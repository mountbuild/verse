block |ადამ და ევას აპოკრიფი|
  block
    block |იელს ანგელოზი მოვიდა და ჰრქუა|
    block |ადამს და ადამ დაიმარხნა სიტყუანი|
    block |ესე გულსა თჳსსა და ჭუოდეს ორნივე|
    block |ადამ და ევაცა|
  block
    block |შემდგომად მისსა შეეხო ადამ ცოლსა|
    block |თჳსსა მიუდგა და შვა სეით და|
    block |ჰრქუა ადამ ევას აჰა ესერა ჰშევ|
    block |სეით აბელის წილ ძისა ჩუენისა|
    block |რომელი მოიკლა კაინმან წინაშე|
    block |შენსა|
  block
    block |და შემდგომად ამისსა შევიდა|
    block |ადამ ევაჲსსა მერმეცა და ესხნეს|
    block |მისგან ოცდაათ ძე და ოცდაათ ასულ|
    block |და განმრავლდეს ქუეყანასა ზედა და|
    block |დაეშენნეს და ოდეს აღესრულნეს|
    block |ცხრაასოცდაათნი წელნი ცხორებისა|
    block |მისისანი დასნეულდა ადამ რომლითა|
    block |მოსიკუდიდ იყო ღაღადყო|
    block |ჴმითა დიდითა და თქუა შემოკერბით|
    block |ჩუენდა ყოველნი ნაშობნი ჩემნი|
    block |რაჲთა გითხრნე თქუენ ვიდრე სიკუდიდ|
    block |ჩემდამდე|
  block
    block |და შემოკრბეს ყოველნივე ნაშობნი|
    block |მისნი რამეთუ დამკჳდრებულ|
    block |იყვნეს და დაეპყრა ქუეყანაჲ|
    block |სამ წელ და მოკრბეს ყოველნი|
    block |ძენი მისნი წინაშე კართა მისთა|
    block |რომელი ქმნა ადამ რომელსა ადგილსა|
    block |შევიდა და ილოცვიდა ადამ|
    block |ღმრთისა მიმართ|
  block
    block |და ჰრქუეს ძეთა მისთა რაჲ არს|
    block |მამაო და მან ჰრქუა სნეულ ვარ|
    block |შვილნო ჩემნო და ჰრქუეს მას|
    block |რაჲ არს სენი შენი ანუ ვითარ დასნეულდი|
    block |მიუგო ძემან მისმან სეით|
    block |და ჰრქუა მამაო ადამ რაჲ არს|
    block |შენდა ანუ თუ მოგეჴსენა ნაყოფი|
    block |სამოთხისაჲ და გულმან გითქუა და|
    block |სჭუვი მისთჳს უკუეთუ ეგრეთ არს|
    block |მითხარ მე და მივიდე სამოთხესა|
    block |და გარდავისხა მტუერი თავსა ჩემსა|
    block |და ვტიროდი ისმინოს თუ ჩემი|
    block |ღმერთმან და მოავლინოს უფალმან|
    block |ანგელოზი თჳსი და მომართუას ნაყოფი|
    block |სამოთხისა მისგან და მე შენ|
    block |მოგართუა რაჲთა დასცხრეს ჭუვილი|
    block |შენი ჰრქუა მას ადამ შვილო|
    block |სეით არა ეგრე არს არამედ სნეულ|
    block |ვარ და მელმის სულისა ჩემისა მიუგო|
    block |სეით და ჰრქუა მამაო ადამ|
    block |რაჲ არს სალმობაჲ ანუ ვითარ|
    block |გელმის ჰრქუა ადამ სეითს ოდეს|
    block |ღმერთმან შეგუქმნა მე და დედაჲ|
    block |თქუენი დამადგინა სამოთხესა ფუფუნებისასა|
    block |ჭამად ნაყოფისა მისისა|
    block |ხოლო ერთი ნერგი იყო შორის სამოთხესა|
    block |რომლისა გუამცნო უფალმან|
    block |მისი ხოლო არა ჭამაჲ|
  block
    block |აცთუნა დედაჲ შენი გუელმან|
    block |რომლისა გამო აწ მოვსწყდებით ჟამი|
    block |ოდენ იყო მცველთა ანგელოზთა აღსლვისა|
    block |თაყუანისცემად ღმრთისა აცთუნა|
    block |იგი მტერმან და ჭამა მისგან და|
    block |მე მან მაცთუნა შვილო რამეთუ არა|
    block |უწყოდე განგუეყო ჩუენ სამოთხე მე|
    block |და დედასა შენსა რაჲთამცა დავიცევით|
    block |იგი მე მომცა აღმოსავლით|
    block |კერძო და ჩრდილო დედასა შენსა|
    block |მისცა სამხრით კერძო დასავლით|
    block |იყვნეს თჳთეულად ათორმეტნი|
    block |ანგეოზნი ცვად ჩუენ თანავე ჟამადმდე|
    block |განათლებისა ყოველსა დღესა|
    block |აღჴდიან და აღსლვასა ოდენ მათსა|
    block |აცთუნა დედაჲ შენი გუელმან და|
    block |აჭამა მისგანი იხილა რამეთუ არა|
    block |მივე მე არცა ანგელოზნი მეცა|
    block |მაჭამა და არა გულისჴმავყავ და|
    block |ოდეს ვჭამეთ განრისხნა ღმერთი ჩუენ|
    block |ზედა და მრქუა მე რაჲსათჳს შეურაცხჰყავ|
    block |აღთქმაჲ ჩემი შეურაცხგყო|
    block |მეცა შენ მოავლინა სამეოცდაათი|
    block |გუემაჲ სალმობისაჲ ვნებად თუალთა|
    block |ყურთა და ცხჳრთა ვიდრე|
    block |ფრჩხილამდე ჩემდა მოიწევიან გუემანი|
    block |დაუნჯებულნი საუნჯეთაგან ესე|
    block |მიყო მე ღმერთმან წარსაწყმედელად|
    block |აღსრულებისა|
  block
    block |ამასღა ეტყოდა ადამ ძესა|
    block |თჳსსა სეითს ღაღადყო და თქუა|
    block |რაჲმე ვყო რამეთუ დიდსა შრომასა|
    block |შინა ვარ ტირილად იწყო ევა და|
    block |თქუა უფალო ჩემო ადამ მომეც|
    block |მე ზოგი სალმობისა შენისაჲ და შრომაჲ|
    block |ეგე შენი მე ვიტჳრთო რამეთუ|
    block |ჩემ გამო არს სალმობაჲ ეგე შენი|
    block |ესე ჰრქუა ევა ადამს და ჰრქუა ადამ|
    block |აღდეგ და მივედ სამოთხესა სეითის|
    block |თანა ძისა ჩუენისა და გარდაისხით|
    block |მიწაჲ თავსა თქუენსა და ტიროდეთ|
    block |წინაშე ღმრთისა რაჲთა წყალობა|
    block |ყოს ჩუენ ზედა|
  block
    block |და რომელნი გამოსრულ არიან|
    block |ჩუენგან რაჲთა არა გუწყევდენ ჩუენ|
    block |და თქუან ვითარმედ მამამან და დედამან|
    block |ჩუენმან მოიღეს ჩუენ ზედა|
    block |ჭირი|
  block
    block |მაშინღა ტირილად იწყო ევა და|
    block |თქუა ისმინეთ შვილნო ჩემნო და|
    block |გითხრა თქუენ სახე რომლითა შევიტყუე|
    block |იყო ოდესმე მამაჲ შენი სცვიდა სამოთხესა|
    block |ნაწილსა მას თჳსსა აღმოსავალით|
    block |და ჩრდილოჲთ მე ვსცევდი|
    block |ჩემსა ნა წილსა სამხრით და დასავლით|
    block |მივიდა ეშმაკი ნაწილსა მას მამისა|
    block |თქუენისასა მუნ მოუწოდა გუელსა|
    block |და ჰრქუა რამეთუ მჴეცნიცა გაგუეყუნეს|
    block |ჩუენ მამალი ყოვლისა მისცა|
    block |ადამს და დედალი ყოველი მომცა|
    block |მე თჳთეულად ვზრდიდით მათ და|
    block |ოდეს მივიდა ეშმაკი ნაწილთა მამისა|
    block |თქუენისათა ეტყოდა გუელსა და|
    block |ჰრქუა აღდეგ და მოვედ ჩემდა გაუწყო|
    block |შენ სიტყუაჲ სარგებელი|
  block
    block |მაშინ მოვიდა გუელი და რქუა|
    block |მას სიტყუაჲ სარგებელი მაშინ მოვიდა|
    block |გუელი და რქუა მას ეშმაკმან მესამედ|
    block |ვითარმედ უბრძანეს ხარ შენ|
    block |ყოველთა პირუტყუთა და მოსრულ|
    block |ვარ მე განცდად მეცნიერებისა|
    block |შენისა რამეთუ ადამმან ვითარ|
    block |მისცის საზრდელი ყოველთა პირუტყუთა|
    block |ეგრეთღა შენდა ოდეს|
    block |შევიდიან პირუტყუნი თაყუანისცემად|
    block |ადამისა და ილოცვიდა ყოველსა დღესა|
    block |პირველად შენ მისსა დაბადებულ|
    block |ხარ დიდი კნინსა თაყუანისცემა|
    block |რაჲსა სჭამ ნარჩევსა ადამისსა და|
    block |ცოლისა მისისაჲ არა ნაყოფთა|
    block |კეთილთა სამოთხისათა არამედ|
    block |მოვედ და ისმინე ჩემი რაჲთა გამოვჰჴადოთ|
    block |ადამ სამოთხით ვითარცა|
    block |ჩუენ გარე ვართ და ვინ უწყის ვითარ|
    block |ჩუენ ნუუკუე შევიდეთ სამოთხესა|
    block |და ჰრქუა გუელმან ვითარ გამოვჰჴადნეთ|
    block |იგინი მიუგო ეშმაკმან|
    block |და ჰრქუა გუელსა მას საჭურველ|
    block |მექმენ და მე ვეტყოდი დედაკაცსა მას|
    block |პირითა შენითა სიტყჳთა რომლითა|
    block |შევატყუოთ|
  block
    block |და მოვიდეს ორნივე ერთად დამოჰკიდეს|
    block |თავი მათი ზღუდესა სამოთხისასა|
    block |მას ჟამსა ოდეს აღვიდეს ანგელოზნი თაყუანისცემად ღმრთისა|
    block |მაშინ გარდაიქცა ეშმაკი იგი ხატად|
    block |ანგელოზისად გალობდა გალობითა|
    block |ანგელოზთაჲთა და მე ვიჭჳრობდი|
    block |ზღუდედ მიმართ სამოთხისად სმენად|
    block |გალობისად განვიცადე და ვიხილე იგი|
    block |მსგავსად ანგელოზისა და მეყსულად|
    block |უჩინო იქმნა რამეთუ წარვიდა იგი|
    block |მოყუანებად გუელისა მის და ჰრქუა|
    block |მას აღდეგ და მოვედ და ვიყო მე|
    block |შენ თანა და ვიტყოდი მე პირითა შენითა|
    block |რაჲ ჯერარს სიტყუად შენდა|
    block |სახე ექმნა გუელი იგი ზღუდისა|
    block |სამოთხისად|
  block
    block |შთაეცუა მას ეშმაკი ღაღადყო|
    block |და თქუა ვაჲ შენდა კაცო რომელიეგე|
    block |ხარ სამოთხესა შინა ფუფუნებისასა|
    block |ბრმა ხარ მოვედ ჩემდა და|
    block |გრქუა რაჲმე სიტყუაჲ და ვითარ მივედ|
    block |ვარქუ მე ესერა ვარ მომიგო|
    block |მე და მრქუა რასა ზამ სამოთხესა|
    block |შინა მიუგე და ვარქუ ღმერთმან|
    block |დამადგინა ცვად სამოთხოსად და|
    block |ჭამად მომიგო მე ეშმაკმა პირითა|
    block |გუელისაჲთა და მრქუა მე კეთილად|
    block |ჭამთა თქუენ ყოვლისა მისგანსისა|
    block |რომელ არს სამოთხესა შინა|
    block |მიუგე და ვარქუ ჰე ვჭამთ ყოვლისა|
    block |მისგან ხისა გარნა ერთისა მის|
    block |ხოლო ხისა არა ვჭამთ რომელ არს შორის|
    block |სამოთხესა ამას რამეთუ ღმერთმან|
    block |მამცნო მე ვითარმედ ნუ სჭამთ|
    block |მაგისგანა რაჲთა არა სიკუდილითა|
    block |მოსწყდეთ|
  block
    block |მაშინ თქუა გუელმან ვჭუვი|
    block |თქუენთჳს რამეთუ ხართ ვითარცა|
    block |პირუტყუნი რამეთუ შურდა თქუენ|
    block |თანა მისთჳს არა გაუფლა ხოლო მე|
    block |არა მნებავს უმეცრებაჲ თქუენი არამედ|
    block |აღდეგ და მივედ ჭამე მისგან და|
    block |იხილო დიდებაჲ ღმრთისაჲ რომელი|
    block |ყოფად არს შენ თანა მე ვთქუ მეშინის|
    block |ნუუკუე მოვკუდე ვითარცა|
    block |ღმერთმან მომიგო გუელმან|
    block |და მრქუა ცხოველ არს ღმერთი არა|
    block |მოჰკუდე არამედ რომელსა ჟამსა სჭამო|
    block |მისგან განგეხუნენ თუალნი თქუენნი და|
    block |იყუნეთ ვითარცა ღმერთი მეცნიერ|
    block |კეთილისა და ბოროტისა უწყოდა|
    block |ღმერთმან რამეთუ მსგავსად მისსა|
    block |იყუნეთ მისთჳს შურდა თქუენთჳს|
    block |ღმერთსა თქუა ვითარმედ ნუ სჭამთ მისგანსა|
    block |მიხედნა ხესა მას|
    block |და იხილა გემოჲ მისი და გარემოჲს|
    block |დიდებულებაჲ მისი ხოლო მე ვითარცა|
    block |მივხედნე ვიხილე დიდებულებაჲ|
  block
    block |რო შიშელობაჲ ჩემი და არა|
    block |ვპოვე ყოველთა მათ ხეთა თანა ტამეთუ|
    block |რომელსა ჟამსა ვჭამე ყოველთა|
    block |მათ ხეთა სამოთხისათა ნაწილისა ჩემისათა|
    block |ფურცელი დასცჳვა მოვიღე|
    block |მისგან და ვქმენ საფარველად ჩემდა|
    block |და დავდეგ ხესა მას თანა რომლისაგან|
    block |ვჭამე შვილნო ჩემნო შემეშინა|
    block |ფიცისა მისგან რომლისაგან ვფიცე|
    block |სამოთხისა რომლისა და ვთქუ ვითარმედ|
    block |ადამსცა ვაჭამო მაშინ მოვიდა|
    block |მამაჲ თქუენი ადამ ეგრე ეგონა ვითარმედ|
    block |მჴეცი შემოჰჴდა სამოთხესა|
    block |და მრქუა მე რასა ჰჴმობ ანუ რაჲ|
    block |არს შენ თანა ფურცელი ეგე ლეღჳსაჲ|
    block |მიუგე და ვარქუ არა გნებავს|
    block |თხრობაჲ ჩემი რამეთუ გნებავს ჩემი|
    block |ვიყუენით ვიდრე დღეინდელად დღემდე|
    block |ვითარცა პირუტყუნი ვითარცა განვიცადე|
    block |რომლისაიგი გურქუა ჩუენ|
    block |უფალმან ვითარმედ ნუ შჭამთ მისგანსა|
    block |და ვიხილე დიდებულებაჲ მისი|
    block |მოვიღე და ვჭამე მისგანი და ვცან|
    block |კეთილი და ბოროტი აწ ჭამე შენცა|
    block |და იყო ვითარცა ღმერთი მომიგო|
    block |და მრქუა მე ადამ მეშინის ნუუკუე|
    block |განმირისხნეს მე ღმერთი და მრქუას|
    block |მე მცნებაჲ ჩემი რომელი გამცენ შენ|
    block |არა დაიმარხე ხოლო მე ვარქუ მამასა|
    block |ჩემ ზედა იყოს ბრალი ესე|
    block |უკუეთუ გკითხოს შენ ესრეთ თქუ|
    block |დედაკაცი ესე რომელი შენ მომეც|
    block |მისი ბრალი არისო გემო იხილე დიდებისა|
    block |ამის მაშინ ვეც მისგან ჭამა|
    block |და იქმნა ვითარცა მე და მოიღო|
    block |მანცა ლეღჳსა ფურცელი და დაიფარა|
    block |შიშულოებაჲ მისი შემდგომად ამისსა|
    block |გუესმა ანგელოზისაგან ვითარმედ|
    block |დასცა საყჳრსა უწოდა ანგელოზთა|
    block |და ჰრქუა ესრეთ იტყჳს უფალი მოვედით|
    block |სამოთხეს ისმინეთ სასჯელი|
    block |რომელსა ვსჯით ადამ|
    block |ვცთით ვითარმედ ღმერთი სამოთხესა|
    block |მოვალს დასჯად ჩუენდა შეგუეშინა|
    block |და დავიმალენით და მოვიდა|
    block |ღმერთი სამოთხედ მჯდომარე ქერობინთა|
    block |ზედა და წინაშე მისსა გალობდეს|
    block |ანგელოზნი მოოდენვიდა სამოთხეს|
    block |მუნთქუესვე ფურცელი გამოიღო|
    block |ყოველმან ხემან და დადგნეს|
    block |საყდარნი ხესა მას თანა ცხორებისასა|
  block
    block |უწოდა ადამს და|
    block |ჰრქუა ადამ ადამ სადა ხარ მე|
    block |დამემალები ანუ ვითარ დაემალოს|
    block |სახლი მაშენებელსა თჳსსა ანუ|
    block |რაჲსა დამალულ ხარ ხესა თანა სამოთხისასა|
    block |მაშინ მიუგო მამამან თქუენმან|
    block |და ჰრქუა უფალსა დამალულ|
    block |ვარ მე რამეთუ მეშინის შიშუელ ვარ|
    block |და მრცხუენის მიუგო ღმერთმან და|
    block |ჰრქუა ვინ გითხრა შენ ვითარმედ|
    block |შიშუელ ხარ ნუუკუე შეურაცხჰყავ|
    block |მცნებაჲ ჩემი რომელი გამცენ შენ|
    block |მაშინ მოეჴსენა ადამს სიტყუაჲ იგი|
    block |ჩემი რომელი ვთქუ ვითარმედ ნუ|
    block |ზრუნავ არამედ ჩემ ზედაცა იყოს ესე|
    block |და თქუა ადამ უფალო დედაკაცი|
    block |ესე რომელ მომეც მე მან მაცთუნა|
    block |მაშინ მომექცა მე და მრქუა რაჲ|
    block |ჰყავ მე მოვაჴსენე სიტყუაჲ იგი გუელისა|
    block |მის და ვთქუ ვითარმედ გუელმან|
    block |მაცთუნა მე|
  block
    block |მიუგო ღმერთმან ადამს და ჰრქუა რაჲსა ისმინე ცოლისა|
    block |შენისაჲ და შეურაცხჰყავ მცნებაჲ ჩემი ქყეულ იყავნ ქუეყანაჲ|
    block |საქმეთა შინა შენთა იქმოდემცა და არა გამოგცეს ნაყოფი ეკალსა|
    block |და კუროსთავსა აღმოგიცენებდეს შენ ოფლითა პირისა შენისაჲთა|
    block |სჭამდე პურსა იყავ კუნესითა მრავლითა შრომითა შუერ|
    block |და განგისუენო გშიოდეს და განსძღე იჭირვოდე|
    block |სიმწარისაგან და განსძღე გემოჲ იხილო სიტკბოებისაგან|
    block |გჭირდეს სიცხისაგან და გევნებოდეს ყინელისაგან დაგლახაკნეთ|
    block |და გამდიდრნეთ ჭამდეთ და განსუქნეთ განსტფეთ|
    block |ცეცხლითა და განჴურდეთ ილტო წყლითა და განჰყინენ|
    block |და მჴეცთა რომელთა ზედა შენ უფლებდი იგინი შენ ზედა აღდგენ|
    block |დაუმტკიცებელ იყო რამეთუ მცნებანი ჩემნი არა დაიმარხენ|
  block
    block |მომექცა მე და მრქუა რაჲსა ისმინე შენ გუელისა და დაუტევენ|
    block |მცნებანი ჩემნი რომელნი გამცენ შენ იყავ შრომათა შინა|
    block |და სალმობათა შენ ნაყოფი მრავალი და ოდეს შვა წარსწირო|
    block |ცხორებაჲ შენი ურვათა გამო და სალმობათა უკუეთუ განერე ჭირთა|
    block |მათ არღარა მოიქცე ქუეყანად და განაფიცხე გული შენი|
    block |ბრძოლისა მისგან დიდისა რომელი დადვა გუელმან შენ თანა მიიქეც|
    block |მეყსეულად მუნვე ჭუვილითა შენ ნაშობი შენი და მოწყალებითა|
    block |მიიქეც ქრმისა შენისა და იგი შენ ზედა უფლებდეს|
  block
    block |ოდეს მრქუა მე ესე ყოველი განრისხნა|
    block |გუელსა ზედა რისხვითა წყეულ|
    block |იყავ შენ ყოველთა შორის მჴეცთა|
    block |მოაკლდი შენ საზრდელისა შენისაგან|
    block |რომელსა შჭამდი მიწა იყოს|
    block |შენი საჭმელი ყოველთა დღეთა ცხორებისა|
    block |შენისათა მკერდითა და მუცლითა|
    block |შენითა ხჳდოდე მოაკლდენ ჴელნი|
    block |ფერჴნი და ყურნი შენნი და ფრთენი|
    block |შენნი დაგსაჯოს ჭეშმარიტმან ჯუარმან|
    block |რომელი აღიაროს ძემან ჩემმან ქუეყანასა|
    block |ზედა საცთურისა მისთჳს რომელ|
    block |აცთუნა ადამი იყავ განლეულ|
    block |და განსხირპულ უკეთურებითა გულისა|
    block |შენისაჲთა და მტერობაჲ დავდვა შორის|
    block |შენსა და ნათესავსა მაგას დედაკაცისასა|
    block |იგი უმზერდეს თავსა შენსა|
    block |და შენ უმზირდე ბრჭალსა მისსა ვიდრე|
    block |დღეინდელად დღედმდე|
  block
    block |ესე თქუა ღმერთმან და გჳბრძანა|
    block |მოვლინებაჲ ჩუენი სამოთხით|
    block |ოდეს გამოგუავლინებდა ჩუენ ევედრებოდა|
    block |ადამ ანგელოზთა და თქუა|
    block |მაცადეთ მე რაჲთა ვევედრო უფალსა|
    block |ვინ უწყის სინანული|
    block |ამისთჳს რომელი ვყავ რაჲთა არა|
    block |გამოვჴდეთ ჩუენ სამოთხით|
  block
    block |მაშინ ჰრქუა ანგელოზთა|
    block |მათ რაჲსა აცადეთ განჴდად ადამისა|
    block |სამოთხით ანუ ბრალი ჩემი მართლად ვსაჯე|
  block
    block |ანგელოზნი დავარდეს ქუეყანად და|
    block |თაყუანისცეს უფალსა და რქუეს|
    block |მართალ ხარ შენ უფალო და|
    block |წრფელ არს სასჯელი შენი მოექცა|
    block |ადამს და ჰრქუა არა დატევებულ|
    block |ხარ შენ სამოთხესა შინა მიუგო|
    block |ადამ და რქუა უფალო გევედრები|
    block |მეც რაჲთა ვჭამო ხისა|
    block |მისგან ცხორებისა ვიდრე განსლვად|
    block |ჩემდამდე მაშინ ჰრქუა უფალმან|
    block |არღარა მიიღო მისგან ცხორებასა|
    block |შენსა დამიდგინაბიან ქერობინნი და|
    block |ჴმალი ცხოველისაჲ ორპირი იქცევისი|
    block |და სცავს მას რაჲთა გემოჲ მისი არა|
    block |იხილო და უკუდავ იქმნე და იქადო|
    block |და არა მოვკუდე უკუნისამდე და|
    block |ქმნე ბრძოლაჲ რომელი დადვა მტერმან|
    block |შენ თანა უკუეთუ განხჳდე სამოთხით|
    block |და დაიცვა ყოვლისაგან ბოროტისა|
    block |მოჰკუდე და შემდგომად სიკუდილისა|
    block |აღსდგე მერმესა მას აღდგომასა|
    block |მაშინღა მიგცე ხისა მისგან|
    block |ცხორებისა და უკუდავ იყო უკუნისამდე|
    block |ესე რა თქუა უფალმან ბრძანა|
    block |გამოძიებაჲ ჩუენი სამოთხით ტიროდა|
    block |მამაჲ თქუენი წინაშე ანგელოზთა|
    block |და ჰრქუეს მას რაჲ გიყოთ შენ|
    block |მიუგო მამამან თქუენმან ანგელოზთა|
    block |მათ აჰა ესერა აწ განვალ გევედრებით|
    block |თქუენ რაჲთა აღვიღო მე სამოთხისაგან|
    block |საკმეველი რაჲთა ოდეს განვიდე|
    block |შევწირო სურნელებაჲ საკმევლისაჲ|
    block |რაჲთა ისმინოს ჩემი ღმერთმან|
    block |და გამოვლო სამოთხით ოთხი|
    block |საკმეველი სულნელი ნარდიონი და|
    block |კროკონი და ლერწამი კინამონი|
    block |მიიღო ესე ადამ და გამოვიდა|
    block |სამო/თხით|
  block
    block |და აწ შვილნო ჩემნო გაუწყეთ|
    block |თქუენ რომლითა შევიტყუენით ჩუენ|
    block |რაჲთა დავიცვნეთ თავნი ჩუენნი|
  block
    block |ესე რაჲ ჰრქუა ევა შვილთა თჳსთა|
    block |ეძინა ადამს სნეულებასა შინა მისსა|
    block |მეორესა დღესა გამოსლვად იყო სული|
    block |მისი გუამისაგან ჰრქუა ევა ადამს|
    block |რად შენ მოჰკუდები და მე ცოცხალ|
    block |ვარ ანუ რაოდენი ჟამი დავყო შენ|
    block |თანა და უკანა ანუ ვითარ ვიყო და|
    block |რაჲ ყოფად არს ჩემსა შემდგომად სიკუდილისა|
    block |შენისა მაუწყე მე მაშინ|
    block |ჰრქუა ადამ ევას ნურაჲ გჭირნ რაჲცა|
    block |ჰყავ უკუეთუ მოვკუდეთ ორნივე|
    block |შენცა დიდებად ხარ ჩემ თანა|
    block |და მე ხოლო თუ მოვკუდე ნუ შემძრავ|
    block |ადგილით ჩემით ვიდრე ოდენ|
    block |გიბრძანოს ღმერთმან ჩემთჳს რაჲთა|
    block |არა დამივიწყოს მე ღმერთმან არამედ|
    block |მოიძიოს ჭური რომელი შექმნა აწ|
    block |აღდეგ შენ და ილოცევდი ღმრთისა|
    block |მიმართ რაჲთა შეჰვედრო სული შენი|
    block |და ჩემი ჴელთა შემოქმედისათა რამეთუ|
    block |არა უწყი ვითარ შემთხუევად|
    block |ვარ მამასა ყოვლისა სულისასა ანუ|
    block |მრისხავს ანუ შემიწყალოს|
  block
    block |მაშინ აღდგა ევა და გამოვიდა|
    block |მისგან ინანდა და თქუა შეგცოდე|
    block |წინაშე ანგელოზთა შენთა და ვცოდე|
    block |წინაშე ქერობინთა და ვცოდე წინაშე|
    block |საკურთხევლისა შენისა და ვცოდე წინაშე|
    block |შენსა უფალო და ვცოდე წინაშე|
    block |ნათლისა წმიდისაჲსა ვცოდე წინაშე|
    block |მფრინველთა ცისათა და მჴეცთა|
    block |ქუეყანისათა შეგცოდე უფალო ყოვლითა|
    block |ანგარებითა შორის ყოველთა|
    block |დაბადებულთა შენთა გევედრები ყოველთა|
    block |დაბადებულთა ცისათა და ქუეყანისათა|
    block |ევედრებოდეთ ჩუენთჳს|
    block |უფალსა ყოველთასა|
  block
    block |ოდეს ილოცვიდა ევა ამას მეყსეულად|
    block |მოვიდა მიქაელ ანგელოზი|
    block |კაცებისა აღადგინა ევა აღდეგ სინანულისაგან|
    block |შენისა რამეთუ ადამი|
    block |ქმარი შენი განვიდა ჴორცთაგან აღდეგ|
    block |და იხილე სული მისი ვითარ|
    block |ჰყავს სული მისი შემოქმედსა თჳსსა|
  block
    block |აღდგა ევა და დადვა ჴელი თჳსი|
    block |ზედა აღდგა და ამაღლდა|
    block |ანგელოზი იგი და თქუა აღიხილენ|
    block |თუალნი შენნი და იხილენ განეშორე|
    block |ქუეყანასა იხილო ხოლო|
    block |ვითარ აღიხილნა თუალნი ზეცად|
    block |იხილნა ეტლნი ნათლისანი აღმავალნი|
    block |ოთხთა ზედა ეგრე ბრწყინვიდეს|
    block |ვითარმედ ვერ ემსგავსებოდა|
    block |თქმად შემძლებელ იყო განცდად|
    block |ვერცა მუცლითა და ვერცა ზურგითა|
    block |და ანგელოზნი წინა უძღოდეს მას|
    block |სადა იყო მამაჲ თქუენი და დადგა|
    block |ეტლი იგი სერობინნი იგი დადგეს|
    block |ეტლთა|
  block
    block |და ვიხილე მე ევა და სამი სასაკმევლე|
    block |და ფიალები მოვიდეს|
    block |სწრაფით საკურთხეველსა ზედა მოიღეს|
    block |ნაკუერცხალი და შთაასხეს მას|
    block |სასაკმევლესა და დაასხეს საკმეველი|
    block |ანგელოზთა მას ზედა ვითარ ბერვიდა|
    block |და აღვიდოდა კუამლი საკმევლისაჲ|
    block |მის დაფარნა სამყარონი ზეცათანი|
    block |აქებდეს ანგელოზნი იგი და თაყუანისცემდეს|
    block |ღმერთსა ღაღადებდეს და|
    block |იტყოდეს ღმერთო მიუტევე ადამს|
    block |რამეთუ ხატი შენი არს და ქმნული|
    block |ჴელთა შენთაჲ ვიხილენ მე ევა და|
    block |ორნი ნათელნი დიდნი შიშითა დაცემულნი|
    block |წინაშე ღმრთისა ვტიროდე|
    block |და ვარქუ ძესა ჩემსა სეითს აღდეგ|
    block |გუამისა მაგისაგან და მოვედ ჩემდა|
    block |რაჲთა ვიხილო რომელი არავის უხილავს|
    block |მამისა შენისა ადამისი|
  block
    block |მაშინ მოვიდა და მრქუა|
    block |რაჲსათჳს სტირ მიუგე აღიხილენ|
    block |თუალნი შენნი და იხილენ შჳდნი სამყარონი|
    block |გახმულნი და იხილე მსგავსებაჲ|
    block |მამისა შენისა ადამისი ვითარ წინაშე|
    block |ღმრთისა ძეს და ყოველნი ევედრებიან|
    block |მისთჳს ღმერთსა მოუტევენ|
    block |ადამს ყოველნი შეცოდებანი მისნი|
    block |რამეთუ ხატი შენი არს და მსგავსებაჲ|
    block |შენი რამეთუ შენ შეჰქმენ|
  block
    block |რაჲმე არს შვილო სეით ანუმცა|
    block |ჰინდოთა იმათ მისცემენ სისხლსა|
    block |ქრმისა ჩემისასა რამეთუ იყვნეს იგინი|
    block |წინაშე ღმრთისა მიუგო სეით და|
    block |ჰრქუა ევას არა იცნენა ვინ არიან|
    block |დედაო ჩემო რომელი სთქუ სისხლისა|
    block |ფერისა მის მიუგო და|
    block |ჰრქუა ესე არიან მზე და მთოვარე|
    block |და იგინი დავრდომილ არიან და ევედრებიან|
    block |ადამისთჳს მამისა ჩემისა|
  block
    block |სადა არს ნათელი მზისაჲ რამეთუ|
    block |არაჲ არს მის თანა ანუ რადმე დაშავებულ|
    block |არს ეგრე მიუგო სეით|
    block |და ჰრქუა რამეთუ განქარდა ნათელი|
    block |მისგან წინაშე ღმრთისა ყოველთაჲსა|
    block |დაშავდა ნათელი იგი მზისაჲ|
    block |შიშისაგან ღმრთისა|
  block
    block |ამასღა ეტყოდა სეით ევას მეყსეულად|
    block |დიდმან ანგელოზმან საყჳრს|
    block |დასცა და აღემართნეს ყოველნი ანგელოზნი|
    block |რომელ დაცემულ იყუნეს|
    block |პირსა ზედა და ევედრებოდეს ადამისთჳს|
    block |და ჴმობდეს ჴმითა საშინელითა|
    block |კურთხეულ არს ღმერთი ყოვლითა|
    block |კურთხევითა შეიწყალე პირველი დაბადებული|
