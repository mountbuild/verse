
block |برون انداختن مرد تاجر طوطی را از قفص و پریدن طوطی مرده|
  block
    block |بعد از آنش از قفس بیرون فکند|
    block |طوطیک پرید تا شاخ بلند|
  block
    block |طوطی مرده چنان پرواز کرد|
    block |کآفتاب شرق ترکی‌تاز کرد|
  block
    block |خواجه حیران گشت اندر کار مرغ|
    block |بی‌خبر ناگه بدید اسرار مرغ|
  block
    block |روی بالا کرد و گفت ای عندلیب|
    block |از بیان حال خودمان ده نصیب|
  block
    block |او چه کرد آنجا که تو آموختی|
    block |ساختی مکری و ما را سوختی|
  block
    block |گفت طوطی کو به فعلم پند داد|
    block |که رها کن لطف آواز و وداد|
  block
    block |زانک آوازت ترا در بند کرد|
    block |خویشتن مرده پی این پند کرد|
  block
    block |یعنی ای مطرب شده با عام و خاص|
    block |مرده شو چون من که تا یابی خلاص|
  block
    block |دانه باشی مرغکانت بر چنند|
    block |غنچه باشی کودکانت بر کنند|
  block
    block |دانه پنهان کن بکلی دام شو|
    block |غنچه پنهان کن گیاه بام شو|
  block
    block |هر که داد او حسن خود را در مزاد|
    block |صد قضای بد سوی او رو نهاد|
  block
    block |جشمها و خشمها و رشکها|
    block |بر سرش ریزد چو آب از مشکها|
  block
    block |دشمنان او را ز غیرت می‌درند|
    block |دوستان هم روزگارش می‌برند|
  block
    block |آنک غافل بود از کشت و بهار|
    block |او چه داند قیمت این روزگار|
  block
    block |در پناه لطف حق باید گریخت|
    block |کو هزاران لطف بر ارواح ریخت|
  block
    block |تا پناهی یابی آنگه چون پناه|
    block |آب و آتش مر ترا گردد سپاه|
  block
    block |نوح و موسی را نه دریا یار شد|
    block |نه بر اعداشان بکین قهار شد|
  block
    block |آتش ابراهیم را نه قلعه بود|
    block |تا برآورد از دل نمرود دود|
  block
    block |کوه یحیی را نه سوی خویش خواند|
    block |قاصدانش را به زخم سنگ راند|
  block
    block |گفت ای یحیی بیا در من گریز|
    block |تا پناهت باشم از شمشیر تیز|