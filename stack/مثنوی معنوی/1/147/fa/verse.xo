
block |نشاندن پادشاه صوفیان عارف را پیش روی خویش تا چشمشان بدیشان روشن شود|
  block
    block |پادشاهان را چنان عادت بود|
    block |این شنیده باشی ار یادت بود|
  block
    block |دست چپشان پهلوانان ایستند|
    block |زانک دل پهلوی چپ باشد ببند|
  block
    block |مشرف و اهل قلم بر دست راست|
    block |زانک علم خط و ثبت آن دست راست|
  block
    block |صوفیان را پیش رو موضع دهند|
    block |کاینهٔ جانند و ز آیینه بهند|
  block
    block |سینه صیقلها زده در ذکر و فکر|
    block |تا پذیرد آینهٔ دل نقش بکر|
  block
    block |هر که او از صلب فطرت خوب زاد|
    block |آینه در پیش او باید نهاد|
  block
    block |عاشق آیینه باشد روی خوب|
    block |صیقل جان آمد و تقوی القلوب|