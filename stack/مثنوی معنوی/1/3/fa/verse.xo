
block |ظاهر شدن عجز حکیمان از معالجهٔ کنیزک و روی آوردن پادشاه به درگاه اله و در خواب دیدن او ولیی را|
  block
    block |شه چو عجز آن حکیمان را بدید|
    block |پا برهنه جانب مسجد دوید|
  block
    block |رفت در مسجد سوی محراب شد|
    block |سجده‌گاه از اشک شه پر آب شد|
  block
    block |چون به خویش آمد ز غرقاب فنا|
    block |خوش زبان بگشاد در مدح و دعا|
  block
    block |کای کمینه بخششت ملک جهان|
    block |من چه گویم چون تو می‌دانی نهان|
  block
    block |ای همیشه حاجت ما را پناه|
    block |بار دیگر ما غلط کردیم راه|
  block
    block |لیک گفتی گرچه می‌دانم سرت|
    block |زود هم پیدا کنش بر ظاهرت|
  block
    block |چون برآورد از میان جان خروش|
    block |اندر آمد بحر بخشایش به جوش|
  block
    block |درمیان گریه خوابش در ربود|
    block |دید در خواب او که پیری رو نمود|
  block
    block |گفت ای شه مژده حاجاتت رواست|
    block |گر غریبی آیدت فردا ز ماست|
  block
    block |چونک آید او حکیمی حاذقست|
    block |صادقش دان کو امین و صادقست|
  block
    block |در علاجش سحر مطلق را ببین|
    block |در مزاجش قدرت حق را ببین|
  block
    block |چون رسید آن وعده‌گاه و روز شد|
    block |آفتاب از شرق اخترسوز شد|
  block
    block |بود اندر منظره شه منتظر|
    block |تا ببیند آنچ بنمودند سر|
  block
    block |دید شخصی فاضلی پر مایه‌ای|
    block |آفتابی درمیان سایه‌ای|
  block
    block |می‌رسید از دور مانند هلال|
    block |نیست بود و هست بر شکل خیال|
  block
    block |نیست‌وش باشد خیال اندر روان|
    block |تو جهانی بر خیالی بین روان|
  block
    block |بر خیالی صلحشان و جنگشان|
    block |وز خیالی فخرشان و ننگشان|
  block
    block |آن خیالاتی که دام اولیاست|
    block |عکس مه‌رویان بستان خداست|
  block
    block |آن خیالی که شه اندر خواب دید|
    block |در رخ مهمان همی آمد پدید|
  block
    block |شه به جای حاجبان فا پیش رفت|
    block |پیش آن مهمان غیب خویش رفت|
  block
    block |هر دو بحری آشنا آموخته|
    block |هر دو جان بی دوختن بر دوخته|
  block
    block |گفت معشوقم تو بودستی نه آن|
    block |لیک کار از کار خیزد در جهان|
  block
    block |ای مرا تو مصطفی من چو عمر|
    block |از برای خدمتت بندم کمر|