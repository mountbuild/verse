
block |نالیدن ستون حنانه چون برای پیغامبر صلی الله علیه و سلم منبر ساختند کی جماعت انبوه شد گفتند ما روی مبارک ترا بهنگام وعظ نمی‌بینیم و شنیدن رسول و صحابه آن ناله را و سال و جواب مصطفی صلی الله علیه و سلم با ستون صریح|
  block
    block |استن حنانه از هجر رسول|
    block |ناله می‌زد همچو ارباب عقول|
  block
    block |گفت پیغامبر چه خواهی ای ستون|
    block |گفت جانم از فراقت گشت خون|
  block
    block |مسندت من بودم از من تاختی|
    block |بر سر منبر تو مسند ساختی|
  block
    block |گفت خواهی که ترا نخلی کنند|
    block |شرقی و غربی ز تو میوه چنند|
  block
    block |یا در آن عالم حقت سروی کند|
    block |تا تر و تازه بمانی تا ابد|
  block
    block |گفت آن خواهم که دایم شد بقاش|
    block |بشنو ای غافل کم از چوبی مباش|
  block
    block |آن ستون را دفن کرد اندر زمین|
    block |تا چو مردم حشر گردد یوم دین|
  block
    block |تا بدانی هر که را یزدان بخواند|
    block |از همه کار جهان بی کار ماند|
  block
    block |هر که را باشد ز یزدان کار و بار|
    block |یافت بار آنجا و بیرون شد ز کار|
  block
    block |آنک او را نبود از اسرار داد|
    block |کی کند تصدیق او نالهٔ جماد|
  block
    block |گوید آری نه ز دل بهر وفاق|
    block |تا نگویندش که هست اهل نفاق|
  block
    block |گر نیندی واقفان امر کن|
    block |در جهان رد گشته بودی این سخن|
  block
    block |صد هزاران ز اهل تقلید و نشان|
    block |افکندشان نیم وهمی در گمان|
  block
    block |که بظن تقلید و استدلالشان|
    block |قایمست و جمله پر و بالشان|
  block
    block |شبهه‌ای انگیزد آن شیطان دون|
    block |در فتند این جمله کوران سرنگون|
  block
    block |پای استدلالیان چوبین بود|
    block |پای چوبین سخت بی تمکین بود|
  block
    block |غیر آن قطب زمان دیده‌ور|
    block |کز ثباتش کوه گردد خیره‌سر|
  block
    block |پای نابینا عصا باشد عصا|
    block |تا نیفتد سرنگون او بر حصا|
  block
    block |آن سواری کو سپه را شد ظفر|
    block |اهل دین را کیست سلطان بصر|
  block
    block |با عصا کوران اگر ره دیده‌اند|
    block |در پناه خلق روشن‌دیده‌اند|
  block
    block |گر نه بینایان بدندی و شهان|
    block |جمله کوران مرده‌اندی در جهان|
  block
    block |نه ز کوران کشت آید نه درود|
    block |نه عمارت نه تجارتها و سود|
  block
    block |گر نکردی رحمت و افضالتان|
    block |در شکستی چوب استدلالتان|
  block
    block |این عصا چه بود قیاسات و دلیل|
    block |آن عصا که دادشان بینا جلیل|
  block
    block |چون عصا شد آلت جنگ و نفیر|
    block |آن عصا را خرد بشکن ای ضریر|
  block
    block |او عصاتان داد تا پیش آمدیت|
    block |آن عصا از خشم هم بر وی زدیت|
  block
    block |حلقهٔ کوران به چه کار اندرید|
    block |دیدبان را در میانه آورید|
  block
    block |دامن او گیر کو دادت عصا|
    block |در نگر کادم چه‌ها دید از عصا|
  block
    block |معجزهٔ موسی و احمد را نگر|
    block |چون عصا شد مار و استن با خبر|
  block
    block |از عصا ماری و از استن حنین|
    block |پنج نوبت می‌زنند از بهر دین|
  block
    block |گرنه نامعقول بودی این مزه|
    block |کی بدی حاجت به چندین معجزه|
  block
    block |هرچه معقولست عقلش می‌خورد|
    block |بی بیان معجزه بی جر و مد|
  block
    block |این طریق بکر نامعقول بین|
    block |در دل هر مقبلی مقبول بین|
  block
    block |همچنان کز بیم آدم دیو و دد|
    block |در جزایر در رمیدند از حسد|
  block
    block |هم ز بیم معجزات انبیا|
    block |سر کشیده منکران زیر گیا|
  block
    block |تا به ناموس مسلمانی زیند|
    block |در تسلس تا ندانی که کیند|
  block
    block |همچو قلابان بر آن نقد تباه|
    block |نقره می‌مالند و نام پادشاه|
  block
    block |ظاهر الفاظشان توحید و شرع|
    block |باطن آن همچو در نان تخم صرع|
  block
    block |فلسفی را زهره نه تا دم زند|
    block |دم زند دین حقش بر هم زند|
  block
    block |دست و پای او جماد و جان او|
    block |هر چه گوید آن دو در فرمان او|
  block
    block |با زبان گر چه تهمت می‌نهند|
    block |دست و پاهاشان گواهی می‌دهند|