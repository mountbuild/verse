
block |هم در بیان مکر خرگوش|
  block
    block |در شدن خرگوش بس تاخیر کرد|
    block |مکر را با خویشتن تقریر کرد|
  block
    block |در ره آمد بعد تاخیر دراز|
    block |تا به گوش شیر گوید یک دو راز|
  block
    block |تا چه عالمهاست در سودای عقل|
    block |تا چه با پهناست این دریای عقل|
  block
    block |صورت ما اندرین بحر عذاب|
    block |می‌دود چون کاسه‌ها بر روی آب|
  block
    block |تا نشد پر بر سر دریا چو طشت|
    block |چونک پر شد طشت در وی غرق گشت|
  block
    block |عقل پنهانست و ظاهر عالمی|
    block |صورت ما موج یا از وی نمی|
  block
    block |هر چه صورت می وسیلت سازدش|
    block |زان وسیلت بحر دور اندازدش|
  block
    block |تا نبیند دل دهندهٔ راز را|
    block |تا نبیند تیر دورانداز را|
  block
    block |اسپ خود را یاوه داند وز ستیز|
    block |می‌دواند اسپ خود در راه تیز|
  block
    block |اسپ خود را یاوه داند آن جواد|
    block |و اسپ خود او را کشان کرده چو باد|
  block
    block |در فغان و جست و جو آن خیره‌سر|
    block |هر طرف پرسان و جویان در بدر|
  block
    block |کانک دزدید اسپ ما را کو و کیست|
    block |این که زیر ران تست ای خواجه چیست|
  block
    block |آری این اسپست لیک این اسپ کو|
    block |با خود آی ای شهسوار اسپ‌جو|
  block
    block |جان ز پیدایی و نزدیکیست گم|
    block |چون شکم پر آب و لب خشکی چو خم|
  block
    block |کی ببینی سرخ و سبز و فور را|
    block |تا نبینی پیش ازین سه نور را|
  block
    block |لیک چون در رنگ گم شد هوش تو|
    block |شد ز نور آن رنگها روپوش تو|
  block
    block |چونک شب آن رنگها مستور بود|
    block |پس بدیدی دید رنگ از نور بود|
  block
    block |نیست دید رنگ بی‌نور برون|
    block |همچنین رنگ خیال اندرون|
  block
    block |این برون از آفتاب و از سها|
    block |واندرون از عکس انوار علا|
  block
    block |نور نور چشم خود نور دلست|
    block |نور چشم از نور دلها حاصلست|
  block
    block |باز نور نور دل نور خداست|
    block |کو ز نور عقل و حس پاک و جداست|
  block
    block |شب نبد نور و ندیدی رنگها|
    block |پس به ضد نور پیدا شد ترا|
  block
    block |دیدن نورست آنگه دید رنگ|
    block |وین به ضد نور دانی بی‌درنگ|
  block
    block |رنج و غم را حق پی آن آفرید|
    block |تا بدین ضد خوش‌دلی آید پدید|
  block
    block |پس نهانیها بضد پیدا شود|
    block |چونک حق را نیست ضد پنهان بود|
  block
    block |که نظر پر نور بود آنگه برنگ|
    block |ضد به ضد پیدا بود چون روم و زنگ|
  block
    block |پس به ضد نور دانستی تو نور|
    block |ضد ضد را می‌نماید در صدور|
  block
    block |نور حق را نیست ضدی در وجود|
    block |تا به ضد او را توان پیدا نمود|
  block
    block |لاجرم ابصار ما لا تدرکه|
    block |و هو یدرک بین تو از موسی و که|
  block
    block |صورت از معنی چو شیر از بیشه دان|
    block |یا چو آواز و سخن ز اندیشه دان|
  block
    block |این سخن و آواز از اندیشه خاست|
    block |تو ندانی بحر اندیشه کجاست|
  block
    block |لیک چون موج سخن دیدی لطیف|
    block |بحر آن دانی که باشد هم شریف|
  block
    block |چون ز دانش موج اندیشه بتاخت|
    block |از سخن و آواز او صورت بساخت|
  block
    block |از سخن صورت بزاد و باز مرد|
    block |موج خود را باز اندر بحر برد|
  block
    block |صورت از بی‌صورتی آمد برون|
    block |باز شد که انا الیه راجعون|
  block
    block |پس ترا هر لحظه مرگ و رجعتیست|
    block |مصطفی فرمود دنیا ساعتیست|
  block
    block |فکر ما تیریست از هو در هوا|
    block |در هوا کی پاید آید تا خدا|
  block
    block |هر نفس نو می‌شود دنیا و ما|
    block |بی‌خبر از نو شدن اندر بقا|
  block
    block |عمر همچون جوی نو نو می‌رسد|
    block |مستمری می‌نماید در جسد|
  block
    block |آن ز تیزی مستمر شکل آمده‌ست|
    block |چون شرر کش تیز جنبانی بدست|
  block
    block |شاخ آتش را بجنبانی بساز|
    block |در نظر آتش نماید بس دراز|
  block
    block |این درازی مدت از تیزی صنع|
    block |می‌نماید سرعت‌انگیزی صنع|
  block
    block |طالب این سر اگر علامه‌ایست|
    block |نک حسام‌الدین که سامی نامه‌ایست|