
block |در بیان آنک حال خود و مستی خود پنهان باید داشت از جاهلان|
  block
    block |بشنو الفاظ حکیم پرده‌ای|
    block |سر همانجا نه که باده خورده‌ای|
  block
    block |چونک از میخانه مستی ضال شد|
    block |تسخر و بازیچهٔ اطفال شد|
  block
    block |می‌فتد او سو به سو بر هر رهی|
    block |در گل و می‌خنددش هر ابلهی|
  block
    block |او چنین و کودکان اندر پیش|
    block |بی‌خبر از مستی و ذوق میش|
  block
    block |خلق اطفالند جز مست خدا|
    block |نیست بالغ جز رهیده از هوا|
  block
    block |گفت دنیا لعب و لهوست و شما|
    block |کودکیت و راست فرماید خدا|
  block
    block |از لعب بیرون نرفتی کودکی|
    block |بی ذکات روح کی باشد ذکی|
  block
    block |چون جماع طفل دان این شهوتی|
    block |که همی رانند اینجا ای فتی|
  block
    block |آن جماع طفل چه بود بازیی|
    block |با جماع رستمی و غازیی|
  block
    block |جنگ خلقان همچو جنگ کودکان|
    block |جمله بی‌معنی و بی‌مغز و مهان|
  block
    block |جمله با شمشیر چوبین جنگشان|
    block |جمله در لا ینفعی آهنگشان|
  block
    block |جمله شان گشته سواره بر نیی|
    block |کین براق ماست یا دلدل‌پیی|
  block
    block |حاملند و خود ز جهل افراشته|
    block |راکب و محمول ره پنداشته|
  block
    block |باش تا روزی که محمولان حق|
    block |اسپ‌تازان بگذرند از نه طبق|
  block
    block |تعرج الروح الیه و الملک|
    block |من عروج الروح یهتز الفلک|
  block
    block |همچو طفلان جمله‌تان دامن‌سوار|
    block |گوشهٔ دامن گرفته اسپ‌وار|
  block
    block |از حق ان الظن لا یغنی رسید|
    block |مرکب ظن بر فلکها کی دوید|
  block
    block |اغلب الظنین فی ترجیح ذا|
    block |لا تماری الشمس فی توضیحها|
  block
    block |آنگهی بینید مرکبهای خویش|
    block |مرکبی سازیده‌ایت از پای خویش|
  block
    block |وهم و فکر و حس و ادراک شما|
    block |همچو نی دان مرکب کودک هلا|
  block
    block |علمهای اهل دل حمالشان|
    block |علمهای اهل تن احمالشان|
  block
    block |علم چون بر دل زند یاری شود|
    block |علم چون بر تن زند باری شود|
  block
    block |گفت ایزد یحمل اسفاره|
    block |بار باشد علم کان نبود ز هو|
  block
    block |علم کان نبود ز هو بی واسطه|
    block |آن نپاید همچو رنگ ماشطه|
  block
    block |لیک چون این بار را نیکو کشی|
    block |بار بر گیرند و بخشندت خوشی|
  block
    block |هین مکش بهر هوا آن بار علم|
    block |تا ببینی در درون انبار علم|
  block
    block |تا که بر رهوار علم آیی سوار|
    block |بعد از آن افتد ترا از دوش بار|
  block
    block |از هواها کی رهی بی جام هو|
    block |ای ز هو قانع شده با نام هو|
  block
    block |از صفت وز نام چه زاید خیال|
    block |و آن خیالش هست دلال وصال|
  block
    block |دیده‌ای دلال بی مدلول هیچ|
    block |تا نباشد جاده نبود غول هیچ|
  block
    block |هیچ نامی بی حقیقت دیده‌ای|
    block |یا ز گاف و لام گل گل چیده‌ای|
  block
    block |اسم خواندی رو مسمی را بجو|
    block |مه به بالا دان نه اندر آب جو|
  block
    block |گر ز نام و حرف خواهی بگذری|
    block |پاک کن خود را ز خود هین یکسری|
  block
    block |همچو آهن ز آهنی بی رنگ شو|
    block |در ریاضت آینهٔ بی زنگ شو|
  block
    block |خویش را صافی کن از اوصاف خود|
    block |تا ببینی ذات پاک صاف خود|
  block
    block |بینی اندر دل علوم انبیا|
    block |بی کتاب و بی معید و اوستا|
  block
    block |گفت پیغامبر که هست از امتم|
    block |کو بود هم گوهر و هم همتم|
  block
    block |مر مرا زان نور بیند جانشان|
    block |که من ایشان را همی‌بینم بدان|
  block
    block |بی صحیحین و احادیث و روات|
    block |بلک اندر مشرب آب حیات|
  block
    block |سر امسینا لکردیا بدان|
    block |راز اصبحنا عرابیا بخوان|
  block
    block |ور مثالی خواهی از علم نهان|
    block |قصه‌گو از رومیان و چینیان|