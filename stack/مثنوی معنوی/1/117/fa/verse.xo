
block |در بیان آنک جنبیدن هر کسی از آنجا کی ویست هر کس را از چنبرهٔ وجود خود بیند تابهٔ کبود آفتاب را کبود نماید و سرخ سرخ نماید چون تابه‌ها از رنگها بیرون آید سپید شود از همه تابه‌های دیگر او راست‌گوتر باشد و امام باشد|
  block
    block |دید احمد را ابوجهل و بگفت|
    block |زشت نقشی کز بنی‌هاشم شکفت|
  block
    block |گفت احمد مر ورا که راستی|
    block |راست گفتی گرچه کار افزاستی|
  block
    block |دید صدیقش بگفت ای آفتاب|
    block |نی ز شرقی نی ز غربی خوش بتاب|
  block
    block |گفت احمد راست گفتی ای عزیز|
    block |ای رهیده تو ز دنیای نه چیز|
  block
    block |حاضران گفتند ای صدر الوری|
    block |راست‌گو گفتی دو ضدگو را چرا|
  block
    block |گفت من آیینه‌ام مصقول دست|
    block |ترک و هندو در من آن بیند که هست|
  block
    block |ای زن ار طماع می‌بینی مرا|
    block |زین تحری زنانه برتر آ|
  block
    block |آن طمع را ماند و رحمت بود|
    block |کو طمع آنجا که آن نعمت بود|
  block
    block |امتحان کن فقر را روزی دو تو|
    block |تا به فقر اندر غنا بینی دوتو|
  block
    block |صبر کن با فقر و بگذار این ملال|
    block |زانک در فقرست عز ذوالجلال|
  block
    block |سرکه مفروش و هزاران جان ببین|
    block |از قناعت غرق بحر انگبین|
  block
    block |صد هزاران جان تلخی‌کش نگر|
    block |همچو گل آغشته اندر گلشکر|
  block
    block |ای دریغا مر ترا گنجا بدی|
    block |تا ز جانم شرح دل پیدا شدی|
  block
    block |این سخن شیرست در پستان جان|
    block |بی کشنده خوش نمی‌گردد روان|
  block
    block |مستمع چون تشنه و جوینده شد|
    block |واعظ ار مرده بود گوینده شد|
  block
    block |مستمع چون تازه آمد بی‌ملال|
    block |صدزبان گردد به گفتن گنگ و لال|
  block
    block |چونک نامحرم در آید از درم|
    block |پرده در پنهان شوند اهل حرم|
  block
    block |ور در آید محرمی دور از گزند|
    block |برگشایند آن ستیران روی‌بند|
  block
    block |هرچه را خوب و خوش و زیبا کنند|
    block |از برای دیدهٔ بینا کنند|
  block
    block |کی بود آواز چنگ و زیر و بم|
    block |از برای گوش بی‌حس اصم|
  block
    block |مشک را بیهوده حق خوش‌دم نکرد|
    block |بهر حس کرد و پی اخشم نکرد|
  block
    block |حق زمین و آسمان بر ساخته‌ست|
    block |در میان بس نار و نور افراخته‌ست|
  block
    block |این زمین را از برای خاکیان|
    block |آسمان را مسکن افلاکیان|
  block
    block |مرد سفلی دشمن بالا بود|
    block |مشتری هر مکان پیدا بود|
  block
    block |ای ستیره هیچ تو بر خاستی|
    block |خویشتن را بهر کور آراستی|
  block
    block |گر جهان را پر در مکنون کنم|
    block |روزی تو چون نباشد چون کنم|
  block
    block |ترک جنگ و ره‌زنی ای زن بگو|
    block |ور نمی‌گویی به ترک من بگو|
  block
    block |مر مرا چه جای جنگ نیک و بد|
    block |کین دلم از صلحها هم می‌رمد|
  block
    block |گر خمش گردی و گر نه آن کنم|
    block |که همین دم ترک خان و مان کنم|