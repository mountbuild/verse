
block |از خداوند ولی‌التوفیق در خواستن توفیق رعایت ادب در همه حالها و بیان کردن وخامت ضررهای بی‌ادبی|
  block
    block |از خدا جوییم توفیق ادب|
    block |بی‌ادب محروم گشت از لطف رب|
  block
    block |بی‌ادب تنها نه خود را داشت بد|
    block |بلک آتش در همه آفاق زد|
  block
    block |مایده از آسمان در می‌رسید|
    block |بی‌شری و بیع و بی‌گفت و شنید|
  block
    block |درمیان قوم موسی چند کس|
    block |بی‌ادب گفتند کو سیر و عدس|
  block
    block |منقطع شد خوان و نان از آسمان|
    block |ماند رنج زرع و بیل و داس‌مان|
  block
    block |باز عیسی چون شفاعت کرد حق|
    block |خوان فرستاد و غنیمت بر طبق|
  block
    block |مائده از آسمان شد عائده|
    block |چون که گفت انزل علینا مائده|
  block
    block |باز گستاخان ادب بگذاشتند|
    block |چون گدایان زله‌ها برداشتند|
  block
    block |لابه کرده عیسی ایشان را که این|
    block |دایمست و کم نگردد از زمین|
  block
    block |بدگمانی کردن و حرص‌آوری|
    block |کفر باشد پیش خوان مهتری|
  block
    block |زان گدارویان نادیده ز آز|
    block |آن در رحمت بریشان شد فراز|
  block
    block |ابر بر ناید پی منع زکات|
    block |وز زنا افتد وبا اندر جهات|
  block
    block |هر چه بر تو آید از ظلمات و غم|
    block |آن ز بی‌باکی و گستاخیست هم|
  block
    block |هر که بی‌باکی کند در راه دوست|
    block |ره‌زن مردان شد و نامرد اوست|
  block
    block |از ادب پرنور گشته‌ست این فلک|
    block |وز ادب معصوم و پاک آمد ملک|
  block
    block |بد ز گستاخی کسوف آفتاب|
    block |شد عزازیلی ز جرات رد باب|