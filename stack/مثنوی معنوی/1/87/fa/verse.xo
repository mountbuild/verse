
block |تفسیر قول فریدالدین عطار قدس الله روحه تو صاحب نفسی ای غافل میان خاک خون می‌خور که صاحب‌دل اگر زهری خورد آن انگبین باشد|
  block
    block |صاحب دل را ندارد آن زیان|
    block |گر خورد او زهر قاتل را عیان|
  block
    block |زانک صحت یافت و از پرهیز رست|
    block |طالب مسکین میان تب درست|
  block
    block |گفت پیغامبر که ای مرد جری|
    block |هان مکن با هیچ مطلوبی مری|
  block
    block |در تو نمرودیست آتش در مرو|
    block |رفت خواهی اول ابراهیم شو|
  block
    block |چون نه‌ای سباح و نه دریایی|
    block |در میفکن خویش از خودراییی|
  block
    block |او ز آتش ورد احمر آورد|
    block |از زیانها سود بر سر آورد|
  block
    block |کاملی گر خاک گیرد زر شود|
    block |ناقص ار زر برد خاکستر شود|
  block
    block |چون قبول حق بود آن مرد راست|
    block |دست او در کارها دست خداست|
  block
    block |دست ناقص دست شیطانست و دیو|
    block |زانک اندر دام تکلیفست و ریو|
  block
    block |جهل آید پیش او دانش شود|
    block |جهل شد علمی که در منکر رود|
  block
    block |هرچه گیرد علتی علت شود|
    block |کفر گیرد کاملی ملت شود|
  block
    block |ای مری کرده پیاده با سوار|
    block |سر نخواهی برد اکنون پای دار|