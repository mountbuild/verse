
block |نصیحت کردن مرد مر زن را کی در فقیران به خواری منگر و در کار حق به گمان کمال نگر و طعنه مزن در فقر و فقیران به خیال و گمان بی‌نوایی خویشتن|
  block
    block |گفت ای زن تو زنی یا بوالحزن|
    block |فقر فخر آمد مرا بر سر مزن|
  block
    block |مال و زر سر را بود همچون کلاه|
    block |کل بود او کز کله سازد پناه|
  block
    block |آنک زلف جعد و رعنا باشدش|
    block |چون کلاهش رفت خوشتر آیدش|
  block
    block |مرد حق باشد بمانند بصر|
    block |پس برهنه به که پوشیده نظر|
  block
    block |وقت عرضه کردن آن برده‌فروش|
    block |بر کند از بنده جامهٔ عیب‌پوش|
  block
    block |ور بود عیبی برهنه‌ش کی کند|
    block |بل بجامه خدعه‌ای با وی کند|
  block
    block |گوید ای شرمنده است از نیک و بد|
    block |از برهنه کردن او از تو رمد|
  block
    block |خواجه در عیبست غرقه تا به گوش|
    block |خواجه را مالست و مالش عیب‌پوش|
  block
    block |کز طمع عیبش نبیند طامعی|
    block |گشت دلها را طمعها جامعی|
  block
    block |ور گدا گوید سخن چون زر کان|
    block |ره نیابد کالهٔ او در دکان|
  block
    block |کار درویشی ورای فهم تست|
    block |سوی درویشی بمنگر سست سست|
  block
    block |زانک درویشان ورای ملک و مال|
    block |روزیی دارند ژرف از ذوالجلال|
  block
    block |حق تعالی عادلست و عادلان|
    block |کی کنند استم‌گری بر بی‌دلان|
  block
    block |آن یکی را نعمت و کالا دهند|
    block |وین دگر را بر سر آتش نهند|
  block
    block |آتشش سوزا که دارد این گمان|
    block |بر خدا و خالق هر دو جهان|
  block
    block |فقر فخری از گزافست و مجاز|
    block |نه هزاران عز پنهانست و ناز|
  block
    block |از غضب بر من لقبها راندی|
    block |یارگیر و مارگیرم خواندی|
  block
    block |گر بگیرم برکنم دندان مار|
    block |تاش از سر کوفتن نبود ضرار|
  block
    block |زانک آن دندان عدو جان اوست|
    block |من عدو را می‌کنم زین علم دوست|
  block
    block |از طمع هرگز نخوانم من فسون|
    block |این طمع را کرده‌ام من سرنگون|
  block
    block |حاش لله طمع من از خلق نیست|
    block |از قناعت در دل من عالمیست|
  block
    block |بر سر امرودبن بینی چنان|
    block |زان فرود آ تا نماند آن گمان|
  block
    block |چون که بر گردی تو سرگشته شوی|
    block |خانه را گردنده بینی و آن توی|