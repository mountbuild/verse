
block |جواب گفتن شیر خرگوش را و روان شدن با او|
  block
    block |گفت بسم الله بیا تا او کجاست|
    block |پیش در شو گر همی گویی تو راست|
  block
    block |تا سزای او و صد چون او دهم|
    block |ور دروغست این سزای تو دهم|
  block
    block |اندر آمد چون قلاووزی به پیش|
    block |تا برد او را به سوی دام خویش|
  block
    block |سوی چاهی کو نشانش کرده بود|
    block |چاه مغ را دام جانش کرده بود|
  block
    block |می‌شدند این هر دو تا نزدیک چاه|
    block |اینت خرگوشی چو آبی زیر کاه|
  block
    block |آب کاهی را به هامون می‌برد|
    block |آب کوهی را عجب چون می‌برد|
  block
    block |دام مکر او کمند شیر بود|
    block |طرفه خرگوشی که شیری می‌ربود|
  block
    block |موسیی فرعون را با رود نیل|
    block |می‌کشد با لشکر و جمع ثقیل|
  block
    block |پشه‌ای نمرود را با نیم پر|
    block |می‌شکافد بی‌محابا درز سر|
  block
    block |حال آن کو قول دشمن را شنود|
    block |بین جزای آنک شد یار حسود|
  block
    block |حال فرعونی که هامان را شنود|
    block |حال نمرودی که شیطان را شنود|
  block
    block |دشمن ار چه دوستانه گویدت|
    block |دام دان گر چه ز دانه گویدت|
  block
    block |گر ترا قندی دهد آن زهر دان|
    block |گر بتن لطفی کند آن قهر دان|
  block
    block |چون قضا آید نبینی غیر پوست|
    block |دشمنان را باز نشناسی ز دوست|
  block
    block |چون چنین شد ابتهال آغاز کن|
    block |ناله و تسبیح و روزه ساز کن|
  block
    block |ناله می‌کن کای تو علام الغیوب|
    block |زیر سنگ مکر بد ما را مکوب|
  block
    block |گر سگی کردیم ای شیرآفرین|
    block |شیر را مگمار بر ما زین کمین|
  block
    block |آب خوش را صورت آتش مده|
    block |اندر آتش صورت آبی منه|
  block
    block |از شراب قهر چون مستی دهی|
    block |نیستها را صورت هستی دهی|
  block
    block |چیست مستی بند چشم از دید چشم|
    block |تا نماند سنگ گوهر پشم یشم|
  block
    block |چیست مستی حسها مبدل شدن|
    block |چوب گز اندر نظر صندل شدن|