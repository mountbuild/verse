
block |قصهٔ اعرابی درویش و ماجرای زن با او به سبب قلت و درویشی|
  block
    block |یک شب اعرابی زنی مر شوی را|
    block |گفت و از حد برد گفت و گوی را|
  block
    block |کین همه فقر و جفا ما می‌کشیم|
    block |جمله عالم در خوشی ما ناخوشیم|
  block
    block |نان‌مان نه نان خورش‌مان درد و رشک|
    block |کوزه‌مان نه آب‌مان از دیده اشک|
  block
    block |جامهٔ ما روز تاب آفتاب|
    block |شب نهالین و لحاف از ماهتاب|
  block
    block |قرص مه را قرص نان پنداشته|
    block |دست سوی آسمان برداشته|
  block
    block |ننگ درویشان ز درویشی ما|
    block |روز شب از روزی اندیشی ما|
  block
    block |خویش و بیگانه شده از ما رمان|
    block |بر مثال سامری از مردمان|
  block
    block |گر بخواهم از کسی یک مشت نسک|
    block |مر مرا گوید خمش کن مرگ و جسک|
  block
    block |مر عرب را فخر غزوست و عطا|
    block |در عرب تو همچو اندر خط خطا|
  block
    block |چه غزا ما بی‌غزا خود کشته‌ایم|
    block |ما به تیغ فقر بی سر گشته‌ایم|
  block
    block |چه عطا ما بر گدایی می‌تنیم|
    block |مر مگس را در هوا رگ می‌زنیم|
  block
    block |گر کسی مهمان رسد گر من منم|
    block |شب بخسپد دلقش از تن بر کنم|