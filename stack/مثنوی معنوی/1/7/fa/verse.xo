
block |خلوت طلبیدن آن ولی از پادشاه جهت دریافتن رنج کنیزک|
  block
    block |گفت ای شه خلوتی کن خانه را|
    block |دور کن هم خویش و هم بیگانه را|
  block
    block |کس ندارد گوش در دهلیزها|
    block |تا بپرسم زین کنیزک چیزها|
  block
    block |خانه خالی ماند و یک دیار نه|
    block |جز طبیب و جز همان بیمار نه|
  block
    block |نرم نرمک گفت شهر تو کجاست|
    block |که علاج اهل هر شهری جداست|
  block
    block |واندر آن شهر از قرابت کیستت|
    block |خویشی و پیوستگی با چیستت|
  block
    block |دست بر نبضش نهاد و یک بیک|
    block |باز می‌پرسید از جور فلک|
  block
    block |چون کسی را خار در پایش جهد|
    block |پای خود را بر سر زانو نهد|
  block
    block |وز سر سوزن همی جوید سرش|
    block |ور نیابد می‌کند با لب ترش|
  block
    block |خار در پا شد چنین دشواریاب|
    block |خار در دل چون بود وا ده جواب|
  block
    block |خار در دل گر بدیدی هر خسی|
    block |دست کی بودی غمان را بر کسی|
  block
    block |کس به زیر دم خر خاری نهد|
    block |خر نداند دفع آن بر می‌جهد|
  block
    block |بر جهد وان خار محکم‌تر زند|
    block |عاقلی باید که خاری برکند|
  block
    block |خر ز بهر دفع خار از سوز و درد|
    block |جفته می‌انداخت صد جا زخم کرد|
  block
    block |آن حکیم خارچین استاد بود|
    block |دست می‌زد جابجا می‌آزمود|
  block
    block |زان کنیزک بر طریق داستان|
    block |باز می‌پرسید حال دوستان|
  block
    block |با حکیم او قصه‌ها می‌گفت فاش|
    block |از مقام و خواجگان و شهر و باش|
  block
    block |سوی قصه گقتنش می‌داشت گوش|
    block |سوی نبض و جستنش می‌داشت هوش|
  block
    block |تا که نبض از نام کی گردد جهان|
    block |او بود مقصود جانش در جهان|
  block
    block |دوستان و شهر او را برشمرد|
    block |بعد از آن شهری دگر را نام برد|
  block
    block |گفت چون بیرون شدی از شهر خویش|
    block |در کدامین شهر بودستی تو بیش|
  block
    block |نام شهری گفت و زان هم در گذشت|
    block |رنگ روی و نبض او دیگر نگشت|
  block
    block |خواجگان و شهرها را یک به یک|
    block |باز گفت از جای و از نان و نمک|
  block
    block |شهر شهر و خانه خانه قصه کرد|
    block |نه رگش جنبید و نه رخ گشت زرد|
  block
    block |نبض او بر حال خود بد بی‌گزند|
    block |تا بپرسید از سمرقند چو قند|
  block
    block |نبض جست و روی سرخ و زرد شد|
    block |کز سمرقندی زرگر فرد شد|
  block
    block |چون ز رنجور آن حکیم این راز یافت|
    block |اصل آن درد و بلا را باز یافت|
  block
    block |گفت کوی او کدامست در گذر|
    block |او سر پل گفت و کوی غاتفر|
  block
    block |گفت دانستم که رنجت چیست زود|
    block |در خلاصت سحرها خواهم نمود|
  block
    block |شاد باش و فارغ و آمن که من|
    block |آن کنم با تو که باران با چمن|
  block
    block |من غم تو می‌خورم تو غم مخور|
    block |بر تو من مشفق‌ترم از صد پدر|
  block
    block |هان و هان این راز را با کس مگو|
    block |گرچه از تو شه کند بس جست و جو|
  block
    block |خانهٔ اسرار تو چون دل شود|
    block |آن مرادت زودتر حاصل شود|
  block
    block |گفت پیغامبر که هر که سر نهفت|
    block |زود گردد با مراد خویش جفت|
  block
    block |دانه چون اندر زمین پنهان شود|
    block |سر او سرسبزی بستان شود|
  block
    block |زر و نقره گر نبودندی نهان|
    block |پرورش کی یافتندی زیر کان|
  block
    block |وعده‌ها و لطفهای آن حکیم|
    block |کرد آن رنجور را آمن ز بیم|
  block
    block |وعده‌ها باشد حقیقی دل‌پذیر|
    block |وعده‌ها باشد مجازی تا سه گیر|
  block
    block |وعدهٔ اهل کرم گنج روان|
    block |وعدهٔ نا اهل شد رنج روان|