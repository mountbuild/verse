
block |تهدید کردن نوح علیه‌السلام مر قوم را کی با من مپیچید کی من روپوشم با خدای می‌پیچید در میان این بحقیقت ای مخذولان|
  block
    block |گفت نوح ای سرکشان من من نیم|
    block |من ز جان مردم بجانان می‌زیم|
  block
    block |چون بمردم از حواس بوالبشر|
    block |حق مرا شد سمع و ادراک و بصر|
  block
    block |چونک من من نیستم این دم ز هوست|
    block |پیش این دم هرکه دم زد کافر اوست|
  block
    block |هست اندر نقش این روباه شیر|
    block |سوی این روبه نشاید شد دلیر|
  block
    block |گر ز روی صورتش می‌نگروی|
    block |غره شیران ازو می‌نشنوی|
  block
    block |گر نبودی نوح را از حق یدی|
    block |پس جهانی را چرا بر هم زدی|
  block
    block |صد هزاران شیر بود او در تنی|
    block |او چو آتش بود و عالم خرمنی|
  block
    block |چونک خرمن پاس عشر او نداشت|
    block |او چنان شعله بر آن خرمن گماشت|
  block
    block |هر که او در پیش این شیر نهان|
    block |بی‌ادب چون گرگ بگشاید دهان|
  block
    block |همچو گرگ آن شیر بر دراندش|
    block |فانتقمنا منهم بر خواندش|
  block
    block |زخم یابد همچو گرگ از دست شیر|
    block |پیش شیر ابله بود کو شد دلیر|
  block
    block |کاشکی آن زخم بر تن آمدی|
    block |تا بدی کایمان و دل سالم بدی|
  block
    block |قوتم بگسست چون اینجا رسید|
    block |چون توانم کرد این سر را پدید|
  block
    block |همچو آن روبه کم اشکم کنید|
    block |پیش او روباه‌بازی کم کنید|
  block
    block |جمله ما و من به پیش او نهید|
    block |ملک ملک اوست ملک او را دهید|
  block
    block |چون فقیر آیید اندر راه راست|
    block |شیر و صید شیر خود آن شماست|
  block
    block |زانک او پاکست و سبحان وصف اوست|
    block |بی نیازست او ز نغز و مغز و پوست|
  block
    block |هر شکار و هر کراماتی که هست|
    block |از برای بندگان آن شهست|
  block
    block |نیست شه را طمع بهر خلق ساخت|
    block |این همه دولت خنک آنکو شناخت|
  block
    block |آنک دولت آفرید و دو سرا|
    block |ملک و دولتها چه کار آید ورا|
  block
    block |پیش سبحان پس نگه دارید دل|
    block |تا نگردید از گمان بد خجل|
  block
    block |کو ببیند سر و فکر و جست و جو|
    block |همچو اندر شیر خالص تار مو|
  block
    block |آنک او بی نقش ساده‌سینه شد|
    block |نقشهای غیب را آیینه شد|
  block
    block |سر ما را بی‌گمان موقن شود|
    block |زانکمؤمنآینهٔمؤمنبود|
  block
    block |چون زند او نقد ما را بر محک|
    block |پس یقین را باز داند او ز شک|
  block
    block |چون شود جانش محک نقدها|
    block |پس ببیند قلب را و قلب را|