
block |افتادن رکابدار هر باری پیش امیر الممنین علی کرم الله وجهه کی ای امیر الممنین مرا بکش و ازین قضا برهان|
  block
    block |باز آمد کای علی زودم بکش|
    block |تا نبینم آن دم و وقت ترش|
  block
    block |من حلالت می‌کنم خونم بریز|
    block |تا نبیند چشم من آن رستخیز|
  block
    block |گفتم ار هر ذره‌ای خونی شود|
    block |خنجر اندر کف به قصد تو رود|
  block
    block |یک سر مو از تو نتواند برید|
    block |چون قلم بر تو چنان خطی کشید|
  block
    block |لیک بی غم شو شفیع تو منم|
    block |خواجهٔ روحم نه مملوک تنم|
  block
    block |پیش من این تن ندارد قیمتی|
    block |بی تن خویشم فتی ابن الفتی|
  block
    block |خنجر و شمشیر شد ریحان من|
    block |مرگ من شد بزم و نرگسدان من|
  block
    block |آنک او تن را بدین سان پی کند|
    block |حرص میری و خلافت کی کند|
  block
    block |زان به ظاهر کو شد اندر جاه و حکم|
    block |تا امیران را نماید راه و حکم|
  block
    block |تا امیری را دهد جانی دگر|
    block |تا دهد نخل خلافت را ثمر|