
block |فرق میان آنک درویش است به خدا و تشنهٔ خدا و میان آنک درویش است از خدا و تشنهٔ غیرست|
  block
    block |نقش درویشست او نه اهل نان|
    block |نقش سگ را تو مینداز استخوان|
  block
    block |فقر لقمه دارد او نه فقر حق|
    block |پیش نقش مرده‌ای کم نه طبق|
  block
    block |ماهی خاکی بود درویش نان|
    block |شکل ماهی لیک از دریا رمان|
  block
    block |مرغ خانه‌ست او نه سیمرغ هوا|
    block |لوت نوشد او ننوشد از خدا|
  block
    block |عاشق حقست او بهر نوال|
    block |نیست جانش عاشق حسن و جمال|
  block
    block |گر توهم می‌کند او عشق ذات|
    block |ذات نبود وهم اسما و صفات|
  block
    block |وهم مخلوقست و مولود آمدست|
    block |حق نزاییده‌ست او لم یولدست|
  block
    block |عاشق تصویر و وهم خویشتن|
    block |کی بود از عاشقان ذوالمنن|
  block
    block |عاشق آن وهم اگر صادق بود|
    block |آن مجاز او حقیقت‌کش شود|
  block
    block |شرح می‌خواهد بیان این سخن|
    block |لیک می‌ترسم ز افهام کهن|
  block
    block |فهمهای کهنهٔ کوته‌نظر|
    block |صد خیال بد در آرد در فکر|
  block
    block |بر سماع راست هر کس چیر نیست|
    block |لقمهٔ هر مرغکی انجیر نیست|
  block
    block |خاصه مرغی مرده‌ای پوسیده‌ای|
    block |پرخیالی اعمیی بی‌دیده‌ای|
  block
    block |نقش ماهی را چه دریا و چه خاک|
    block |رنگ هندو را چه صابون و چه زاک|
  block
    block |نقش اگر غمگین نگاری بر ورق|
    block |او ندارد از غم و شادی سبق|
  block
    block |صورتش غمگین و او فارغ از آن|
    block |صورتش خندان و او زان بی‌نشان|
  block
    block |وین غم و شادی که اندر دل حظیست|
    block |پیش آن شادی و غم جز نقش نیست|
  block
    block |صورت غمگین نقش از بهر ماست|
    block |تا که ما را یاد آید راه راست|
  block
    block |صورت خندان نقش از بهر تست|
    block |تا از آن صورت شود معنی درست|
  block
    block |نقشهایی کاندرین حمامهاست|
    block |از برون جامه‌کن چون جامه‌هاست|
  block
    block |تا برونی جامه‌ها بینی و بس|
    block |جامه بیرون کن درآ ای هم‌نفس|
  block
    block |زانک با جامه درون سو راه نیست|
    block |تن ز جان جامه ز تن آگاه نیست|