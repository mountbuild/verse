
block |در معنی آنک من اراد ان یجلس مع الله فلیجلس مع اهل التصوف|
  block
    block |آن رسول از خود بشد زین یک دو جام|
    block |نی رسالت یاد ماندش نی پیام|
  block
    block |واله اندر قدرت الله شد|
    block |آن رسول اینجا رسید و شاه شد|
  block
    block |سیل چون آمد به دریا بحر گشت|
    block |دانه چون آمد به مزرع گشت کشت|
  block
    block |چون تعلق یافت نان با بوالبشر|
    block |نان مرده زنده گشت و با خبر|
  block
    block |موم و هیزم چون فدای نار شد|
    block |ذات ظلمانی او انوار شد|
  block
    block |سنگ سرمه چونک شد در دیدگان|
    block |گشت بینایی شد آنجا دیدبان|
  block
    block |ای خنک آن مرد کز خود رسته شد|
    block |در وجود زنده‌ای پیوسته شد|
  block
    block |وای آن زنده که با مرده نشست|
    block |مرده گشت و زندگی از وی بجست|
  block
    block |چون تو در قرآن حق بگریختی|
    block |با روان انبیا آمیختی|
  block
    block |هست قرآن حالهای انبیا|
    block |ماهیان بحر پاک کبریا|
  block
    block |ور بخوانی و نه‌ای قرآن‌پذیر|
    block |انبیا و اولیا را دیده گیر|
  block
    block |ور پذیرایی چو بر خوانی قصص|
    block |مرغ جانت تنگ آید در قفس|
  block
    block |مرغ کو اندر قفس زندانیست|
    block |می‌نجوید رستن از نادانیست|
  block
    block |روحهایی کز قفسها رسته‌اند|
    block |انبیاء رهبر شایسته‌اند|
  block
    block |از برون آوازشان آید ز دین|
    block |که ره رستن ترا اینست این|
  block
    block |ما بذین رستیم زین تنگین قفس|
    block |جز که این ره نیست چارهٔ این قفس|
  block
    block |خویش را رنجور سازی زار زار|
    block |تا ترا بیرون کنند از اشتهار|
  block
    block |که اشتهار خلق بند محکمست|
    block |در ره این از بند آهن کی کمست|