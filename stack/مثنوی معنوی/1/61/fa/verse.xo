
block |تولیدن شیر از دیر آمدن خرگوش|
  block
    block |همچو آن خرگوش کو بر شیر زد|
    block |روح او کی بود اندر خورد قد|
  block
    block |شیر می‌گفت از سر تیزی و خشم|
    block |کز ره گوشم عدو بر بست چشم|
  block
    block |مکرهای جبریانم بسته کرد|
    block |تیغ چوبینشان تنم را خسته کرد|
  block
    block |زین سپس من نشنوم آن دمدمه|
    block |بانگ دیوانست و غولان آن همه|
  block
    block |بر دران ای دل تو ایشان را مه‌ایست|
    block |پوستشان برکن کشان جز پوست نیست|
  block
    block |پوست چه بود گفته‌های رنگ رنگ|
    block |چون زره بر آب کش نبود درنگ|
  block
    block |این سخن چون پوست و معنی مغز دان|
    block |این سخن چون نقش و معنی همچو جان|
  block
    block |پوست باشد مغز بد را عیب‌پوش|
    block |مغز نیکو را ز غیرت غیب‌پوش|
  block
    block |چون قلم از باد بد دفتر ز آب|
    block |هرچه بنویسی فنا گردد شتاب|
  block
    block |نقش آبست ار وفا جویی از آن|
    block |باز گردی دستهای خود گزان|
  block
    block |باد در مردم هوا و آرزوست|
    block |چون هوا بگذاشتی پیغام هوست|
  block
    block |خوش بود پیغامهای کردگار|
    block |کو ز سر تا پای باشد پایدار|
  block
    block |خطبهٔ شاهان بگردد و آن کیا|
    block |جز کیا و خطبه‌های انبیا|
  block
    block |زانک بوش پادشاهان از هواست|
    block |بارنامهٔ انبیا از کبریاست|
  block
    block |از درمها نام شاهان برکنند|
    block |نام احمد تا ابد بر می‌زنند|
  block
    block |نام احمد نام جملهٔ انبیاست|
    block |چونک صد آمد نود هم پیش ماست|