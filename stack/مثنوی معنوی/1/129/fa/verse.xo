
block |هدیه بردن عرب سبوی آب باران از میان بادیه سوی بغداد به امیرالممنین بر پنداشت آنک آنجا هم قحط آبست|
  block
    block |گفت زن صدق آن بود کز بود خویش|
    block |پاک برخیزی تو از مجهود خویش|
  block
    block |آب بارانست ما را در سبو|
    block |ملکت و سرمایه و اسباب تو|
  block
    block |این سبوی آب را بردار و رو|
    block |هدیه ساز و پیش شاهنشاه شو|
  block
    block |گو که ما را غیر این اسباب نیست|
    block |در مفازه هیچ به زین آب نیست|
  block
    block |گر خزینه‌ش پر متاع فاخرست|
    block |این چنین آبش نباشد نادرست|
  block
    block |چیست آن کوزه تن محصور ما|
    block |اندرو آب حواس شور ما|
  block
    block |ای خداوند این خم و کوزهٔ مرا|
    block |در پذیر از فضل الله اشتری|
  block
    block |کوزه‌ای با پنج لولهٔ پنج حس|
    block |پاک دار این آب را از هر نجس|
  block
    block |تا شود زین کوزه منفذ سوی بحر|
    block |تا بگیرد کوزهٔ من خوی بحر|
  block
    block |تا چو هدیه پیش سلطانش بری|
    block |پاک بیند باشدش شه مشتری|
  block
    block |بی‌نهایت گردد آبش بعد از آن|
    block |پر شود از کوزهٔ من صد جهان|
  block
    block |لوله‌ها بر بند و پر دارش ز خم|
    block |گفت غضوا عن هوا ابصارکم|
  block
    block |ریش او پر باد کین هدیه کراست|
    block |لایق چون او شهی اینست راست|
  block
    block |زن نمی‌دانست کانجا برگذر|
    block |هست جاری دجله‌ای همچون شکر|
  block
    block |در میان شهر چون دریا روان|
    block |پر ز کشتیها و شست ماهیان|
  block
    block |رو بر سلطان و کار و بار بین|
    block |حس تجری تحتها الانهار بین|
  block
    block |این چنین حسها و ادراکات ما|
    block |قطره‌ای باشد در آن نهر صفا|