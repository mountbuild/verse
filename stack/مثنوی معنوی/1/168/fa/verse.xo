
block |تعجب کردن آدم علیه‌السلام از ضلالت  ابلیس لعین و عجب آوردن|
  block
    block |چشم آدم بر بلیسی کو شقی‌ست|
    block |از حقارت وز زیافت بنگریست|
  block
    block |خویش‌بینی کرد و آمد خودگزین|
    block |خنده زد بر کار ابلیس لعین|
  block
    block |بانگ بر زد غیرت حق کای صفی|
    block |تو نمی‌دانی ز اسرار خفی|
  block
    block |پوستین را بازگونه گر کند|
    block |کوه را از بیخ و از بن برکند|
  block
    block |پردهٔ صد آدم آن دم بر درد|
    block |صد بلیس نو مسلمان آورد|
  block
    block |گفت آدم توبه کردم زین نظر|
    block |این چنین گستاخ نندیشم دگر|
  block
    block |یا غیاث المستغیثین اهدنا|
    block |لا افتخار بالعلوم و الغنی|
  block
    block |لا تزغ قلبا هدیت بالکرم|
    block |واصرف السؤ الذی خط القلم|
  block
    block |بگذران از جان ما سؤ القضا|
    block |وامبر ما را ز اخوان صفا|
  block
    block |تلخ‌تر از فرقت تو هیچ نیست|
    block |بی پناهت غیر پیچاپیچ نیست|
  block
    block |رخت ما هم رخت ما را راه‌زن|
    block |جسم ما مر جان ما را جامه کن|
  block
    block |دست ما چون پای ما را می‌خورد|
    block |بی امان تو کسی جان چون برد|
  block
    block |ور برد جان زین خطرهای عظیم|
    block |برده باشد مایهٔ ادبار و بیم|
  block
    block |زانک جان چون واصل جانان نبود|
    block |تا ابد با خویش کورست و کبود|
  block
    block |چون تو ندهی راه جان خود برده گیر|
    block |جان که بی تو زنده باشد مرده گیر|
  block
    block |گر تو طعنه می‌زنی بر بندگان|
    block |مر ترا آن می‌رسد ای کامران|
  block
    block |ور تو ماه و مهر را گویی جفا|
    block |ور تو قد سرو را گویی دوتا|
  block
    block |ور تو چرخ و عرش را خوانی حقیر|
    block |ور تو کان و بحر را گویی فقیر|
  block
    block |آن بنسبت با کمال تو رواست|
    block |ملک اکمال فناها مر تراست|
  block
    block |که تو پاکی از خطر وز نیستی|
    block |نیستان را موجد و مغنیستی|
  block
    block |آنک رویانید داند سوختن|
    block |زانک چون بدرید داند دوختن|
  block
    block |می‌بسوزد هر خزان مر باغ را|
    block |باز رویاند گل صباغ را|
  block
    block |کای بسوزیده برون آ تازه شو|
    block |بار دیگر خوب و خوب‌آوازه شو|
  block
    block |چشم نرگس کور شد بازش بساخت|
    block |حلق نی ببرید و بازش خود نواخت|
  block
    block |ما چو مصنوعیم و صانع نیستیم|
    block |جز زبون و جز که قانع نیستیم|
  block
    block |ما همه نفسی و نفسی می‌زنیم|
    block |گر نخواهی ما همه آهرمنیم|
  block
    block |زان ز آهرمن رهیدستیم ما|
    block |که خریدی جان ما را از عمی|
  block
    block |تو عصاکش هر کرا که زندگیست|
    block |بی عصا و بی عصاکش کور چیست|
  block
    block |غیر تو هر چه خوشست و ناخوشست|
    block |آدمی سوزست و عین آتشست|
  block
    block |هر که را آتش پناه و پشت شد|
    block |هم مجوسی گشت و هم زردشت شد|
  block
    block |کل شیء ما خلا الله باطل|
    block |ان فضل الله غیم هاطل|