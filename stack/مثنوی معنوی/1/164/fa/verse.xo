
block |خدو انداختن خصم در روی امیر الممنین علی کرم الله وجهه و انداختن امیرالممنین علی شمشیر از دست|
  block
    block |از علی آموز اخلاص عمل|
    block |شیر حق را دان مطهر از دغل|
  block
    block |در غزا بر پهلوانی دست یافت|
    block |زود شمشیری بر آورد و شتافت|
  block
    block |او خدو انداخت در روی علی|
    block |افتخار هر نبی و هر ولی|
  block
    block |آن خدو زد بر رخی که روی ماه|
    block |سجده آرد پیش او در سجده‌گاه|
  block
    block |در زمان انداخت شمشیر آن علی|
    block |کرد او اندر غزااش کاهلی|
  block
    block |گشت حیران آن مبارز زین عمل|
    block |وز نمودن عفو و رحمت بی‌محل|
  block
    block |گفت بر من تیغ تیز افراشتی|
    block |از چه افکندی مرا بگذاشتی|
  block
    block |آن چه دیدی بهتر از پیکار من|
    block |تا شدی تو سست در اشکار من|
  block
    block |آن چه دیدی که چنین خشمت نشست|
    block |تا چنان برقی نمود و باز جست|
  block
    block |آن چه دیدی که مرا زان عکس دید|
    block |در دل و جان شعله‌ای آمد پدید|
  block
    block |آن چه دیدی برتر از کون و مکان|
    block |که به از جان بود و بخشیدیم جان|
  block
    block |در شجاعت شیر ربانیستی|
    block |در مروت خود کی داند کیستی|
  block
    block |در مروت ابر موسیی بتیه|
    block |کآمد از وی خوان و نان بی‌شبیه|
  block
    block |ابرها گندم دهد کان را بجهد|
    block |پخته و شیرین کند مردم چو شهد|
  block
    block |ابر موسی پر رحمت بر گشاد|
    block |پخته و شیرین بی زحمت بداد|
  block
    block |از برای پخته‌خواران کرم|
    block |رحمتش افراخت در عالم علم|
  block
    block |تا چهل سال آن وظیفه و آن عطا|
    block |کم نشد یک روز زان اهل رجا|
  block
    block |تا هم ایشان از خسیسی خاستند|
    block |گندنا و تره و خس خواستند|
  block
    block |امت احمد که هستید از کرام|
    block |تا قیامت هست باقی آن طعام|
  block
    block |چون ابیت عند ربی فاش شد|
    block |یطعم و یسقی کنایت ز آش شد|
  block
    block |هیچ بی‌تاویل این را در پذیر|
    block |تا در آید در گلو چون شهد و شیر|
  block
    block |زانک تاویلست وا داد عطا|
    block |چونک بیند آن حقیقت را خطا|
  block
    block |آن خطا دیدن ز ضعف عقل اوست|
    block |عقل کل مغزست و عقل جزو پوست|
  block
    block |خویش را تاویل کن نه اخبار را|
    block |مغز را بد گوی نه گلزار را|
  block
    block |ای علی که جمله عقل و دیده‌ای|
    block |شمه‌ای واگو از آنچ دیده‌ای|
  block
    block |تیغ حلمت جان ما را چاک کرد|
    block |آب علمت خاک ما را پاک کرد|
  block
    block |بازگو دانم که این اسرار هوست|
    block |زانک بی شمشیر کشتن کار اوست|
  block
    block |صانع بی آلت و بی جارحه|
    block |واهب این هدیه‌های رابحه|
  block
    block |صد هزاران می چشاند هوش را|
    block |که خبر نبود دو چشم و گوش را|
  block
    block |باز گو ای باز عرش خوش‌شکار|
    block |تا چه دیدی این زمان از کردگار|
  block
    block |چشم تو ادراک غیب آموخته|
    block |چشمهای حاضران بر دوخته|
  block
    block |آن یکی ماهی همی‌بیند عیان|
    block |وان یکی تاریک می‌بیند جهان|
  block
    block |وان یکی سه ماه می‌بیند بهم|
    block |این سه کس بنشسته یک موضع نعم|
  block
    block |چشم هر سه باز و گوش هر سه تیز|
    block |در تو آویزان و از من در گریز|
  block
    block |سحر عین است این عجب لطف خفیست|
    block |بر تو نقش گرگ و بر من یوسفیست|
  block
    block |عالم ار هجده هزارست و فزون|
    block |هر نظر را نیست این هجده زبون|
  block
    block |راز بگشا ای علی مرتضی|
    block |ای پس سؤ القضا حسن القضا|
  block
    block |یا تو واگو آنچ عقلت یافتست|
    block |یا بگویم آنچ برمن تافتست|
  block
    block |از تو بر من تافت چون داری نهان|
    block |می‌فشانی نور چون مه بی زبان|
  block
    block |لیک اگر در گفت آید قرص ماه|
    block |شب روان را زودتر آرد به راه|
  block
    block |از غلط ایمن شوند و از ذهول|
    block |بانگ مه غالب شود بر بانگ غول|
  block
    block |ماه بی گفتن چو باشد رهنما|
    block |چون بگوید شد ضیا اندر ضیا|
  block
    block |چون تو بابی آن مدینهٔ علم را|
    block |چون شعاعی آفتاب حلم را|
  block
    block |باز باش ای باب بر جویای باب|
    block |تا رسد از تو قشور اندر لباب|
  block
    block |باز باش ای باب رحمت تا ابد|
    block |بارگاه ما له کفوا احد|
  block
    block |هر هوا و ذره‌ای خود منظریست|
    block |نا گشاده کی گود کانجا دریست|
  block
    block |تا بنگشاید دری را دیدبان|
    block |در درون هرگز نجنبد این گمان|
  block
    block |چون گشاده شد دری حیران شود|
    block |مرغ اومید و طمع پران شود|
  block
    block |غافلی ناگه به ویران گنج یافت|
    block |سوی هر ویران از آن پس می‌شتافت|
  block
    block |تا ز درویشی نیابی تو گهر|
    block |کی گهر جویی ز درویشی دگر|
  block
    block |سالها گر ظن دود با پای خویش|
    block |نگذرد ز اشکاف بینیهای خویش|
  block
    block |تا ببینی نایدت از غیب بو|
    block |غیر بینی هیچ می‌بینی بگو|