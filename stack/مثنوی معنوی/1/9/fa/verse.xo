
block |فرستادن پادشاه رسولان به سمرقند به آوردن زرگر|
  block
    block |شه فرستاد آن طرف یک دو رسول|
    block |حاذقان و کافیان بس عدول|
  block
    block |تا سمرقند آمدند آن دو امیر|
    block |پیش آن زرگر ز شاهنشه بشیر|
  block
    block |کای لطیف استاد کامل معرفت|
    block |فاش اندر شهرها از تو صفت|
  block
    block |نک فلان شه از برای زرگری|
    block |اختیارت کرد زیرا مهتری|
  block
    block |اینک این خلعت بگیر و زر و سیم|
    block |چون بیایی خاص باشی و ندیم|
  block
    block |مرد مال و خلعت بسیار دید|
    block |غره شد از شهر و فرزندان برید|
  block
    block |اندر آمد شادمان در راه مرد|
    block |بی‌خبر کان شاه قصد جانش کرد|
  block
    block |اسپ تازی برنشست و شاد تاخت|
    block |خونبهای خویش را خلعت شناخت|
  block
    block |ای شده اندر سفر با صد رضا|
    block |خود به پای خویش تا سؤ القضا|
  block
    block |در خیالش ملک و عز و مهتری|
    block |گفت عزرائیل رو آری بری|
  block
    block |چون رسید از راه آن مرد غریب|
    block |اندر آوردش به پیش شه طبیب|
  block
    block |سوی شاهنشاه بردندش بناز|
    block |تا بسوزد بر سر شمع طراز|
  block
    block |شاه دید او را بسی تعظیم کرد|
    block |مخزن زر را بدو تسلیم کرد|
  block
    block |پس حکیمش گفت کای سلطان مه|
    block |آن کنیزک را بدین خواجه بده|
  block
    block |تا کنیزک در وصالش خوش شود|
    block |آب وصلش دفع آن آتش شود|
  block
    block |شه بدو بخشید آن مه روی را|
    block |جفت کرد آن هر دو صحبت جوی را|
  block
    block |مدت شش ماه می‌راندند کام|
    block |تا به صحت آمد آن دختر تمام|
  block
    block |بعد از آن از بهر او شربت بساخت|
    block |تا بخورد و پیش دختر می‌گداخت|
  block
    block |چون ز رنجوری جمال او نماند|
    block |جان دختر در وبال او نماند|
  block
    block |چونک زشت و ناخوش و رخ زرد شد|
    block |اندک‌اندک در دل او سرد شد|
  block
    block |عشقهایی کز پی رنگی بود|
    block |عشق نبود عاقبت ننگی بود|
  block
    block |کاش کان هم ننگ بودی یکسری|
    block |تا نرفتی بر وی آن بد داوری|
  block
    block |خون دوید از چشم همچون جوی او|
    block |دشمن جان وی آمد روی او|
  block
    block |دشمن طاووس آمد پر او|
    block |ای بسی شه را بکشته فر او|
  block
    block |گفت من آن آهوم کز ناف من|
    block |ریخت این صیاد خون صاف من|
  block
    block |ای من آن روباه صحرا کز کمین|
    block |سر بریدندش برای پوستین|
  block
    block |ای من آن پیلی که زخم پیلبان|
    block |ریخت خونم از برای استخوان|
  block
    block |آنک کشتستم پی مادون من|
    block |می‌نداند که نخسپد خون من|
  block
    block |بر منست امروز و فردا بر ویست|
    block |خون چون من کس چنین ضایع کیست|
  block
    block |گر چه دیوار افکند سایهٔ دراز|
    block |باز گردد سوی او آن سایه باز|
  block
    block |این جهان کوهست و فعل ما ندا|
    block |سوی ما آید نداها را صدا|
  block
    block |این بگفت و رفت در دم زیر خاک|
    block |آن کنیزک شد ز عشق و رنج پاک|
  block
    block |زانک عشق مردگان پاینده نیست|
    block |زانک مرده سوی ما آینده نیست|
  block
    block |عشق زنده در روان و در بصر|
    block |هر دمی باشد ز غنچه تازه‌تر|
  block
    block |عشق آن زنده گزین کو باقیست|
    block |کز شراب جان‌فزایت ساقیست|
  block
    block |عشق آن بگزین که جمله انبیا|
    block |یافتند از عشق او کار و کیا|
  block
    block |تو مگو ما را بدان شه بار نیست|
    block |با کریمان کارها دشوار نیست|