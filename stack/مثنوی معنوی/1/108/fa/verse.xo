
block |گردانیدن عمر رضی الله عنه نظر او را از مقام گریه کی هستیست بمقام استغراق|
  block
    block |پس عمر گفتش که این زاری تو|
    block |هست هم آثار هشیاری تو|
  block
    block |راه فانی گشته راهی دیگرست|
    block |زانک هشیاری گناهی دیگرست|
  block
    block |هست هشیاری ز یاد ما مضی|
    block |ماضی و مستقبلت پردهٔ خدا|
  block
    block |آتش اندر زن بهر دو تا بکی|
    block |پر گره باشی ازین هر دو چو نی|
  block
    block |تا گره با نی بود همراز نیست|
    block |همنشین آن لب و آواز نیست|
  block
    block |چون بطوفی خود بطوفی مرتدی|
    block |چون به خانه آمدی هم با خودی|
  block
    block |ای خبرهات از خبرده بی‌خبر|
    block |توبهٔ تو از گناه تو بتر|
  block
    block |ای تو از حال گذشته توبه‌جو|
    block |کی کنی توبه ازین توبه بگو|
  block
    block |گاه بانگ زیر را قبله کنی|
    block |گاه گریهٔ زار را قبله زنی|
  block
    block |چونک فاروق آینهٔ اسرار شد|
    block |جان پیر از اندرون بیدار شد|
  block
    block |همچو جان بی‌گریه و بی‌خنده شد|
    block |جانش رفت و جان دیگر زنده شد|
  block
    block |حیرتی آمد درونش آن زمان|
    block |که برون شد از زمین و آسمان|
  block
    block |جست و جویی از ورای جست و جو|
    block |من نمی‌دانم تو می‌دانی بگو|
  block
    block |حال و قالی از ورای حال و قال|
    block |غرقه گشته در جمال ذوالجلال|
  block
    block |غرقه‌ای نه که خلاصی باشدش|
    block |یا به جز دریا کسی بشناسدش|
  block
    block |عقل جزو از کل گویا نیستی|
    block |گر تقاضا بر تقاضا نیستی|
  block
    block |چون تقاضا بر تقاضا می‌رسد|
    block |موج آن دریا بدینجا می‌رسد|
  block
    block |چونک قصهٔ حال پیر اینجا رسید|
    block |پیر و حالش روی در پرده کشید|
  block
    block |پیر دامن را ز گفت و گو فشاند|
    block |نیم گفته در دهان ما بماند|
  block
    block |از پی این عیش و عشرت ساختن|
    block |صد هزاران جان بشاید باختن|
  block
    block |در شکار بیشهٔ جان باز باش|
    block |همچو خورشید جهان جان‌باز باش|
  block
    block |جان‌فشان افتاد خورشید بلند|
    block |هر دمی تی می‌شود پر می‌کنند|
  block
    block |جان فشان ای آفتاب معنوی|
    block |مر جهان کهنه را بنما نوی|
  block
    block |در وجود آدمی جان و روان|
    block |می‌رسد از غیب چون آب روان|