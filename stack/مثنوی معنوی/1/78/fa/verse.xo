
block |یافتن رسول روم امیرالممنین عمر را رضی‌الله عنه خفته به زیر درخت|
  block
    block |آمد او آنجا و از دور ایستاد|
    block |مر عمر را دید و در لرز اوفتاد|
  block
    block |هیبتی زان خفته آمد بر رسول|
    block |حالتی خوش کرد بر جانش نزول|
  block
    block |مهر و هیبت هست ضد همدگر|
    block |این دو ضد را دید جمع اندر جگر|
  block
    block |گفت با خود من شهان را دیده‌ام|
    block |پیش سلطانان مه و بگزیده‌ام|
  block
    block |از شهانم هیبت و ترسی نبود|
    block |هیبت این مرد هوشم را ربود|
  block
    block |رفته‌ام در بیشهٔ شیر و پلنگ|
    block |روی من زیشان نگردانید رنگ|
  block
    block |بس شدستم در مصاف و کارزار|
    block |همچو شیر آن دم که باشد کارزار|
  block
    block |بس که خوردم بس زدم زخم گران|
    block |دل قوی‌تر بوده‌ام از دیگران|
  block
    block |بی‌سلاح این مرد خفته بر زمین|
    block |من به هفت اندام لرزان چیست این|
  block
    block |هیبت حقست این از خلق نیست|
    block |هیبت این مرد صاحب دلق نیست|
  block
    block |هر که ترسید از حق او تقوی گزید|
    block |ترسد از وی جن و انس و هر که دید|
  block
    block |اندرین فکرت به حرمت دست بست|
    block |بعد یک ساعت عمر از خواب جست|
  block
    block |کرد خدمت مر عمر را و سلام|
    block |گفت پیغامبر سلام آنگه کلام|
  block
    block |پس علیکش گفت و او را پیش خواند|
    block |ایمنش کرد و به پیش خود نشاند|
  block
    block |لاتخافوا هست نزل خایفان|
    block |هست در خور از برای خایف آن|
  block
    block |هر که ترسد مر ورا ایمن کنند|
    block |مر دل ترسنده را ساکن کنند|
  block
    block |آنک خوفش نیست چون گویی مترس|
    block |درس چه‌دهی نیست او محتاج درس|
  block
    block |آن دل از جا رفته را دلشاد کرد|
    block |خاطر ویرانش را آباد کرد|
  block
    block |بعد از آن گفتش سخنهای دقیق|
    block |وز صفات پاک حق نعم الرفیق|
  block
    block |وز نوازشهای حق ابدال را|
    block |تا بداند او مقام و حال را|
  block
    block |حال چون جلوه‌ست زان زیبا عروس|
    block |وین مقام آن خلوت آمد با عروس|
  block
    block |جلوه بیند شاه و غیر شاه نیز|
    block |وقت خلوت نیست جز شاه عزیز|
  block
    block |جلوه کرده خاص و عامان را عروس|
    block |خلوت اندر شاه باشد با عروس|
  block
    block |هست بسیار اهل حال از صوفیان|
    block |نادرست اهل مقام اندر میان|
  block
    block |از منازلهای جانش یاد داد|
    block |وز سفرهای روانش یاد داد|
  block
    block |وز زمانی کز زمان خالی بدست|
    block |وز مقام قدس که اجلالی بدست|
  block
    block |وز هوایی کاندرو سیمرغ روح|
    block |پیش ازین دیدست پرواز و فتوح|
  block
    block |هر یکی پروازش از آفاق بیش|
    block |وز امید و نهمت مشتاق بیش|
  block
    block |چون عمر اغیاررو را یار یافت|
    block |جان او را طالب اسرار یافت|
  block
    block |شیخ کامل بود و طالب مشتهی|
    block |مرد چابک بود و مرکب درگهی|
  block
    block |دید آن مرشد که او ارشاد داشت|
    block |تخم پاک اندر زمین پاک کاشت|