
block |مکر کردن مریدان کی خلوت را بشکن|
  block
    block |جمله گفتند ای حکیم رخنه‌جو|
    block |این فریب و این جفا با ما مگو|
  block
    block |چارپا را قدر طاقت با رنه|
    block |بر ضعیفان قدر قوت کار نه|
  block
    block |دانهٔ هر مرغ اندازهٔ ویست|
    block |طعمهٔ هر مرغ انجیری کیست|
  block
    block |طفل را گر نان دهی بر جای شیر|
    block |طفل مسکین را از آن نان مرده گیر|
  block
    block |چونک دندانها بر آرد بعد از آن|
    block |هم بخود گردد دلش جویای نان|
  block
    block |مرغ پر نارسته چون پران شود|
    block |لقمهٔ هر گربهٔ دران شود|
  block
    block |چون بر آرد پر بپرد او بخود|
    block |بی‌تکلف بی‌صفیر نیک و بد|
  block
    block |دیو را نطق تو خامش می‌کند|
    block |گوش ما را گفت تو هش می‌کند|
  block
    block |گوش ما هوشست چون گویا توی|
    block |خشک ما بحرست چون دریا توی|
  block
    block |با تو ما را خاک بهتر از فلک|
    block |ای سماک از تو منور تا سمک|
  block
    block |بی‌تو ما را بر فلک تاریکیست|
    block |با تو ای ماه این فلک باری کیست|
  block
    block |صورت رفعت بود افلاک را|
    block |معنی رفعت روان پاک را|
  block
    block |صورت رفعت برای جسمهاست|
    block |جسمها در پیش معنی اسمهاست|