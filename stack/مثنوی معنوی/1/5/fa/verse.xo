
block |ملاقات پادشاه با آن ولی که در خوابش نمودند|
  block
    block |دست بگشاد و کنارانش گرفت|
    block |همچو عشق اندر دل و جانش گرفت|
  block
    block |دست و پیشانیش بوسیدن گرفت|
    block |وز مقام و راه پرسیدن گرفت|
  block
    block |پرس پرسان می‌کشیدش تا بصدر|
    block |گفت گنجی یافتم آخر بصبر|
  block
    block |گفت ای نور حق و دفع حرج|
    block |معنی‌الصبر مفتاح الفرج|
  block
    block |ای لقای تو جواب هر سئوال|
    block |مشکل از تو حل شود بی‌قیل و قال|
  block
    block |ترجمانی هرچه ما را در دلست|
    block |دستگیری هر که پایش در گلست|
  block
    block |مرحبا یا مجتبی یا مرتضی|
    block |ان تغب جاء القضا ضاق الفضا|
  block
    block |انت مولی‌القوم من لا یشتهی|
    block |قد ردی کلا لئن لم ینته|
  block
    block |چون گذشت آن مجلس و خوان کرم|
    block |دست او بگرفت و برد اندر حرم|