
block |سبب حرمان اشقیا از دو جهان کی خسر الدنیا و اخرة|
  block
    block |چون حکیمک اعتقادی کرده است|
    block |کآسمان بیضه زمین چون زرده است|
  block
    block |گفت سایل چون بماند این خاکدان|
    block |در میان این محیط آسمان|
  block
    block |همچو قندیلی معلق در هوا|
    block |نه باسفل می‌رود نه بر علا|
  block
    block |آن حکیمش گفت کز جذب سما|
    block |از جهات شش بماند اندر هوا|
  block
    block |چون ز مغناطیس قبهٔ ریخته|
    block |درمیان ماند آهنی آویخته|
  block
    block |آن دگر گفت آسمان با صفا|
    block |کی کشد در خود زمین تیره را|
  block
    block |بلک دفعش می‌کند از شش جهات|
    block |زان بماند اندر میان عاصفات|
  block
    block |پس ز دفع خاطر اهل کمال|
    block |جان فرعونان بماند اندر ضلال|
  block
    block |پس ز دفع این جهان و آن جهان|
    block |مانده‌اند این بی‌رهان بی این و آن|
  block
    block |سر کشی از بندگان ذوالجلال|
    block |دان که دارند از وجود تو ملال|
  block
    block |کهربا دارند چون پیدا کنند|
    block |کاه هستی ترا شیدا کنند|
  block
    block |کهربای خویش چون پنهان کنند|
    block |زود تسلیم ترا طغیان کنند|
  block
    block |آنچنان که مرتبهٔ حیوانیست|
    block |کو اسیر و سغبهٔ انسانیست|
  block
    block |مرتبهٔ انسان به دست اولیا|
    block |سغبه چون حیوان شناسش ای کیا|
  block
    block |بندهٔ خود خواند احمد در رشاد|
    block |جمله عالم را بخوان قل یا عباد|
  block
    block |عقل تو همچون شتربان تو شتر|
    block |می‌کشاند هر طرف در حکم مر|
  block
    block |عقل عقلند اولیا و عقلها|
    block |بر مثال اشتران تا انتها|
  block
    block |اندریشان بنگر آخر ز اعتبار|
    block |یک قلاووزست جان صد هزار|
  block
    block |چه قلاووز و چه اشتربان بیاب|
    block |دیده‌ای کان دیده بیند آفتاب|
  block
    block |یک جهان در شب بمانده میخ‌دوز|
    block |منتظر موقوف خورشیدست و روز|
  block
    block |اینت خورشیدی نهان در ذره‌ای|
    block |شیر نر در پوستین بره‌ای|
  block
    block |اینت دریایی نهان در زیر کاه|
    block |پا برین که هین منه با اشتباه|
  block
    block |اشتباهی و گمانی را درون|
    block |رحمت حقست بهر رهنمون|
  block
    block |هر پیمبر فرد آمد در جهان|
    block |فرد بود آن رهنمایش در نهان|
  block
    block |عالک کبری بقدرت سحر کرد|
    block |کرد خود را در کهین نقشی نورد|
  block
    block |ابلهانش فرد دیدند و ضعیف|
    block |کی ضعیفست آن که با شه شد حریف|
  block
    block |ابلهان گفتند مردی بیش نیست|
    block |وای آنکو عاقبت‌اندیش نیست|