
block |ترجیح نهادن شیر جهد را بر توکل|
  block
    block |گفت شیر آری ولی رب العباد|
    block |نردبانی پیش پای ما نهاد|
  block
    block |پایه پایه رفت باید سوی بام|
    block |هست جبری بودن اینجا طمع خام|
  block
    block |پای داری چون کنی خود را تو لنگ|
    block |دست داری چون کنی پنهان تو چنگ|
  block
    block |خواجه چون بیلی به دست بنده داد|
    block |بی زبان معلوم شد او را مراد|
  block
    block |دست همچون بیل اشارتهای اوست|
    block |آخراندیشی عبارتهای اوست|
  block
    block |چون اشارتهاش را بر جان نهی|
    block |در وفای آن اشارت جان دهی|
  block
    block |پس اشارتهای اسرارت دهد|
    block |بار بر دارد ز تو کارت دهد|
  block
    block |حاملی محمول گرداند ترا|
    block |قابلی مقبول گرداند ترا|
  block
    block |قابل امر ویی قایل شوی|
    block |وصل جویی بعد از آن واصل شوی|
  block
    block |سعی شکر نعمتش قدرت بود|
    block |جبر تو انکار آن نعمت بود|
  block
    block |شکر قدرت قدرتت افزون کند|
    block |جبر نعمت از کفت بیرون کند|
  block
    block |جبر تو خفتن بود در ره مخسپ|
    block |تا نبینی آن در و درگه مخسپ|
  block
    block |هان مخسپ ای کاهل بی‌اعتبار|
    block |جز به زیر آن درخت میوه‌دار|
  block
    block |تا که شاخ افشان کند هر لحظه باد|
    block |بر سر خفته بریزد نقل و زاد|
  block
    block |جبر و خفتن درمیان ره‌زنان|
    block |مرغ بی‌هنگام کی یابد امان|
  block
    block |ور اشارتهاش را بینی زنی|
    block |مرد پنداری و چون بینی زنی|
  block
    block |این قدر عقلی که داری گم شود|
    block |سر که عقل از وی بپرد دم شود|
  block
    block |زانک بی‌شکری بود شوم و شنار|
    block |می‌برد بی‌شکر را در قعر نار|
  block
    block |گر توکل می‌کنی در کار کن|
    block |کشت کن پس تکیه بر جبار کن|