
block |باقی قصهٔ هاروت و ماروت و نکال و عقوبت ایشان هم در دنیا بچاه بابل|
  block
    block |چون گناه و فسق خلقان جهان|
    block |می‌شدی بر هر دو روشن آن زمان|
  block
    block |دست خاییدن گرفتندی ز خشم|
    block |لیک عیب خود ندیدندی به چشم|
  block
    block |خویش در آیینه دید آن زشت مرد|
    block |رو بگردانید از آن و خشم کرد|
  block
    block |خویش‌بین چون از کسی جرمی بدید|
    block |آتشی در وی ز دوزخ شد پدید|
  block
    block |حمیت دین خواند او آن کبر را|
    block |ننگرد در خویش نفس گبر را|
  block
    block |حمیت دین را نشانی دیگرست|
    block |که از آن آتش جهانی اخضرست|
  block
    block |گفت حقشان گر شما روشن گرید|
    block |در سیه‌کاران مغفل منگرید|
  block
    block |شکر گویید ای سپاه و چاکران|
    block |رسته‌اید از شهوت و از چاک‌ران|
  block
    block |گر از آن معنی نهم من بر شما|
    block |مر شما را بیش نپذیرد سما|
  block
    block |عصمتی که مر شما را در تنست|
    block |آن ز عکس عصمت و حفظ منست|
  block
    block |آن ز من بینید نه از خود هین و هین|
    block |تا نچربد بر شما دیو لعین|
  block
    block |آنچنان که کاتب وحی رسول|
    block |دید حکمت در خود و نور اصول|
  block
    block |خویش را هم صوت مرغان خدا|
    block |می‌شمرد آن بد صفیری چون صدا|
  block
    block |لحن مرغان را اگر واصف شوی|
    block |بر مراد مرغ کی واقف شوی|
  block
    block |گر بیاموزی صفیر بلبلی|
    block |تو چه دانی کو چه دارد با گلی|
  block
    block |ور بدانی باشد آن هم از گمان|
    block |چون ز لب‌جنبان گمانهای کران|