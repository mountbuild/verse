
block |اعتراض مریدان در خلوت وزیر|
  block
    block |جمله گفتند ای وزیر انکار نیست|
    block |گفت ما چون گفتن اغیار نیست|
  block
    block |اشک دیده‌ست از فراق تو دوان|
    block |آه آهست از میان جان روان|
  block
    block |طفل با دایه نه استیزد ولیک|
    block |گرید او گر چه نه بد داند نه نیک|
  block
    block |ما چو چنگیم و تو زخمه می‌زنی|
    block |زاری از ما نه تو زاری می‌کنی|
  block
    block |ما چو ناییم و نوا در ما ز تست|
    block |ما چو کوهیم و صدا در ما ز تست|
  block
    block |ما چو شطرنجیم اندر برد و مات|
    block |برد و مات ما ز تست ای خوش صفات|
  block
    block |ما که باشیم ای تو ما را جان جان|
    block |تا که ما باشیم با تو درمیان|
  block
    block |ما عدمهاییم و هستیهای ما|
    block |تو وجود مطلقی فانی‌نما|
  block
    block |ما همه شیران ولی شیر علم|
    block |حمله‌شان از باد باشد دم‌بدم|
  block
    block |حمله‌شان پیداست و ناپیداست باد|
    block |آنک ناپیداست هرگز گم مباد|
  block
    block |باد ما و بود ما از داد تست|
    block |هستی ما جمله از ایجاد تست|
  block
    block |لذت هستی نمودی نیست را|
    block |عاشق خود کرده بودی نیست را|
  block
    block |لذت انعام خود را وامگیر|
    block |نقل و باده و جام خود را وا مگیر|
  block
    block |ور بگیری کیت جست و جو کند|
    block |نقش با نقاش چون نیرو کند|
  block
    block |منگر اندر ما مکن در ما نظر|
    block |اندر اکرام و سخای خود نگر|
  block
    block |ما نبودیم و تقاضامان نبود|
    block |لطف تو ناگفتهٔ ما می‌شنود|
  block
    block |نقش باشد پیش نقاش و قلم|
    block |عاجز و بسته چو کودک در شکم|
  block
    block |پیش قدرت خلق جمله بارگه|
    block |عاجزان چون پیش سوزن کارگه|
  block
    block |گاه نقشش دیو و گه آدم کند|
    block |گاه نقشش شادی و گه غم کند|
  block
    block |دست نه تا دست جنباند به دفع|
    block |نطق نه تا دم زند در ضر و نفع|
  block
    block |تو ز قرآن بازخوان تفسیر بیت|
    block |گفت ایزد ما رمیت اذ رمیت|
  block
    block |گر بپرانیم تیر آن نه ز ماست|
    block |ما کمان و تیراندازش خداست|
  block
    block |این نه جبر این معنی جباریست|
    block |ذکر جباری برای زاریست|
  block
    block |زاری ما شد دلیل اضطرار|
    block |خجلت ما شد دلیل اختیار|
  block
    block |گر نبودی اختیار این شرم چیست|
    block |وین دریغ و خجلت و آزرم چیست|
  block
    block |زجر شاگردان و استادان چراست|
    block |خاطر از تدبیرها گردان چراست|
  block
    block |ور تو گویی غافلست از جبر او|
    block |ماه حق پنهان کند در ابر رو|
  block
    block |هست این را خوش جواب ار بشنوی|
    block |بگذری از کفر و در دین بگروی|
  block
    block |حسرت و زاری گه بیماریست|
    block |وقت بیماری همه بیداریست|
  block
    block |آن زمان که می‌شوی بیمار تو|
    block |می‌کنی از جرم استغفار تو|
  block
    block |می‌نماید بر تو زشتی گنه|
    block |می‌کنی نیت که باز آیم به ره|
  block
    block |عهد و پیمان می‌کنی که بعد ازین|
    block |جز که طاعت نبودم کاری گزین|
  block
    block |پس یقین گشت این که بیماری ترا|
    block |می‌ببخشد هوش و بیداری ترا|
  block
    block |پس بدان این اصل را ای اصل‌جو|
    block |هر که را دردست او بردست بو|
  block
    block |هر که او بیدارتر پر دردتر|
    block |هر که او آگاه تر رخ زردتر|
  block
    block |گر ز جبرش آگهی زاریت کو|
    block |بینش زنجیر جباریت کو|
  block
    block |بسته در زنجیر چون شادی کند|
    block |کی اسیر حبس آزادی کند|
  block
    block |ور تو می‌بینی که پایت بسته‌اند|
    block |بر تو سرهنگان شه بنشسته‌اند|
  block
    block |پس تو سرهنگی مکن با عاجزان|
    block |زانک نبود طبع و خوی عاجز آن|
  block
    block |چون تو جبر او نمی‌بینی مگو|
    block |ور همی بینی نشان دید کو|
  block
    block |در هر آن کاری که میلستت بدان|
    block |قدرت خود را همی بینی عیان|
  block
    block |واندر آن کاری که میلت نیست و خواست|
    block |خویش را جبری کنی کین از خداست|
  block
    block |انبیا در کار دنیا جبری‌اند|
    block |کافران در کار عقبی جبری‌اند|
  block
    block |انبیا را کار عقبی اختیار|
    block |جاهلان را کار دنیا اختیار|
  block
    block |زانک هر مرغی بسوی جنس خویش|
    block |می‌پرد او در پس و جان پیش پیش|
  block
    block |کافران چون جنس سجین آمدند|
    block |سجن دنیا را خوش آیین آمدند|
  block
    block |انبیا چون جنس علیین بدند|
    block |سوی علیین جان و دل شدند|
  block
    block |این سخن پایان ندارد لیک ما|
    block |باز گوییم آن تمام قصه را|