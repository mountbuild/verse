
block |در نمد دوختن زن عرب سبوی آب باران را و مهر نهادن بر وی از غایت اعتقاد عرب|
  block
    block |مرد گفت آری سبو را سر ببند|
    block |هین که این هدیه‌ست ما را سودمند|
  block
    block |در نمد در دوز تو این کوزه را|
    block |تا گشاید شه بهدیه روزه را|
  block
    block |کین چنین اندر همه آفاق نیست|
    block |جز رحیق و مایهٔ اذواق نیست|
  block
    block |زانک ایشان ز آبهای تلخ و شور|
    block |دایما پر علت‌اند و نیم‌کور|
  block
    block |مرغ کاب شور باشد مسکنش|
    block |او چه داند جای آب روشنش|
  block
    block |ای که اندر چشمهٔ شورست جاث|
    block |تو چه دانی شط و جیحون و فرات|
  block
    block |ای تو نارسته ازین فانی رباط|
    block |تو چه دانی محو و سکر و انبساط|
  block
    block |ور بدانی نقلت از اب و جدست|
    block |پیش تو این نامها چون ابجدست|
  block
    block |ابجد و هوز چه فاش است و پدید|
    block |بر همه طفلان و معنی بس بعید|
  block
    block |پس سبو برداشت آن مرد عرب|
    block |در سفر شد می‌کشیدش روز و شب|
  block
    block |بر سبو لرزان بد از آفات دهر|
    block |هم کشیدش از بیابان تا به شهر|
  block
    block |زن مصلا باز کرده از نیاز|
    block |رب سلم ورد کرده در نماز|
  block
    block |که نگه‌دار آب ما را از خسان|
    block |یا رب آن گوهر بدان دریا رسان|
  block
    block |گرچه شویم آگهست و پر فنست|
    block |لیک گوهر را هزاران دشمنست|
  block
    block |خود چه باشد گوهر آب کوثرست|
    block |قطره‌ای زینست کاصل گوهرست|
  block
    block |از دعاهای زن و زاری او|
    block |وز غم مرد و گران‌باری او|
  block
    block |سالم از دزدان و از آسیب سنگ|
    block |برد تا دار الخلافه بی‌درنگ|
  block
    block |دید درگاهی پر از انعامها|
    block |اهل حاجت گستریده دامها|
  block
    block |دم بدم هر سوی صاحب‌حاجتی|
    block |یافته زان در عطا و خلعتی|
  block
    block |بهر گبر و مؤمن و زیبا و زشت|
    block |همچو خورشید و مطر نی چون بهشت|
  block
    block |دید قومی درنظر آراسته|
    block |قوم دیگر منتظر بر خاسته|
  block
    block |خاص و عامه از سلیمان تا بمور|
    block |زنده گشته چون جهان از نفخ صور|
  block
    block |اهل صورت در جواهر بافته|
    block |اهل معنی بحر معنی یافته|
  block
    block |آنک بی همت چه با همت شده|
    block |وانک با همت چه با نعمت شده|