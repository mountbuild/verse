
block |ترجیح نهادن نخچیران توکل را بر اجتهاد|
  block
    block |قوم گفتندش که کسب از ضعف خلق|
    block |لقمهٔ تزویر دان بر قدر حلق|
  block
    block |نیست کسبی از توکل خوب‌تر|
    block |چیست از تسلیم خود محبوب‌تر|
  block
    block |بس گریزند از بلا سوی بلا|
    block |بس جهند از مار سوی اژدها|
  block
    block |حیله کرد انسان و حیله‌ش دام بود|
    block |آنک جان پنداشت خون‌آشام بود|
  block
    block |در ببست و دشمن اندر خانه بود|
    block |حیلهٔ فرعون زین افسانه بود|
  block
    block |صد هزاران طفل کشت آن کینه‌کش|
    block |وانک او می‌جست اندر خانه‌اش|
  block
    block |دیدهٔ ما چون بسی علت دروست|
    block |رو فنا کن دید خود در دید دوست|
  block
    block |دید ما را دید او نعم العوض|
    block |یابی اندر دید او کل غرض|
  block
    block |طفل تا گیرا و تا پویا نبود|
    block |مرکبش جز گردن بابا نبود|
  block
    block |چون فضولی گشت و دست و پا نمود|
    block |در عنا افتاد و در کور و کبود|
  block
    block |جانهای خلق پیش از دست و پا|
    block |می‌پریدند از وفا اندر صفا|
  block
    block |چون بامر اهبطوا بندی شدند|
    block |حبس خشم و حرص و خرسندی شدند|
  block
    block |ما عیال حضرتیم و شیرخواه|
    block |گفت الخلق عیال للاله|
  block
    block |آنک او از آسمان باران دهد|
    block |هم تواند کو ز رحمت نان دهد|