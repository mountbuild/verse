
block |سال کردن رسول روم از عمر رضی‌الله عنه از سبب ابتلای ارواح با این آب و گل جسم|
  block
    block |گفت یا عمر چه حکمت بود و سر|
    block |حبس آن صافی درین جای کدر|
  block
    block |آب صافی در گلی پنهان شده|
    block |جان صافی بستهٔ ابدان شده|
  block
    block |گفت تو بحثی شگرفی می‌کنی|
    block |معنیی را بند حرفی می‌کنی|
  block
    block |حبس کردی معنی آزاد را|
    block |بند حرفی کرده‌ای تو یاد را|
  block
    block |از برای فایده این کرده‌ای|
    block |تو که خود از فایده در پرده‌ای|
  block
    block |آنک از وی فایده زاییده شد|
    block |چون نبیند آنچ ما را دیده شد|
  block
    block |صد هزاران فایده‌ست و هر یکی|
    block |صد هزاران پیش آن یک اندکی|
  block
    block |آن دم نطقت که جزو جزوهاست|
    block |فایده شد کل کل خالی چراست|
  block
    block |تو که جزوی کار تو با فایده‌ست|
    block |پس چرا در طعن کل آری تو دست|
  block
    block |گفت را گر فایده نبود مگو|
    block |ور بود هل اعتراض و شکر جو|
  block
    block |شکر یزدان طوق هر گردن بود|
    block |نی جدال و رو ترش کردن بود|
  block
    block |گر ترش‌رو بودن آمد شکر و بس|
    block |پس چو سرکه شکرگویی نیست کس|
  block
    block |سرکه را گر راه باید در جگر|
    block |گو بشو سرکنگبین او از شکر|
  block
    block |معنی اندر شعر جز با خبط نیست|
    block |چون قلاسنگست و اندر ضبط نیست|