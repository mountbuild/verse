
block |به سخن آمدن طفل درمیان آتش و تحریض کردن خلق را در افتادن بتش|
  block
    block |یک زنی با طفل آورد آن جهود|
    block |پیش آن بت و آتش اندر شعله بود|
  block
    block |طفل ازو بستد در آتش در فکند|
    block |زن بترسید و دل از ایمان بکند|
  block
    block |خواست تا او سجده آرد پیش بت|
    block |بانگ زد آن طفل انی لم امت|
  block
    block |اندر آ ای مادر اینجا من خوشم|
    block |گر چه در صورت میان آتشم|
  block
    block |چشم‌بندست آتش از بهر حجیب|
    block |رحمتست این سر برآورده ز جیب|
  block
    block |اندر آ مادر ببین برهان حق|
    block |تا ببینی عشرت خاصان حق|
  block
    block |اندر آ و آب بین آتش‌مثال|
    block |از جهانی کآتش است آبش مثال|
  block
    block |اندر آ اسرار ابراهیم بین|
    block |کو در آتش یافت سرو و یاسمین|
  block
    block |مرگ می‌دیدم گه زادن ز تو|
    block |سخت خوفم بود افتادن ز تو|
  block
    block |چون بزادم رستم از زندان تنگ|
    block |در جهان خوش‌هوای خوب‌رنگ|
  block
    block |من جهان را چون رحم دیدم کنون|
    block |چون درین آتش بدیدم این سکون|
  block
    block |اندرین آتش بدیدم عالمی|
    block |ذره ذره اندرو عیسی‌دمی|
  block
    block |نک جهان نیست‌شکل هست‌ذات|
    block |و آن جهان هست شکل بی‌ثبات|
  block
    block |اندر آ مادر بحق مادری|
    block |بین که این آذر ندارد آذری|
  block
    block |اندر آ مادر که اقبال آمدست|
    block |اندر آ مادر مده دولت ز دست|
  block
    block |قدرت آن سگ بدیدی اندر آ|
    block |تا ببینی قدرت و لطف خدا|
  block
    block |من ز رحمت می‌کشانم پای تو|
    block |کز طرب خود نیستم پروای تو|
  block
    block |اندر آ و دیگران را هم بخوان|
    block |کاندر آتش شاه بنهادست خوان|
  block
    block |اندر آیید ای مسلمانان همه|
    block |غیر عذب دین عذابست آن همه|
  block
    block |اندر آیید ای همه پروانه‌وار|
    block |اندرین بهره که دارد صد بهار|
  block
    block |بانگ می‌زد درمیان آن گروه|
    block |پر همی شد جان خلقان از شکوه|
  block
    block |خلق خود را بعد از آن بی‌خویشتن|
    block |می‌فکندند اندر آتش مرد و زن|
  block
    block |بی‌موکل بی‌کشش از عشق دوست|
    block |زانک شیرین کردن هر تلخ ازوست|
  block
    block |تا چنان شد کان عوانان خلق را|
    block |منع می‌کردند کآتش در میا|
  block
    block |آن یهودی شد سیه‌رو و خجل|
    block |شد پشیمان زین سبب بیماردل|
  block
    block |کاندر ایمان خلق عاشق‌تر شدند|
    block |در فنای جسم صادق‌تر شدند|
  block
    block |مکر شیطان هم درو پیچید شکر|
    block |دیو هم خود را سیه‌رو دید شکر|
  block
    block |آنچ می‌مالید در روی کسان|
    block |جمع شد در چهرهٔ آن ناکس آن|
  block
    block |آنک می‌درید جامهٔ خلق چست|
    block |شد دریده آن او ایشان درست|