
block |مغرور شدن مریدان محتاج به مدعیان مزور و ایشان را شیخ و محتشم و واصل پنداشتن و نقل را از نقد فرق نادانستن و بر بسته را از بر رسته|
  block
    block |بهر این گفتند دانایان بفن|
    block |میهمان محسنان باید شدن|
  block
    block |تو مرید و میهمان آن کسی|
    block |کو ستاند حاصلت را از خسی|
  block
    block |نیست چیره چون ترا چیره کند|
    block |نور ندهد مر ترا تیره کند|
  block
    block |چون ورا نوری نبود اندر قران|
    block |نور کی یابند از وی دیگران|
  block
    block |همچو اعمش کو کند داروی چشم|
    block |چه کشد در چشمها الا که یشم|
  block
    block |حال ما اینست در فقر و عنا|
    block |هیچ مهمانی مبا مغرور ما|
  block
    block |قحط ده سال ار ندیدی در صور|
    block |چشمها بگشا و اندر ما نگر|
  block
    block |ظاهر ما چون درون مدعی|
    block |در دلش ظلمت زبانش شعشعی|
  block
    block |از خدا بویی نه او را نه اثر|
    block |دعویش افزون ز شیث و بوالبشر|
  block
    block |دیو ننموده ورا هم نقش خویش|
    block |او همی‌گوید ز ابدالیم بیش|
  block
    block |حرف درویشان بدزدیده بسی|
    block |تا گمان آید که هست او خود کسی|
  block
    block |خرده گیرد در سخن بر بایزید|
    block |ننگ دارد از درون او یزید|
  block
    block |بی‌نوا از نان و خوان آسمان|
    block |پیش او ننداخت حق یک استخوان|
  block
    block |او ندا کرده که خوان بنهاده‌ام|
    block |نایب حقم خلیفه‌زاده‌ام|
  block
    block |الصلا ساده‌دلان پیچ پیچ|
    block |تا خورید از خوان جودم سیر هیچ|
  block
    block |سالها بر وعدهٔ فردا کسان|
    block |گرد آن در گشته فردا نارسان|
  block
    block |دیر باید تا که سر آدمی|
    block |آشکارا گردد از بیش و کمی|
  block
    block |زیر دیوار بدن گنجست یا|
    block |خانهٔ مارست و مور و اژدها|
  block
    block |چونک پیدا گشت کو چیزی نبود|
    block |عمر طالب رفت آگاهی چه سود|