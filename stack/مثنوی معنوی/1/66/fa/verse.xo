
block |قصهٔ هدهد و سلیمان در بیان آنک چون قضا آید چشمهای روشن بسته شود|
  block
    block |چون سلیمان را سراپرده زدند|
    block |جمله مرغانش به خدمت آمدند|
  block
    block |هم‌زبان و محرم خود یافتند|
    block |پیش او یک یک بجان بشتافتند|
  block
    block |جمله مرغان ترک کرده چیک چیک|
    block |با سلیمان گشته افصح من اخیک|
  block
    block |همزبانی خویشی و پیوندی است|
    block |مرد با نامحرمان چون بندی است|
  block
    block |ای بسا هندو و ترک همزبان|
    block |ای بسا دو ترک چون بیگانگان|
  block
    block |پس زبان محرمی خود دیگرست|
    block |همدلی از همزبانی بهترست|
  block
    block |غیرنطق و غیر ایما و سجل|
    block |صد هزاران ترجمان خیزد ز دل|
  block
    block |جمله مرغان هر یکی اسرار خود|
    block |از هنر وز دانش و از کار خود|
  block
    block |با سلیمان یک بیک وا می‌نمود|
    block |از برای عرضه خود را می‌ستود|
  block
    block |از تکبر نه و از هستی خویش|
    block |بهر آن تا ره دهد او را به پیش|
  block
    block |چون بباید برده را از خواجه‌ای|
    block |عرضه دارد از هنر دیباجه‌ای|
  block
    block |چونک دارد از خریداریش ننگ|
    block |خود کند بیمار و کر و شل و لنگ|
  block
    block |نوبت هدهد رسید و پیشه‌اش|
    block |و آن بیان صنعت و اندیشه‌اش|
  block
    block |گفت ای شه یک هنر کان کهترست|
    block |باز گویم گفت کوته بهترست|
  block
    block |گفت بر گو تا کدامست آن هنر|
    block |گفت من آنگه که باشم اوج بر|
  block
    block |بنگرم از اوج با چشم یقین|
    block |من ببینم آب در قعر زمین|
  block
    block |تا کجایست و چه عمقستش چه رنگ|
    block |از چه می‌جوشد ز خاکی یا ز سنگ|
  block
    block |ای سلیمان بهر لشگرگاه را|
    block |در سفر می‌دار این آگاه را|
  block
    block |پس سلیمان گفت ای نیکو رفیق|
    block |در بیابانهای بی آب عمیق|