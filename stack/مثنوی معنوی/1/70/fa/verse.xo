
block |پا واپس کشیدن خرگوش از شیر چون نزدیک چاه رسید|
  block
    block |چونک نزد چاه آمد شیر دید|
    block |کز ره آن خرگوش ماند و پا کشید|
  block
    block |گفت پا واپس کشیدی تو چرا|
    block |پای را واپس مکش پیش اندر آ|
  block
    block |گفت کو پایم که دست و پای رفت|
    block |جان من لرزید و دل از جای رفت|
  block
    block |رنگ رویم را نمی‌بینی چو زر|
    block |ز اندرون خود می‌دهد رنگم خبر|
  block
    block |حق چو سیما را معرف خوانده‌ست|
    block |چشم عارف سوی سیما مانده‌ست|
  block
    block |رنگ و بو غماز آمد چون جرس|
    block |از فرس آگه کند بانگ فرس|
  block
    block |بانگ هر چیزی رساند زو خبر|
    block |تا بدانی بانگ خر از بانگ در|
  block
    block |گفت پیغامبر به تمییز کسان|
    block |مرء مخفی لدی طی‌اللسان|
  block
    block |رنگ رو از حال دل دارد نشان|
    block |رحمتم کن مهر من در دل نشان|
  block
    block |رنگ روی سرخ دارد بانگ شکر|
    block |بانگ روی زرد دارد صبر و نکر|
  block
    block |در من آمد آنک دست و پا برد|
    block |رنگ رو و قوت و سیما برد|
  block
    block |آنک در هر چه در آید بشکند|
    block |هر درخت از بیخ و بن او بر کند|
  block
    block |در من آمد آنک از وی گشت مات|
    block |آدمی و جانور جامد نبات|
  block
    block |این خود اجزا اند کلیات ازو|
    block |زرد کرده رنگ و فاسد کرده بو|
  block
    block |تا جهان گه صابرست و گه شکور|
    block |بوستان گه حله پوشد گاه عور|
  block
    block |آفتابی کو بر آید نارگون|
    block |ساعتی دیگر شود او سرنگون|
  block
    block |اختران تافته بر چار طاق|
    block |لحظه لحظه مبتلای احتراق|
  block
    block |ماه کو افزود ز اختر در جمال|
    block |شد ز رنج دق او همچون خیال|
  block
    block |این زمین با سکون با ادب|
    block |اندر آرد زلزله‌ش در لرز تب|
  block
    block |ای بسا که زین بلای مر دریگ|
    block |گشته است اندر جهان او خرد و ریگ|
  block
    block |این هوا با روح آمد مقترن|
    block |چون قضا آید وبا گشت و عفن|
  block
    block |آب خوش کو روح را همشیره شد|
    block |در غدیری زرد و تلخ و تیره شد|
  block
    block |آتشی کو باد دارد در بروت|
    block |هم یکی بادی برو خواند یموت|
  block
    block |حال دریا ز اضطراب و جوش او|
    block |فهم کن تبدیلهای هوش او|
  block
    block |چرخ سرگردان که اندر جست و جوست|
    block |حال او چون حال فرزندان اوست|
  block
    block |گه حضیض و گه میانه گاه اوج|
    block |اندرو از سعد و نحسی فوج فوج|
  block
    block |از خود ای جزوی ز کلها مختلط|
    block |فهم می‌کن حالت هر منبسط|
  block
    block |چونک کلیات را رنجست و درد|
    block |جزو ایشان چون نباشد روی‌زرد|
  block
    block |خاصه جزوی کو ز اضدادست جمع|
    block |ز آب و خاک و آتش و بادست جمع|
  block
    block |این عجب نبود که میش از گرگ جست|
    block |این عجب کین میش دل در گرگ بست|
  block
    block |زندگانی آشتی ضدهاست|
    block |مرگ آنک اندر میانش جنگ خاست|
  block
    block |لطف حق این شیر را و گور را|
    block |الف دادست این دو ضد دور را|
  block
    block |چون جهان رنجور و زندانی بود|
    block |چه عجب رنجور اگر فانی بود|
  block
    block |خواند بر شیر او ازین رو پندها|
    block |گفت من پس مانده‌ام زین بندها|