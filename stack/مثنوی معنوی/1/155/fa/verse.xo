
block |اول کسی کی در مقابلهٔ نص قیاس آورد ابلیس بود|
  block
    block |اول آن کس کین قیاسکها نمود|
    block |پیش انوار خدا ابلیس بود|
  block
    block |گفت نار از خاک بی شک بهترست|
    block |من ز نار و او ز خاک اکدرست|
  block
    block |پس قیاس فرع بر اصلش کنیم|
    block |او ز ظلمت ما ز نور روشنیم|
  block
    block |گفت حق نه بلک لا انساب شد|
    block |زهد و تقوی فضل را محراب شد|
  block
    block |این نه میراث جهان فانی است|
    block |که به انسابش بیابی جانی است|
  block
    block |بلک این میراثهای انبیاست|
    block |وارث این جانهای اتقیاست|
  block
    block |پور آن بوجهل شد مؤمن عیان|
    block |پور آن نوح نبی از گمرهان|
  block
    block |زادهٔ خاکی منور شد چو ماه|
    block |زادهٔ آتش توی رو روسیاه|
  block
    block |این قیاسات و تحری روز ابر|
    block |یا بشب مر قبله را کردست حبر|
  block
    block |لیک با خورشید و کعبه پیش رو|
    block |این قیاس و این تحری را مجو|
  block
    block |کعبه نادیده مکن رو زو متاب|
    block |از قیاس الله اعلم بالصواب|
  block
    block |چون صفیری بشنوی از مرغ حق|
    block |ظاهرش را یاد گیری چون سبق|
  block
    block |وانگهی از خود قیاساتی کنی|
    block |مر خیال محض را ذاتی کنی|
  block
    block |اصطلاحاتیست مر ابدال را|
    block |که نباشد زان خبر اقوال را|
  block
    block |منطق الطیری به صوت آموختی|
    block |صد قیاس و صد هوس افروختی|
  block
    block |همچو آن رنجور دلها از تو خست|
    block |کر بپندار اصابت گشته مست|
  block
    block |کاتب آن وحی زان آواز مرغ|
    block |برده ظنی کو بود همباز مرغ|
  block
    block |مرغ پری زد مرورا کور کرد|
    block |نک فرو بردش به قعر مرگ و درد|
  block
    block |هین به عکسی یا به ظنی هم شما|
    block |در میفتید از مقامات سما|
  block
    block |گرچه هاروتید و ماروت و فزون|
    block |از همه بر بام نحن الصافون|
  block
    block |بر بدیهای بدان رحمت کنید|
    block |بر منی و خویش‌بین لعنت کنید|
  block
    block |هین مبادا غیرت آید از کمین|
    block |سرنگون افتید در قعر زمین|
  block
    block |هر دو گفتند ای خدا فرمان تراست|
    block |بی امان تو امانی خود کجاست|
  block
    block |این همی گفتند و دلشان می‌طپید|
    block |بد کجا آید ز ما نعم العبید|
  block
    block |خار خار دو فرشته هم نهشت|
    block |تا که تخم خویش‌بینی را نکشت|
  block
    block |پس همی گفتند کای ارکانیان|
    block |بی خبر از پاکی روحانیان|
  block
    block |ما برین گردون تتقها می‌تنیم|
    block |بر زمین آییم و شادروان زنیم|
  block
    block |عدل توزیم و عبادت آوریم|
    block |باز هر شب سوی گردون بر پریم|
  block
    block |تا شویم اعجوبهٔ دور زمان|
    block |تا نهیم اندر زمین امن و امان|
  block
    block |آن قیاس حال گردون بر زمین|
    block |راست ناید فرق دارد در کمین|