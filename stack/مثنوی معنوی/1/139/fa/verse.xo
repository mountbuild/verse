
block |در صفت پیر و مطاوعت وی|
  block
    block |ای ضیاء الحق حسام الدین بگیر|
    block |یک دو کاغذ بر فزا در وصف پیر|
  block
    block |گرچه جسم نازکت را زور نیست|
    block |لیک بی خورشید ما را نور نیست|
  block
    block |گرچه مصباح و زجاجه گشته‌ای|
    block |لیک سرخیل دلی سررشته‌ای|
  block
    block |چون سر رشته به دست و کام تست|
    block |درهای عقد دل ز انعام تست|
  block
    block |بر نویس احوال پیر راه‌دان|
    block |پیر را بگزین و عین راه دان|
  block
    block |پیر تابستان و خلقان تیر ماه|
    block |خلق مانند شبند و پیر ماه|
  block
    block |کرده‌ام بخت جوان را نام پیر|
    block |کو ز حق پیرست نه از ایام پیر|
  block
    block |او چنان پیرست کش آغاز نیست|
    block |با چنان در یتیم انباز نیست|
  block
    block |خود قوی‌تر می‌شود خمر کهن|
    block |خاصه آن خمری که باشد من لدن|
  block
    block |پیر را بگزین که بی پیر این سفر|
    block |هست بس پر آفت و خوف و خطر|
  block
    block |آن رهی که بارها تو رفته‌ای|
    block |بی قلاوز اندر آن آشفته‌ای|
  block
    block |پس رهی را که ندیدستی تو هیچ|
    block |هین مرو تنها ز رهبر سر مپیچ|
  block
    block |گر نباشد سایهٔ او بر تو گول|
    block |پس ترا سرگشته دارد بانگ غول|
  block
    block |غولت از ره افکند اندر گزند|
    block |از تو داهی‌تر درین ره بس بدند|
  block
    block |از نبی بشنو ضلال ره‌روان|
    block |که چه شان کرد آن بلیس بدروان|
  block
    block |صد هزاران ساله راه از جاده دور|
    block |بردشان و کردشان ادبیر و عور|
  block
    block |استخوانهاشان ببین و مویشان|
    block |عبرتی گیر و مران خر سویشان|
  block
    block |گردن خر گیر و سوی راه کش|
    block |سوی ره‌بانان و ره‌دانان خوش|
  block
    block |هین مهل خر را و دست از وی مدار|
    block |زانک عشق اوست سوی سبزه‌زار|
  block
    block |گر یکی دم تو به غفلت وا هلیش|
    block |او رود فرسنگها سوی حشیش|
  block
    block |دشمن راهست خر مست علف|
    block |ای که بس خر بنده را کرد او تلف|
  block
    block |گر ندانی ره هر آنچ خر بخواست|
    block |عکس آن کن خود بود آن راه راست|
  block
    block |شاوروهن و آنگه خالفوا|
    block |ان من لم یعصهن تالف|
  block
    block |با هوا و آرزو کم باش دوست|
    block |چون یضلک عن سبیل الله اوست|
  block
    block |این هوا را نشکند اندر جهان|
    block |هیچ چیزی همچو سایهٔ همرهان|