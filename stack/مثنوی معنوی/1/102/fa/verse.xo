
block |پرسیدن صدیقه رضی‌الله عنها از مصطفی صلی‌الله علیه و سلم کی سر باران امروزینه چه بود|
  block
    block |گفت صدیقه که ای زبدهٔ وجود|
    block |حکمت باران امروزین چه بود|
  block
    block |این ز بارانهای رحمت بود یا|
    block |بهر تهدیدست و عدل کبریا|
  block
    block |این از آن لطف بهاریات بود|
    block |یا ز پاییزی پر آفات بود|
  block
    block |گفت این از بهر تسکین غمست|
    block |کز مصیبت بر نژاد آدمست|
  block
    block |گر بر آن آتش بماندی آدمی|
    block |بس خرابی در فتادی و کمی|
  block
    block |این جهان ویران شدی اندر زمان|
    block |حرصها بیرون شدی از مردمان|
  block
    block |استن این عالم ای جان غفلتست|
    block |هوشیاری این جهان را آفتست|
  block
    block |هوشیاری زان جهانست و چو آن|
    block |غالب آید پست گردد این جهان|
  block
    block |هوشیاری آفتاب و حرص یخ|
    block |هوشیاری آب و این عالم وسخ|
  block
    block |زان جهان اندک ترشح می‌رسد|
    block |تا نغرد در جهان حرص و حسد|
  block
    block |گر ترشح بیشتر گردد ز غیب|
    block |نه هنر ماند درین عالم نه عیب|
  block
    block |این ندارد حد سوی آغاز رو|
    block |سوی قصهٔ مرد مطرب باز رو|