
block |قصهٔ خلیفه کی در کرم در زمان خود از حاتم طائی گذشته بود و نظیر خود نداشت|
  block
    block |یک خلیفه بود در ایام پیش|
    block |کرده حاتم را غلام جود خویش|
  block
    block |رایت اکرام و داد افراشته|
    block |فقر و حاجت از جهان بر داشته|
  block
    block |بحر و در از بخششش صاف آمده|
    block |داد او از قاف تا قاف آمده|
  block
    block |در جهان خاک ابر و آب بود|
    block |مظهر بخشایش وهاب بود|
  block
    block |از عطااش بحر و کان در زلزله|
    block |سوی جودش قافله بر قافله|
  block
    block |قبلهٔ حاجت در و دروازه‌اش|
    block |رفته در عالم بجود آوازه‌اش|
  block
    block |هم عجم هم روم هم ترک و عرب|
    block |مانده از جود و سخااش در عجب|
  block
    block |آب حیوان بود و دریای کرم|
    block |زنده گشته هم عرب زو هم عجم|