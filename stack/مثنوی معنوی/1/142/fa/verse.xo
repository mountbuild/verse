
block |رفتن گرگ و روباه در خدمت شیر به شکار|
  block
    block |شیر و گرگ و روبهی بهر شکار|
    block |رفته بودند از طلب در کوهسار|
  block
    block |تا به پشت همدگر بر صیدها|
    block |سخت بر بندند بار قیدها|
  block
    block |هر سه با هم اندر آن صحرای ژرف|
    block |صیدها گیرند بسیار و شگرف|
  block
    block |گرچه زیشان شیر نر را ننگ بود|
    block |لیک کرد اکرام و همراهی نمود|
  block
    block |این چنین شه را ز لشکر زحمتست|
    block |لیک همره شد جماعت رحمتست|
  block
    block |این چنین مه را ز اختر ننگهاست|
    block |او میان اختران بهر سخاست|
  block
    block |امر شاورهم پیمبر را رسید|
    block |گرچه رایی نیست رایش را ندید|
  block
    block |در ترازو جو رفیق زر شدست|
    block |نه از آن که جو چو زر جوهر شدست|
  block
    block |روح قالب را کنون همره شدست|
    block |مدتی سگ حارس درگه شدست|
  block
    block |چونک رفتند این جماعت سوی کوه|
    block |در رکاب شیر با فر و شکوه|
  block
    block |گاو کوهی و بز و خرگوش زفت|
    block |یافتند و کار ایشان پیش رفت|
  block
    block |هر که باشد در پی شیر حراب|
    block |کم نیاید روز و شب او را کباب|
  block
    block |چون ز که در پیشه آوردندشان|
    block |کشته و مجروح و اندر خون کشان|
  block
    block |گرگ و روبه را طمع بود اندر آن|
    block |که رود قسمت به عدل خسروان|
  block
    block |عکس طمع هر دوشان بر شیر زد|
    block |شیر دانست آن طمعها را سند|
  block
    block |هر که باشد شیر اسرار و امیر|
    block |او بداند هر چه اندیشد ضمیر|
  block
    block |هین نگه دار ای دل اندیشه‌خو|
    block |دل ز اندیشهٔ بدی در پیش او|
  block
    block |داند و خر را همی‌راند خموش|
    block |در رخت خندد برای روی‌پوش|
  block
    block |شیر چون دانست آن وسواسشان|
    block |وا نگفت و داشت آن دم پاسشان|
  block
    block |لیک با خود گفت بنمایم سزا|
    block |مر شما را ای خسیسان گدا|
  block
    block |مر شما را بس نیامد رای من|
    block |ظنتان اینست در اعطای من|
  block
    block |ای عقول و رایتان از رای من|
    block |از عطاهای جهان‌آرای من|
  block
    block |نقش با نقاش چه سگالد دگر|
    block |چون سگالش اوش بخشید و خبر|
  block
    block |این چنین ظن خسیسانه بمن|
    block |مر شما را بود ننگان زمن|
  block
    block |ظانین بالله ظن السؤ را|
    block |گر نبرم سر بود عین خطا|
  block
    block |وا رهانم چرخ را از ننگتان|
    block |تا بماند در جهان این داستان|
  block
    block |شیر با این فکر می‌زد خنده فاش|
    block |بر تبسمهای شیر ایمن مباش|
  block
    block |مال دنیا شد تبسمهای حق|
    block |کرد ما را مست و مغرور و خلق|
  block
    block |فقر و رنجوری بهستت ای سند|
    block |کان تبسم دام خود را بر کند|