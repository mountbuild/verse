
block |در بیان آنک موسی و فرعون هر دو مسخر مشیت‌اند چنانک زهر و پازهر و ظلمات و نور و مناجات کردن فرعون بخلوت تا ناموس نشکند|
  block
    block |موسی و فرعون معنی را رهی|
    block |ظاهر آن ره دارد و این بی‌رهی|
  block
    block |روز موسی پیش حق نالان شده|
    block |نیمشب فرعون هم گریان بده|
  block
    block |کین چه غلست ای خدا بر گردنم|
    block |ورنه غل باشد کی گوید من منم|
  block
    block |زانک موسی را منور کرده‌ای|
    block |مر مرا زان هم مکدر کرده‌ای|
  block
    block |زانک موسی را تو مه‌رو کرده‌ای|
    block |ماه جانم را سیه‌رو کرده‌ای|
  block
    block |بهتر از ماهی نبود استاره‌ام|
    block |چون خسوف آمد چه باشد چاره‌ام|
  block
    block |نوبتم گر رب و سلطان می‌زنند|
    block |مه گرفت و خلق پنگان می‌زنند|
  block
    block |می‌زنند آن طاس و غوغا می‌کنند|
    block |ماه را زان زخمه رسوا می‌کنند|
  block
    block |من که فرعونم ز خلق ای وای من|
    block |زخم طاس آن ربی الاعلای من|
  block
    block |خواجه‌تاشانیم اما تیشه‌ات|
    block |می‌شکافد شاخ را در بیشه‌ات|
  block
    block |باز شاخی را موصل می‌کند|
    block |شاخ دیگر را معطل می‌کند|
  block
    block |شاخ را بر تیشه دستی هست نی|
    block |هیچ شاخ از دست تیشه جست نی|
  block
    block |حق آن قدرت که آن تیشه تراست|
    block |از کرم کن این کژیها را تو راست|
  block
    block |باز با خود گفته فرعون ای عجب|
    block |من نه دریا ربناام جمله شب|
  block
    block |در نهان خاکی و موزون می‌شوم|
    block |چون به موسی می‌رسم چون می‌شوم|
  block
    block |رنگ زر قلب ده‌تو می‌شود|
    block |پیش آتش چون سیه‌رو می‌شود|
  block
    block |نه که قلب و قالبم در حکم اوست|
    block |لحظه‌ای مغزم کند یک لحظه پوست|
  block
    block |سبز گردم چونک گوید کشت باش|
    block |زرد گردم چونک گوید زشت باش|
  block
    block |لحظه‌ای ماهم کند یک دم سیاه|
    block |خود چه باشد غیر این کار اله|
  block
    block |پیش چوگانهای حکم کن فکان|
    block |می‌دویم اندر مکان و لامکان|
  block
    block |چونک بی‌رنگی اسیر رنگ شد|
    block |موسیی با موسیی در جنگ شد|
  block
    block |چون به بی‌رنگی رسی کان داشتی|
    block |موسی و فرعون دارند آشتی|
  block
    block |گر ترا آید برین نکته سئوال|
    block |رنگ کی خالی بود از قیل و قال|
  block
    block |این عجب کین رنگ از بی‌رنگ خاست|
    block |رنگ با بی‌رنگ چون در جنگ خاست|
  block
    block |اصل روغن ز آب افزون می‌شود|
    block |عاقبت با آب ضد چون میشود|
  block
    block |چونک روغن را ز آب اسرشته‌اند|
    block |آب با روغن چرا ضد گشته‌اند|
  block
    block |چون گل از خارست و خار از گل چرا|
    block |هر دو در جنگند و اندر ماجرا|
  block
    block |یا نه جنگست این برای حکمتست|
    block |همچو جنگ خر فروشان صنعتست|
  block
    block |یا نه اینست و نه آن حیرانیست|
    block |گنج باید جست این ویرانیست|
  block
    block |آنچ تو گنجش توهم می‌کنی|
    block |زان توهم گنج را گم می‌کنی|
  block
    block |چون عمارت دان تو وهم و رایها|
    block |گنج نبود در عمارت جایها|
  block
    block |در عمارت هستی و جنگی بود|
    block |نیست را از هستها ننگی بود|
  block
    block |نه که هست از نیستی فریاد کرد|
    block |بلک نیست آن هست را واداد کرد|
  block
    block |تو مگو که من گریزانم ز نیست|
    block |بلک او از تو گریزانست بیست|
  block
    block |ظاهرا می‌خواندت او سوی خود|
    block |وز درون می‌راندت با چوب رد|
  block
    block |نعلهای بازگونه‌ست ای سلیم|
    block |نفرت فرعون می‌دان از کلیم|