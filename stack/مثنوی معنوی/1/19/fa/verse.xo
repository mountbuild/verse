
block |فهم کردن حاذقان نصاری مکر وزیر را|
  block
    block |هر که صاحب ذوق بود از گفت او|
    block |لذتی می‌دید و تلخی جفت او|
  block
    block |نکته‌ها می‌گفت او آمیخته|
    block |در جلاب قند زهری ریخته|
  block
    block |ظاهرش می‌گفت در ره چست شو|
    block |وز اثر می‌گفت جان را سست شو|
  block
    block |ظاهر نقره گر اسپیدست و نو|
    block |دست و جامه می سیه گردد ازو|
  block
    block |آتش ار چه سرخ رویست از شرر|
    block |تو ز فعل او سیه کاری نگر|
  block
    block |برق اگر نوری نماید در نظر|
    block |لیک هست از خاصیت دزد بصر|
  block
    block |هر که جز آگاه و صاحب ذوق بود|
    block |گفت او در گردن او طوق بود|
  block
    block |مدتی شش سال در هجران شاه|
    block |شد وزیر اتباع عیسی را پناه|
  block
    block |دین و دل را کل بدو بسپرد خلق|
    block |پیش امر و حکم او می‌مرد خلق|