
block |جمع شدن نخچیران گرد خرگوش و ثنا گفتن او را|
  block
    block |جمع گشتند آن زمان جمله وحوش|
    block |شاد و خندان از طرب در ذوق و جوش|
  block
    block |حلقه کردند او چو شمعی در میان|
    block |سجده آوردند و گفتندش که هان|
  block
    block |تو فرشتهٔ آسمانی یا پری|
    block |نی تو عزرائیل شیران نری|
  block
    block |هرچه هستی جان ما قربان تست|
    block |دست بردی دست و بازویت درست|
  block
    block |راند حق این آب را در جوی تو|
    block |آفرین بر دست و بر بازوی تو|
  block
    block |باز گو تا چون سگالیدی به مکر|
    block |آن عوان را چون بمالیدی به مکر|
  block
    block |بازگو تا قصه درمانها شود|
    block |بازگو تا مرهم جانها شود|
  block
    block |بازگو کز ظلم آن استم‌نما|
    block |صد هزاران زخم دارد جان ما|
  block
    block |گفت تایید خدا بد ای مهان|
    block |ورنه خرگوشی کی باشد در جهان|
  block
    block |قوتم بخشید و دل را نور داد|
    block |نور دل مر دست و پا را زور داد|
  block
    block |از بر حق می‌رسد تفضیلها|
    block |باز هم از حق رسد تبدیلها|
  block
    block |حق بدور نوبت این تایید را|
    block |می‌نماید اهل ظن و دید را|