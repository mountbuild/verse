
block |سپردن عرب هدیه را یعنی سبو را به  غلامان خلیفه|
  block
    block |آن سبوی آب را در پیش داشت|
    block |تخم خدمت رادر آن حضرت بکاشت|
  block
    block |گفت این هدیه بدان سلطان برید|
    block |سایل شه را ز حاجت وا خرید|
  block
    block |آب شیرین و سبوی سبز و نو|
    block |ز آب بارانی که جمع آمد بگو|
  block
    block |خنده می‌آمد نقیبان را از آن|
    block |لیک پذرفتند آن را همچو جان|
  block
    block |زانک لطف شاه خوب با خبر|
    block |کرده بود اندر همه ارکان اثر|
  block
    block |خوی شاهان در رعیت جا کند|
    block |چرخ اخضر خاک را خضرا کند|
  block
    block |شه چو حوضی دان حشم چون لوله‌ها|
    block |آب از لوله روان در گوله‌ها|
  block
    block |چونک آب جمله از حوضیست پاک|
    block |هر یکی آبی دهد خوش ذوقناک|
  block
    block |ور در آن حوض آب شورست و پلید|
    block |هر یکی لوله همان آرد پدید|
  block
    block |زانک پیوستست هر لوله به حوض|
    block |خوض کن در معنی این حرف خوض|
  block
    block |لطف شاهنشاه جان بی‌وطن|
    block |چون اثر کردست اندر کل تن|
  block
    block |لطف عقل خوش‌نهاد خوش‌نسب|
    block |چون همه تن را در آرد در ادب|
  block
    block |عشق شنگ بی‌قرار بی سکون|
    block |چون در آرد کل تن را در جنون|
  block
    block |لطف آب بحر کو چون کوثرست|
    block |سنگ‌ریزه‌ش جمله در و گوهرست|
  block
    block |هر هنر که استا بدان معروف شد|
    block |جان شاگردان بدان موصوف شد|
  block
    block |پیش استاد اصولی هم اصول|
    block |خواند آن شاگرد چست با حصول|
  block
    block |پیش استاد فقیه آن فقه‌خوان|
    block |فقه خواند نه اصول اندر بیان|
  block
    block |پیش استادی که او نحوی بود|
    block |جان شاگردش ازو نحوی شود|
  block
    block |باز استادی که او محو رهست|
    block |جان شاگردش ازو محو شهست|
  block
    block |زین همه انواع دانش روز مرگ|
    block |دانش فقرست ساز راه و برگ|