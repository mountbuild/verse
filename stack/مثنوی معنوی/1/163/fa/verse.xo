
block |آتش افتادن در شهر بایام عمر رضی الله عنه|
  block
    block |آتشی افتاد در عهد عمر|
    block |همچو چوب خشک می‌خورد او حجر|
  block
    block |در فتاد اندر بنا و خانه‌ها|
    block |تا زد اندر پر مرغ و لانه‌ها|
  block
    block |نیم شهر از شعله‌ها آتش گرفت|
    block |آب می‌ترسید از آن و می‌شکفت|
  block
    block |مشکهای آب و سرکه می‌زدند|
    block |بر سر آتش کسان هوشمند|
  block
    block |آتش از استیزه افزون می‌شدی|
    block |می‌رسید او را مدد از بی حدی|
  block
    block |خلق آمد جانب عمر شتاب|
    block |کآتش ما می‌نمیرد هیچ از آب|
  block
    block |گفت آن آتش ز آیات خداست|
    block |شعله‌ای از آتش بخل شماست|
  block
    block |آب و سرکه چیست نان قسمت کنید|
    block |بخل بگذارید اگر آل منید|
  block
    block |خلق گفتندش که در بگشوده‌ایم|
    block |ما سخی و اهل فتوت بوده‌ایم|
  block
    block |گفت نان در رسم و عادت داده‌اید|
    block |دست از بهر خدا نگشاده‌اید|
  block
    block |بهر فخر و بهر بوش و بهر ناز|
    block |نه از برای ترس و تقوی و نیاز|
  block
    block |مال تخمست و بهر شوره منه|
    block |تیغ را در دست هر ره‌زن مده|
  block
    block |اهل دین را باز دان از اهل کین|
    block |همنشین حق بجو با او نشین|
  block
    block |هر کسی بر قوم خود ایثار کرد|
    block |کاغه پندارد که او خود کار کرد|