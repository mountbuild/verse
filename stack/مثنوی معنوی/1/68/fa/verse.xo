
block |جواب گفتن هدهد طعنهٔ زاغ را|
  block
    block |گفت ای شه بر من عور گدای|
    block |قول دشمن مشنو از بهر خدای|
  block
    block |گر به بطلانست دعوی کردنم|
    block |من نهادم سر ببر این گردنم|
  block
    block |زاغ کو حکم قضا را منکرست|
    block |گر هزاران عقل دارد کافرست|
  block
    block |در تو تا کافی بود از کافران|
    block |جای گند و شهوتی چون کاف ران|
  block
    block |من ببینم دام را اندر هوا|
    block |گر نپوشد چشم عقلم را قضا|
  block
    block |چون قضا آید شود دانش بخواب|
    block |مه سیه گردد بگیرد آفتاب|
  block
    block |از قضا این تعبیه کی نادرست|
    block |از قضا دان کو قضا را منکرست|