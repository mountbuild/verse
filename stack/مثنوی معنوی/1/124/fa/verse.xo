
block |در معنی آنک مرج البحرین یلتقیان بینهما برزخ لا یبغیان|
  block
    block |اهل نار و خلد را بین همدکان|
    block |در میانشان برزخ لایبغیان|
  block
    block |اهل نار و اهل نور آمیخته|
    block |در میانشان کوه قاف انگیخته|
  block
    block |همچو در کان خاک و زر کرد اختلاط|
    block |در میانشان صد بیابان و رباط|
  block
    block |همچنانک عقد در در و شبه|
    block |مختلط چون میهمان یک‌شبه|
  block
    block |بحر را نیمیش شیرین چون شکر|
    block |طعم شیرین رنگ روشن چون قمر|
  block
    block |نیم دیگر تلخ همچون زهر مار|
    block |طعم تلخ و رنگ مظلم همچو قار|
  block
    block |هر دو بر هم می‌زنند از تحت و اوج|
    block |بر مثال آب دریا موج موج|
  block
    block |صورت بر هم زدن از جسم تنگ|
    block |اختلاط جانها در صلح و جنگ|
  block
    block |موجهای صلح بر هم می‌زند|
    block |کینه‌ها از سینه‌ها بر می‌کند|
  block
    block |موجهای جنگ بر شکل دگر|
    block |مهرها را می‌کند زیر و زبر|
  block
    block |مهر تلخان را به شیرین می‌کشد|
    block |زانک اصل مهرها باشد رشد|
  block
    block |قهر شیرین را به تلخی می‌برد|
    block |تلخ با شیرین کجا اندر خورد|
  block
    block |تلخ و شیرین زین نظر ناید پدید|
    block |از دریچهٔ عاقبت دانند دید|
  block
    block |چشم آخربین تواند دید راست|
    block |چشم آخربین غرورست و خطاست|
  block
    block |ای بسا شیرین که چون شکر بود|
    block |لیک زهر اندر شکر مضمر بود|
  block
    block |آنک زیرکتر ببو بشناسدش|
    block |و آن دگر چون بر لب و دندان زدش|
  block
    block |پس لبش ردش کند پیش از گلو|
    block |گرچه نعره می‌زند شیطان کلوا|
  block
    block |و آن دگر را در گلو پیدا کند|
    block |و آن دگر را در بدن رسوا کند|
  block
    block |وان دگر را در حدث سوزش دهد|
    block |ذوق آن زخم جگردوزش دهد|
  block
    block |وان دگر را بعد ایام و شهور|
    block |وان دگر را بعد مرگ از قعر گور|
  block
    block |ور دهندش مهلت اندر قعر گور|
    block |لابد آن پیدا شود یوم النشور|
  block
    block |هر نبات و شکری را در جهان|
    block |مهلتی پیداست از دور زمان|
  block
    block |سالها باید که اندر آفتاب|
    block |لعل یابد رنگ و رخشانی و تاب|
  block
    block |باز تره در دو ماه اندر رسد|
    block |باز تا سالی گل احمر رسد|
  block
    block |بهر این فرمود حق عز و جل|
    block |سورة الانعام در ذکر اجل|
  block
    block |این شنیدی مو بمویت گوش باد|
    block |آب حیوانست خوردی نوش باد|
  block
    block |آب حیوان خوان مخوان این را سخن|
    block |روح نو بین در تن حرف کهن|
  block
    block |نکتهٔ دیگر تو بشنو ای رفیق|
    block |همچو جان او سخت پیدا و دقیق|
  block
    block |در مقامی هست هم این زهر مار|
    block |از تصاریف خدایی خوش‌گوار|
  block
    block |در مقامی زهر و در جایی دوا|
    block |در مقامی کفر و در جایی روا|
  block
    block |گرچه آنجا او گزند جان بود|
    block |چون بدینجا در رسد درمان بود|
  block
    block |آب در غوره ترش باشد ولیک|
    block |چون به انگوری رسد شیرین و نیک|
  block
    block |باز در خم او شود تلخ و حرام|
    block |در مقام سرکگی نعم الادام|