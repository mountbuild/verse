
block |تفسیر رجعنا من الجهاد الاصغر الی‌الجهاد الاکبر|
  block
    block |ای شهان کشتیم ما خصم برون|
    block |ماند خصمی زو بتر در اندرون|
  block
    block |کشتن این کار عقل و هوش نیست|
    block |شیر باطن سخرهٔ خرگوش نیست|
  block
    block |دوزخست این نفس و دوزخ اژدهاست|
    block |کو به دریاها نگردد کم و کاست|
  block
    block |هفت دریا را در آشامد هنوز|
    block |کم نگردد سوزش آن خلق‌سوز|
  block
    block |سنگها و کافران سنگ‌دل|
    block |اندر آیند اندرو زار و خجل|
  block
    block |هم نگردد ساکن از چندین غذا|
    block |تا ز حق آید مرورا این ندا|
  block
    block |سیر گشتی سیر گوید نه هنوز|
    block |اینت آتش اینت تابش اینت سوز|
  block
    block |عالمی را لقمه کرد و در کشید|
    block |معده‌اش نعره زنان هل من مزید|
  block
    block |حق قدم بر وی نهد از لامکان|
    block |آنگه او ساکن شود از کن فکان|
  block
    block |چونک جزو دوزخست این نفس ما|
    block |طبع کل دارد همیشه جزوها|
  block
    block |این قدم حق را بود کو را کشد|
    block |غیر حق خود کی کمان او کشد|
  block
    block |در کمان ننهند الا تیر راست|
    block |این کمان را بازگون کژ تیرهاست|
  block
    block |راست شو چون تیر و واره از کمان|
    block |کز کمان هر راست بجهد بی‌گمان|
  block
    block |چونک وا گشتم ز پیگار برون|
    block |روی آوردم به پیگار درون|
  block
    block |قد رجعنا من جهاد الاصغریم|
    block |با نبی اندر جهاد اکبریم|
  block
    block |قوت از حق خواهم و توفیق و لاف|
    block |تا به سوزن بر کنم این کوه قاف|
  block
    block |سهل شیری دان که صفها بشکند|
    block |شیر آنست آن که خود را بشکند|