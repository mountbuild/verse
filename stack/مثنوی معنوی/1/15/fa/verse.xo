
block |قبول کردن نصاری مکر وزیر را|
  block
    block |صد هزاران مرد ترسا سوی او|
    block |اندک‌اندک جمع شد در کوی او|
  block
    block |او بیان می‌کرد با ایشان براز|
    block |سر انگلیون و زنار و نماز|
  block
    block |او به ظاهر واعظ احکام بود|
    block |لیک در باطن صفیر و دام بود|
  block
    block |بهر این بعضی صحابه از رسول|
    block |ملتمس بودند مکر نفس غول|
  block
    block |کو چه آمیزد ز اغراض نهان|
    block |در عبادتها و در اخلاص جان|
  block
    block |فضل طاعت را نجستندی ازو|
    block |عیب ظاهر را بجستندی که کو|
  block
    block |مو به مو و ذره ذره مکر نفس|
    block |می‌شناسیدند چون گل از کرفس|
  block
    block |موشکافان صحابه هم در آن|
    block |وعظ ایشان خیره گشتندی بجان|