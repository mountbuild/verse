
block |تعظیم نعت مصطفی صلی الله علیه و سلم کی مذکور بود در انجیل|
  block
    block |بود در انجیل نام مصطفی|
    block |آن سر پیغامبران بحر صفا|
  block
    block |بود ذکر حلیه‌ها و شکل او|
    block |بود ذکر غزو و صوم و اکل او|
  block
    block |طایفهٔ نصرانیان بهر ثواب|
    block |چون رسیدندی بدان نام و خطاب|
  block
    block |بوسه دادندی بر آن نام شریف|
    block |رو نهادندی بر آن وصف لطیف|
  block
    block |اندرین فتنه که گفتیم آن گروه|
    block |ایمن از فتنه بدند و از شکوه|
  block
    block |ایمن از شر امیران و وزیر|
    block |در پناه نام احمد مستجیر|
  block
    block |نسل ایشان نیز هم بسیار شد|
    block |نور احمد ناصر آمد یار شد|
  block
    block |وان گروه دیگر از نصرانیان|
    block |نام احمد داشتندی مستهان|
  block
    block |مستهان و خوار گشتند از فتن|
    block |از وزیر شوم‌رای شوم‌فن|
  block
    block |هم مخبط دینشان و حکمشان|
    block |از پی طومارهای کژ بیان|
  block
    block |نام احمد این چنین یاری کند|
    block |تا که نورش چون نگهداری کند|
  block
    block |نام احمد چون حصاری شد حصین|
    block |تا چه باشد ذات آن روح‌الامین|
  block
    block |بعد ازین خون‌ریز درمان ناپذیر|
    block |کاندر افتاد از بلای آن وزیر|