
block |عذر گفتن خرگوش|
  block
    block |گفت خرگوش الامان عذریم هست|
    block |گر دهد عفو خداوندیت دست|
  block
    block |گفت چه عذر ای قصور ابلهان|
    block |این زمان آیند در پیش شهان|
  block
    block |مرغ بی‌وقتی سرت باید برید|
    block |عذر احمق را نمی‌شاید شنید|
  block
    block |عذر احمق بتر از جرمش بود|
    block |عذر نادان زهر هر دانش بود|
  block
    block |عذرت ای خرگوش از دانش تهی|
    block |من نه خرگوشم که در گوشم نهی|
  block
    block |گفت ای شه ناکسی را کس شمار|
    block |عذر استم دیده‌ای را گوش دار|
  block
    block |خاص از بهر زکات جاه خود|
    block |گمرهی را تو مران از راه خود|
  block
    block |بحر کو آبی به هر جو می‌دهد|
    block |هر خسی را بر سر و رو می‌نهد|
  block
    block |کم نخواهد گشت دریا زین کرم|
    block |از کرم دریا نگردد بیش و کم|
  block
    block |گفت دارم من کرم بر جای او|
    block |جامهٔ هر کس برم بالای او|
  block
    block |گفت بشنو گر نباشم جای لطف|
    block |سر نهادم پیش اژدرهای عنف|
  block
    block |من بوقت چاشت در راه آمدم|
    block |با رفیق خود سوی شاه آمدم|
  block
    block |با من از بهر تو خرگوشی دگر|
    block |جفت و همره کرده بودند آن نفر|
  block
    block |شیری اندر راه قصد بنده کرد|
    block |قصد هر دو همره آینده کرد|
  block
    block |گفتمش ما بنده شاهنشهیم|
    block |خواجه تاشان که آن درگهیم|
  block
    block |گفت شاهنشه کی باشد شرم دار|
    block |پیش من تو یاد هر ناکس میار|
  block
    block |هم ترا و هم شهت را بر درم|
    block |گر تو با یارت بگردید از درم|
  block
    block |گفتمش بگذار تا بار دگر|
    block |روی شه بینم برم از تو خبر|
  block
    block |گفت همره را گرو نه پیش من|
    block |ور نه قربانی تو اندر کیش من|
  block
    block |لابه کردیمش بسی سودی نکرد|
    block |یار من بستد مرا بگذاشت فرد|
  block
    block |یارم از زفتی دو چندان بد که من|
    block |هم بلطف و هم بخوبی هم بتن|
  block
    block |بعد ازین زان شیر این ره بسته شد|
    block |حال ما این بود و با تو گفته شد|
  block
    block |از وظیفه بعد ازین اومید بر|
    block |حق همی گویم ترا والحق مر|
  block
    block |گر وظیفه بایدت ره پاک کن|
    block |هین بیا و دفع آن بی‌باک کن|