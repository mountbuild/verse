
block |آمدن رسول روم تا امیرالممنین عمر رضی‌الله عنه و دیدن او کرامات عمر را رضی‌الله عنه|
  block
    block |تا عمر آمد ز قیصر یک رسول|
    block |در مدینه از بیابان نغول|
  block
    block |گفت کو قصر خلیفه ای حشم|
    block |تا من اسپ و رخت را آنجا کشم|
  block
    block |قوم گفتندش که او را قصر نیست|
    block |مر عمر را قصر جان روشنیست|
  block
    block |گرچه از میری ورا آوازه‌ایست|
    block |همچو درویشان مر او را کازه‌ایست|
  block
    block |ای برادر چون ببینی قصر او|
    block |چونک در چشم دلت رستست مو|
  block
    block |چشم دل از مو و علت پاک آر|
    block |وانگه آن دیدار قصرش چشم دار|
  block
    block |هر که را هست از هوسها جان پاک|
    block |زود بیند حضرت و ایوان پاک|
  block
    block |چون محمد پاک شد زین نار و دود|
    block |هر کجا رو کرد وجه الله بود|
  block
    block |چون رفیقی وسوسهٔ بدخواه را|
    block |کی بدانی ثم وجه الله را|
  block
    block |هر که را باشد ز سینه فتح باب|
    block |بیند او بر چرخ دل صد آفتاب|
  block
    block |حق پدیدست از میان دیگران|
    block |همچو ماه اندر میان اختران|
  block
    block |دو سر انگشت بر دو چشم نه|
    block |هیچ بینی از جهان انصاف ده|
  block
    block |گر نبینی این جهان معدوم نیست|
    block |عیب جز ز انگشت نفس شوم نیست|
  block
    block |تو ز چشم انگشت را بر دار هین|
    block |وانگهانی هرچه می‌خواهی ببین|
  block
    block |نوح را گفتند امت کو ثواب|
    block |گفت او زان سوی واستغشوا ثیاب|
  block
    block |رو و سر در جامه‌ها پیچیده‌اید|
    block |لاجرم با دیده و نادیده‌اید|
  block
    block |آدمی دیدست و باقی پوستست|
    block |دید آنست آن که دید دوستست|
  block
    block |چونک دید دوست نبود کور به|
    block |دوست کو باقی نباشد دور به|
  block
    block |چون رسول روم این الفاظ تر|
    block |در سماع آورد شد مشتاق‌تر|
  block
    block |دیده را بر جستن عمر گماشت|
    block |رخت را و اسپ را ضایع گذاشت|
  block
    block |هر طرف اندر پی آن مرد کار|
    block |می‌شدی پرسان او دیوانه‌وار|
  block
    block |کین چنین مردی بود اندر جهان|
    block |وز جهان مانند جان باشد نهان|
  block
    block |جست او را تاش چون بنده بود|
    block |لاجرم جوینده یابنده بود|
  block
    block |دید اعرابی زنی او را دخیل|
    block |گفت عمر نک به زیر آن نخیل|
  block
    block |زیر خرمابن ز خلقان او جدا|
    block |زیر سایه خفته بین سایهٔ خدا|