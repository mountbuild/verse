
block |قصهٔ دیدن خلیفه لیلی را|
  block
    block |گفت لیلی را خلیفه کان توی|
    block |کز تو مجنون شد پریشان و غوی|
  block
    block |از دگر خوبان تو افزون نیستی|
    block |گفت خامش چون تو مجنون نیستی|
  block
    block |هر که بیدارست او در خواب‌تر|
    block |هست بیداریش از خوابش بتر|
  block
    block |چون بحق بیدار نبود جان ما|
    block |هست بیداری چو در بندان ما|
  block
    block |جان همه روز از لگدکوب خیال|
    block |وز زیان و سود وز خوف زوال|
  block
    block |نی صفا می‌ماندش نی لطف و فر|
    block |نی بسوی آسمان راه سفر|
  block
    block |خفته آن باشد که او از هر خیال|
    block |دارد اومید و کند با او مقال|
  block
    block |دیو را چون حور بیند او به خواب|
    block |پس ز شهوت ریزد او با دیو آب|
  block
    block |چونک تخم نسل را در شوره ریخت|
    block |او به خویش آمد خیال از وی گریخت|
  block
    block |ضعف سر بیند از آن و تن پلید|
    block |آه از آن نقش پدید ناپدید|
  block
    block |مرغ بر بالا و زیر آن سایه‌اش|
    block |می‌دود بر خاک پران مرغ‌وش|
  block
    block |ابلهی صیاد آن سایه شود|
    block |می‌دود چندانک بی‌مایه شود|
  block
    block |بی‌خبر کان عکس آن مرغ هواست|
    block |بی‌خبر که اصل آن سایه کجاست|
  block
    block |تیر اندازد به سوی سایه او|
    block |ترکشش خالی شود از جست و جو|
  block
    block |ترکش عمرش تهی شد عمر رفت|
    block |از دویدن در شکار سایه تفت|
  block
    block |سایهٔ یزدان چو باشد دایه‌اش|
    block |وا رهاند از خیال و سایه‌اش|
  block
    block |سایهٔ یزدان بود بندهٔ خدا|
    block |مرده او زین عالم و زندهٔ خدا|
  block
    block |دامن او گیر زوتر بی‌گمان|
    block |تا رهی در دامن آخر زمان|
  block
    block |کیف مد الظل نقش اولیاست|
    block |کو دلیل نور خورشید خداست|
  block
    block |اندرین وادی مرو بی این دلیل|
    block |لا احب افلین گو چون خلیل|
  block
    block |رو ز سایه آفتابی را بیاب|
    block |دامن شه شمس تبریزی بتاب|
  block
    block |ره ندانی جانب این سور و عرس|
    block |از ضیاء الحق حسام الدین بپرس|
  block
    block |ور حسد گیرد ترا در ره گلو|
    block |در حسد ابلیس را باشد غلو|
  block
    block |کو ز آدم ننگ دارد از حسد|
    block |با سعادت جنگ دارد از حسد|
  block
    block |عقبه‌ای زین صعب‌تر در راه نیست|
    block |ای خنک آنکش حسد همراه نیست|
  block
    block |این جسد خانهٔ حسد آمد بدان|
    block |از حسد آلوده باشد خاندان|
  block
    block |گر جسد خانهٔ حسد باشد ولیک|
    block |آن جسد را پاک کرد الله نیک|
  block
    block |طهرا بیتی بیان پاکیست|
    block |گنج نورست ار طلسمش خاکیست|
  block
    block |چون کنی بر بی‌حسد مکر و حسد|
    block |زان حسد دل را سیاهیها رسد|
  block
    block |خاک شو مردان حق را زیر پا|
    block |خاک بر سر کن حسد را همچو ما|