
block |تعیین کردن زن طریق طلب روزی کدخدای خود را و قبول کردن او|
  block
    block |گفت زن یک آفتابی تافتست|
    block |عالمی زو روشنایی یافتست|
  block
    block |نایب رحمان خلیفهٔ کردگار|
    block |شهر بغدادست از وی چون بهار|
  block
    block |گر بپیوندی بدان شه شه شوی|
    block |سوی هر ادبیر تا کی می‌روی|
  block
    block |همنشینی با شهان چون کیمیاست|
    block |چون نظرشان کیمیایی خود کجاست|
  block
    block |چشم احمد بر ابوبکری زده|
    block |او ز یک تصدیق صدیق آمده|
  block
    block |گفت من شه را پذیرا چون شوم|
    block |بی بهانه سوی او من چون روم|
  block
    block |نسبتی باید مرا یا حیلتی|
    block |هیچ پیشه راست شد بی‌آلتی|
  block
    block |همچو مجنونی که بشنید از یکی|
    block |که مرض آمد به لیلی اندکی|
  block
    block |گفت آوه بی بهانه چون روم|
    block |ور بمانم از عیادت چون شوم|
  block
    block |لیتنی کنت طبیبا حاذقا|
    block |کنت امشی نحو لیلی سابقا|
  block
    block |قل تعالوا گفت حق ما را بدان|
    block |تا بود شرم‌اشکنی ما را نشان|
  block
    block |شب‌پران را گر نظر و آلت بدی|
    block |روزشان جولان و خوش حالت بدی|
  block
    block |گفت چون شاه کرم میدان رود|
    block |عین هر بی‌آلتی آلت شود|
  block
    block |زانک آلت دعوی است و هستی است|
    block |کار در بی‌آلتی و پستی است|
  block
    block |گفت کی بی‌آلتی سودا کنم|
    block |تا نه من بی‌آلتی پیدا کنم|
  block
    block |پس گواهی بایدم بر مفلسی|
    block |تا مرا رحمی کند شاه غنی|
  block
    block |تو گواهی غیر گفت و گو و رنگ|
    block |وا نما تا رحم آرد شاه شنگ|
  block
    block |کین گواهی که ز گفت و رنگ بد|
    block |نزد آن قاضی القضاة آن جرح شد|
  block
    block |صدق می‌خواهد گواه حال او|
    block |تا بتابد نور او بی قال او|