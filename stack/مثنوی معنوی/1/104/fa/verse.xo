
block |در خواب گفتن هاتف مر عمر را رضی الله عنه کی چندین زر از بیت المال بن مرد ده کی در گورستان خفته است|
  block
    block |آن زمان حق بر عمر خوابی گماشت|
    block |تا که خویش از خواب نتوانست داشت|
  block
    block |در عجب افتاد کین معهود نیست|
    block |این ز غیب افتاد بی مقصود نیست|
  block
    block |سر نهاد و خواب بردش خواب دید|
    block |کامدش از حق ندا جانش شنید|
  block
    block |آن ندایی کاصل هر بانگ و نواست|
    block |خود ندا آنست و این باقی صداست|
  block
    block |ترک و کرد و پارسی‌گو و عرب|
    block |فهم کرده آن ندا بی‌گوش و لب|
  block
    block |خود چه جای ترک و تاجیکست و زنگ|
    block |فهم کردست آن ندا را چوب و سنگ|
  block
    block |هر دمی از وی همی‌آید الست|
    block |جوهر و اعراض می‌گردند هست|
  block
    block |گر نمی‌آید بلی زیشان ولی|
    block |آمدنشان از عدم باشد بلی|
  block
    block |زانچ گفتم من ز فهم سنگ و چوب|
    block |در بیانش قصه‌ای هش‌دار خوب|