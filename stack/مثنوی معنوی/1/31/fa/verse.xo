
block |ولی عهد ساختن وزیر هر یک امیر را جداجدا|
  block
    block |وانگهانی آن امیران را بخواند|
    block |یک‌بیک تنها بهر یک حرف راند|
  block
    block |گفت هر یک را بدین عیسوی|
    block |نایب حق و خلیفهٔ من توی|
  block
    block |وان امیران دگر اتباع تو|
    block |کرد عیسی جمله را اشیاع تو|
  block
    block |هر امیری کو کشد گردن بگیر|
    block |یا بکش یا خود همی دارش اسیر|
  block
    block |لیک تا من زنده‌ام این وا مگو|
    block |تا نمیرم این ریاست را مجو|
  block
    block |تا نمیرم من تو این پیدا مکن|
    block |دعوی شاهی و استیلا مکن|
  block
    block |اینک این طومار و احکام مسیح|
    block |یک بیک بر خوان تو بر امت فصیح|
  block
    block |هر امیری را چنین گفت او جدا|
    block |نیست نایب جز تو در دین خدا|
  block
    block |هر یکی را کرد او یک‌یک عزیز|
    block |هرچه آن را گفت این را گفت نیز|
  block
    block |هر یکی را او یکی طومار داد|
    block |هر یکی ضد دگر بود المراد|
  block
    block |متن آن طومارها بد مختلف|
    block |همچو شکل حرفها یا تاالف|
  block
    block |حکم این طومار ضد حکم آن|
    block |پیش ازین کردیم این ضد را بیان|