
block |آموختن وزیر مکر پادشاه را|
  block
    block |او وزیری داشت گبر و عشوه ده|
    block |کو بر آب از مکر بر بستی گره|
  block
    block |گفت ترسایان پناه جان کنند|
    block |دین خود را از ملک پنهان کنند|
  block
    block |کم کش ایشان را که کشتن سود نیست|
    block |دین ندارد بوی مشک و عود نیست|
  block
    block |سر پنهانست اندر صد غلاف|
    block |ظاهرش با تست و باطن بر خلاف|
  block
    block |شاه گفتش پس بگو تدبیر چیست|
    block |چارهٔ آن مکر و آن تزویر چیست|
  block
    block |تا نماند در جهان نصرانیی|
    block |نی هویدا دین و نه پنهانیی|
  block
    block |گفت ای شه گوش و دستم را ببر|
    block |بینی‌ام بشکاف و لب در حکم مر|
  block
    block |بعد از آن در زیردار آور مرا|
    block |تا بخواهد یک شفاعت گر مرا|
  block
    block |بر منادی‌گاه کن این کار تو|
    block |بر سر راهی که باشد چارسو|
  block
    block |آنگهم از خود بران تا شهر دور|
    block |تا در اندازم دریشان شر و شور|