
block |بیان آنک کشتن و زهر دادن مرد زرگر به اشارت الهی بود نه به هوای نفس و تامل فاسد|
  block
    block |کشتن آن مرد بر دست حکیم|
    block |نه پی اومید بود و نه ز بیم|
  block
    block |او نکشتش از برای طبع شاه|
    block |تا نیامد امر و الهام اله|
  block
    block |آن پسر را کش خضر ببرید حلق|
    block |سر آن را در نیابد عام خلق|
  block
    block |آنک از حق یابد او وحی و جواب|
    block |هرچه فرماید بود عین صواب|
  block
    block |آنک جان بخشد اگر بکشد رواست|
    block |نایبست و دست او دست خداست|
  block
    block |همچو اسمعیل پیشش سر بنه|
    block |شاد و خندان پیش تیغش جان بده|
  block
    block |تا بماند جانت خندان تا ابد|
    block |همچو جان پاک احمد با احد|
  block
    block |عاشقان آنگه شراب جان کشند|
    block |که به دست خویش خوبانشان کشند|
  block
    block |شاه آن خون از پی شهوت نکرد|
    block |تو رها کن بدگمانی و نبرد|
  block
    block |تو گمان بردی که کرد آلودگی|
    block |در صفا غش کی هلد پالودگی|
  block
    block |بهر آنست این ریاضت وین جفا|
    block |تا بر آرد کوره از نقره جفا|
  block
    block |بهر آنست امتحان نیک و بد|
    block |تا بجوشد بر سر آرد زر زبد|
  block
    block |گر نبودی کارش الهام اله|
    block |او سگی بودی دراننده نه شاه|
  block
    block |پاک بود از شهوت و حرص و هوا|
    block |نیک کرد او لیک نیک بد نما|
  block
    block |گر خضر در بحر کشتی را شکست|
    block |صد درستی در شکست خضر هست|
  block
    block |وهم موسی با همه نور و هنر|
    block |شد از آن محجوب تو بی پر مپر|
  block
    block |آن گل سرخست تو خونش مخوان|
    block |مست عقلست او تو مجنونش مخوان|
  block
    block |گر بدی خون مسلمان کام او|
    block |کافرم گر بردمی من نام او|
  block
    block |می‌بلرزد عرش از مدح شقی|
    block |بدگمان گردد ز مدحش متقی|
  block
    block |شاه بود و شاه بس آگاه بود|
    block |خاص بود و خاصهٔ الله بود|
  block
    block |آن کسی را کش چنین شاهی کشد|
    block |سوی بخت و بهترین جاهی کشد|
  block
    block |گر ندیدی سود او در قهر او|
    block |کی شدی آن لطف مطلق قهرجو|
  block
    block |بچه می‌لرزد از آن نیش حجام|
    block |مادر مشفق در آن دم شادکام|
  block
    block |نیم جان بستاند و صد جان دهد|
    block |آنچ در وهمت نیاید آن دهد|
  block
    block |تو قیاس از خویش می‌گیری ولیک|
    block |دور دور افتاده‌ای بنگر تو نیک|