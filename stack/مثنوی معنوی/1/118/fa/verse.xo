
block |مراعات کردن زن شوهر را و استغفار کردن از گفتهٔ خویش|
  block
    block |زن چو دید او را که تند و توسنست|
    block |گشت گریان گریه خود دام زنست|
  block
    block |گفت از تو کی چنین پنداشتم|
    block |از تو من اومید دیگر داشتم|
  block
    block |زن در آمد ازطریق نیستی|
    block |گفت من خاک شماام نی ستی|
  block
    block |جسم و جان و هرچه هستم آن تست|
    block |حکم و فرمان جملگی فرمان تست|
  block
    block |گر ز درویشی دلم از صبر جست|
    block |بهر خویشم نیست آن بهر تو است|
  block
    block |تو مرا در دردها بودی دوا|
    block |من نمی‌خواهم که باشی بی‌نوا|
  block
    block |جان تو کز بهر خویشم نیست این|
    block |از برای تستم این ناله و حنین|
  block
    block |خویش من والله که بهر خویش تو|
    block |هر نفس خواهد که میرد پیش تو|
  block
    block |کاش جانت کش روان من فدا|
    block |از ضمیر جان من واقف بدی|
  block
    block |چون تو با من این چنین بودی بظن|
    block |هم ز جان بیزار گشتم هم ز تن|
  block
    block |خاک را بر سیم و زر کردیم چون|
    block |تو چنینی با من ای جان را سکون|
  block
    block |تو که در جان و دلم جا می‌کنی|
    block |زین قدر از من تبرا می‌کنی|
  block
    block |تو تبرا کن که هستت دستگاه|
    block |ای تبرای ترا جان عذرخواه|
  block
    block |یاد می‌کن آن زمانی را که من|
    block |چون صنم بودم تو بودی چون شمن|
  block
    block |بنده بر وفق تو دل افروختست|
    block |هرچه گویی پخت گوید سوختست|
  block
    block |من سپاناخ تو با هرچم پزی|
    block |یا ترش‌با یا که شیرین می‌سزی|
  block
    block |کفر گفتم نک بایمان آمدم|
    block |پیش حکمت از سر جان آمدم|
  block
    block |خوی شاهانهٔ ترا نشناختم|
    block |پیش تو گستاخ خر در تاختم|
  block
    block |چون ز عفو تو چراغی ساختم|
    block |توبه کردم اعتراض انداختم|
  block
    block |می‌نهم پیش تو شمشیر و کفن|
    block |می‌کشم پیش تو گردن را بزن|
  block
    block |از فراق تلخ می‌گویی سخن|
    block |هر چه خواهی کن ولیکن این مکن|
  block
    block |در تو از من عذرخواهی هست سر|
    block |با تو بی من او شفیعی مستمر|
  block
    block |عذر خواهم در درونت خلق تست|
    block |ز اعتماد او دل من جرم جست|
  block
    block |رحم کن پنهان ز خود ای خشمگین|
    block |ای که خلقت به ز صد من انگبین|
  block
    block |زین نسق می‌گفت با لطف و گشاد|
    block |در میانه گریه‌ای بر وی فتاد|
  block
    block |گریه چون از حد گذشت و های های|
    block |زو که بی گریه بد او خود دلربای|
  block
    block |شد از آن باران یکی برقی پدید|
    block |زد شراری در دل مرد وحید|
  block
    block |آنک بندهٔ روی خوبش بود مرد|
    block |چون بود چون بندگی آغاز کرد|
  block
    block |آنک از کبرش دلت لرزان بود|
    block |چون شوی چون پیش تو گریان شود|
  block
    block |آنک از نازش دل و جان خون بود|
    block |چونک آید در نیاز او چون بود|
  block
    block |آنک در جور و جفااش دام ماست|
    block |عذر ما چه بود چو او در عذر خاست|
  block
    block |زین للناس حق آراستست|
    block |زانچ حق آراست چون دانند جست|
  block
    block |چون پی یسکن الیهاش آفرید|
    block |کی تواند آدم از حوا برید|
  block
    block |رستم زال ار بود وز حمزه بیش|
    block |هست در فرمان اسیر زال خویش|
  block
    block |آنک عالم مست گفتش آمدی|
    block |کلمینی یا حمیرا می‌زدی|
  block
    block |آب غالب شد بر آتش از لهیب|
    block |زآتش او جوشد چو باشد در حجیب|
  block
    block |چونک دیگی حایل آمد هر دو را|
    block |نیست کرد آن آب را کردش هوا|
  block
    block |ظاهرا بر زن چو آب ار غالبی|
    block |باطنا مغلوب و زن را طالبی|
  block
    block |این چنین خاصیتی در آدمیست|
    block |مهر حیوان را کمست آن از کمیست|