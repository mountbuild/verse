
block |حکایت ماجرای نحوی و کشتیبان|
  block
    block |آن یکی نحوی به کشتی در نشست|
    block |رو به کشتیبان نهاد آن خودپرست|
  block
    block |گفت هیچ از نحو خواندی گفت لا|
    block |گفت نیم عمر تو شد در فنا|
  block
    block |دل‌شکسته گشت کشتیبان ز تاب|
    block |لیک آن دم کرد خامش از جواب|
  block
    block |باد کشتی را به گردابی فکند|
    block |گفت کشتیبان بدان نحوی بلند|
  block
    block |هیچ دانی آشنا کردن بگو|
    block |گفت نی ای خوش‌جواب خوب‌رو|
  block
    block |گفت کل عمرت ای نحوی فناست|
    block |زانک کشتی غرق این گردابهاست|
  block
    block |محو می‌باید نه نحو اینجا بدان|
    block |گر تو محوی بی‌خطر در آب ران|
  block
    block |آب دریا مرده را بر سر نهد|
    block |ور بود زنده ز دریا کی رهد|
  block
    block |چون بمردی تو ز اوصاف بشر|
    block |بحر اسرارت نهد بر فرق سر|
  block
    block |ای که خلقان را تو خر می‌خوانده‌ای|
    block |این زمان چون خر برین یخ مانده‌ای|
  block
    block |گر تو علامه زمانی در جهان|
    block |نک فنای این جهان بین وین زمان|
  block
    block |مرد نحوی را از آن در دوختیم|
    block |تا شما را نحو محو آموختیم|
  block
    block |فقه فقه و نحو نحو و صرف صرف|
    block |در کم آمد یابی ای یار شگرف|
  block
    block |آن سبوی آب دانشهای ماست|
    block |وان خلیفه دجلهٔ علم خداست|
  block
    block |ما سبوها پر به دجله می‌بریم|
    block |گرنه خر دانیم خود را ما خریم|
  block
    block |باری اعرابی بدان معذور بود|
    block |کو ز دجله غافل و بس دور بود|
  block
    block |گر ز دجله با خبر بودی چو ما|
    block |او نبردی آن سبو را جا بجا|
  block
    block |بلک از دجله چو واقف آمدی|
    block |آن سبو را بر سر سنگی زدی|