
block |مکر دیگر انگیختن وزیر در اضلال قوم|
  block
    block |مکر دیگر آن وزیر از خود ببست|
    block |وعظ را بگذاشت و در خلوت نشست|
  block
    block |در مریدان در فکند از شوق سوز|
    block |بود در خلوت چهل پنجاه روز|
  block
    block |خلق دیوانه شدند از شوق او|
    block |از فراق حال و قال و ذوق او|
  block
    block |لابه و زاری همی کردند و او|
    block |از ریاضت گشته در خلوت دوتو|
  block
    block |گفته ایشان نیست ما را بی تو نور|
    block |بی عصاکش چون بود احوال کور|
  block
    block |از سر اکرام و از بهر خدا|
    block |بیش ازین ما را مدار از خود جدا|
  block
    block |ما چو طفلانیم و ما را دایه تو|
    block |بر سر ما گستران آن سایه تو|
  block
    block |گفت جانم از محبان دور نیست|
    block |لیک بیرون آمدن دستور نیست|
  block
    block |آن امیران در شفاعت آمدند|
    block |وان مریدان در شناعت آمدند|
  block
    block |کین چه بدبختیست ما را ای کریم|
    block |از دل و دین مانده ما بی تو یتیم|
  block
    block |تو بهانه می‌کنی و ما ز درد|
    block |می‌زنیم از سوز دل دمهای سرد|
  block
    block |ما به گفتار خوشت خو کرده‌ایم|
    block |ما ز شیر حکمت تو خورده‌ایم|
  block
    block |الله الله این جفا با ما مکن|
    block |خیر کن امروز را فردا مکن|
  block
    block |می‌دهد دل مر ترا کین بی‌دلان|
    block |بی تو گردند آخر از بی‌حاصلان|
  block
    block |جمله در خشکی چو ماهی می‌طپند|
    block |آب را بگشا ز جو بر دار بند|
  block
    block |ای که چون تو در زمانه نیست کس|
    block |الله الله خلق را فریاد رس|