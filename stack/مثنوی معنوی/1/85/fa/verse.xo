
block |صفت اجنحهٔ طیور عقول الهی|
  block
    block |قصهٔ طوطی جان زین سان بود|
    block |کو کسی کو محرم مرغان بود|
  block
    block |کو یکی مرغی ضعیفی بی‌گناه|
    block |و اندرون او سلیمان با سپاه|
  block
    block |چون بنالد زار بی‌شکر و گله|
    block |افتد اندر هفت گردون غلغله|
  block
    block |هر دمش صد نامه صد پیک از خدا|
    block |یا ربی زو شصت لبیک از خدا|
  block
    block |زلت او به ز طاعت نزد حق|
    block |پیش کفرش جمله ایمانها خلق|
  block
    block |هر دمی او را یکی معراج خاص|
    block |بر سر تاجش نهد صد تاج خاص|
  block
    block |صورتش بر خاک و جان بر لامکان|
    block |لامکانی فوق وهم سالکان|
  block
    block |لامکانی نه که در فهم آیدت|
    block |هر دمی در وی خیالی زایدت|
  block
    block |بل مکان و لامکان در حکم او|
    block |همچو در حکم بهشتی چار جو|
  block
    block |شرح این کوته کن و رخ زین بتاب|
    block |دم مزن والله اعلم بالصواب|
  block
    block |باز می‌گردیم ما ای دوستان|
    block |سوی مرغ و تاجر و هندوستان|
  block
    block |مرد بازرگان پذیرفت این پیام|
    block |کو رساند سوی جنس از وی سلام|