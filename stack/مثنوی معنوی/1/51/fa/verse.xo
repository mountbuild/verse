
block |مقرر شدن ترجیح جهد بر توکل|
  block
    block |زین نمط بسیار برهان گفت شیر|
    block |کز جواب آن جبریان گشتند سیر|
  block
    block |روبه و آهو و خرگوش و شغال|
    block |جبر را بگذاشتند و قیل و قال|
  block
    block |عهدها کردند با شیر ژیان|
    block |کاندرین بیعت نیفتد در زیان|
  block
    block |قسم هر روزش بیاید بی‌جگر|
    block |حاجتش نبود تقاضایی دگر|
  block
    block |قرعه بر هر که فتادی روز روز|
    block |سوی آن شیر او دویدی همچو یوز|
  block
    block |چون به خرگوش آمد این ساغر بدور|
    block |بانگ زد خرگوش کاخر چند جور|