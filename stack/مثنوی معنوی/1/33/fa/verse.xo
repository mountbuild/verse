
block |طلب کردن امت عیسی علیه‌السلام از امراکی ولی عهد از شما کدامست|
  block
    block |بعد ماهی خلق گفتند ای مهان|
    block |از امیران کیست بر جایش نشان|
  block
    block |تا به جای او شناسیمش امام|
    block |دست و دامن را به دست او دهیم|
  block
    block |چونک شد خورشید و ما را کرد داغ|
    block |چاره نبود بر مقامش از چراغ|
  block
    block |چونک شد از پیش دیده وصل یار|
    block |نایبی باید ازومان یادگار|
  block
    block |چونک گل بگذشت و گلشن شد خراب|
    block |بوی گل را از که یابیم از گلاب|
  block
    block |چون خدا اندر نیاید در عیان|
    block |نایب حق‌اند این پیغامبران|
  block
    block |نه غلط گفتم که نایب با منوب|
    block |گر دو پنداری قبیح آید نه خوب|
  block
    block |نه دو باشد تا توی صورت‌پرست|
    block |پیش او یک گشت کز صورت برست|
  block
    block |چون به صورت بنگری چشم تو دوست|
    block |تو به نورش در نگر کز چشم رست|
  block
    block |نور هر دو چشم نتوان فرق کرد|
    block |چونک در نورش نظر انداخت مرد|
  block
    block |ده چراغ ار حاضر آید در مکان|
    block |هر یکی باشد بصورت غیر آن|
  block
    block |فرق نتوان کرد نور هر یکی|
    block |چون به نورش روی آری بی‌شکی|
  block
    block |گر تو صد سیب و صد آبی بشمری|
    block |صد نماند یک شود چون بفشری|
  block
    block |در معانی قسمت و اعداد نیست|
    block |در معانی تجزیه و افراد نیست|
  block
    block |اتحاد یار با یاران خوشست|
    block |پای معنی‌گیر صورت سرکشست|
  block
    block |صورت سرکش گدازان کن برنج|
    block |تا ببینی زیر او وحدت چو گنج|
  block
    block |ور تو نگدازی عنایتهای او|
    block |خود گدازد ای دلم مولای او|
  block
    block |او نماید هم به دلها خویش را|
    block |او بدوزد خرقهٔ درویش را|
  block
    block |منبسط بودیم یک جوهر همه|
    block |بی‌سر و بی پا بدیم آن سر همه|
  block
    block |یک گهر بودیم همچون آفتاب|
    block |بی گره بودیم و صافی همچو آب|
  block
    block |چون بصورت آمد آن نور سره|
    block |شد عدد چون سایه‌های کنگره|
  block
    block |گنگره ویران کنید از منجنیق|
    block |تا رود فرق از میان این فریق|
  block
    block |شرح این را گفتمی من از مری|
    block |لیک ترسم تا نلغزد خاطری|
  block
    block |نکته‌ها چون تیغ پولادست تیز|
    block |گر نداری تو سپر وا پس گریز|
  block
    block |پیش این الماس بی اسپر میا|
    block |کز بریدن تیغ را نبود حیا|
  block
    block |زین سبب من تیغ کردم در غلاف|
    block |تا که کژخوانی نخواند برخلاف|
  block
    block |آمدیم اندر تمامی داستان|
    block |وز وفاداری جمع راستان|
  block
    block |کز پس این پیشوا بر خاستند|
    block |بر مقامش نایبی می‌خواستند|