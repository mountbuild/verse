
block |منع کردن خرگوش از راز ایشان را|
  block
    block |گفت هر رازی نشاید باز گفت|
    block |جفت طاق آید گهی گه طاق جفت|
  block
    block |از صفا گر دم زنی با آینه|
    block |تیره گردد زود با ما آینه|
  block
    block |در بیان این سه کم جنبان لبت|
    block |از ذهاب و از ذهب وز مذهبت|
  block
    block |کین سه را خصمست بسیار و عدو|
    block |در کمینت ایستد چون داند او|
  block
    block |ور بگویی با یکی دو الوداع|
    block |کل سر جاوز الاثنین شاع|
  block
    block |گر دو سه پرنده را بندی بهم|
    block |بر زمین مانند محبوس از الم|
  block
    block |مشورت دارند سرپوشیده خوب|
    block |در کنایت با غلط‌افکن مشوب|
  block
    block |مشورت کردی پیمبر بسته‌سر|
    block |گفته ایشانش جواب و بی‌خبر|
  block
    block |در مثالی بسته گفتی رای را|
    block |تا ندانند خصم از سر پای را|
  block
    block |او جواب خویش بگرفتی ازو|
    block |وز سؤالش می‌نبردی غیر بو|