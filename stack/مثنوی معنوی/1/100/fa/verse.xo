
block |تفسیر بیت حکم رضی‌الله عنه «آسمانهاست در ولایت جان   کارفرمای آسمان جهان» «در ره روح پست و بالاهاست  کوههای بلند و دریاهاست»|
  block
    block |غیب را ابری و آبی دیگرست|
    block |آسمان و آفتابی دیگرست|
  block
    block |ناید آن الا که بر خاصان پدید|
    block |باقیان فی لبس من خلق جدید|
  block
    block |هست باران از پی پروردگی|
    block |هست باران از پی پژمردگی|
  block
    block |نفع باران بهاران بوالعجب|
    block |باغ را باران پاییزی چو تب|
  block
    block |آن بهاری نازپروردش کند|
    block |وین خزانی ناخوش و زردش کند|
  block
    block |همچنین سرما و باد و آفتاب|
    block |بر تفاوت دان و سررشته بیاب|
  block
    block |همچنین در غیب انواعست این|
    block |در زیان و سود و در ربح و غبین|
  block
    block |این دم ابدال باشد زان بهار|
    block |در دل و جان روید از وی سبزه‌زار|
  block
    block |فعل باران بهاری با درخت|
    block |آید از انفاسشان در نیکبخت|
  block
    block |گر درخت خشک باشد در مکان|
    block |عیب آن از باد جان‌افزا مدان|
  block
    block |باد کار خویش کرد و بر وزید|
    block |آنک جانی داشت بر جانش گزید|