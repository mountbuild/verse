
block |متابعت نصاری وزیر را|
  block
    block |دل بدو دادند ترسایان تمام|
    block |خود چه باشد قوت تقلید عام|
  block
    block |در درون سینه مهرش کاشتند|
    block |نایب عیسیش می‌پنداشتند|
  block
    block |او بسر دجال یک چشم لعین|
    block |ای خدا فریاد رس نعم المعین|
  block
    block |صد هزاران دام و دانه‌ست ای خدا|
    block |ما چو مرغان حریص بی‌نوا|
  block
    block |دم بدم ما بستهٔ دام نویم|
    block |هر یکی گر باز و سیمرغی شویم|
  block
    block |می‌رهانی هر دمی ما را و باز|
    block |سوی دامی می‌رویم ای بی‌نیاز|
  block
    block |ما درین انبار گندم می‌کنیم|
    block |گندم جمع آمده گم می‌کنیم|
  block
    block |می‌نیندیشیم آخر ما بهوش|
    block |کین خلل در گندمست از مکر موش|
  block
    block |موش تا انبار ما حفره زدست|
    block |و از فنش انبار ما ویران شدست|
  block
    block |اول ای جان دفع شر موش کن|
    block |وانگهان در جمع گندم جوش کن|
  block
    block |بشنو از اخبار آن صدر الصدور|
    block |لا صلوة تم الا بالحضور|
  block
    block |گر نه موشی دزد در انبار ماست|
    block |گندم اعمال چل ساله کجاست|
  block
    block |ریزه‌ریزه صدق هر روزه چرا|
    block |جمع می‌ناید درین انبار ما|
  block
    block |بس ستارهٔ آتش از آهن جهید|
    block |وان دل سوزیده پذرفت و کشید|
  block
    block |لیک در ظلمت یکی دزدی نهان|
    block |می‌نهد انگشت بر استارگان|
  block
    block |می‌کشد استارگان را یک به یک|
    block |تا که نفروزد چراغی از فلک|
  block
    block |گر هزاران دام باشد در قدم|
    block |چون تو با مایی نباشد هیچ غم|
  block
    block |چون عنایاتت بود با ما مقیم|
    block |کی بود بیمی از آن دزد لئیم|
  block
    block |هر شبی از دام تن ارواح را|
    block |می‌رهانی می‌کنی الواح را|
  block
    block |می‌رهند ارواح هر شب زین قفس|
    block |فارغان نه حاکم و محکوم کس|
  block
    block |شب ز زندان بی‌خبر زندانیان|
    block |شب ز دولت بی‌خبر سلطانیان|
  block
    block |نه غم و اندیشهٔ سود و زیان|
    block |نه خیال این فلان و آن فلان|
  block
    block |حال عارف این بود بی‌خواب هم|
    block |گفت ایزد هم رقود زین مرم|
  block
    block |خفته از احوال دنیا روز و شب|
    block |چون قلم در پنجهٔ تقلیب رب|
  block
    block |آنک او پنجه نبیند در رقم|
    block |فعل پندارد بجنبش از قلم|
  block
    block |شمه‌ای زین حال عارف وا نمود|
    block |عقل را هم خواب حسی در ربود|
  block
    block |رفته در صحرای بی‌چون جانشان|
    block |روحشان آسوده و ابدانشان|
  block
    block |وز صفیری باز دام اندر کشی|
    block |جمله را در داد و در داور کشی|
  block
    block |چونک نور صبحدم سر بر زند|
    block |کرکس زرین گردون پر زند|
  block
    block |فالق الاصباح اسرافیل‌وار|
    block |جمله را در صورت آرد زان دیار|
  block
    block |روحهای منبسط را تن کند|
    block |هر تنی را باز آبستن کند|
  block
    block |اسپ جانها را کند عاری ز زین|
    block |سر النوم اخ الموتست این|
  block
    block |لیک بهر آنک روز آیند باز|
    block |بر نهد بر پایشان بند دراز|
  block
    block |تا که روزش واکشد زان مرغزار|
    block |وز چراگاه آردش در زیر بار|
  block
    block |کاش چون اصحاب کهف این روح را|
    block |حفظ کردی یا چو کشتی نوح را|
  block
    block |تا ازین طوفان بیداری و هوش|
    block |وا رهیدی این ضمیر و چشم و گوش|
  block
    block |ای بسی اصحاب کهف اندر جهان|
    block |پهلوی تو پیش تو هست این زمان|
  block
    block |یار با او غار با او در سرود|
    block |مهر بر چشمست و بر گوشت چه سود|