
block |شنیدن آن طوطی حرکت آن طوطیان و مردن آن طوطی در قفص و نوحهٔ خواجه بر وی|
  block
    block |چون شنید آن مرغ کان طوطی چه کرد|
    block |پس بلرزید اوفتاد و گشت سرد|
  block
    block |خواجه چون دیدش فتاده همچنین|
    block |بر جهید و زد کله را بر زمین|
  block
    block |چون بدین رنگ و بدین حالش بدید|
    block |خواجه بر جست و گریبان را درید|
  block
    block |گفت ای طوطی خوب خوش‌حنین|
    block |این چه بودت این چرا گشتی چنین|
  block
    block |ای دریغا مرغ خوش‌آواز من|
    block |ای دریغا همدم و همراز من|
  block
    block |ای دریغا مرغ خوش‌الحان من|
    block |راح روح و روضه و ریحان من|
  block
    block |گر سلیمان را چنین مرغی بدی|
    block |کی خود او مشغول آن مرغان شدی|
  block
    block |ای دریغا مرغ کارزان یافتم|
    block |زود روی از روی او بر تافتم|
  block
    block |ای زبان تو بس زیانی بر وری|
    block |چون توی گویا چه گویم من ترا|
  block
    block |ای زبان هم آتش و هم خرمنی|
    block |چند این آتش درین خرمن زنی|
  block
    block |در نهان جان از تو افغان می‌کند|
    block |گرچه هر چه گوییش آن می‌کند|
  block
    block |ای زبان هم گنج بی‌پایان توی|
    block |ای زبان هم رنج بی‌درمان توی|
  block
    block |هم صفیر و خدعهٔ مرغان توی|
    block |هم انیس وحشت هجران توی|
  block
    block |چند امانم می‌دهی ای بی امان|
    block |ای تو زه کرده به کین من کمان|
  block
    block |نک بپرانیده‌ای مرغ مرا|
    block |در چراگاه ستم کم کن چرا|
  block
    block |یا جواب من بگو یا داد ده|
    block |یا مرا ز اسباب شادی یاد ده|
  block
    block |ای دریغا نور ظلمت‌سوز من|
    block |ای دریغا صبح روز افروز من|
  block
    block |ای دریغا مرغ خوش‌پرواز من|
    block |ز انتها پریده تا آغاز من|
  block
    block |عاشق رنجست نادان تا ابد|
    block |خیز لا اقسم بخوان تا فی کبد|
  block
    block |از کبد فارغ بدم با روی تو|
    block |وز زبد صافی بدم در جوی تو|
  block
    block |این دریغاها خیال دیدنست|
    block |وز وجود نقد خود ببریدنست|
  block
    block |غیرت حق بود و با حق چاره نیست|
    block |کو دلی کز عشق حق صد پاره نیست|
  block
    block |غیرت آن باشد که او غیر همه‌ست|
    block |آنک افزون از بیان و دمدمه‌ست|
  block
    block |ای دریغا اشک من دریا بدی|
    block |تا نثار دلبر زیبا بدی|
  block
    block |طوطی من مرغ زیرکسار من|
    block |ترجمان فکرت و اسرار من|
  block
    block |هرچه روزی داد و ناداد آیدم|
    block |او ز اول گفته تا یاد آیدم|
  block
    block |طوطیی کآید ز وحی آواز او|
    block |پیش از آغاز وجود آغاز او|
  block
    block |اندرون تست آن طوطی نهان|
    block |عکس او را دیده تو بر این و آن|
  block
    block |می برد شادیت را تو شاد ازو|
    block |می‌پذیری ظلم را چون داد ازو|
  block
    block |ای که جان را بهر تن می‌سوختی|
    block |سوختی جان را و تن افروختی|
  block
    block |سوختم من سوخته خواهد کسی|
    block |تا زمن آتش زند اندر خسی|
  block
    block |سوخته چون قابل آتش بود|
    block |سوخته بستان که آتش‌کش بود|
  block
    block |ای دریغا ای دریغا ای دریغ|
    block |کانچنان ماهی نهان شد زیر میغ|
  block
    block |چون زنم دم کآتش دل تیز شد|
    block |شیر هجر آشفته و خون‌ریز شد|
  block
    block |آنک او هشیار خود تندست و مست|
    block |چون بود چون او قدح گیرد به دست|
  block
    block |شیر مستی کز صفت بیرون بود|
    block |از بسیط مرغزار افزون بود|
  block
    block |قافیه‌اندیشم و دلدار من|
    block |گویدم مندیش جز دیدار من|
  block
    block |خوش نشین ای قافیه‌اندیش من|
    block |قافیهٔ دولت توی در پیش من|
  block
    block |حرف چه بود تا تو اندیشی از آن|
    block |حرف چه بود خار دیوار رزان|
  block
    block |حرف و صوت و گفت را بر هم زنم|
    block |تا که بی این هر سه با تو دم زنم|
  block
    block |آن دمی کز آدمش کردم نهان|
    block |با تو گویم ای تو اسرار جهان|
  block
    block |آن دمی را که نگفتم با خلیل|
    block |و آن غمی را که نداند جبرئیل|
  block
    block |آن دمی کز وی مسیحا دم نزد|
    block |حق ز غیرت نیز بی ما هم نزد|
  block
    block |ما چه باشد در لغت اثبات و نفی|
    block |من نه اثباتم منم بی‌ذات و نفی|
  block
    block |من کسی در ناکسی در یافتم|
    block |پس کسی در ناکسی در بافتم|
  block
    block |جمله شاهان بندهٔ بندهٔ خودند|
    block |جمله خلقان مردهٔ مردهٔ خودند|
  block
    block |جمله شاهان پست پست خویش را|
    block |جمله خلقان مست مست خویش را|
  block
    block |می‌شود صیاد مرغان را شکار|
    block |تا کند ناگاه ایشان را شکار|
  block
    block |بی‌دلان را دلبران جسته بجان|
    block |جمله معشوقان شکار عاشقان|
  block
    block |هر که عاشق دیدیش معشوق دان|
    block |کو به نسبت هست هم این و هم آن|
  block
    block |تشنگان گر آب جویند از جهان|
    block |آب جوید هم به عالم تشنگان|
  block
    block |چونک عاشق اوست تو خاموش باش|
    block |او چو گوشت می‌کشد تو گوش باش|
  block
    block |بند کن چون سیل سیلانی کند|
    block |ور نه رسوایی و ویرانی کند|
  block
    block |من چه غم دارم که ویرانی بود|
    block |زیر ویران گنج سلطانی بود|
  block
    block |غرق حق خواهد که باشد غرق‌تر|
    block |همچو موج بحر جان زیر و زبر|
  block
    block |زیر دریا خوشتر آید یا زبر|
    block |تیر او دلکش‌تر آید یا سپر|
  block
    block |پاره کردهٔ وسوسه باشی دلا|
    block |گر طرب را باز دانی از بلا|
  block
    block |گر مرادت را مذاق شکرست|
    block |بی‌مرادی نه مراد دلبرست|
  block
    block |هر ستاره‌ش خونبهای صد هلال|
    block |خون عالم ریختن او را حلال|
  block
    block |ما بها و خونبها را یافتیم|
    block |جانب جان باختن بشتافتیم|
  block
    block |ای حیات عاشقان در مردگی|
    block |دل نیابی جز که در دل‌بردگی|
  block
    block |من دلش جسته به صد ناز و دلال|
    block |او بهانه کرده با من از ملال|
  block
    block |گفتم آخر غرق تست این عقل و جان|
    block |گفت رو رو بر من این افسون مخوان|
  block
    block |من ندانم آنچ اندیشیده‌ای|
    block |ای دو دیده دوست را چون دیده‌ای|
  block
    block |ای گرانجان خوار دیدستی ورا|
    block |زانک بس ارزان خریدستی ورا|
  block
    block |هرکه او ارزان خرد ارزان دهد|
    block |گوهری طفلی به قرصی نان دهد|
  block
    block |غرق عشقی‌ام که غرقست اندرین|
    block |عشقهای اولین و آخرین|
  block
    block |مجملش گفتم نکردم زان بیان|
    block |ورنه هم افهام سوزد هم زبان|
  block
    block |من چو لب گویم لب دریا بود|
    block |من چو لا گویم مراد الا بود|
  block
    block |من ز شیرینی نشستم رو ترش|
    block |من ز بسیاری گفتارم خمش|
  block
    block |تا که شیرینی ما از دو جهان|
    block |در حجاب رو ترش باشد نهان|
  block
    block |تا که در هر گوش ناید این سخن|
    block |یک همی گویم ز صد سر لدن|