
block |جواب خرگوش نخچیران را|
  block
    block |گفت ای یاران حقم الهام داد|
    block |مر ضعیفی را قوی رایی فتاد|
  block
    block |آنچ حق آموخت مر زنبور را|
    block |آن نباشد شیر را و گور را|
  block
    block |خانه‌ها سازد پر از حلوای تر|
    block |حق برو آن علم را بگشاد در|
  block
    block |آنچ حق آموخت کرم پیله را|
    block |هیچ پیلی داند آن گون حیله را|
  block
    block |آدم خاکی ز حق آموخت علم|
    block |تا به هفتم آسمان افروخت علم|
  block
    block |نام و ناموس ملک را در شکست|
    block |کوری آنکس که در حق درشکست|
  block
    block |زاهد ششصد هزاران ساله را|
    block |پوزبندی ساخت آن گوساله را|
  block
    block |تا نتاند شیر علم دین کشید|
    block |تا نگردد گرد آن قصر مشید|
  block
    block |علمهای اهل حس شد پوزبند|
    block |تا نگیرد شیر از آن علم بلند|
  block
    block |قطرهٔ دل را یکی گوهر فتاد|
    block |کان به دریاها و گردونها نداد|
  block
    block |چند صورت آخر ای صورت‌پرست|
    block |جان بی‌معنیت از صورت نرست|
  block
    block |گر بصورت آدمی انسان بدی|
    block |احمد و بوجهل خود یکسان بدی|
  block
    block |نقش بر دیوار مثل آدمست|
    block |بنگر از صورت چه چیز او کمست|
  block
    block |جان کمست آن صورت با تاب را|
    block |رو بجو آن گوهر کم‌یاب را|
  block
    block |شد سر شیران عالم جمله پست|
    block |چون سگ اصحاب را دادند دست|
  block
    block |چه زیانستش از آن نقش نفور|
    block |چونک جانش غرق شد در بحر نور|
  block
    block |وصف و صورت نیست اندر خامه‌ها|
    block |عالم و عادل بود در نامه‌ها|
  block
    block |عالم و عادل همه معنیست بس|
    block |کش نیابی در مکان و پیش و پس|
  block
    block |می‌زند بر تن ز سوی لامکان|
    block |می‌نگنجد در فلک خورشید جان|