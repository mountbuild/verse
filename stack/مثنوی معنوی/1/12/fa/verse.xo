
block |داستان آن پادشاه جهود کی نصرانیان را می‌کشت از بهر تعصب|
  block
    block |بود شاهی در جهودان ظلم‌ساز|
    block |دشمن عیسی و نصرانی گداز|
  block
    block |عهد عیسی بود و نوبت آن او|
    block |جان موسی او و موسی جان او|
  block
    block |شاه احول کرد در راه خدا|
    block |آن دو دمساز خدایی را جدا|
  block
    block |گفت استاد احولی را کاندر آ|
    block |زو برون آر از وثاق آن شیشه را|
  block
    block |گفت احول زان دو شیشه من کدام|
    block |پیش تو آرم بکن شرح تمام|
  block
    block |گفت استاد آن دو شیشه نیست رو|
    block |احولی بگذار و افزون‌بین مشو|
  block
    block |گفت ای استا مرا طعنه مزن|
    block |گفت استا زان دو یک را در شکن|
  block
    block |چون یک بشکست هر دو شد ز چشم|
    block |مرد احول گردد از میلان و خشم|
  block
    block |شیشه یک بود و به چشمش دو نمود|
    block |چون شکست او شیشه را دیگر نبود|
  block
    block |خشم و شهوت مرد را احول کند|
    block |ز استقامت روح را مبدل کند|
  block
    block |چون غرض آمد هنر پوشیده شد|
    block |صد حجاب از دل به سوی دیده شد|
  block
    block |چون دهد قاضی به دل رشوت قرار|
    block |کی شناسد ظالم از مظلوم زار|
  block
    block |شاه از حقد جهودانه چنان|
    block |گشت احول کالامان یا رب امان|
  block
    block |صد هزاران مؤمن مظلوم کشت|
    block |که پناهم دین موسی را و پشت|