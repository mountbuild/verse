
block |گفتن پیغامبر صلی الله علیه و سلم مر زید را کی این سر را فاش‌تر ازین مگو و متابعت نگهدار|
  block
    block |گفت پیغامبر که اصحابی نجوم|
    block |ره‌روان را شمع و شیطان را رجوم|
  block
    block |هر کسی را گر بدی آن چشم و زور|
    block |کو گرفتی ز آفتاب چرخ نور|
  block
    block |کی ستاره حاجتستی ای ذلیل|
    block |که بدی بر نور خورشید او دلیل|
  block
    block |ماه می‌گوید به خاک و ابر و فی|
    block |من بشر بودم ولی یوحی الی|
  block
    block |چون شما تاریک بودم در نهاد|
    block |وحی خورشیدم چنین نوری بداد|
  block
    block |ظلمتی دارم به نسبت با شموس|
    block |نور دارم بهر ظلمات نفوس|
  block
    block |زان ضعیفم تا تو تابی آوری|
    block |که نه مرد آفتاب انوری|
  block
    block |همچو شهد و سرکه در هم بافتم|
    block |تا سوی رنج جگر ره یافتم|
  block
    block |چون ز علت وا رهیدی ای رهین|
    block |سرکه را بگذار و می‌خور انگبین|
  block
    block |تخت دل معمور شد پاک از هوا|
    block |بین که الرحمن علی العرش استوی|
  block
    block |حکم بر دل بعد ازین بی واسطه|
    block |حق کند چون یافت دل این رابطه|
  block
    block |این سخن پایان ندارد زید کو|
    block |تا دهم پندش که رسوایی مجو|