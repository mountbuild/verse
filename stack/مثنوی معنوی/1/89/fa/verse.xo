
block |باز گفتن بازرگان با طوطی آنچ دید از طوطیان هندوستان|
  block
    block |کرد بازرگان تجارت را تمام|
    block |باز آمد سوی منزل دوستکام|
  block
    block |هر غلامی را بیاورد ارمغان|
    block |هر کنیزک را ببخشید او نشان|
  block
    block |گفت طوطی ارمغان بنده کو|
    block |آنچ دیدی و آنچ گفتی بازگو|
  block
    block |گفت نه من خود پشیمانم از آن|
    block |دست خود خایان و انگشتان گزان|
  block
    block |من چرا پیغام خامی از گزاف|
    block |بردم از بی‌دانشی و از نشاف|
  block
    block |گفت ای خواجه پشیمانی ز چیست|
    block |چیست آن کین خشم و غم را مقتضیست|
  block
    block |گفت گفتم آن شکایتهای تو|
    block |با گروهی طوطیان همتای تو|
  block
    block |آن یکی طوطی ز دردت بوی برد|
    block |زهره‌اش بدرید و لرزید و بمرد|
  block
    block |من پشیمان گشتم این گفتن چه بود|
    block |لیک چون گفتم پشیمانی چه سود|
  block
    block |نکته‌ای کان جست ناگه از زبان|
    block |همچو تیری دان که آن جست از کمان|
  block
    block |وا نگردد از ره آن تیر ای پسر|
    block |بند باید کرد سیلی را ز سر|
  block
    block |چون گذشت از سر جهانی را گرفت|
    block |گر جهان ویران کند نبود شگفت|
  block
    block |فعل را در غیب اثرها زادنیست|
    block |و آن موالیدش بحکم خلق نیست|
  block
    block |بی‌شریکی جمله مخلوق خداست|
    block |آن موالید ار چه نسبتشان به ماست|
  block
    block |زید پرانید تیری سوی عمرو|
    block |عمرو را بگرفت تیرش همچو نمر|
  block
    block |مدت سالی همی زایید درد|
    block |دردها را آفریند حق نه مرد|
  block
    block |زید رامی آن دم ار مرد از وجل|
    block |دردها می‌زاید آنجا تا اجل|
  block
    block |زان موالید وجع چون مرد او|
    block |زید را ز اول سبب قتال گو|
  block
    block |آن وجعها را بدو منسوب دار|
    block |گرچه هست آن جمله صنع کردگار|
  block
    block |همچنین کشت و دم و دام و جماع|
    block |آن موالیدست حق را مستطاع|
  block
    block |اولیا را هست قدرت از اله|
    block |تیر جسته باز آرندش ز راه|
  block
    block |بسته درهای موالید از سبب|
    block |چون پشیمان شد ولی زان دست رب|
  block
    block |گفته ناگفته کند از فتح باب|
    block |تا از آن نه سیخ سوزد نه کباب|
  block
    block |از همه دلها که آن نکته شنید|
    block |آن سخن را کرد محو و ناپدید|
  block
    block |گرت برهان باید و حجت مها|
    block |بازخوان من آیة او ننسها|
  block
    block |آیت انسوکم ذکری بخوان|
    block |قدرت نسیان نهادنشان بدان|
  block
    block |چون به تذکیر و به نسیان قادرند|
    block |بر همه دلهای خلقان قاهرند|
  block
    block |چون بنسیان بست او راه نظر|
    block |کار نتوان کرد ور باشد هنر|
  block
    block |خلتم سخریة اهل السمو|
    block |از نبی خوانید تا انسوکم|
  block
    block |صاحب ده پادشاه جسمهاست|
    block |صاحب دل شاه دلهای شماست|
  block
    block |فرع دید آمد عمل بی‌هیچ شک|
    block |پس نباشد مردم الا مردمک|
  block
    block |من تمام این نیارم گفت از آن|
    block |منع می‌آید ز صاحب مرکزان|
  block
    block |چون فراموشی خلق و یادشان|
    block |با ویست و او رسد فریادشان|
  block
    block |صد هزاران نیک و بد را آن بهی|
    block |می‌کند هر شب ز دلهاشان تهی|
  block
    block |روز دلها را از آن پر می‌کند|
    block |آن صدفها را پر از در می‌کند|
  block
    block |آن همه اندیشهٔ پیشانها|
    block |می‌شناسند از هدایت خانها|
  block
    block |پیشه و فرهنگ تو آید به تو|
    block |تا در اسباب بگشاید به تو|
  block
    block |پیشهٔ زرگر بهنگر نشد|
    block |خوی این خوش‌خو با آن منکر نشد|
  block
    block |پیشه‌ها و خلقها همچون جهاز|
    block |سوی خصم آیند روز رستخیز|
  block
    block |پیشه‌ها و خلقها از بعد خواب|
    block |واپس آید هم به خصم خود شتاب|
  block
    block |پیشه‌ها و اندیشه‌ها در وقت صبح|
    block |هم بدانجا شد که بود آن حسن و قبح|
  block
    block |چون کبوترهای پیک از شهرها|
    block |سوی شهر خویش آرد بهرها|