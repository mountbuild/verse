
block |بازگشتن به حکایت علی کرم الله وجهه و مسامحت کردن او با خونی خویش|
  block
    block |باز رو سوی علی و خونیش|
    block |وان کرم با خونی و افزونیش|
  block
    block |گفت دشمن را همی‌بینم به چشم|
    block |روز و شب بر وی ندارم هیچ خشم|
  block
    block |زانک مرگم همچو من خوش آمدست|
    block |مرگ من در بعث چنگ اندر زدست|
  block
    block |مرگ بی مرگی بود ما را حلال|
    block |برگ بی برگی بود ما را نوال|
  block
    block |ظاهرش مرگ و به باطن زندگی|
    block |ظاهرش ابتر نهان پایندگی|
  block
    block |در رحم زادن جنین را رفتنست|
    block |در جهان او را ز نو بشکفتنست|
  block
    block |چون مرا سوی اجل عشق و هواست|
    block |نهی لا تلقوا بایدیکم مراست|
  block
    block |زانک نهی از دانهٔ شیرین بود|
    block |تلخ را خود نهی حاجت کی شود|
  block
    block |دانه‌ای کش تلخ باشد مغز و پوست|
    block |تلخی و مکروهیش خود نهی اوست|
  block
    block |دانهٔ مردن مرا شیرین شدست|
    block |بل هم احیاء پی من آمدست|
  block
    block |اقتلونی یا ثقاتی لائما|
    block |ان فی قتلی حیاتی دائما|
  block
    block |ان فی موتی حیاتی یا فتی|
    block |کم افارق موطنی حتی متی|
  block
    block |فرقتی لو لم تکن فی ذا السکون|
    block |لم یقل انا الیه راجعون|
  block
    block |راجع آن باشد که باز آید به شهر|
    block |سوی وحدت آید از تفریق دهر|