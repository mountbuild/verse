
block |بیان حسد وزیر|
  block
    block |آن وزیرک از حسد بودش نژاد|
    block |تا به باطل گوش و بینی باد داد|
  block
    block |بر امید آنک از نیش حسد|
    block |زهر او در جان مسکینان رسد|
  block
    block |هر کسی کو از حسد بینی کند|
    block |خویش را بی‌گوش و بی بینی کند|
  block
    block |بینی آن باشد که او بویی برد|
    block |بوی او را جانب کویی برد|
  block
    block |هر که بویش نیست بی بینی بود|
    block |بوی آن بویست کان دینی بود|
  block
    block |چونک بویی برد و شکر آن نکرد|
    block |کفر نعمت آمد و بینیش خورد|
  block
    block |شکر کن مر شاکران را بنده باش|
    block |پیش ایشان مرده شو پاینده باش|
  block
    block |چون وزیر از ره‌زنی مایه مساز|
    block |خلق را تو بر میاور از نماز|
  block
    block |ناصح دین گشته آن کافر وزیر|
    block |کرده او از مکر در گوزینه سیر|