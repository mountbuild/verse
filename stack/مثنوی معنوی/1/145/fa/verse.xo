
block |ادب کردن شیر گرگ را کی در قسمت بی‌ادبی کرده بود|
  block
    block |گرگ را بر کند سر آن سرفراز|
    block |تا نماند دوسری و امتیاز|
  block
    block |فانتقمنا منهم است ای گرگ پیر|
    block |چون نبودی مرده در پیش امیر|
  block
    block |بعد از آن رو شیر با روباه کرد|
    block |گفت این را بخش کن از بهر خورد|
  block
    block |سجده کرد و گفت کین گاو سمین|
    block |چاشت‌خوردت باشد ای شاه گزین|
  block
    block |وان بز از بهر میان روز را|
    block |یخنیی باشد شه پیروز را|
  block
    block |و آن دگر خرگوش بهر شام هم|
    block |شب‌چرهٔ این شاه با لطف و کرم|
  block
    block |گفت ای روبه تو عدل افروختی|
    block |این چنین قسمت ز کی آموختی|
  block
    block |از کجا آموختی این ای بزرگ|
    block |گفت ای شاه جهان از حال گرگ|
  block
    block |گفت چون در عشق ما گشتی گرو|
    block |هر سه را بر گیر و بستان و برو|
  block
    block |روبها چون جملگی ما را شدی|
    block |چونت آزاریم چون تو ما شدی|
  block
    block |ما ترا و جمله اشکاران ترا|
    block |پای بر گردون هفتم نه بر آ|
  block
    block |چون گرفتی عبرت از گرگ دنی|
    block |پس تو روبه نیستی شیر منی|
  block
    block |عاقل آن باشد که عبرت گیرد از|
    block |مرگ یاران در بلای محترز|
  block
    block |روبه آن دم بر زبان صد شکر راند|
    block |که مرا شیر از پی آن گرگ خواند|
  block
    block |گر مرا اول بفرمودی که تو|
    block |بخش کن این را که بردی جان ازو|
  block
    block |پس سپاس او را که ما را در جهان|
    block |کرد پیدا از پس پیشینیان|
  block
    block |تا شنیدیم آن سیاستهای حق|
    block |بر قرون ماضیه اندر سبق|
  block
    block |تا که ما از حال آن گرگان پیش|
    block |همچو روبه پاس خود داریم بیش|
  block
    block |امت مرحومه زین رو خواندمان|
    block |آن رسول حق و صادق در بیان|
  block
    block |استخوان و پشم آن گرگان عیان|
    block |بنگرید و پند گیرید ای مهان|
  block
    block |عاقل از سر بنهد این هستی و باد|
    block |چون شنید انجام فرعونان و عاد|
  block
    block |ور بننهد دیگران از حال او|
    block |عبرتی گیرند از اضلال او|