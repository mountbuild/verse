
block |گفتن مهمان یوسف علیه‌السلام کی آینه‌ای آوردمت کی تا هر باری کی در وی نگری روی خوب خویش را بینی مرا یاد کنی|
  block
    block |گفت یوسف هین بیاور ارمغان|
    block |او ز شرم این تقاضا زد فغان|
  block
    block |گفت من چند ارمغان جستم ترا|
    block |ارمغانی در نظر نامد مرا|
  block
    block |حبه‌ای را جانب کان چون برم|
    block |قطره‌ای را سوی عمان چون برم|
  block
    block |زیره را من سوی کرمان آورم|
    block |گر به پیش تو دل و جان آورم|
  block
    block |نیست تخمی کاندرین انبار نیست|
    block |غیر حسن تو که آن را یار نیست|
  block
    block |لایق آن دیدم که من آیینه‌ای|
    block |پیش تو آرم چو نور سینه‌ای|
  block
    block |تا ببینی روی خوب خود در آن|
    block |ای تو چون خورشید شمع آسمان|
  block
    block |آینه آوردمت ای روشنی|
    block |تا چو بینی روی خود یادم کنی|
  block
    block |آینه بیرون کشید او از بغل|
    block |خوب را آیینه باشد مشتغل|
  block
    block |آینهٔ هستی چه باشد نیستی|
    block |نیستی بر گر تو ابله نیستی|
  block
    block |هستی اندر نیستی بتوان نمود|
    block |مال‌داران بر فقیر آرند جود|
  block
    block |آینهٔ صافی نان خود گرسنه‌ست|
    block |سوخته هم آینهٔ آتش‌زنه‌ست|
  block
    block |نیستی و نقص هر جایی که خاست|
    block |آینهٔ خوبی جمله پیشه‌هاست|
  block
    block |چونک جامه چست و دوزیده بود|
    block |مظهر فرهنگ درزی چون شود|
  block
    block |ناتراشیده همی باید جذوع|
    block |تا دروگر اصل سازد یا فروع|
  block
    block |خواجهٔ اشکسته‌بند آنجا رود|
    block |کاندر آنجا پای اشکسته بود|
  block
    block |کی شود چون نیست رنجور نزار|
    block |آن جمال صنعت طب آشکار|
  block
    block |خواری و دونی مسها بر ملا|
    block |گر نباشد کی نماید کیمیا|
  block
    block |نقصها آیینهٔ وصف کمال|
    block |و آن حقارت آینهٔ عز و جلال|
  block
    block |زانک ضد را ضد کند پیدا یقین|
    block |زانک با سر که پدیدست انگبین|
  block
    block |هر که نقص خویش را دید و شناخت|
    block |اندر استکمال خود ده اسپه تاخت|
  block
    block |زان نمی‌پرد به سوی ذوالجلال|
    block |کو گمانی می‌برد خود را کمال|
  block
    block |علتی بتر ز پندار کمال|
    block |نیست اندر جان تو ای ذو دلال|
  block
    block |از دل و از دیده‌ات بس خون رود|
    block |تا ز تو این معجبی بیرون شود|
  block
    block |علت ابلیس انا خیری بدست|
    block |وین مرض در نفس هر مخلوق هست|
  block
    block |گرچه خود را بس شکسته بیند او|
    block |آب صافی دان و سرگین زیر جو|
  block
    block |چون بشوراند ترا در امتحان|
    block |آب سرگین رنگ گردد در زمان|
  block
    block |در تگ جو هست سرگین ای فتی|
    block |گرچه جو صافی نماید مر ترا|
  block
    block |هست پیر راه‌دان پر فطن|
    block |باغهای نفس کل را جوی کن|
  block
    block |جوی خود را کی تواند پاک کرد|
    block |نافع از علم خدا شد علم مرد|
  block
    block |کی تراشد تیغ دستهٔ خویش را|
    block |رو به جراحی سپار این ریش را|
  block
    block |بر سر هر ریش جمع آمد مگس|
    block |تا نبیند قبح ریش خویش کس|
  block
    block |آن مگس اندیشه‌ها وان مال تو|
    block |ریش تو آن ظلمت احوال تو|
  block
    block |ور نهد مرهم بر آن ریش تو پیر|
    block |آن زمان ساکن شود درد و نفیر|
  block
    block |تا که پندارد که صحت یافتست|
    block |پرتو مرهم بر آنجا تافتست|
  block
    block |هین ز مرهم سر مکش ای پشت‌ریش|
    block |و آن ز پرتو دان مدان از اصل خویش|