
block |زیافت تاویل رکیک مگس|
  block
    block |آن مگس بر برگ کاه و بول خر|
    block |همچو کشتیبان همی افراشت سر|
  block
    block |گفت من دریا و کشتی خوانده‌ام|
    block |مدتی در فکر آن می‌مانده‌ام|
  block
    block |اینک این دریا و این کشتی و من|
    block |مرد کشتیبان و اهل و رای‌زن|
  block
    block |بر سر دریا همی راند او عمد|
    block |می‌نمودش آن قدر بیرون ز حد|
  block
    block |بود بی‌حد آن چمین نسبت بدو|
    block |آن نظر که بیند آن را راست کو|
  block
    block |عالمش چندان بود کش بینشست|
    block |چشم چندین بحر همچندینشست|
  block
    block |صاحب تاویل باطل چون مگس|
    block |وهم او بول خر و تصویر خس|
  block
    block |گر مگس تاویل بگذارد برای|
    block |آن مگس را بخت گرداند همای|
  block
    block |آن مگس نبود کش این عبرت بود|
    block |روح او نه در خور صورت بود|