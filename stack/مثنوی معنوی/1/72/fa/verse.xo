
block |نظر کردن شیر در چاه و دیدن عکس خود را و آن خرگوش را|
  block
    block |چونک شیر اندر بر خویشش کشید|
    block |در پناه شیر تا چه می‌دوید|
  block
    block |چونک در چه بنگریدند اندر آب|
    block |اندر آب از شیر و او در تافت تاب|
  block
    block |شیر عکس خویش دید از آب تفت|
    block |شکل شیری در برش خرگوش زفت|
  block
    block |چونک خصم خویش را در آب دید|
    block |مر ورا بگذاشت و اندر چه جهید|
  block
    block |در فتاد اندر چهی کو کنده بود|
    block |زانک ظلمش در سرش آینده بود|
  block
    block |چاه مظلم گشت ظلم ظالمان|
    block |این چنین گفتند جملهٔ عالمان|
  block
    block |هر که ظالم‌تر چهش با هول‌تر|
    block |عدل فرمودست بتر را بتر|
  block
    block |ای که تو از جاه ظلمی می‌کنی|
    block |دانک بهر خویش چاهی می‌کنی|
  block
    block |گرد خود چون کرم پیله بر متن|
    block |بهر خود چه می‌کنی اندازه کن|
  block
    block |مر ضعیفان را تو بی‌خصمی مدان|
    block |از نبی ذا جاء نصر الله خوان|
  block
    block |گر تو پیلی خصم تو از تو رمید|
    block |نک جزا طیرا ابابیلت رسید|
  block
    block |گر ضعیفی در زمین خواهد امان|
    block |غلغل افتد در سپاه آسمان|
  block
    block |گر بدندانش گزی پر خون کنی|
    block |درد دندانت بگیرد چون کنی|
  block
    block |شیر خود را دید در چه وز غلو|
    block |خویش را نشناخت آن دم از عدو|
  block
    block |عکس خود را او عدو خویش دید|
    block |لاجرم بر خویش شمشیری کشید|
  block
    block |ای بسا ظلمی که بینی در کسان|
    block |خوی تو باشد دریشان ای فلان|
  block
    block |اندریشان تافته هستی تو|
    block |از نفاق و ظلم و بد مستی تو|
  block
    block |آن توی و آن زخم بر خود می‌زنی|
    block |بر خود آن دم تار لعنت می‌تنی|
  block
    block |در خود آن بد را نمی‌بینی عیان|
    block |ورنه دشمن بودیی خود را بجان|
  block
    block |حمله بر خود می‌کنی ای ساده مرد|
    block |همچو آن شیری که بر خود حمله کرد|
  block
    block |چون به قعر خوی خود اندر رسی|
    block |پس بدانی کز تو بود آن ناکسی|
  block
    block |شیر را در قعر پیدا شد که بود|
    block |نقش او آنکش دگر کس می‌نمود|
  block
    block |هر که دندان ضعیفی می‌کند|
    block |کار آن شیر غلط‌بین می‌کند|
  block
    block |می‌ببیند خال بد بر روی عم|
    block |عکس خال تست آن از عم مرم|
  block
    block |مؤمنان آیینهٔ همدیگرند|
    block |این خبر می از پیمبر آورند|
  block
    block |پیش چشمت داشتی شیشهٔ کبود|
    block |زان سبب عالم کبودت می‌نمود|
  block
    block |گر نه کوری این کبودی دان ز خویش|
    block |خویش را بد گو مگو کس را تو بیش|
  block
    block |مؤمن ار ینظر بنور الله نبود|
    block |غیب مؤمن را برهنه چون نمود|
  block
    block |چون که تو ینظر بنار الله بدی|
    block |در بدی از نیکوی غافل شدی|
  block
    block |اندک اندک آب بر آتش بزن|
    block |تا شود نار تو نور ای بوالحزن|
  block
    block |تو بزن یا ربنا آب طهور|
    block |تا شود این نار عالم جمله نور|
  block
    block |آب دریا جمله در فرمان تست|
    block |آب و آتش ای خداوند آن تست|
  block
    block |گر تو خواهی آتش آب خوش شود|
    block |ور نخواهی آب هم آتش شود|
  block
    block |این طلب در ما هم از ایجاد تست|
    block |رستن از بیداد یا رب داد تست|
  block
    block |بی‌طلب تو این طلب‌مان داده‌ای|
    block |گنج احسان بر همه بگشاده‌ای|