
block |تلبیس وزیر بانصاری|
  block
    block |پس بگویم من بسر نصرانیم|
    block |ای خدای رازدان می‌دانیم|
  block
    block |شاه واقف گشت از ایمان من|
    block |وز تعصب کرد قصد جان من|
  block
    block |خواستم تا دین ز شه پنهان کنم|
    block |آنک دین اوست ظاهر آن کنم|
  block
    block |شاه بویی برد از اسرار من|
    block |متهم شد پیش شه گفتار من|
  block
    block |گفت گفت تو چو در نان سوزنست|
    block |از دل من تا دل تو روزنست|
  block
    block |من از آن روزن بدیدم حال تو|
    block |حال تو دیدم ننوشم قال تو|
  block
    block |گر نبودی جان عیسی چاره‌ام|
    block |او جهودانه بکردی پاره‌ام|
  block
    block |بهر عیسی جان سپارم سر دهم|
    block |صد هزاران منتش بر خود نهم|
  block
    block |جان دریغم نیست از عیسی ولیک|
    block |واقفم بر علم دینش نیک‌نیک|
  block
    block |حیف می‌آمد مرا کان دین پاک|
    block |درمیان جاهلان گردد هلاک|
  block
    block |شکر ایزد را و عیسی را که ما|
    block |گشته‌ایم آن کیش حق را ره‌نما|
  block
    block |از جهود و از جهودی رسته‌ایم|
    block |تا به زناری میان را بسته‌ایم|
  block
    block |دور دور عیسیست ای مردمان|
    block |بشنوید اسرار کیش او بجان|
  block
    block |کرد با وی شاه آن کاری که گفت|
    block |خلق حیران مانده زان مکر نهفت|
  block
    block |راند او را جانب نصرانیان|
    block |کرد در دعوت شروع او بعد از آن|