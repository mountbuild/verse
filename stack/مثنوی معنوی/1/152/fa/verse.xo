
block |اعتماد کردن هاروت و ماروت بر عصمت خویش و امیری اهل دنیا خواستن و در فتنه افتادن|
  block
    block |همچو هاروت و چو ماروت شهیر|
    block |از بطر خوردند زهرآلود تیر|
  block
    block |اعتمادی بودشان بر قدس خویش|
    block |چیست بر شیر اعتماد گاومیش|
  block
    block |گرچه او با شاخ صد چاره کند|
    block |شاخ شاخش شیر نر پاره کند|
  block
    block |گر شود پر شاخ همچون خارپشت|
    block |شیر خواهد گاو را ناچار کشت|
  block
    block |گرچه صرصر پس درختان می‌کند|
    block |با گیاه تر وی احسان می‌کند|
  block
    block |بر ضعیفی گیاه آن باد تند|
    block |رحم کرد ای دل تو از قوت ملند|
  block
    block |تیشه را ز انبوهی شاخ درخت|
    block |کی هراس آید ببرد لخت لخت|
  block
    block |لیک بر برگی نکوبد خویش را|
    block |جز که بر نیشی نکوبد نیش را|
  block
    block |شعله را ز انبوهی هیزم چه غم|
    block |کی رمد قصاب از خیل غنم|
  block
    block |پیش معنی چیست صورت بس زبون|
    block |چرخ را معنیش می‌دارد نگون|
  block
    block |تو قیاس از چرخ دولابی بگیر|
    block |گردشش از کیست از عقل مشیر|
  block
    block |گردش این قالب همچون سپر|
    block |هست از روح مستر ای پسر|
  block
    block |گردش این باد از معنی اوست|
    block |همچو چرخی کان اسیر آب جوست|
  block
    block |جر و مد و دخل و خرج این نفس|
    block |از کی باشد جز ز جان پر هوس|
  block
    block |گاه جیمش می‌کند گه حا و دال|
    block |گاه صلحش می‌کند گاهی جدال|
  block
    block |گه یمینش می‌برد گاهی یسار|
    block |که گلستانش کند گاهیش خار|
  block
    block |همچنین این باد را یزدان ما|
    block |کرده بد بر عاد همچون اژدها|
  block
    block |باز هم آن باد را بر مؤمنان|
    block |کرده بد صلح و مراعات و امان|
  block
    block |گفت المعنی هوالله شیخ دین|
    block |بحر معنیهای رب العالمین|
  block
    block |جمله اطباق زمین و آسمان|
    block |همچو خاشاکی در آن بحر روان|
  block
    block |حمله‌ها و رقص خاشاک اندر آب|
    block |هم ز آب آمد به وقت اضطراب|
  block
    block |چونک ساکن خواهدش کرد از مرا|
    block |سوی ساحل افکند خاشاک را|
  block
    block |چون کشد از ساحلش در موج‌گاه|
    block |آن کند با او که آتش با گیاه|
  block
    block |این حدیث آخر ندارد باز ران|
    block |جانب هاروت و ماروت ای جوان|