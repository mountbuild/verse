
block |ذکر دانش خرگوش و بیان فضیلت و منافع دانستن|
  block
    block |این سخن پایان ندارد هوش‌دار|
    block |هوش سوی قصهٔ خرگوش دار|
  block
    block |گوش خر بفروش و دیگر گوش خر|
    block |کین سخن را در نیابد گوش خر|
  block
    block |رو تو روبه‌بازی خرگوش بین|
    block |مکر و شیراندازی خرگوش بین|
  block
    block |خاتم ملک سلیمانست علم|
    block |جمله عالم صورت و جانست علم|
  block
    block |آدمی را زین هنر بیچاره گشت|
    block |خلق دریاها و خلق کوه و دشت|
  block
    block |زو پلنگ و شیر ترسان همچو موش|
    block |زو نهنگ و بحر در صفرا و جوش|
  block
    block |زو پری و دیو ساحلها گرفت|
    block |هر یکی در جای پنهان جا گرفت|
  block
    block |آدمی را دشمن پنهان بسیست|
    block |آدمی با حذر عاقل کسیست|
  block
    block |خلق پنهان زشتشان و خوبشان|
    block |می‌زند در دل بهر دم کوبشان|
  block
    block |بهر غسل ار در روی در جویبار|
    block |بر تو آسیبی زند در آب خار|
  block
    block |گر چه پنهان خار در آبست پست|
    block |چونک در تو می‌خلد دانی که هست|
  block
    block |خارخار وحیها و وسوسه|
    block |از هزاران کس بود نه یک کسه|
  block
    block |باش تا حسهای تو مبدل شود|
    block |تا ببینیشان و مشکل حل شود|
  block
    block |تا سخنهای کیان رد کرده‌ای|
    block |تا کیان را سرور خود کرده‌ای|