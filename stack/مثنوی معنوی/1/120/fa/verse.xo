
block |بخش ۱۲۰|
  block
    block |مرد زان گفتن پیشمان شد چنان|
    block |کز عوانی ساعت مردن عوان|
  block
    block |گفت خصم جان جان چون آمدم|
    block |بر سر جان من لگدها چون زدم|
  block
    block |چون قضا آید فرو پوشد بصر|
    block |تا نداند عقل ما پا را ز سر|
  block
    block |چون قضا بگذشت خود را می‌خورد|
    block |پرده بدریده گریبان می‌درد|
  block
    block |مرد گفت ای زن پیشمان می‌شوم|
    block |گر بدم کافر مسلمان می‌شوم|
  block
    block |من گنه‌کار توم رحمی بکن|
    block |بر مکن یکبارگیم از بیخ و بن|
  block
    block |کافر پیر ار پشیمان می‌شود|
    block |چونک عذر آرد مسلمان می‌شود|
  block
    block |حضرت پر رحمتست و پر کرم|
    block |عاشق او هم وجود و هم عدم|
  block
    block |کفر و ایمان عاشق آن کبریا|
    block |مس و نقره بندهٔ آن کیمیا|