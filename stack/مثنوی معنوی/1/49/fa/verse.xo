
block |نگریستن عزرائیل بر مردی و گریختن آن مرد در سرای سلیمان و تقریر ترجیح توکل بر جهد و قلت فایدهٔ جهد|
  block
    block |زاد مردی چاشتگاهی در رسید|
    block |در سرا عدل سلیمان در دوید|
  block
    block |رویش از غم زرد و هر دو لب کبود|
    block |پس سلیمان گفت ای خواجه چه بود|
  block
    block |گفت عزرائیل در من این چنین|
    block |یک نظر انداخت پر از خشم و کین|
  block
    block |گفت هین اکنون چه می‌خواهی بخواه|
    block |گفت فرما باد را ای جان پناه|
  block
    block |تا مرا زینجا به هندستان برد|
    block |بوک بنده کان طرف شد جان برد|
  block
    block |نک ز درویشی گریزانند خلق|
    block |لقمهٔ حرص و امل زانند خلق|
  block
    block |ترس درویشی مثال آن هراس|
    block |حرص و کوشش را تو هندستان شناس|
  block
    block |باد را فرمود تا او را شتاب|
    block |برد سوی قعر هندستان بر آب|
  block
    block |روز دیگر وقت دیوان و لقا|
    block |پس سلیمان گفت عزرائیل را|
  block
    block |کان مسلمان را بخشم از بهر آن|
    block |بنگریدی تا شد آواره ز خان|
  block
    block |گفت من از خشم کی کردم نظر|
    block |از تعجب دیدمش در ره‌گذر|
  block
    block |که مرا فرمود حق کامروز هان|
    block |جان او را تو بهندستان ستان|
  block
    block |از عجب گفتم گر او را صد پرست|
    block |او به هندستان شدن دور اندرست|
  block
    block |تو همه کار جهان را همچنین|
    block |کن قیاس و چشم بگشا و ببین|
  block
    block |از کی بگریزیم از خود ای محال|
    block |از کی برباییم از حق ای وبال|