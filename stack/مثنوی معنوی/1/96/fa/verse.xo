
block |تفسیر ما شاء الله کان|
  block
    block |این همه گفتیم لیک اندر بسیچ|
    block |بی‌عنایات خدا هیچیم هیچ|
  block
    block |بی عنایات حق و خاصان حق|
    block |گر ملک باشد سیاهستش ورق|
  block
    block |ای خدا ای فضل تو حاجت روا|
    block |با تو یاد هیچ کس نبود روا|
  block
    block |این قدر ارشاد تو بخشیده‌ای|
    block |تا بدین بس عیب ما پوشیده‌ای|
  block
    block |قطرهٔ دانش که بخشیدی ز پیش|
    block |متصل گردان به دریاهای خویش|
  block
    block |قطرهٔ علمست اندر جان من|
    block |وارهانش از هوا وز خاک تن|
  block
    block |پیش از آن کین خاکها خسفش کنند|
    block |پیش از آن کین بادها نشفش کنند|
  block
    block |گر چه چون نشفش کند تو قادری|
    block |کش ازیشان وا ستانی وا خری|
  block
    block |قطره‌ای کو در هوا شد یا که ریخت|
    block |از خزینهٔ قدرت تو کی گریخت|
  block
    block |گر در آید در عدم یا صد عدم|
    block |چون بخوانیش او کند از سر قدم|
  block
    block |صد هزاران ضد ضد را می‌کشد|
    block |بازشان حکم تو بیرون می‌کشد|
  block
    block |از عدمها سوی هستی هر زمان|
    block |هست یا رب کاروان در کاروان|
  block
    block |خاصه هر شب جمله افکار و عقول|
    block |نیست گردد غرق در بحر نغول|
  block
    block |باز وقت صبح آن اللهیان|
    block |بر زنند از بحر سر چون ماهیان|
  block
    block |در خزان آن صد هزاران شاخ و برگ|
    block |از هزیمت رفته در دریای مرگ|
  block
    block |زاغ پوشیده سیه چون نوحه‌گر|
    block |در گلستان نوحه کرده بر خضر|
  block
    block |باز فرمان آید از سالار ده|
    block |مر عدم را کانچ خوردی باز ده|
  block
    block |آنچ خوردی وا ده ای مرگ سیاه|
    block |از نبات و دارو و برگ و گیاه|
  block
    block |ای برادر عقل یکدم با خود آر|
    block |دم بدم در تو خزانست و بهار|
  block
    block |باغ دل را سبز و تر و تازه بین|
    block |پر ز غنچه و ورد و سرو و یاسمین|
  block
    block |ز انبهی برگ پنهان گشته شاخ|
    block |ز انبهی گل نهان صحرا و کاخ|
  block
    block |این سخنهایی که از عقل کلست|
    block |بوی آن گلزار و سرو و سنبلست|
  block
    block |بوی گل دیدی که آنجا گل نبود|
    block |جوش مل دیدی که آنجا مل نبود|
  block
    block |بو قلاووزست و رهبر مر ترا|
    block |می‌برد تا خلد و کوثر مر ترا|
  block
    block |بو دوای چشم باشد نورساز|
    block |شد ز بویی دیدهٔ یعقوب باز|
  block
    block |بوی بد مر دیده را تاری کند|
    block |بوی یوسف دیده را یاری کند|
  block
    block |تو که یوسف نیستی یعقوب باش|
    block |همچو او با گریه و آشوب باش|
  block
    block |بشنو این پند از حکیم غزنوی|
    block |تا بیابی در تن کهنه نوی|
  block
    block |ناز را رویی بباید همچو ورد|
    block |چون نداری گرد بدخویی مگرد|
  block
    block |زشت باشد روی نازیبا و ناز|
    block |سخت باشد چشم نابینا و درد|
  block
    block |پیش یوسف نازش و خوبی مکن|
    block |جز نیاز و آه یعقوبی مکن|
  block
    block |معنی مردن ز طوطی بد نیاز|
    block |در نیاز و فقر خود را مرده ساز|
  block
    block |تا دم عیسی ترا زنده کند|
    block |همچو خویشت خوب و فرخنده کند|
  block
    block |از بهاران کی شود سرسبز سنگ|
    block |خاک شو تا گل نمایی رنگ رنگ|
  block
    block |سالها تو سنگ بودی دل‌خراش|
    block |آزمون را یک زمانی خاک باش|