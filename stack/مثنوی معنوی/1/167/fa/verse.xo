
block |گفتن پیغامبر صلی الله علیه و سلم به گوش رکابدار امیر المومنین علی کرم الله  وجهه کی کشتن علی بر دست تو خواهد بودن خبرت کردم|
  block
    block |من چنان مردم که بر خونی خویش|
    block |نوش لطف من نشد در قهر نیش|
  block
    block |گفت پیغامبر به گوش چاکرم|
    block |کو برد روزی ز گردن این سرم|
  block
    block |کرد آگه آن رسول از وحی دوست|
    block |که هلاکم عاقبت بر دست اوست|
  block
    block |او همی‌گوید بکش پیشین مرا|
    block |تا نیاید از من این منکر خطا|
  block
    block |من همی‌گویم چو مرگ من ز تست|
    block |با قضا من چون توانم حیله جست|
  block
    block |او همی‌افتد به پیشم کای کریم|
    block |مر مرا کن از برای حق دو نیم|
  block
    block |تا نه آید بر من این انجام بد|
    block |تا نسوزد جان من بر جان خود|
  block
    block |من همی گویم برو جف القلم|
    block |زان قلم بس سرنگون گردد علم|
  block
    block |هیچ بغضی نیست در جانم ز تو|
    block |زانک این را من نمی‌دانم ز تو|
  block
    block |آلت حقی تو فاعل دست حق|
    block |چون زنم بر آلت حق طعن و دق|
  block
    block |گفت او پس آن قصاص از بهر چیست|
    block |گفت هم از حق و آن سر خفیست|
  block
    block |گر کند بر فعل خود او اعتراض|
    block |ز اعتراض خود برویاند ریاض|
  block
    block |اعتراض او را رسد بر فعل خود|
    block |زانک در قهرست و در لطف او احد|
  block
    block |اندرین شهر حوادث میر اوست|
    block |در ممالک مالک تدبیر اوست|
  block
    block |آلت خود را اگر او بشکند|
    block |آن شکسته گشته را نیکو کند|
  block
    block |رمز ننسخ آیة او ننسها|
    block |نات خیرا در عقب می‌دان مها|
  block
    block |هر شریعت را که حق منسوخ کرد|
    block |او گیا برد و عوض آورد ورد|
  block
    block |شب کند منسوخ شغل روز را|
    block |بین جمادی خرد افروز را|
  block
    block |باز شب منسوخ شد از نور روز|
    block |تا جمادی سوخت زان آتش‌فروز|
  block
    block |گرچه ظلمت آمد آن نوم و سبات|
    block |نه درون ظلمتست آب حیات|
  block
    block |نه در آن ظلمت خردها تازه شد|
    block |سکته‌ای سرمایهٔ آوازه شد|
  block
    block |که ز ضدها ضدها آمد پدید|
    block |در سویدا روشنایی آفرید|
  block
    block |جنگ پیغامبر مدار صلح شد|
    block |صلح این آخر زمان زان جنگ بد|
  block
    block |صد هزاران سر برید آن دلستان|
    block |تا امان یابد سر اهل جهان|
  block
    block |باغبان زان می‌برد شاخ مضر|
    block |تا بیابد نخل قامتها و بر|
  block
    block |می‌کند از باغ دانا آن حشیش|
    block |تا نماید باغ و میوه خرمیش|
  block
    block |می‌کند دندان بد را آن طبیب|
    block |تا رهد از درد و بیماری حبیب|
  block
    block |پس زیادتها درون نقصهاست|
    block |مر شهیدان را حیات اندر فناست|
  block
    block |چون بریده گشت حلق رزق‌خوار|
    block |یرزقون فرحین شد گوار|
  block
    block |حلق حیوان چون بریده شد بعدل|
    block |حلق انسان رست و افزونید فضل|
  block
    block |حلق انسان چون ببرد هین ببین|
    block |تا چه زاید کن قیاس آن برین|
  block
    block |حلق ثالث زاید و تیمار او|
    block |شربت حق باشد و انوار او|
  block
    block |حلق ببریده خورد شربت ولی|
    block |حلق از لا رسته مرده در بلی|
  block
    block |بس کن ای دون‌همت کوته‌بنان|
    block |تا کیت باشد حیات جان به نان|
  block
    block |زان نداری میوه‌ای مانند بید|
    block |کب رو بردی پی نان سپید|
  block
    block |گر ندارد صبر زین نان جان حس|
    block |کیمیا را گیر و زر گردان تو مس|
  block
    block |جامه‌شویی کرد خواهی ای فلان|
    block |رو مگردان از محلهٔ گازران|
  block
    block |گرچه نان بشکست مر روزهٔ ترا|
    block |در شکسته‌بند پیچ و برتر آ|
  block
    block |چون شکسته‌بند آمد دست او|
    block |پس رفو باشد یقین اشکست او|
  block
    block |گر تو آن را بشکنی گوید بیا|
    block |تو درستش کن نداری دست و پا|
  block
    block |پس شکستن حق او باشد که او|
    block |مر شکسته گشته را داند رفو|
  block
    block |آنک داند دوخت او داند درید|
    block |هر چه را بفروخت نیکوتر خرید|
  block
    block |خانه را ویران کند زیر و زبر|
    block |پس بیک ساعت کند معمورتر|
  block
    block |گر یکی سر را ببرد از بدن|
    block |صد هزاران سر بر آرد در زمن|
  block
    block |گر نفرمودی قصاصی بر جنات|
    block |یا نگفتی فی القصاص آمد حیات|
  block
    block |خود که را زهره بدی تا او ز خود|
    block |بر اسیر حکم حق تیغی زند|
  block
    block |زانک داند هر که چشمش را گشود|
    block |کان کشنده سخرهٔ تقدیر بود|
  block
    block |هر که را آن حکم بر سر آمدی|
    block |بر سر فرزند هم تیغی زدی|
  block
    block |رو بترس و طعنه کم زن بر بدان|
    block |پیش دام حکم عجز خود بدان|