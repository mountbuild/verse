
block |مثل عرب اذا زنیت فازن بالحرة و اذا سرقت فاسرق الدرة|
  block
    block |فازن بالحرة پی این شد مثل|
    block |فاسرق الدرة بدین شد منتقل|
  block
    block |بنده سوی خواجه شد او ماند زار|
    block |بوی گل شد سوی گل او ماند خار|
  block
    block |او بمانده دور از مطلوب خویش|
    block |سعی ضایع رنج باطل پای ریش|
  block
    block |همچو صیادی که گیرد سایه‌ای|
    block |سایه کی گردد ورا سرمایه‌ای|
  block
    block |سایهٔ مرغی گرفته مرد سخت|
    block |مرغ حیران گشته بر شاخ درخت|
  block
    block |کین مدمغ بر کی می‌خندد عجب|
    block |اینت باطل اینت پوسیده سبب|
  block
    block |ور تو گویی جزو پیوستهٔ کلست|
    block |خار می‌خور خار مقرون گلست|
  block
    block |جز ز یک رو نیست پیوسته به کل|
    block |ورنه خود باطل بدی بعث رسل|
  block
    block |چون رسولان از پی پیوستنند|
    block |پس چه پیوندندشان چون یک تنند|
  block
    block |این سخن پایان ندارد ای غلام|
    block |روز بیگه شد حکایت کن تمام|