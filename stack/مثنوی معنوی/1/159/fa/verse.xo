
block |متهم کردن غلامان و خواجه‌تاشان مر لقمان را کی آن میوه‌های ترونده را که می‌آوردیم او خورده است|
  block
    block |بود لقمان پیش خواجهٔ خویشتن|
    block |در میان بندگانش خوارتن|
  block
    block |می‌فرستاد او غلامان را به باغ|
    block |تا که میوه آیدش بهر فراغ|
  block
    block |بود لقمان در غلامان چون طفیل|
    block |پر معانی تیره‌صورت همچو لیل|
  block
    block |آن غلامان میوه‌های جمع را|
    block |خوش بخوردند از نهیب طمع را|
  block
    block |خواجه را گفتند لقمان خورد آن|
    block |خواجه بر لقمان ترش گشت و گران|
  block
    block |چون تفحص کرد لقمان از سبب|
    block |در عتاب خواجه‌اش بگشاد لب|
  block
    block |گفت لقمان سیدا پیش خدا|
    block |بندهٔ خاین نباشد مرتضی|
  block
    block |امتحان کن جمله‌مان را ای کریم|
    block |سیرمان در ده تو از آب حمیم|
  block
    block |بعد از آن ما را به صحرایی کلان|
    block |تو سواره ما پیاده می‌دوان|
  block
    block |آنگهان بنگر تو بدکردار را|
    block |صنعهای کاشف الاسرار را|
  block
    block |گشت ساقی خواجه از آب حمیم|
    block |مر غلامان را و خوردند آن ز بیم|
  block
    block |بعد از آن می‌راندشان در دشتها|
    block |می‌دویدند آن نفر تحت و علا|
  block
    block |قی در افتادند ایشان از عنا|
    block |آب می‌آورد زیشان میوه‌ها|
  block
    block |چون که لقمان را در آمد قی ز ناف|
    block |می بر آمد از درونش آب صاف|
  block
    block |حکمت لقمان چو داند این نمود|
    block |پس چه باشد حکمت رب الوجود|
  block
    block |یوم تبلی والسرائر کلها|
    block |بان منکم کامن لا یشتهی|
  block
    block |چون سقوا ماء حمیما قطعت|
    block |جملة الاستار مما افضعت|
  block
    block |نار زان آمد عذاب کافران|
    block |که حجر را نار باشد امتحان|
  block
    block |آن دل چون سنگ را ما چند چند|
    block |نرم گفتیم و نمی‌پذرفت پند|
  block
    block |ریش بد را داروی بد یافت رگ|
    block |مر سر خر را سر دندان سگ|
  block
    block |الخبیثات الخبیثین حکمتست|
    block |زشت را هم زشت جفت و بابتست|
  block
    block |پس تو هر جفتی که می‌خواهی برو|
    block |محو و هم‌شکل و صفات او بشو|
  block
    block |نور خواهی مستعد نور شو|
    block |دور خواهی خویش‌بین و دور شو|
  block
    block |ور رهی خواهی ازین سجن خرب|
    block |سر مکش از دوست و اسجد واقترب|