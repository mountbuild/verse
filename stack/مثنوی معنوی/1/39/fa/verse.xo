
block |کژ ماندن دهان آن مرد کی نام محمد را صلی‌الله علیه و سلم بتسخر خواند|
  block
    block |آن دهان کژ کرد و از تسخر بخواند|
    block |مر محمد را دهانش کژ بماند|
  block
    block |باز آمد کای محمد عفو کن|
    block |ای ترا الطاف و علم من لدن|
  block
    block |من ترا افسوس می‌کردم ز جهل|
    block |من بدم افسوس را منسوب و اهل|
  block
    block |چون خدا خواهد که پردهٔ کس درد|
    block |میلش اندر طعنهٔ پاکان برد|
  block
    block |ور خدا خواهد که پوشد عیب کس|
    block |کم زند در عیب معیوبان نفس|
  block
    block |چون خدا خواهد که‌مان یاری کند|
    block |میل ما را جانب زاری کند|
  block
    block |ای خنک چشمی که آن گریان اوست|
    block |وی همایون دل که آن بریان اوست|
  block
    block |آخر هر گریه آخر خنده‌ایست|
    block |مرد آخربین مبارک بنده‌ایست|
  block
    block |هر کجا آب روان سبزه بود|
    block |هر کجا اشکی روان رحمت شود|
  block
    block |باش چون دولاب نالان چشم تر|
    block |تا ز صحن جانت بر روید خضر|
  block
    block |اشک خواهی رحم کن بر اشک‌بار|
    block |رحم خواهی بر ضعیفان رحم آر|