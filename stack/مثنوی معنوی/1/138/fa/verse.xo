
block |قبول کردن خلیفه هدیه را و عطا فرمودن با کمال بی‌نیازی از آن هدیه و از آن سبو|
  block
    block |چون خلیفه دید و احوالش شنید|
    block |آن سبو را پر ز زر کرد و مزید|
  block
    block |آن عرب را کرد از فاقه خلاص|
    block |داد بخششها و خلعتهای خاص|
  block
    block |کین سبو پر زر به دست او دهید|
    block |چونک واگردد سوی دجله‌ش برید|
  block
    block |از ره خشک آمدست و از سفر|
    block |از ره دجله‌ش بود نزدیکتر|
  block
    block |چون به کشتی در نشست و دجله دید|
    block |سجده می‌کرد از حیا و می‌خمید|
  block
    block |کای عجب لطف این شه وهاب را|
    block |وان عجب‌تر کو ستد آن آب را|
  block
    block |چون پذیرفت از من آن دریای جود|
    block |آنچنان نقد دغل را زود زود|
  block
    block |کل عالم را سبو دان ای پسر|
    block |کو بود از علم و خوبی تا بسر|
  block
    block |قطره‌ای از دجلهٔ خوبی اوست|
    block |کان نمی‌گنجد ز پری زیر پوست|
  block
    block |گنج مخفی بد ز پری چاک کرد|
    block |خاک را تابان‌تر از افلاک کرد|
  block
    block |گنج مخفی بد ز پری جوش کرد|
    block |خاک را سلطان اطلس‌پوش کرد|
  block
    block |ور بدیدی شاخی از دجلهٔ خدا|
    block |آن سبو را او فنا کردی فنا|
  block
    block |آنک دیدندش همیشه بی خودند|
    block |بی‌خودانه بر سبو سنگی زدند|
  block
    block |ای ز غیرت بر سبو سنگی زده|
    block |وان شکستت خود درستی آمده|
  block
    block |خم شکسته آب ازو ناریخته|
    block |صد درستی زین شکست انگیخته|
  block
    block |جزو جزو خم برقصست و بحال|
    block |عقل جزوی را نموده این محال|
  block
    block |نه سبو پیدا درین حالت نه آب|
    block |خوش ببین والله اعلم بالصواب|
  block
    block |چون در معنی زنی بازت کنند|
    block |پر فکرت زن که شهبازت کنند|
  block
    block |پر فکرت شد گل‌آلود و گران|
    block |زانک گل‌خواری ترا گل شد چو نان|
  block
    block |نان گلست و گوشت کمتر خور ازین|
    block |تا نمانی همچو گل اندر زمین|
  block
    block |چون گرسنه می‌شوی سگ می‌شوی|
    block |تند و بد پیوند و بدرگ می‌شوی|
  block
    block |چون شدی تو سیر مرداری شدی|
    block |بی‌خبر بی پا چو دیواری شدی|
  block
    block |پس دمی مردار و دیگر دم سگی|
    block |چون کنی در راه شیران خوش‌تگی|
  block
    block |آلت اشکار خود جز سگ مدان|
    block |کمترک انداز سگ را استخوان|
  block
    block |زانک سگ چون سیر شد سرکش شود|
    block |کی سوی صید و شکار خوش دود|
  block
    block |آن عرب را بی‌نوایی می‌کشید|
    block |تا بدان درگاه و آن دولت رسید|
  block
    block |در حکایت گفته‌ایم احسان شاه|
    block |در حق آن بی‌نوای بی‌پناه|
  block
    block |هر چه گوید مرد عاشق بوی عشق|
    block |از دهانش می‌جهد در کوی عشق|
  block
    block |گر بگوید فقه فقر آید همه|
    block |بوی فقر آید از آن خوش دمدمه|
  block
    block |ور بگوید کفر دارد بوی دین|
    block |آید از گفت شکش بوی یقین|
  block
    block |کف کژ کز بهر صدقی خاستست|
    block |اصل صاف آن فرع را آراستست|
  block
    block |آن کفش را صافی و محقوق دان|
    block |همچو دشنام لب معشوق دان|
  block
    block |گشته آن دشنام نامطلوب او|
    block |خوش ز بهر عارض محبوب او|
  block
    block |گر بگوید کژ نماید راستی|
    block |ای کژی که راست را آراستی|
  block
    block |از شکر گر شکل نانی می‌پزی|
    block |طعم قند آید نه نان چون می‌مزی|
  block
    block |ور بیابد مؤمنی زرین وثن|
    block |کی هلد آن را برای هر شمن|
  block
    block |بلک گیرد اندر آتش افکند|
    block |صورت عاریتش را بشکند|
  block
    block |تا نماند بر ذهب شکل وثن|
    block |زانک صورت مانعست و راه‌زن|
  block
    block |ذات زرش داد ربانیتست|
    block |نقش بت بر نقد زر عاریتست|
  block
    block |بهر کیکی تو گلیمی را مسوز|
    block |وز صداع هر مگس مگذار روز|
  block
    block |بت‌پرستی چون بمانی در صور|
    block |صورتش بگذار و در معنی نگر|
  block
    block |مرد حجی همره حاجی طلب|
    block |خواه هندو خواه ترک و یا عرب|
  block
    block |منگر اندر نقش و اندر رنگ او|
    block |بنگر اندر عزم و در آهنگ او|
  block
    block |گر سیاهست او هم‌آهنگ توست|
    block |تو سپیدش خوان که همرنگ توست|
  block
    block |این حکایت گفته شد زیر و زبر|
    block |همچو فکر عاشقان بی پا و سر|
  block
    block |سر ندارد چون ز ازل بودست پیش|
    block |پا ندارد با ابد بودست خویش|
  block
    block |بلک چون آبست هر قطره از آن|
    block |هم سرست و پا و هم بی هر دوان|
  block
    block |حاش لله این حکایت نیست هین|
    block |نقد حال ما و تست این خوش ببین|
  block
    block |زانک صوفی با کر و با فر بود|
    block |هرچ آن ماضیست لا یذکر بود|
  block
    block |هم عرب ما هم سبو ما هم ملک|
    block |جمله ما یؤفک عنه من افک|
  block
    block |عقل را شو دان و زن این نفس و طمع|
    block |این دو ظلمانی و منکر عقل شمع|
  block
    block |بشنو اکنون اصل انکار از چه خاست|
    block |زانک کل را گونه‌گونه جزوهاست|
  block
    block |جزو کل نی جزوها نسبت به کل|
    block |نی چو بوی گل که باشد جزو گل|
  block
    block |لطف سبزه جزو لطف گل بود|
    block |بانگ قمری جزو آن بلبل بود|
  block
    block |گر شوم مشغول اشکال و جواب|
    block |تشنگان را کی توانم داد آب|
  block
    block |گر تو اشکالی بکلی و حرج|
    block |صبر کن الصبر مفتاح الفرج|
  block
    block |احتما کن احتما ز اندیشه‌ها|
    block |فکر شیر و گور و دلها بیشه‌ها|
  block
    block |احتماها بر دواها سرورست|
    block |زانک خاریدن فزونی گرست|
  block
    block |احتما اصل دوا آمد یقین|
    block |احتما کن قوت جانت ببین|
  block
    block |قابل این گفته‌ها شو گوش‌وار|
    block |تا که از زر سازمت من گوش‌وار|
  block
    block |حلقه در گوش مه زرگر شوی|
    block |تا به ماه و تا ثریا بر شوی|
  block
    block |اولا بشنو که خلق مختلف|
    block |مختلف جانند تا یا از الف|
  block
    block |در حروف مختلف شور و شکیست|
    block |گرچه از یک رو ز سر تا پا یکیست|
  block
    block |از یکی رو ضد و یک رو متحد|
    block |از یکی رو هزل و از یک روی جد|
  block
    block |پس قیامت روز عرض اکبرست|
    block |عرض او خواهد که با زیب و فرست|
  block
    block |هر که چون هندوی بدسوداییست|
    block |روز عرضش نوبت رسواییست|
  block
    block |چون ندارد روی همچون آفتاب|
    block |او نخواهد جز شبی همچون نقاب|
  block
    block |برگ یک گل چون ندارد خار او|
    block |شد بهاران دشمن اسرار او|
  block
    block |وانک سر تا پا گلست و سوسنست|
    block |پس بهار او را دو چشم روشنست|
  block
    block |خار بی‌معنی خزان خواهد خزان|
    block |تا زند پهلوی خود با گلستان|
  block
    block |تا بپوشد حسن آن و ننگ این|
    block |تا نبینی رنگ آن و زنگ این|
  block
    block |پس خزان او را بهارست و حیات|
    block |یک نماید سنگ و یاقوت زکات|
  block
    block |باغبان هم داند آن را در خزان|
    block |لیک دید یک به از دید جهان|
  block
    block |خود جهان آن یک کس است او ابلهست|
    block |هر ستاره بر فلک جزو مهست|
  block
    block |پس همی‌گویند هر نقش و نگار|
    block |مژده مژده نک همی آید بهار|
  block
    block |تا بود تابان شکوفه چون زره|
    block |کی کنند آن میوه‌ها پیدا گره|
  block
    block |چون شکوفه ریخت میوه سر کند|
    block |چونک تن بشکست جان سر بر زند|
  block
    block |میوه معنی و شکوفه صورتش|
    block |آن شکوفه مژده میوه نعمتش|
  block
    block |چون شکوفه ریخت میوه شد پدید|
    block |چونک آن کم شد شد این اندر مزید|
  block
    block |تا که نان نشکست قوت کی دهد|
    block |ناشکسته خوشه‌ها کی می‌دهد|
  block
    block |تا هلیله نشکند با ادویه|
    block |کی شود خود صحت‌افزا ادویه|