
block |آمدن مهمان پیش یوسف علیه‌السلام و تقاضا کردن یوسف علیه‌السلام ازو تحفه و ارمغان|
  block
    block |آمد از آفاق یار مهربان|
    block |یوسف صدیق را شد میهمان|
  block
    block |کاشنا بودند وقت کودکی|
    block |بر وسادهٔ آشنایی متکی|
  block
    block |یاد دادش جور اخوان و حسد|
    block |گفت کان زنجیر بود و ما اسد|
  block
    block |عار نبود شیر را از سلسله|
    block |نیست ما را از قضای حق گله|
  block
    block |شیر را بر گردن ار زنجیر بود|
    block |بر همه زنجیرسازان میر بود|
  block
    block |گفت چون بودی ز زندان و ز چاه|
    block |گفت همچون در محاق و کاست ماه|
  block
    block |در محاق ار ماه نو گردد دوتا|
    block |نی در آخر بدر گردد بر سما|
  block
    block |گرچه دردانه به هاون کوفتند|
    block |نور چشم و دل شد و بیند بلند|
  block
    block |گندمی را زیر خاک انداختند|
    block |پس ز خاکش خوشه‌ها بر ساختند|
  block
    block |بار دیگر کوفتندش ز آسیا|
    block |قیمتش افزود و نان شد جان‌فزا|
  block
    block |باز نان را زیر دندان کوفتند|
    block |گشت عقل و جان و فهم هوشمند|
  block
    block |باز آن جان چونک محو عشق گشت|
    block |یعجب الزراع آمد بعد کشت|
  block
    block |این سخن پایان ندارد باز گرد|
    block |تا که با یوسف چه گفت آن نیک مرد|
  block
    block |بعد قصه گفتنش گفت ای فلان|
    block |هین چه آوردی تو ما را ارمغان|
  block
    block |بر در یاران تهی‌دست آمدن|
    block |هست بی‌گندم سوی طاحون شدن|
  block
    block |حق تعالی خلق را گوید بحشر|
    block |ارمغان کو از برای روز نشر|
  block
    block |جئتمونا و فرادی بی نوا|
    block |هم بدان سان که خلقناکم کذا|
  block
    block |هین چه آوردید دست‌آویز را|
    block |ارمغانی روز رستاخیز را|
  block
    block |یا امید بازگشتنتان نبود|
    block |وعدهٔ امروز باطلتان نمود|
  block
    block |منکری مهمانیش را از خری|
    block |پس ز مطبخ خاک و خاکستر بری|
  block
    block |ور نه‌ای منکر چنین دست تهی|
    block |در در آن دوست چون پا می‌نهی|
  block
    block |اندکی صرفه بکن از خواب و خور|
    block |ارمغان بهر ملاقاتش ببر|
  block
    block |شو قلیل النوم مما یهجعون|
    block |باش در اسحار از یستغفرون|
  block
    block |اندکی جنبش بکن همچون جنین|
    block |تا ببخشندت حواس نوربین|
  block
    block |وز جهان چون رحم بیرون روی|
    block |از زمین در عرصهٔ واسع شوی|
  block
    block |آنک ارض الله واسع گفته‌اند|
    block |عرصه‌ای دان انبیا را بس بلند|
  block
    block |دل نگردد تنگ زان عرصهٔ فراخ|
    block |نخل تر آنجا نگردد خشک شاخ|
  block
    block |حاملی تو مر حواست را کنون|
    block |کند و مانده می‌شوی و سرنگون|
  block
    block |چونک محمولی نه حامل وقت خواب|
    block |ماندگی رفت و شدی بی رنج و تاب|
  block
    block |چاشنیی دان تو حال خواب را|
    block |پیش محمولی حال اولیا|
  block
    block |اولیا اصحاب کهفند ای عنود|
    block |در قیام و در تقلب هم رقود|
  block
    block |می‌کشدشان بی تکلف در فعال|
    block |بی‌خبر ذات الیمین ذات الشمال|
  block
    block |چیست آن ذات الیمین فعل حسن|
    block |چیست آن ذات الشکال اشغال تن|
  block
    block |می‌رود این هر دو کار از انبیا|
    block |بی‌خبر زین هر دو ایشان چون صدا|
  block
    block |گر صدایت بشنواند خیر و شر|
    block |ذات که باشد ز هر دو بی‌خبر|