
block |طنز و انکار کردن پادشاه جهود و قبول ناکردن نصیحت خاصان خویش|
  block
    block |این عجایب دید آن شاه جهود|
    block |جز که طنز و جز که انکارش نبود|
  block
    block |ناصحان گفتند از حد مگذران|
    block |مرکب استیزه را چندین مران|
  block
    block |ناصحان را دست بست و بند کرد|
    block |ظلم را پیوند در پیوند کرد|
  block
    block |بانگ آمد کار چون اینجا رسید|
    block |پای دار ای سگ که قهر ما رسید|
  block
    block |بعد از آن آتش چهل گز بر فروخت|
    block |حلقه گشت و آن جهودان را بسوخت|
  block
    block |اصل ایشان بود آتش ز ابتدا|
    block |سوی اصل خویش رفتند انتها|
  block
    block |هم ز آتش زاده بودند آن فریق|
    block |جزوها را سوی کل باشد طریق|
  block
    block |آتشی بودندمؤمن‌سوز و بس|
    block |سوخت خود را آتش ایشان چو خس|
  block
    block |آنک بودست امه الهاویه|
    block |هاویه آمد مرورا زاویه|
  block
    block |مادر فرزند جویان ویست|
    block |اصلها مر فرعها را در پیست|
  block
    block |آبها در حوض اگر زندانیست|
    block |باد نشفش می‌کند کار کانیست|
  block
    block |می‌رهاند می‌برد تا معدنش|
    block |اندک اندک تا نبینی بردنش|
  block
    block |وین نفس جانهای ما را همچنان|
    block |اندک اندک دزدد از حبس جهان|
  block
    block |تا الیه یصعد اطیاب الکلم|
    block |صاعدا منا الی حیث علم|
  block
    block |ترتقی انفاسنا بالمنتقی|
    block |متحفا منا الی دار البقا|
  block
    block |ثم تاتینا مکافات المقال|
    block |ضعف ذاک رحمة من ذی الجلال|
  block
    block |ثم یلجینا الی امثالها|
    block |کی ینال العبد مما نالها|
  block
    block |هکذی تعرج و تنزل دائما|
    block |ذا فلا زلت علیه قائما|
  block
    block |پارسی گوییم یعنی این کشش|
    block |زان طرف آید که آمد آن چشش|
  block
    block |چشم هر قومی به سویی مانده‌ست|
    block |کان طرف یک روز ذوقی رانده‌ست|
  block
    block |ذوق جنس از جنس خود باشد یقین|
    block |ذوق جزو از کل خود باشد ببین|
  block
    block |یا مگر آن قابل جنسی بود|
    block |چون بدو پیوست جنس او شود|
  block
    block |همچو آب و نان که جنس ما نبود|
    block |گشت جنس ما و اندر ما فزود|
  block
    block |نقش جنسیت ندارد آب و نان|
    block |ز اعتبار آخر آن را جنس دان|
  block
    block |ور ز غیر جنس باشد ذوق ما|
    block |آن مگر مانند باشد جنس را|
  block
    block |آنک مانندست باشد عاریت|
    block |عاریت باقی نماند عاقبت|
  block
    block |مرغ را گر ذوق آید از صفیر|
    block |چونک جنس خود نیابد شد نفیر|
  block
    block |تشنه را گر ذوق آید از سراب|
    block |چون رسد در وی گریزد جوید آب|
  block
    block |مفلسان هم خوش شوند از زر قلب|
    block |لیک آن رسوا شود در دار ضرب|
  block
    block |تا زر اندودیت از ره نفکند|
    block |تا خیال کژ ترا چه نفکند|
  block
    block |از کلیله باز جو آن قصه را|
    block |واندر آن قصه طلب کن حصه را|