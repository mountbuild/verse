
block |سال کردن آن کافر از علی کرم الله وجهه کی بر چون منی مظفر شدی شمشیر از دست چون انداختی|
  block
    block |پس بگفت آن نو مسلمان ولی|
    block |از سر مستی و لذت با علی|
  block
    block |که بفرما یا امیر المؤمنین|
    block |تا بجنبد جان بتن در چون جنین|
  block
    block |هفت اختر هر جنین را مدتی|
    block |می‌کنند ای جان به نوبت خدمتی|
  block
    block |چونک وقت آید که جان گیرد جنین|
    block |آفتابش آن زمان گردد معین|
  block
    block |این جنین در جنبش آید ز آفتاب|
    block |کآفتابش جان همی‌بخشد شتاب|
  block
    block |از دگر انجم به جز نقشی نیافت|
    block |این جنین تا آفتابش بر نتافت|
  block
    block |از کدامین ره تعلق یافت او|
    block |در رحم با آفتاب خوب‌رو|
  block
    block |از ره پنهان که دور از حس ماست|
    block |آفتاب چرخ را بس راههاست|
  block
    block |آن رهی که زر بیابد قوت ازو|
    block |و آن رهی که سنگ شد یاقوت ازو|
  block
    block |آن رهی که سرخ سازد لعل را|
    block |وان رهی که برق بخشد نعل را|
  block
    block |آن رهی که پخته سازد میوه را|
    block |و آن رهی که دل دهد کالیوه را|
  block
    block |بازگو ای باز پر افروخته|
    block |با شه و با ساعدش آموخته|
  block
    block |باز گو ای بار عنقاگیر شاه|
    block |ای سپاه‌اشکن بخود نه با سپاه|
  block
    block |امت وحدی یکی و صد هزار|
    block |بازگو ای بنده بازت را شکار|
  block
    block |در محل قهر این رحمت ز چیست|
    block |اژدها را دست دادن راه کیست|