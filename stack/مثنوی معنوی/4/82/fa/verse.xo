
block |علامت عاقل تمام و نیم‌عاقل و مرد تمام و نیم‌مرد و علامت شقی مغرور لاشی|
  block
    block |عاقل آن باشد که او با مشعله‌ست|
    block |او دلیل و پیشوای قافله‌ست|
  block
    block |پیرو نور خودست آن پیش‌رو|
    block |تابع خویشست آن بی‌خویش‌رو|
  block
    block |مؤمن خویشست و ایمان آورید|
    block |هم بدان نوری که جانش زو چرید|
  block
    block |دیگری که نیم‌عاقل آمد او|
    block |عاقلی را دیدهٔ خود داند او|
  block
    block |دست در وی زد چو کور اندر دلیل|
    block |تا بدو بینا شد و چست و جلیل|
  block
    block |وآن خری کز عقل جوسنگی نداشت|
    block |خود نبودش عقل و عاقل را گذاشت|
  block
    block |ره نداند نه کثیر و نه قلیل|
    block |ننگش آید آمدن خلف دلیل|
  block
    block |می‌رود اندر بیابان دراز|
    block |گاه لنگان آیس و گاهی بتاز|
  block
    block |شمع نه تا پیشوای خود کند|
    block |نیم شمعی نه که نوری کد کند|
  block
    block |نیست عقلش تا دم زنده زند|
    block |نیم‌عقلی نه که خود مرده کند|
  block
    block |مردهٔ آن عاقل آید او تمام|
    block |تا برآید از نشیب خود به بام|
  block
    block |عقل کامل نیست خود را مرده کن|
    block |در پناه عاقلی زنده‌سخن|
  block
    block |زنده نی تا همدم عیسی بود|
    block |مرده نی تا دمگه عیسی شود|
  block
    block |جان کورش گام هر سو می‌نهد|
    block |عاقبت نجهد ولی بر می‌جهد|