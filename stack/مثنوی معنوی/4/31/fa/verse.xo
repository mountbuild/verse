
block |حکایت آن مرد تشنه کی از سر جوز بن جوز می‌ریخت در جوی آب کی در گو بود و به آب نمی‌رسید تا به افتادن جوز بانگ آب# بشنود و او را چو سماع خوش بانگ آب اندر طرب می‌آورد|
  block
    block |در نغولی بود آب آن تشنه راند|
    block |بر درخت جوز جوزی می‌فشاند|
  block
    block |می‌فتاد از جوزبن جوز اندر آب|
    block |بانگ می‌آمد همی دید او حباب|
  block
    block |عاقلی گفتش که بگذار ای فتی|
    block |جوزها خود تشنگی آرد ترا|
  block
    block |بیشتر در آب می‌افتد ثمر|
    block |آب در پستیست از تو دور در|
  block
    block |تا تو از بالا فرو آیی به زور|
    block |آب جویش برده باشد تا به دور|
  block
    block |گفت قصدم زین فشاندن جوز نیست|
    block |تیزتر بنگر برین ظاهر مه‌ایست|
  block
    block |قصد من آنست که آید بانگ آب|
    block |هم ببینم بر سر آب این حباب|
  block
    block |تشنه را خود شغل چه بود در جهان|
    block |گرد پای حوض گشتن جاودان|
  block
    block |گرد جو و گرد آب و بانگ آب|
    block |هم‌چو حاجی طایف کعبهٔ صواب|
  block
    block |هم‌چنان مقصود من زین مثنوی|
    block |ای ضیاء الحق حسام‌الدین توی|
  block
    block |مثنوی اندر فروع و در اصول|
    block |جمله آن تست کردستی قبول|
  block
    block |در قبول آرند شاهان نیک و بد|
    block |چون قبول آرند نبود بیش رد|
  block
    block |چون نهالی کاشتی آبش بده|
    block |چون گشادش داده‌ای بگشا گره|
  block
    block |قصدم از الفاظ او راز توست|
    block |قصدم از انشایش آواز توست|
  block
    block |پیش من آوازت آواز خداست|
    block |عاشق از معشوق حاشا که جداست|
  block
    block |اتصالی بی‌تکیف بی‌قیاس|
    block |هست رب‌الناس را با جان ناس|
  block
    block |لیک گفتم ناس من نسناس نی|
    block |ناس غیر جان جان‌اشناس نی|
  block
    block |ناس مردم باشد و کو مردمی|
    block |تو سر مردم ندیدستی دمی|
  block
    block |ما رمیت اذ رمیت خوانده‌ای|
    block |لیک جسمی در تجزی مانده‌ای|
  block
    block |ملک جسمت را چو بلقیس ای غبی|
    block |ترک کن بهر سلیمان نبی|
  block
    block |می‌کنم لا حول نه از گفت خویش|
    block |بلک از وسواس آن اندیشه کیش|
  block
    block |کو خیالی می‌کند در گفت من|
    block |در دل از وسواس و انکارات ظن|
  block
    block |می‌کنم لا حول یعنی چاره نیست|
    block |چون ترا در دل بضدم گفتنیست|
  block
    block |چونک گفت من گرفتت در گلو|
    block |من خمش کردم تو آن خود بگو|
  block
    block |آن یکی نایی خوش نی می‌زدست|
    block |ناگهان از مقعدش بادی بجست|
  block
    block |نای را بر کون نهاد او که ز من|
    block |گر تو بهتر می‌زنی بستان بزن|
  block
    block |ای مسلمان خود ادب اندر طلب|
    block |نیست الا حمل از هر بی‌ادب|
  block
    block |هر که را بینی شکایت می‌کند|
    block |که فلان کس راست طبع و خوی بد|
  block
    block |این شکایت‌گر بدان که بدخو است|
    block |که مر آن بدخوی را او بدگو است|
  block
    block |زانک خوش‌خو آن بود کو در خمول|
    block |باشد از بدخو و بدطبعان حمول|
  block
    block |لیک در شیخ آن گله ز آمر خداست|
    block |نه پی خشم و ممارات و هواست|
  block
    block |آن شکایت نیست هست اصلاح جان|
    block |چون شکایت کردن پیغامبران|
  block
    block |ناحمولی انبیا از امر دان|
    block |ورنه حمالست بد را حلمشان|
  block
    block |طبع را کشتند در حمل بدی|
    block |ناحمولی گر بود هست ایزدی|
  block
    block |ای سلیمان در میان زاغ و باز|
    block |حلم حق شو با همه مرغان بساز|
  block
    block |ای دو صد بلقیس حلمت را زبون|
    block |که اهد قومی انهم لا یعلمون|