
block |بیان آنک مجموع عالم صورت عقل کلست چون با عقل کل بکژروی جفا کردی صورت عالم ترا غم فزاید اغلب احوال چنانک دل با پدر بد کردی صورت پدر غم فزاید ترا و نتوانی رویش را دیدن اگر چه پیش از آن نور دیده بوده باشد و راحت جان|
  block
    block |کل عالم صورت عقل کلست|
    block |کوست بابای هر آنک اهل قل است|
  block
    block |چون کسی با عقل کل کفران فزود|
    block |صورت کل پیش او هم سگ نمود|
  block
    block |صلح کن با این پدر عاقی بهل|
    block |تا که فرش زر نماید آب و گل|
  block
    block |پس قیامت نقد حال تو بود|
    block |پیش تو چرخ و زمین مبدل شود|
  block
    block |من که صلحم دایما با این پدر|
    block |این جهان چون جنتستم در نظر|
  block
    block |هر زمان نو صورتی و نو جمال|
    block |تا ز نو دیدن فرو میرد ملال|
  block
    block |من همی‌بینم جهان را پر نعیم|
    block |آبها از چشمه‌ها جوشان مقیم|
  block
    block |بانگ آبش می‌رسد در گوش من|
    block |مست می‌گردد ضمیر و هوش من|
  block
    block |شاخه‌ها رقصان شده چون تایبان|
    block |برگها کف‌زن مثال مطربان|
  block
    block |برق آیینه‌ست لامع از نمد|
    block |گر نماید آینه تا چون بود|
  block
    block |از هزاران می‌نگویم من یکی|
    block |ز آنک آکندست هر گوش از شکی|
  block
    block |پیش وهم این گفت مژده دادنست|
    block |عقل گوید مژده چه نقد منست|