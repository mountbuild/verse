
block |قصهٔ صوفی کی در میان گلستان سر به زانو مراقب بود یارانش گفتند سر برآور تفرج کن بر گلستان و ریاحین و مرغان و آثار رحمةالله تعالی|
  block
    block |صوفیی در باغ از بهر گشاد|
    block |صوفیانه روی بر زانو نهاد|
  block
    block |پس فرو رفت او به خود اندر نغول|
    block |شد ملول از صورت خوابش فضول|
  block
    block |که چه خسپی آخر اندر رز نگر|
    block |این درختان بین و آثار و خضر|
  block
    block |امر حق بشنو که گفتست انظروا|
    block |سوی این آثار رحمت آر رو|
  block
    block |گفت آثارش دلست ای بوالهوس|
    block |آن برون آثار آثارست و بس|
  block
    block |باغها و سبزه‌ها در عین جان|
    block |بر برون عکسش چو در آب روان|
  block
    block |آن خیال باغ باشد اندر آب|
    block |که کند از لطف آب آن اضطراب|
  block
    block |باغها و میوه‌ها اندر دلست|
    block |عکس لطف آن برین آب و گلست|
  block
    block |گر نبودی عکس آن سرو سرور|
    block |پس نخواندی ایزدش دار الغرور|
  block
    block |این غرور آنست یعنی این خیال|
    block |هست از عکس دل و جان رجال|
  block
    block |جمله مغروران برین عکس آمده|
    block |بر گمانی کین بود جنت‌کده|
  block
    block |می‌گریزند از اصول باغها|
    block |بر خیالی می‌کنند آن لاغها|
  block
    block |چونک خواب غفلت آیدشان به سر|
    block |راست بینند و چه سودست آن نظر|
  block
    block |بس به گورستان غریو افتاد و آه|
    block |تا قیامت زین غلط وا حسرتاه|
  block
    block |ای خنک آن را که پیش از مرگ مرد|
    block |یعنی او از اصل این رز بوی برد|