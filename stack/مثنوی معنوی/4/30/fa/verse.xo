
block |سبب هجرت ابراهیم ادهم قدس الله سره و ترک ملک خراسان|
  block
    block |ملک برهم زن تو ادهم‌وار زود|
    block |تا بیابی هم‌چو او ملک خلود|
  block
    block |خفته بود آن شه شبانه بر سریر|
    block |حارسان بر بام اندر دار و گیر|
  block
    block |قصد شه از حارسان آن هم نبود|
    block |که کند زان دفع دزدان و رنود|
  block
    block |او همی دانست که آن کو عادلست|
    block |فارغست از واقعه آمن دلست|
  block
    block |عدل باشد پاسبان گامها|
    block |نه به شب چوبک‌زنان بر بامها|
  block
    block |لیک بد مقصودش از بانگ رباب|
    block |هم‌چو مشتاقان خیال آن خطاب|
  block
    block |نالهٔ سرنا و تهدید دهل|
    block |چیزکی ماند بدان ناقور کل|
  block
    block |پس حکیمان گفته‌اند این لحنها|
    block |از دوار چرخ بگرفتیم ما|
  block
    block |بانگ گردشهای چرخست این که خلق|
    block |می‌سرایندش به طنبور و به حلق|
  block
    block |مؤمنان گویند که آثار بهشت|
    block |نغز گردانید هر آواز زشت|
  block
    block |ما همه اجزای آدم بوده‌ایم|
    block |در بهشت آن لحنها بشنوده‌ایم|
  block
    block |گرچه بر ما ریخت آب و گل شکی|
    block |یادمان آمد از آنها چیزکی|
  block
    block |لیک چون آمیخت با خاک کرب|
    block |کی دهند این زیر و آن بم آن طرب|
  block
    block |آب چون آمیخت با بول و کمیز|
    block |گشت ز آمیزش مزاجش تلخ و تیز|
  block
    block |چیزکی از آب هستش در جسد|
    block |بول گیرش آتشی را می‌کشد|
  block
    block |گر نجس شد آب این طبعش بماند|
    block |که آتش غم را به طبع خود نشاند|
  block
    block |پس غدای عاشقان آمد سماع|
    block |که درو باشد خیال اجتماع|
  block
    block |قوتی گیرد خیالات ضمیر|
    block |بلک صورت گردد از بانگ و صفیر|
  block
    block |آتش عشق از نواها گشت تیز|
    block |آن چنان که آتش آن جوزریز|