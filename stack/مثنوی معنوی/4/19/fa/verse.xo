
block |قصهٔ آغاز خلافت عثمان رضی الله  عنه و خطبهٔ وی در بیان آنک ناصح  فعال به فعل به از ناصح قوال به قول|
  block
    block |قصهٔ عثمان که بر منبر برفت|
    block |چون خلافت یافت بشتابید تفت|
  block
    block |منبر مهتر که سه‌پایه بدست|
    block |رفت بوبکر و دوم پایه نشست|
  block
    block |بر سوم پایه عمر در دور خویش|
    block |از برای حرمت اسلام و کیش|
  block
    block |دور عثمان آمد او بالای تخت|
    block |بر شد و بنشست آن محمودبخت|
  block
    block |پس سؤالش کرد شخصی بوالفضول|
    block |که آن دو ننشستند بر جای رسول|
  block
    block |پس تو چون جستی ازیشان برتری|
    block |چون برتبت تو ازیشان کمتری|
  block
    block |گفت اگر پایهٔ سوم را بسپرم|
    block |وهم آید که مثال عمرم|
  block
    block |بر دوم پایه شوم من جای‌جو|
    block |گویی بوبکرست و این هم مثل او|
  block
    block |هست این بالا مقام مصطفی|
    block |وهم مثلی نیست با آن شه مرا|
  block
    block |بعد از آن بر جای خطبه آن ودود|
    block |تا به قرب عصر لب‌خاموش بود|
  block
    block |زهره نه کس را که گوید هین بخوان|
    block |یا برون آید ز مسجد آن زمان|
  block
    block |هیبتی بنشسته بد بر خاص و عام|
    block |پر شده نور خدا آن صحن و بام|
  block
    block |هر که بینا ناظر نورش بدی|
    block |کور زان خورشید هم گرم آمدی|
  block
    block |پس ز گرمی فهم کردی چشم کور|
    block |که بر آمد آفتابی بی‌فتور|
  block
    block |لیک این گرمی گشاید دیده را|
    block |تا ببیند عین هر بشنیده را|
  block
    block |گرمیش را ضجرتی و حالتی|
    block |زان تبش دل را گشادی فسحتی|
  block
    block |کور چون شد گرم از نور قدم|
    block |از فرح گوید که من بینا شدم|
  block
    block |سخت خوش مستی ولی ای بوالحسن|
    block |پاره‌ای راهست تا بینا شدن|
  block
    block |این نصیب کور باشد ز آفتاب|
    block |صد چنین والله اعلم بالصواب|
  block
    block |وآنک او آن نور را بینا بود|
    block |شرح او کی کار بوسینا بود|
  block
    block |ور شود صد تو که باشد این زبان|
    block |که بجنباند به کف پردهٔ عیان|
  block
    block |وای بر وی گر بساید پرده را|
    block |تیغ اللهی کند دستش جدا|
  block
    block |دست چه بود خود سرش را بر کند|
    block |آن سری کز جهل سرها می‌کند|
  block
    block |این به تقدیر سخن گفتم ترا|
    block |ورنه خود دستش کجا و آن کجا|
  block
    block |خاله را خایه بدی خالو شدی|
    block |این به تقدیر آمدست ار او بدی|
  block
    block |از زبان تا چشم کو پاک از شکست|
    block |صد هزاران ساله گویم اندکست|
  block
    block |هین مشو نومید نور از آسمان|
    block |حق چو خواهد می‌رسد در یک زمان|
  block
    block |صد اثر در کانها از اختران|
    block |می‌رساند قدرتش در هر زمان|
  block
    block |اختر گردون ظلم را ناسخست|
    block |اختر حق در صفاتش راسخست|
  block
    block |چرخ پانصد ساله راه ای مستعین|
    block |در اثر نزدیک آمد با زمین|
  block
    block |سه هزاران سال و پانصد تا زحل|
    block |دم بدم خاصیتش آرد عمل|
  block
    block |در همش آرد چو سایه در ایاب|
    block |طول سایه چیست پیش آفتاب|
  block
    block |وز نفوس پاک اختروش مدد|
    block |سوی اخترهای گردون می‌رسد|
  block
    block |ظاهر آن اختران قوام ما|
    block |باطن ما گشته قوام سما|