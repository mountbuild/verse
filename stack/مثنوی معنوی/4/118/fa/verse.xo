
block |حکایت آن پادشاه‌زاده کی پادشاهی حقیقی  بوی روی نمود یوم یفرالمرء من اخیه و  امه و ابیه نقد وقت او شد پادشاهی  این خاک تودهٔ کودک طبعان کی قلعه گیری نام کنند آن کودک کی چیره آید بر سر  خاک توده برآید و لاف زندگی قلعه مراست کودکان دیگر بر وی  رشک برند کی التراب ربیع الصبیان آن پادشاه‌زاده چو از قید رنگها  برست گفت من این خاکهای رنگین را همان خاک دون می‌گویم زر  و اطلس و اکسون نمی‌گویم من ازین اکسون رستم یکسون رفتم و  آتیناه الحکم صبیا ارشاد حق را مرور سالها حاجت نیست در قدرت کن فیکون هیچ کس سخن قابلیت نگوید|
  block
    block |پادشاهی داشت یک برنا پسر|
    block |باطن و ظاهر مزین از هنر|
  block
    block |خواب دید او کان پسر ناگه بمرد|
    block |صافی عالم بر آن شه گشت درد|
  block
    block |خشک شد از تاب آتش مشک او|
    block |که نماند از تف آتش اشک او|
  block
    block |آنچنان پر شد ز دود و درد شاه|
    block |که نمی‌یابید در وی راه آه|
  block
    block |خواست مردن قالبش بی‌کار شد|
    block |عمر مانده بود شه بیدار شد|
  block
    block |شادیی آمد ز بیداریش پیش|
    block |که ندیده بود اندر عمر خویش|
  block
    block |که ز شادی خواست هم فانی شدن|
    block |بس مطوق آمد این جان و بدن|
  block
    block |از دم غم می‌بمیرد این چراغ|
    block |وز دم شادی بمیرد اینت لاغ|
  block
    block |در میان این دو مرگ او زنده است|
    block |این مطوق شکل جای خنده است|
  block
    block |شاه با خود گفت شادی را سبب|
    block |آنچنان غم بود از تسبیب رب|
  block
    block |ای عجب یک چیز از یک روی مرگ|
    block |وان ز یک روی دگر احیا و برگ|
  block
    block |آن یکی نسبت بدان حالت هلاک|
    block |باز هم آن سوی دیگر امتساک|
  block
    block |شادی تن سوی دنیاوی کمال|
    block |سوی روز عاقبت نقص و زوال|
  block
    block |خنده را در خواب هم تعبیر خوان|
    block |گریه گوید با دریغ و اندهان|
  block
    block |گریه را در خواب شادی و فرح|
    block |هست در تعبیر ای صاحب مرح|
  block
    block |شاه اندیشید کین غم خود گذشت|
    block |لیک جان از جنس این بدظن گشت|
  block
    block |ور رسد خاری چنین اندر قدم|
    block |که رود گل یادگاری بایدم|
  block
    block |چون فنا را شد سبب بی‌منتهی|
    block |پس کدامین راه را بندیم ما|
  block
    block |صد دریچه و در سوی مرگ لدیغ|
    block |می‌کند اندر گشادن ژیغ ژیغ|
  block
    block |ژیغ‌ژیغ تلخ آن درهای مرگ|
    block |نشنود گوش حریص از حرص برگ|
  block
    block |از سوی تن دردها بانگ درست|
    block |وز سوی خصمان جفا بانگ درست|
  block
    block |جان سر بر خوان دمی فهرست طب|
    block |نار علتها نظر کن ملتهب|
  block
    block |زان همه غرها درین خانه رهست|
    block |هر دو گامی پر ز کزدمها چهست|
  block
    block |باد تندست و چراغم ابتری|
    block |زو بگیرانم چراغ دیگری|
  block
    block |تا بود کز هر دو یک وافی شود|
    block |گر به باد آن یک چراغ از جا رود|
  block
    block |هم‌چو عارف کن تن ناقص چراغ|
    block |شمع دل افروخت از بهر فراغ|
  block
    block |تا که روزی کین بمیرد ناگهان|
    block |پیش چشم خود نهد او شمع جان|
  block
    block |او نکرد این فهم پس داد از غرر|
    block |شمع فانی را بفانیی دگر|