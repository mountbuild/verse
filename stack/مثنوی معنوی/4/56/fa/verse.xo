
block |در تفسیر این حدیث مصطفی علیه‌السلام کی ان الله تعالی خلق الملائکة و رکب  فیهم العقل و خلق البهائم و رکب فیها الشهوة و خلق بنی آدم و رکب فیهم العقل و الشهوة فمن غلب عقله شهوته فهو اعلی من الملائکة و من غلب شهوته عقله فهو ادنی من البهائم|
  block
    block |در حدیث آمد که یزدان مجید|
    block |خلق عالم را سه گونه آفرید|
  block
    block |یک گره را جمله عقل و علم و جود|
    block |آن فرشته‌ست او نداند جز سجود|
  block
    block |نیست اندر عنصرش حرص و هوا|
    block |نور مطلق زنده از عشق خدا|
  block
    block |یک گروه دیگر از دانش تهی|
    block |هم‌چو حیوان از علف در فربهی|
  block
    block |او نبیند جز که اصطبل و علف|
    block |از شقاوت غافلست و از شرف|
  block
    block |این سوم هست آدمی‌زاد و بشر|
    block |نیم او ز افرشته و نیمیش خر|
  block
    block |نیم خر خود مایل سفلی بود|
    block |نیم دیگر مایل عقلی بود|
  block
    block |آن دو قوم آسوده از جنگ و حراب|
    block |وین بشر با دو مخالف در عذاب|
  block
    block |وین بشر هم ز امتحان قسمت شدند|
    block |آدمی شکلند و سه امت شدند|
  block
    block |یک گره مستغرق مطلق شدست|
    block |هم‌چو عیسی با ملک ملحق شدست|
  block
    block |نقش آدم لیک معنی جبرئیل|
    block |رسته از خشم و هوا و قال و قیل|
  block
    block |از ریاضت رسته وز زهد و جهاد|
    block |گوییا از آدمی او خود نزاد|
  block
    block |قسم دیگر با خران ملحق شدند|
    block |خشم محض و شهوت مطلق شدند|
  block
    block |وصف جبریلی دریشان بود رفت|
    block |تنگ بود آن خانه و آن وصف زفت|
  block
    block |مرده گردد شخص کو بی‌جان شود|
    block |خر شود چون جان او بی‌آن شود|
  block
    block |زانک جانی کان ندارد هست پست|
    block |این سخن حقست و صوفی گفته است|
  block
    block |او ز حیوانها فزون‌تر جان کند|
    block |در جهان باریک کاریها کند|
  block
    block |مکر و تلبیسی که او داند تنید|
    block |آن ز حیوان دیگر ناید پدید|
  block
    block |جامه‌های زرکشی را بافتن|
    block |درها از قعر دریا یافتن|
  block
    block |خرده‌کاریهای علم هندسه|
    block |یا نجوم و علم طب و فلسفه|
  block
    block |که تعلق با همین دنیاستش|
    block |ره به هفتم آسمان بر نیستش|
  block
    block |این همه علم بنای آخرست|
    block |که عماد بود گاو و اشترست|
  block
    block |بهر استبقای حیوان چند روز|
    block |نام آن کردند این گیجان رموز|
  block
    block |علم راه حق و علم منزلش|
    block |صاحب دل داند آن را با دلش|
  block
    block |پس درین ترکیب حیوان لطیف|
    block |آفرید و کرد با دانش الیف|
  block
    block |نام کالانعام کرد آن قوم را|
    block |زانک نسبت کو بیقظه نوم را|
  block
    block |روح حیوانی ندارد غیر نوم|
    block |حسهای منعکس دارند قوم|
  block
    block |یقظه آمد نوم حیوانی نماند|
    block |انعکاس حس خود از لوح خواند|
  block
    block |هم‌چو حس آنک خواب او را ربود|
    block |چون شد او بیدار عکسیت نمود|
  block
    block |لاجرم اسفل بود از سافلین|
    block |ترک او کن لا احب الافلین|