
block |شرح انما الممنون اخوة والعلماء کنفس واحدة خاصه اتحاد داود و سلیمان و سایر انبیا علیهم‌السلام کی اگر یکی ازیشان را منکر شوی ایمان به هیچ نبی درست نباشد و این علامت اتحادست کی یک خانه از هزاران خانه ویران کنی آن همه ویران شود و یک دیوار قایم نماند کی لانفرق بین احد منهم و العاقل یکفیه الاشارة این خود از اشارت گذشت|
  block
    block |گرچه بر ناید به جهد و زور تو|
    block |لیک مسجد را برآرد پور تو|
  block
    block |کردهٔ او کردهٔ تست ای حکیم|
    block |مؤمنان را اتصالی دان قدیم|
  block
    block |مؤمنان معدود لیک ایمان یکی|
    block |جسمشان معدود لیکن جان یکی|
  block
    block |غیرفهم و جان که در گاو و خرست|
    block |آدمی را عقل و جانی دیگرست|
  block
    block |باز غیرجان و عقل آدمی|
    block |هست جانی در ولی آن دمی|
  block
    block |جان حیوانی ندارد اتحاد|
    block |تو مجو این اتحاد از روح باد|
  block
    block |گر خورد این نان نگردد سیر آن|
    block |ور کشد بار این نگردد او گران|
  block
    block |بلک این شادی کند از مرگ او|
    block |از حسد میرد چو بیند برگ او|
  block
    block |جان گرگان و سگان هر یک جداست|
    block |متحد جانهای شیران خداست|
  block
    block |جمع گفتم جانهاشان من به اسم|
    block |کان یکی جان صد بود نسبت به جسم|
  block
    block |هم‌چو آن یک نور خورشید سما|
    block |صد بود نسبت بصحن خانه‌ها|
  block
    block |لیک یک باشد همه انوارشان|
    block |چونک برگیری تو دیوار از میان|
  block
    block |چون نماند خانه‌ها را قاعده|
    block |مؤمنان مانند نفس واحده|
  block
    block |فرق و اشکالات آید زین مقال|
    block |زانک نبود مثل این باشد مثال|
  block
    block |فرقها بی‌حد بود از شخص شیر|
    block |تا به شخص آدمی‌زاد دلیر|
  block
    block |لیک در وقت مثال ای خوش‌نظر|
    block |اتحاد از روی جانبازی نگر|
  block
    block |کان دلیر آخر مثال شیر بود|
    block |نیست مثل شیر در جملهٔ حدود|
  block
    block |متحد نقشی ندارد این سرا|
    block |تا که مثلی وا نمایم من ترا|
  block
    block |هم مثال ناقصی دست آورم|
    block |تا ز حیرانی خرد را وا خرم|
  block
    block |شب بهر خانه چراغی می‌نهند|
    block |تا به نور آن ز ظلمت می‌رهند|
  block
    block |آن چراغ این تن بود نورش چو جان|
    block |هست محتاج فتیل و این و آن|
  block
    block |آن چراغ شش فتیلهٔ این حواس|
    block |جملگی بر خواب و خور دارد اساس|
  block
    block |بی‌خور و بی‌خواب نزید نیم دم|
    block |با خور و با خواب نزید نیز هم|
  block
    block |بی‌فتیل و روغنش نبود بقا|
    block |با فتیل و روغن او هم بی‌وفا|
  block
    block |زانک نور علتی‌اش مرگ‌جوست|
    block |چون زید که روز روشن مرگ اوست|
  block
    block |جمله حسهای بشر هم بی‌بقاست|
    block |زانک پیش نور روز حشر لاست|
  block
    block |نور حس و جان بابایان ما|
    block |نیست کلی فانی و لا چون گیا|
  block
    block |لیک مانند ستاره و ماهتاب|
    block |جمله محوند از شعاع آفتاب|
  block
    block |آنچنان که سوز و درد زخم کیک|
    block |محو گردد چون در آید مار الیک|
  block
    block |آنچنان که عور اندر آب جست|
    block |تا در آب از زخم زنبوران برست|
  block
    block |می‌کند زنبور بر بالا طواف|
    block |چون بر آرد سر ندارندش معاف|
  block
    block |آب ذکر حق و زنبور این زمان|
    block |هست یاد آن فلانه وان فلان|
  block
    block |دم بخور در آب ذکر و صبر کن|
    block |تا رهی از فکر و وسواس کهن|
  block
    block |بعد از آن تو طبع آن آب صفا|
    block |خود بگیری جملگی سر تا به پا|
  block
    block |آنچنان که از آب آن زنبور شر|
    block |می‌گریزد از تو هم گیرد حذر|
  block
    block |بعد از آن خواهی تو دور از آب باش|
    block |که بسر هم‌طبع آبی خواجه‌تاش|
  block
    block |بس کسانی کز جهان بگذشته‌اند|
    block |لا نیند و در صفات آغشته‌اند|
  block
    block |در صفات حق صفات جمله‌شان|
    block |هم‌چو اختر پیش آن خور بی‌نشان|
  block
    block |گر ز قرآن نقل خواهی ای حرون|
    block |خوان جمیع هم لدینا محضرون|
  block
    block |محضرون معدوم نبود نیک بین|
    block |تا بقای روحها دانی یقین|
  block
    block |روح محجوب از بقا بس در عذاب|
    block |روح واصل در بقا پاک از حجاب|
  block
    block |زین چراغ حس حیوان المراد|
    block |گفتمت هان تا نجویی اتحاد|
  block
    block |روح خود را متصل کن ای فلان|
    block |زود با ارواح قدس سالکان|
  block
    block |صد چراغت ار مرند ار بیستند|
    block |پس جدا اند و یگانه نیستند|
  block
    block |زان همه جنگند این اصحاب ما|
    block |جنگ کس نشنید اندر انبیا|
  block
    block |زانک نور انبیا خورشید بود|
    block |نور حس ما چراغ و شمع و دود|
  block
    block |یک بمیرد یک بماند تا به روز|
    block |یک بود پژمرده دیگر با فروز|
  block
    block |جان حیوانی بود حی از غذا|
    block |هم بمیرد او بهر نیک و بذی|
  block
    block |گر بمیرد این چراغ و طی شود|
    block |خانهٔ همسایه مظلم کی شود|
  block
    block |نور آن خانه چو بی این هم به پاست|
    block |پس چراغ حس هر خانه جداست|
  block
    block |این مثال جان حیوانی بود|
    block |نه مثال جان ربانی بود|
  block
    block |باز از هندوی شب چون ماه زاد|
    block |در سر هر روزنی نوری فتاد|
  block
    block |نور آن صد خانه را تو یک شمر|
    block |که نماند نور این بی آن دگر|
  block
    block |تا بود خورشید تابان بر افق|
    block |هست در هر خانه نور او قنق|
  block
    block |باز چون خورشید جان آفل شود|
    block |نور جمله خانه‌ها زایل شود|
  block
    block |این مثال نور آمد مثل نی|
    block |مر ترا هادی عدو را ره‌زنی|
  block
    block |بر مثال عنکبوت آن زشت‌خو|
    block |پرده‌های گنده را بر بافد او|
  block
    block |از لعاب خویش پردهٔ نور کرد|
    block |دیدهٔ ادراک خود را کور کرد|
  block
    block |گردن اسپ ار بگیرد بر خورد|
    block |ور بگیرد پاش بستاند لگد|
  block
    block |کم نشین بر اسپ توسن بی‌لگام|
    block |عقل و دین را پیشوا کن والسلام|
  block
    block |اندرین آهنگ منگر سست و پست|
    block |کاندرین ره صبر و شق انفسست|