
block |بیان آنک تن خاکی آدمی هم‌چون آهن نیکو جوهر قابل آینه شدن است تا درو هم در دنیا بهشت و دوزخ و قیامت و غیر آن معاینه بنماید نه بر طریق خیال|
  block
    block |پس چو آهن گرچه تیره‌هیکلی|
    block |صیقلی کن صیقلی کن صیقلی|
  block
    block |تا دلت آیینه گردد پر صور|
    block |اندرو هر سو ملیحی سیمبر|
  block
    block |آهن ار چه تیره و بی‌نور بود|
    block |صیقلی آن تیرگی از وی زدود|
  block
    block |صیقلی دید آهن و خوش کرد رو|
    block |تا که صورتها توان دید اندرو|
  block
    block |گر تن خاکی غلیظ و تیره است|
    block |صیقلش کن زانک صیقل گیره است|
  block
    block |تا درو اشکال غیبی رو دهد|
    block |عکس حوری و ملک در وی جهد|
  block
    block |صیقل عقلت بدان دادست حق|
    block |که بدو روشن شود دل را ورق|
  block
    block |صیقلی را بسته‌ای ای بی‌نماز|
    block |وآن هوا را کرده‌ای دو دست باز|
  block
    block |گر هوا را بند بنهاده شود|
    block |صیقلی را دست بگشاده شود|
  block
    block |آهنی که آیینه غیبی بدی|
    block |جمله صورتها درو مرسل شدی|
  block
    block |تیره کردی زنگ دادی در نهاد|
    block |این بود یسعون فی الارض الفساد|
  block
    block |تاکنون کردی چنین اکنون مکن|
    block |تیره کردی آب را افزون مکن|
  block
    block |بر مشوران تا شود این آب صاف|
    block |واندرو بین ماه و اختر در طواف|
  block
    block |زانک مردم هست هم‌چون آب جو|
    block |چون شود تیره نبینی قعر او|
  block
    block |قعر جو پر گوهرست و پر ز در|
    block |هین مکن تیره که هست او صاف حر|
  block
    block |جان مردم هست مانند هوا|
    block |چون بگرد آمیخت شد پردهٔ سما|
  block
    block |مانع آید او ز دید آفتاب|
    block |چونک گردش رفت شد صافی و ناب|
  block
    block |با کمال تیرگی حق واقعات|
    block |می‌نمودت تا روی راه نجات|