
block |غرض از سمیع و بصیر گفتن خدا را|
  block
    block |از پی آن گفت حق خود را بصیر|
    block |که بود دید ویت هر دم نذیر|
  block
    block |از پی آن گفت حق خود را سمیع|
    block |تا ببندی لب ز گفتار شنیع|
  block
    block |از پی آن گفت حق خود را علیم|
    block |تا نیندیشی فسادی تو ز بیم|
  block
    block |نیست اینها بر خدا اسم علم|
    block |که سیه کافور دارد نام هم|
  block
    block |اسم مشتقست و اوصاف قدیم|
    block |نه مثال علت اولی سقیم|
  block
    block |ورنه تسخر باشد و طنز و دها|
    block |کر را سامع ضریران را ضیا|
  block
    block |یا علم باشد حیی نام وقیح|
    block |یا سیاه زشت را نام صبیح|
  block
    block |طفلک نوزاده را حاجی لقب|
    block |یا لقب غازی نهی بهر نسب|
  block
    block |گر بگویند این لقبها در مدیح|
    block |تا ندارد آن صفت نبود صحیح|
  block
    block |تسخر و طنزی بود آن یا جنون|
    block |پاک حق عما یقول الظالمون|
  block
    block |من همی دانستمت پیش از وصال|
    block |که نکورویی ولیکن بدخصال|
  block
    block |من همی دانستمت پیش از لقا|
    block |کز ستیزه راسخی اندر شقا|
  block
    block |چونک چشمم سرخ باشد در غمش|
    block |دانمش زان درد گر کم بینمش|
  block
    block |تو مرا چون بره دیدی بی شبان|
    block |تو گمان بردی ندارم پاسبان|
  block
    block |عاشقان از درد زان نالیده‌اند|
    block |که نظر ناجایگه مالیده‌اند|
  block
    block |بی‌شبان دانسته‌اند آن ظبی را|
    block |رایگان دانسته‌اند آن سبی را|
  block
    block |تا ز غمزه تیر آمد بر جگر|
    block |که منم حارس گزافه کم نگر|
  block
    block |کی کم از بره کم از بزغاله‌ام|
    block |که نباشد حارس از دنباله‌ام|
  block
    block |حارسی دارم که ملکش می‌سزد|
    block |داند او بادی که آن بر من وزد|
  block
    block |سرد بود آن باد یا گرم آن علیم|
    block |نیست غافل نیست غایب ای سقیم|
  block
    block |نفس شهوانی ز حق کرست و کور|
    block |من به دل کوریت می‌دیدم ز دور|
  block
    block |هشت سالت زان نپرسیدم به هیچ|
    block |که پرت دیدم ز جهل پیچ پیچ|
  block
    block |خود چه پرسم آنک او باشد بتون|
    block |که تو چونی چون بود او سرنگون|