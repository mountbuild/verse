
block |وحی کردن حق به موسی علیه‌السلام کی ای موسی من کی  خالقم تعالی ترا دوست می‌دارم|
  block
    block |گفت موسی را به وحی دل خدا|
    block |کای گزیده دوست می‌دارم ترا|
  block
    block |گفت چه خصلت بود ای ذوالکرم|
    block |موجب آن تا من آن افزون کنم|
  block
    block |گفت چون طفلی به پیش والده|
    block |وقت قهرش دست هم در وی زده|
  block
    block |خود نداند که جز او دیار هست|
    block |هم ازو مخمور هم از اوست مست|
  block
    block |مادرش گر سیلیی بر وی زند|
    block |هم به مادر آید و بر وی تند|
  block
    block |از کسی یاری نخواهد غیر او|
    block |اوست جمله شر او و خیر او|
  block
    block |خاطر تو هم ز ما در خیر و شر|
    block |التفاتش نیست جاهای دگر|
  block
    block |غیر من پیشت چون سنگست و کلوخ|
    block |گر صبی و گر جوان و گر شیوخ|
  block
    block |هم‌چنانک ایاک نعبد در حنین|
    block |در بلا از غیر تو لانستعین|
  block
    block |هست این ایاک نعبد حصر را|
    block |در لغت و آن از پی نفی ریا|
  block
    block |هست ایاک نستعین هم بهر حصر|
    block |حصر کرده استعانت را و قصر|
  block
    block |که عبادت مر ترا آریم و بس|
    block |طمع یاری هم ز تو داریم و بس|