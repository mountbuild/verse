
block |بیان آنک عهد کردن احمق وقت گرفتاری و ندم هیچ وفایی ندارد کی لو ردوالعادوا لما نهوا عنه و انهم لکاذبون صبح کاذب وفا ندارد|
  block
    block |عقل می‌گفتش حماقت با توست|
    block |با حماقت عقل را آید شکست|
  block
    block |عقل را باشد وفای عهدها|
    block |تو نداری عقل رو ای خربها|
  block
    block |عقل را یاد آید از پیمان خود|
    block |پردهٔ نسیان بدراند خرد|
  block
    block |چونک عقلت نیست نسیان میر تست|
    block |دشمن و باطل کن تدبیر تست|
  block
    block |از کمی عقل پروانهٔ خسیس|
    block |یاد نارد ز آتش و سوز و حسیس|
  block
    block |چونک پرش سوخت توبه می‌کند|
    block |آز و نسیانش بر آتش می‌زند|
  block
    block |ضبط و درک و حافظی و یادداشت|
    block |عقل را باشد که عقل آن را فراشت|
  block
    block |چونک گوهر نیست تابش چون بود|
    block |چون مذکر نیست ایابش چون بود|
  block
    block |این تمنی هم ز بی‌عقلی اوست|
    block |که نبیند کان حماقت را چه خوست|
  block
    block |آن ندامت از نتیجهٔ رنج بود|
    block |نه ز عقل روشن چون گنج بود|
  block
    block |چونک شد رنج آن ندامت شد عدم|
    block |می‌نیرزد خاک آن توبه و ندم|
  block
    block |آن ندم از ظلمت غم بست بار|
    block |پس کلام اللیل یمحوه النهار|
  block
    block |چون برفت آن ظلمت غم گشت خوش|
    block |هم رود از دل نتیجه و زاده‌اش|
  block
    block |می‌کند او توبه و پیر خرد|
    block |بانگ لو ردوا لعادوا می‌زند|