
block |اعتراض کردن معترضی بر رسول علیه‌السلام بر امیر کردن آن هذیلی|
  block
    block |چون پیمبر سروری کرد از هذیل|
    block |از برای لشکر منصور خیل|
  block
    block |بوالفضولی از حسد طاقت نداشت|
    block |اعتراض و لانسلم بر فراشت|
  block
    block |خلق را بنگر که چون ظلمانی‌اند|
    block |در متاع فانیی چون فانی‌اند|
  block
    block |از تکبر جمله اندر تفرقه|
    block |مرده از جان زنده‌اند از مخرقه|
  block
    block |این عجب که جان به زندان اندرست|
    block |وانگهی مفتاح زندانش به دست|
  block
    block |پای تا سر غرق سرگین آن جوان|
    block |می‌زند بر دامنش جوی روان|
  block
    block |دایما پهلو به پهلو بی‌قرار|
    block |پهلوی آرامگاه و پشت‌دار|
  block
    block |نور پنهانست و جست و جو گواه|
    block |کز گزافه دل نمی‌جوید پناه|
  block
    block |گر نبودی حبس دنیا را مناص|
    block |نه بدی وحشت نه دل جستی خلاص|
  block
    block |وحشتت هم‌چون موکل می‌کشد|
    block |که بجو ای ضال منهاج رشد|
  block
    block |هست منهاج و نهان در مکمنست|
    block |یافتش رهن گزافه جستنست|
  block
    block |تفرقه‌جویان جمع اندر کمین|
    block |تو درین طالب رخ مطلوب بین|
  block
    block |مردگان باغ برجسته ز بن|
    block |کان دهندهٔ زندگی را فهم کن|
  block
    block |چشم این زندانیان هر دم به در|
    block |کی بدی گر نیستی کس مژده‌ور|
  block
    block |صد هزار آلودگان آب‌جو|
    block |کی بدندی گر نبودی آب جو|
  block
    block |بر زمین پهلوت را آرام نیست|
    block |دان که در خانه لحاف و بستریست|
  block
    block |بی‌مقرگاهی نباشد بی‌قرار|
    block |بی‌خمار اشکن نباشد این خمار|
  block
    block |گفت نه نه یا رسول الله مکن|
    block |سرور لشکر مگر شیخ کهن|
  block
    block |یا رسول الله جوان ار شیرزاد|
    block |غیر مرد پیر سر لشکر مباد|
  block
    block |هم تو گفتستی و گفت تو گوا|
    block |پیر باید پیر باید پیشوا|
  block
    block |یا رسول‌الله درین لشکر نگر|
    block |هست چندین پیر و از وی پیشتر|
  block
    block |زین درخت آن برگ زردش را مبین|
    block |سیبهای پختهٔ او را بچین|
  block
    block |برگهای زرد او خود کی تهیست|
    block |این نشان پختگی و کاملیست|
  block
    block |برگ زرد ریش و آن موی سپید|
    block |بهر عقل پخته می‌آرد نوید|
  block
    block |برگهای نو رسیدهٔ سبزفام|
    block |شد نشان آنک آن میوه‌ست خام|
  block
    block |برگ بی‌برگی نشان عارفیست|
    block |زردی زر سرخ رویی صارفیست|
  block
    block |آنک او گل عارضست ار نو خطست|
    block |او به مکتب گاه مخبر نوخطست|
  block
    block |حرفهای خط او کژمژ بود|
    block |مزمن عقلست اگر تن می‌دود|
  block
    block |پای پیر از سرعت ار چه باز ماند|
    block |یافت عقل او دو پر بر اوج راند|
  block
    block |گر مثل خواهی به جعفر در نگر|
    block |داد حق بر جای دست و پاش پر|
  block
    block |بگذر از زر کین سخت شد محتجب|
    block |هم‌چو سیماب این دلم شد مضطرب|
  block
    block |ز اندرونم صدخموش خوش‌نفس|
    block |دست بر لب می‌زند یعنی که بس|
  block
    block |خامشی بحرست و گفتن هم‌چو جو|
    block |بحر می‌جوید ترا جو را مجو|
  block
    block |از اشارتهای دریا سر متاب|
    block |ختم کن والله اعلم بالصواب|
  block
    block |هم‌چنین پیوسته کرد آن بی‌ادب|
    block |پیش پیغامبر سخن زان سرد لب|
  block
    block |دست می‌دادش سخن او بی‌خبر|
    block |که خبر هرزه بود پیش نظر|
  block
    block |این خبرها از نظر خود نایبست|
    block |بهر حاضر نیست بهر غایبست|
  block
    block |هر که او اندر نظر موصول شد|
    block |این خبرها پیش او معزول شد|
  block
    block |چونک با معشوق گشتی همنشین|
    block |دفع کن دلالگان را بعد ازین|
  block
    block |هر که از طفلی گذشت و مرد شد|
    block |نامه و دلاله بر وی سرد شد|
  block
    block |نامه خواند از پی تعلیم را|
    block |حرف گوید از پی تفهیم را|
  block
    block |پیش بینایان خبر گفتن خطاست|
    block |کان دلیل غفلت و نقصان ماست|
  block
    block |پیش بینا شد خموشی نفع تو|
    block |بهر این آمد خطاب انصتوا|
  block
    block |گر بفرماید بگو بر گوی خوش|
    block |لیک اندک گو دراز اندر مکش|
  block
    block |ور بفرماید که اندر کش دراز|
    block |هم‌چنان شرمین بگو با امر ساز|
  block
    block |همچنین که من درین زیبا فسون|
    block |با ضیاء الحق حسام‌الدین کنون|
  block
    block |چونک کوته می‌کنم من از رشد|
    block |او به صد نوعم بگفتن می‌کشد|
  block
    block |ای حسام‌الدین ضیاء ذوالجلال|
    block |چونک می‌بینی چه می‌جویی مقال|
  block
    block |این مگر باشد ز حب مشتهی|
    block |اسقنی خمرا و قل لی انها|
  block
    block |بر دهان تست این دم جام او|
    block |گوش می‌گوید که قسم گوش کو|
  block
    block |قسم تو گرمیست نک گرمی و مست|
    block |گفت حرص من ازین افزون‌ترست|