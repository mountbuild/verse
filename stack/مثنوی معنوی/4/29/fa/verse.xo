
block |تحریض سلیمان علیه‌السلام مر رسولان  را بر تعجیل به هجرت  بلقیس بهر ایمان|
  block
    block |هم‌چنان که شه سلیمان در نبرد|
    block |جذب خیل و لشکر بلقیس کرد|
  block
    block |که بیایید ای عزیزان زود زود|
    block |که برآمد موجها از بحر جود|
  block
    block |سوی ساحل می‌فشاند بی‌خطر|
    block |جوش موجش هر زمانی صد گهر|
  block
    block |الصلا گفتیم ای اهل رشاد|
    block |کین زمان رضوان در جنت گشاد|
  block
    block |پس سلیمان گفت ای پیکان روید|
    block |سوی بلقیس و بدین دین بگروید|
  block
    block |پس بگوییدش بیا اینجا تمام|
    block |زود که ان الله یدعوا بالسلام|
  block
    block |هین بیا ای طالب دولت شتاب|
    block |که فتوحست این زمان و فتح باب|
  block
    block |ای که تو طالب نه‌ای تو هم بیا|
    block |تا طلب یابی ازین یار وفا|