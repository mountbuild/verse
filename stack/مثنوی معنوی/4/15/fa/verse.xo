
block |گفتن آن جهود علی را کرم الله وجهه کی اگر اعتماد داری بر حافظی حق از سر این کوشک خود را در انداز و جواب گفتن  امیرالممنین او را|
  block
    block |مرتضی را گفت روزی یک عنود|
    block |کو ز تعظیم خدا آگه نبود|
  block
    block |بر سر بامی و قصری بس بلند|
    block |حفظ حق را واقفی ای هوشمند|
  block
    block |گفت آری او حفیظست و غنی|
    block |هستی ما را ز طفلی و منی|
  block
    block |گفت خود را اندر افکن هین ز بام|
    block |اعتمادی کن بحفظ حق تمام|
  block
    block |تا یقین گرددمرا ایقان تو|
    block |و اعتقاد خوب با برهان تو|
  block
    block |پس امیرش گفت خامش کن برو|
    block |تا نگردد جانت زین جرات گرو|
  block
    block |کی رسد مر بنده را که با خدا|
    block |آزمایش پیش آرد ز ابتلا|
  block
    block |بنده را کی زهره باشد کز فضول|
    block |امتحان حق کند ای گیج گول|
  block
    block |آن خدا را می‌رسد کو امتحان|
    block |پیش آرد هر دمی با بندگان|
  block
    block |تا به ما ما را نماید آشکار|
    block |که چه داریم از عقیده در سرار|
  block
    block |هیچ آدم گفت حق را که ترا|
    block |امتحان کردم درین جرم و خطا|
  block
    block |تا ببینم غایت حلمت شها|
    block |اه کرا باشد مجال این کرا|
  block
    block |عقل تو از بس که آمد خیره‌سر|
    block |هست عذرت از گناه تو بتر|
  block
    block |آنک او افراشت سقف آسمان|
    block |تو چه دانی کردن او را امتحان|
  block
    block |ای ندانسته تو شر و خیر را|
    block |امتحان خود را کن آنگه غیر را|
  block
    block |امتحان خود چو کردی ای فلان|
    block |فارغ آیی ز امتحان دیگران|
  block
    block |چون بدانستی که شکردانه‌ای|
    block |پس بدانی کاهل شکرخانه‌ای|
  block
    block |پس بدان بی‌امتحانی که اله|
    block |شکری نفرستدت ناجایگاه|
  block
    block |این بدان بی‌امتحان از علم شاه|
    block |چون سری نفرستدت در پایگاه|
  block
    block |هیچ عاقل افکند در ثمین|
    block |در میان مستراحی پر چمین|
  block
    block |زانک گندم را حکیم آگهی|
    block |هیچ نفرستد به انبار کهی|
  block
    block |شیخ را که پیشوا و رهبرست|
    block |گر مریدی امتحان کرد او خرست|
  block
    block |امتحانش گر کنی در راه دین|
    block |هم تو گردی ممتحن ای بی‌یقین|
  block
    block |جرات و جهلت شود عریان و فاش|
    block |او برهنه کی شود زان افتتاش|
  block
    block |گر بیاید ذره سنجد کوه را|
    block |بر درد زان که ترازوش ای فتی|
  block
    block |کز قیاس خود ترازو می‌تند|
    block |مرد حق را در ترازو می‌کند|
  block
    block |چون نگنجد او به میزان خرد|
    block |پس ترازوی خرد را بر درد|
  block
    block |امتحان هم‌چون تصرف دان درو|
    block |تو تصرف بر چنان شاهی مجو|
  block
    block |چه تصرف کرد خواهد نقشها|
    block |بر چنان نقاش بهر ابتلا|
  block
    block |امتحانی گر بدانست و بدید|
    block |نی که هم نقاش آن بر وی کشید|
  block
    block |چه قدر باشد خود این صورت که بست|
    block |پیش صورتها که در علم ویست|
  block
    block |وسوسهٔ این امتحان چون آمدت|
    block |بخت بد دان کآمد و گردن زدت|
  block
    block |چون چنین وسواس دیدی زود زود|
    block |با خدا گرد و در آ اندر سجود|
  block
    block |سجده گه را تر کن از اشک روان|
    block |کای خدا تو وا رهانم زین گمان|
  block
    block |آن زمان کت امتحان مطلوب شد|
    block |مسجد دین تو پر خروب شد|