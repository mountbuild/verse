
block |چاره اندیشیدن آن ماهی نیم‌عاقل و خود را مرده کردن|
  block
    block |گفت ماهی دگر وقت بلا|
    block |چونک ماند از سایهٔ عاقل جدا|
  block
    block |کو سوی دریا شد و از غم عتیق|
    block |فوت شد از من چنان نیکو رفیق|
  block
    block |لیک زان نندیشم و بر خود زنم|
    block |خویشتن را این زمان مرده کنم|
  block
    block |پس برآرم اشکم خود بر زبر|
    block |پشت زیر و می‌روم بر آب بر|
  block
    block |می‌روم بر وی چنانک خس رود|
    block |نی بسباحی چنانک کس رود|
  block
    block |مرده گردم خویش بسپارم به آب|
    block |مرگ پیش از مرگ امنست از عذاب|
  block
    block |مرگ پیش از مرگ امنست ای فتی|
    block |این چنین فرمود ما را مصطفی|
  block
    block |گفت موتواکلکم من قبل ان|
    block |یاتی الموت تموتوا بالفتن|
  block
    block |هم‌چنان مرد و شکم بالا فکند|
    block |آب می‌بردش نشیب و گه بلند|
  block
    block |هر یکی زان قاصدان بس غصه برد|
    block |که دریغا ماهی بهتر بمرد|
  block
    block |شاد می‌شد او کز آن گفت دریغ|
    block |پیش رفت این بازیم رستم ز تیغ|
  block
    block |پس گرفتش یک صیاد ارجمند|
    block |پس برو تف کرد و بر خاکش فکند|
  block
    block |غلط غلطان رفت پنهان اندر آب|
    block |ماند آن احمق همی‌کرد اضطراب|
  block
    block |از چپ و از راست می‌جست آن سلیم|
    block |تا بجهد خویش برهاند گلیم|
  block
    block |دام افکندند و اندر دام ماند|
    block |احمقی او را در آن آتش نشاند|
  block
    block |بر سر آتش به پشت تابه‌ای|
    block |با حماقت گشت او همخوابه‌ایی|
  block
    block |او همی جوشید از تف سعیر|
    block |عقل می‌گفتش الم یاتک نذیر|
  block
    block |او همی‌گفت از شکنجه وز بلا|
    block |هم‌چو جان کافران قالوا بلی|
  block
    block |باز می‌گفت او که گر این بار من|
    block |وا رهم زین محنت گردن‌شکن|
  block
    block |من نسازم جز به دریایی وطن|
    block |آبگیری را نسازم من سکن|
  block
    block |آب بی‌حد جویم و آمن شوم|
    block |تا ابد در امن و صحت می‌روم|