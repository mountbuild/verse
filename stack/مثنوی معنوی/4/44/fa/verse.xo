
block |بقیهٔ عمارت کردن سلیمان علیه‌السلام مسجد اقصی را به تعلیم و وحی خدا جهت حکمتهایی کی او داند و معاونت ملایکه و دیو  و پری و آدمی آشکارا|
  block
    block |ای سلیمان مسجد اقصی بساز|
    block |لشکر بلقیس آمد در نماز|
  block
    block |چونک او بنیاد آن مسجد نهاد|
    block |جن و انس آمد بدن در کار داد|
  block
    block |یک گروه از عشق و قومی بی‌مراد|
    block |هم‌چنانک در ره طاعت عباد|
  block
    block |خلق دیوانند و شهوت سلسله|
    block |می‌کشدشان سوی دکان و غله|
  block
    block |هست این زنجیر از خوف و وله|
    block |تو مبین این خلق را بی‌سلسله|
  block
    block |می‌کشاندشان سوی کسب و شکار|
    block |می‌کشاندشان سوی کان و بحار|
  block
    block |می‌کشدشان سوی نیک و سوی بد|
    block |گفت حق فی جیدها حبل المسد|
  block
    block |قد جعلنا الحبل فی اعناقهم|
    block |واتخذنا الحبل من اخلاقهم|
  block
    block |لیس من مستقذر مستنقه|
    block |قط الا طایره فی عنقه|
  block
    block |حرص تو در کار بد چون آتشست|
    block |اخگر از رنگ خوش آتش خوشست|
  block
    block |آن سیاهی فحم در آتش نهان|
    block |چونک آتش شد سیاهی شد عیان|
  block
    block |اخگر از حرص تو شد فحم سیاه|
    block |حرص چون شد ماند آن فحم تباه|
  block
    block |آن زمان آن فحم اخگر می‌نمود|
    block |آن نه حسن کار نار حرص بود|
  block
    block |حرص کارت را بیاراییده بود|
    block |حرص رفت و ماند کار تو کبود|
  block
    block |غوله‌ای را که بر آرایید غول|
    block |پخته پندارد کسی که هست گول|
  block
    block |آزمایش چون نماید جان او|
    block |کند گردد ز آزمون دندان او|
  block
    block |از هوس آن دام دانه می‌نمود|
    block |عکس غول حرص و آن خود خام بود|
  block
    block |حرص اندر کار دین و خیر جو|
    block |چون نماند حرص باشد نغزرو|
  block
    block |خیرها نغزند نه از عکس غیر|
    block |تاب حرص ار رفت ماند تاب خیر|
  block
    block |تاب حرص از کار دنیا چون برفت|
    block |فحم باشد مانده از اخگر بتفت|
  block
    block |کودکان را حرص می‌آرد غرار|
    block |تا شوند از ذوق دل دامن‌سوار|
  block
    block |چون ز کودک رفت آن حرص بدش|
    block |بر دگر اطفال خنده آیدش|
  block
    block |که چه می‌کردم چه می‌دیدم درین|
    block |خل ز عکس حرص بنمود انگبین|
  block
    block |آن بنای انبیا بی حرص بود|
    block |زان چنان پیوسته رونقها فزود|
  block
    block |ای بسا مسجد بر آورده کرام|
    block |لیک نبود مسجد اقصاش نام|
  block
    block |کعبه را که هر دمی عزی فزود|
    block |آن ز اخلاصات ابراهیم بود|
  block
    block |فضل آن مسجد خاک و سنگ نیست|
    block |لیک در بناش حرص و جنگ نیست|
  block
    block |نه کتبشان مثل کتب دیگران|
    block |نی مساجدشان نی کسب وخان و مان|
  block
    block |نه ادبشان نه غضبشان نه نکال|
    block |نه نعاس و نه قیاس و نه مقال|
  block
    block |هر یکیشان را یکی فری دگر|
    block |مرغ جانشان طایر از پری دگر|
  block
    block |دل همی لرزد ز ذکر حالشان|
    block |قبلهٔ افعال ما افعالشان|
  block
    block |مرغشان را بیضه‌ها زرین بدست|
    block |نیم‌شب جانشان سحرگه بین شدست|
  block
    block |هر چه گویم من به جان نیکوی قوم|
    block |نقص گفتم گشته ناقص‌گوی قوم|
  block
    block |مسجد اقصی بسازید ای کرام|
    block |که سلیمان باز آمد والسلام|
  block
    block |ور ازین دیوان و پریان سر کشند|
    block |جمله را املاک در چنبر کشند|
  block
    block |دیو یک دم کژ رود از مکر و زرق|
    block |تازیانه آیدش بر سر چو برق|
  block
    block |چون سلیمان شو که تا دیوان تو|
    block |سنگ برند از پی ایوان تو|
  block
    block |چون سلیمان باش بی‌وسواس و ریو|
    block |تا ترا فرمان برد جنی و دیو|
  block
    block |خاتم تو این دلست و هوش دار|
    block |تا نگردد دیو را خاتم شکار|
  block
    block |پس سلیمانی کند بر تو مدام|
    block |دیو با خاتم حذر کن والسلام|
  block
    block |آن سلیمانی دلا منسوخ نیست|
    block |در سر و سرت سلیمانی کنیست|
  block
    block |دیو هم وقتی سلیمانی کند|
    block |لیک هر جولاهه اطلس کی تند|
  block
    block |دست جنباند چو دست او ولیک|
    block |در میان هر دوشان فرقیست نیک|