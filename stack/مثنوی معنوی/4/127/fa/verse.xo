
block |بیان آنک عقل جزوی تا بگور بیش نبیند در باقی مقلد اولیا  و انبیاست|
  block
    block |پیش‌بینی این خرد تا گور بود|
    block |وآن صاحب دل به نفخ صور بود|
  block
    block |این خرد از گور و خاکی نگذرد|
    block |وین قدم عرصهٔ عجایب نسپرد|
  block
    block |زین قدم وین عقل رو بیزار شو|
    block |چشم غیبی جوی و برخوردار شو|
  block
    block |هم‌چو موسی نور کی یابد ز جیب|
    block |سخرهٔ استاد و شاگردان کتاب|
  block
    block |زین نظر وین عقل ناید جز دوار|
    block |پس نظر بگذار و بگزین انتظار|
  block
    block |از سخن‌گویی مجویید ارتفاع|
    block |منتظر را به ز گفتن استماع|
  block
    block |منصب تعلیم نوع شهوتست|
    block |هر خیال شهوتی در ره بتست|
  block
    block |گر بفضلش پی ببردی هر فضول|
    block |کی فرستادی خدا چندین رسول|
  block
    block |عقل جزوی هم‌چو برقست و درخش|
    block |در درخشی کی توان شد سوی وخش|
  block
    block |نیست نور برق بهر رهبری|
    block |بلک امریست ابر را که می‌گری|
  block
    block |برق عقل ما برای گریه است|
    block |تا بگرید نیستی در شوق هست|
  block
    block |عقل کودک گفت بر کتاب تن|
    block |لیک نتواند به خود آموختن|
  block
    block |عقل رنجور آردش سوی طبیب|
    block |لیک نبود در دوا عقلش مصیب|
  block
    block |نک شیاطین سوی گردون می‌شدند|
    block |گوش بر اسرار بالا می‌زدند|
  block
    block |می‌ربودند اندکی زان رازها|
    block |تا شهب می‌راندشان زود از سما|
  block
    block |که روید آنجا رسولی آمدست|
    block |هر چه می‌خواهید زو آید به دست|
  block
    block |گر همی‌جویید در بی‌بها|
    block |ادخلوا الابیات من ابوابها|
  block
    block |می‌زن آن حلقهٔ در و بر باب بیست|
    block |از سوی بام فلکتان راه نیست|
  block
    block |نیست حاجتتان بدین راه دراز|
    block |خاکیی را داده‌ایم اسرار راز|
  block
    block |پیش او آیید اگر خاین نیید|
    block |نیشکر گردید ازو گرچه نیید|
  block
    block |سبزه رویاند ز خاکت آن دلیل|
    block |نیست کم از سم اسپ جبرئیل|
  block
    block |سبزه گردی تازه گردی در نوی|
    block |گر توخاک اسپ جبریلی شوی|
  block
    block |سبزهٔ جان‌بخش که آن را سامری|
    block |کرد در گوساله تا شد گوهری|
  block
    block |جان گرفت و بانگ زد زان سبزه او|
    block |آنچنان بانگی که شد فتنهٔ عدو|
  block
    block |گر امین آیید سوی اهل راز|
    block |وا رهید از سر کله مانند باز|
  block
    block |سر کلاه چشم‌بند گوش‌بند|
    block |که ازو بازست مسکین و نژند|
  block
    block |زان کله مر چشم بازان را سدست|
    block |که همه میلش سوی جنس خودست|
  block
    block |چون برید از جنس با شه گشت یار|
    block |بر گشاید چشم او را بازدار|
  block
    block |راند دیوان را حق از مرصاد خویش|
    block |عقل جزوی را ز استبداد خویش|
  block
    block |که سری کم کن نه‌ای تو مستبد|
    block |بلک شاگرد دلی و مستعد|
  block
    block |رو بر دل رو که تو جزو دلی|
    block |هین که بندهٔ پادشاه عادلی|
  block
    block |بندگی او به از سلطانیست|
    block |که انا خیر دم شیطانیست|
  block
    block |فرق بین و برگزین تو ای حبیس|
    block |بندگی آدم از کبر بلیس|
  block
    block |گفت آنک هست خورشید ره او|
    block |حرف طوبی هر که ذلت نفسه|
  block
    block |سایهٔ طوبی ببین وخوش بخسپ|
    block |سر بنه در سایه بی‌سرکش بخسپ|
  block
    block |ظل ذلت نفسه خوش مضجعیست|
    block |مستعد آن صفا و مهجعیست|
  block
    block |گر ازین سایه روی سوی منی|
    block |زود طاغی گردی و ره گم کنی|