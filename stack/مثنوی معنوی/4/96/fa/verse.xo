
block |گفتن موسی علیه‌السلام فرعون را کی از من یک پند قبول کن و چهار فضیلت عوض بستان|
  block
    block |هین ز من بپذیر یک چیز و بیار|
    block |پس ز من بستان عوض آن را چهار|
  block
    block |گفت ای موسی کدامست آن یکی|
    block |شرح کن با من از آن یک اندکی|
  block
    block |گفت آن یک که بگویی آشکار|
    block |که خدایی نیست غیر کردگار|
  block
    block |خالق افلاک و انجم بر علا|
    block |مردم و دیو و پری و مرغ را|
  block
    block |خالق دریا و دشت و کوه و تیه|
    block |ملکت او بی‌حد و او بی‌شبیه|
  block
    block |گفت ای موسی کدامست آن چهار|
    block |که عوض بدهی مرا بر گو بیار|
  block
    block |تا بود کز لطف آن وعدهٔ حسن|
    block |سست گردد چارمیخ کفر من|
  block
    block |بوک زان خوش وعده‌های مغتنم|
    block |برگشاید قفل کفر صد منم|
  block
    block |بوک از تاثیر جوی انگبین|
    block |شهد گردد در تنم این زهر کین|
  block
    block |یا ز عکس جوی آن پاکیزه شیر|
    block |پرورش یابد دمی عقل اسیر|
  block
    block |یا بود کز عکس آن جوهای خمر|
    block |مست گردم بو برم از ذوق امر|
  block
    block |یا بود کز لطف آن جوهای آب|
    block |تازگی یابد تن شورهٔ خراب|
  block
    block |شوره‌ام را سبزه‌ای پیدا شود|
    block |خارزارم جنت ماوی شود|
  block
    block |بوک از عکس بهشت و چار جو|
    block |جان شود از یاری حق یارجو|
  block
    block |آنچنان که از عکس دوزخ گشته‌ام|
    block |آتش و در قهر حق آغشته‌ام|
  block
    block |گه ز عکس مار دوزخ هم‌چو مار|
    block |گشته‌ام بر اهل جنت زهربار|
  block
    block |گه ز عکس جوشش آب حمیم|
    block |آب ظلمم کرده خلقان را رمیم|
  block
    block |من ز عکس زمهریرم زمهریر|
    block |یا ز عکس آن سعیرم چون سعیر|
  block
    block |دوزخ درویش و مظلومم کنون|
    block |وای آنک یابمش ناگه زبون|