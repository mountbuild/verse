
block |تصدیق کردن استر جوابهای شتر را و اقرار کردن بفضل او بر خود و ازو استعانت خواستن و بدو پناه گرفتن به صدق و نواختن شتر او را و ره نمودن و یاری دادن پدرانه و شاهانه|
  block
    block |گفت استر راست گفتی ای شتر|
    block |این بگفت و چشم کرد از اشک پر|
  block
    block |ساعتی بگریست و در پایش فتاد|
    block |گفت ای بگزیدهٔ رب العباد|
  block
    block |چه زیان دارد گر از فرخندگی|
    block |در پذیری تو مرا دربندگی|
  block
    block |گفت چون اقرار کردی پیش من|
    block |رو که رستی تو ز آفات زمن|
  block
    block |دادی انصاف و رهیدی از بلا|
    block |تو عدو بودی شدی ز اهل ولا|
  block
    block |خوی بد در ذات تو اصلی نبود|
    block |کز بد اصلی نیاید جز جحود|
  block
    block |آن بد عاریتی باشد که او|
    block |آرد اقرار و شود او توبه‌جو|
  block
    block |هم‌چو آدم زلتش عاریه بود|
    block |لاجرم اندر زمان توبه نمود|
  block
    block |چونک اصلی بود جرم آن بلیس|
    block |ره نبودش جانب توبهٔ نفیس|
  block
    block |رو که رستی از خود و از خوی بد|
    block |واز زبانهٔ نار و از دندان دد|
  block
    block |رو که اکنون دست در دولت زدی|
    block |در فکندی خود به بخت سرمدی|
  block
    block |ادخلی تو فی عبادی یافتی|
    block |ادخلی فی جنتی در بافتی|
  block
    block |در عبادش راه کردی خویش را|
    block |رفتی اندر خلد از راه خفا|
  block
    block |اهدنا گفتی صراط مستقیم|
    block |دست تو بگرفت و بردت تا نعیم|
  block
    block |نار بودی نور گشتی ای عزیز|
    block |غوره بودی گشتی انگور و مویز|
  block
    block |اختری بودی شدی تو آفتاب|
    block |شاد باشد الله اعلم بالصواب|
  block
    block |ای ضیاء الحق حسام‌الدین بگیر|
    block |شهد خویش اندر فکن در حوض شیر|
  block
    block |تا رهد آن شیر از تغییر طعم|
    block |یابد از بحر مزه تکثیر طعم|
  block
    block |متصل گردد بدان بحر الست|
    block |چونک شد دریا ز هر تغییر رست|
  block
    block |منفذی یابد در آن بحر عسل|
    block |آفتی را نبود اندر وی عمل|
  block
    block |غره‌ای کن شیروار ای شیر حق|
    block |تا رود آن غره بر هفتم طبق|
  block
    block |چه خبر جان ملول سیر را|
    block |کی شناسد موش غرهٔ شیر را|
  block
    block |برنویس احولا خود با آب زر|
    block |بهر هر دریادلی نیکوگهر|
  block
    block |آب نیلست این حدیث جان‌فزا|
    block |یا ربش در چشم قبطی خون نما|