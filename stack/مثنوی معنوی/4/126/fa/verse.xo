
block |تفسیر این حدیث کی ائنی لاستغفر الله فی کل یوم سبعین مرة|
  block
    block |هم‌چو پیغامبر ز گفتن وز نثار|
    block |توبه آرم روز من هفتاد بار|
  block
    block |لیک آن مستی شود توبه‌شکن|
    block |منسی است این مستی تن جامه کن|
  block
    block |حکمت اظهار تاریخ دراز|
    block |مستیی انداخت در دانای راز|
  block
    block |راز پنهان با چنین طبل و علم|
    block |آب جوشان گشته از جف القلم|
  block
    block |رحمت بی‌حد روانه هر زمان|
    block |خفته‌اید از درک آن ای مردمان|
  block
    block |جامهٔ خفته خورد از جوی آب|
    block |خفته اندر خواب جویای سراب|
  block
    block |می‌رود آنجا که بوی آب هست|
    block |زین تفکر راه را بر خویش بست|
  block
    block |زانک آنجا گفت زینجا دور شد|
    block |بر خیالی از حقی مهجور شد|
  block
    block |دوربینانند و بس خفته‌روان|
    block |رحمتی آریدشان ای ره‌روان|
  block
    block |من ندیدم تشنگی خواب آورد|
    block |خواب آرد تشنگی بی‌خرد|
  block
    block |خود خرد آنست کو از حق چرید|
    block |نه خرد کان را عطارد آورید|