
block |تهدید فرستادن سلیمان علیه‌السلام پیش بلقیس کی اصرار میندیش بر شرک و تاخیر مکن|
  block
    block |هین بیا بلقیس ورنه بد شود|
    block |لشکرت خصمت شود مرتد شود|
  block
    block |پرده‌دار تو درت را بر کند|
    block |جان تو با تو به جان خصمی کند|
  block
    block |جمله ذرات زمین و آسمان|
    block |لشکر حق‌اند گاه امتحان|
  block
    block |باد را دیدی که با عادان چه کرد|
    block |آب را دیدی که در طوفان چه کرد|
  block
    block |آنچ بر فرعون زد آن بحر کین|
    block |وآنچ با قارون نمودست این زمین|
  block
    block |وآنچ آن بابیل با آن پیل کرد|
    block |وآنچ پشه کلهٔ نمرود خورد|
  block
    block |وآنک سنگ انداخت داودی بدست|
    block |گشت شصد پاره و لشکر شکست|
  block
    block |سنگ می‌بارید بر اعدای لوط|
    block |تا که در آب سیه خوردند غوط|
  block
    block |گر بگویم از جمادات جهان|
    block |عاقلانه یاری پیغامبران|
  block
    block |مثنوی چندان شود که چل شتر|
    block |گر کشد عاجز شود از بار پر|
  block
    block |دست بر کافر گواهی می‌دهد|
    block |لشکر حق می‌شود سر می‌نهد|
  block
    block |ای نموده ضد حق در فعل درس|
    block |در میان لشکر اویی بترس|
  block
    block |جزو جزوت لشکر از در وفاق|
    block |مر ترا اکنون مطیع‌اند از نفاق|
  block
    block |گر بگوید چشم را کو را فشار|
    block |درد چشم از تو بر آرد صد دمار|
  block
    block |ور به دندان گوید او بنما وبال|
    block |پس ببینی تو ز دندان گوشمال|
  block
    block |باز کن طب را بخوان باب العلل|
    block |تا ببینی لشکر تن را عمل|
  block
    block |چونک جان جان هر چیزی ویست|
    block |دشمنی با جان جان آسان کیست|
  block
    block |خود رها کن لشکر دیو و پری|
    block |کز میان جان کنندم صفدری|
  block
    block |ملک را بگذار بلقیس از نخست|
    block |چون مرا یابی همه ملک آن تست|
  block
    block |خود بدانی چون بر من آمدی|
    block |که تو بی من نقش گرمابه بدی|
  block
    block |نقش اگر خود نقش سلطان یا غنیست|
    block |صورتست از جان خود بی چاشنیست|
  block
    block |زینت او از برای دیگران|
    block |باز کرده بیهده چشم و دهان|
  block
    block |ای تو در بیگار خود را باخته|
    block |دیگران را تو ز خود نشناخته|
  block
    block |تو به هر صورت که آیی بیستی|
    block |که منم این والله آن تو نیستی|
  block
    block |یک زمان تنها بمانی تو ز خلق|
    block |در غم و اندیشه مانی تا به حلق|
  block
    block |این تو کی باشی که تو آن اوحدی|
    block |که خوش و زیبا و سرمست خودی|
  block
    block |مرغ خویشی صید خویشی دام خویش|
    block |صدر خویشی فرش خویشی بام خویش|
  block
    block |جوهر آن باشد که قایم با خودست|
    block |آن عرض باشد که فرع او شدست|
  block
    block |گر تو آدم‌زاده‌ای چون او نشین|
    block |جمله ذریات را در خود ببین|
  block
    block |چیست اندر خم که اندر نهر نیست|
    block |چیست اندر خانه کاندر شهر نیست|
  block
    block |این جهان خمست و دل چون جوی آب|
    block |این جهان حجره‌ست و دل شهر عجاب|