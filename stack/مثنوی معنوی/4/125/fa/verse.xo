
block |قصهٔ فرزندان عزیر علیه‌السلام کی از پدر احوال پدر می‌پرسیدند می‌گفت آری دیدمش می‌آید بعضی شناختندش بیهوش شدند بعضی نشناختند می‌گفتند خود مژده‌ای داد این بیهوش شدن  چیست|
  block
    block |هم‌چو پوران عزیز اندر گذر|
    block |آمده پرسان ز احوال پدر|
  block
    block |گشته ایشان پیر و باباشان جوان|
    block |پس پدرشان پیش آمد ناگهان|
  block
    block |پس بپرسیدند ازو کای ره‌گذر|
    block |از عزیر ما عجب داری خبر|
  block
    block |که کسی‌مان گفت که امروز آن سند|
    block |بعد نومیدی ز بیرون می‌رسد|
  block
    block |گفت آری بعد من خواهد رسید|
    block |آن یکی خوش شد چو این مژده شنید|
  block
    block |بانگ می‌زد کای مبشر باش شاد|
    block |وان دگر بشناخت بیهوش اوفتاد|
  block
    block |که چه جای مژده است ای خیره‌سر|
    block |که در افتادیم در کان شکر|
  block
    block |وهم را مژده‌ست و پیش عقل نقد|
    block |ز انک چشم وهم شد محجوب فقد|
  block
    block |کافران را درد و مؤمن را بشیر|
    block |لیک نقد حال در چشم بصیر|
  block
    block |زانک عاشق در دم نقدست مست|
    block |لاجرم از کفر و ایمان برترست|
  block
    block |کفر و ایمان هر دو خود دربان اوست|
    block |کوست مغز و کفر و دین او را دو پوست|
  block
    block |کفر قشر خشک رو بر تافته|
    block |باز ایمان قشر لذت یافته|
  block
    block |قشرهای خشک را جا آتش است|
    block |قشر پیوسته به مغز جان خوش است|
  block
    block |مغز خود از مرتبهٔ خوش برترست|
    block |برترست از خوش که لذت گسترست|
  block
    block |این سخن پایان ندارد باز گرد|
    block |تا برآرد موسیم از بحر گرد|
  block
    block |درخور عقل عوام این گفته شد|
    block |از سخن باقی آن بنهفته شد|
  block
    block |زر عقلت ریزه است ای متهم|
    block |بر قراضه مهر سکه چون نهم|
  block
    block |عقل تو قسمت شده بر صد مهم|
    block |بر هزاران آرزو و طم و رم|
  block
    block |جمع باید کرد اجزا را به عشق|
    block |تا شوی خوش چون سمرقند و دمشق|
  block
    block |جو جوی چون جمع گردی ز اشتباه|
    block |پس توان زد بر تو سکهٔ پادشاه|
  block
    block |ور ز مثقالی شوی افزون تو خام|
    block |از تو سازد شه یکی زرینه جام|
  block
    block |پس برو هم نام و هم القاب شاه|
    block |باشد و هم صورتش ای وصل خواه|
  block
    block |تا که معشوقت بود هم نان هم آب|
    block |هم چراغ و شاهد و نقل شراب|
  block
    block |جمع کن خود را جماعت رحمتست|
    block |تا توانم با تو گفتن آنچ هست|
  block
    block |زانک گفتن از برای باوریست|
    block |جان شرک از باوری حق بریست|
  block
    block |جان قسمت گشته بر حشو فلک|
    block |در میان شصت سودا مشترک|
  block
    block |پس خموشی به دهد او را ثبوت|
    block |پس جواب احمقان آمد سکوت|
  block
    block |این همی‌دانم ولی مستی تن|
    block |می‌گشاید بی‌مراد من دهن|
  block
    block |آنچنان که از عطسه و از خامیاز|
    block |این دهان گردد بناخواه تو باز|