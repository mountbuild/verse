
block |قوله علیه السلام من بشرنی بخروج صفر بشرته بالجنة|
  block
    block |احمد آخر زمان را انتقال|
    block |در ربیع اول آید بی جدال|
  block
    block |چون خبر یابد دلش زین وقت نقل|
    block |عاشق آن وقت گردد او به عقل|
  block
    block |چون صفر آید شود شاد از صفر|
    block |که پس این ماه می‌سازم سفر|
  block
    block |هر شبی تا روز زین شوق هدی|
    block |ای رفیق راه اعلی می‌زدی|
  block
    block |گفت هر کس که مرا مژده دهد|
    block |چون صفر پای از جهان بیرون نهد|
  block
    block |که صفر بگذشت و شد ماه ربیع|
    block |مژده‌ور باشم مر او را و شفیع|
  block
    block |گفت عکاشه صفر بگذشت و رفت|
    block |گفت که جنت ترا ای شیر زفت|
  block
    block |دیگری آمد که بگذشت آن صفر|
    block |گفت عکاشه ببرد از مژده بر|
  block
    block |پس رجال از نقل عالم شادمان|
    block |وز بقااش شادمان این کودکان|
  block
    block |چونک آب خوش ندید آن مرغ کور|
    block |پیش او کوثر نیامد آب شور|
  block
    block |هم‌چنین موسی کرامت می‌شمرد|
    block |که نگردد صاف اقبال تو درد|
  block
    block |گفت احسنت و نکو گفت ولیک|
    block |تا کنم من مشورت با یار نیک|