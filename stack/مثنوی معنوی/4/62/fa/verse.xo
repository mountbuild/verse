
block |بیان آنک عارف را غذاییست از نور حق کی ابیت عند ربی یطعمنی و یسقینی و قوله الجوع طعام الله یحیی به ابدان الصدیقین ای فی الجوع یصل طعام‌الله|
  block
    block |زانک هر کره پی مادر رود|
    block |تا بدان جنسیتش پیدا شود|
  block
    block |آدمی را شیر از سینه رسد|
    block |شیر خر از نیم زیرینه رسد|
  block
    block |عدل قسامست و قسمت کردنیست|
    block |این عجب که جبر نی و ظلم نیست|
  block
    block |جبر بودی کی پشیمانی بدی|
    block |ظلم بودی کی نگهبانی بدی|
  block
    block |روز آخر شد سبق فردا بود|
    block |راز ما را روز کی گنجا بود|
  block
    block |ای بکرده اعتماد واثقی|
    block |بر دم و بر چاپلوس فاسقی|
  block
    block |قبه‌ای بر ساختستی از حباب|
    block |آخر آن خیمه‌ست بس واهی‌طناب|
  block
    block |زرق چون برقست و اندر نور آن|
    block |راه نتوانند دیدن ره‌روان|
  block
    block |این جهان و اهل او بی‌حاصل‌اند|
    block |هر دو اندر بی‌وفایی یکدل‌اند|
  block
    block |زادهٔ دنیا چو دنیا بی‌وفاست|
    block |گرچه رو آرد به تو آن رو قفاست|
  block
    block |اهل آن عالم چو آن عالم ز بر|
    block |تا ابد در عهد و پیمان مستمر|
  block
    block |خود دو پیغمبر به هم کی ضد شدند|
    block |معجزات از همدگر کی بستدند|
  block
    block |کی شود پژمرده میوهٔ آن جهان|
    block |شادی عقلی نگردد اندهان|
  block
    block |نفس بی‌عهدست زان رو کشتنیست|
    block |او دنی و قبله‌گاه او دنیست|
  block
    block |نفسها را لایقست این انجمن|
    block |مرده را درخور بود گور و کفن|
  block
    block |نفس اگر چه زیرکست و خرده‌دان|
    block |قبله‌اش دنیاست او را مرده دان|
  block
    block |آب وحی حق بدین مرده رسید|
    block |شد ز خاک مرده‌ای زنده پدید|
  block
    block |تا نیاید وحش تو غره مباش|
    block |تو بدان گلگونهٔ طال بقاش|
  block
    block |بانگ و صیتی جو که آن خامل نشد|
    block |تاب خورشیدی که آن آفل نشد|
  block
    block |آن هنرهای دقیق و قال و قیل|
    block |قوم فرعون‌اند اجل چون آب نیل|
  block
    block |رونق و طاق و طرنب و سحرشان|
    block |گرچه خلقان را کشد گردن کشان|
  block
    block |سحرهای ساحران دان جمله را|
    block |مرگ چوبی دان که آن گشت اژدها|
  block
    block |جادویها را همه یک لقمه کرد|
    block |یک جهان پر شب بد آن را صبح خورد|
  block
    block |نور از آن خوردن نشد افزون و بیش|
    block |بل همان سانست کو بودست پیش|
  block
    block |در اثر افزون شد و در ذات نی|
    block |ذات را افزونی و آفات نی|
  block
    block |حق ز ایجاد جهان افزون نشد|
    block |آنچ اول آن نبود اکنون نشد|
  block
    block |لیک افزون گشت اثر ز ایجاد خلق|
    block |در میان این دو افزونیست فرق|
  block
    block |هست افزونی اثر اظهار او|
    block |تا پدید آید صفات و کار او|
  block
    block |هست افزونی هر ذاتی دلیل|
    block |کو بود حادث به علتها علیل|