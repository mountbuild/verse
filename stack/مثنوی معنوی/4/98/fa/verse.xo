
block |تفسیر کنت کنزا مخفیا فاحببت ان اعرف|
  block
    block |خانه بر کن کز عقیق این یمن|
    block |صد هزاران خانه شاید ساختن|
  block
    block |گنج زیر خانه است و چاره نیست|
    block |از خرابی خانه مندیش و مه‌ایست|
  block
    block |که هزاران خانه از یک نقد گنج|
    block |توان عمارت کرد بی‌تکلیف و رنج|
  block
    block |عاقبت این خانه خود ویران شود|
    block |گنج از زیرش یقین عریان شود|
  block
    block |لیک آن تو نباشد زانک روح|
    block |مزد ویران کردنستش آن فتوح|
  block
    block |چون نکرد آن کار مزدش هست لا|
    block |لییس للانسان الا ما سعی|
  block
    block |دست خایی بعد از آن تو کای دریغ|
    block |این چنین ماهی بد اندر زیر میغ|
  block
    block |من نکردم آنچ گفتند از بهی|
    block |گنج رفت و خانه و دستم تهی|
  block
    block |خانهٔ اجرت گرفتی و کری|
    block |نیست ملک تو به بیعی یا شری|
  block
    block |این کری را مدت او تا اجل|
    block |تا درین مدت کنی در وی عمل|
  block
    block |پاره‌دوزی می‌کنی اندر دکان|
    block |زیر این دکان تو مدفون دو کان|
  block
    block |هست این دکان کرایی زود باش|
    block |تیشه بستان و تکش را می‌تراش|
  block
    block |تا که تیشه ناگهان بر کان نهی|
    block |از دکان و پاره‌دوزی وا رهی|
  block
    block |پاره‌دوزی چیست خورد آب و نان|
    block |می‌زنی این پاره بر دلق گران|
  block
    block |هر زمان می‌درد این دلق تنت|
    block |پاره بر وی می‌زنی زین خوردنت|
  block
    block |ای ز نسل پادشاه کامیار|
    block |با خود آ زین پاره‌دوزی ننگ دار|
  block
    block |پاره‌ای بر کن ازین قعر دکان|
    block |تا برآرد سر به پیش تو دو کان|
  block
    block |پیش از آن کین مهلت خانهٔ کری|
    block |آخر آید تو نخورده زو بری|
  block
    block |پس ترا بیرون کند صاحب دکان|
    block |وین دکان را بر کند از روی کان|
  block
    block |تو ز حسرت گاه بر سر می‌زنی|
    block |گاه ریش خام خود بر می‌کنی|
  block
    block |کای دریغا آن من بود این دکان|
    block |کور بودم بر نخوردم زین مکان|
  block
    block |ای دریغا بود ما را برد باد|
    block |تا ابد یا حسرتا شد للعباد|