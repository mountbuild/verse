
block |در بیان آنک وهم قلب عقلست و ستیزهٔ  اوست بدو ماند و او نیست و قصهٔ مجاوبات موسی علیه‌السلام کی صاحب عقل بود با فرعون کی صاحب وهم بود|
  block
    block |عقل ضد شهوتست ای پهلوان|
    block |آنک شهوت می‌تند عقلش مخوان|
  block
    block |وهم خوانش آنک شهوت را گداست|
    block |وهم قلب نقد زر عقلهاست|
  block
    block |بی‌محک پیدا نگردد وهم و عقل|
    block |هر دو را سوی محک کن زود نقل|
  block
    block |این محک قرآن و حال انبیا|
    block |چون منحک مر قلب را گوید بیا|
  block
    block |تا ببینی خویش را ز آسیب من|
    block |که نه‌ای اهل فراز و شیب من|
  block
    block |عقل را گر اره‌ای سازد دو نیم|
    block |هم‌چو زر باشد در آتش او بسیم|
  block
    block |وهم مر فرعون عالم‌سوز را|
    block |عقل مر موسی به جان افروز را|
  block
    block |رفت موسی بر طریق نیستی|
    block |گفت فرعونش بگو تو کیستی|
  block
    block |گفت من عقلم رسول ذوالجلال|
    block |حجةالله‌ام امانم از ضلال|
  block
    block |گفت نی خامش رها کن های هو|
    block |نسبت و نام قدیمت را بگو|
  block
    block |گفت که نسبت مر از خاکدانش|
    block |نام اصلم کمترین بندگانش|
  block
    block |بنده‌زادهٔ آن خداوند وحید|
    block |زاده از پشت جواری و عبید|
  block
    block |نسبت اصلم ز خاک و آب و گل|
    block |آب و گل را داد یزدان جان و دل|
  block
    block |مرجع این جسم خاکم هم به خاک|
    block |مرجع تو هم به خاک ای سهمناک|
  block
    block |اصل ما و اصل جمله سرکشان|
    block |هست از خاکی و آن را صد نشان|
  block
    block |که مدد از خاک می‌گیرد تنت|
    block |از غذایی خاک پیچد گردنت|
  block
    block |چون رود جان می‌شود او باز خاک|
    block |اندر آن گور مخوف سهمناک|
  block
    block |هم تو و هم ما و هم اشباه تو|
    block |خاک گردند و نماند جاه تو|
  block
    block |گفت غیر این نسب نامیت هست|
    block |مر ترا آن نام خود اولیترست|
  block
    block |بندهٔ فرعون و بندهٔ بندگانش|
    block |که ازو پرورد اول جسم و جانش|
  block
    block |بندهٔ یاغی طاغی ظلوم|
    block |زین وطن بگریخته از فعل شوم|
  block
    block |خونی و غداری و حق‌ناشناس|
    block |هم برین اوصاف خود می‌کن قیاس|
  block
    block |در غریبی خوار و درویش و خلق|
    block |که ندانستی سپاس ما و حق|
  block
    block |گفت حاشا که بود با آن ملیک|
    block |در خداوندی کسی دیگر شریک|
  block
    block |واحد اندر ملک او را یار نی|
    block |بندگانش را جز او سالار نی|
  block
    block |نیست خلقش را دگر کس مالکی|
    block |شرکتش دعوی کند جز هالکی|
  block
    block |نقش او کردست و نقاش من اوست|
    block |غیر اگر دعوی کند او ظلم‌جوست|
  block
    block |تو نتوانی ابروی من ساختن|
    block |چون توانی جان من بشناختن|
  block
    block |بلک آن غدار و آن طاغی توی|
    block |که کنی با حق دعوی دوی|
  block
    block |گر بکشتم من عوانی را به سهو|
    block |نه برای نفس کشتم نه به لهو|
  block
    block |من زدم مشتی و ناگاه اوفتاد|
    block |آنک جانش خود نبد جانی بداد|
  block
    block |من سگی کشتم تو مرسل‌زادگان|
    block |صدهزاران طفل بی‌جرم و زیان|
  block
    block |کشته‌ای و خونشان در گردنت|
    block |تا چه آید بر تو زین خون خوردنت|
  block
    block |کشته‌ای ذریت یعقوب را|
    block |بر امید قتل من مطلوب را|
  block
    block |کوری تو حق مرا خود برگزید|
    block |سرنگون شد آنچ نفست می‌پزید|
  block
    block |گفت اینها را بهل بی‌هیچ شک|
    block |این بود حق من و نان و نمک|
  block
    block |که مرا پیش حشر خواری کنی|
    block |روز روشن بر دلم تاری کنی|
  block
    block |گفت خواری قیامت صعب‌تر|
    block |گر نداری پاس من در خیر و شر|
  block
    block |زخم کیکی را نمی‌توانی کشید|
    block |زخم ماری را تو چون خواهی چشید|
  block
    block |ظاهرا کار تو ویران می‌کنم|
    block |لیک خاری را گلستان می‌کنم|