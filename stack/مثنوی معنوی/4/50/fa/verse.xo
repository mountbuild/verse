
block |آموختن پیشه گورکنی قابیل از زاغ پیش از آنک در عالم علم گورکنی و گور بود|
  block
    block |کندن گوری که کمتر پیشه بود|
    block |کی ز فکر و حیله و اندیشه بود|
  block
    block |گر بدی این فهم مر قابیل را|
    block |کی نهادی بر سر او هابیل را|
  block
    block |که کجا غایب کنم این کشته را|
    block |این به خون و خاک در آغشته را|
  block
    block |دید زاغی زاغ مرده در دهان|
    block |بر گرفته تیز می‌آمد چنان|
  block
    block |از هوا زیر آمد و شد او به فن|
    block |از پی تعلیم او را گورکن|
  block
    block |پس به چنگال از زمین انگیخت گرد|
    block |زود زاغ مرده را در گور کرد|
  block
    block |دفن کردش پس بپوشیدش به خاک|
    block |زاغ از الهام حق بد علم‌ناک|
  block
    block |گفت قابیل آه شه بر عقل من|
    block |که بود زاغی ز من افزون به فن|
  block
    block |عقل کل را گفت مازاغ البصر|
    block |عقل جزوی می‌کند هر سو نظر|
  block
    block |عقل مازاغ است نور خاصگان|
    block |عقل زاغ استاد گور مردگان|
  block
    block |جان که او دنبالهٔ زاغان پرد|
    block |زاغ او را سوی گورستان برد|
  block
    block |هین مدو اندر پی نفس چو زاغ|
    block |کو به گورستان برد نه سوی باغ|
  block
    block |گر روی رو در پی عنقای دل|
    block |سوی قاف و مسجد اقصای دل|
  block
    block |نوگیاهی هر دم ز سودای تو|
    block |می‌دمد در مسجد اقصای تو|
  block
    block |تو سلیمان‌وار داد او بده|
    block |پی بر از وی پای رد بر وی منه|
  block
    block |زانک حال این زمین با ثبات|
    block |باز گوید با تو انواع نبات|
  block
    block |در زمین گر نیشکر ور خود نیست|
    block |ترجمان هر زمین نبت ویست|
  block
    block |پس زمین دل که نبتش فکر بود|
    block |فکرها اسرار دل را وا نمود|
  block
    block |گر سخن‌کش یابم اندر انجمن|
    block |صد هزاران گل برویم چون چمن|
  block
    block |ور سخن‌کش یابم آن دم زن به مزد|
    block |می‌گریزد نکته‌ها از دل چو دزد|
  block
    block |جنبش هر کس به سوی جاذبست|
    block |جذب صدق نه چو جذب کاذبست|
  block
    block |می‌روی گه گمره و گه در رشد|
    block |رشته پیدا نه و آنکت می‌کشد|
  block
    block |اشتر کوری مهار تو رهین|
    block |تو کشش می‌بین مهارت را مبین|
  block
    block |گر شدی محسوس جذاب و مهار|
    block |پس نماندی این جهان دارالغرار|
  block
    block |گبر دیدی کو پی سگ می‌رود|
    block |سخرهٔ دیو ستنبه می‌شود|
  block
    block |در پی او کی شدی مانند حیز|
    block |پی خود را واکشیدی گبر نیز|
  block
    block |گاو گر واقف ز قصابان بدی|
    block |کی پی ایشان بدان دکان شدی|
  block
    block |یا بخوردی از کف ایشان سبوس|
    block |یا بدادی شیرشان از چاپلوس|
  block
    block |ور بخوردی کی علف هضمش شدی|
    block |گر ز مقصود علف واقف بدی|
  block
    block |پس ستون این جهان خود غفلتست|
    block |چیست دولت کین دوادو با لتست|
  block
    block |اولش دو دو به آخر لت بخور|
    block |جز درین ویرانه نبود مرگ خر|
  block
    block |تو به جد کاری که بگرفتی به دست|
    block |عیبش این دم بر تو پوشیده شدست|
  block
    block |زان همی تانی بدادن تن به کار|
    block |که بپوشید از تو عیبش کردگار|
  block
    block |همچنین هر فکر که گرمی در آن|
    block |عیب آن فکرت شدست از تو نهان|
  block
    block |بر تو گر پیدا شدی زو عیب و شین|
    block |زو رمیدی جانت بعد المشرقین|
  block
    block |حال که آخر زو پشیمان می‌شوی|
    block |گر بود این حال اول کی دوی|
  block
    block |پس بپوشید اول آن بر جان ما|
    block |تا کنیم آن کار بر وفق قضا|
  block
    block |چون قضا آورد حکم خود پدید|
    block |چشم وا شد تا پشیمانی رسید|
  block
    block |این پشیمانی قضای دیگرست|
    block |این پشیمانی بهل حق را پرست|
  block
    block |ور کنی عادت پشیمان خور شوی|
    block |زین پشیمانی پشیمان‌تر شوی|
  block
    block |نیم عمرت در پریشانی رود|
    block |نیم دیگر در پشیمانی رود|
  block
    block |ترک این فکر و پریشانی بگو|
    block |حال و یار و کار نیکوتر بجو|
  block
    block |ور نداری کار نیکوتر به دست|
    block |پس پشیمانیت بر فوت چه است|
  block
    block |گر همی دانی ره نیکو پرست|
    block |ور ندانی چون بدانی کین به دست|
  block
    block |بد ندانی تا ندانی نیک را|
    block |ضد را از ضد توان دید ای فتی|
  block
    block |چون ز ترک فکر این عاجز شدی|
    block |از گناه آنگاه هم عاجز بدی|
  block
    block |چون بدی عاجز پشیمانی ز چیست|
    block |عاجزی را باز جو کز جذب کیست|
  block
    block |عاجزی بی‌قادری اندر جهان|
    block |کس ندیدست و نباشد این بدان|
  block
    block |همچنین هر آرزو که می‌بری|
    block |تو ز عیب آن حجابی اندری|
  block
    block |ور نمودی علت آن آرزو|
    block |خود رمیدی جان تو زان جست و جو|
  block
    block |گر نمودی عیب آن کار او ترا|
    block |کس نبردی کش کشان آن سو ترا|
  block
    block |وان دگر کار کز آن هستی نفور|
    block |زان بود که عیبش آمد در ظهور|
  block
    block |ای خدای رازدان خوش‌سخن|
    block |عیب کار بد ز ما پنهان مکن|
  block
    block |عیب کار نیک را منما به ما|
    block |تا نگردیم از روش سرد و هبا|
  block
    block |هم بر آن عادت سلیمان سنی|
    block |رفت در مسجد میان روشنی|
  block
    block |قاعدهٔ هر روز را می‌جست شاه|
    block |که ببیند مسجد اندر نو گیاه|
  block
    block |دل ببیند سر بدان چشم صفی|
    block |آن حشایش که شد از عامه خفی|