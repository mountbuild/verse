
block |قصهٔ عطاری کی سنگ ترازوی او گل  سرشوی بود و دزدیدن  مشتری گل خوار از آن گل هنگام سنجیدن شکر دزدیده و پنهان|
  block
    block |پیش عطاری یکی گل‌خوار رفت|
    block |تا خرد ابلوج قند خاص زفت|
  block
    block |پس بر عطار طرار دودل|
    block |موضع سنگ ترازو بود گل|
  block
    block |گفت گل سنگ ترازوی منست|
    block |گر ترا میل شکر بخریدنست|
  block
    block |گفت هستم در مهمی قندجو|
    block |سنگ میزان هر چه خواهی باش گو|
  block
    block |گفت با خود پیش آنک گل‌خورست|
    block |سنگ چه بود گل نکوتر از زرست|
  block
    block |هم‌چو آن دلاله که گفت ای پسر|
    block |نو عروسی یافتم بس خوب‌فر|
  block
    block |سخت زیبا لیک هم یک چیز هست|
    block |که آن ستیره دختر حلواگرست|
  block
    block |گفت بهتر این چنین خود گر بود|
    block |دختر او چرب و شیرین‌تر بود|
  block
    block |گر نداری سنگ و سنگت از گلست|
    block |این به و به گل مرا میوهٔ دلست|
  block
    block |اندر آن کفهٔ ترازو ز اعتداد|
    block |او به جای سنگ آن گل را نهاد|
  block
    block |پس برای کفهٔ دیگر به دست|
    block |هم به قدر آن شکر را می‌شکست|
  block
    block |چون نبودش تیشه‌ای او دیر ماند|
    block |مشتری را منتظر آنجا نشاند|
  block
    block |رویش آن سو بود گل‌خور ناشکفت|
    block |گل ازو پوشیده دزدیدن گرفت|
  block
    block |ترس ترسان که نباید ناگهان|
    block |چشم او بر من فتد از امتحان|
  block
    block |دید عطار آن و خود مشغول کرد|
    block |که فزون‌تر دزد هین ای روی‌زرد|
  block
    block |گر بدزدی وز گل من می‌بری|
    block |رو که هم از پهلوی خود می‌خوری|
  block
    block |تو همی ترسی ز من لیک از خری|
    block |من همی‌ترسم که تو کمتر خوری|
  block
    block |گرچه مشغولم چنان احمق نیم|
    block |که شکر افزون کشی تو از نیم|
  block
    block |چون ببینی مر شکر را ز آزمود|
    block |پس بدانی احمق و غافل کی بود|
  block
    block |مرغ زان دانه نظر خوش می‌کند|
    block |دانه هم از دور راهش می‌زند|
  block
    block |کز زنای چشم حظی می‌بری|
    block |نه کباب از پهلوی خود می‌خوری|
  block
    block |این نظر از دور چون تیرست و سم|
    block |عشقت افزون می‌شود صبر تو کم|
  block
    block |مال دنیا دام مرغان ضعیف|
    block |ملک عقبی دام مرغان شریف|
  block
    block |تا بدین ملکی که او دامست ژرف|
    block |در شکار آرند مرغان شگرف|
  block
    block |من سلیمان می‌نخواهم ملکتان|
    block |بلک من برهانم از هر هلکتان|
  block
    block |کین زمان هستید خود مملوک ملک|
    block |مالک ملک آنک بجهید او ز هلک|
  block
    block |بازگونه ای اسیر این جهان|
    block |نام خود کردی امیر این جهان|
  block
    block |ای تو بندهٔ این جهان محبوس جان|
    block |چند گویی خویش را خواجهٔ جهان|