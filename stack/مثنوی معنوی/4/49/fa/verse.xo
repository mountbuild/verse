
block |درآمدن سلیمان علیه‌السلام هر روز در مسجد اقصی بعد از تمام شدن جهت عبادت و ارشاد عابدان و معتکفان و  رستن عقاقیر در مسجد|
  block
    block |هر صباحی چون سلیمان آمدی|
    block |خاضع اندر مسجد اقصی شدی|
  block
    block |نوگیاهی رسته دیدی اندرو|
    block |پس بگفتی نام و نفع خود بگو|
  block
    block |تو چه دارویی چیی نامت چیست|
    block |تو زیان کی و نفعت بر کیست|
  block
    block |پس بگفتی هر گیاهی فعل و نام|
    block |که من آن را جانم و این را حمام|
  block
    block |من مرین را زهرم و او را شکر|
    block |نام من اینست بر لوح از قدر|
  block
    block |پس طبیبان از سلیمان زان گیا|
    block |عالم و دانا شدندی مقتدی|
  block
    block |تا کتبهای طبیبی ساختند|
    block |جسم را از رنج می‌پرداختند|
  block
    block |این نجوم و طب وحی انبیاست|
    block |عقل و حس را سوی بی‌سو ره کجاست|
  block
    block |عقل جزوی عقل استخراج نیست|
    block |جز پذیرای فن و محتاج نیست|
  block
    block |قابل تعلیم و فهمست این خرد|
    block |لیک صاحب وحی تعلیمش دهد|
  block
    block |جمله حرفتها یقین از وحی بود|
    block |اول او لیک عقل آن را فزود|
  block
    block |هیچ حرفت را ببین کین عقل ما|
    block |تاند او آموختن بی‌اوستا|
  block
    block |گرچه اندر مکر موی‌اشکاف بد|
    block |هیچ پیشه رام بی‌استا نشد|
  block
    block |دانش پیشه ازین عقل ار بدی|
    block |پیشهٔ بی‌اوستا حاصل شدی|