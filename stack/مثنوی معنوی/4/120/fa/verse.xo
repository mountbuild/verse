
block |اختیار کردن پادشاه دختر درویش زاهدی را از جهت پسر و اعتراض کردن اهل حرم و ننگ داشتن ایشان از پیوندی درویش|
  block
    block |مادر شه‌زاده گفت از نقص عقل|
    block |شرط کفویت بود در عقل نقل|
  block
    block |تو ز شح و بخل خواهی وز دها|
    block |تا ببندی پور ما را بر گدا|
  block
    block |گفت صالح را گدا گفتن خطاست|
    block |کو غنی القلب از داد خداست|
  block
    block |در قناعت می‌گریزد از تقی|
    block |نه از لیمی و کسل هم‌چون گدا|
  block
    block |قلتی کان از قناعت وز تقاست|
    block |آن ز فقر و قلت دونان جداست|
  block
    block |حبه‌ای آن گر بیابد سر نهد|
    block |وین ز گنج زر به همت می‌جهد|
  block
    block |شه که او از حرص قصد هر حرام|
    block |می‌کند او را گدا گوید همام|
  block
    block |گفت کو شهر و قلاع او را جهاز|
    block |یا نثار گوهر و دینار ریز|
  block
    block |گفت رو هر که غم دین برگزید|
    block |باقی غمها خدا از وی برید|
  block
    block |غالب آمد شاه و دادش دختری|
    block |از نژاد صالحی خوش جوهری|
  block
    block |در ملاحت خود نظیر خود نداشت|
    block |چهره‌اش تابان‌تر از خورشید چاشت|
  block
    block |حسن دختر این خصالش آنچنان|
    block |کز نکویی می‌نگنجد در بیان|
  block
    block |صید دین کن تا رسد اندر تبع|
    block |حسن و مال و جاه و بخت منتفع|
  block
    block |آخرت قطار اشتر دان به ملک|
    block |در تبع دنیاش هم‌چون پشم و پشک|
  block
    block |پشم بگزینی شتر نبود ترا|
    block |ور بود اشتر چه قیمت پشم را|
  block
    block |چون بر آمد این نکاح آن شاه را|
    block |با نژاد صالحان بی مرا|
  block
    block |از قضا کمپیرکی جادو که بود|
    block |عاشق شه‌زادهٔ با حسن و جود|
  block
    block |جادوی کردش عجوزهٔ کابلی|
    block |کی برد زان رشک سحر بابلی|
  block
    block |شه بچه شد عاشق کمپیر زشت|
    block |تا عروس و آن عروسی را بهشت|
  block
    block |یک سیه دیوی و کابولی زنی|
    block |گشت به شه‌زاده ناگه ره‌زنی|
  block
    block |آن نودساله عجوزی گنده کس|
    block |نه خرد هشت آن ملک را و نه نس|
  block
    block |تا به سالی بود شه‌زاده اسیر|
    block |بوسه‌جایش نعل کفش گنده پیر|
  block
    block |صحبت کمپیر او را می‌درود|
    block |تا ز کاهش نیم‌جانی مانده بود|
  block
    block |دیگران از ضعف وی با درد سر|
    block |او ز سکر سحر از خود بی‌خبر|
  block
    block |این جهان بر شاه چون زندان شده|
    block |وین پسر بر گریه‌شان خندان شده|
  block
    block |شاه بس بیچاره شد در برد و مات|
    block |روز و شب می‌کرد قربان و زکات|
  block
    block |زانک هر چاره که می‌کرد آن پدر|
    block |عشق کمپیرک همی‌شد بیشتر|
  block
    block |پس یقین گشتش که مطلق آن سریست|
    block |چاره او را بعد از این لابه گریست|
  block
    block |سجده می‌کرد او که هم فرمان تراست|
    block |غیر حق بر ملک حق فرمان کراست|
  block
    block |لیک این مسکین همی‌سوزد چو عود|
    block |دست گیرش ای رحیم و ای ودود|
  block
    block |تا ز یا رب یا رب و افغان شاه|
    block |ساحری استاد پیش آمد ز راه|