
block |قصهٔ شاعر و صله دادن شاه و مضاعف کردن آن وزیر بوالحسن نام|
  block
    block |شاعری آورد شعری پیش شاه|
    block |بر امید خلعت و اکرام و جاه|
  block
    block |شاه مکرم بود فرمودش هزار|
    block |از زر سرخ و کرامات و نثار|
  block
    block |پس وزیرش گفت کین اندک بود|
    block |ده هزارش هدیه وا ده تا رود|
  block
    block |از چنو شاعر نس از تو بحردست|
    block |ده هزاری که بگفتم اندکست|
  block
    block |فقه گفت آن شاه را و فلسفه|
    block |تا برآمد عشر خرمن از کفه|
  block
    block |ده هزارش داد و خلعت درخورش|
    block |خانهٔ شکر و ثنا گشت آن سرش|
  block
    block |پس تفحص کرد کین سعی کی بود|
    block |شاه را اهلیت من کی نمود|
  block
    block |پس بگفتندش فلان‌الدین وزیر|
    block |آن حسن نام و حسن خلق و ضمیر|
  block
    block |در ثنای او یکی شعری دراز|
    block |بر نبشت و سوی خانه رفت باز|
  block
    block |بی‌زبان و لب همان نعمای شاه|
    block |مدح شه می‌کرد و خلعتهای شاه|