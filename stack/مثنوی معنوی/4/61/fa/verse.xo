
block |نصیحت دنیا اهل دنیا را به زبان حال و بی‌وفایی خود را نمودن  به وفا طمع دارندگان ازو|
  block
    block |گفت بنمودم دغل لیکن ترا|
    block |از نصیحت باز گفتم ماجرا|
  block
    block |هم‌چنین دنیا اگر چه خوش شکفت|
    block |بانگ زد هم بی‌وفایی خویش گفت|
  block
    block |اندرین کون و فساد ای اوستاد|
    block |آن دغل کون و نصیحت آن فساد|
  block
    block |کون می‌گوید بیا من خوش‌پیم|
    block |وآن فسادش گفته رو من لا شی‌ام|
  block
    block |ای ز خوبی بهاران لب گزان|
    block |بنگر آن سردی و زردی خزان|
  block
    block |روز دیدی طلعت خورشید خوب|
    block |مرگ او را یاد کن وقت غروب|
  block
    block |بدر را دیدی برین خوش چار طاق|
    block |حسرتش را هم ببین اندر محاق|
  block
    block |کودکی از حسن شد مولای خلق|
    block |بعد فردا شد خرف رسوای خلق|
  block
    block |گر تن سیمین‌تنان کردت شکار|
    block |بعد پیری بین تنی چون پنبه‌زار|
  block
    block |ای بدیده لوتهای چرب خیز|
    block |فضلهٔ آن را ببین در آب‌ریز|
  block
    block |مر خبث را گو که آن خوبیت کو|
    block |بر طبق آن ذوق و آن نغزی و بو|
  block
    block |گوید او آن دانه بد من دام آن|
    block |چون شدی تو صید شد دانه نهان|
  block
    block |بس انامل رشک استادان شده|
    block |در صناعت عاقبت لرزان شده|
  block
    block |نرگس چشم خمار هم‌چو جان|
    block |آخر اعمش بین و آب از وی چکان|
  block
    block |حیدری کاندر صف شیران رود|
    block |آخر او مغلوب موشی می‌شود|
  block
    block |طبع تیز دوربین محترف|
    block |چون خر پیرش ببین آخر خرف|
  block
    block |زلف جعد مشکبار عقل‌بر|
    block |آخرا چون دم زشت خنگ خر|
  block
    block |خوش ببین کونش ز اول باگشاد|
    block |وآخر آن رسواییش بین و فساد|
  block
    block |زانک او بنمود پیدا دام را|
    block |پیش تو بر کند سبلت خام را|
  block
    block |پس مگو دنیا به تزویرم فریفت|
    block |ورنه عقل من ز دامش می‌گریخت|
  block
    block |طوق زرین و حمایل بین هله|
    block |غل و زنجیری شدست و سلسله|
  block
    block |همچنین هر جزو عالم می‌شمر|
    block |اول و آخر در آرش در نظر|
  block
    block |هر که آخربین‌تر او مسعودتر|
    block |هر که آخربین‌تر او مطرودتر|
  block
    block |روی هر یک چون مه فاخر ببین|
    block |چونک اول دیده شد آخر ببین|
  block
    block |تا نباشی هم‌چو ابلیس اعوری|
    block |نیم بیند نیم نی چون ابتری|
  block
    block |دید طین آدم و دینش ندید|
    block |این جهان دید آن جهان‌بینش ندید|
  block
    block |فضل مردان بر زنان ای بو شجاع|
    block |نیست بهر قوت و کسب و ضیاع|
  block
    block |ورنه شیر و پیل را بر آدمی|
    block |فضل بودی بهر قوت ای عمی|
  block
    block |فضل مردان بر زن ای حالی‌پرست|
    block |زان بود که مرد پایان بین‌ترست|
  block
    block |مرد کاندر عاقبت‌بینی خمست|
    block |او ز اهل عاقبت چون زن کمست|
  block
    block |از جهان دو بانگ می‌آید به ضد|
    block |تا کدامین را تو باشی مستعد|
  block
    block |آن یکی بانگش نشور اتقیا|
    block |وان یکی بانگش فریب اشقیا|
  block
    block |من شکوفهٔ خارم ای خوش گرمدار|
    block |گل بریزد من بمانم شاخ خار|
  block
    block |بانگ اشکوفه‌ش که اینک گل‌فروش|
    block |بانگ خار او که سوی ما مکوش|
  block
    block |این پذیرفتی بماندی زان دگر|
    block |که محب از ضد محبوبست کر|
  block
    block |آن یکی بانگ این که اینک حاضرم|
    block |بانگ دیگر بنگر اندر آخرم|
  block
    block |حاضری‌ام هست چون مکر و کمین|
    block |نقش آخر ز آینهٔ اول ببین|
  block
    block |چون یکی زین دو جوال اندر شدی|
    block |آن دگر را ضد و نا درخور شدی|
  block
    block |ای خنک آنکو ز اول آن شنید|
    block |کش عقول و مسمع مردان شنید|
  block
    block |خانه خالی یافت و جا را او گرفت|
    block |غیر آنش کژ نماید یا شگفت|
  block
    block |کوزهٔ نو کو به خود بولی کشید|
    block |آن خبث را آب نتواند برید|
  block
    block |در جهان هر چیز چیزی می‌کشد|
    block |کفر کافر را و مرشد را رشد|
  block
    block |کهربا هم هست و مغناطیس هست|
    block |تا تو آهن یا کهی آیی بشست|
  block
    block |برد مغناطیست ار تو آهنی|
    block |ور کهی بر کهربا بر می‌تنی|
  block
    block |آن یکی چون نیست با اخیار یار|
    block |لاجرم شد پهلوی فجار جار|
  block
    block |هست موسی پیش قبطی بس ذمیم|
    block |هست هامان پیش سبطی بس رجیم|
  block
    block |جان هامان جاذب قبطی شده|
    block |جان موسی طالب سبطی شده|
  block
    block |معدهٔ خر که کشد در اجتذاب|
    block |معدهٔ آدم جذوب گندم آب|
  block
    block |گر تو نشناسی کسی را از ظلام|
    block |بنگر او را کوش سازیدست امام|