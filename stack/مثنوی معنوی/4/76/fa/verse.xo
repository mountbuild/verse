
block |امیر کردن رسول علیه‌السلام جوان هذیلی را بر سریه‌ای کی در آن پیران  و جنگ آزمودگان بودند|
  block
    block |یک سریه می‌فرستادش رسول|
    block |به هر جنگ کافر و دفع فضول|
  block
    block |یک جوانی را گزید او از هذیل|
    block |میر لشکر کردش و سالار خیل|
  block
    block |اصل لشکر بی‌گمان سرور بود|
    block |قوم بی‌سرور تن بی‌سر بود|
  block
    block |این همه که مرده و پژمرده‌ای|
    block |زان بود که ترک سرور کرده‌ای|
  block
    block |از کسل وز بخل وز ما و منی|
    block |می‌کشی سر خویش را سر می‌کنی|
  block
    block |هم‌چو استوری که بگریزد ز بار|
    block |او سر خود گیرد اندر کوهسار|
  block
    block |صاحبش در پی دوان کای خیره سر|
    block |هر طرف گرگیست اندر قصد خر|
  block
    block |گر ز چشمم این زمان غایب شوی|
    block |پیشت آید هر طرف گرگ قوی|
  block
    block |استخوانت را بخاید چون شکر|
    block |که نبینی زندگانی را دگر|
  block
    block |آن مگیر آخر بمانی از علف|
    block |آتش از بی‌هیزمی گردد تلف|
  block
    block |هین بمگریز از تصرف کردنم|
    block |وز گرانی بار که جانت منم|
  block
    block |تو ستوری هم که نفست غالبست|
    block |حکم غالب را بود ای خودپرست|
  block
    block |خر نخواندت اسپ خواندت ذوالجلال|
    block |اسپ تازی را عرب گوید تعال|
  block
    block |میر آخر بود حق را مصطفی|
    block |بهر استوران نفس پر جفا|
  block
    block |قل تعالوا گفت از جذب کرم|
    block |تا ریاضتتان دهم من رایضم|
  block
    block |نفسها را تا مروض کرده‌ام|
    block |زین ستوران بس لگدها خورده‌ام|
  block
    block |هر کجا باشد ریاضت‌باره‌ای|
    block |از لگدهااش نباشد چاره‌ای|
  block
    block |لاجرم اغلب بلا بر انبیاست|
    block |که ریاضت دادن خامان بلاست|
  block
    block |سکسکانید از دمم یرغا روید|
    block |تا یواش و مرکب سلطان شوید|
  block
    block |قل تعالوا قل تعالو گفت رب|
    block |ای ستوران رمیده از ادب|
  block
    block |گر نیایند ای نبی غمگین مشو|
    block |زان دو بی‌تمکین تو پر از کین مشو|
  block
    block |گوش بعضی زین تعالواها کرست|
    block |هر ستوری را صطبلی دیگرست|
  block
    block |منهزم گردند بعضی زین ندا|
    block |هست هر اسپی طویلهٔ او جدا|
  block
    block |منقبض گردند بعضی زین قصص|
    block |زانک هر مرغی جدا دارد قفس|
  block
    block |خود ملایک نیز ناهمتا بدند|
    block |زین سبب بر آسمان صف صف شدند|
  block
    block |کودکان گرچه به یک مکتب درند|
    block |در سبق هر یک ز یک بالاترند|
  block
    block |مشرقی و مغربی را حسهاست|
    block |منصب دیدار حس چشم‌راست|
  block
    block |صد هزاران گوشها گر صف زنند|
    block |جمله محتاجان چشم روشن‌اند|
  block
    block |باز صف گوشها را منصبی|
    block |در سماع جان و اخبار و نبی|
  block
    block |صد هزاران چشم را آن راه نیست|
    block |هیچ چشمی از سماع آگاه نیست|
  block
    block |هم‌چنین هر حس یک یک می‌شمر|
    block |هر یکی معزول از آن کار دگر|
  block
    block |پنج حس ظاهر و پنج اندرون|
    block |ده صف‌اند اندر قیام الصافون|
  block
    block |هر کسی کو از صف دین سرکشست|
    block |می‌رود سوی صفی کان واپسست|
  block
    block |تو ز گفتار تعالوا کم مکن|
    block |کیمیای بس شگرفست این سخن|
  block
    block |گر مسی گردد ز گفتارت نفیر|
    block |کیمیا را هیچ از وی وام گیر|
  block
    block |این زمان گر بست نفس ساحرش|
    block |گفت تو سودش کند در آخرش|
  block
    block |قل تعالوا قل تعالوا ای غلام|
    block |هین که ان الله یدعوا للسلام|
  block
    block |خواجه باز آ از منی و از سری|
    block |سروری جو کم طلب کن سروری|