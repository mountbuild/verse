
block |رد کردن معشوقه عذر عاشق را و تلبیس او را در روی او مالیدن|
  block
    block |در جوابش بر گشاد آن یار لب|
    block |کز سوی ما روز سوی تست شب|
  block
    block |حیله‌های تیره اندر داوری|
    block |پیش بینایان چرا می‌آوری|
  block
    block |هر چه در دل داری از مکر و رموز|
    block |پیش ما رسواست و پیدا هم‌چو روز|
  block
    block |گر بپوشیمش ز بنده‌پروری|
    block |تو چرا بی‌رویی از حد می‌بری|
  block
    block |از پدر آموز که آدم در گناه|
    block |خوش فرود آمد به سوی پایگاه|
  block
    block |چون بدید آن عالم الاسرار را|
    block |بر دو پا استاد استغفار را|
  block
    block |بر سر خاکستر انده نشست|
    block |از بهانه شاخ تا شاخی نجست|
  block
    block |ربنا انا ظلمنا گفت و بس|
    block |چونک جانداران بدید از پیش و پس|
  block
    block |دید جانداران پنهان هم‌چو جان|
    block |دورباش هر یکی تا آسمان|
  block
    block |که هلا پیش سلیمان مور باش|
    block |تا بنشکافد ترا این دورباش|
  block
    block |جز مقام راستی یک دم مه‌ایست|
    block |هیچ لالا مرد را چون چشم نیست|
  block
    block |کور اگر از پند پالوده شود|
    block |هر دمی او باز آلوده شود|
  block
    block |آدما تو نیستی کور از نظر|
    block |لیک اذا جاء القضا عمی البصر|
  block
    block |عمرها باید به نادر گاه‌گاه|
    block |تا که بینا از قضا افتد به چاه|
  block
    block |کور را خود این قضا همراه اوست|
    block |که مرورا اوفتادن طبع و خوست|
  block
    block |در حدث افتد نداند بوی چیست|
    block |از منست این بوی یا ز آلودگیست|
  block
    block |ور کسی بر وی کند مشکی نثار|
    block |هم ز خود داند نه از احسان یار|
  block
    block |پس دو چشم روشن ای صاحب‌نظر|
    block |مر ترا صد مادرست و صد پدر|
  block
    block |خاصه چشم دل آن هفتاد توست|
    block |وین دو چشم حس خوشه‌چین اوست|
  block
    block |ای دریغا ره‌زنان بنشسته‌اند|
    block |صد گره زیر زبانم بسته‌اند|
  block
    block |پای‌بسته چون رود خوش راهوار|
    block |بس گران بندیست این معذور دار|
  block
    block |این سخن اشکسته می‌آید دلا|
    block |کین سخن درست غیرت آسیا|
  block
    block |در اگر چه خرد و اشکسته شود|
    block |توتیای دیدهٔ خسته شود|
  block
    block |ای در از اشکست خود بر سر مزن|
    block |کز شکستن روشنی خواهی شدن|
  block
    block |همچنین اشکسته بسته گفتنیست|
    block |حق کند آخر درستش کو غنیست|
  block
    block |گندم ار بشکست و از هم در سکست|
    block |بر دکان آمد که نک نان درست|
  block
    block |تو هم ای عاشق چو جرمت گشت فاش|
    block |آب و روغن ترک کن اشکسته باش|
  block
    block |آنک فرزندان خاص آدم‌اند|
    block |نفحهٔ انا ظلمنا می‌دمند|
  block
    block |حاجت خود عرضه کن حجت مگو|
    block |هم‌چو ابلیس لعین سخت‌رو|
  block
    block |سخت‌رویی گر ورا شد عیب‌پوش|
    block |در ستیز و سخت‌رویی رو بکوش|
  block
    block |آن ابوجهل از پیمبر معجزی|
    block |خواست هم‌چون کینه‌ور ترکی غزی|
  block
    block |لیک آن صدیق حق معجز نخواست|
    block |گفت این رو خود نگوید جز که راست|
  block
    block |کی رسد هم‌چون توی را کز منی|
    block |امتحان هم‌چو من یاری کنی|