
block |سر خواندن وضو کننده اوراد وضو را|
  block
    block |در وضو هر عضو را وردی جدا|
    block |آمدست اندر خبر بهر دعا|
  block
    block |چونک استنشاق بینی می‌کنی|
    block |بوی جنت خواه از رب غنی|
  block
    block |تا ترا آن بو کشد سوی جنان|
    block |بوی گل باشد دلیل گلبنان|
  block
    block |چونک استنجا کنی ورد و سخن|
    block |این بود یا رب تو زینم پاک کن|
  block
    block |دست من اینجا رسید این را بشست|
    block |دستم اندر شستن جانست سست|
  block
    block |ای ز تو کس گشته جان ناکسان|
    block |دست فضل تست در جانها رسان|
  block
    block |حد من این بود کردم من لئیم|
    block |زان سوی حد را نقی کن ای کریم|
  block
    block |از حدث شستم خدایا پوست را|
    block |از حوادث تو بشو این دوست را|