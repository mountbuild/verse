
block |بیان آنک هر حس مدرکی را از آدمی نیز مدرکاتی دیگرست کی از مدرکات آن  حس دگر بی‌خبرست چنانک هر پیشه‌ور استاد اعجمی کار آن استاد دگر پیشه‌ورست و بی‌خبری او از آنک وظیفهٔ او نیست دلیل نکند کی آن مدرکات نیست  اگر چه به حکم حال منکر بود آن را اما از منکری او اینجا جز بی‌خبری  نمی‌خواهیم درین مقام|
  block
    block |چنبرهٔ دید جهان ادراک تست|
    block |پردهٔ پاکان حس ناپاک تست|
  block
    block |مدتی حس را بشو ز آب عیان|
    block |این چنین دان جامه‌شوی صوفیان|
  block
    block |چون شدی تو پاک پرده بر کند|
    block |جان پاکان خویش بر تو می‌زند|
  block
    block |جمله عالم گر بود نور و صور|
    block |چشم را باشد از آن خوبی خبر|
  block
    block |چشم بستی گوش می‌آری به پیش|
    block |تا نمایی زلف و رخسارهٔ به تیش|
  block
    block |گوش گوید من به صورت نگروم|
    block |صورت ار بانگی زند من بشنوم|
  block
    block |عالمم من لکی اندر فن خویش|
    block |فن من جز حرف و صوتی نیست بیش|
  block
    block |هین بیا بینی ببین این خوب را|
    block |نیست در خور بینی این مطلوب را|
  block
    block |گر بود مشک و گلابی بو برم|
    block |فن من اینست و علم و مخبرم|
  block
    block |کی ببینم من رخ آن سیم‌ساق|
    block |هین مکن تکلیف ما لیس یطاق|
  block
    block |باز حس کژ نبیند غیر کژ|
    block |خواه کژ غژ پیش او یا راست غژ|
  block
    block |چشم احول از یکی دیدن یقین|
    block |دانک معزولست ای خواجه معین|
  block
    block |تو که فرعونی همه مکری و زرق|
    block |مر مرا از خود نمی‌دانی تو فرق|
  block
    block |منگر از خود در من ای کژباز تو|
    block |تا یکی تو را نبینی تو دوتو|
  block
    block |بنگر اندر من ز من یک ساعتی|
    block |تا ورای کون بینی ساحتی|
  block
    block |وا رهی از تنگی و از ننگ و نام|
    block |عشق اندر عشق بینی والسلام|
  block
    block |پس بدانی چونک رستی از بدن|
    block |گوش و بینی چشم می‌داند شدن|
  block
    block |راست گفتست آن شه شیرین‌زبان|
    block |چشم گرد مو به موی عارفان|
  block
    block |چشم را چشمی نبود اول یقین|
    block |در رحم بود او جنین گوشتین|
  block
    block |علت دیدن مدان پیه ای پسر|
    block |ورنه خواب اندر ندیدی کس صور|
  block
    block |آن پری و دیو می‌بیند شبیه|
    block |نیست اندر دیدگاه هر دو پیه|
  block
    block |نور را با پیه خود نسبت نبود|
    block |نسبتش بخشید خلاق ودود|
  block
    block |آدمست از خاک کی ماند به خاک|
    block |جنیست از نار بی‌هیچ اشتراک|
  block
    block |نیست مانندای آتش آن پری|
    block |گر چه اصلش اوست چون می‌بنگری|
  block
    block |مرغ از بادست و کی ماند به باد|
    block |نامناسب را خدا نسبت به داد|
  block
    block |نسبت این فرعها با اصلها|
    block |هست بی‌چون ار چه دادش وصلها|
  block
    block |آدمی چون زادهٔ خاک هباست|
    block |این پسر را با پدر نسبت کجاست|
  block
    block |نسبتی گر هست مخفی از خرد|
    block |هست بی‌چون و خرد کی پی برد|
  block
    block |باد را بی چشم اگر بینش نداد|
    block |فرق چون می‌کرد اندر قوم عاد|
  block
    block |چون همی دانست مؤمن از عدو|
    block |چون همی دانست می را از کدو|
  block
    block |آتش نمرود را گر چشم نیست|
    block |با خلیلش چون تجشم کردنیست|
  block
    block |گر نبودی نیل را آن نور و دید|
    block |از چه قبطی را ز سبطی می‌گزید|
  block
    block |گرنه کوه و سنگ با دیدار شد|
    block |پس چرا داود را او یار شد|
  block
    block |این زمین را گر نبودی چشم جان|
    block |از چه قارون را فرو خورد آنچنان|
  block
    block |گر نبودی چشم دل حنانه را|
    block |چون بدیدی هجر آن فرزانه را|
  block
    block |سنگ‌ریزه گر نبودی دیده‌ور|
    block |چون گواهی دادی اندر مشت در|
  block
    block |ای خرد بر کش تو پر و بالها|
    block |سوره بر خوان زلزلت زلزالها|
  block
    block |در قیامت این زمین بر نیک و بد|
    block |کی ز نادیده گواهیها دهد|
  block
    block |که تحدث حالها و اخبارها|
    block |تظهر الارض لنا اسرارها|
  block
    block |این فرستادن مرا پیش تو میر|
    block |هست برهانی که بد مرسل خبیر|
  block
    block |کین چنین دارو چنین ناسور را|
    block |هست درخور از پی میسور را|
  block
    block |واقعاتی دیده بودی پیش ازین|
    block |که خدا خواهد مرا کردن گزین|
  block
    block |من عصا و نور بگرفته به دست|
    block |شاخ گستاخ ترا خواهم شکست|
  block
    block |واقعات سهمگین از بهر این|
    block |گونه گونه می‌نمودت رب دین|
  block
    block |در خور سر بد و طغیان تو|
    block |تا بدانی کوست درخوردان تو|
  block
    block |تا بدانی کو حکیمست و خبیر|
    block |مصلح امراض درمان‌ناپذیر|
  block
    block |تو به تاویلات می‌گشتی از آن|
    block |کور و گر کین هست از خواب گران|
  block
    block |وآن طبیب و آن منجم در لمع|
    block |دید تعبیرش بپوشید از طمع|
  block
    block |گفت دور از دولت و از شاهیت|
    block |که درآید غصه در آگاهیت|
  block
    block |از غذای مختلف یا از طعام|
    block |طبع شوریده همی‌بیند منام|
  block
    block |زانک دید او که نصیحت‌جو نه‌ای|
    block |تند و خون‌خواری و مسکین‌خو نه‌ای|
  block
    block |پادشاهان خون کنند از مصلحت|
    block |لیک رحمتشان فزونست از عنت|
  block
    block |شاه را باید که باشد خوی رب|
    block |رحمت او سبق دارد بر غضب|
  block
    block |نه غضب غالب بود مانند دیو|
    block |بی‌ضرورت خون کند از بهر ریو|
  block
    block |نه حلیمی مخنث‌وار نیز|
    block |که شود زن روسپی زان و کنیز|
  block
    block |دیوخانه کرده بودی سینه را|
    block |قبله‌ای سازیده بودی کینه را|
  block
    block |شاخ تیزت بس جگرها را که خست|
    block |نک عصاام شاخ شوخت را شکست|