
block |لابه کردن قبطی سبطی را کی یک سبو بنیت خویش از نیل پر کن و بر لب من نه تا بخورم به حق دوستی و برادری کی سبو کی شما سبطیان بهر خود پر می‌کنید از نیل آب صاف است و سبوکی ما قبطیان پر می‌کنیم خون صاف است|
  block
    block |من شنیدم که در آمد قبطیی|
    block |از عطش اندر وثاق سبطیی|
  block
    block |گفت هستم یار و خویشاوند تو|
    block |گشته‌ام امروز حاجتمند تو|
  block
    block |زانک موسی جادوی کرد و فسون|
    block |تا که آب نیل ما را کرد خون|
  block
    block |سبطیان زو آب صافی می‌خورند|
    block |پیش قبطی خون شد آب از چشم‌بند|
  block
    block |قبط اینک می‌مرند از تشنگی|
    block |از پی ادبار خود یا بدرگی|
  block
    block |بهر خود یک طاس را پر آب کن|
    block |تا خورد از آبت این یار کهن|
  block
    block |چون برای خود کنی آن طاس پر|
    block |خون نباشد آب باشد پاک و حر|
  block
    block |من طفیل تو بنوشم آب هم|
    block |که طفیلی در تبع به جهد ز غم|
  block
    block |گفت ای جان و جهان خدمت کنم|
    block |پاس دارم ای دو چشم روشنم|
  block
    block |بر مراد تو روم شادی کنم|
    block |بندهٔ تو باشم آزادی کنم|
  block
    block |طاس را از نیل او پر آب کرد|
    block |بر دهان بنهاد و نیمی را بخورد|
  block
    block |طاس را کژ کرد سوی آب‌خواه|
    block |که بخور تو هم شد آن خون سیاه|
  block
    block |باز ازین سو کرد کژ خون آب شد|
    block |قبطی اندر خشم و اندر تاب شد|
  block
    block |ساعتی بنشست تا خشمش برفت|
    block |بعد از آن گفتش کای صمصام زفت|
  block
    block |ای برادر این گره را چاره چیست|
    block |گفت این را او خورد کو متقیست|
  block
    block |متقی آنست کو بیزار شد|
    block |از ره فرعون و موسی‌وار شد|
  block
    block |قوم موسی شو بخور این آب را|
    block |صلح کن با مه ببین مهتاب را|
  block
    block |صدهزاران ظلمتست از خشم تو|
    block |بر عبادالله اندر چشم تو|
  block
    block |خشم بنشان چشم بگشا شاد شو|
    block |عبرت از یاران بگیر استاد شو|
  block
    block |کی طفیل من شوی در اغتراف|
    block |چون ترا کفریست هم‌چون کوه قاف|
  block
    block |کوه در سوراخ سوزن کی رود|
    block |جز مگر که آن رشتهٔ یکتا شود|
  block
    block |کوه را که کن به استغفار و خوش|
    block |جام مغفوران بگیر و خوش بکش|
  block
    block |تو بدین تزویر چون نوشی از آن|
    block |چون حرامش کرد حق بر کافران|
  block
    block |خالق تزویر تزویر ترا|
    block |کی خرد ای مفتری مفترا|
  block
    block |آل موسی شو که حیلت سود نیست|
    block |حیله‌ات باد تهی پیمودنیست|
  block
    block |زهره دارد آب کز امر صمد|
    block |گردد او با کافران آبی کند|
  block
    block |یا تو پنداری که تو نان می‌خوری|
    block |زهر مار و کاهش جان می‌خوری|
  block
    block |نان کجا اصلاح آن جانی کند|
    block |کو دل از فرمان جانان بر کند|
  block
    block |یا تو پنداری که حرف مثنوی|
    block |چون بخوانی رایگانش بشنوی|
  block
    block |یا کلام حکمت و سر نهان|
    block |اندر آید زغبه در گوش و دهان|
  block
    block |اندر آید لیک چون افسانه‌ها|
    block |پوست بنماید نه مغز دانه‌ها|
  block
    block |در سر و رو در کشیده چادری|
    block |رو نهان کرده ز چشمت دلبری|
  block
    block |شاه‌نامه یا کلیله پیش تو|
    block |هم‌چنان باشد که قرآن از عتو|
  block
    block |فرق آنگه باشد از حق و مجاز|
    block |که کند کحل عنایت چشم باز|
  block
    block |ورنه پشک و مشک پیش اخشمی|
    block |هر دو یکسانست چون نبود شمی|
  block
    block |خویشتن مشغول کردن از ملال|
    block |باشدش قصد از کلام ذوالجلال|
  block
    block |کاتش وسواس را و غصه را|
    block |زان سخن بنشاند و سازد دوا|
  block
    block |بهر این مقدار آتش شاندن|
    block |آب پاک و بول یکسان شدن به فن|
  block
    block |آتش وسواس را این بول و آب|
    block |هر دو بنشانند هم‌چون وقت خواب|
  block
    block |لیک گر واقف شوی زین آب پاک|
    block |که کلام ایزدست و روحناک|
  block
    block |نیست گردد وسوسه کلی ز جان|
    block |دل بیابد ره به سوی گلستان|
  block
    block |زانک در باغی و در جویی پرد|
    block |هر که از سر صحف بویی برد|
  block
    block |یا تو پنداری که روی اولیا|
    block |آنچنان که هست می‌بینیم ما|
  block
    block |در تعجب مانده پیغامبر از آن|
    block |چون نمی‌بینند رویم مؤمنان|
  block
    block |چون نمی‌بینند نور روم خلق|
    block |که سبق بردست بر خورشید شرق|
  block
    block |ور همی‌بینند این حیرت چراست|
    block |تا که وحی آمد که آن رو در خفاست|
  block
    block |سوی تو ماهست و سوی خلق ابر|
    block |تا نبیند رایگان روی تو گبر|
  block
    block |سوی تو دانه‌ست و سوی خلق دام|
    block |تا ننوشد زین شراب خاص عام|
  block
    block |گفت یزدان که تراهم ینظرون|
    block |نقش حمامند هم لا یبصرون|
  block
    block |می‌نماید صورت ای صورت‌پرست|
    block |که آن دو چشم مردهٔ او ناظرست|
  block
    block |پیش چشم نقش می‌آری ادب|
    block |کو چرا پاسم نمی‌دارد عجب|
  block
    block |از چه پس بی‌پاسخست این نقش نیک|
    block |که نمی‌گوید سلامم را علیک|
  block
    block |می‌نجنباند سر و سبلت ز جود|
    block |پاس آنک کردمش من صد سجود|
  block
    block |حق اگر چه سر نجنباند برون|
    block |پاس آن ذوقی دهد در اندرون|
  block
    block |که دو صد جنبیدن سر ارزد آن|
    block |سر چنین جنباند آخر عقل و جان|
  block
    block |عقل را خدمت کنی در اجتهاد|
    block |پاس عقل آنست که افزاید رشاد|
  block
    block |حق نجنباند به ظاهر سر ترا|
    block |لیک سازد بر سران سرور ترا|
  block
    block |مر ترا چیزی دهد یزدان نهان|
    block |که سجود تو کنند اهل جهان|
  block
    block |آنچنان که داد سنگی را هنر|
    block |تا عزیز خلق شد یعنی که زر|
  block
    block |قطرهٔ آبی بیابد لطف حق|
    block |گوهری گردد برد از زر سبق|
  block
    block |جسم خاکست و چو حق تابیش داد|
    block |در جهان‌گیری چو مه شد اوستاد|
  block
    block |هین طلسمست این و نقش مرده است|
    block |احمقان را چشمش از ره برده است|
  block
    block |می‌نماید او که چشمی می‌زند|
    block |ابلهان سازیده‌اند او را سند|