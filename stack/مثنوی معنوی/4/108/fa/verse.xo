
block |منازعت امیران عرب با مصطفی علیه‌السلام کی ملک را مقاسمت کن با ما تا نزاعی نباشد و جواب فرمودن مصطفی علیه‌السلام کی من مامورم درین امارت و بحث ایشان از طرفین|
  block
    block |آن امیران عرب گرد آمدند|
    block |نزد پیغامبر منازع می‌شدند|
  block
    block |که تو میری هر یک از ما هم امیر|
    block |بخش کن این ملک و بخش خود بگیر|
  block
    block |هر یکی در بخش خود انصاف‌جو|
    block |تو ز بخش ما دو دست خود بشو|
  block
    block |گفت میری مر مرا حق داده است|
    block |سروری و امر مطلق داده است|
  block
    block |کین قران احمدست و دور او|
    block |هین بگیرید امر او را اتقوا|
  block
    block |قوم گفتندش که ما هم زان قضا|
    block |حاکمیم و داد امیریمان خدا|
  block
    block |گفت لیکن مر مرا حق ملک داد|
    block |مر شما را عاریه از بهر زاد|
  block
    block |میری من تا قیامت باقیست|
    block |میری عاریتی خواهد شکست|
  block
    block |قوم گفتند ای امیر افزون مگو|
    block |چیست حجت بر فزون‌جویی تو|
  block
    block |در زمان ابری برآمد ز امر مر|
    block |سیل آمد گشت آن اطراف پر|
  block
    block |رو به شهر آورد سیل بس مهیب|
    block |اهل شهر افغان‌کنان جمله رعیب|
  block
    block |گفت پیغامبر که وقت امتحان|
    block |آمد اکنون تا گمارد گردد عیان|
  block
    block |هر امیری نیزهٔ خود در فکند|
    block |تا شود در امتحان آن سیل‌بند|
  block
    block |پس قضیب انداخت در وی مصطفی|
    block |آن قضیب معجز فرمان روا|
  block
    block |نیزه‌ها را هم‌چو خاشاکی ربود|
    block |آب تیز سیل پرجوش عنود|
  block
    block |نیزه‌ها گم گشت جمله و آن قضیب|
    block |بر سر آب ایستاده چون رقیب|
  block
    block |ز اهتمام آن قضیب آن سیل زفت|
    block |روبگردانید و آن سیلاب رفت|
  block
    block |چون بدیدند از وی آن امر عظیم|
    block |پس مقر گشتند آن میران ز بیم|
  block
    block |جز سه کس که حقد ایشان چیره بود|
    block |ساحرش گفتند و کاهی از جحود|
  block
    block |ملک بر بسته چنان باشد ضعیف|
    block |ملک بر رسته چنین باشد شریف|
  block
    block |نیزه‌ها را گر ندیدی با قضیب|
    block |نامشان بین نام او بین این نجیب|
  block
    block |نامشان را سیل تیز مرگ برد|
    block |نام او و دولت تیزش نمرد|
  block
    block |پنج نوبت می‌زنندش بر دوام|
    block |هم‌چنین هر روز تا روز قیام|
  block
    block |گر ترا عقلست کردم لطفها|
    block |ور خری آورده‌ام خر را عصا|
  block
    block |آنچنان زین آخرت بیرون کنم|
    block |کز عصا گوش و سرت پر خون کنم|
  block
    block |اندرین آخر خران و مردمان|
    block |می‌نیابند از جفای تو امان|
  block
    block |نک عصا آورده‌ام بهر ادب|
    block |هر خری را کو نباشد مستحب|
  block
    block |اژدهایی می‌شود در قهر تو|
    block |که اژدهایی گشته‌ای در فعل و خو|
  block
    block |اژدهای کوهیی تو بی‌امان|
    block |لیک بنگر اژدهای آسمان|
  block
    block |این عصا از دوزخ آمد چاشنی|
    block |که هلا بگریز اندر روشنی|
  block
    block |ورنه در مانی تو در دندان من|
    block |مخلصت نبود ز در بندان من|
  block
    block |این عصایی بود این دم اژدهاست|
    block |تا نگویی دوزخ یزدان کجاست|