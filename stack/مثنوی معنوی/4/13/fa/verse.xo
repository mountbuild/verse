
block |عذر خواستن آن عاشق از گناه خویش به تلبیس و روی پوش و فهم کردن معشوق آن را نیز|
  block
    block |گفت عاشق امتحان کردم مگیر|
    block |تا ببینم تو حریفی یا ستیر|
  block
    block |من همی دانستمت بی‌امتحان|
    block |لیک کی باشد خبر هم‌چون عیان|
  block
    block |آفتابی نام تو مشهور و فاش|
    block |چه زیانست ار بکردم ابتلاش|
  block
    block |تو منی من خویشتن را امتحان|
    block |می‌کنم هر روز در سود و زیان|
  block
    block |انبیا را امتحان کرده عدات|
    block |تا شده ظاهر ازیشان معجزات|
  block
    block |امتحان چشم خود کردم به نور|
    block |ای که چشم بد ز چشمان تو دور|
  block
    block |این جهان هم‌چون خرابست و تو گنج|
    block |گر تفحص کردم از گنجت مرنج|
  block
    block |زان چنین بی‌خردگی کردم گزاف|
    block |تا زنم با دشمنان هر بار لاف|
  block
    block |تا زبانم چون ترا نامی نهد|
    block |چشم ازین دیده گواهیها دهد|
  block
    block |گر شدم در راه حرمت راه‌زن|
    block |آمدم ای مه به شمشیر و کفن|
  block
    block |جز به دست خود مبرم پا و سر|
    block |که ازین دستم نه از دست دگر|
  block
    block |از جدایی باز می‌رانی سخن|
    block |هر چه خواهی کن ولیکن این مکن|
  block
    block |در سخن آباد این دم راه شد|
    block |گفت امکان نیست چون بیگاه شد|
  block
    block |پوستها گفتیم و مغز آمد دفین|
    block |گر بمانیم این نماند همچنین|