
block |شنیدن شیخ ابوالحسن رضی الله عنه خبر دادن ابویزید را و  بود او و احوال او|
  block
    block |هم‌چنان آمد که او فرموده بود|
    block |بوالحسن از مردمان آن را شنود|
  block
    block |که حسن باشد مرید و امتم|
    block |درس گیرد هر صباح از تربتم|
  block
    block |گفت من هم نیز خوابش دیده‌ام|
    block |وز روان شیخ این بشنیده‌ام|
  block
    block |هر صباحی رو نهادی سوی گور|
    block |ایستادی تا ضحی اندر حضور|
  block
    block |یا مثال شیخ پیشش آمدی|
    block |یا که بی‌گفتی شکالش حل شدی|
  block
    block |تا یکی روزی بیامد با سعود|
    block |گورها را برف نو پوشیده بود|
  block
    block |توی بر تو برفها هم‌چون علم|
    block |قبه قبه دیده و شد جانش به غم|
  block
    block |بانگش آمد از حظیرهٔ شیخ حی|
    block |ها انا ادعوک کی تسعی الی|
  block
    block |هین بیا این سو بر آوازم شتاب|
    block |عالم ار برفست روی از من متاب|
  block
    block |حال او زان روز شد خوب و بدید|
    block |آن عجایب را که اول می‌شنید|