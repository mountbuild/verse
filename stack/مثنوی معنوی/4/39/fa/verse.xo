
block |حکایت آن پیر عرب کی دلالت کرد حلیمه را به استعانت به بتان|
  block
    block |پیرمردی پیشش آمد با عصا|
    block |کای حلیمه چه فتاد آخر ترا|
  block
    block |که چنین آتش ز دل افروختی|
    block |این جگرها را ز ماتم سوختی|
  block
    block |گفت احمد را رضیعم معتمد|
    block |پس بیاوردم که بسپارم به جد|
  block
    block |چون رسیدم در حطیم آوازها|
    block |می‌رسید و می‌شنیدم از هوا|
  block
    block |من چو آن الحان شنیدم از هوا|
    block |طفل را بنهادم آنجا زان صدا|
  block
    block |تا ببینم این ندا آواز کیست|
    block |که ندایی بس لطیف و بس شهیست|
  block
    block |نه از کسی دیدم بگرد خود نشان|
    block |نه ندا می منقطع شد یک زمان|
  block
    block |چونک واگشتم ز حیرتهای دل|
    block |طفل را آنجا ندیدم وای دل|
  block
    block |گفتش ای فرزند تو انده مدار|
    block |که نمایم مر ترا یک شهریار|
  block
    block |که بگوید گر بخواهد حال طفل|
    block |او بداند منزل و ترحال طفل|
  block
    block |پس حلیمه گفت ای جانم فدا|
    block |مر ترا ای شیخ خوب خوش‌ندا|
  block
    block |هین مرا بنمای آن شاه نظر|
    block |کش بود از حال طفل من خبر|
  block
    block |برد او را پیش عزی کین صنم|
    block |هست در اخبار غیبی مغتنم|
  block
    block |ما هزاران گم شده زو یافتیم|
    block |چون به خدمت سوی او بشتافتیم|
  block
    block |پیر کرد او را سجود و گفت زود|
    block |ای خداوند عرب ای بحر جود|
  block
    block |گفت ای عزی تو بس اکرامها|
    block |کرده‌ای تا رسته‌ایم از دامها|
  block
    block |بر عرب حقست از اکرام تو|
    block |فرض گشته تا عرب شد رام تو|
  block
    block |این حلیمهٔ سعدی از اومید تو|
    block |آمد اندر ظل شاخ بید تو|
  block
    block |که ازو فرزند طفلی گم شدست|
    block |نام آن کودک محمد آمدست|
  block
    block |چون محمد گفت آن جمله بتان|
    block |سرنگون گشت و ساجد آن زمان|
  block
    block |که برو ای پیر این چه جست و جوست|
    block |آن محمد را که عزل ما ازوست|
  block
    block |ما نگون و سنگسار آییم ازو|
    block |ما کساد و بی‌عیار آییم ازو|
  block
    block |آن خیالاتی که دیدندی ز ما|
    block |وقت فترت گاه گاه اهل هوا|
  block
    block |گم شود چون بارگاه او رسید|
    block |آب آمد مر تیمم را درید|
  block
    block |دور شو ای پیر فتنه کم فروز|
    block |هین ز رشک احمدی ما را مسوز|
  block
    block |دور شو بهر خدا ای پیر تو|
    block |تا نسوزی ز آتش تقدیر تو|
  block
    block |این چه دم اژدها افشردنست|
    block |هیچ دانی چه خبر آوردنست|
  block
    block |زین خبر جوشد دل دریا و کان|
    block |زین خبر لرزان شود هفت آسمان|
  block
    block |چون شنید از سنگها پیر این سخن|
    block |پس عصا انداخت آن پیر کهن|
  block
    block |پس ز لرزه و خوف و بیم آن ندا|
    block |پیر دندانها به هم بر می‌زدی|
  block
    block |آنچنان که اندر زمستان مرد عور|
    block |او همی لرزید و می‌گفت ای ثبور|
  block
    block |چون در آن حالت بدید او پیر را|
    block |زان عجب گم کرد زن تدبیر را|
  block
    block |گفت پیر اگر چه من در محنتم|
    block |حیرت اندر حیرت اندر حیرتم|
  block
    block |ساعتی بادم خطیبی می‌کند|
    block |ساعتی سنگم ادیبی می‌کند|
  block
    block |باد با حرفم سخنها می‌دهد|
    block |سنگ و کوهم فهم اشیا می‌دهد|
  block
    block |گاه طفلم را ربوده غیبیان|
    block |غیبیان سبز پر آسمان|
  block
    block |از کی نالم با کی گویم این گله|
    block |من شدم سودایی اکنون صد دله|
  block
    block |غیرتش از شرح غیبم لب ببست|
    block |این قدر گویم که طفلم گم شدست|
  block
    block |گر بگویم چیز دیگر من کنون|
    block |خلق بندندم به زنجیر جنون|
  block
    block |گفت پیرش کای حلیمه شاد باش|
    block |سجدهٔ شکر آر و رو را کم خراش|
  block
    block |غم مخور یاوه نگردد او ز تو|
    block |بلک عالم یاوه گردد اندرو|
  block
    block |هر زمان از رشک غیرت پیش و پس|
    block |صد هزاران پاسبانست و حرس|
  block
    block |آن ندیدی کان بتان ذو فنون|
    block |چون شدند از نام طفلت سرنگون|
  block
    block |این عجب قرنیست بر روی زمین|
    block |پیر گشتم من ندیدم جنس این|
  block
    block |زین رسالت سنگها چون ناله داشت|
    block |تا چه خواهد بر گنه کاران گماشت|
  block
    block |سنگ بی‌جرمست در معبودیش|
    block |تو نه‌ای مضطر که بنده بودیش|
  block
    block |او که مضطر این چنین ترسان شدست|
    block |تا که بر مجرم چه‌ها خواهند بست|