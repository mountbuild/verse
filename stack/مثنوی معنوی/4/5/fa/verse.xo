
block |قصد خیانت کردن عاشق و بانگ  بر زدن معشوق بر وی|
  block
    block |چونک تنهااش بدید آن ساده مرد|
    block |زود او قصد کنار و بوسه کرد|
  block
    block |بانگ بر وی زد به هیبت آن نگار|
    block |که مرو گستاخ ادب را هوش دار|
  block
    block |گفت آخر خلوتست و خلق نی|
    block |آب حاضر تشنهٔ هم‌چون منی|
  block
    block |کس نمی‌جنبد درینجا جز که باد|
    block |کیست حاضر کیست مانع زین گشاد|
  block
    block |گفت ای شیدا تو ابله بوده‌ای|
    block |ابلهی وز عاقلان نشنوده‌ای|
  block
    block |باد را دیدی که می‌جنبد بدان|
    block |بادجنبانیست اینجا بادران|
  block
    block |جزو بادی که به حکم ما درست|
    block |بادبیزن تا نجنبانی نجست|
  block
    block |جنبش این جزو باد ای ساده مرد|
    block |بی‌تو و بی‌بادبیزن سر نکرد|
  block
    block |جنبش باد نفس کاندر لبست|
    block |تابع تصریف جان و قالبست|
  block
    block |گاه دم را مدح و پیغامی کنی|
    block |گاه دم را هجو و دشنامی کنی|
  block
    block |پس بدان احوال دیگر بادها|
    block |که ز جز وی کل می‌بیند نهی|
  block
    block |باد را حق گه بهاری می‌کند|
    block |در دیش زین لطف عاری می‌کند|
  block
    block |بر گروه عاد صرصر می‌کند|
    block |باز بر هودش معطر می‌کند|
  block
    block |می‌کند یک باد را زهر سموم|
    block |مر صبا را می‌کند خرم‌قدوم|
  block
    block |باد دم را بر تو بنهاد او اساس|
    block |تا کنی هر باد را بر وی قیاس|
  block
    block |دم نمی‌گردد سخن بی‌لطف و قهر|
    block |بر گروهی شهد و بر قومیست زهر|
  block
    block |مروحه جنبان پی انعام کس|
    block |وز برای قهر هر پشه و مگس|
  block
    block |مروحهٔ تقدیر ربانی چرا|
    block |پر نباشد ز امتحان و ابتلا|
  block
    block |چونک جزو باد دم یا مروحه|
    block |نیست الا مفسده یا مصلحه|
  block
    block |این شمال و این صبا و این دبور|
    block |کی بود از لطف و از انعام دور|
  block
    block |یک کف گندم ز انباری ببین|
    block |فهم کن کان جمله باشد همچنین|
  block
    block |کل باد از برج باد آسمان|
    block |کی جهد بی مروحهٔ آن بادران|
  block
    block |بر سر خرمن به وقت انتقاد|
    block |نه که فلاحان ز حق جویند باد|
  block
    block |تا جدا گردد ز گندم کاهها|
    block |تا به انباری رود یا چاهها|
  block
    block |چون بماند دیر آن باد وزان|
    block |جمله را بینی به حق لابه‌کنان|
  block
    block |همچنین در طلق آن باد ولاد|
    block |گر نیاید بانگ درد آید که داد|
  block
    block |گر نمی‌دانند کش راننده اوست|
    block |باد را پس کردن زاری چه خوست|
  block
    block |اهل کشتی همچنین جویای باد|
    block |جمله خواهانش از آن رب العباد|
  block
    block |همچنین در درد دندانها ز باد|
    block |دفع می‌خواهی بسوز و اعتقاد|
  block
    block |از خدا لابه‌کنان آن جندیان|
    block |که بده باد ظفر ای کامران|
  block
    block |رقعهٔ تعویذ می‌خواهند نیز|
    block |در شکنجهٔ طلق زن از هر عزیز|
  block
    block |پس همه دانسته‌اند آن را یقین|
    block |که فرستد باد رب‌العالمین|
  block
    block |پس یقین در عقل هر داننده هست|
    block |اینک با جنبنده جنباننده هست|
  block
    block |گر تو او را می‌نبینی در نظر|
    block |فهم کن آن را به اظهار اثر|
  block
    block |تن به جان جنبد نمی‌بینی تو جان|
    block |لیک از جنبیدن تن جان بدان|
  block
    block |گفت او گر ابلهم من در ادب|
    block |زیرکم اندر وفا و در طلب|
  block
    block |گفت ادب این بود خود که دیده شد|
    block |آن دگر را خود همی‌دانی تو لد|