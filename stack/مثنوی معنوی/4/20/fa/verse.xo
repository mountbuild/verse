
block |در بیان آنک حکما گویند آدمی عالم صغریست و حکمای اللهی گویند آدمی عالم کبریست زیرا آن علم حکما بر صورت آدمی مقصور بود و علم این حکما در حقیقت حقیقت آدمی موصول بود|
  block
    block |پس به صورت عالم اصغر توی|
    block |پس به معنی عالم اکبر توی|
  block
    block |ظاهر آن شاخ اصل میوه است|
    block |باطنا بهر ثمر شد شاخ هست|
  block
    block |گر نبودی میل و اومید ثمر|
    block |کی نشاندی باغبان بیخ شجر|
  block
    block |پس به معنی آن شجر از میوه زاد|
    block |گر به صورت از شجر بودش ولاد|
  block
    block |مصطفی زین گفت که آدم و انبیا|
    block |خلف من باشند در زیر لوا|
  block
    block |بهر این فرموده است آن ذو فنون|
    block |رمز نحن اخرون السابقون|
  block
    block |گر بصورت من ز آدم زاده‌ام|
    block |من به معنی جد جد افتاده‌ام|
  block
    block |کز برای من بدش سجدهٔ ملک|
    block |وز پی من رفت بر هفتم فلک|
  block
    block |پس ز من زایید در معنی پدر|
    block |پس ز میوه زاد در معنی شجر|
  block
    block |اول فکر آخر آمد در عمل|
    block |خاصه فکری کو بود وصف ازل|
  block
    block |حاصل اندر یک زمان از آسمان|
    block |می‌رود می‌آید ایدر کاروان|
  block
    block |نیست بر این کاروان این ره دراز|
    block |کی مفازه زفت آید با مفاز|
  block
    block |دل به کعبه می‌رود در هر زمان|
    block |جسم طبع دل بگیرد ز امتنان|
  block
    block |این دراز و کوتهی مر جسم راست|
    block |چه دراز و کوته آنجا که خداست|
  block
    block |چون خدا مر جسم را تبدیل کرد|
    block |رفتنش بی‌فرسخ و بی‌میل کرد|
  block
    block |صد امیدست این زمان بردار گام|
    block |عاشقانه ای فتی خل الکلام|
  block
    block |گرچه پلهٔ چشم بر هم می‌زنی|
    block |در سفینه خفته‌ای ره می‌کنی|