
block |رقعهٔ دیگر نوشتن آن غلام پیش شاه چون جواب آن رقعهٔ اول نیافت|
  block
    block |نامهٔ دیگر نوشت آن بدگمان|
    block |پر ز تشنیع و نفیر و پر فغان|
  block
    block |که یکی رقعه نبشتم پیش شه|
    block |ای عجب آنجا رسید و یافت ره|
  block
    block |آن دگر را خواند هم آن خوب‌خد|
    block |هم نداد او را جواب و تن بزد|
  block
    block |خشک می‌آورد او را شهریار|
    block |او مکرر کرد رقعه پنج بار|
  block
    block |گفت حاجب آخر او بندهٔ شماست|
    block |گر جوابش بر نویسی هم رواست|
  block
    block |از شهی تو چه کم گردد اگر|
    block |برغلام و بنده اندازی نظر|
  block
    block |گفت این سهلست اما احمقست|
    block |مرد احمق زشت و مردود حقست|
  block
    block |گرچه آمرزم گناه و زلتش|
    block |هم کند بر من سرایت علتش|
  block
    block |صد کس از گرگین همه گرگین شوند|
    block |خاصه این گر خبیث ناپسند|
  block
    block |گر کم عقلی مبادا گبر را|
    block |شوم او بی‌آب دارد ابر را|
  block
    block |نم نبارد ابر از شومی او|
    block |شهر شد ویرانه از بومی او|
  block
    block |از گر آن احمقان طوفان نوح|
    block |کرد ویران عالمی را در فضوح|
  block
    block |گفت پیغامبر که احمق هر که هست|
    block |او عدو ماست و غول ره‌زنست|
  block
    block |هر که او عاقل بود از جان ماست|
    block |روح او و ریح او ریحان ماست|
  block
    block |عقل دشنامم دهد من راضیم|
    block |زانک فیضی دارد از فیاضیم|
  block
    block |نبود آن دشنام او بی‌فایده|
    block |نبود آن مهمانیش بی‌مایده|
  block
    block |احمق ار حلوا نهد اندر لبم|
    block |من از آن حلوای او اندر تبم|
  block
    block |این یقین دان گر لطیف و روشنی|
    block |نیست بوسهٔ کون خر را چاشنی|
  block
    block |سبلتت گنده کند بی‌فایده|
    block |جامه از دیگش سیه بی‌مایده|
  block
    block |مایده عقلست نی نان و شوی|
    block |نور عقلست ای پسر جان را غذی|
  block
    block |نیست غیر نور آدم را خورش|
    block |از جز آن جان نیابد پرورش|
  block
    block |زین خورشها اندک اندک باز بر|
    block |کین غذای خر بود نه آن حر|
  block
    block |تا غذای اصل را قابل شوی|
    block |لقمه‌های نور را آکل شوی|
  block
    block |عکس آن نورست کین نان نان شدست|
    block |فیض آن جانست کین جان جان شدست|
  block
    block |چون خوری یکبار از ماکول نور|
    block |خاک ریزی بر سر نان و تنور|
  block
    block |عقل دو عقلست اول مکسبی|
    block |که در آموزی چو در مکتب صبی|
  block
    block |از کتاب و اوستاد و فکر و ذکر|
    block |از معانی وز علوم خوب و بکر|
  block
    block |عقل تو افزون شود بر دیگران|
    block |لیک تو باشی ز حفظ آن گران|
  block
    block |لوح حافظ باشی اندر دور و گشت|
    block |لوح محفوظ اوست کو زین در گذشت|
  block
    block |عقل دیگر بخشش یزدان بود|
    block |چشمهٔ آن در میان جان بود|
  block
    block |چون ز سینه آب دانش جوش کرد|
    block |نه شود گنده نه دیرینه نه زرد|
  block
    block |ور ره نبعش بود بسته چه غم|
    block |کو همی‌جوشد ز خانه دم به دم|
  block
    block |عقل تحصیلی مثال جویها|
    block |کان رود در خانه‌ای از کویها|
  block
    block |راه آبش بسته شد شد بی‌نوا|
    block |از درون خویشتن جو چشمه را|