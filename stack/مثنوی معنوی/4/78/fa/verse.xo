
block |جواب گفتن مصطفی علیه‌السلام اعتراض کننده را|
  block
    block |در حضور مصطفای قندخو|
    block |چون ز حد برد آن عرب از گفت و گو|
  block
    block |آن شه والنجم و سلطان عبس|
    block |لب گزید آن سرد دم را گفت بس|
  block
    block |دست می‌زند بهر منعش بر دهان|
    block |چند گویی پیش دانای نهان|
  block
    block |پیش بینا برده‌ای سرگین خشک|
    block |که بخر این را به جای ناف مشک|
  block
    block |بعر را ای گنده‌مغز گنده‌مخ|
    block |زیر بینی بنهی و گویی که اخ|
  block
    block |اخ اخی برداشتی ای گیج گاج|
    block |تا که کالای بدت یابد رواج|
  block
    block |تا فریبی آن مشام پاک را|
    block |آن چریدهٔ گلشن افلاک را|
  block
    block |حلم او خود را اگر چه گول ساخت|
    block |خویشتن را اندکی باید شناخت|
  block
    block |دیگ را گر باز ماند امشب دهن|
    block |گربه را هم شرم باید داشتن|
  block
    block |خویشتن گر خفته کرد آن خوب فر|
    block |سخت بیدارست دستارش مبر|
  block
    block |چند گویی ای لجوج بی‌صفا|
    block |این فسون دیو پیش مصطفی|
  block
    block |صد هزاران حلم دارند این گروه|
    block |هر یکی حلمی از آنها صد چو کوه|
  block
    block |حلمشان بیدار را ابله کند|
    block |زیرک صد چشم را گمره کند|
  block
    block |حلمشان هم‌چون شراب خوب نغز|
    block |نغز نغزک بر رود بالای مغز|
  block
    block |مست را بین زان شراب پرشگفت|
    block |هم‌چو فرزین مست کژ رفتن گرفت|
  block
    block |مرد برنا زان شراب زودگیر|
    block |در میان راه می‌افتد چو پیر|
  block
    block |خاصه این باده که از خم بلی است|
    block |نه میی که مستی او یکشبیست|
  block
    block |آنک آن اصحاب کهف از نقل و نقل|
    block |سیصد و نه سال گم کردند عقل|
  block
    block |زان زنان مصر جامی خورده‌اند|
    block |دستها را شرحه شرحه کرده‌اند|
  block
    block |ساحران هم سکر موسی داشتند|
    block |دار را دلدار می‌انگاشتند|
  block
    block |جعفر طیار زان می بود مست|
    block |زان گرو می‌کرد بی‌خود پا و دست|