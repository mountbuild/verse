
block |شخصی به وقت استنجا می‌گفت اللهم ارحنی رائحة الجنه به جای آنک اللهم اجعلنی من التوابین واجعلنی من  المتطهرین کی ورد استنجاست و ورد استنجا را به وقت استنشاق می‌گفت عزیزی بشنید و این را طاقت نداشت|
  block
    block |آن یکی در وقت استنجا بگفت|
    block |که مرا با بوی جنت دار جفت|
  block
    block |گفت شخصی خوب ورد آورده‌ای|
    block |لیک سوراخ دعا گم کرده‌ای|
  block
    block |این دعا چون ورد بینی بود چون|
    block |ورد بینی را تو آوردی به کون|
  block
    block |رایحهٔ جنت ز بینی یافت حر|
    block |رایحهٔ جنت کم آید از دبر|
  block
    block |ای تواضع برده پیش ابلهان|
    block |وی تکبر برده تو پیش شهان|
  block
    block |آن تکبر بر خسان خوبست و چست|
    block |هین مرو معکوس عکسش بند تست|
  block
    block |از پی سوراخ بینی رست گل|
    block |بو وظیفهٔ بینی آمد ای عتل|
  block
    block |بوی گل بهر مشامست ای دلیر|
    block |جای آن بو نیست این سوراخ زیر|
  block
    block |کی ازین جا بوی خلد آید ترا|
    block |بو ز موضع جو اگر باید ترا|
  block
    block |هم‌چنین حب الوطن باشد درست|
    block |تو وطن بشناس ای خواجه نخست|
  block
    block |گفت آن ماهی زیرک ره کنم|
    block |دل ز رای و مشورتشان بر کنم|
  block
    block |نیست وقت مشورت هین راه کن|
    block |چون علی تو آه اندر چاه کن|
  block
    block |محرم آن آه کم‌یابست بس|
    block |شب رو و پنهان‌روی کن چون عسس|
  block
    block |سوی دریا عزم کن زین آب‌گیر|
    block |بحر جو و ترک این گرداب گیر|
  block
    block |سینه را پا ساخت می‌رفت آن حذور|
    block |از مقام با خطر تا بحر نور|
  block
    block |هم‌چو آهو کز پی او سگ بود|
    block |می‌دود تا در تنش یک رگ بود|
  block
    block |خواب خرگوش و سگ اندر پی خطاست|
    block |خواب خود در چشم ترسنده کجاست|
  block
    block |رفت آن ماهی ره دریا گرفت|
    block |راه دور و پهنهٔ پهنا گرفت|
  block
    block |رنجها بسیار دید و عاقبت|
    block |رفت آخر سوی امن و عافیت|
  block
    block |خویشتن افکند در دریای ژرف|
    block |که نیابد حد آن را هیچ طرف|
  block
    block |پس چو صیادان بیاوردند دام|
    block |نیم‌عاقل را از آن شد تلخ کام|
  block
    block |گفت اه من فوت کردم فرصه را|
    block |چون نگشتم همره آن رهنما|
  block
    block |ناگهان رفت او ولیکن چونک رفت|
    block |می‌ببایستم شدن در پی بتفت|
  block
    block |بر گذشته حسرت آوردن خطاست|
    block |باز ناید رفته یاد آن هباست|