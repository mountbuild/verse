
block |مژده دادن ابویزید از زادن ابوالحسن خرقانی قدس الله روحهما پیش از سالها  و نشان صورت او سیرت او یک به یک و  نوشتن تاریخ‌نویسان آن در جهت رصد|
  block
    block |آن شنیدی داستان بایزید|
    block |که ز حال بوالحسن پیشین چه دید|
  block
    block |روزی آن سلطان تقوی می‌گذشت|
    block |با مریدان جانب صحرا و دشت|
  block
    block |بوی خوش آمد مر او را ناگهان|
    block |در سواد ری ز سوی خارقان|
  block
    block |هم بدانجا نالهٔ مشتاق کرد|
    block |بوی را از باد استنشاق کرد|
  block
    block |بوی خوش را عاشقانه می‌کشید|
    block |جان او از باد باده می‌چشید|
  block
    block |کوزه‌ای کو از یخابه پر بود|
    block |چون عرق بر ظاهرش پیدا شود|
  block
    block |آن ز سردی هوا آبی شدست|
    block |از درون کوزه نم بیرون نجست|
  block
    block |باد بوی‌آور مر او را آب گشت|
    block |آب هم او را شراب ناب گشت|
  block
    block |چون درو آثار مستی شد پدید|
    block |یک مرید او را از آن دم بر رسید|
  block
    block |پس بپرسیدش که این احوال خوش|
    block |که برونست از حجاب پنج و شش|
  block
    block |گاه سرخ و گاه زرد و گه سپید|
    block |می‌شود رویت چه حالست و نوید|
  block
    block |می‌کشی بوی و به ظاهر نیست گل|
    block |بی‌شک از غیبست و از گلزار کل|
  block
    block |ای تو کام جان هر خودکامه‌ای|
    block |هر دم از غیبت پیام و نامه‌ای|
  block
    block |هر دمی یعقوب‌وار از یوسفی|
    block |می‌رسد اندر مشام تو شفا|
  block
    block |قطره‌ای بر ریز بر ما زان سبو|
    block |شمه‌ای زان گلستان با ما بگو|
  block
    block |خو نداریم ای جمال مهتری|
    block |که لب ما خشک و تو تنها خوری|
  block
    block |ای فلک‌پیمای چست چست‌خیز|
    block |زانچ خوردی جرعه‌ای بر ما بریز|
  block
    block |میر مجلس نیست در دوران دگر|
    block |جز تو ای شه در حریفان در نگر|
  block
    block |کی توان نوشید این می زیردست|
    block |می یقین مر مرد را رسواگرست|
  block
    block |بوی را پوشیده و مکنون کند|
    block |چشم مست خویشتن را چون کند|
  block
    block |خود نه آن بویست این که اندر جهان|
    block |صد هزاران پرده‌اش دارد نهان|
  block
    block |پر شد از تیزی او صحرا و دشت|
    block |دشت چه کز نه فلک هم در گذشت|
  block
    block |این سر خم را به کهگل در مگیر|
    block |کین برهنه نیست خود پوشش‌پذیر|
  block
    block |لطف کن ای رازدان رازگو|
    block |آنچ بازت صید کردش بازگو|
  block
    block |گفت بوی بوالعجب آمد به من|
    block |هم‌چنانک مر نبی را از یمن|
  block
    block |که محمد گفت بر دست صبا|
    block |از یمن می‌آیدم بوی خدا|
  block
    block |بوی رامین می‌رسد از جان ویس|
    block |بوی یزدان می‌رسد هم از اویس|
  block
    block |از اویس و از قرن بوی عجب|
    block |مر نبی را مست کرد و پر طرب|
  block
    block |چون اویس از خویش فانی گشته بود|
    block |آن زمینی آسمانی گشته بود|
  block
    block |آن هلیلهٔ پروریده در شکر|
    block |چاشنی تلخیش نبود دگر|
  block
    block |آن هلیلهٔ رسته از ما و منی|
    block |نقش دارد از هلیله طعم نی|
  block
    block |این سخن پایان ندارد باز گرد|
    block |تا چه گفت از وحی غیب آن شیرمرد|