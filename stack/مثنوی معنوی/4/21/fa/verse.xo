
block |تفسیر این حدیث کی مثل امتی کمثل سفینة نوح من تمسک بها  نجا و من تخلف عنها غرق|
  block
    block |بهر این فرمود پیغامبر که من|
    block |هم‌چو کشتی‌ام به طوفان زمن|
  block
    block |ما و اصحابم چو آن کشتی نوح|
    block |هر که دست اندر زند یابد فتوح|
  block
    block |چونک با شیخی تو دور از زشتیی|
    block |روز و شب سیاری و در کشتیی|
  block
    block |در پناه جان جان‌بخشی توی|
    block |کشتی اندر خفته‌ای ره می‌روی|
  block
    block |مسکل از پیغامبر ایام خویش|
    block |تکیه کم کن بر فن و بر کام خویش|
  block
    block |گرچه شیری چون روی ره بی‌دلیل|
    block |خویش‌بین و در ضلالی و ذلیل|
  block
    block |هین مپر الا که با پرهای شیخ|
    block |تا ببینی عون و لشکرهای شیخ|
  block
    block |یک زمانی موج لطفش بال تست|
    block |آتش قهرش دمی حمال تست|
  block
    block |قهر او را ضد لطفش کم شمر|
    block |اتحاد هر دو بین اندر اثر|
  block
    block |یک زمان چون خاک سبزت می‌کند|
    block |یک زمان پر باد و گبزت می‌کند|
  block
    block |جسم عارف را دهد وصف جماد|
    block |تا برو روید گل و نسرین شاد|
  block
    block |لیک او بیند نبیند غیر او|
    block |جز به مغز پاک ندهد خلد بو|
  block
    block |مغز را خالی کن از انکار یار|
    block |تا که ریحان یابد از گلزار یار|
  block
    block |تا بیابی بوی خلد از یار من|
    block |چون محمد بوی رحمن از یمن|
  block
    block |در صف معراجیان گر بیستی|
    block |چون براقت بر کشاند نیستی|
  block
    block |نه چو معراج زمینی تا قمر|
    block |بلک چون معراج کلکی تا شکر|
  block
    block |نه چو معراج بخاری تا سما|
    block |بل چو معراج جنینی تا نهی|
  block
    block |خوش براقی گشت خنگ نیستی|
    block |سوی هستی آردت گر نیستی|
  block
    block |کوه و دریاها سمش مس می‌کند|
    block |تا جهان حس را پس می‌کند|
  block
    block |پا بکش در کشتی و می‌رو روان|
    block |چون سوی معشوق جان جان روان|
  block
    block |دست نه و پای نه رو تا قدم|
    block |آن چنانک تاخت جانها از عدم|
  block
    block |بردریدی در سخن پردهٔ قیاس|
    block |گر نبودی سمع سامع را نعاس|
  block
    block |ای فلک بر گفت او گوهر ببار|
    block |از جهان او جهانا شرم دار|
  block
    block |گر بباری گوهرت صد تا شود|
    block |جامدت بیننده و گویا شود|
  block
    block |پس نثاری کرده باشی بهر خود|
    block |چونک هر سرمایهٔ تو صد شود|