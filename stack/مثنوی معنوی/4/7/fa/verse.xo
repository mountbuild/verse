
block |معشوق را زیر چادر پنهان کردن  جهت تلبیس و بهانه گفتن  زن کی ان کید کن عظیم|
  block
    block |چادر خود را برو افکند زود|
    block |مرد را زن ساخت و در را بر گشود|
  block
    block |زیر چادر مرد رسوا و عیان|
    block |سخت پیدا چون شتر بر نردبان|
  block
    block |گفت خاتونیست از اعیان شهر|
    block |مر ورا از مال و اقبالست بهر|
  block
    block |در ببستم تا کسی بیگانه‌ای|
    block |در نیاید زود نادانانه‌ای|
  block
    block |گفت صوفی چیستش هین خدمتی|
    block |تا بر آرم بی‌سپاس و منتی|
  block
    block |گفت میلش خویشی و پیوستگیست|
    block |نیک خاتونیست حق داند که کیست|
  block
    block |خواست دختر را ببیند زیر دست|
    block |اتفاقا دختر اندر مکتبست|
  block
    block |باز گفت ار آرد باشد یا سبوس|
    block |می‌کنم او را به جان و دل عروس|
  block
    block |یک پسر دارد که اندر شهر نیست|
    block |خوب و زیرک چابک و مکسب کنیست|
  block
    block |گفت صوفی ما فقیر و زار و کم|
    block |قوم خاتون مال‌دار و محتشم|
  block
    block |کی بود این کفو ایشان در زواج|
    block |یک در از چوب و دری دیگر ز عاج|
  block
    block |کفو باید هر دو جفت اندر نکاح|
    block |ورنه تنگ آید نماند ارتیاح|