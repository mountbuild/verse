
block |کژ وزیدن باد بر سلیمان علیه‌السلام به سبب زلت او|
  block
    block |باد بر تخت سلیمان رفت کژ|
    block |پس سلیمان گفت بادا کژ مغژ|
  block
    block |باد هم گفت ای سیلمان کژ مرو|
    block |ور روی کژ از کژم خشمین مشو|
  block
    block |این ترازو بهر این بنهاد حق|
    block |تا رود انصاف ما را در سبق|
  block
    block |از ترازو کم کنی من کم کنم|
    block |تا تو با من روشنی من روشنم|
  block
    block |هم‌چنین تاج سلیمان میل کرد|
    block |روز روشن را برو چون لیل کرد|
  block
    block |گفت تا جا کژ مشو بر فرق من|
    block |آفتابا کم مشو از شرق من|
  block
    block |راست می‌کرد او به دست آن تاج را|
    block |باز کژ می‌شد برو تاج ای فتی|
  block
    block |هشت بارش راست کرد و گشت کژ|
    block |گفت تاجا چیست آخر کژ مغژ|
  block
    block |گفت اگر صد ره کنی تو راست من|
    block |کژ شوم چون کژ روی ای مؤتمن|
  block
    block |پس سلیمان اندرونه راست کرد|
    block |دل بر آن شهوت که بودش کرد سرد|
  block
    block |بعد از آن تاجش همان دم راست شد|
    block |آنچنان که تاج را می‌خواست شد|
  block
    block |بعد از آنش کژ همی کرد او به قصد|
    block |تاج او می‌گشت تارک‌جو به قصد|
  block
    block |هشت کرت کژ بکرد آن مهترش|
    block |راست می‌شد تاج بر فرق سرش|
  block
    block |تاج ناطق گشت کای شه ناز کن|
    block |چون فشاندی پر ز گل پرواز کن|
  block
    block |نیست دستوری کزین من بگذرم|
    block |پرده‌های غیب این برهم درم|
  block
    block |بر دهانم نه تو دست خود ببند|
    block |مر دهانم را ز گفت ناپسند|
  block
    block |پس ترا هر غم که پیش آید ز درد|
    block |بر کسی تهمت منه بر خویش گرد|
  block
    block |ظن مبر بر دیگری ای دوستکام|
    block |آن مکن که می‌سگالید آن غلام|
  block
    block |گاه جنگش با رسول و مطبخی|
    block |گاه خشمش با شهنشاه سخی|
  block
    block |هم‌چو فرعونی که موسی هشته بود|
    block |طفلکان خلق را سر می‌ربود|
  block
    block |آن عدو در خانهٔ آن کور دل|
    block |او شده اطفال را گردن گسل|
  block
    block |تو هم از بیرون بدی با دیگران|
    block |واندرون خوش گشته با نفس گران|
  block
    block |خود عدوت اوست قندش می‌دهی|
    block |وز برون تهمت به هر کس می‌نهی|
  block
    block |هم‌چو فرعونی تو کور و کوردل|
    block |با عدو خوش بی‌گناهان را مذل|
  block
    block |چند فرعونا کشی بی‌جرم را|
    block |می‌نوازی مر تن پر غرم را|
  block
    block |عقل او بر عقل شاهان می‌فزود|
    block |حکم حق بی‌عقل و کورش کرده بود|
  block
    block |مهر حق بر چشم و بر گوش خرد|
    block |گر فلاطونست حیوانش کند|
  block
    block |حکم حق بر لوح می‌آید پدید|
    block |آنچنان که حکم غیب بایزید|