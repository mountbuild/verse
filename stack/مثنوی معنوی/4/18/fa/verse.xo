
block |بقیهٔ قصهٔ بنای مسجد اقصی|
  block
    block |چون سلیمان کرد آغاز بنا|
    block |پاک چون کعبه همایون چون منی|
  block
    block |در بنااش دیده می‌شد کر و فر|
    block |نی فسرده چون بناهای دگر|
  block
    block |در بنا هر سنگ کز که می‌سکست|
    block |فاش سیروا بی‌همی گفت از نخست|
  block
    block |هم‌چو از آب و گل آدم‌کده|
    block |نور ز آهک پاره‌ها تابان شده|
  block
    block |سنگ بی‌حمال آینده شده|
    block |وان در و دیوارها زنده شده|
  block
    block |حق همی‌گوید که دیوار بهشت|
    block |نیست چون دیوارها بی‌جان و زشت|
  block
    block |چون در و دیوار تن با آگهیست|
    block |زنده باشد خانه چون شاهنشهیست|
  block
    block |هم درخت و میوه هم آب زلال|
    block |با بهشتی در حدیث و در مقال|
  block
    block |زانک جنت را نه ز آلت بسته‌اند|
    block |بلک از اعمال و نیت بسته‌اند|
  block
    block |این بنا ز آب و گل مرده بدست|
    block |وان بنا از طاعت زنده شدست|
  block
    block |این به اصل خویش ماند پرخلل|
    block |وان به اصل خود که علمست و عمل|
  block
    block |هم سریر و قصر و هم تاج و ثیاب|
    block |با بهشتی در سؤال و در جواب|
  block
    block |فرش بی‌فراش پیچیده شود|
    block |خانه بی‌مکناس روبیده شود|
  block
    block |خانهٔ دل بین ز غم ژولیده شد|
    block |بی‌کناس از توبه‌ای روبیده شد|
  block
    block |تخت او سیار بی‌حمال شد|
    block |حلقه و در مطرب و قوال شد|
  block
    block |هست در دل زندگی دارالخلود|
    block |در زبانم چون نمی‌آید چه سود|
  block
    block |چون سلیمان در شدی هر بامداد|
    block |مسجد اندر بهر ارشاد عباد|
  block
    block |پند دادی گه بگفت و لحن و ساز|
    block |گه به فعل اعنی رکوعی یا نماز|
  block
    block |پند فعلی خلق را جذاب‌تر|
    block |که رسد در جان هر باگوش و کر|
  block
    block |اندر آن وهم امیری کم بود|
    block |در حشم تاثیر آن محکم بود|