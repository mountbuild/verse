
block |قصهٔ آنک کسی به کسی مشورت می‌کرد گفتش  مشورت با دیگری کن کی من عدوی توم|
  block
    block |مشورت می‌کرد شخصی با کسی|
    block |کز تردد وا ردهد وز محبسی|
  block
    block |گفت ای خوش‌نام غیر من بجو|
    block |ماجرای مشورت با او بگو|
  block
    block |من عدوم مر ترا با من مپیچ|
    block |نبود از رای عدو پیروز هیچ|
  block
    block |رو کسی جو که ترا او هست دوست|
    block |دوست بهر دوست لاشک خیرجوست|
  block
    block |من عدوم چاره نبود کز منی|
    block |کژ روم با تو نمایم دشمنی|
  block
    block |حارسی از گرگ جستن شرط نیست|
    block |جستن از غیر محل ناجستنیست|
  block
    block |من ترا بی‌هیچ شکی دشمنم|
    block |من ترا کی ره نمایم ره زنم|
  block
    block |هر که باشد همنشین دوستان|
    block |هست در گلخن میان بوستان|
  block
    block |هر که با دشمن نشیند در زمن|
    block |هست او در بوستان در گولخن|
  block
    block |دوست را مازار از ما و منت|
    block |تا نگردد دوست خصم و دشمنت|
  block
    block |خیر کن با خلق بهر ایزدت|
    block |یا برای راحت جان خودت|
  block
    block |تا هماره دوست بینی در نظر|
    block |در دلت ناید ز کین ناخوش صور|
  block
    block |چونک کردی دشمنی پرهیز کن|
    block |مشورت با یار مهرانگیز کن|
  block
    block |گفت می‌دانم ترا ای بوالحسن|
    block |که توی دیرینه دشمن‌دار من|
  block
    block |لیک مرد عاقلی و معنوی|
    block |عقل تو نگذاردت که کژ روی|
  block
    block |طبع خواهد تا کشد از خصم کین|
    block |عقل بر نفس است بند آهنین|
  block
    block |آید و منعش کند وا داردش|
    block |عقل چون شحنه‌ست در نیک و بدش|
  block
    block |عقل ایمانی چو شحنهٔ عادلست|
    block |پاسبان و حاکم شهر دلست|
  block
    block |هم‌چو گربه باشد او بیدارهوش|
    block |دزد در سوراخ ماند هم‌چو موش|
  block
    block |در هر آنجا که برآرد موش دست|
    block |نیست گربه یا که نقش گربه است|
  block
    block |گربهٔ چه شیر شیرافکن بود|
    block |عقل ایمانی که اندر تن بود|
  block
    block |غرهٔ او حاکم درندگان|
    block |نعرهٔ او مانع چرندگان|
  block
    block |شهر پر دزدست و پر جامه‌کنی|
    block |خواه شحنه باش گو و خواه نی|