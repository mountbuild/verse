
block |دریافتن طبیبان الهی امراض دین و دل را در سیمای مرید و بیگانه و لحن گفتار او و رنگ چشم او و بی این همه نیز از راه دل کی انهم جواسیس القلوب فجالسوهم بالصدق|
  block
    block |این طبیبان بدن دانش‌ورند|
    block |بر سقام تو ز تو واقف‌ترند|
  block
    block |تا ز قاروره همی‌بینند حال|
    block |که ندانی تو از آن رو اعتلال|
  block
    block |هم ز نبض و هم ز رنگ و هم ز دم|
    block |بو برند از تو بهر گونه سقم|
  block
    block |پس طبیبان الهی در جهان|
    block |چون ندانند از تو بی‌گفت دهان|
  block
    block |هم ز نبضت هم ز چشمت هم ز رنگ|
    block |صد سقم بینند در تو بی‌درنگ|
  block
    block |این طبیبان نوآموزند خود|
    block |که بدین آیاتشان حاجت بود|
  block
    block |کاملان از دور نامت بشنوند|
    block |تا به قعر باد و بودت در دوند|
  block
    block |بلک پیش از زادن تو سالها|
    block |دیده باشندت ترا با حالها|