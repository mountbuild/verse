
block |قصهٔ مسجد اقصی و خروب و عزم کردن داود علیه‌السلام پیش از سلیمان علیه‌السلام بر بنای آن مسجد|
  block
    block |چون درآمد عزم داودی به تنگ|
    block |که بسازد مسجد اقصی به سنگ|
  block
    block |وحی کردش حق که ترک این بخوان|
    block |که ز دستت برنیاید این مکان|
  block
    block |نیست در تقدیر ما آنک تو این|
    block |مسجد اقصی بر آری ای گزین|
  block
    block |گفت جرمم چیست ای دانای راز|
    block |که مرا گویی که مسجد را مساز|
  block
    block |گفت بی‌جرمی تو خونها کرده‌ای|
    block |خون مظلومان بگردن برده‌ای|
  block
    block |که ز آواز تو خلقی بی‌شمار|
    block |جان بدادند و شدند آن را شکار|
  block
    block |خون بسی رفتست بر آواز تو|
    block |بر صدای خوب جان‌پرداز تو|
  block
    block |گفت مغلوب تو بودم مست تو|
    block |دست من بر بسته بود از دست تو|
  block
    block |نه که هر مغلوب شه مرحوم بود|
    block |نه که المغلوب کالمعدوم بود|
  block
    block |گفت این مغلوب معدومیست کو|
    block |جز به نسبت نیست معدوم ایقنوا|
  block
    block |این چنین معدوم کو از خویش رفت|
    block |بهترین هستها افتاد و زفت|
  block
    block |او به نسبت با صفات حق فناست|
    block |در حقیقت در فنا او را بقاست|
  block
    block |جملهٔ ارواح در تدبیر اوست|
    block |جملهٔ اشباح هم در تیر اوست|
  block
    block |آنک او مغلوب اندر لطف ماست|
    block |نیست مضطر بلک مختار ولاست|
  block
    block |منتهای اختیار آنست خود|
    block |که اختیارش گردد اینجا مفتقد|
  block
    block |اختیاری را نبودی چاشنی|
    block |گر نگشتی آخر او محو از منی|
  block
    block |در جهان گر لقمه و گر شربتست|
    block |لذت او فرع محو لذتست|
  block
    block |گرچه از لذات بی‌تاثیر شد|
    block |لذتی بود او و لذت‌گیر شد|