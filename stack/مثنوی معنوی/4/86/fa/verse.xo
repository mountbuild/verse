
block |قصهٔ آن مرغ گرفته کی وصیت کرد کی بر گذشته پشیمانی مخور تدارک وقت اندیش و روزگار مبر در پشیمانی|
  block
    block |آن یکی مرغی گرفت از مکر و دام|
    block |مرغ او را گفت ای خواجهٔ همام|
  block
    block |به تو بسی گاوان و میشان خورده‌ای|
    block |تو بسی اشتر به قربان کرده‌ای|
  block
    block |تو نگشتی سیر زانها در زمن|
    block |هم نگردی سیر از اجزای من|
  block
    block |هل مرا تا که سه پندت بر دهم|
    block |تا بدانی زیرکم یا ابلهم|
  block
    block |اول آن پند هم در دست تو|
    block |ثانیش بر بام کهگل بست تو|
  block
    block |وآن سوم پند دهم من بر درخت|
    block |که ازین سه پند گردی نیکبخت|
  block
    block |آنچ بر دستست اینست آن سخن|
    block |که محالی را ز کس باور مکن|
  block
    block |بر کفش چون گفت اول پند زفت|
    block |گشت آزاد و بر آن دیوار رفت|
  block
    block |گفت دیگر بر گذشته غم مخور|
    block |چون ز تو بگذشت زان حسرت مبر|
  block
    block |بعد از آن گفتش که در جسمم کتیم|
    block |ده درمسنگست یک در یتیم|
  block
    block |دولت تو بخت فرزندان تو|
    block |بود آن گوهر به حق جان تو|
  block
    block |فوت کردی در که روزی‌ات نبود|
    block |که نباشد مثل آن در در وجود|
  block
    block |آنچنان که وقت زادن حامله|
    block |ناله دارد خواجه شد در غلغله|
  block
    block |مرغ گفتش نی نصیحت کردمت|
    block |که مبادا بر گذشتهٔ دی غمت|
  block
    block |چون گذشت و رفت غم چون می‌خوری|
    block |یا نکردی فهم پندم یا کری|
  block
    block |وان دوم پندت بگفتم کز ضلال|
    block |هیچ تو باور مکن قول محال|
  block
    block |من نیم خود سه درمسنگ ای اسد|
    block |ده درمسنگ اندرونم چون بود|
  block
    block |خواجه باز آمد به خود گفتا که هین|
    block |باز گو آن پند خوب سیومین|
  block
    block |گفت آری خوش عمل کردی بدان|
    block |تا بگویم پند ثالث رایگان|
  block
    block |پند گفتن با جهول خوابناک|
    block |تخت افکندن بود در شوره خاک|
  block
    block |چاک حمق و جهل نپذیرد رفو|
    block |تخم حکمت کم دهش ای پندگو|