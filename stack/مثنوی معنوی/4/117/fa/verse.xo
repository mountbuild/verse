
block |مثال دیگر هم درین معنی|
  block
    block |هست بازیهای آن شیر علم|
    block |مخبری از بادهای مکتتم|
  block
    block |گر نبودی جنبش آن بادها|
    block |شیر مرده کی بجستی در هوا|
  block
    block |زان شناسی باد را گر آن صباست|
    block |یا دبورست این بیان آن خفاست|
  block
    block |این بدن مانند آن شیر علم|
    block |فکر می‌جنباند او را دم به دم|
  block
    block |فکر کان از مشرق آید آن صباست|
    block |وآنک از مغرب دبور با وباست|
  block
    block |مشرق این باد فکرت دیگرست|
    block |مغرب این باد فکرت زان سرست|
  block
    block |مه جمادست و بود شرقش جماد|
    block |جان جان جان بود شرق فؤاد|
  block
    block |شرق خورشیدی که شد باطن‌فروز|
    block |قشر و عکس آن بود خورشید روز|
  block
    block |زآنک چون مرده بود تن بی‌لهب|
    block |پیش او نه روز بنماید نه شب|
  block
    block |ور نباشد آن چو این باشد تمام|
    block |بی‌شب و بی روز دارد انتظام|
  block
    block |هم‌چنانک چشم می‌بیند به خواب|
    block |بی‌مه و خورشید ماه و آفتاب|
  block
    block |نوم ما چون شد اخ الموت ای فلان|
    block |زین برادر آن برادر را بدان|
  block
    block |ور بگویندت که هست آن فرع این|
    block |مشنو آن را ای مقلد بی‌یقین|
  block
    block |می‌بیند خواب جانت وصف حال|
    block |که به بیداری نبینی بیست سال|
  block
    block |در پی تعبیر آن تو عمرها|
    block |می‌دوی سوی شهان با دها|
  block
    block |که بگو آن خواب را تعبیر چیست|
    block |فرع گفتن این چنین سر را سگیست|
  block
    block |خواب عامست این و خود خواب خواص|
    block |باشد اصل اجتبا و اختصاص|
  block
    block |پیل باید تا چو خسپد او ستان|
    block |خواب بیند خطهٔ هندوستان|
  block
    block |خر نبیند هیچ هندستان به خواب|
    block |خر ز هندستان نکردست اغتراب|
  block
    block |جان هم‌چون پیل باید نیک زفت|
    block |تا به خواب او هند داند رفت تفت|
  block
    block |ذکر هندستان کند پیل از طلب|
    block |پس مصور گردد آن ذکرش به شب|
  block
    block |اذکروا الله کار هر اوباش نیست|
    block |ارجعی بر پای هر قلاش نیست|
  block
    block |لیک تو آیس مشو هم پیل باش|
    block |ور نه پیلی در پی تبدیل باش|
  block
    block |کیمیاسازان گردون را ببین|
    block |بشنو از میناگران هر دم طنین|
  block
    block |نقش‌بندانند در جو فلک|
    block |کارسازانند بهر لی و لک|
  block
    block |گر نبینی خلق مشکین جیب را|
    block |بنگر ای شب‌کور این آسیب را|
  block
    block |هر دم آسیبست بر ادراک تو|
    block |نبت نو نو رسته بین از خاک تو|
  block
    block |زین بد ابراهیم ادهم دیده خواب|
    block |بسط هندستان دل را بی‌حجاب|
  block
    block |لاجرم زنجیرها را بر درید|
    block |مملکت بر هم زد و شد ناپدید|
  block
    block |آن نشان دید هندستان بود|
    block |که جهد از خواب و دیوانه شود|
  block
    block |می‌فشاند خاک بر تدبیرها|
    block |می‌دراند حلقهٔ زنجیرها|
  block
    block |آنچنان که گفت پیغامبر ز نور|
    block |که نشانش آن بود اندر صدور|
  block
    block |که تجافی آرد از دار الغرور|
    block |هم انابت آرد از دار السرور|
  block
    block |بهر شرح این حدیث مصطفی|
    block |داستانی بشنو ای یار صفا|