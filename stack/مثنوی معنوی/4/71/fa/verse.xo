
block |آشفتن آن غلام از نارسیدن جواب رقعه از قبل پادشاه|
  block
    block |این بیابان خود ندارد پا و سر|
    block |بی‌جواب نامه خستست آن پسر|
  block
    block |کای عجب چونم نداد آن شه جواب|
    block |با خیانت کرد رقعه‌بر ز تاب|
  block
    block |رقعه پنهان کرد و ننمود آن به شاه|
    block |کو منافق بود و آبی زیر کاه|
  block
    block |رقعهٔ دیگر نویسم ز آزمون|
    block |دیگری جویم رسول ذو فنون|
  block
    block |بر امیر و مطبخی و نامه‌بر|
    block |عیب بنهاده ز جهل آن بی‌خبر|
  block
    block |هیچ گرد خود نمی‌گردد که من|
    block |کژروی کردم چو اندر دین شمن|