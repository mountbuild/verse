
block |بیان آنک یا ایها الذین آمنوا لا تقدموا بین یدی الله و رسوله  چون نبی نیستی ز امت باش  چونک سلطان نه‌ای رعیت باش پس رو خاموش باش از خود زحمتی و رایی متراش|
  block
    block |پس برو خاموش باش از انقیاد|
    block |زیر ظل امر شیخ و اوستاد|
  block
    block |ورنه گر چه مستعد و قابلی|
    block |مسخ گردی تو ز لاف کاملی|
  block
    block |هم ز استعداد وا مانی اگر|
    block |سر کشی ز استاد راز و با خبر|
  block
    block |صبر کن در موزه دوزی تو هنوز|
    block |ور بوی بی‌صبر گردی پاره‌دوز|
  block
    block |کهنه‌دوزان گر بدیشان صبر و حلم|
    block |جمله نودوزان شدندی هم به علم|
  block
    block |بس بکوشی و بخر از کلال|
    block |هم تو گویی خویش کالعقل عقال|
  block
    block |هم‌چو آن مرد مفلسف روز مرگ|
    block |عقل را می‌دید بس بی‌بال و برگ|
  block
    block |بی‌غرض می‌کرد آن دم اعتراف|
    block |کز ذکاوت راندیم اسپ از گزاف|
  block
    block |از غروری سر کشیدیم از رجال|
    block |آشنا کردیم در بحر خیال|
  block
    block |آشنا هیچست اندر بحر روح|
    block |نیست اینجا چاره جز کشتی نوح|
  block
    block |این چنین فرمود این شاه رسل|
    block |که منم کشتی درین دریای کل|
  block
    block |یا کسی کو در بصیرتهای من|
    block |شد خلیفهٔ راستی بر جای من|
  block
    block |کشتی نوحیم در دریا که تا|
    block |رو نگردانی ز کشتی ای فتی|
  block
    block |هم‌چو کنعان سوی هر کوهی مرو|
    block |از نبی لا عاصم الیوم شنو|
  block
    block |می‌نماید پست این کشتی ز بند|
    block |می‌نماید کوه فکرت بس بلند|
  block
    block |پست منگر هان و هان این پست را|
    block |بنگر آن فضل حق پیوست را|
  block
    block |در علو کوه فکرت کم نگر|
    block |که یکی موجش کند زیر و زبر|
  block
    block |گر تو کنعانی نداری باورم|
    block |گر دو صد چندین نصیحت پرورم|
  block
    block |گوش کنعان کی پذیرد این کلام|
    block |که برو مهر خدایست و ختام|
  block
    block |کی گذارد موعظه بر مهر حق|
    block |کی بگرداند حدث حکم سبق|
  block
    block |لیک می‌گویم حدیث خوش‌پیی|
    block |بر امید آنک تو کنعان نه‌ای|
  block
    block |آخر این اقرار خواهی کرد هین|
    block |هم ز اول روز آخر را ببین|
  block
    block |می‌توانی دید آخر را مکن|
    block |چشم آخربینت را کور کهن|
  block
    block |هر که آخربین بود مسعودوار|
    block |نبودش هر دم ز ره رفتن عثار|
  block
    block |گر نخواهی هر دمی این خفت‌خیز|
    block |کن ز خاک پایی مردی چشم تیز|
  block
    block |کحل دیده ساز خاک پاش را|
    block |تا بیندازی سر اوباش را|
  block
    block |که ازین شاگردی و زین افتقار|
    block |سوزنی باشی شوی تو ذوالفقار|
  block
    block |سرمه کن تو خاک هر بگزیده را|
    block |هم بسوزد هم بسازد دیده را|
  block
    block |چشم اشتر زان بود بس نوربار|
    block |کو خورد از بهر نور چشم خار|