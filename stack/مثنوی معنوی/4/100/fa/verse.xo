
block |بیان این خبر کی کلموا الناس علی قدر عقولهم لا علی قدر عقولکم حتی لا یکذبوا الله و رسوله|
  block
    block |چونک با کودک سر و کارم فتاد|
    block |هم زبان کودکان باید گشاد|
  block
    block |که برو کتاب تا مرغت خرم|
    block |یا مویز و جوز و فستق آورم|
  block
    block |جز شباب تن نمی‌دانی به کیر|
    block |این جوانی را بگیر ای خر شعیر|
  block
    block |هیچ آژنگی نیفتد بر رخت|
    block |تازه ماند آن شباب فرخت|
  block
    block |نه نژند پیریت آید برو|
    block |نه قد چون سرو تو گردد دوتو|
  block
    block |نه شود زور جوانی از تو کم|
    block |نه به دندانها خللها یا الم|
  block
    block |نه کمی در شهوت و طمث و بعال|
    block |که زنان را آید از ضعفت ملال|
  block
    block |آنچنان بگشایدت فر شباب|
    block |که گشود آن مژدهٔ عکاشه باب|