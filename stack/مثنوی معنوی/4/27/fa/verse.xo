
block |دیدن درویش جماعت مشایخ را در  خواب و درخواست کردن روزی حلال بی‌مشغول شدن به کسب و از عبادت ماندن و ارشاد ایشان او را و میوه‌های تلخ و ترش کوهی بر وی شیرین شدن به داد آن مشایخ|
  block
    block |آن یکی درویش گفت اندر سمر|
    block |خضریان را من بدیدم خواب در|
  block
    block |گفتم ایشان را که روزی حلال|
    block |از کجا نوشم که نبود آن وبال|
  block
    block |مر مرا سوی کهستان راندند|
    block |میوه‌ها زان بیشه می‌افشاندند|
  block
    block |که خدا شیرین بکرد آن میوه را|
    block |در دهان تو به همتهای ما|
  block
    block |هین بخور پاک و حلال و بی‌حساب|
    block |بی صداع و نقل و بالا و نشیب|
  block
    block |پس مرا زان رزق نطقی رو نمود|
    block |ذوق گفت من خردها می‌ربود|
  block
    block |گفتم این فتنه‌ست ای رب جهان|
    block |بخششی ده از همه خلقان نهان|
  block
    block |شد سخن از من دل خوش یافتم|
    block |چون انار از ذوق می‌بشکافتم|
  block
    block |گفتم ار چیزی نباشد در بهشت|
    block |غیر این شادی که دارم در سرشت|
  block
    block |هیچ نعمت آرزو ناید دگر|
    block |زین نپردازم به حور و نیشکر|
  block
    block |مانده بود از کسب یک دو حبه‌ام|
    block |دوخته در آستین جبه‌ام|