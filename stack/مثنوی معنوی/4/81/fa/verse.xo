
block |بیان رسول علیه السلام سبب تفضیل و اختیار کردن او آن هذیلی را به امیری و سرلشکری بر پیران و کاردیدگان|
  block
    block |حکم اغلب راست چون غالب بدند|
    block |تیغ را از دست ره‌زن بستدند|
  block
    block |گفت پیغامبر کای ظاهرنگر|
    block |تو مبین او را جوان و بی‌هنر|
  block
    block |ای بسا ریش سیاه و مرد پیر|
    block |ای بسا ریش سپید و دل چو قیر|
  block
    block |عقل او را آزمودم بارها|
    block |کرد پیری آن جوان در کارها|
  block
    block |پیر پیر عقل باشد ای پسر|
    block |نه سپیدی موی اندر ریش و سر|
  block
    block |از بلیس او پیرتر خود کی بود|
    block |چونک عقلش نیست او لاشی بود|
  block
    block |طفل گیرش چون بود عیسی نفس|
    block |پاک باشد از غرور و از هوس|
  block
    block |آن سپیدی مو دلیل پختگیست|
    block |پیش چشم بسته کش کوته‌تگیست|
  block
    block |آن مقلد چون نداند جز دلیل|
    block |در علامت جوید او دایم سبیل|
  block
    block |بهر او گفتیم که تدبیر را|
    block |چونک خواهی کرد بگزین پیر را|
  block
    block |آنک او از پردهٔ تقلید جست|
    block |او به نور حق ببیند آنچ هست|
  block
    block |نور پاکش بی‌دلیل و بی‌بیان|
    block |پوست بشکافد در آید در میان|
  block
    block |پیش ظاهربین چه قلب و چه سره|
    block |او چه داند چیست اندر قوصره|
  block
    block |ای بسا زر سیه کرده بدود|
    block |تا رهد از دست هر دزدی حسود|
  block
    block |ای بسا مس زر اندوده به زر|
    block |تا فروشد آن به عقل مختصر|
  block
    block |ما که باطن‌بین جملهٔ کشوریم|
    block |دل ببینیم و به ظاهر ننگریم|
  block
    block |قاضیانی که به ظاهر می‌تنند|
    block |حکم بر اشکال ظاهر می‌کنند|
  block
    block |چون شهادت گفت و ایمانی نمود|
    block |حکم او مؤمن کنند این قوم زود|
  block
    block |بس منافق کاندرین ظاهر گریخت|
    block |خون صد مؤمن به پنهانی بریخت|
  block
    block |جهد کن تا پیر عقل و دین شوی|
    block |تا چو عقل کل تو باطن‌بین شوی|
  block
    block |از عدم چون عقل زیبا رو گشاد|
    block |خلعتش داد و هزارش نام داد|
  block
    block |کمترین زان نامهای خوش‌نفس|
    block |این که نبود هیچ او محتاج کس|
  block
    block |گر به صورت وا نماید عقل رو|
    block |تیره باشد روز پیش نور او|
  block
    block |ور مثال احمقی پیدا شود|
    block |ظلمت شب پیش او روشن بود|
  block
    block |کو ز شب مظلم‌تر و تاری‌ترست|
    block |لیک خفاش شقی ظلمت‌خرست|
  block
    block |اندک اندک خوی کن با نور روز|
    block |ورنه خفاشی بمانی بیفروز|
  block
    block |عاشق هر جا شکال و مشکلیست|
    block |دشمن هر جا چراغ مقبلیست|
  block
    block |ظلمت اشکال زان جوید دلش|
    block |تا که افزون‌تر نماید حاصلش|
  block
    block |تا ترا مشغول آن مشکل کند|
    block |وز نهاد زشت خود غافل کند|