
block |نشان خواستن عبدالمطلب از موضع محمد علیه‌السلام کی کجاش یابم و جواب آمدن از اندرون کعبه و نشان یافتن|
  block
    block |از درون کعبه آوازش رسید|
    block |گفت ای جوینده آن طفل رشید|
  block
    block |در فلان وادیست زیر آن درخت|
    block |پس روان شد زود پیر نیکبخت|
  block
    block |در رکاب او امیران قریش|
    block |زانک جدش بود ز اعیان قریش|
  block
    block |تا به پشت آدم اسلافش همه|
    block |مهتران بزم و رزم و ملحمه|
  block
    block |این نسب خود پوست او را بوده است|
    block |کز شهنشاهان مه پالوده است|
  block
    block |مغز او خود از نسب دورست و پاک|
    block |نیست جنسش از سمک کس تا سماک|
  block
    block |نور حق را کس نجوید زاد و بود|
    block |خلعت حق را چه حاجت تار و پود|
  block
    block |کمترین خلعت که بدهد در ثواب|
    block |بر فزاید بر طراز آفتاب|