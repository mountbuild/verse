
block |مثال دنیا چون گولخن و تقوی چون حمام|
  block
    block |شهوت دنیا مثال گلخنست|
    block |که ازو حمام تقوی روشنست|
  block
    block |لیک قسم متقی زین تون صفاست|
    block |زانک در گرمابه است و در نقاست|
  block
    block |اغنیا مانندهٔ سرگین‌کشان|
    block |بهر آتش کردن گرمابه‌بان|
  block
    block |اندریشان حرص بنهاده خدا|
    block |تا بود گرمابه گرم و با نوا|
  block
    block |ترک این تون گوی و در گرمابه ران|
    block |ترک تون را عین آن گرمابه دان|
  block
    block |هر که در تونست او چون خادمست|
    block |مر ورا که صابرست و حازمست|
  block
    block |هر که در حمام شد سیمای او|
    block |هست پیدا بر رخ زیبای او|
  block
    block |تونیان را نیز سیما آشکار|
    block |از لباس و از دخان و از غبار|
  block
    block |ور نبینی روش بویش را بگیر|
    block |بو عصا آمد برای هر ضریر|
  block
    block |ور نداری بو در آرش در سخن|
    block |از حدیث نو بدان راز کهن|
  block
    block |پس بگوید تونیی صاحب ذهب|
    block |بیست سله چرک بردم تا به شب|
  block
    block |حرص تو چون آتشست اندر جهان|
    block |باز کرده هر زبانه صد دهان|
  block
    block |پیش عقل این زر چو سرگین ناخوشست|
    block |گرچه چون سرگین فروغ آتشست|
  block
    block |آفتابی که دم از آتش زند|
    block |چرک تر را لایق آتش کند|
  block
    block |آفتاب آن سنگ را هم کرد زر|
    block |تا بتون حرص افتد صد شرر|
  block
    block |آنک گوید مال گرد آورده‌ام|
    block |چیست یعنی چرک چندین برده‌ام|
  block
    block |این سخن گرچه که رسوایی‌فزاست|
    block |در میان تونیان زین فخرهاست|
  block
    block |که تو شش سله کشیدی تا به شب|
    block |من کشیدم بیست سله بی کرب|
  block
    block |آنک در تون زاد و پاکی را ندید|
    block |بوی مشک آرد برو رنجی پدید|