
block |آزاد شدن بلقیس از ملک و مست  شدن او از شوق ایمان و التفات همت او از همهٔ ملک منقطع شدن وقت هجرت الا از تخت|
  block
    block |چون سلیمان سوی مرغان سبا|
    block |یک صفیری کرد بست آن جمله را|
  block
    block |جز مگر مرغی که بد بی‌جان و پر|
    block |یا چو ماهی گنگ بود از اصل کر|
  block
    block |نی غلط گفتم که کر گر سر نهد|
    block |پیش وحی کبریا سمعش دهد|
  block
    block |چونک بلقیس از دل و جان عزم کرد|
    block |بر زمان رفته هم افسوس خورد|
  block
    block |ترک مال و ملک کرد او آن چنان|
    block |که بترک نام و ننگ آن عاشقان|
  block
    block |آن غلامان و کنیزان بناز|
    block |پیش چشمش هم‌چو پوسیده پیاز|
  block
    block |باغها و قصرها و آب رود|
    block |پیش چشم از عشق گلحن می‌نمود|
  block
    block |عشق در هنگام استیلا و خشم|
    block |زشت گرداند لطیفان را به چشم|
  block
    block |هر زمرد را نماید گندنا|
    block |غیرت عشق این بود معنی لا|
  block
    block |لااله الا هو اینست ای پناه|
    block |که نماید مه ترا دیگ سیاه|
  block
    block |هیچ مال و هیچ مخزن هیچ رخت|
    block |می دریغش نامد الا جز که تخت|
  block
    block |پس سلیمان از دلش آگاه شد|
    block |کز دل او تا دل او راه شد|
  block
    block |آن کسی که بانگ موران بشنود|
    block |هم فغان سر دوران بشنود|
  block
    block |آنک گوید راز قالت نملة|
    block |هم بداند راز این طاق کهن|
  block
    block |دید از دورش که آن تسلیم کیش|
    block |تلخش آمد فرقت آن تخت خویش|
  block
    block |گر بگویم آن سبب گردد دراز|
    block |که چرا بودش به تخت آن عشق و ساز|
  block
    block |گرچه این کلک قلم خود بی‌حسیست|
    block |نیست جنس کاتب او را مونسیست|
  block
    block |هم‌چنین هر آلت پیشه‌وری|
    block |هست بی‌جان مونس جانوری|
  block
    block |این سبب را من معین گفتمی|
    block |گر نبودی چشم فهمت را نمی|
  block
    block |از بزرگی تخت کز حد می‌فزود|
    block |نقل کردن تخت را امکان نبود|
  block
    block |خرده کاری بود و تفریقش خطر|
    block |هم‌چو اوصال بدن با همدگر|
  block
    block |پس سلیمان گفت گر چه فی‌الاخیر|
    block |سرد خواهد شد برو تاج و سریر|
  block
    block |چون ز وحدت جان برون آرد سری|
    block |جسم را با فر او نبود فری|
  block
    block |چون برآید گوهر از قعر بحار|
    block |بنگری اندر کف و خاشاک خوار|
  block
    block |سر بر آرد آفتاب با شرر|
    block |دم عقرب را کی سازد مستقر|
  block
    block |لیک خود با این همه بر نقد حال|
    block |جست باید تخت او را انتقال|
  block
    block |تا نگردد خسته هنگام لقا|
    block |کودکانه حاجتش گردد روا|
  block
    block |هست بر ما سهل و او را بس عزیز|
    block |تا بود بر خوان حوران دیو نیز|
  block
    block |عبرت جانش شود آن تخت ناز|
    block |هم‌چو دلق و چارقی پیش ایاز|
  block
    block |تا بداند در چه بود آن مبتلا|
    block |از کجاها در رسید او تا کجا|
  block
    block |خاک را و نطفه را و مضغه را|
    block |پیش چشم ما همی‌دارد خدا|
  block
    block |کز کجا آوردمت ای بدنیت|
    block |که از آن آید همی خفریقیت|
  block
    block |تو بر آن عاشق بدی در دور آن|
    block |منکر این فضل بودی آن زمان|
  block
    block |این کرم چون دفع آن انکار تست|
    block |که میان خاک می‌کردی نخست|
  block
    block |حجت انکار شد انشار تو|
    block |از دوا بدتر شد این بیمار تو|
  block
    block |خاک را تصویر این کار از کجا|
    block |نطفه را خصمی و انکار از کجا|
  block
    block |چون در آن دم بی‌دل و بی‌سر بدی|
    block |فکرت و انکار را منکر بدی|
  block
    block |از جمادی چونک انکارت برست|
    block |هم ازین انکار حشرت شد درست|
  block
    block |پس مثال تو چو آن حلقه‌زنیست|
    block |کز درونش خواجه گوید خواجه نیست|
  block
    block |حلقه‌زن زین نیست دریابد که هست|
    block |پس ز حلقه بر ندارد هیچ دست|
  block
    block |پس هم انکارت مبین می‌کند|
    block |کز جماد او حشر صد فن می‌کند|
  block
    block |چند صنعت رفت ای انکار تا|
    block |آب و گل انکار زاد از هل اتی|
  block
    block |آب وگل می‌گفت خود انکار نیست|
    block |بانگ می‌زد بی‌خبر که اخبار نیست|
  block
    block |من بگویم شرح این از صد طریق|
    block |لیک خاطر لغزد از گفت دقیق|