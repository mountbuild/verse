
block |بیان آنک حصول علم و مال و جاه بدگوهران را فضیحت اوست و چون شمشیریست کی افتادست به دست راه‌زن|
  block
    block |بدگهر را علم و فن آموختن|
    block |دادن تیغی به دست راه‌زن|
  block
    block |تیغ دادن در کف زنگی مست|
    block |به که آید علم ناکس را به دست|
  block
    block |علم و مال و منصب و جاه و قران|
    block |فتنه آمد در کف بدگوهران|
  block
    block |پس غزا زین فرض شد بر مؤمنان|
    block |تا ستانند از کف مجنون سنان|
  block
    block |جان او مجنون تنش شمشیر او|
    block |واستان شمشیر را زان زشت‌خو|
  block
    block |آنچ منصب می‌کند با جاهلان|
    block |از فضیحت کی کند صد ارسلان|
  block
    block |عیب او مخفیست چون آلت بیافت|
    block |مارش از سوراخ بر صحرا شتافت|
  block
    block |جمله صحرا مار و کزدم پر شود|
    block |چونک جاهل شاه حکم مر شود|
  block
    block |مال و منصب ناکسی که آرد به دست|
    block |طالب رسوایی خویش او شدست|
  block
    block |یا کند بخل و عطاها کم دهد|
    block |یا سخا آرد بنا موضع نهد|
  block
    block |شاه را در خانهٔ بیذق نهد|
    block |این چنین باشد عطا که احمق دهد|
  block
    block |حکم چون در دست گمراهی فتاد|
    block |جاه پندارید در چاهی فتاد|
  block
    block |راه نمی‌داند قلاووزی کند|
    block |جان زشت او جهان‌سوزی کند|
  block
    block |طفل راه فقر چون پیری گرفت|
    block |پی‌روان را غول ادباری گرفت|
  block
    block |که بیا تا ماه بنمایم ترا|
    block |ماه را هرگز ندید آن بی‌صفا|
  block
    block |چون نمایی چون ندیدستی به عمر|
    block |عکس مه در آب هم ای خام غمر|
  block
    block |احمقان سرور شدستند و ز بیم|
    block |عاقلان سرها کشیده در گلیم|