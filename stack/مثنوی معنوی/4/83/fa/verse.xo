
block |قصهٔ آن آبگیر و صیادان و آن سه ماهی یکی عاقل و یکی نیم عاقل وان دگر مغرور و ابله مغفل لاشی و عاقبت هر سه|
  block
    block |قصهٔ آن آبگیرست ای عنود|
    block |که درو سه ماهی اشگرف بود|
  block
    block |در کلیله خوانده باشی لیک آن|
    block |قشر قصه باشد و این مغز جان|
  block
    block |چند صیادی سوی آن آبگیر|
    block |برگذشتند و بدیدند آن ضمیر|
  block
    block |پس شتابیدند تا دام آورند|
    block |ماهیان واقف شدند و هوشمند|
  block
    block |آنک عاقل بود عزم راه کرد|
    block |عزم راه مشکل ناخواه کرد|
  block
    block |گفت با اینها ندارم مشورت|
    block |که یقین سستم کنند از مقدرت|
  block
    block |مهر زاد و بوم بر جانشان تند|
    block |کاهلی و جهلشان بر من زند|
  block
    block |مشورت را زنده‌ای باید نکو|
    block |که ترا زنده کند وان زنده کو|
  block
    block |ای مسافر با مسافر رای زن|
    block |زانک پایت لنگ دارد رای زن|
  block
    block |از دم حب الوطن بگذر مه‌ایست|
    block |که وطن آن سوست جان این سوی نیست|
  block
    block |گر وطن خواهی گذر آن سوی شط|
    block |این حدیث راست را کم خوان غلط|