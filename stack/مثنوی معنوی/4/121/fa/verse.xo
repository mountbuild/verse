
block |مستجاب شدن دعای پادشاه در خلاص پسرش از جادوی کابلی|
  block
    block |او شنیده بود از دور این خبر|
    block |که اسیر پیرزن گشت آن پسر|
  block
    block |کان عجوزه بود اندر جادوی|
    block |بی‌نظیر و آمن از مثل و دوی|
  block
    block |دست بر بالای دستست ای فتی|
    block |در فن و در زور تا ذات خدا|
  block
    block |منتهای دستها دست خداست|
    block |بحر بی‌شک منتهای سیلهاست|
  block
    block |هم ازو گیرند مایه ابرها|
    block |هم بدو باشد نهایت سیل را|
  block
    block |گفت شاهش کین پسر از دست رفت|
    block |گفت اینک آمدم درمان زفت|
  block
    block |نیست همتا زال را زین ساحران|
    block |جز من داهی رسیده زان کران|
  block
    block |چون کف موسی به امر کردگار|
    block |نک برآرم من ز سحر او دمار|
  block
    block |که مرا این علم آمد زان طرف|
    block |نه ز شاگردی سحر مستخف|
  block
    block |آمدم تا بر گشایم سحر او|
    block |تا نماند شاه‌زاده زردرو|
  block
    block |سوی گورستان برو وقت سحور|
    block |پهلوی دیوار هست اسپید گور|
  block
    block |سوی قبله باز کاو آنجای را|
    block |تا ببینی قدرت و صنع خدا|
  block
    block |بس درازست این حکایت تو ملول|
    block |زبده را گویم رها کردم فضول|
  block
    block |آن گره‌های گران را بر گشاد|
    block |پس ز محنت پور شه را راه داد|
  block
    block |آن پسر با خویش آمد شد دوان|
    block |سوی تخت شاه با صد امتحان|
  block
    block |سجده کرد و بر زمین می‌زد ذقن|
    block |در بغل کرده پسر تیغ و کفن|
  block
    block |شاه آیین بست و اهل شهر شاد|
    block |وآن عروس ناامید بی‌مراد|
  block
    block |عالم از سر زنده گشت و پر فروز|
    block |ای عجب آن روز روز امروز روز|
  block
    block |یک عروسی کرد شاه او را چنان|
    block |که جلاب قند بد پیش سگان|
  block
    block |جادوی کمپیر از غصه بمرد|
    block |روی و خوی زشت فا مالک سپرد|
  block
    block |شاه‌زاده در تعجب مانده بود|
    block |کز من او عقل و نظر چون در ربود|
  block
    block |نو عروسی دید هم‌چون ماه حسن|
    block |که همی زد بر ملیحان راه حسن|
  block
    block |گشت بیهوش و برو اندر فتاد|
    block |تا سه روز از جسم وی گم شد فؤاد|
  block
    block |سه شبان روز او ز خود بیهوش گشت|
    block |تا که خلق از غشی او پر جوش گشت|
  block
    block |از گلاب و از علاج آمد به خود|
    block |اندک اندک فهم گشتش نیک و بد|
  block
    block |بعد سالی گفت شاهش در سخن|
    block |کای پسر یاد آر از آن یار کهن|
  block
    block |یاد آور زان ضجیع و زان فراش|
    block |تا بدین حد بی‌وفا و مر مباش|
  block
    block |گفت رو من یافتم دار السرور|
    block |وا رهیدم از چه دار الغرور|
  block
    block |هم‌چنان باشد چومؤمنراه یافت|
    block |سوی نور حق ز ظلمت روی تافت|