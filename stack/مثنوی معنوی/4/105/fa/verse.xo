
block |مشورت کردن فرعون با وزیرش هامان در ایمان آوردن به موسی علیه‌السلام|
  block
    block |گفت با هامان چون تنهااش بدید|
    block |جست هامان و گریبان را درید|
  block
    block |بانگها زد گریه‌ها کرد آن لعین|
    block |کوفت دستار و کله را بر زمین|
  block
    block |که چگونه گفت اندر روی شاه|
    block |این چنین گستاخ آن حرف تباه|
  block
    block |جمله عالم را مسخر کرده تو|
    block |کار را با بخت چون زر کرده تو|
  block
    block |از مشارق وز مغارب بی‌لجاج|
    block |سوی تو آرند سلطانان خراج|
  block
    block |پادشاهان لب همی مالند شاد|
    block |بر ستانهٔ خاک تو این کیقباد|
  block
    block |اسپ یاغی چون ببیند اسپ ما|
    block |رو بگرداند گریزد بی عصا|
  block
    block |تاکنون معبود و مسجود جهان|
    block |بوده‌ای گردی کمینهٔ بندگان|
  block
    block |در هزار آتش شدن زین خوشترست|
    block |که خداوندی شود بنده‌پرست|
  block
    block |نه بکش اول مرا ای شاه چین|
    block |تا نبیند چشم من بر شاه این|
  block
    block |خسروا اول مرا گردن بزن|
    block |تا نبیند این مذلت چشم من|
  block
    block |خود نبودست و مبادا این چنین|
    block |که زمین گردون شود گردون زمین|
  block
    block |بندگان‌مان خواجه‌تاش ما شوند|
    block |بی‌دلان‌مان دلخراش ما شوند|
  block
    block |چشم‌روشن دشمنان و دوست کور|
    block |گشت ما را پس گلستان قعر گور|