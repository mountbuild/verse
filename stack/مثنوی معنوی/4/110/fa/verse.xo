
block |جواب دهری کی منکر الوهیت است و عالم را قدیم می‌گوید|
  block
    block |دی یکی می‌گفت عالم حادثست|
    block |فانیست این چرخ و حقش وارثست|
  block
    block |فلسفیی گفت چون دانی حدوث|
    block |حادثی ابر چون داند غیوث|
  block
    block |ذره‌ای خود نیستی از انقلاب|
    block |تو چه می‌دانی حدوث آفتاب|
  block
    block |کرمکی کاندر حدث باشد دفین|
    block |کی بداند آخر و بدو زمین|
  block
    block |این به تقلید از پدر بشنیده‌ای|
    block |از حماقت اندرین پیچیده‌ای|
  block
    block |چیست برهان بر حدوث این بگو|
    block |ورنه خامش کن فزون گویی مجو|
  block
    block |گفت دیدم اندرین بحث عمیق|
    block |بحث می‌کردند روزی دو فریق|
  block
    block |در جدال و در خصام و در ستوه|
    block |گشت هنگامه بر آن دو کس گروه|
  block
    block |من به سوی جمع هنگامه شدم|
    block |اطلاع از حال ایشان بستدم|
  block
    block |آن یکی می‌گفت گردون فانیست|
    block |بی‌گمانی این بنا را بانیست|
  block
    block |وان دگر گفت این قدیم و بی کیست|
    block |نیستش بانی و یا بانی ویست|
  block
    block |گفت منکر گشته‌ای خلاق را|
    block |روز و شب آرنده و رزاق را|
  block
    block |گفت بی برهان نخواهم من شنید|
    block |آنچ گولی آن به تقلیدی گزید|
  block
    block |هین بیاور حجت و برهان که من|
    block |نشنوم بی حجت این را در زمن|
  block
    block |گفت حجت در درون جانمست|
    block |در درون جان نهان برهانمست|
  block
    block |تو نمی‌بینی هلال از ضعف چشم|
    block |من همی بینم مکن بر من تو خشم|
  block
    block |گفت و گو بسیار گشت و خلق گیج|
    block |در سر و پایان این چرخ پسیج|
  block
    block |گفت یارا در درونم حجتیست|
    block |بر حدوث آسمانم آیتیست|
  block
    block |من یقین دارم نشانش آن بود|
    block |مر یقین‌دان را که در آتش رود|
  block
    block |در زبان می‌ناید آن حجت بدان|
    block |هم‌چو حال سر عشق عاشقان|
  block
    block |نیست پیدا سر گفت و گوی من|
    block |جز که زردی و نزاری روی من|
  block
    block |اشک و خون بر رخ روانه می‌دود|
    block |حجت حسن و جمالش می‌شود|
  block
    block |گفت من اینها ندانم حجتی|
    block |که بود در پیش عامه آیتی|
  block
    block |گفت چون قلبی و نقدی دم زنند|
    block |که تو قلبی من تکویم ارجمند|
  block
    block |هست آتش امتحان آخرین|
    block |کاندر آتش در فتند این دو قرین|
  block
    block |عام و خاص از حالشان عالم شوند|
    block |از گمان و شک سوی ایقان روند|
  block
    block |آب و آتش آمد ای جان امتحان|
    block |نقد و قلبی را که آن باشد نهان|
  block
    block |تا من و تو هر دو در آتش رویم|
    block |حجت باقی حیرانان شویم|
  block
    block |تا من و تو هر دو در بحر اوفتیم|
    block |که من و تو این کره را آیتیم|
  block
    block |هم‌چنان کردند و در آتش شدند|
    block |هر دو خود را بر تف آتش زدند|
  block
    block |از خدا گوینده مرد مدعی|
    block |رست و سوزید اندر آتش آن دعی|
  block
    block |از مؤذن بشنو این اعلام را|
    block |کوری افزون‌روان خام را|
  block
    block |که نسوزیدست این نام از اجل|
    block |کش مسمی صدر بودست و اجل|
  block
    block |صد هزاران زین رهان اندر قران|
    block |بر دریده پرده‌های منکران|
  block
    block |چون گرو بستند غالب شد صواب|
    block |در دوام و معجزات و در جواب|
  block
    block |فهم کردم کانک دم زد از سبق|
    block |وز حدوث چرخ پیروزست و حق|
  block
    block |حجت منکر هماره زردرو|
    block |یک نشان بر صدق آن انکار کو|
  block
    block |یک مناره در ثنای منکران|
    block |کو درین عالم که تا باشد نشان|
  block
    block |منبری کو که بر آنجا مخبری|
    block |یاد آرد روزگار منکری|
  block
    block |روی دینار و درم از نامشان|
    block |تا قیامت می‌دهد زین حق نشان|
  block
    block |سکهٔ شاهان همی گردد دگر|
    block |سکهٔ احمد ببین تا مستقر|
  block
    block |بر رخ نقره و یا روی زری|
    block |وا نما بر سکه نام منکری|
  block
    block |خود مگیر این معجز چون آفتاب|
    block |صد زبان بین نام او ام‌الکتاب|
  block
    block |زهره نی کس را که یک حرفی از آن|
    block |یا بدزدد یا فزاید در بیان|
  block
    block |یار غالب شو که تا غالب شوی|
    block |یار مغلوبان مشو هین ای غوی|
  block
    block |حجت منکر همین آمد که من|
    block |غیر این ظاهر نمی‌بینم وطن|
  block
    block |هیچ نندیشد که هر جا ظاهریست|
    block |آن ز حکمتهای پنهان مخبریست|
  block
    block |فایدهٔ هر ظاهری خود باطنیست|
    block |هم‌چو نفع اندر دواها کامنست|