
block |غره شدن آدمی به ذکاوت و تصویرات طبع خویشتن و طلب ناکردن علم  غیب کی علم انبیاست|
  block
    block |دیدم اندر خانه من نقش و نگار|
    block |بودم اندر عشق خانه بی‌قرار|
  block
    block |بودم از گنج نهانی بی‌خبر|
    block |ورنه دستنبوی من بودی تبر|
  block
    block |آه گر داد تبر را دادمی|
    block |این زمان غم را تبرا دادمی|
  block
    block |چشم را بر نقش می‌انداختم|
    block |هم‌چو طفلان عشقها می‌باختم|
  block
    block |پس نکو گفت آن حکیم کامیار|
    block |که تو طفلی خانه پر نقش و نگار|
  block
    block |در الهی‌نامه بس اندرز کرد|
    block |که بر آر دودمان خویش گرد|
  block
    block |بس کن ای موسی بگو وعدهٔ سوم|
    block |که دل من ز اضطرابش گشت گم|
  block
    block |گفت موسی آن سوم ملک دوتو|
    block |دو جهانی خالص از خصم و عدو|
  block
    block |بیشتر زان ملک که اکنون داشتی|
    block |کان بد اندر جنگ و این در آشتی|
  block
    block |آنک در جنگت چنان ملکی دهد|
    block |بنگر اندر صلح خوانت چون نهد|
  block
    block |آن کرم که اندر جفا آنهات داد|
    block |در وفا بنگر چه باشد افتقاد|
  block
    block |گفت ای موسی چهارم چیست زود|
    block |بازگو صبرم شد و حرصم فزود|
  block
    block |گفت چارم آنک مانی تو جوان|
    block |موی هم‌چون قیر و رخ چون ارغوان|
  block
    block |رنگ و بو در پیش ما بس کاسدست|
    block |لیک تو پستی سخن کردیم پست|
  block
    block |افتخار از رنگ و بو و از مکان|
    block |هست شادی و فریب کودکان|