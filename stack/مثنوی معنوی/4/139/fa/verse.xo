
block |نمودن جبرئیل علیه‌السلام خود را به مصطفی صلی‌الله علیه و  سلم به صورت خویش و از هفتصد پر او چون یک پر ظاهر شد افق را  بگرفت و آفتاب محجوب شد با همه شعاعش|
  block
    block |مصطفی می‌گفت پیش جبرئیل|
    block |که چنانک صورت تست ای خلیل|
  block
    block |مر مرا بنما تو محسوس آشکار|
    block |تا ببینم مر ترا نظاره‌وار|
  block
    block |گفت نتوانی و طاقت نبودت|
    block |حس ضعیفست و تنک سخت آیدت|
  block
    block |گفت بنما تا ببیند این جسد|
    block |تا چد حد حس نازکست و بی‌مدد|
  block
    block |آدمی را هست حس تن سقیم|
    block |لیک در باطن یکی خلقی عظیم|
  block
    block |بر مثال سنگ و آهن این تنه|
    block |لیک هست او در صفت آتش‌زنه|
  block
    block |سنگ وآهن مولد ایجاد نار|
    block |زاد آتش بر دو والد قهربار|
  block
    block |باز آتش دستکار وصف تن|
    block |هست قاهر بر تن او و شعله‌زن|
  block
    block |باز در تن شعله ابراهیم‌وار|
    block |که ازو مقهور گردد برج نار|
  block
    block |لاجرم گفت آن رسول ذو فنون|
    block |رمز نحن الاخرون السابقون|
  block
    block |ظاهر این دو بسندانی زبون|
    block |در صفت از کان آهنها فزون|
  block
    block |پس به صورت آدمی فرع جهان|
    block |وز صفت اصل جهان این را بدان|
  block
    block |ظاهرش را پشه‌ای آرد به چرخ|
    block |باطنش باشد محیط هفت چرخ|
  block
    block |چونک کرد الحاح بنمود اندکی|
    block |هیبتی که که شود زومند کی|
  block
    block |شهپری بگرفته شرق و غرب را|
    block |از مهابت گشت بیهش مصطفی|
  block
    block |چون ز بیم و ترس بیهوشش بدید|
    block |جبرئیل آمد در آغوشش کشید|
  block
    block |آن مهابت قسمت بیگانگان|
    block |وین تجمش دوستان را رایگان|
  block
    block |هست شاهان را زمان بر نشست|
    block |هول سرهنگان و صارمها به دست|
  block
    block |دور باش و نیزه و شمشیرها|
    block |که بلرزند از مهابت شیرها|
  block
    block |بانگ چاوشان و آن چوگانها|
    block |که شود سست از نهیبش جانها|
  block
    block |این برای خاص وعام ره‌گذر|
    block |که کندشان از شهنشاهی خبر|
  block
    block |از برای عام باشد این شکوه|
    block |تا کلاه کبر ننهند آن گروه|
  block
    block |تا من و ماهای ایشان بشکند|
    block |نفس خودبین فتنه و شر کم کند|
  block
    block |شهر از آن آمن شود کان شهریار|
    block |دارد اندر قهر زخم و گیر و دار|
  block
    block |پس بمیرد آن هوسها در نفوس|
    block |هیبت شه مانع آید زان نحوس|
  block
    block |باز چون آید به سوی بزم خاص|
    block |کی بود آنجا مهابت یا قصاص|
  block
    block |حلم در حلمست و رحمتها به جوش|
    block |نشنوی از غیر چنگ و ناخروش|
  block
    block |طبل و کوس هول باشد وقت جنگ|
    block |وقت عشرت با خواص آواز چنگ|
  block
    block |هست دیوان محاسب عام را|
    block |وان پری رویان حریف جام را|
  block
    block |آن زره وآن خود مر چالیش‌راست|
    block |وین حریر و رود مر تعریش‌راست|
  block
    block |این سخن پایان ندارد ای جواد|
    block |ختم کن والله اعلم بالرشاد|
  block
    block |اندر احمد آن حسی کو غاربست|
    block |خفته این دم زیر خاک یثربست|
  block
    block |وآن عظیم الخلق او کان صفدرست|
    block |بی‌تغیر مقعد صدق اندرست|
  block
    block |جای تغییرات اوصاف تنست|
    block |روح باقی آفتابی روشنست|
  block
    block |بی ز تغییری که لا شرقیة|
    block |بی ز تبدیلی که لا غربیة|
  block
    block |آفتاب از ذره کی مدهوش شد|
    block |شمع از پروانه کی بیهوش شد|
  block
    block |جسم احمد را تعلق بد بدآن|
    block |این تغیر آن تن باشد بدان|
  block
    block |هم‌چو رنجوری و هم‌چون خواب و درد|
    block |جان ازین اوصاف باشد پاک و فرد|
  block
    block |روبهش گر یک دمی آشفته بود|
    block |شیر جان مانا که آن دم خفته بود|
  block
    block |خفته بود آن شیر کز خوابست پاک|
    block |اینت شیر نرمسار سهمناک|
  block
    block |خفته سازد شیر خود را آنچنان|
    block |که تمامش مرده دانند این سگان|
  block
    block |ورنه در عالم کرا زهره بدی|
    block |که ربودی از ضعیفی تربدی|
  block
    block |کف احمد زان نظر مخدوش گشت|
    block |بحر او از مهر کف پرجوش گشت|
  block
    block |مه همه کفست معطی نورپاش|
    block |ماه را گر کف نباشد گو مباش|
  block
    block |احمد ار بگشاید آن پر جلیل|
    block |تا ابد بیهوش ماند جبرئیل|
  block
    block |چون گذشت احمد ز سدره و مرصدش|
    block |وز مقام جبرئیل و از حدش|
  block
    block |گفت او را هین بپر اندر پیم|
    block |گفت رو رو من حریف تو نیم|
  block
    block |باز گفت او را بیا ای پرده‌سوز|
    block |من باوج خود نرفتستم هنوز|
  block
    block |گفت بیرون زین حد ای خوش‌فر من|
    block |گر زنم پری بسوزد پر من|
  block
    block |حیرت اندر حیرت آمد این قصص|
    block |بیهشی خاصگان اندر اخص|
  block
    block |بیهشیها جمله اینجا بازیست|
    block |چند جان داری که جان پردازیست|
  block
    block |جبرئیلا گر شریفی و عزیز|
    block |تو نه‌ای پروانه و نه شمع نیز|
  block
    block |شمع چون دعوت کند وقت فروز|
    block |جان پروانه نپرهیزد ز سوز|
  block
    block |این حدیث منقلب را گور کن|
    block |شیر را برعکس صید گور کن|
  block
    block |بند کن مشک سخن‌شاشیت را|
    block |وا مکن انبان قلماشیت را|
  block
    block |آنک بر نگذشت اجزاش از زمین|
    block |پیش او معکوس و قلماشیست این|
  block
    block |لا تخالفهم حبیبی دارهم|
    block |یا غریبا نازلا فی دارهم|
  block
    block |اعط ما شائوا وراموا وارضهم|
    block |یا ظعینا ساکنا فی‌ارضهم|
  block
    block |تا رسیدن در شه و در ناز خوش|
    block |رازیا با مرغزی می‌ساز خویش|
  block
    block |موسیا در پیش فرعون زمن|
    block |نرم باید گفت قولا لینا|
  block
    block |آب اگر در روغن جوشان کنی|
    block |دیگدان و دیگ را ویران کنی|
  block
    block |نرم گو لیکن مگو غیر صواب|
    block |وسوسه مفروش در لین الخطاب|
  block
    block |وقت عصر آمد سخن کوتاه کن|
    block |ای که عصرت عصر را آگاه کن|
  block
    block |گو تو مر گل‌خواره را که قند به|
    block |نرمی فاسد مکن طینش مده|
  block
    block |نطق جان را روضهٔ جانیستی|
    block |گر ز حرف و صوت مستغنیستی|
  block
    block |این سر خر در میان قندزار|
    block |ای بسا کس را که بنهادست خار|
  block
    block |ظن ببرد از دور کان آنست و بس|
    block |چون قج مغلوب وا می‌رفت پس|
  block
    block |صورت حرف آن سر خر دان یقین|
    block |در رز معنی و فردوس برین|
  block
    block |ای ضیاء الحق حسام الدین در آر|
    block |این سر خر را در آن بطیخ‌زار|
  block
    block |تا سر خر چون بمرد از مسلخه|
    block |نشو دیگر بخشدش آن مطبخه|
  block
    block |هین ز ما صورت‌گری و جان ز تو|
    block |نه غلط هم این خود و هم آن ز تو|
  block
    block |بر فلک محمودی ای خورشید فاش|
    block |بر زمین هم تا ابد محمود باش|
  block
    block |تا زمینی با سمایی بلند|
    block |یک‌دل و یک‌قبله و یک‌خو شوند|
  block
    block |تفرقه برخیزد و شرک و دوی|
    block |وحدتست اندر وجود معنوی|
  block
    block |چون شناسد جان من جان ترا|
    block |یاد آرند اتحاد ماجری|
  block
    block |موسی و هارون شوند اندر زمین|
    block |مختلط خوش هم‌چو شیر و انگبین|
  block
    block |چون شناسد اندک و منکر شود|
    block |منکری‌اش پردهٔ ساتر شود|
  block
    block |پس شناسایی بگردانید رو|
    block |خشم کرد آن مه ز ناشکری او|
  block
    block |زین سبب جان نبی را جان بد|
    block |ناشناسا گشت و پشت پای زد|
  block
    block |این همه خواندی فرو خوان لم یکن|
    block |تا بدانی لج این گبر کهن|
  block
    block |پیش از آنک نقش احمد فر نمود|
    block |نعت او هر گبر را تعویذ بود|
  block
    block |کین چنین کس هست تا آید پدید|
    block |از خیال روش دلشان می‌طپید|
  block
    block |سجده می‌کردند کای رب بشر|
    block |در عیان آریش هر چه زودتر|
  block
    block |تا به نام احمد از یستفتحون|
    block |یاغیانشان می‌شدندی سرنگون|
  block
    block |هر کجا حرب مهولی آمدی|
    block |غوثشان کراری احمد بدی|
  block
    block |هر کجا بیماری مزمن بدی|
    block |یاد اوشان داروی شافی شدی|
  block
    block |نقش او می‌گشت اندر راهشان|
    block |در دل و در گوش و در افواهشان|
  block
    block |نقش او را کی بیابد هر شعال|
    block |بلک فرع نقش او یعنی خیال|
  block
    block |نقش او بر روی دیوار ار فتد|
    block |از دل دیوار خون دل چکد|
  block
    block |آنچنان فرخ بود نقشش برو|
    block |که رهد در حال دیوار از دو رو|
  block
    block |گشته با یک‌رویی اهل صفا|
    block |آن دورویی عیب مر دیوار را|
  block
    block |این همه تعظیم و تفخیم و وداد|
    block |چون بدیدندش به صورت برد باد|
  block
    block |قلب آتش دید و در دم شد سیاه|
    block |قلب را در قلب کی بودست راه|
  block
    block |قلب می‌زد لاف اشواق محک|
    block |تا مریدان را دراندازد به شک|
  block
    block |افتد اندر دام مکرش ناکسی|
    block |این گمان سر بر زند از هر خسی|
  block
    block |کین اگر نه نقد پاکیزه بدی|
    block |کی به سنگ امتحان راغب شدی|
  block
    block |او محک می‌خواهد اما آنچنان|
    block |که نگردد قلبی او زان عیان|
  block
    block |آن محک که او نهان دارد صفت|
    block |نی محک باشد نه نور معرفت|
  block
    block |آینه کو عیب رو دارد نهان|
    block |از برای خاطر هر قلتبان|
  block
    block |آینه نبود منافق باشد او|
    block |این چنین آیینه تا توانی مجو|