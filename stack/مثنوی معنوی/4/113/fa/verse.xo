
block |خشم کردن پادشاه بر ندیم و شفاعت کردن شفیع آن مغضوب علیه را و از پادشاه درخواستن و پادشاه شفاعت او قبول کردن و رنجیدن ندیم از این شفیع کی چرا شفاعت کردی|
  block
    block |پادشاهی بر ندیمی خشم کرد|
    block |خواست تا از وی برآرد دود و گرد|
  block
    block |کرد شه شمشیر بیرون از غلاف|
    block |تا زند بر وی جزای آن خلاف|
  block
    block |هیچ کس را زهره نه تا دم زند|
    block |یا شفیعی بر شفاعت بر تند|
  block
    block |جز عمادالملک نامی در خواص|
    block |در شفاعت مصطفی‌وارانه خاص|
  block
    block |بر جهید و زود در سجده فتاد|
    block |در زمان شه تیغ قهر از کف نهاد|
  block
    block |گفت اگر دیوست من بخشیدمش|
    block |ور بلیسی کرد من پوشیدمش|
  block
    block |چونک آمد پای تو اندر میان|
    block |راضیم گر کرد مجرم صد زیان|
  block
    block |صد هزاران خشم را توانم شکست|
    block |که ترا آن فضل و آن مقدار هست|
  block
    block |لابه‌ات را هیچ نتوانم شکست|
    block |زآنک لابهٔ تو یقین لابهٔ منست|
  block
    block |گر زمین و آسمان بر هم زدی|
    block |ز انتقام این مرد بیرون نامدی|
  block
    block |ور شدی ذره به ذره لابه‌گر|
    block |او نبردی این زمان از تیغ سر|
  block
    block |بر تو می‌ننهیم منت ای کریم|
    block |لیک شرح عزت تست ای ندیم|
  block
    block |این نکردی تو که من کردم یقین|
    block |ایی صفاتت در صفات ما دفین|
  block
    block |تو درین مستعملی نی عاملی|
    block |زانک محمول منی نی حاملی|
  block
    block |ما رمیت اذ رمیت گشته‌ای|
    block |خویشتن در موج چون کف هشته‌ای|
  block
    block |لا شدی پهلوی الا خانه‌گیر|
    block |این عجب که هم اسیری هم امیر|
  block
    block |آنچ دادی تو ندای شاه داد|
    block |اوست بس الله اعلم بالرشاد|
  block
    block |وآن ندیم رسته از زخم و بلا|
    block |زین شفیع آزرد و برگشت از ولا|
  block
    block |دوستی ببرید زان مخلص تمام|
    block |رو به حایط کرد تا نارد سلام|
  block
    block |زین شفیع خویشتن بیگانه شد|
    block |زین تعجب خلق در افسانه شد|
  block
    block |که نه مجنونست یاری چون برید|
    block |از کسی که جان او را وا خرید|
  block
    block |وا خریدش آن دم از گردن زدن|
    block |خاک نعل پاش بایستی شدن|
  block
    block |بازگونه رفت و بیزاری گرفت|
    block |با چنین دلدار کین‌داری گرفت|
  block
    block |پس ملامت کرد او را مصلحی|
    block |کیین جفا چون می‌کنی با ناصحی|
  block
    block |جان تو بخرید آن دلدار خاص|
    block |آن دم از گردن زدن کردت خلاص|
  block
    block |گر بدی کردی نبایستی رمید|
    block |خاصه نیکی کرد آن یار حمید|
  block
    block |گفت بهر شاه مبذولست جان|
    block |او چرا آید شفیع اندر میان|
  block
    block |لی مع‌الله وقت بود آن دم مرا|
    block |لا یسع فیه نبی مجتبی|
  block
    block |من نخواهم رحمتی جز زخم شاه|
    block |من نخواهم غیر آن شه را پناه|
  block
    block |غیر شه را بهر آن لا کرده‌ام|
    block |که به سوی شه تولا کرده‌ام|
  block
    block |گر ببرد او به قهر خود سرم|
    block |شاه بخشد شصت جان دیگرم|
  block
    block |کار من سربازی و بی‌خویشی است|
    block |کار شاهنشاه من سربخشی است|
  block
    block |فخر آن سر که کف شاهش برد|
    block |ننگ آن سر کو به غیری سر برد|
  block
    block |شب که شاه از قهر در قیرش کشید|
    block |ننگ دارد از هزاران روز عید|
  block
    block |خود طواف آنک او شه‌بین بود|
    block |فوق قهر و لطف و کفر و دین بود|
  block
    block |زان نیامد یک عبارت در جهان|
    block |که نهانست و نهانست و نهان|
  block
    block |زانک این اسما و الفاظ حمید|
    block |از گلابهٔ آدمی آمد پدید|
  block
    block |علم الاسما بد آدم را امام|
    block |لیک نه اندر لباس عین و لام|
  block
    block |چون نهاد از آب و گل بر سر کلاه|
    block |گشت آن اسمای جانی روسیاه|
  block
    block |که نقاب حرف و دم در خود کشید|
    block |تا شود بر آب و گل معنی پدید|
  block
    block |گرچه از یک وجه منطق کاشف است|
    block |لیک از ده وجه پرده و مکنف است|