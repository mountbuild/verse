
block |معالجه کردن برادر دباغ دباغ را به خفیه به بوی سرگین|
  block
    block |خلق را می‌راند از وی آن جوان|
    block |تا علاجش را نبینند آن کسان|
  block
    block |سر به گوشش برد هم‌چون رازگو|
    block |پس نهاد آن چیز بر بینی او|
  block
    block |کو به کف سرگین سگ ساییده بود|
    block |داروی مغز پلید آن دیده بود|
  block
    block |ساعتی شد مرد جنبیدن گرفت|
    block |خلق گفتند این فسونی بد شگفت|
  block
    block |کین بخواند افسون به گوش او دمید|
    block |مرده بود افسون به فریادش رسید|
  block
    block |جنبش اهل فساد آن سو بود|
    block |که زنا و غمزه و ابرو بود|
  block
    block |هر کرا مشک نصیحت سود نیست|
    block |لاجرم با بوی بد خو کرد نیست|
  block
    block |مشرکان را زان نجس خواندست حق|
    block |کاندرون پشک زادند از سبق|
  block
    block |کرم کو زادست در سرگین ابد|
    block |می‌نگرداند به عنبر خوی خود|
  block
    block |چون نزد بر وی نثار رش نور|
    block |او همه جسمست بی‌دل چون قشور|
  block
    block |ور ز رش نور حق قسمیش داد|
    block |هم‌چو رسم مصر سرگین مرغ‌زاد|
  block
    block |لیک نه مرغ خسیس خانگی|
    block |بلک مرغ دانش و فرزانگی|
  block
    block |تو بدان مانی کز آن نوری تهی|
    block |زآنک بینی بر پلیدی می‌نهی|
  block
    block |از فراقت زرد شد رخسار و رو|
    block |برگ زردی میوهٔ ناپخته تو|
  block
    block |دیگ ز آتش شد سیاه و دودفام|
    block |گوشت از سختی چنین ماندست خام|
  block
    block |هشت سالت جوش دادم در فراق|
    block |کم نشد یک ذره خامیت و نفاق|
  block
    block |غورهٔ تو سنگ بسته کز سقام|
    block |غوره‌ها اکنون مویزند و تو خام|