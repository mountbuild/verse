
block |بقیهٔ نوشتن آن غلام رقعه به طلب اجری|
  block
    block |رفت پیش از نامه پیش مطبخی|
    block |کای بخیل از مطبخ شاه سخی|
  block
    block |دور ازو وز همت او کین قدر|
    block |از جری‌ام آیدش اندر نظر|
  block
    block |گفت بهر مصلحت فرموده است|
    block |نه برای بخل و نه تنگی دست|
  block
    block |گفت دهلیزیست والله این سخن|
    block |پیش شه خاکست هم زر کهن|
  block
    block |مطبخی ده گونه حجت بر فراشت|
    block |او همه رد کرد از حرصی که داشت|
  block
    block |چون جری کم آمدش در وقت چاشت|
    block |زد بسی تشنیع او سودی نداشت|
  block
    block |گفت قاصد می‌کنید اینها شما|
    block |گفت نه که بنده فرمانیم ما|
  block
    block |این مگیر از فرع این از اصل گیر|
    block |بر کمان کم زن که از بازوست تیر|
  block
    block |ما رمیت اذ رمیت ابتلاست|
    block |بر نبی کم نه گنه کان از خداست|
  block
    block |آب از سر تیره است ای خیره‌خشم|
    block |پیشتر بنگر یکی بگشای چشم|
  block
    block |شد ز خشم و غم درون بقعه‌ای|
    block |سوی شه بنوشت خشمین رقعه‌ای|
  block
    block |اندر آن رقعه ثنای شاه گفت|
    block |گوهر جود و سخای شاه سفت|
  block
    block |کای ز بحر و ابر افزون کف تو|
    block |در قضای حاجت حاجات‌جو|
  block
    block |زانک ابر آنچ دهد گریان دهد|
    block |کف تو خندان پیاپی خوان نهد|
  block
    block |ظاهر رقعه اگر چه مدح بود|
    block |بوی خشم از مدح اثرها می‌نمود|
  block
    block |زان همه کار تو بی‌نورست و زشت|
    block |که تو دوری دور از نور سرشت|
  block
    block |رونق کار خسان کاسد شود|
    block |هم‌چو میوهٔ تازه زو فاسد شود|
  block
    block |رونق دنیا برآرد زو کساد|
    block |زانک هست از عالم کون و فساد|
  block
    block |خوش نگردد از مدیحی سینه‌ها|
    block |چونک در مداح باشد کینه‌ها|
  block
    block |ای دل از کین و کراهت پاک شو|
    block |وانگهان الحمد خوان چالاک شو|
  block
    block |بر زبان الحمد و اکراه درون|
    block |از زبان تلبیس باشد یا فسون|
  block
    block |وانگهان گفته خدا که ننگرم|
    block |من به ظاهر من به باطن ناظرم|