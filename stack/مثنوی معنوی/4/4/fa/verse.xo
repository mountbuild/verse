
block |سال کردن از عیسی علیه‌السلام کی در وجود از همهٔ صعبها صعب‌تر چیست|
  block
    block |گفت عیسی را یکی هشیار سر|
    block |چیست در هستی ز جمله صعب‌تر|
  block
    block |گفتش ای جان صعب‌تر خشم خدا|
    block |که از آن دوزخ همی لرزد چو ما|
  block
    block |گفت ازین خشم خدا چه بود امان|
    block |گفت ترک خشم خویش اندر زمان|
  block
    block |پس عوان که معدن این خشم گشت|
    block |خشم زشتش از سبع هم در گذشت|
  block
    block |چه امیدستش به رحمت جز مگر|
    block |باز گردد زان صفت آن بی‌هنر|
  block
    block |گرچه عالم را ازیشان چاره نیست|
    block |این سخن اندر ضلال افکندنیست|
  block
    block |چاره نبود هم جهان را از چمین|
    block |لیک نبود آن چمین ماء معین|