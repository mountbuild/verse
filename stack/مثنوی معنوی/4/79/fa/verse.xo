
block |قصهٔ سبحانی ما اعظم شانی گفتن ابویزید قدس الله سره و اعتراض مریدان و جواب این مر ایشان را نه به طریق گفت زبان بلک از راه عیان|
  block
    block |با مریدان آن فقیر محتشم|
    block |بایزید آمد که نک یزدان منم|
  block
    block |گفت مستانه عیان آن ذوفنون|
    block |لا اله الا انا ها فاعبدون|
  block
    block |چون گذشت آن حال گفتندش صباح|
    block |تو چنین گفتی و این نبود صلاح|
  block
    block |گفت این بار ار کنم من مشغله|
    block |کاردها بر من زنید آن دم هله|
  block
    block |حق منزه از تن و من با تنم|
    block |چون چنین گویم بباید کشتنم|
  block
    block |چون وصیت کرد آن آزادمرد|
    block |هر مریدی کاردی آماده کرد|
  block
    block |مست گشت او باز از آن سغراق زفت|
    block |آن وصیتهاش از خاطر برفت|
  block
    block |نقل آمد عقل او آواره شد|
    block |صبح آمد شمع او بیچاره شد|
  block
    block |عقل چون شحنه‌ست چون سلطان رسید|
    block |شحنهٔ بیچاره در کنجی خزید|
  block
    block |عقل سایهٔ حق بود حق آفتاب|
    block |سایه را با آفتاب او چه تاب|
  block
    block |چون پری غالب شود بر آدمی|
    block |گم شود از مرد وصف مردمی|
  block
    block |هر چه گوید آن پری گفته بود|
    block |زین سری زان آن سری گفته بود|
  block
    block |چون پری را این دم و قانون بود|
    block |کردگار آن پری خود چون بود|
  block
    block |اوی او رفته پری خود او شده|
    block |ترک بی‌الهام تازی‌گو شده|
  block
    block |چون به خود آید نداند یک لغت|
    block |چون پری را هست این ذات و صفت|
  block
    block |پس خداوند پری و آدمی|
    block |از پری کی باشدش آخر کمی|
  block
    block |شیرگیر ار خون نره شیر خورد|
    block |تو بگویی او نکرد آن باده کرد|
  block
    block |ور سخن پردازد از زر کهن|
    block |تو بگویی باده گفتست آن سخن|
  block
    block |باده‌ای را می‌بود این شر و شور|
    block |نور حق را نیست آن فرهنگ و زور|
  block
    block |که ترا از تو به کل خالی کند|
    block |تو شوی پست او سخن عالی کند|
  block
    block |گر چه قرآن از لب پیغامبرست|
    block |هر که گوید حق نگفت او کافرست|
  block
    block |چون همای بی‌خودی پرواز کرد|
    block |آن سخن را بایزید آغاز کرد|
  block
    block |عقل را سیل تحیر در ربود|
    block |زان قوی‌تر گفت که اول گفته بود|
  block
    block |نیست اندر جبه‌ام الا خدا|
    block |چند جویی بر زمین و بر سما|
  block
    block |آن مریدان جمله دیوانه شدند|
    block |کاردها در جسم پاکش می‌زدند|
  block
    block |هر یکی چون ملحدان گرده کوه|
    block |کارد می‌زد پیر خود را بی ستوه|
  block
    block |هر که اندر شیخ تیغی می‌خلید|
    block |بازگونه از تن خود می‌درید|
  block
    block |یک اثر نه بر تن آن ذوفنون|
    block |وان مریدان خسته و غرقاب خون|
  block
    block |هر که او سویی گلویش زخم برد|
    block |حلق خود ببریده دید و زار مرد|
  block
    block |وآنک او را زخم اندر سینه زد|
    block |سینه‌اش بشکافت و شد مردهٔ ابد|
  block
    block |وآنک آگه بود از آن صاحب‌قران|
    block |دل ندادش که زند زخم گران|
  block
    block |نیم‌دانش دست او را بسته کرد|
    block |جان ببرد الا که خود را خسته کرد|
  block
    block |روز گشت و آن مریدان کاسته|
    block |نوحه‌ها از خانه‌شان برخاسته|
  block
    block |پیش او آمد هزاران مرد و زن|
    block |کای دو عالم درج در یک پیرهن|
  block
    block |این تن تو گر تن مردم بدی|
    block |چون تن مردم ز خنجر گم شدی|
  block
    block |با خودی با بی‌خودی دوچار زد|
    block |با خود اندر دیدهٔ خود خار زد|
  block
    block |ای زده بر بی‌خودان تو ذوالفقار|
    block |بر تن خود می‌زنی آن هوش دار|
  block
    block |زانک بی‌خود فانی است و آمنست|
    block |تا ابد در آمنی او ساکنست|
  block
    block |نقش او فانی و او شد آینه|
    block |غیر نقش روی غیر آن جای نه|
  block
    block |گر کنی تف سوی روی خود کنی|
    block |ور زنی بر آینه بر خود زنی|
  block
    block |ور ببینی روی زشت آن هم توی|
    block |ور ببینی عیسی و مریم توی|
  block
    block |او نه اینست و نه آن او ساده است|
    block |نقش تو در پیش تو بنهاده است|
  block
    block |چون رسید اینجا سخن لب در ببست|
    block |چون رسید اینجا قلم درهم شکست|
  block
    block |لب ببند ار چه فصاحت دست داد|
    block |دم مزن والله اعلم بالرشاد|
  block
    block |برکنار بامی ای مست مدام|
    block |پست بنشین یا فرود آ والسلام|
  block
    block |هر زمانی که شدی تو کامران|
    block |آن دم خوش را کنار بام دان|
  block
    block |بر زمان خوش هراسان باش تو|
    block |هم‌چو گنجش خفیه کن نه فاش تو|
  block
    block |تا نیاید بر ولا ناگه بلا|
    block |ترس ترسان رو در آن مکمن هلا|
  block
    block |ترس جان در وقت شادی از زوال|
    block |زان کنار بام غیبست ارتحال|
  block
    block |گر نمی‌بینی کنار بام راز|
    block |روح می‌بیند که هستش اهتزاز|
  block
    block |هر نکالی ناگهان کان آمدست|
    block |بر کنار کنگرهٔ شادی بدست|
  block
    block |جز کنار بام خود نبود سقوط|
    block |اعتبار از قوم نوح و قوم لوط|