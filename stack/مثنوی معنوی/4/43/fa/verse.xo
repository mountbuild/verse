
block |مثل قانع شدن آدمی به دنیا و حرص او در طلب دنیا و غفلت او از دولت روحانیان کی ابنای جنس وی‌اند و نعره‌زنان کی  یا لیت قومی یعلمون|
  block
    block |آن سگی در کو گدای کور دید|
    block |حمله می‌آورد و دلقش می‌درید|
  block
    block |گفته‌ایم این را ولی باری دگر|
    block |شد مکرر بهر تاکید خبر|
  block
    block |کور گفتش آخر آن یاران تو|
    block |بر کهند این دم شکاری صیدجو|
  block
    block |قوم تو در کوه می‌گیرند گور|
    block |در میان کوی می‌گیری تو کور|
  block
    block |ترک این تزویر گو شیخ نفور|
    block |آب شوری جمع کرده چند کور|
  block
    block |کین مریدان من و من آب شور|
    block |می‌خورند از من همی گردند کور|
  block
    block |آب خود شیرین کن از بحر لدن|
    block |آب بد را دام این کوران مکن|
  block
    block |خیز شیران خدا بین گورگیر|
    block |تو چو سگ چونی بزرقی کورگیر|
  block
    block |گور چه از صید غیر دوست دور|
    block |جمله شیر و شیرگیر و مست نور|
  block
    block |در نظاره صید و صیادی شه|
    block |کرده ترک صید و مرده در وله|
  block
    block |هم‌چو مرغ مرده‌شان بگرفته یار|
    block |تا کند او جنس ایشان را شکار|
  block
    block |مرغ مرده مضطر اندر وصل و بین|
    block |خوانده‌ای القلب بین اصبعین|
  block
    block |مرغ مرده‌ش را هر آنک شد شکار|
    block |چون ببیند شد شکار شهریار|
  block
    block |هر که او زین مرغ مرده سر بتافت|
    block |دست آن صیاد را هرگز نیافت|
  block
    block |گوید او منگر به مرداری من|
    block |عشق شه بین در نگهداری من|
  block
    block |من نه مردارم مرا شه کشته است|
    block |صورت من شبه مرده گشته است|
  block
    block |جنبشم زین پیش بود از بال و پر|
    block |جنبشم اکنون ز دست دادگر|
  block
    block |جنبش فانیم بیرون شد ز پوست|
    block |جنبشم باقیست اکنون چون ازوست|
  block
    block |هر که کژ جنبد به پیش جنبشم|
    block |گرچه سیمرغست زارش می‌کشم|
  block
    block |هین مرا مرده مبین گر زنده‌ای|
    block |در کف شاهم نگر گر بنده‌ای|
  block
    block |مرده زنده کرد عیسی از کرم|
    block |من به کف خالق عیسی درم|
  block
    block |کی بمانم مرده در قبضهٔ خدا|
    block |بر کف عیسی مدار این هم روا|
  block
    block |عیسی‌ام لیکن هر آنکو یافت جان|
    block |از دم من او بماند جاودان|
  block
    block |شد ز عیسی زنده لیکن باز مرد|
    block |شاد آنکو جان بدین عیسی سپرد|
  block
    block |من عصاام در کف موسی خویش|
    block |موسیم پنهان و من پیدا به پیش|
  block
    block |بر مسلمانان پل دریا شوم|
    block |باز بر فرعون اژدها شوم|
  block
    block |این عصا را ای پسر تنها مبین|
    block |که عصا بی‌کف حق نبود چنین|
  block
    block |موج طوفان هم عصا بد کو ز درد|
    block |طنطنهٔ جادوپرستان را بخورد|
  block
    block |گر عصاهای خدا را بشمرم|
    block |زرق این فرعونیان را بر درم|
  block
    block |لیک زین شیرین گیای زهرمند|
    block |ترک کن تا چند روزی می‌چرند|
  block
    block |گر نباشد جاه فرعون و سری|
    block |از کجا یابد جهنم پروری|
  block
    block |فربهش کن آنگهش کش ای قصاب|
    block |زانک بی‌برگ‌اند در دوزخ کلاب|
  block
    block |گر نبودی خصم و دشمن در جهان|
    block |پس بمردی خشم اندر مردمان|
  block
    block |دوزخ آن خشمست خصمی بایدش|
    block |تا زید ور نی رحیمی بکشدش|
  block
    block |پس بماندی لطف بی‌قهر و بدی|
    block |پس کمال پادشاهی کی بدی|
  block
    block |ریش‌خندی کرده‌اند آن منکران|
    block |بر مثلها و بیان ذاکران|
  block
    block |تو اگر خواهی بکن هم ریش‌خند|
    block |چند خواهی زیست ای مردار چند|
  block
    block |شاد باشید ای محبان در نیاز|
    block |بر همین در که شود امروز باز|
  block
    block |هر حویجی باشدش کردی دگر|
    block |در میان باغ از سیر و کبر|
  block
    block |هر یکی با جنس خود در کرد خود|
    block |از برای پختگی نم می‌خورد|
  block
    block |تو که کرد زعفرانی زعفران|
    block |باش و آمیزش مکن با دیگران|
  block
    block |آب می‌خور زعفرانا تا رسی|
    block |زعفرانی اندر آن حلوا رسی|
  block
    block |در مکن در کرد شلغم پوز خویش|
    block |که نگردد با تو او هم‌طبع و کیش|
  block
    block |تو بکردی او بکردی مودعه|
    block |زانک ارض الله آمد واسعه|
  block
    block |خاصه آن ارضی که از پهناوری|
    block |در سفر گم می‌شود دیو و پری|
  block
    block |اندر آن بحر و بیابان و جبال|
    block |منقطع می‌گردد اوهام و خیال|
  block
    block |این بیابان در بیابانهای او|
    block |هم‌چو اندر بحر پر یک تای مو|
  block
    block |آب استاده که سیرستش نهان|
    block |تازه‌تر خوشتر ز جوهای روان|
  block
    block |کو درون خویش چون جان و روان|
    block |سیر پنهان دارد و پای روان|
  block
    block |مستمع خفتست کوته کن خطاب|
    block |ای خطیب این نقش کم کن تو بر آب|
  block
    block |خیز بلقیسا که بازاریست تیز|
    block |زین خسیسان کسادافکن گریز|
  block
    block |خیز بلقیسا کنون با اختیار|
    block |پیش از آنک مرگ آرد گیر و دار|
  block
    block |بعد از آن گوشت کشد مرگ آنچنان|
    block |که چو دزد آیی به شحنه جان‌کنان|
  block
    block |زین خران تا چند باشی نعل‌دزد|
    block |گر همی دزدی بیا و لعل دزد|
  block
    block |خواهرانت یافته ملک خلود|
    block |تو گرفته ملکت کور و کبود|
  block
    block |ای خنک آن را کزین ملکت بجست|
    block |که اجل این ملک را ویران‌گرست|
  block
    block |خیز بلقیسا بیا باری ببین|
    block |ملکت شاهان و سلطانان دین|
  block
    block |شسته در باطن میان گلستان|
    block |ظاهر آحادی میان دوستان|
  block
    block |بوستان با او روان هر جا رود|
    block |لیک آن از خلق پنهان می‌شود|
  block
    block |میوه‌ها لایه‌کنان کز من بچر|
    block |آب حیوان آمده کز من بخور|
  block
    block |طوف می‌کن بر فلک بی‌پر و بال|
    block |هم‌چو خورشید و چو بدر و چون هلال|
  block
    block |چون روان باشی روان و پای نی|
    block |می‌خوری صد لوت و لقمه‌خای نی|
  block
    block |نی‌نهنگ غم زند بر کشتیت|
    block |نی پدید آید ز مردم زشتیت|
  block
    block |هم تو شاه و هم تو لشکر هم تو تخت|
    block |هم تو نیکوبخت باشی هم تو بخت|
  block
    block |گر تو نیکوبختی و سلطان زفت|
    block |بخت غیر تست روزی بخت رفت|
  block
    block |تو بماندی چون گدایان بی‌نوا|
    block |دولت خود هم تو باش ای مجتبی|
  block
    block |چون تو باشی بخت خود ای معنوی|
    block |پس تو که بختی ز خود کی گم شوی|
  block
    block |تو ز خود کی گم شوی از خوش‌خصال|
    block |چونک عین تو ترا شد ملک و مال|