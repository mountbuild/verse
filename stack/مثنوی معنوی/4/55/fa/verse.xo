
block |در بیان آنک ترک الجواب جواب مقرر این سخن کی جواب الاحمق سکوت شرح این هر دو درین قصه است کی  گفته می‌آید|
  block
    block |بود شاهی بود او را بنده‌ای|
    block |مرده عقلی بود و شهوت‌زنده‌ای|
  block
    block |خرده‌های خدمتش بگذاشتی|
    block |بد سگالیدی نکو پنداشتی|
  block
    block |گفت شاهنشه جرااش کم کنید|
    block |ور بجنگد نامش از خط بر زنید|
  block
    block |عقل او کم بود و حرص او فزون|
    block |چون جرا کم دید شد تند و حرون|
  block
    block |عقل بودی گرد خود کردی طواف|
    block |تا بدیدی جرم خود گشتی معاف|
  block
    block |چون خری پابسته تندد از خری|
    block |هر دو پایش بسته گردد بر سری|
  block
    block |پس بگوید خر که یک بندم بست|
    block |خود مدان کان دو ز فعل آن خسست|