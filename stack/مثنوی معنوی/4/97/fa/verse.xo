
block |شرح کردن موسی علیه‌السلام آن  چهار فضیلت را جهت  پای مزد ایمان فرعون|
  block
    block |گفت موسی که اولین آن چهار|
    block |صحتی باشد تنت را پایدار|
  block
    block |این علل‌هایی که در طب گفته‌اند|
    block |دور باشد از تنت ای ارجمند|
  block
    block |ثانیا باشد ترا عمر دراز|
    block |که اجل دارد ز عمرت احتراز|
  block
    block |وین نباشد بعد عمر مستوی|
    block |که بناکام از جهان بیرون روی|
  block
    block |بلک خواهان اجل چون طفل شیر|
    block |نه ز رنجی که ترا دارد اسیر|
  block
    block |مرگ‌جو باشی ولی نه از عجز رنج|
    block |بلک بینی در خراب خانه گنج|
  block
    block |پس به دست خویش گیری تیشه‌ای|
    block |می‌زنی بر خانه بی‌اندیشه‌ای|
  block
    block |که حجاب گنج بینی خانه را|
    block |مانع صد خرمن این یک دانه را|
  block
    block |پس در آتش افکنی این دانه را|
    block |پیش گیری پیشهٔ مردانه را|
  block
    block |ای به یک برگی ز باغی مانده|
    block |هم‌چو کرمی برگش از رز رانده|
  block
    block |چون کرم این کرم را بیدار کرد|
    block |اژدهای جهل را این کرم خورد|
  block
    block |کرم کرمی شد پر از میوه و درخت|
    block |این چنین تبدیل گردد نیکبخت|