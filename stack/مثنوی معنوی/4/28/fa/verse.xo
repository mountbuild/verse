
block |نیت کردن او کی این زر بدهم بدان  هیزم‌کش چون من روزی یافتم به کرامات مشایخ و رنجیدن آن هیزم‌کش از ضمیر و نیت او|
  block
    block |آن یکی درویش هیزم می‌کشید|
    block |خسته و مانده ز بیشه در رسید|
  block
    block |پس بگفتم من ز روزی فارغم|
    block |زین سپس از بهر رزقم نیست غم|
  block
    block |میوهٔ مکروه بر من خوش شدست|
    block |رزق خاصی جسم را آمد به دست|
  block
    block |چونک من فارغ شدستم از گلو|
    block |حبه‌ای چندست این بدهم بدو|
  block
    block |بدهم این زر را بدین تکلیف‌کش|
    block |تا دو سه روزک شود از قوت خوش|
  block
    block |خود ضمیرم را همی‌دانست او|
    block |زانک سمعش داشت نور از شمع هو|
  block
    block |بود پیشش سر هر اندیشه‌ای|
    block |چون چراغی در درون شیشه‌ای|
  block
    block |هیچ پنهان می‌نشد از وی ضمیر|
    block |بود بر مضمون دلها او امیر|
  block
    block |پس همی منگید با خود زیر لب|
    block |در جواب فکرتم آن بوالعجب|
  block
    block |که چنین اندیشی از بهر ملوک|
    block |کیف تلقی الرزق ان لم یرزقوک|
  block
    block |من نمی‌کردم سخن را فهم لیک|
    block |بر دلم می‌زد عتابش نیک نیک|
  block
    block |سوی من آمد به هیبت هم‌چو شیر|
    block |تنگ هیزم را ز خود بنهاد زیر|
  block
    block |پرتو حالی که او هیزم نهاد|
    block |لرزه بر هر هفت عضو من فتاد|
  block
    block |گفت یا رب گر ترا خاصان هی‌اند|
    block |که مبارک‌دعوت و فرخ‌پی‌اند|
  block
    block |لطف تو خواهم که میناگر شود|
    block |این زمان این تنگ هیزم زر شود|
  block
    block |در زمان دیدم که زر شد هیزمش|
    block |هم‌چو آتش بر زمین می‌تافت خوش|
  block
    block |من در آن بی‌خود شدم تا دیرگه|
    block |چونک با خویش آمدم من از وله|
  block
    block |بعد از آن گفت ای خداگر آن کبار|
    block |بس غیورند و گریزان ز اشتهار|
  block
    block |باز این را بند هیزم ساز زود|
    block |بی‌توقف هم بر آن حالی که بود|
  block
    block |در زمان هیزم شد آن اغصان زر|
    block |مست شد در کار او عقل و نظر|
  block
    block |بعد از آن برداشت هیزم را و رفت|
    block |سوی شهر از پیش من او تیز و تفت|
  block
    block |خواستم تا در پی آن شه روم|
    block |پرسم از وی مشکلات و بشنوم|
  block
    block |بسته کرد آن هیبت او مر مرا|
    block |پیش خاصان ره نباشد عامه را|
  block
    block |ور کسی را ره شود گو سر فشان|
    block |کان بود از رحمت و از جذبشان|
  block
    block |پس غنیمت دار آن توفیق را|
    block |چون بیابی صحبت صدیق را|
  block
    block |نه چو آن ابله که یابد قرب شاه|
    block |سهل و آسان در فتد آن دم ز راه|
  block
    block |چون ز قربانی دهندش بیشتر|
    block |پس بگوید ران گاوست این مگر|
  block
    block |نیست این از ران گاو ای مفتری|
    block |ران گاوت می‌نماید از خری|
  block
    block |بذل شاهانه‌ست این بی رشوتی|
    block |بخشش محضست این از رحمتی|