
block |قصهٔ یاری خواستن حلیمه از بتان چون عقیب فطام مصطفی را علیه‌السلام گم کرد و لرزیدن و سجدهٔ بتان و گواهی دادن ایشان بر عظمت کار  مصطفی صلی‌الله علیه و سلم|
  block
    block |قصهٔ راز حلیمه گویمت|
    block |تا زداید داستان او غمت|
  block
    block |مصطفی را چون ز شیر او باز کرد|
    block |بر کفش برداشت چون ریحان و ورد|
  block
    block |می‌گریزانیدش از هر نیک و بد|
    block |تا سپارد آن شهنشه را به جد|
  block
    block |چون همی آورد امانت را ز بیم|
    block |شد به کعبه و آمد او اندر حطیم|
  block
    block |از هوا بشنید بانگی کای حطیم|
    block |تافت بر تو آفتابی بس عظیم|
  block
    block |ای حطیم امروز آید بر تو زود|
    block |صد هزاران نور از خورشید جود|
  block
    block |ای حطیم امروز آرد در تو رخت|
    block |محتشم شاهی که پیک اوست بخت|
  block
    block |ای حطیم امروز بی‌شک از نوی|
    block |منزل جانهای بالایی شوی|
  block
    block |جان پاکان طلب طلب و جوق جوق|
    block |آیدت از هر نواحی مست شوق|
  block
    block |گشت حیران آن حلیمه زان صدا|
    block |نه کسی در پیش نه سوی قفا|
  block
    block |شش جهت خالی ز صورت وین ندا|
    block |شد پیاپی آن ندا را جان فدا|
  block
    block |مصطفی را بر زمین بنهاد او|
    block |تا کند آن بانگ خوش را جست و جو|
  block
    block |چشم می‌انداخت آن دم سو به سو|
    block |که کجا است این شه اسرارگو|
  block
    block |کین چنین بانگ بلند از چپ و راست|
    block |می‌رسد یا رب رساننده کجاست|
  block
    block |چون ندید او خیره و نومید شد|
    block |جسم لرزان هم‌چو شاخ بید شد|
  block
    block |باز آمد سوی آن طفل رشید|
    block |مصطفی را بر مکان خود ندید|
  block
    block |حیرت اندر حیرت آمد بر دلش|
    block |گشت بس تاریک از غم منزلش|
  block
    block |سوی منزلها دوید و بانگ داشت|
    block |که کی بر دردانه‌ام غارت گماشت|
  block
    block |مکیان گفتند ما را علم نیست|
    block |ما ندانستیم که آنجا کودکیست|
  block
    block |ریخت چندان اشک و کرد او بس فغان|
    block |که ازو گریان شدند آن دیگران|
  block
    block |سینه کوبان آن چنان بگریست خوش|
    block |که اختران گریان شدند از گریه‌اش|