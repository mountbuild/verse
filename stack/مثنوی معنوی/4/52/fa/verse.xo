
block |قصهٔ رستن خروب در گوشهٔ مسجد اقصی و غمگین شدن سلیمان علیه‌السلام از آن چون به سخن آمد با او و خاصیت و نام  خود بگفت|
  block
    block |پس سلیمان دید اندر گوشه‌ای|
    block |نوگیاهی رسته هم‌چون خوشه‌ای|
  block
    block |دید بس نادر گیاهی سبز و تر|
    block |می‌ربود آن سبزیش نور از بصر|
  block
    block |پس سلامش کرد در حال آن حشیش|
    block |او جوابش گفت و بشکفت از خوشیش|
  block
    block |گفت نامت چیست برگو بی‌دهان|
    block |گفت خروبست ای شاه جهان|
  block
    block |گفت اندر تو چه خاصیت بود|
    block |گفت من رستم مکان ویران شود|
  block
    block |من که خروبم خراب منزلم|
    block |هادم بنیاد این آب و گلم|
  block
    block |پس سلیمان آن زمان دانست زود|
    block |که اجل آمد سفر خواهد نمود|
  block
    block |گفت تا من هستم این مسجد یقین|
    block |در خلل ناید ز آفات زمین|
  block
    block |تا که من باشم وجود من بود|
    block |مسجداقصی مخلخل کی شود|
  block
    block |پس که هدم مسجد ما بی‌گمان|
    block |نبود الا بعد مرگ ما بدان|
  block
    block |مسجدست آن دل که جسمش ساجدست|
    block |یار بد خروب هر جا مسجدست|
  block
    block |یار بد چون رست در تو مهر او|
    block |هین ازو بگریز و کم کن گفت وگو|
  block
    block |برکن از بیخش که گر سر بر زند|
    block |مر ترا و مسجدت را بر کند|
  block
    block |عاشقا خروب تو آمد کژی|
    block |هم‌چو طفلان سوی کژ چون می‌غژی|
  block
    block |خویش مجرم دان و مجرم گو مترس|
    block |تا ندزدد از تو آن استاد درس|
  block
    block |چون بگویی جاهلم تعلیم ده|
    block |این چنین انصاف از ناموس به|
  block
    block |از پدر آموز ای روشن‌جبین|
    block |ربنا گفت و ظلمنا پیش ازین|
  block
    block |نه بهانه کرد و نه تزویر ساخت|
    block |نه لوای مکر و حیلت بر فراخت|
  block
    block |باز آن ابلیس بحث آغاز کرد|
    block |که بدم من سرخ رو کردیم زرد|
  block
    block |رنگ رنگ تست صباغم توی|
    block |اصل جرم و آفت و داغم توی|
  block
    block |هین بخوان رب بما اغویتنی|
    block |تا نگردی جبری و کژ کم تنی|
  block
    block |بر درخت جبر تا کی بر جهی|
    block |اختیار خویش را یک‌سو نهی|
  block
    block |هم‌چو آن ابلیس و ذریات او|
    block |با خدا در جنگ و اندر گفت و گو|
  block
    block |چون بود اکراه با چندان خوشی|
    block |که تو در عصیان همی دامن کشی|
  block
    block |آن‌چنان خوش کس رود در مکرهی|
    block |کس چنان رقصان دود در گم‌رهی|
  block
    block |بیست مرده جنگ می‌کردی در آن|
    block |کت همی‌دادند پند آن دیگران|
  block
    block |که صواب اینست و راه اینست و بس|
    block |کی زند طعنه مرا جز هیچ‌کس|
  block
    block |کی چنین گوید کسی کو مکر هست|
    block |چون چنین جنگد کسی کو بی‌رهست|
  block
    block |هر چه نفست خواست داری اختیار|
    block |هر چه عقلت خواست آری اضطرار|
  block
    block |داند او کو نیک‌بخت و محرمست|
    block |زیرکی ز ابلیس و عشق از آدمست|
  block
    block |زیرکی سباحی آمد در بحار|
    block |کم رهد غرقست او پایان کار|
  block
    block |هل سباحت را رها کن کبر و کین|
    block |نیست جیحون نیست جو دریاست این|
  block
    block |وانگهان دریای ژرف بی‌پناه|
    block |در رباید هفت دریا را چو کاه|
  block
    block |عشق چون کشتی بود بهر خواص|
    block |کم بود آفت بود اغلب خلاص|
  block
    block |زیرکی بفروش و حیرانی بخر|
    block |زیرکی ظنست و حیرانی نظر|
  block
    block |عقل قربان کن به پیش مصطفی|
    block |حسبی الله گو که الله‌ام کفی|
  block
    block |هم‌چو کنعان سر ز کشتی وا مکش|
    block |که غرورش داد نفس زیرکش|
  block
    block |که برآیم بر سر کوه مشید|
    block |منت نوحم چرا باید کشید|
  block
    block |چون رمی از منتش بر جان ما|
    block |چونک شکر و منتش گوید خدا|
  block
    block |تو چه دانی ای غرارهٔ پر حسد|
    block |منت او را خدا هم می‌کشد|
  block
    block |کاشکی او آشنا ناموختی|
    block |تا طمع در نوح و کشتی دوختی|
  block
    block |کاش چون طفل از حیل جاهل بدی|
    block |تا چو طفلان چنگ در مادر زدی|
  block
    block |یا به علم نقل کم بودی ملی|
    block |علم وحی دل ربودی از ولی|
  block
    block |با چنین نوری چو پیش آری کتاب|
    block |جان وحی آسای تو آرد عتاب|
  block
    block |چون تیمم با وجود آب دان|
    block |علم نقلی با دم قطب زمان|
  block
    block |خویش ابله کن تبع می‌رو سپس|
    block |رستگی زین ابلهی یابی و بس|
  block
    block |اکثر اهل الجنه البله ای پسر|
    block |بهر این گفتست سلطان البشر|
  block
    block |زیرکی چون کبر و باد انگیز تست|
    block |ابلهی شو تا بماند دل درست|
  block
    block |ابلهی نه کو به مسخرگی دوتوست|
    block |ابلهی کو واله و حیران هوست|
  block
    block |ابلهان‌اند آن زنان دست بر|
    block |از کف ابله وز رخ یوسف نذر|
  block
    block |عقل را قربان کن اندر عشق دوست|
    block |عقلها باری از آن سویست کوست|
  block
    block |عقلها آن سو فرستاده عقول|
    block |مانده این سو که نه معشوقست گول|
  block
    block |زین سر از حیرت گر این عقلت رود|
    block |هر سو مویت سر و عقلی شود|
  block
    block |نیست آن سو رنج فکرت بر دماغ|
    block |که دماغ و عقل روید دشت و باغ|
  block
    block |سوی دشت از دشت نکته بشنوی|
    block |سوی باغ آیی شود نخلت روی|
  block
    block |اندرین ره ترک کن طاق و طرنب|
    block |تا قلاوزت نجنبد تو مجنب|
  block
    block |هر که او بی سر بجنبد دم بود|
    block |جنبشش چون جنبش کزدم بود|
  block
    block |کژرو و شب کور و زشت و زهرناک|
    block |پیشهٔ او خستن اجسام پاک|
  block
    block |سر بکوب آن را که سرش این بود|
    block |خلق و خوی مستمرش این بود|
  block
    block |خود صلاح اوست آن سر کوفتن|
    block |تا رهد جان‌ریزه‌اش زان شوم‌تن|
  block
    block |واستان آن دست دیوانه سلاح|
    block |تا ز تو راضی شود عدل و صلاح|
  block
    block |چون سلاحش هست و عقلش نه ببند|
    block |دست او را ورنه آرد صد گزند|