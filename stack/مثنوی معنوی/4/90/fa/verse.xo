
block |بیان آنک عمارت در ویرانیست و جمعیت در پراکندگیست و  درستی در شکست‌گیست و مراد در بی‌مرادیست و وجود در عدم  است و علی هذا بقیة الاضداد والازواج|
  block
    block |آن یکی آمد زمین را می‌شکافت|
    block |ابلهی فریاد کرد و بر نتافت|
  block
    block |کین زمین را از چه ویران می‌کنی|
    block |می‌شکافی و پریشان می‌کنی|
  block
    block |گفت ای ابله برو و بر من مران|
    block |تو عمارت از خرابی باز دان|
  block
    block |کی شود گلزار و گندم‌زار این|
    block |تا نگردد زشت و ویران این زمین|
  block
    block |کی شود بستان و کشت و برگ و بر|
    block |تا نگردد نظم او زیر و زبر|
  block
    block |تا بنشکافی به نشتر ریش چغز|
    block |کی شود نیکو و کی گردید نغز|
  block
    block |تا نشوید خلطهاات از دوا|
    block |کی رود شورش کجا آید شفا|
  block
    block |پاره پاره کرده درزی جامه را|
    block |کس زند آن درزی علامه را|
  block
    block |که چرا این اطلس بگزیده را|
    block |بردریدی چه کنم بدریده را|
  block
    block |هر بنای کهنه که آبادان کنند|
    block |نه که اول کهنه را ویران کنند|
  block
    block |هم‌چنین نجار و حداد و قصاب|
    block |هستشان پیش از عمارتها خراب|
  block
    block |آن هلیله و آن بلیله کوفتن|
    block |زان تلف گردند معموری تن|
  block
    block |تا نکوبی گندم اندر آسیا|
    block |کی شود آراسته زان خوان ما|
  block
    block |آن تقاضا کرد آن نان و نمک|
    block |که ز شستت وا رهانم ای سمک|
  block
    block |گر پذیری پند موسی وا رهی|
    block |از چنین شست بد نامنتهی|
  block
    block |بس که خود را کرده‌ای بندهٔ هوا|
    block |کرمکی را کرده‌ای تو اژدها|
  block
    block |اژدها را اژدها آورده‌ام|
    block |تا با صلاح آورم من دم به دم|
  block
    block |تا دم آن از دم این بشکند|
    block |مار من آن اژدها را بر کند|
  block
    block |گر رضا دادی رهیدی از دو مار|
    block |ورنه از جانت برآرد آن دمار|
  block
    block |گفت الحق سخت استا جادوی|
    block |که در افکندی به مکر اینجا دوی|
  block
    block |خلق یک‌دل را تو کردی دو گروه|
    block |جادوی رخنه کند در سنگ و کوه|
  block
    block |گفت هستم غرق پیغام خدا|
    block |جادوی کی دید با نام خدا|
  block
    block |غفلت و کفرست مایهٔ جادوی|
    block |مشعلهٔ دینست جان موسوی|
  block
    block |من به جادویان چه مانم ای وقیح|
    block |کز دمم پر رشک می‌گردد مسیح|
  block
    block |من به جادویان چه مانم ای جنب|
    block |که ز جانم نور می‌گیرد کتب|
  block
    block |چون تو با پر هوا بر می‌پری|
    block |لاجرم بر من گمان آن می‌بری|
  block
    block |هر کرا افعال دام و دد بود|
    block |بر کریمانش گمان بد بود|
  block
    block |چون تو جزو عالمی هر چون بوی|
    block |کل را بر وصف خود بینی سوی|
  block
    block |گر تو برگردی و بر گردد سرت|
    block |خانه را گردنده بیند منظرت|
  block
    block |ور تو در کشتی روی بر یم روان|
    block |ساحل یم را همی بینی دوان|
  block
    block |گر تو باشی تنگ‌دل از ملحمه|
    block |تنگ بینی جمله دنیا را همه|
  block
    block |ور تو خوش باشی به کام دوستان|
    block |این جهان بنمایدت چون گلستان|
  block
    block |ای بسا کس رفته تا شام و عراق|
    block |او ندیده هیچ جز کفر و نفاق|
  block
    block |وی بسا کس رفته تا هند و هری|
    block |او ندیده جز مگر بیع و شری|
  block
    block |وی بسا کس رفته ترکستان و چین|
    block |او ندیده هیچ جز مکر و کمین|
  block
    block |چون ندارد مدرکی جز رنگ و بو|
    block |جملهٔ اقلیمها را گو بجو|
  block
    block |گاو در بغداد آید ناگهان|
    block |بگذرد او زین سران تا آن سران|
  block
    block |از همه عیش و خوشیها و مزه|
    block |او نبیند جز که قشر خربزه|
  block
    block |که بود افتاده بر ره یا حشیش|
    block |لایق سیران گاوی یا خریش|
  block
    block |خشک بر میخ طبیعت چون قدید|
    block |بستهٔ اسباب جانش لا یزید|
  block
    block |وان فضای خرق اسباب و علل|
    block |هست ارض الله ای صدر اجل|
  block
    block |هر زمان مبدل شود چون نقش جان|
    block |نو به نو بیند جهانی در عیان|
  block
    block |گر بود فردوس و انهار بهشت|
    block |چون فسردهٔ یک صفت شد گشت زشت|