
block |تزییف سخن هامان علیه‌اللعنه|
  block
    block |دوست از دشمن همی نشناخت او|
    block |نرد را کورانه کژ می‌باخت او|
  block
    block |دشمن تو جز تو نبود این لعین|
    block |بی‌گناهان را مگو دشمن به کین|
  block
    block |پیش تو این حالت بد دولتست|
    block |که دوادو اول و آخر لتست|
  block
    block |گر ازین دولت نتازی خز خزان|
    block |این بهارت را همی آید خزان|
  block
    block |مشرق و مغرب چو تو بس دیده‌اند|
    block |که سر ایشان ز تن ببریده‌اند|
  block
    block |مشرق و مغرب که نبود بر قرار|
    block |چون کنند آخر کسی را پایدار|
  block
    block |تو بدان فخر آوری کز ترس و بند|
    block |چاپلوست گشت مردم روز چند|
  block
    block |هر کرا مردم سجودی می‌کنند|
    block |زهر اندر جان او می‌آکنند|
  block
    block |چونک بر گردد ازو آن ساجدش|
    block |داند او کان زهر بود و موبدش|
  block
    block |ای خنک آن را که ذلت نفسه|
    block |وای آنک از سرکشی شد چون که او|
  block
    block |این تکبر زهر قاتل دان که هست|
    block |از می پر زهر شد آن گیج مست|
  block
    block |چون می پر زهر نوشد مدبری|
    block |از طرب یکدم بجنباند سری|
  block
    block |بعد یک‌دم زهر بر جانش فتد|
    block |زهر در جانش کند داد و ستد|
  block
    block |گر نذاری زهری‌اش را اعتقاد|
    block |کو چه زهر آمد نگر در قوم عاد|
  block
    block |چونک شاهی دست یابد بر شهی|
    block |بکشدش یا باز دارد در چهی|
  block
    block |ور بیابد خستهٔ افتاده را|
    block |مرهمش سازد شه و بدهد عطا|
  block
    block |گر نه زهرست آن تکبر پس چرا|
    block |کشت شه را بی‌گناه و بی‌خطا|
  block
    block |وین دگر را بی ز خدمت چون نواخت|
    block |زین دو جنبش زهر را شاید شناخت|
  block
    block |راه‌زن هرگز گدایی را نزد|
    block |گرگ گرگ مرده را هرگز گزد|
  block
    block |خضر کشتی را برای آن شکست|
    block |تا تواند کشتی از فجار رست|
  block
    block |چون شکسته می‌رهد اشکسته شو|
    block |امن در فقرست اندر فقر رو|
  block
    block |آن کهی کو داشت از کان نقد چند|
    block |گشت پاره پاره از زخم کلند|
  block
    block |تیغ بهر اوست کو را گردنیست|
    block |سایه که افکندست بر وی زخم نیست|
  block
    block |مهتری نفطست و آتش ای غوی|
    block |ای برادر چون بر آذر می‌روی|
  block
    block |هر چه او هموار باشد با زمین|
    block |تیرها را کی هدف گردد ببین|
  block
    block |سر بر آرد از زمین آنگاه او|
    block |چون هدفها زخم یابد بی رفو|
  block
    block |نردبان خلق این ما و منیست|
    block |عاقبت زین نردبان افتادنیست|
  block
    block |هر که بالاتر رود ابله‌ترست|
    block |که استخوان او بتر خواهد شکست|
  block
    block |این فروعست و اصولش آن بود|
    block |که ترفع شرکت یزدان بود|
  block
    block |چون نمردی و نگشتی زنده زو|
    block |یاغیی باشی به شرکت ملک‌جو|
  block
    block |چون بدو زنده شدی آن خود ویست|
    block |وحدت محضست آن شرکت کیست|
  block
    block |شرح این در آینهٔ اعمال جو|
    block |که نیابی فهم آن از گفت و گو|
  block
    block |گر بگویم آنچ دارم در درون|
    block |بس جگرها گردد اندر حال خون|
  block
    block |بس کنم خود زیرکان را این بس است|
    block |بانگ دو کردم اگر در ده کس است|
  block
    block |حاصل آن هامان بدان گفتار بد|
    block |این چنین راهی بر آن فرعون زد|
  block
    block |لقمهٔ دولت رسیده تا دهان|
    block |او گلوی او بریده ناگهان|
  block
    block |خرمن فرعون را داد او به باد|
    block |هیچ شه را این چنین صاحب مباد|