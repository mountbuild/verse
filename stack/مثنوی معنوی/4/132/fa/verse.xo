
block |در خواستن قبطی دعای خیر و هدایت از سبطی و دعا کردن سبطی  قبطی را به خیر و مستجاب شدن از اکرم الاکرمین وارحم الراحمین|
  block
    block |گفت قبطی تو دعایی کن که من|
    block |از سیاهی دل ندارم آن دهن|
  block
    block |که بود که قفل این دل وا شود|
    block |زشت را در بزم خوبان جا شود|
  block
    block |مسخی از تو صاحب خوبی شود|
    block |یا بلیسی باز کروبی شود|
  block
    block |یا بفر دست مریم بوی مشک|
    block |یابد و تری و میوه شاخ خشک|
  block
    block |سبطی آن دم در سجود افتاد و گفت|
    block |کای خدای عالم جهر و نهفت|
  block
    block |جز تو پیش کی بر آرد بنده دست|
    block |هم دعا و هم اجابت از توست|
  block
    block |هم ز اول تو دهی میل دعا|
    block |تو دهی آخر دعاها را جزا|
  block
    block |اول و آخر توی ما در میان|
    block |هیچ هیچی که نیاید در بیان|
  block
    block |این چنین می‌گفت تا افتاد طشت|
    block |از سر بام و دلش بیهوش گشت|
  block
    block |باز آمد او به هوش اندر دعا|
    block |لیس للانسان الا ما سعی|
  block
    block |در دعا بود او که ناگه نعره‌ای|
    block |از دل قبطی بجست و غره‌ای|
  block
    block |که هلا بشتاب و ایمان عرضه کن|
    block |تا ببرم زود زنار کهن|
  block
    block |آتشی در جان من انداختند|
    block |مر بلیسی را به جان بنواختند|
  block
    block |دوستی تو و از تو ناشکفت|
    block |حمدلله عاقبت دستم گرفت|
  block
    block |کیمیایی بود صحبتهای تو|
    block |کم مباد از خانهٔ دل پای تو|
  block
    block |تو یکی شاخی بدی از نخل خلد|
    block |چون گرفتم او مرا تا خلد برد|
  block
    block |سیل بود آنک تنم را در ربود|
    block |برد سیلم تا لب دریای جود|
  block
    block |من به بوی آب رفتم سوی سیل|
    block |بحر دیدم در گرفتم کیل کیل|
  block
    block |طاس آوردش که اکنون آب‌گیر|
    block |گفت رو شد آبها پیشم حقیر|
  block
    block |شربتی خوردم ز الله اشتری|
    block |تا به محشر تشنگی ناید مرا|
  block
    block |آنک جوی و چشمه‌ها را آب داد|
    block |چشمه‌ای در اندرون من گشاد|
  block
    block |این جگر که بود گرم و آب‌خوار|
    block |گشت پیش همت او آب خوار|
  block
    block |کاف کافی آمد او بهر عباد|
    block |صدق وعدهٔ کهیعص|
  block
    block |کافیم بدهم ترا من جمله خیر|
    block |بی‌سبب بی‌واسطهٔ یاری غیر|
  block
    block |کافیم بی‌نان ترا سیری دهم|
    block |بی‌سپاه و لشکرت میری دهم|
  block
    block |بی‌بهارت نرگس و نسرین دهم|
    block |بی‌کتاب و اوستا تلقین دهم|
  block
    block |کافیم بی داروت درمان کنم|
    block |گور را و چاه را میدان کنم|
  block
    block |موسیی را دل دهم با یک عصا|
    block |تا زند بر عالمی شمشیرها|
  block
    block |دست موسی را دهم یک نور و تاب|
    block |که طپانچه می‌زند بر آفتاب|
  block
    block |چوب را ماری کنم من هفت سر|
    block |که نزاید ماده مار او را ز نر|
  block
    block |خون نیامیزم در آب نیل من|
    block |خود کنم خون عین آبش را به فن|
  block
    block |شادیت را غم کنم چون آب نیل|
    block |که نیابی سوی شادیها سبیل|
  block
    block |باز چون تجدید ایمان بر تنی|
    block |باز از فرعون بیزاری کنی|
  block
    block |موسی رحمت ببینی آمده|
    block |نیل خون بینی ازو آبی شده|
  block
    block |چون سر رشته نگه داری درون|
    block |نیل ذوق تو نگردد هیچ خون|
  block
    block |من گمان بردم که ایمان آورم|
    block |تا ازین طوفان خون آبی خورم|
  block
    block |من چه دانستم که تبدیلی کند|
    block |در نهاد من مرا نیلی کند|
  block
    block |سوی چشم خود یکی نیلم روان|
    block |برقرارم پیش چشم دیگران|
  block
    block |هم‌چنانک این جهان پیش نبی|
    block |غرق تسبیحست و پیش ما غبی|
  block
    block |پیش چشمش این جهان پر عشق و داد|
    block |پیش چشم دیگران مرده و جماد|
  block
    block |پست و بالا پیش چشمش تیزرو|
    block |از کلوخ و خشت او نکته شنو|
  block
    block |با عوام این جمله بسته و مرده‌ای|
    block |زین عجب‌تر من ندیدم پرده‌ای|
  block
    block |گورها یکسان به پیش چشم ما|
    block |روضه و حفره به چشم اولیا|
  block
    block |عامه گفتندی که پیغامبر ترش|
    block |از چه گشتست و شدست او ذوق‌کش|
  block
    block |خاص گفتندی که سوی چشمتان|
    block |می‌نماید او ترش ای امتان|
  block
    block |یک زمان درچشم ما آیید تا|
    block |خنده‌ها بینید اندر هل اتی|
  block
    block |از سر امرود بن بنماید آن|
    block |منعکس صورت بزیر آ ای جوان|
  block
    block |آن درخت هستی است امرودبن|
    block |تا بر آنجایی نماید نو کهن|
  block
    block |تا بر آنجایی ببینی خارزار|
    block |پر ز کزدمهای خشم و پر ز مار|
  block
    block |چون فرود آیی ببینی رایگان|
    block |یک جهان پر گل‌رخان و دایگان|