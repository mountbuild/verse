
block |نشستن دیو بر مقام سلیمان علیه‌السلام و تشبه کردن او به کارهای سلیمان  علیه‌السلام و فرق ظاهر میان هر دو سلیمان و دیو خویشتن را سلیمان بن داود نام کردن|
  block
    block |ورچه عقلت هست با عقل دگر|
    block |یار باش و مشورت کن ای پدر|
  block
    block |با دو عقل از بس بلاها وا رهی|
    block |پای خود بر اوج گردونها نهی|
  block
    block |دیو گر خود را سلیمان نام کرد|
    block |ملک برد و مملکت را رام کرد|
  block
    block |صورت کار سلیمان دیده بود|
    block |صورت اندر سر دیوی می‌نمود|
  block
    block |خلق گفتند این سلیمان بی‌صفاست|
    block |از سلیمان تا سلیمان فرقهاست|
  block
    block |او چو بیداریست این هم‌چون وسن|
    block |هم‌چنانک آن حسن با این حسن|
  block
    block |دیو می‌گفتی که حق بر شکل من|
    block |صورتی کردست خوش بر اهرمن|
  block
    block |دیو را حق صورت من داده است|
    block |تا نیندازد شما را او بشست|
  block
    block |گر پدید آید به دعوی زینهار|
    block |صورت او را مدارید اعتبار|
  block
    block |دیوشان از مکر این می‌گفت لیک|
    block |می‌نمود این عکس در دلهای نیک|
  block
    block |نیست بازی با ممیز خاصه او|
    block |که بود تمییز و عقلش غیب‌گو|
  block
    block |هیچ سحر و هیچ تلبیس و دغل|
    block |می‌نبندد پرده بر اهل دول|
  block
    block |پس همی گفتند با خود در جواب|
    block |بازگونه می‌روی ای کژ خطاب|
  block
    block |بازگونه رفت خواهی همچنین|
    block |سوی دوزخ اسفل اندر سافلین|
  block
    block |او اگر معزول گشتست و فقیر|
    block |هست در پیشانیش بدر منیر|
  block
    block |تو اگر انگشتری را برده‌ای|
    block |دوزخی چون زمهریر افسرده‌ای|
  block
    block |ما ببوش و عارض و طاق و طرنب|
    block |سر کجا که خود همی ننهیم سنب|
  block
    block |ور به غفلت ما نهیم او را جبین|
    block |پنجهٔ مانع برآید از زمین|
  block
    block |که منه آن سر مرین سر زیر را|
    block |هین مکن سجده مرین ادبار را|
  block
    block |کردمی من شرح این بس جان‌فزا|
    block |گر نبودی غیرت و رشک خدا|
  block
    block |هم قناعت کن تو بپذیر این قدر|
    block |تا بگویم شرح این وقتی دگر|
  block
    block |نام خود کرده سلیمان نبی|
    block |روی‌پوشی می‌کند بر هر صبی|
  block
    block |در گذر از صورت و از نام خیز|
    block |از لقب وز نام در معنی گریز|
  block
    block |پس بپرس از حد او وز فعل او|
    block |در میان حد و فعل او را بجو|