
block |بیان آنک مخلوقی کر ترا ازو ظلمی رسد به حقیقت او هم‌چون  آلتیست عارف آن بود کی بحق رجوع کند نه به آلت و اگر به آلت رجوع  کند به ظاهر نه از جهل کند بلک برای مصلحتی چنانک ابایزید قدس  الله سره گفت کی چندین سالست کی من با مخلوق سخن نگفته‌ام و از مخلوق  سخن نشنیده‌ام ولیکن خلق چنین پندارند کی با ایشان سخن می‌گویم و ازیشان می‌شنوم زیرا ایشان مخاطب اکبر را نمی‌بینند کی ایشان چون صدااند او را نسبت به حال من التفات مستمع عاقل به صدا نباشد چنانک مثل است معروف قال الجدار للوتد لم تشقنی قال الوتد انظر الی من یدقنی|
  block
    block |احمقانه از سنان رحمت مجو|
    block |زان شهی جو کان بود در دست او|
  block
    block |باسنان و تیغ لابه چون کنی|
    block |کو اسیر آمد به دست آن سنی|
  block
    block |او به صنعت آزرست و من صنم|
    block |آلتی کو سازدم من آن شوم|
  block
    block |گر مرا ساغر کند ساغر شوم|
    block |ور مرا خنجر کند خنجر شوم|
  block
    block |گر مرا چشمه کند آبی هم|
    block |ور مرا آتش کند تابی دهم|
  block
    block |گر مرا باران کند خرمن دهم|
    block |ور مرا ناوک کند در تن جهم|
  block
    block |گر مرا ماری کند زهر افکنم|
    block |ور مرا یاری کند خدمت کنم|
  block
    block |من چو کلکم در میان اصبعین|
    block |نیستم در صف طاعت بین بین|
  block
    block |خاک را مشغول کرد او در سخن|
    block |یک کفی بربود از آن خاک کهن|
  block
    block |ساحرانه در ربود از خاکدان|
    block |خاک مشغول سخن چون بی‌خودان|
  block
    block |برد تا حق تربت بی‌رای را|
    block |تا به مکتب آن گریزان پای را|
  block
    block |گفت یزدان که به علم روشنم|
    block |که ترا جلاد این خلقان کنم|
  block
    block |گفت یا رب دشمنم گیرند خلق|
    block |چون فشارم خلق را در مرگ حلق|
  block
    block |تو روا داری خداوند سنی|
    block |که مرا مبغوض و دشمن‌رو کنی|
  block
    block |گفت اسبابی پدید آرم عیان|
    block |از تب و قولنج و سرسام و سنان|
  block
    block |که بگردانم نظرشان را ز تو|
    block |در مرضها و سببهای سه تو|
  block
    block |گفت یا رب بندگان هستند نیز|
    block |که سببها را بدرند ای عزیز|
  block
    block |چشمشان باشد گذاره از سبب|
    block |در گذشته از حجب از فضل رب|
  block
    block |سرمهٔ توحید از کحال حال|
    block |یافته رسته ز علت و اعتلال|
  block
    block |ننگرند اندر تب و قولنج و سل|
    block |راه ندهند این سببها را به دل|
  block
    block |زانک هر یک زین مرضها را دواست|
    block |چون دوا نپذیرد آن فعل قضاست|
  block
    block |هر مرض دارد دوا می‌دان یقین|
    block |چون دوای رنج سرما پوستین|
  block
    block |چون خدا خواهد که مردی بفسرد|
    block |سردی از صد پوستین هم بگذرد|
  block
    block |در وجودش لرزه‌ای بنهد که آن|
    block |نه به جامه به شود نه از آشیان|
  block
    block |چون قضا آید طبیب ابله شود|
    block |وان دوا در نفع هم گمره شود|
  block
    block |کی شود محجوب ادراک بصیر|
    block |زین سببهای حجاب گول‌گیر|
  block
    block |اصل بیند دیده چون اکمل بود|
    block |فرع بیند چونک مرد احول بود|