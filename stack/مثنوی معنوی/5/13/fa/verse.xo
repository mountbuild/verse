
block |بیان آنک نور که غذای جانست غذای جسم اولیا می‌شود تا او هم یار می‌شود روح را کی اسلم شیطانی علی یدی|
  block
    block |گرچه آن مطعوم جانست و نظر|
    block |جسم را هم زان نصیبست ای پسر|
  block
    block |گر نگشتی دیو جسم آن را اکول|
    block |اسلم الشیطان نفرمودی رسول|
  block
    block |دیو زان لوتی که مرده حی شود|
    block |تا نیاشامد مسلمان کی شود|
  block
    block |دیو بر دنیاست عاشق کور و کر|
    block |عشق را عشقی دگر برد مگر|
  block
    block |از نهان‌خانهٔ یقین چون می‌چشد|
    block |اندک‌اندک رخت عشق آنجا کشد|
  block
    block |یا حریص االبطن عرج هکذا|
    block |انما المنهاج تبدیل الغذا|
  block
    block |یا مریض القلب عرج للعلاج|
    block |جملة التدبیر تبدیل المزاج|
  block
    block |ایها المحبوس فی رهن الطعام|
    block |سوف تنجو ان تحملت الفطام|
  block
    block |ان فی‌الجوع طعام وافر|
    block |افتقدها وارتج یا نافر|
  block
    block |اغتذ بالنور کن مثل البصر|
    block |وافق الاملاک یا خیر البشر|
  block
    block |چون ملک تسبیح حق را کن غذا|
    block |تا رهی هم‌چون ملایک از اذا|
  block
    block |جبرئیل ار سوی جیفه کم تند|
    block |او به قوت کی ز کرکس کم زند|
  block
    block |حبذا خوانی نهاده در جهان|
    block |لیک از چشم خسیسان بس نهان|
  block
    block |گر جهان باغی از نعمت شود|
    block |قسم موش و مار هم خاکی بود|