
block |حکایت در تقریر این سخن کی چندین گاه گفت ذکر را آزمودیم مدتی صبر و خاموشی را بیازماییم|
  block
    block |چند پختی تلخ و تیز و شورگز|
    block |این یکی بار امتحان شیرین بپز|
  block
    block |آن یکی را در قیامت ز انتباه|
    block |در کف آید نامهٔ عصیان سیاه|
  block
    block |سرسیه چون نامه‌های تعزیه|
    block |پر معاصی متن نامه و حاشیه|
  block
    block |جمله فسق و معصیت بد یک سری|
    block |هم‌چو دارالحرب پر از کافری|
  block
    block |آنچنان نامهٔ پلید پر وبال|
    block |در یمین ناید درآید در شمال|
  block
    block |خود همین‌جا نامهٔ خود را ببین|
    block |دست چپ را شاید آن یا در یمین|
  block
    block |موزهٔ چپ کفش چپ هم در دکان|
    block |آن چپ دانیش پیش از امتحان|
  block
    block |چون نباشی راست می‌دان که چپی|
    block |هست پیدا نعرهٔ شیر و کپی|
  block
    block |آنک گل را شاهد و خوش‌بو کند|
    block |هر چپی را راست فضل او کند|
  block
    block |هر شمالی را یمینی او دهد|
    block |بحر را ماء معینی او دهد|
  block
    block |گر چپی با حضرت او راست باش|
    block |تا ببینی دست‌برد لطفهاش|
  block
    block |تو روا داری که این نامهٔ مهین|
    block |بگذرد از چپ در آید در یمین|
  block
    block |این چنین نامه که پرظلم و جفاست|
    block |کی بود خود درخور اندر دست راست|