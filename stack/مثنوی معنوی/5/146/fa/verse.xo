
block |حکایت ضیاء دلق کی سخت دراز بود و برادرش شیخ اسلام تاج بلخ به غایت کوتاه بالا بود و این شیخ اسلام از برادرش ضیا ننگ داشتی ضیا در آمد به درس او و همه صدور بلخ حاضر به درس او ضیا خدمتی کرد و بگذشت شیخ اسلام او را نیم قیامی کرد سرسری گفت آری سخت درازی پاره‌ای در دزد|
  block
    block |آن ضیاء دلق خوش الهام بود|
    block |دادر آن تاج شیخ اسلام بود|
  block
    block |تاج شیخ اسلام دار الملک بلخ|
    block |بود کوته‌قد و کوچک هم‌چو فرخ|
  block
    block |گرچه فاضل بود و فحل و ذو فنون|
    block |این ضیا اندر ظرافت بد فزون|
  block
    block |او بسی کوته ضیا بی‌حد دراز|
    block |بود شیخ اسلام را صد کبر و ناز|
  block
    block |زین برادر عار و ننگش آمدی|
    block |آن ضیا هم واعظی بد با هدی|
  block
    block |روز محفل اندر آمد آن ضیا|
    block |بارگه پر قاضیان و اصفیا|
  block
    block |کرد شیخ اسلام از کبر تمام|
    block |این برادر را چنین نصف القیام|
  block
    block |گفت او را بس درازی بهر مزد|
    block |اندکی زان قد سروت هم بدزد|
  block
    block |پس ترا خود هوش کو یا عقل کو|
    block |تا خوری می ای تو دانش را عدو|
  block
    block |روت بس زیباست نیلی هم بکش|
    block |ضحکه باشد نیل بر روی حبش|
  block
    block |در تو نوری کی درآمد ای غوی|
    block |تا تو بیهوشی و ظلمت‌جو شوی|
  block
    block |سایه در روزست جستن قاعده|
    block |در شب ابری تو سایه‌جو شده|
  block
    block |گر حلال آمد پی قوت عوام|
    block |طالبان دوست را آمد حرام|
  block
    block |عاشقان را باده خون دل بود|
    block |چشمشان بر راه و بر منزل بود|
  block
    block |در چنین راه بیابان مخوف|
    block |این قلاوز خرد با صد کسوف|
  block
    block |خاک در چشم قلاوزان زنی|
    block |کاروان را هالک و گمره کنی|
  block
    block |نان جو حقا حرامست و فسوس|
    block |نفس را در پیش نه نان سبوس|
  block
    block |دشمن راه خدا را خوار دار|
    block |دزد را منبر منه بر دار دار|
  block
    block |دزد را تو دست ببریدن پسند|
    block |از بریدن عاجزی دستش ببند|
  block
    block |گر نبندی دست او دست تو بست|
    block |گر تو پایش نشکنی پایت شکست|
  block
    block |تو عدو را می دهی و نی‌شکر|
    block |بهر چه گو زهر خند و خاک خور|
  block
    block |زد ز غیرت بر سبو سنگ و شکست|
    block |او سبو انداخت و از زاهد بجست|
  block
    block |رفت پیش میر و گفتش باده کو|
    block |ماجرا را گفت یک یک پیش او|