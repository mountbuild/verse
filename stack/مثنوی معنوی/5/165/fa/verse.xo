
block |ایثار کردن صاحب موصل آن کنیزک را بدین خلیفه تا خون‌ریز مسلمانان بیشتر نشود|
  block
    block |چون رسول آمد به پیش پهلوان|
    block |داد کاغذ اندرو نقش و نشان|
  block
    block |بنگر اندر کاغذ این را طالبم|
    block |هین بده ورنه کنون من غالبم|
  block
    block |چون رسول آمد بگفت آن شاه نر|
    block |صورتی کم گیر زود این را ببر|
  block
    block |من نیم در عهد ایمان بت‌پرست|
    block |بت بر آن بت‌پرست اولیترست|
  block
    block |چونک آوردش رسول آن پهلوان|
    block |گشت عاشق بر جمالش آن زمان|
  block
    block |عشق بحری آسمان بر وی کفی|
    block |چون زلیخا در هوای یوسفی|
  block
    block |دور گردونها ز موج عشق دان|
    block |گر نبودی عشق بفسردی جهان|
  block
    block |کی جمادی محو گشتی در نبات|
    block |کی فدای روح گشتی نامیات|
  block
    block |روح کی گشتی فدای آن دمی|
    block |کز نسیمش حامله شد مریمی|
  block
    block |هر یکی بر جا ترنجیدی چو یخ|
    block |کی بدی پران و جویان چون ملخ|
  block
    block |ذره ذره عاشقان آن کمال|
    block |می‌شتابد در علو هم‌چون نهال|
  block
    block |سبح لله هست اشتابشان|
    block |تنقیهٔ تن می‌کنند از بهر جان|
  block
    block |پهلوان چه را چو ره پنداشته|
    block |شوره‌اش خوش آمده حب کاشته|
  block
    block |چون خیالی دید آن خفته به خواب|
    block |جفت شد با آن و از وی رفت آب|
  block
    block |چون برفت آن خواب و شد بیدار زود|
    block |دید که آن لعبت به بیداری نبود|
  block
    block |گفت بر هیچ آب خود بردم دریغ|
    block |عشوهٔ آن عشوه‌ده خوردم دریغ|
  block
    block |پهلوان تن بد آن مردی نداشت|
    block |تخم مردی در چنان ریگی بکاشت|
  block
    block |مرکب عشقش دریده صد لگام|
    block |نعره می‌زد لا ابالی بالحمام|
  block
    block |ایش ابالی بالخلیفه فی‌الهوی|
    block |استوی عندی وجودی والتوی|
  block
    block |این چنین سوزان و گرم آخر مکار|
    block |مشورت کن با یکی خاوندگار|
  block
    block |مشورت کو عقل کو سیلاب آز|
    block |در خرابی کرد ناخنها دراز|
  block
    block |بین ایدی سد و سوی خلف سد|
    block |پیش و پس کم بیند آن مفتون خد|
  block
    block |آمده در قصدجان سیل سیاه|
    block |تا که روبه افکند شیری به چاه|
  block
    block |از چهی بنموده معدومی خیال|
    block |تا در اندازد اسودا کالجبال|
  block
    block |هیچ‌کس را با زنان محرم مدار|
    block |که مثال این دو پنبه‌ست و شرار|
  block
    block |آتشی باید بشسته ز آب حق|
    block |هم‌چو یوسف معتصم اندر زهق|
  block
    block |کز زلیخای لطیف سروقد|
    block |هم‌چو شیران خویشتن را واکشد|
  block
    block |بازگشت از موصل و می‌شد به راه|
    block |تا فرود آمد به بیشه و مرج‌گاه|
  block
    block |آتش عشقش فروزان آن چنان|
    block |که نداند او زمین از آسمان|
  block
    block |قصد آن مه کرد اندر خیمه او|
    block |عقل کو و از خلیفه خوف کو|
  block
    block |چون زند شهوت درین وادی دهل|
    block |چیست عقل تو فجل ابن الفجل|
  block
    block |صد خلیفه گشته کمتر از مگس|
    block |پیش چشم آتشینش آن نفس|
  block
    block |چون برون انداخت شلوار و نشست|
    block |در میان پای زن آن زن‌پرست|
  block
    block |چون ذکر سوی مقر می‌رفت راست|
    block |رستخیز و غلغل از لشکر بخاست|
  block
    block |برجهید و کون‌برهنه سوی صف|
    block |ذوالفقاری هم‌چو آتش او به کف|
  block
    block |دید شیر نر سیه از نیستان|
    block |بر زده بر قلب لشکر ناگهان|
  block
    block |تازیان چون دیو در جوش آمده|
    block |هر طویله و خیمه اندر هم زده|
  block
    block |شیر نر گنبذ همی‌کرد از لغز|
    block |در هوا چون موج دریا بیست گز|
  block
    block |پهلوان مردانه بود و بی‌حذر|
    block |پیش شیر آمد چو شیر مست نر|
  block
    block |زد به شمشیر و سرش را بر شکافت|
    block |زود سوی خیمهٔ مه‌رو شتافت|
  block
    block |چونک خود را او بدان حوری نمود|
    block |مردی او هم‌چنین بر پای بود|
  block
    block |با چنان شیری به چالش گشت جفت|
    block |مردی او مانده بر پای و نخفت|
  block
    block |آن بت شیرین‌لقای ماه‌رو|
    block |در عجب در ماند از مردی او|
  block
    block |جفت شد با او به شهوت آن زمان|
    block |متحد گشتند حالی آن دو جان|
  block
    block |ز اتصال این دو جان با همدگر|
    block |می‌رسد از غیبشان جانی دگر|
  block
    block |رو نماید از طریق زادنی|
    block |گر نباشد از علوقش ره‌زنی|
  block
    block |هر کجا دو کس به مهری یا به کین|
    block |جمع آید ثالثی زاید یقین|
  block
    block |لیک اندر غیب زاید آن صور|
    block |چون روی آن سو ببینی در نظر|
  block
    block |آن نتایج از قرانات تو زاد|
    block |هین مگرد از هر قرینی زود شاد|
  block
    block |منتظر می‌باش آن میقات را|
    block |صدق دان الحاق ذریات را|
  block
    block |کز عمل زاییده‌اند و از علل|
    block |هر یکی را صورت و نطق و طلل|
  block
    block |بانگشان درمی‌رسد زان خوش حجال|
    block |کای ز ما غافل هلا زوتر تعال|
  block
    block |منتظر در غیب جان مرد و زن|
    block |مول مولت چیست زوتر گام زن|
  block
    block |راه گم کرد او از آن صبح دروغ|
    block |چون مگس افتاد اندر دیگ دوغ|