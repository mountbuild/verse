
block |حکایت آن گاو کی تنها در جزیره ایست بزرگ حق تعالی آن جزیرهٔ بزرگ را پر کند از نبات و ریاحین کی علف گاو باشد تا به شب آن گاو همه را بخورد و فربه شود چون کوه پاره‌ای چون شب شود خوابش نبرد از غصه و خوف کی همه صحرا را چریدم فردا چه خورم تا ازین غصه لاغر شود هم‌چون خلال روز برخیزد  همه صحرا را سبزتر و انبوه‌تر بیند از دی باز بخورد و فربه شود باز شبش همان غم بگیرد سالهاست کی او هم‌چنین می‌بیند و اعتماد نمی‌کند|
  block
    block |یک جزیرهٔ سبز هست اندر جهان|
    block |اندرو گاویست تنها خوش‌دهان|
  block
    block |جمله صحرا را چرد او تا به شب|
    block |تا شود زفت و عظیم و منتجب|
  block
    block |شب ز اندیشه که فردا چه خورم|
    block |گردد او چون تار مو لاغر ز غم|
  block
    block |چون برآید صبح گردد سبز دشت|
    block |تا میان رسته قصیل سبز و کشت|
  block
    block |اندر افتد گاو با جوع البقر|
    block |تا به شب آن را چرد او سر به سر|
  block
    block |باز زفت و فربه و لمتر شود|
    block |آن تنش از پیه و قوت پر شود|
  block
    block |باز شب اندر تب افتد از فزع|
    block |تا شود لاغر ز خوف منتجع|
  block
    block |که چه خواهم خورد فردا وقت خور|
    block |سالها اینست کار آن بقر|
  block
    block |هیچ نندیشد که چندین سال من|
    block |می‌خورم زین سبزه‌زار و زین چمن|
  block
    block |هیچ روزی کم نیامد روزیم|
    block |چیست این ترس و غم و دلسوزیم|
  block
    block |باز چون شب می‌شود آن گاو زفت|
    block |می‌شود لاغر که آوه رزق رفت|
  block
    block |نفس آن گاوست و آن دشت این جهان|
    block |کو همی لاغر شود از خوف نان|
  block
    block |که چه خواهم خورد مستقبل عجب|
    block |لوت فردا از کجا سازم طلب|
  block
    block |سالها خوردی و کم نامد ز خور|
    block |ترک مستقبل کن و ماضی نگر|
  block
    block |لوت و پوت خورده را هم یاد آر|
    block |منگر اندر غابر و کم باش زار|