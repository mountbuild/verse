
block |حواله کردن پادشاه قبول و توبهٔ نمامان و حجره گشایان و سزا دادن ایشان با ایاز کی یعنی این جنایت بر عرض او رفته است|
  block
    block |این جنایت بر تن و عرض ویست|
    block |زخم بر رگهای آن نیکوپیست|
  block
    block |گرچه نفس واحدیم از روی جان|
    block |ظاهرا دورم ازین سود و زیان|
  block
    block |تهمتی بر بنده شه را عار نیست|
    block |جز مزید حلم و استظهار نیست|
  block
    block |متهم را شاه چون قارون کند|
    block |بی‌گنه را تو نظر کن چون کند|
  block
    block |شاه را غافل مدان از کار کس|
    block |مانع اظهار آن حلمست و بس|
  block
    block |من هنا یشفع به پیش علم او|
    block |لا ابالی‌وار الا حلم او|
  block
    block |آن گنه اول ز حلمش می‌جهد|
    block |ورنه هیبت آن مجالش کی دهد|
  block
    block |خونبهای جرم نفس قاتله|
    block |هست بر حلمش دیت بر عاقله|
  block
    block |مست و بی‌خود نفس ما زان حلم بود|
    block |دیو در مستی کلاه از وی ربود|
  block
    block |گرنه ساقی حلم بودی باده‌ریز|
    block |دیو با آدم کجا کردی ستیز|
  block
    block |گاه علم آدم ملایک را کی بود|
    block |اوستاد علم و نقاد نقود|
  block
    block |چونک در جنت شراب حلم خورد|
    block |شد ز یک بازی شیطان روی زرد|
  block
    block |آن بلادرهای تعلیم ودود|
    block |زیرک و دانا و چستش کرده بود|
  block
    block |باز آن افیون حلم سخت او|
    block |دزد را آورد سوی رخت او|
  block
    block |عقل آید سوی حلمش مستجیر|
    block |ساقیم تو بوده‌ای دستم بگیر|