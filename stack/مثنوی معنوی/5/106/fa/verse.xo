
block |غالب شدن حیلهٔ روباه بر استعصام و تعفف خر و کشیدن روبه خر را سوی شیر به بیشه|
  block
    block |روبه اندر حیله پای خود فشرد|
    block |ریش خر بگرفت و آن خر را ببرد|
  block
    block |مطرب آن خانقه کو تا که تفت|
    block |دف زند که خر برفت و خر برفت|
  block
    block |چونک خرگوشی برد شیری به چاه|
    block |چون نیارد روبهی خر تا گیاه|
  block
    block |گوش را بر بند و افسونها مخور|
    block |جز فسون آن ولی دادگر|
  block
    block |آن فسون خوشتر از حلوای او|
    block |آنک صد حلواست خاک پای او|
  block
    block |خنبهای خسروانی پر ز می|
    block |مایه برده از می لبهای وی|
  block
    block |عاشق می باشد آن جان بعید|
    block |کو می لبهای لعلش را ندید|
  block
    block |آب شیرین چون نبیند مرغ کور|
    block |چون نگردد گرد چشمهٔ آب شور|
  block
    block |موسی جان سینه را سینا کند|
    block |طوطیان کور را بینا کند|
  block
    block |خسرو شیرین جان نوبت زدست|
    block |لاجرم در شهر قند ارزان شدست|
  block
    block |یوسفان غیب لشکر می‌کشند|
    block |تنگهای قند و شکر می‌کشند|
  block
    block |اشتران مصر را رو سوی ما|
    block |بشنوید ای طوطیان بانگ درا|
  block
    block |شهر ما فردا پر از شکر شود|
    block |شکر ارزانست ارزان‌تر شود|
  block
    block |در شکر غلطید ای حلواییان|
    block |هم‌چو طوطی کوری صفراییان|
  block
    block |نیشکر کوبید کار اینست و بس|
    block |جان بر افشانید یار اینست و بس|
  block
    block |نقل بر نقلست و می بر می هلا|
    block |بر مناره رو بزن بانگ صلا|
  block
    block |سرکهٔ نه ساله شیرین می‌شود|
    block |سنگ و مرمر لعل و زرین می‌شود|
  block
    block |آفتاب اندر فلک دستک‌زنان|
    block |ذره‌ها چون عاشقان بازی‌کنان|
  block
    block |چشمها مخمور شد از سبزه‌زار|
    block |گل شکوفه می‌کند بر شاخسار|
  block
    block |چشم دولت سحر مطلق می‌کند|
    block |روح شد منصور انا الحق می‌زند|
  block
    block |گر خری را می‌برد روبه ز سر|
    block |گو ببر تو خر مباش و غم مخور|