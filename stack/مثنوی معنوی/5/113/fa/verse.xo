
block |حکایت شیخ محمد سررزی غزنوی قدس الله سره|
  block
    block |زاهدی در غزنی از دانش مزی|
    block |بد محمد نام و کفیت سررزی|
  block
    block |بود افطارش سر رز هر شبی|
    block |هفت سال او دایم اندر مطلبی|
  block
    block |بس عجایب دید از شاه وجود|
    block |لیک مقصودش جمال شاه بود|
  block
    block |بر سر که رفت آن از خویش سیر|
    block |گفت بنما یا فتادم من به زیر|
  block
    block |گفت نامد مهلت آن مکرمت|
    block |ور فرو افتی نمیری نکشمت|
  block
    block |او فرو افکند خود را از وداد|
    block |در میان عمق آبی اوفتاد|
  block
    block |چون نمرد از نکس آن جان‌سیر مرد|
    block |از فراق مرگ بر خود نوحه کرد|
  block
    block |کین حیات او را چو مرگی می‌نمود|
    block |کار پیشش بازگونه گشته بود|
  block
    block |موت را از غیب می‌کرد او کدی|
    block |ان فی موتی حیاتی می‌زدی|
  block
    block |موت را چون زندگی قابل شده|
    block |با هلاک جان خود یک دل شده|
  block
    block |سیف و خنجر چون علی ریحان او|
    block |نرگس و نسرین عدوی جان او|
  block
    block |بانگ آمد رو ز صحرا سوی شهر|
    block |بانگ طرفه از ورای سر و جهر|
  block
    block |گفت ای دانای رازم مو به مو|
    block |چه کنم در شهر از خدمت بگو|
  block
    block |گفت خدمت آنک بهر ذل نفس|
    block |خویش را سازی تو چون عباس دبس|
  block
    block |مدتی از اغنیا زر می‌ستان|
    block |پس به درویشان مسکین می‌رسان|
  block
    block |خدمتت اینست تا یک چند گاه|
    block |گفت سمعا طاعة ای جان‌پناه|
  block
    block |بس سؤال و بس جواب و ماجرا|
    block |بد میان زاهد و رب الوری|
  block
    block |که زمین و آسمان پر نور شد|
    block |در مقالات آن همه مذکور شد|
  block
    block |لیک کوته کردم آن گفتار را|
    block |تا ننوشد هر خسی اسرار را|