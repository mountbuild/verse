
block |جواب گفتن امیر مر آن شفیعان را و همسایگان زاهد را کی گستاخی چرا کرد و سبوی ما را چرا شکست من درین باب شفاعت قبول نخواهم کرد کی سوگند خورده‌ام کی سزای او را بدهم|
  block
    block |میر گفت او کیست کو سنگی زند|
    block |بر سبوی ما سبو را بشکند|
  block
    block |چون گذر سازد ز کویم شیر نر|
    block |ترس ترسان بگذرد با صد حذر|
  block
    block |بندهٔ ما را چرا آزرد دل|
    block |کرد ما را پیش مهمانان خجل|
  block
    block |شربتی که به ز خون اوست ریخت|
    block |این زمان هم‌چون زنان از ما گریخت|
  block
    block |لیک جان از دست من او کی برد|
    block |گیر هم‌چون مرغ بالا بر پرد|
  block
    block |تیر قهر خویش بر پرش زنم|
    block |پر و بال مردریگش بر کنم|
  block
    block |گر رود در سنگ سخت از کوششم|
    block |از دل سنگش کنون بیرون کشم|
  block
    block |من برانم بر تن او ضربتی|
    block |که بود قوادکان را عبرتی|
  block
    block |با همه سالوس با ما نیز هم|
    block |داد او و صد چو او این دم دهم|
  block
    block |خشم خون‌خوارش شده بد سرکشی|
    block |از دهانش می بر آمد آتشی|