
block |در حجره گشادن مصطفی علیه‌السلام بر مهمان و خود را پنهان  کردن تا او خیال گشاینده را نبیند و خجل شود و گستاخ  بیرون رود|
  block
    block |مصطفی صبح آمد و در را گشاد|
    block |صبح آن گمراه را او راه داد|
  block
    block |در گشاد و گشت پنهان مصطفی|
    block |تا نگردد شرمسار آن مبتلا|
  block
    block |تا برون آید رود گستاخ او|
    block |تا نبیند درگشا را پشت و رو|
  block
    block |یا نهان شد در پس چیزی و یا|
    block |از ویش پوشید دامان خدا|
  block
    block |صبغة الله گاه پوشیده کند|
    block |پردهٔ بی‌چون بر آن ناظر تند|
  block
    block |تا نبیند خصم را پهلوی خویش|
    block |قدرت یزدان از آن بیشست بیش|
  block
    block |مصطفی می‌دید احوال شبش|
    block |لیک مانع بود فرمان ربش|
  block
    block |تا که پیش از خبط بگشاید رهی|
    block |تا نیفتد زان فضیحت در چهی|
  block
    block |لیک حکمت بود و امر آسمان|
    block |تا ببیند خویشتن را او چنان|
  block
    block |بس عداوتها که آن یاری بود|
    block |بس خرابیها که معماری بود|
  block
    block |جامه خواب پر حدث را یک فضول|
    block |قاصدا آورد در پیش رسول|
  block
    block |که چنین کردست مهمانت ببین|
    block |خنده‌ای زد رحمةللعالمین|
  block
    block |که بیار آن مطهره اینجا به پیش|
    block |تا بشویم جمله را با دست خویش|
  block
    block |هر کسی می‌جست کز بهر خدا|
    block |جان ما و جسم ما قربان ترا|
  block
    block |ما بشوییم این حدث را تو بهل|
    block |کار دستست این نمط نه کار دل|
  block
    block |ای لعمرک مر ترا حق عمر خواند|
    block |پس خلیفه کرد و بر کرسی نشاند|
  block
    block |ما برای خدمت تو می‌زییم|
    block |چون تو خدمت می‌کنی پس ما چه‌ایم|
  block
    block |گفت آن دانم و لیک این ساعتیست|
    block |که درین شستن بخویشم حکمتیست|
  block
    block |منتظر بودند کین قول نبیست|
    block |تا پدید آید که این اسرار چیست|
  block
    block |او به جد می‌شست آن احداث را|
    block |خاص ز امر حق نه تقلید و ریا|
  block
    block |که دلش می‌گفت کین را تو بشو|
    block |که درین جا هست حکمت تو بتو|