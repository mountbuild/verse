
block |در بیان آنک نقض عهد و توبه موجب بلا بود بلک موجب  مسخ است چنانک در حق اصحاب سبت و در حق اصحاب مایدهٔ  عیسی و جعل منهم القردة و الخنازیر و اندرین امت مسخ دل باشد و به قیامت تن را صورت دل دهند نعوذ بالله|
  block
    block |نقض میثاق و شکست توبه‌ها|
    block |موجب لعنت شود در انتها|
  block
    block |نقض توبه و عهد آن اصحاب سبت|
    block |موجب مسخ آمد و اهلاک و مقت|
  block
    block |پس خدا آن قوم را بوزینه کرد|
    block |چونک عهد حق شکستند از نبرد|
  block
    block |اندرین امت نبد مسخ بدن|
    block |لیک مسخ دل بود ای بوالفطن|
  block
    block |چون دل بوزینه گردد آن دلش|
    block |از دل بوزینه شد خوار آن گلش|
  block
    block |گر هنر بودی دلش را ز اختبار|
    block |خوار کی بودی ز صورت آن حمار|
  block
    block |آن سگ اصحاب خوش بد سیرتش|
    block |هیچ بودش منقصت زان صورتش|
  block
    block |مسخ ظاهر بود اهل سبت را|
    block |تا ببیند خلق ظاهر کبت را|
  block
    block |از ره سر صد هزاران دگر|
    block |گشته از توبه شکستن خوک و خر|