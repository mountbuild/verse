
block |جواب گفتن ممن سنی کافر جبری  را و در اثبات اختیار بنده دلیل گفتن سنت راهی باشد کوفتهٔ اقدام انبیا علیهم‌السلام بر یمین آن راه بیابان جبر کی خود را اختیار نبیند و امر و نهی را منکر شود و تاویل کند و از منکر شدن امر و نهی لازم آید انکار بهشت کی جزای مطیعان امرست و دوزخ جزای مخالفان امر و دیگر نگویم بچه انجامد کی العاقل تکفیه الاشاره و بر یسار آن راه بیابان قدرست کی قدرت خالق را مغلوب قدرت خلق داند و از آن آن فسادها زاید کی آن مغ جبری بر می‌شمرد|
  block
    block |گفت مؤمن بشنو ای جبری خطاب|
    block |آن خود گفتی نک آوردم جواب|
  block
    block |بازی خود دیدی ای شطرنج‌باز|
    block |بازی خصمت ببین پهن و دراز|
  block
    block |نامهٔ عذر خودت بر خواندی|
    block |نامهٔ سنی بخوان چه ماندی|
  block
    block |نکته گفتی جبریانه در قضا|
    block |سر آن بشنو ز من در ماجرا|
  block
    block |اختیاری هست ما را بی‌گمان|
    block |حس را منکر نتانی شد عیان|
  block
    block |سنگ را هرگز بگوید کس بیا|
    block |از کلوخی کس کجا جوید وفا|
  block
    block |آدمی را کس نگوید هین بپر|
    block |یا بیا ای کور تو در من نگر|
  block
    block |گفت یزدان ما علی الاعمی حرج|
    block |کی نهد بر کس حرج رب الفرج|
  block
    block |کس نگوید سنگ را دیر آمدی|
    block |یا که چوبا تو چرا بر من زدی|
  block
    block |این چنین واجستها مجبور را|
    block |کس بگوید یا زند معذور را|
  block
    block |امر و نهی و خشم و تشریف و عتاب|
    block |نیست جز مختار را ای پاک‌جیب|
  block
    block |اختیاری هست در ظلم و ستم|
    block |من ازین شیطان و نفس این خواستم|
  block
    block |اختیار اندر درونت ساکنست|
    block |تا ندید او یوسفی کف را نخست|
  block
    block |اختیار و داعیه در نفس بود|
    block |روش دید آنگه پر و بالی گشود|
  block
    block |سگ بخفته اختیارش گشته گم|
    block |چون شکنبه دید جنبانید دم|
  block
    block |اسپ هم حو حو کند چون دید جو|
    block |چون بجنبد گوشت گربه کرد مو|
  block
    block |دیدن آمد جنبش آن اختیار|
    block |هم‌چو نفخی ز آتش انگیزد شرار|
  block
    block |پس بجنبد اختیارت چون بلیس|
    block |شد دلاله آردت پیغام ویس|
  block
    block |چونک مطلوبی برین کس عرضه کرد|
    block |اختیار خفته بگشاید نورد|
  block
    block |وآن فرشته خیرها بر رغم دیو|
    block |عرضه دارد می‌کند در دل غریو|
  block
    block |تا بجنبد اختیار خیر تو|
    block |زانک پیش از عرضه خفتست این دو خو|
  block
    block |پس فرشته و دیو گشته عرضه‌دار|
    block |بهر تحریک عروق اختیار|
  block
    block |می‌شود ز الهامها و وسوسه|
    block |اختیار خیر و شرت ده کسه|
  block
    block |وقت تحلیل نماز ای با نمک|
    block |زان سلام آورد باید بر ملک|
  block
    block |که ز الهام و دعای خوبتان|
    block |اختیار این نمازم شد روان|
  block
    block |باز از بعد گنه لعنت کنی|
    block |بر بلیس ایرا کزویی منحنی|
  block
    block |این دو ضد عرضه کننده‌ت در سرار|
    block |در حجاب غیب آمد عرضه‌دار|
  block
    block |چونک پردهٔ غیب برخیزد ز پیش|
    block |تو ببینی روی دلالان خویش|
  block
    block |وآن سخنشان وا شناسی بی‌گزند|
    block |که آن سخن‌گویان نهان اینها بدند|
  block
    block |دیو گوید ای اسیر طبع و تن|
    block |عرضه می‌کردم نکردم زور من|
  block
    block |وآن فرشته گویدت من گفتمت|
    block |که ازین شادی فزون گردد غمت|
  block
    block |آن فلان روزت نگفتم من چنان|
    block |که از آن سویست ره سوی جنان|
  block
    block |آن فلان روزت نگفتم من چنان|
    block |که از آن سویست ره سوی جنان|
  block
    block |ما محب جان و روح افزای تو|
    block |ساجدان مخلص بابای تو|
  block
    block |این زمانت خدمتی هم می‌کنیم|
    block |سوی مخدومی صلایت می‌زنیم|
  block
    block |آن گره بابات را بوده عدی|
    block |در خطاب اسجدوا کرده ابا|
  block
    block |آن گرفتی آن ما انداختی|
    block |حق خدمتهای ما نشناختی|
  block
    block |این زمان ما را و ایشان را عیان|
    block |در نگر بشناس از لحن و بیان|
  block
    block |نیم شب چون بشنوی رازی ز دوست|
    block |چون سخن گوید سحر دانی که اوست|
  block
    block |ور دو کس در شب خبر آرد ترا|
    block |روز از گفتن شناسی هر دو را|
  block
    block |بانگ شیر و بانگ سگ در شب رسید|
    block |صورت هر دو ز تاریکی ندید|
  block
    block |روز شد چون باز در بانگ آمدند|
    block |پس شناسدشان ز بانگ آن هوشمند|
  block
    block |مخلص این که دیو و روح عرضه‌دار|
    block |هر دو هستند از تتمهٔ اختیار|
  block
    block |اختیاری هست در ما ناپدید|
    block |چون دو مطلب دید آید در مزید|
  block
    block |اوستادان کودکان را می‌زنند|
    block |آن ادب سنگ سیه را کی کنند|
  block
    block |هیچ گویی سنگ را فردا بیا|
    block |ور نیایی من دهم بد را سزا|
  block
    block |هیچ عاقل مر کلوخی را زند|
    block |هیچ با سنگی عتابی کس کند|
  block
    block |در خرد جبر از قدر رسواترست|
    block |زانک جبری حس خود را منکرست|
  block
    block |منکر حس نیست آن مرد قدر|
    block |فعل حق حسی نباشد ای پسر|
  block
    block |منکر فعل خداوند جلیل|
    block |هست در انکار مدلول دلیل|
  block
    block |آن بگوید دود هست و نار نی|
    block |نور شمعی بی ز شمعی روشنی|
  block
    block |وین همی‌بیند معین نار را|
    block |نیست می‌گوید پی انکار را|
  block
    block |جامه‌اش سوزد بگوید نار نیست|
    block |جامه‌اش دوزد بگوید تار نیست|
  block
    block |پس تسفسط آمد این دعوی جبر|
    block |لاجرم بدتر بود زین رو ز گبر|
  block
    block |گبر گوید هست عالم نیست رب|
    block |یا ربی گوید که نبود مستحب|
  block
    block |این همی گوید جهان خود نیست هیچ|
    block |هسته سوفسطایی اندر پیچ پیچ|
  block
    block |جملهٔ عالم مقر در اختیار|
    block |امر و نهی این میار و آن بیار|
  block
    block |او همی گوید که امر و نهی لاست|
    block |اختیاری نیست این جمله خطاست|
  block
    block |حس را حیوان مقرست ای رفیق|
    block |لیک ادراک دلیل آمد دقیق|
  block
    block |زانک محسوسست ما را اختیار|
    block |خوب می‌آید برو تکلیف کار|