
block |در بیان آنک ثواب عمل عاشق از حق هم حق است|
  block
    block |عاشقان را شادمانی و غم اوست|
    block |دست‌مزد و اجرت خدمت هم اوست|
  block
    block |غیر معشوق ار تماشایی بود|
    block |عشق نبود هرزه سودایی بود|
  block
    block |عشق آن شعله‌ست کو چون بر فروخت|
    block |هرچه جز معشوق باقی جمله سوخت|
  block
    block |تیغ لا در قتل غیر حق براند|
    block |در نگر زان پس که بعد لا چه ماند|
  block
    block |ماند الا الله باقی جمله رفت|
    block |شاد باش ای عشق شرکت‌سوز زفت|
  block
    block |خود همو بود آخرین و اولین|
    block |شرک جز از دیدهٔ احول مبین|
  block
    block |ای عجب حسنی بود جز عکس آن|
    block |نیست تن را جنبشی از غیر جان|
  block
    block |آن تنی را که بود در جان خلل|
    block |خوش نگردد گر بگیری در عسل|
  block
    block |این کسی داند که روزی زنده بود|
    block |از کف این جان جان جامی ربود|
  block
    block |وانک چشم او ندیدست آن رخان|
    block |پیش او جانست این تف دخان|
  block
    block |چون ندید او عمر عبدالعزیز|
    block |پیش او عادل بود حجاج نیز|
  block
    block |چون ندید او مار موسی را ثبات|
    block |در حبال سحر پندارد حیات|
  block
    block |مرغ کو ناخورده است آب زلال|
    block |اندر آب شور دارد پر و بال|
  block
    block |جز به ضد ضد را همی نتوان شناخت|
    block |چون ببیند زخم بشناسد نواخت|
  block
    block |لاجرم دنیا مقدم آمدست|
    block |تا بدانی قدر اقلیم الست|
  block
    block |چون ازینجا وا رهی آنجا روی|
    block |در شکرخانهٔ ابد شاکر شوی|
  block
    block |گویی آنجا خاک را می‌بیختم|
    block |زین جهان پاک می‌بگریختم|
  block
    block |ای دریغا پیش ازین بودیم اجل|
    block |تا عذابم کم بدی اندر وجل|