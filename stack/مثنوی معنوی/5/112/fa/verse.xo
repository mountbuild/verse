
block |جواب گفتن روبه خر را|
  block
    block |گفت روبه صاف ما را درد نیست|
    block |لیک تخییلات وهمی خورد نیست|
  block
    block |این همه وهم توست ای ساده‌دل|
    block |ورنه بر تو نه غشی دارم نه غل|
  block
    block |از خیال زشت خود منگر به من|
    block |بر محبان از چه داری سؤ ظن|
  block
    block |ظن نیکو بر بر اخوان صفا|
    block |گرچه آید ظاهرا زیشان جفا|
  block
    block |این خیال و وهم بد چون شد پدید|
    block |صد هزاران یار را از هم برید|
  block
    block |مشفقی گر کرد جور و امتحان|
    block |عقل باید که نباشد بدگمان|
  block
    block |خصاه من بدرگ نبودم زشت‌اسم|
    block |آنک دیدی بد نبد بود آن طلسم|
  block
    block |ور بدی بد آن سگالش قدرا|
    block |عفو فرمایند یاران زان خطا|
  block
    block |عالم وهم و خیال طمع و بیم|
    block |هست ره‌رو را یکی سدی عظیم|
  block
    block |نقشهای این خیال نقش‌بند|
    block |چون خلیلی را که که بد شد گزند|
  block
    block |گفت هذا ربی ابراهیم راد|
    block |چونک اندر عالم وهم اوفتاد|
  block
    block |ذکر کوکب را چنین تاویل گفت|
    block |آن کسی که گوهر تاویل سفت|
  block
    block |عالم وهم و خیال چشم‌بند|
    block |آنچنان که را ز جای خویش کند|
  block
    block |تا که هذا ربی آمد قال او|
    block |خربط و خر را چه باشد حال او|
  block
    block |غرق گشته عقلهای چون جبال|
    block |در بحار وهم و گرداب خیال|
  block
    block |کوهها را هست زین طوفان فضوح|
    block |کو امانی جز که در کشتی نوح|
  block
    block |زین خیال ره‌زن راه یقین|
    block |گشت هفتاد و دو ملت اهل دین|
  block
    block |مرد ایقان رست از وهم و خیال|
    block |موی ابرو را نمی‌گوید هلال|
  block
    block |وآنک نور عمرش نبود سند|
    block |موی ابروی کژی راهش زند|
  block
    block |صد هزاران کشتی با هول و سهم|
    block |تخته تخته گشته در دریای وهم|
  block
    block |کمترین فرعون چست فیلسوف|
    block |ماه او در برج وهمی در خسوف|
  block
    block |کس نداند روسپی‌زن کیست آن|
    block |وانک داند نیستش بر خود گمان|
  block
    block |چون ترا وهم تو دارد خیره‌سر|
    block |از چه گردی گرد وهم آن دگر|
  block
    block |عاجزم من از منی خویشتن|
    block |چه نشستی پر منی تو پیش من|
  block
    block |بی‌من و مایی همی‌جویم به جان|
    block |تا شوم من گوی آن خوش صولجان|
  block
    block |هر که بی‌من شد همه من‌ها خود اوست|
    block |دوست جمله شد چو خود را نیست دوست|
  block
    block |آینه بی‌نقش شد یابد بها|
    block |زانک شد حاکی جمله نقشها|