
block |تفسیر خذ اربعة من الطیر فصرهن الیک|
  block
    block |تو خلیل وقتی ای خورشیدهش|
    block |این چهار اطیار ره‌زن را بکش|
  block
    block |زانک هر مرغی ازینها زاغ‌وش|
    block |هست عقل عاقلان را دیده‌کش|
  block
    block |چار وصف تن چو مرغان خلیل|
    block |بسمل ایشان دهد جان را سبیل|
  block
    block |ای خلیل اندر خلاص نیک و بد|
    block |سر ببرشان تا رهد پاها ز سد|
  block
    block |کل توی و جملگان اجزای تو|
    block |بر گشا که هست پاشان پای تو|
  block
    block |از تو عالم روح زاری می‌شود|
    block |پشت صد لشکر سواری می‌شود|
  block
    block |زانک این تن شد مقام چار خو|
    block |نامشان شد چار مرغ فتنه‌جو|
  block
    block |خلق را گر زندگی خواهی ابد|
    block |سر ببر زین چار مرغ شوم بد|
  block
    block |بازشان زنده کن از نوعی دگر|
    block |که نباشد بعد از آن زیشان ضرر|
  block
    block |چار مرغ معنوی راه‌زن|
    block |کرده‌اند اندر دل خلقان وطن|
  block
    block |چون امیر جمله دلهای سوی|
    block |اندرین دور ای خلیفهٔ حق توی|
  block
    block |سر ببر این چار مرغ زنده را|
    block |سر مدی کن خلق ناپاینده را|
  block
    block |بط و طاوسست و زاغست و خروس|
    block |این مثال چار خلق اندر نفوس|
  block
    block |بط حرصست و خروس آن شهوتست|
    block |جاه چون طاوس و زاغ امنیتست|
  block
    block |منیتش آن که بود اومیدساز|
    block |طامع تابید یا عمر دراز|
  block
    block |بط حرص آمد که نولش در زمین|
    block |در تر و در خشک می‌جوید دفین|
  block
    block |یک زمان نبود معطل آن گلو|
    block |نشنود از حکم جز امر کلوا|
  block
    block |هم‌چو یغماجیست خانه می‌کند|
    block |زود زود انبان خود پر می‌کند|
  block
    block |اندر انبان می‌فشارد نیک و بد|
    block |دانه‌های در و حبات نخود|
  block
    block |تا مبادا یاغیی آید دگر|
    block |می‌فشارد در جوال او خشک و تر|
  block
    block |وقت تنگ و فرصت اندک او مخوف|
    block |در بغل زد هر چه زودتر بی‌وقوف|
  block
    block |لیک مؤمن ز اعتماد آن حیات|
    block |می‌کند غارت به مهل و با انات|
  block
    block |آمنست از فوت و از یاغی که او|
    block |می‌شناسد قهر شه را بر عدو|
  block
    block |آمنست از خواجه‌تاشان دگر|
    block |که بیایندش مزاحم صرفه‌بر|
  block
    block |عدل شه را دید در ضبط حشم|
    block |که نیارد کرد کس بر کس ستم|
  block
    block |لاجرم نشتابد و ساکن بود|
    block |از فوات حظ خود آمن بود|
  block
    block |بس تانی دارد و صبر و شکیب|
    block |چشم‌سیر و مثرست و پاک‌جیب|
  block
    block |کین تانی پرتو رحمان بود|
    block |وان شتاب از هزهٔ شیطان بود|
  block
    block |زانک شیطانش بترساند ز فقر|
    block |بارگیر صبر را بکشد به عقر|
  block
    block |از نبی بشنو که شیطان در وعید|
    block |می‌کند تهدیدت از فقر شدید|
  block
    block |تا خوری زشت و بری زشت و شتاب|
    block |نی مروت نی‌تانی نی ثواب|
  block
    block |لاجرم کافر خورد در هفت بطن|
    block |دین و دل باریک و لاغر زفت بطن|