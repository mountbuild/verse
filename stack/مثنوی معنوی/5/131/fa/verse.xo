
block |درک وجدانی چون اختیار و اضطرار و خشم و اصطبار و سیری و ناهار به جای حس است کی زرد از سرخ بداند و فرق کند و خرد از بزرگ و طلخ از شیرین و مشک از سرگین و درشت از نرم به حس مس و گرم از سرد و سوزان از شیر گرم و تر از خشک و مس دیوار از مس درخت پس منکر وجدانی منکر حس باشد و زیاده که وجدانی از حس ظاهرترست زیرا حس را توان بستن و منع کردن از احساس و بستن راه و مدخل وجدانیات را ممکن نیست و العاقل تکفیه الاشارة|
  block
    block |درک وجدانی به جای حس بود|
    block |هر دو در یک جدول ای عم می‌رود|
  block
    block |نغز می‌آید برو کن یا مکن|
    block |امر و نهی و ماجراها و سخن|
  block
    block |این که فردا این کنم یا آن کنم|
    block |این دلیل اختیارست ای صنم|
  block
    block |وان پشیمانی که خوردی زان بدی|
    block |ز اختیار خویش گشتی مهتدی|
  block
    block |جمله قران امر و نهیست و وعید|
    block |امر کردن سنگ مرمر را کی دید|
  block
    block |هیچ دانا هیچ عاقل این کند|
    block |با کلوخ و سنگ خشم و کین کند|
  block
    block |که بگفتم کین چنین کن یا چنان|
    block |چون نکردید ای موات و عاجزان|
  block
    block |عقل کی حکمی کند بر چوب و سنگ|
    block |عقل کی چنگی زند بر نقش چنگ|
  block
    block |کای غلام بسته دست اشکسته‌پا|
    block |نیزه برگیر و بیا سوی وغا|
  block
    block |خالقی که اختر و گردون کند|
    block |امر و نهی جاهلانه چون کند|
  block
    block |احتمال عجز از حق راندی|
    block |جاهل و گیج و سفیهش خواندی|
  block
    block |عجز نبود از قدر ور گر بود|
    block |جاهلی از عاجزی بدتر بود|
  block
    block |ترک می‌گوید قنق را از کرم|
    block |بی‌سگ و بی‌دلق آ سوی درم|
  block
    block |وز فلان سوی اندر آ هین با ادب|
    block |تا سگم بندد ز تو دندان و لب|
  block
    block |تو به عکس آن کنی بر در روی|
    block |لاجرم از زخم سگ خسته شوی|
  block
    block |آن‌چنان رو که غلامان رفته‌اند|
    block |تا سگش گردد حلیم و مهرمند|
  block
    block |تو سگی با خود بری یا روبهی|
    block |سگ بشورد از بن هر خرگهی|
  block
    block |غیر حق را گر نباشد اختیار|
    block |خشم چون می‌آیدت بر جرم‌دار|
  block
    block |چون همی‌خایی تو دندان بر عدو|
    block |چون همی بینی گناه و جرم ازو|
  block
    block |گر ز سقف خانه چوبی بشکند|
    block |بر تو افتد سخت مجروحت کند|
  block
    block |هیچ خشمی آیدت بر چوب سقف|
    block |هیچ اندر کین او باشی تو وقف|
  block
    block |که چرا بر من زد و دستم شکست|
    block |او عدو و خصم جان من بدست|
  block
    block |کودکان خرد را چون می‌زنی|
    block |چون بزرگان را منزه می‌کنی|
  block
    block |آنک دزدد مال تو گویی بگیر|
    block |دست و پایش را ببر سازش اسیر|
  block
    block |وآنک قصد عورت تو می‌کند|
    block |صد هزاران خشم از تو می‌دمد|
  block
    block |گر بیاید سیل و رخت تو برد|
    block |هیچ با سیل آورد کینی خرد|
  block
    block |ور بیامد باد و دستارت ربود|
    block |کی ترا با باد دل خشمی نمود|
  block
    block |خشم در تو شد بیان اختیار|
    block |تا نگویی جبریانه اعتذار|
  block
    block |گر شتربان اشتری را می‌زند|
    block |آن شتر قصد زننده می‌کند|
  block
    block |خشم اشتر نیست با آن چوب او|
    block |پس ز مختاری شتر بردست بو|
  block
    block |هم‌چنین سگ گر برو سنگی زنی|
    block |بر تو آرد حمله گردد منثنی|
  block
    block |سنگ را گر گیرد از خشم توست|
    block |که تو دوری و ندارد بر تو دست|
  block
    block |عقل حیوانی چو دانست اختیار|
    block |این مگو ای عقل انسان شرم دار|
  block
    block |روشنست این لیکن از طمع سحور|
    block |آن خورنده چشم می‌بندد ز نور|
  block
    block |چونک کلی میل او نان خوردنیست|
    block |رو به تاریکی نهد که روز نیست|
  block
    block |حرص چون خورشید را پنهان کند|
    block |چه عجب گر پشت بر برهان کند|