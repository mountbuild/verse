
block |در ابتدای خلقت جسم آدم علیه‌السلام  کی جبرئیل علیه‌السلام را اشارت کرد کی برو از زمین مشتی خاک برگیر و به روایتی از هر نواحی مشت مشت بر گیر|
  block
    block |چونک صانع خواست ایجاد بشر|
    block |از برای ابتلای خیر و شر|
  block
    block |جبرئیل صدق را فرمود رو|
    block |مشت خاکی از زمین بستان گرو|
  block
    block |او میان بست و بیامد تا زمین|
    block |تا گزارد امر رب‌العالمین|
  block
    block |دست سوی خاک برد آن مؤتمر|
    block |خاک خود را در کشید و شد حذر|
  block
    block |پس زبان بگشاد خاک و لابه کرد|
    block |کز برای حرمت خلاق فرد|
  block
    block |ترک من گو و برو جانم ببخش|
    block |رو بتاب از من عنان خنگ رخش|
  block
    block |در کشاکشهای تکلیف و خطر|
    block |بهر لله هل مرا اندر مبر|
  block
    block |بهر آن لطفی که حقت بر گزید|
    block |کرد بر تو علم لوح کل پدید|
  block
    block |تا ملایک را معلم آمدی|
    block |دایما با حق مکلم آمدی|
  block
    block |که سفیر انبیا خواهی بدن|
    block |تو حیات جان وحیی نی بدن|
  block
    block |بر سرافیلت فضیلت بود از آن|
    block |کو حیات تن بود تو آن جان|
  block
    block |بانگ صورش نشات تن‌ها بود|
    block |نفخ تو نشو دل یکتا بود|
  block
    block |جان جان تن حیات دل بود|
    block |پس ز دادش داد تو فاضل بود|
  block
    block |باز میکائیل رزق تن دهد|
    block |سعی تو رزق دل روشن دهد|
  block
    block |او بداد کیل پر کردست ذیل|
    block |داد رزق تو نمی‌گنجد به کیل|
  block
    block |هم ز عزرائیل با قهر و عطب|
    block |تو بهی چون سبق رحمت بر غضب|
  block
    block |حامل عرش این چهارند و تو شاه|
    block |بهترین هر چهاری ز انتباه|
  block
    block |روز محشر هشت بینی حاملانش|
    block |هم تو باشی افضل هشت آن زمانش|
  block
    block |هم‌چنین برمی‌شمرد و می‌گریست|
    block |بوی می‌برد او کزین مقصود چیست|
  block
    block |معدن شرم و حیا بد جبرئیل|
    block |بست آن سوگندها بر وی سبیل|
  block
    block |بس که لابه کردش و سوگند داد|
    block |بازگشت و گفت یا رب العباد|
  block
    block |که نبودم من به کارت سرسری|
    block |لیک زانچ رفت تو داناتری|
  block
    block |گفت نامی که ز هولش ای بصیر|
    block |هفت گردون باز ماند از مسیر|
  block
    block |شرمم آمد گشتم از نامت خجل|
    block |ورنه آسانست نقل مشت گل|
  block
    block |که تو زوری داده‌ای املاک را|
    block |که بدرانند این افلاک را|