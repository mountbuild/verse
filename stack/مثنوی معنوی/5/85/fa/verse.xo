
block |تعجیل فرمودن پادشاه ایاز را کی زود این حکم را به فیصل رسان و منتظر مدار و ایام بیننا مگو کی الانتظار موت الاحمر و جواب گفتن ایاز شاه را|
  block
    block |گفت ای شه جملگی فرمان تراست|
    block |با وجود آفتاب اختر فناست|
  block
    block |زهره کی بود یا عطارد یا شهاب|
    block |کو برون آید به پیش آفتاب|
  block
    block |گر ز دلق و پوستین بگذشتمی|
    block |کی چنین تخم ملامت کشتمی|
  block
    block |قفل کردن بر در حجره چه بود|
    block |در میان صد خیالیی حسود|
  block
    block |دست در کرده درون آب جو|
    block |هر یکی زیشان کلوخ خشک‌جو|
  block
    block |پس کلوخ خشک در جو کی بود|
    block |ماهیی با آب عاصی کی شود|
  block
    block |بر من مسکین جفا دارند ظن|
    block |که وفا را شرم می‌آید ز من|
  block
    block |گر نبودی زحمت نامحرمی|
    block |چند حرفی از وفا واگفتمی|
  block
    block |چون جهانی شبهت و اشکال‌جوست|
    block |حرف می‌رانیم ما بیرون پوست|
  block
    block |گر تو خود را بشکنی مغزی شوی|
    block |داستان مغز نغزی بشنوی|
  block
    block |جوز را در پوستها آوازهاست|
    block |مغز و روغن را خود آوازی کجاست|
  block
    block |دارد آوازی نه اندر خورد گوش|
    block |هست آوازش نهان در گوش نوش|
  block
    block |گرنه خوش‌آوازی مغزی بود|
    block |ژغژغ آواز قشری کی شنود|
  block
    block |ژغژغ آن زان تحمل می‌کنی|
    block |تا که خاموشانه بر مغزی زنی|
  block
    block |چند گاهی بی‌لب و بی‌گوش شو|
    block |وانگهان چون لب حریف نوش شو|
  block
    block |چند گفتی نظم و نثر و راز فاش|
    block |خواجه یک روز امتحان کن گنگ باش|