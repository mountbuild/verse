
block |باز جواب گفتن آن امیر ایشان را|
  block
    block |گفت نه نه من حریف آن میم|
    block |من به ذوق این خوشی قانع نیم|
  block
    block |من چنان خواهم که هم‌چون یاسمین|
    block |کژ همی‌گردم چنان گاهی چنین|
  block
    block |وارهیده از همه خوف و امید|
    block |کژ همی‌گردم بهر سو هم‌چو بید|
  block
    block |هم‌چو شاخ بید گردان چپ و راست|
    block |که ز بادش گونه گونه رقصهاست|
  block
    block |آنک خو کردست با شادی می|
    block |این خوشی را کی پسندد خواجه کی|
  block
    block |انبیا زان زین خوشی بیرون شدند|
    block |که سرشته در خوشی حق بدند|
  block
    block |زانک جانشان آن خوشی را دیده بود|
    block |این خوشیها پیششان بازی نمود|
  block
    block |با بت زنده کسی چون گشت یار|
    block |مرده را چون در کشد اندر کنار|