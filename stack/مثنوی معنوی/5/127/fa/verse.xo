
block |حکایت آن راهب که روز با چراغ می‌گشت در میان بازار از  سر حالتی کی او را بود|
  block
    block |آن یکی با شمع برمی‌گشت روز|
    block |گرد بازاری دلش پر عشق و سوز|
  block
    block |بوالفضولی گفت او را کای فلان|
    block |هین چه می‌جویی به سوی هر دکان|
  block
    block |هین چه می‌گردی تو جویان با چراغ|
    block |در میان روز روشن چیست لاغ|
  block
    block |گفت می‌جویم به هر سو آدمی|
    block |که بود حی از حیات آن دمی|
  block
    block |هست مردی گفت این بازار پر|
    block |مردمانند آخر ای دانای حر|
  block
    block |گفت خواهم مرد بر جادهٔ دو ره|
    block |در ره خشم و به هنگام شره|
  block
    block |وقت خشم و وقت شهوت مرد کو|
    block |طالب مردی دوانم کو به کو|
  block
    block |کو درین دو حال مردی در جهان|
    block |تا فدای او کنم امروز جان|
  block
    block |گفت نادر چیز می‌جویی ولیک|
    block |غافل از حکم و قضایی بین تو نیک|
  block
    block |ناظر فرعی ز اصلی بی‌خبر|
    block |فرع ماییم اصل احکام قدر|
  block
    block |چرخ گردان را قضا گمره کند|
    block |صدعطارد را قضا ابله کند|
  block
    block |تنگ گرداند جهان چاره را|
    block |آب گرداند حدید و خاره را|
  block
    block |ای قراری داده ره را گام گام|
    block |خام خامی خام خامی خام خام|
  block
    block |چون بدیدی گردش سنگ آسیا|
    block |آب جو را هم ببین آخر بیا|
  block
    block |خاک را دیدی برآمد در هوا|
    block |در میان خاک بنگر باد را|
  block
    block |دیگهای فکر می‌بینی به جوش|
    block |اندر آتش هم نظر می‌کن به هوش|
  block
    block |گفت حق ایوب را در مکرمت|
    block |من بهر موییت صبری دادمت|
  block
    block |هین به صبر خود مکن چندین نظر|
    block |صبر دیدی صبر دادن را نگر|
  block
    block |چند بینی گردش دولاب را|
    block |سر برون کن هم ببین تیز آب را|
  block
    block |تو همی‌گویی که می‌بینم ولیک|
    block |دید آن را بس علامتهاست نیک|
  block
    block |گردش کف را چو دیدی مختصر|
    block |حیرتت باید به دریا در نگر|
  block
    block |آنک کف را دید سر گویان بود|
    block |وانک دریا دید او حیران بود|
  block
    block |آنک کف را دید نیتها کند|
    block |وانک دریا دید دل دریا کند|
  block
    block |آنک کفها دید باشد در شمار|
    block |و آنک دریا دید شد بی‌اختیار|
  block
    block |آنک او کف دید در گردش بود|
    block |وانک دریا دید او بی‌غش بود|