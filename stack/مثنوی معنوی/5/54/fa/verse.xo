
block |مناجات|
  block
    block |ای دهندهٔ قوت و تمکین و ثبات|
    block |خلق را زین بی‌ثباتی ده نجات|
  block
    block |اندر آن کاری که ثابت بودنیست|
    block |قایمی ده نفس را که منثنیست|
  block
    block |صبرشان بخش و کفهٔ میزان گران|
    block |وا رهانشان از فن صورتگران|
  block
    block |وز حسودی بازشان خر ای کریم|
    block |تا نباشند از حسد دیو رجیم|
  block
    block |در نعیم فانی مال و جسد|
    block |چون همی‌سوزند عامه از حسد|
  block
    block |پادشاهان بین که لشکر می‌کشند|
    block |از حسد خویشان خود را می‌کشند|
  block
    block |عاشقان لعبتان پر قذر|
    block |کرده قصد خون و جان همدگر|
  block
    block |ویس و رامین خسرو و شیرین بخوان|
    block |که چه کردند از حسد آن ابلهان|
  block
    block |که فنا شد عاشق و معشوق نیز|
    block |هم نه چیزند و هواشان هم نه چیز|
  block
    block |پاک الهی که عدم بر هم زند|
    block |مر عدم را بر عدم عاشق کند|
  block
    block |در دل نه‌دل حسدها سر کند|
    block |نیست را هست این چنین مضطر کند|
  block
    block |این زنانی کز همه مشفق‌تراند|
    block |از حسد دو ضره خود را می‌خورند|
  block
    block |تا که مردانی که خود سنگین‌دلند|
    block |از حسد تا در کدامین منزلند|
  block
    block |گر نکردی شرع افسونی لطیف|
    block |بر دریدی هر کسی جسم حریف|
  block
    block |شرع بهر دفع شر رایی زند|
    block |دیو را در شیشهٔ حجت کند|
  block
    block |از گواه و از یمین و از نکول|
    block |تا به شیشه در رود دیو فضول|
  block
    block |مثل میزانی که خشنودی دو ضد|
    block |جمع می‌آید یقین در هزل و جد|
  block
    block |شرع چون کیله و ترازو دان یقین|
    block |که بدو خصمان رهند از جنگ و کین|
  block
    block |گر ترازو نبود آن خصم از جدال|
    block |کی رهد از وهم حیف و احتیال|
  block
    block |پس درین مردار زشت بی‌وفا|
    block |این همه رشکست و خصمست و جفا|
  block
    block |پس در اقبال و دولت چون بود|
    block |چون شود جنی و انسی در حسد|
  block
    block |آن شیاطین خود حسود کهنه‌اند|
    block |یک زمان از ره‌زنی خالی نه‌اند|
  block
    block |وآن بنی آدم که عصیان کشته‌اند|
    block |از حسودی نیز شیطان گشته‌اند|
  block
    block |از نبی برخوان که شیطانان انس|
    block |گشته‌اند از مسخ حق با دیو جنس|
  block
    block |دیو چون عاجز شود در افتتان|
    block |استعانت جوید او زین انسیان|
  block
    block |که شما یارید با ما یاریی|
    block |جانب مایید جانب داریی|
  block
    block |گر کسی را ره زنند اندر جهان|
    block |هر دو گون شیطان بر آید شادمان|
  block
    block |ور کسی جان برد و شد در دین بلند|
    block |نوحه می‌دارند آن دو رشک‌مند|
  block
    block |هر دو می‌خایند دندان حسد|
    block |بر کسی که داد ادیب او را خرد|