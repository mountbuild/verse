
block |معنی ما شاء الله کان یعنی خواست خواست او و رضا رضای او جویید از خشم دیگران و رد دیگران دلتنگ مباشید آن کان اگر چه لفظ ماضیست لیکن در فعل خدا ماضی و مستقبل نباشد کی لیس  عند الله صباح و لا مساء|
  block
    block |قول بنده ایش شاء الله کان|
    block |بهر آن نبود که تنبل کن در آن|
  block
    block |بلک تحریضست بر اخلاص و جد|
    block |که در آن خدمت فزون شو مستعد|
  block
    block |گر بگویند آنچ می‌خواهی تو راد|
    block |کار کار تست برحسب مراد|
  block
    block |آنگهان تنبل کنی جایز بود|
    block |کانچ خواهی و آنچ گویی آن شود|
  block
    block |چون بگویند ایش شاء الله کان|
    block |حکم حکم اوست مطلق جاودان|
  block
    block |پس چرا صد مرده اندر ورد او|
    block |بر نگردی بندگانه گرد او|
  block
    block |گر بگویند آنچ می‌خواهد وزیر|
    block |خواست آن اوست اندر دار و گیر|
  block
    block |گرد او گردان شوی صد مرده زود|
    block |تا بریزد بر سرت احسان و جود|
  block
    block |یا گریزی از وزیر و قصر او|
    block |این نباشد جست و جوی نصر او|
  block
    block |بازگونه زین سخن کاهل شدی|
    block |منعکس ادراک و خاطر آمدی|
  block
    block |امر امر آن فلان خواجه‌ست هین|
    block |چیست یعنی با جز او کمتر نشین|
  block
    block |گرد خواجه گرد چون امر آن اوست|
    block |کو کشد دشمن رهاند جان دوست|
  block
    block |هرچه او خواهد همان یابی یقین|
    block |یاوه کم رو خدمت او برگزین|
  block
    block |نی چو حاکم اوست گرد او مگرد|
    block |تا شوی نامه سیاه و روی زود|
  block
    block |حق بود تاویل که آن گرمت کند|
    block |پر امید و چست و با شرمت کند|
  block
    block |ور کند سستت حقیقت این بدان|
    block |هست تبدیل و نه تاویلست آن|
  block
    block |این برای گرم کردن آمدست|
    block |تا بگیرد ناامیدان را دو دست|
  block
    block |معنی قرآن ز قرآن پرس و بس|
    block |وز کسی که آتش زدست اندر هوس|
  block
    block |پیش قرآن گشت قربانی و پست|
    block |تا که عین روح او قرآن شدست|
  block
    block |روغنی کو شد فدای گل به کل|
    block |خواه روغن بوی کن خواهی تو گل|