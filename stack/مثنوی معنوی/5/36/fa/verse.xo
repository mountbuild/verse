
block |صفت کشتن خلیل علیه‌السلام زاغ را کی آن اشارت به قمع کدام صفت بود از صفات مذمومهٔ مهلکه در مرید|
  block
    block |این سخن را نیست پایان و فراغ|
    block |ای خلیل حق چرا کشتی تو زاغ|
  block
    block |بهر فرمان حکمت فرمان چه بود|
    block |اندکی ز اسرار آن باید نمود|
  block
    block |کاغ کاغ و نعرهٔ زاغ سیاه|
    block |دایما باشد به دنیا عمرخواه|
  block
    block |هم‌چو ابلیس از خدای پاک فرد|
    block |تا قیامت عمر تن درخواست کرد|
  block
    block |گفت انظرنی الی یوم الجزا|
    block |کاشکی گفتی که تبنا ربنا|
  block
    block |عمر بی توبه همه جان کندنست|
    block |مرگ حاضر غایب از حق بودنست|
  block
    block |عمر و مرگ این هر دو با حق خوش بود|
    block |بی‌خدا آب حیات آتش بود|
  block
    block |آن هم از تاثیر لعنت بود کو|
    block |در چنان حضرت همی‌شد عمرجو|
  block
    block |از خدا غیر خدا را خواستن|
    block |ظن افزونیست و کلی کاستن|
  block
    block |خاصه عمری غرق در بیگانگی|
    block |در حضور شیر روبه‌شانگی|
  block
    block |عمر بیشم ده که تا پس‌تر روم|
    block |مهلم افزون کن که تا کمتر شوم|
  block
    block |تا که لعنت را نشانه او بود|
    block |بد کسی باشد که لعنت‌جو بود|
  block
    block |عمر خوش در قرب جان پروردنست|
    block |عمر زاغ از بهر سرگین خوردنست|
  block
    block |عمر بیشم ده که تا گه می‌خورم|
    block |دایم اینم ده که بس بدگوهرم|
  block
    block |گرنه گه خوارست آن گنده‌دهان|
    block |گویدی کز خوی زاغم وا رهان|