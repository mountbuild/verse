
block |حکایت هم در بیان تقریر اختیار خلق و بیان آنک تقدیر و قضا سلب کنندهٔ اختیار نیست|
  block
    block |گفت دزدی شحنه را کای پادشاه|
    block |آنچ کردم بود آن حکم اله|
  block
    block |گفت شحنه آنچ من هم می‌کنم|
    block |حکم حقست ای دو چشم روشنم|
  block
    block |از دکانی گر کسی تربی برد|
    block |کین ز حکم ایزدست ای با خرد|
  block
    block |بر سرش کوبی دو سه مشت ای کره|
    block |حکم حقست این که اینجا باز نه|
  block
    block |در یکی تره چو این عذر ای فضول|
    block |می‌نیاید پیش بقالی قبول|
  block
    block |چون بدین عذر اعتمادی می‌کنی|
    block |بر حوالی اژدهایی می‌تنی|
  block
    block |از چنین عذر ای سلیم نانبیل|
    block |خون و مال و زن همه کردی سبیل|
  block
    block |هر کسی پس سبلت تو بر کند|
    block |عذر آرد خویش را مضطر کند|
  block
    block |حکم حق گر عذر می‌شاید ترا|
    block |پس بیاموز و بده فتوی مرا|
  block
    block |که مرا صد آرزو و شهوتست|
    block |دست من بسته ز بیم و هیبتست|
  block
    block |پس کرم کن عذر را تعلیم ده|
    block |برگشا از دست و پای من گره|
  block
    block |اختیاری کرده‌ای تو پیشه‌ای|
    block |که اختیاری دارم و اندیشه‌ای|
  block
    block |ورنه چون بگزیده‌ای آن پیشه را|
    block |از میان پیشه‌ها ای کدخدا|
  block
    block |چونک آید نوبت نفس و هوا|
    block |بیست مرده اختیار آید ترا|
  block
    block |چون برد یک حبه از تو یار سود|
    block |اختیار جنگ در جانت گشود|
  block
    block |چون بیاید نوبت شکر نعم|
    block |اختیارت نیست وز سنگی تو کم|
  block
    block |دوزخت را عذر این باشد یقین|
    block |که اندرین سوزش مرا معذور بین|
  block
    block |کس بدین حجت چو معذورت نداشت|
    block |وز کف جلاد این دورت نداشت|
  block
    block |پس بدین داور جهان منظوم شد|
    block |حال آن عالم همت معلوم شد|