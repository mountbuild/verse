
block |نواختن مصطفی علیه‌السلام آن عرب  مهمان را و تسکین دادن او را از اضطراب و گریه و نوحه کی بر خود می‌کرد در خجالت و ندامت و آتش نومیدی|
  block
    block |این سخن پایان ندارد آن عرب|
    block |ماند از الطاف آن شه در عجب|
  block
    block |خواست دیوانه شدن عقلش رمید|
    block |دست عقل مصطفی بازش کشید|
  block
    block |گفت این سو آ بیامد آنچنان|
    block |که کسی برخیزد از خواب گران|
  block
    block |گفت این سو آ مکن هین با خود آ|
    block |که ازین سو هست با تو کارها|
  block
    block |آب بر رو زد در آمد در سخن|
    block |کای شهید حق شهادت عرضه کن|
  block
    block |تا گواهی بدهم و بیرون شوم|
    block |سیرم از هستی در آن هامون شوم|
  block
    block |ما درین دهلیز قاضی قضا|
    block |بهر دعوی الستیم و بلی|
  block
    block |که بلی گفتیم و آن را ز امتحان|
    block |فعل و قول ما شهودست و بیان|
  block
    block |از چه در دهلیز قاضی ای گواه|
    block |حبس باشی ده شهادت از پگاه|
  block
    block |زان بخواندندت بدین‌جا تا که تو|
    block |آن گواهی بدهی و ناری عتو|
  block
    block |از لجاج خویشتن بنشسته‌ای|
    block |اندرین تنگی کف و لب بسته‌ای|
  block
    block |تا بندهی آن گواهی ای شهید|
    block |تو ازین دهلیز کی خواهی رهید|
  block
    block |یک زمان کارست بگزار و بتاز|
    block |کار کوته را مکن بر خود دراز|
  block
    block |خواه در صد سال خواهی یک زمان|
    block |این امانت واگزار و وا رهان|