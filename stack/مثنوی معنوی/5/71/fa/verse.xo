
block |در بیان وخامت چرب و شیرین دنیا و مانع شدن او از طعام الله چنانک فرمود الجوع طعام الله یحیی به ابدان الصدیقین ای فی الجوع طعام الله و قوله ابیت عند ربی یطعمنی و یسقینی و قوله  یرزقون فرحین|
  block
    block |وا رهی زین روزی ریزهٔ کثیف|
    block |در فتی در لوت و در قوت شریف|
  block
    block |گر هزاران رطل لوتش می‌خوری|
    block |می‌روی پاک و سبک هم‌چون پری|
  block
    block |که نه حبس باد و قولنجت کند|
    block |چارمیخ معده آهنجت کند|
  block
    block |گر خوری کم گرسنه مانی چو زاغ|
    block |ور خوری پر گیرد آروغت دماغ|
  block
    block |کم خوری خوی بد و خشکی و دق|
    block |پر خوری شد تخمه را تن مستحق|
  block
    block |از طعام الله و قوت خوش‌گوار|
    block |بر چنان دریا چو کشتی شو سوار|
  block
    block |باش در روزه شکیبا و مصر|
    block |دم به دم قوت خدا را منتظر|
  block
    block |که آن خدای خوب‌کار بردبار|
    block |هدیه‌ها را می‌دهد در انتظار|
  block
    block |انتظار نان ندارد مرد سیر|
    block |که سبک آید وظیفه یا که دیر|
  block
    block |بی‌نوا هر دم همی گوید که کو|
    block |در مجاعت منتظر در جست و جو|
  block
    block |چون نباشی منتظر ناید به تو|
    block |آن نوالهٔ دولت هفتاد تو|
  block
    block |ای پدر الانتظار الانتظار|
    block |از برای خوان بالا مردوار|
  block
    block |هر گرسنه عاقبت قوتی بیافت|
    block |آفتاب دولتی بر وی بتافت|
  block
    block |ضیف با همت چو ز آشی کم خورد|
    block |صاحب خوان آش بهتر آورد|
  block
    block |جز که صاحب خوان درویشی لئیم|
    block |ظن بد کم بر به رزاق کریم|
  block
    block |سر برآور هم‌چو کوهی ای سند|
    block |تا نخستین نور خور بر تو زند|
  block
    block |که آن سر کوه بلند مستقر|
    block |هست خورشید سحر را منتظر|