
block |حکایت آن مذن زشت آواز کی در کافرستان بانگ نماز داد و مرد کافری او را هدیه داد|
  block
    block |یک مؤذن داشت بس آواز بد|
    block |در میان کافرستان بانگ زد|
  block
    block |چند گفتندش مگو بانگ نماز|
    block |که شود جنگ و عداوتها دراز|
  block
    block |او ستیزه کرد و پس بی‌احتراز|
    block |گفت در کافرستان بانگ نماز|
  block
    block |خلق خایف شد ز فتنهٔ عامه‌ای|
    block |خود بیامد کافری با جامه‌ای|
  block
    block |شمع و حلوا با چنان جامهٔ لطیف|
    block |هدیه آورد و بیامد چون الیف|
  block
    block |پرس پرسان کین مؤذن کو کجاست|
    block |که صلا و بانگ او راحت‌فزاست|
  block
    block |هین چه راحت بود زان آواز زشت|
    block |گفت که آوازش فتاد اندر کنشت|
  block
    block |دختری دارم لطیف و بس سنی|
    block |آرزو می‌بود او رامؤمنی|
  block
    block |هیچ این سودا نمی‌رفت از سرش|
    block |پندها می‌داد چندین کافرش|
  block
    block |در دل او مهر ایمان رسته بود|
    block |هم‌چو مجمر بود این غم من چو عود|
  block
    block |در عذاب و درد و اشکنجه بدم|
    block |که بجنبد سلسلهٔ او دم به دم|
  block
    block |هیچ چاره می‌ندانستم در آن|
    block |تا فرو خواند این مؤذن آن اذان|
  block
    block |گفت دختر چیست این مکروه بانگ|
    block |که بگوشم آمد این دو چار دانگ|
  block
    block |من همه عمر این چنین آواز زشت|
    block |هیچ نشنیدم درین دیر و کنشت|
  block
    block |خوهرش گفتا که این بانگ اذان|
    block |هست اعلام و شعار مؤمنان|
  block
    block |باورش نامد بپرسید از دگر|
    block |آن دگر هم گفت آری ای پدر|
  block
    block |چون یقین گشتش رخ او زرد شد|
    block |از مسلمانی دل او سرد شد|
  block
    block |باز رستم من ز تشویش و عذاب|
    block |دوش خوش خفتم در آن بی‌خوف خواب|
  block
    block |راحتم این بود از آواز او|
    block |هدیه آوردم به شکر آن مرد کو|
  block
    block |چون بدیدش گفت این هدیه پذیر|
    block |که مرا گشتی مجیر و دستگیر|
  block
    block |آنچ کردی با من از احسان و بر|
    block |بندهٔ تو گشته‌ام من مستمر|
  block
    block |گر به مال و ملک و ثروت فردمی|
    block |من دهانت را پر از زر کردمی|
  block
    block |هست ایمان شما زرق و مجاز|
    block |راه‌زن هم‌چون که آن بانگ نماز|
  block
    block |لیک از ایمان و صدق بایزید|
    block |چند حسرت در دل و جانم رسید|
  block
    block |هم‌چو آن زن کو جماع خر بدید|
    block |گفت آوه چیست این فحل فرید|
  block
    block |گر جماع اینست بردند این خران|
    block |بر کس ما می‌ریند این شوهران|
  block
    block |داد جمله داد ایمان بایزید|
    block |آفرینها بر چنین شیر فرید|
  block
    block |قطره‌ای ز ایمانش در بحر ار رود|
    block |بحر اندر قطره‌اش غرقه شود|
  block
    block |هم‌چو ز آتش ذره‌ای در بیشه‌ها|
    block |اندر آن ذره شود بیشه فنا|
  block
    block |چون خیالی در دل شه یا سپاه|
    block |کرد اندر جنگ خصمان را تباه|
  block
    block |یک ستاره در محمد رخ نمود|
    block |تا فنا شد گوهر گبر و جهود|
  block
    block |آنک ایمان یافت رفت اندر امان|
    block |کفرهای باقیان شد دو گمان|
  block
    block |کفر صرف اولین باری نماند|
    block |یا مسلمانی و یا بیمی نشاند|
  block
    block |این به حیله آب و روغن کردنیست|
    block |این مثلها کفو ذرهٔ نور نیست|
  block
    block |ذره نبود جز حقیری منجسم|
    block |ذره نبود شارق لا ینقسم|
  block
    block |گفتن ذره مرادی دان خفی|
    block |محرم دریا نه‌ای این دم کفی|
  block
    block |آفتاب نیر ایمان شیخ|
    block |گر نماید رخ ز شرق جان شیخ|
  block
    block |جمله پستی گنج گیرد تا ثری|
    block |جمله بالا خلد گیرد اخضری|
  block
    block |او یکی جان دارد از نور منیر|
    block |او یکی تن دارد از خاک حقیر|
  block
    block |ای عجب اینست او یا آن بگو|
    block |که بماندم اندرین مشکل عمو|
  block
    block |گر وی اینست ای برادر چیست آن|
    block |پر شده از نور او هفت آسمان|
  block
    block |ور وی آنست این بدن ای دوست چیست|
    block |ای عجب زین دو کدامین است و کیست|