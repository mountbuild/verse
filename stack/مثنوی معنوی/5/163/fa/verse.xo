
block |حکایت آن مجاهد کی از همیان سیم هر روز یک درم در خندق انداختی به تفاریق از بهر ستیزهٔ حرص و آرزوی نفس و وسوسهٔ نفس کی چون می‌اندازی به خندق باری به یک‌بار بینداز تا خلاص یابم کی الیاس احدی الراحتین او گفته کی این راحت نیز ندهم|
  block
    block |آن یکی بودش به کف در چل درم|
    block |هر شب افکندی یکی در آب یم|
  block
    block |تا که گردد سخت بر نفس مجاز|
    block |در تانی درد جان کندن دراز|
  block
    block |با مسلمانان بکر او پیش رفت|
    block |وقت فر او وا نگشت از خصم تفت|
  block
    block |زخم دیگر خورد آن را هم ببست|
    block |بیست کرت رمح و تیر از وی شکست|
  block
    block |بعد از آن قوت نماند افتاد پیش|
    block |مقعد صدق او ز صدق عشق خویش|
  block
    block |صدق جان دادن بود هین سابقوا|
    block |از نبی برخوان رجال صدقوا|
  block
    block |این همه مردن نه مرگ صورتست|
    block |این بدن مر روح را چون آلتست|
  block
    block |ای بسا خامی که ظاهر خونش ریخت|
    block |لیک نفس زنده آن جانب گریخت|
  block
    block |آلتش بشکست و ره‌زن زنده ماند|
    block |نفس زنده‌ست ارچه مرکب خون فشاند|
  block
    block |اسپ کشت و راه او رفته نشد|
    block |جز که خام و زشت و آشفته نشد|
  block
    block |گر بهر خون ریزیی گشتی شهید|
    block |کافری کشته بدی هم بوسعید|
  block
    block |ای بسا نفس شهید معتمد|
    block |مرده در دنیا چو زنده می‌رود|
  block
    block |روح ره‌زن مرد و تن که تیغ اوست|
    block |هست باقی در کف آن غزوجوست|
  block
    block |تیغ آن تیغست مرد آن مرد نیست|
    block |لیک این صورت ترا حیران کنیست|
  block
    block |نفس چون مبدل شود این تیغ تن|
    block |باشد اندر دست صنع ذوالمنن|
  block
    block |آن یکی مردیست قوتش جمله درد|
    block |این دگر مردی میان‌تی هم‌چو گرد|