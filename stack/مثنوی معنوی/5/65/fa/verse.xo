
block |فرستادن میکائیل را علیه‌السلام به قبض حفنه‌ای خاک از زمین جهت ترکیب ترتیب جسم مبارک ابوالبشر خلیفة  الحق مسجود الملک و معلمهم آدم علیه‌السلام|
  block
    block |گفت میکائیل را تو رو به زیر|
    block |مشت خاکی در ربا از وی چو شیر|
  block
    block |چونک میکائیل شد تا خاکدان|
    block |دست کرد او تا که برباید از آن|
  block
    block |خاک لرزید و درآمد در گریز|
    block |گشت او لابه‌کنان و اشک‌ریز|
  block
    block |سینه سوزان لابه کرد و اجتهاد|
    block |با سرشک پر ز خون سوگند داد|
  block
    block |که به یزدان لطیف بی‌ندید|
    block |که بکردت حامل عرش مجید|
  block
    block |کیل ارزاق جهان را مشرفی|
    block |تشنگان فضل را تو مغرفی|
  block
    block |زانک میکائیل از کیل اشتقاق|
    block |دارد و کیال شد در ارتزاق|
  block
    block |که امانم ده مرا آزاد کن|
    block |بین که خون‌آلود می‌گویم سخن|
  block
    block |معدن رحم اله آمد ملک|
    block |گفت چون ریزم بر آن ریش این نمک|
  block
    block |هم‌چنانک معدن قهرست دیو|
    block |که برآورد از نبی آدم غریو|
  block
    block |سبق رحمت بر غضب هست ای فتا|
    block |لطف غالب بود در وصف خدا|
  block
    block |بندگان دارند لابد خوی او|
    block |مشکهاشان پر ز آب جوی او|
  block
    block |آن رسول حق قلاوز سلوک|
    block |گفت الناس علی دین الملوک|
  block
    block |رفت میکائیل سوی رب دین|
    block |خالی از مقصود دست و آستین|
  block
    block |گفت ای دانای سر و شاه فرد|
    block |خاک از زاری و گریه بسته کرد|
  block
    block |آب دیده پیش تو با قدر بود|
    block |من نتانستم که آرم ناشنود|
  block
    block |آه و زاری پیش تو بس قدر داشت|
    block |من نتانستم حقوق آن گذاشت|
  block
    block |پیش تو بس قدر دارد چشم تر|
    block |من چگونه گشتمی استیزه‌گر|
  block
    block |دعوت زاریست روزی پنج بار|
    block |بنده را که در نماز آ و بزار|
  block
    block |نعرهٔ مؤذن که حیا عل فلاح|
    block |وآن فلاح این زاری است و اقتراح|
  block
    block |آن که خواهی کز غمش خسته کنی|
    block |راه زاری بر دلش بسته کنی|
  block
    block |تا فرو آید بلا بی‌دافعی|
    block |چون نباشد از تضرع شافعی|
  block
    block |وانک خواهی کز بلااش وا خری|
    block |جان او را در تضرع آوری|
  block
    block |گفته‌ای اندر نبی که آن امتان|
    block |که بریشان آمد آن قهر گران|
  block
    block |چون تضرع می‌نکردند آن نفس|
    block |تا بلا زیشان بگشتی باز پس|
  block
    block |لیک دلهاشان چون قاسی گشته بود|
    block |آن گنههاشان عبادت می‌نمود|
  block
    block |تا نداند خویش را مجرم عنید|
    block |آب از چشمش کجا داند دوید|