
block |قصهٔ ایاز و حجره داشتن او جهت چارق و پوستین و گمان آمدن خواجه تاشانس را کی او را در آن حجره دفینه است به سبب  محکمی در و گرانی قفل|
  block
    block |آن ایاز از زیرکی انگیخته|
    block |پوستین و چارقش آویخته|
  block
    block |می‌رود هر روز در حجرهٔ خلا|
    block |چارقت اینست منگر درعلا|
  block
    block |شاه را گفتند او را حجره‌ایست|
    block |اندر آنجا زر و سیم و خمره‌ایست|
  block
    block |راه می‌ندهد کسی را اندرو|
    block |بسته می‌دارد همیشه آن در او|
  block
    block |شاه فرمود ای عجب آن بنده را|
    block |چیست خود پنهان و پوشیده ز ما|
  block
    block |پس اشارت کرد میری را که رو|
    block |نیم‌شب بگشای و اندر حجره شو|
  block
    block |هر چه یابی مر ترا یغماش کن|
    block |سر او را بر ندیمان فاش کن|
  block
    block |با چنین اکرام و لطف بی‌عدد|
    block |از لئیمی سیم و زر پنهان کند|
  block
    block |می‌نماید او وفا و عشق و جوش|
    block |وانگه او گندم‌نمای جوفروش|
  block
    block |هر که اندر عشق یابد زندگی|
    block |کفر باشد پیش او جز بندگی|
  block
    block |نیم‌شب آن میر با سی معتمد|
    block |در گشاد حجرهٔ او رای زد|
  block
    block |مشعله بر کرده چندین پهلوان|
    block |جانب حجره روانه شادمان|
  block
    block |که امر سلطانست بر حجره زنیم|
    block |هر یکی همیان زر در کش کنیم|
  block
    block |آن یکی می‌گفت هی چه جای زر|
    block |از عقیق و لعل گوی و از گهر|
  block
    block |خاص خاص مخزن سلطان ویست|
    block |بلک اکنون شاه را خود جان ویست|
  block
    block |چه محل دارد به پیش این عشیق|
    block |لعل و یاقوت و زمرد یا عقیق|
  block
    block |شاه را بر وی نبودی بد گمان|
    block |تسخری می‌کرد بهر امتحان|
  block
    block |پاک می‌دانستش از هر غش و غل|
    block |باز از وهمش همی‌لرزید دل|
  block
    block |که مبادا کین بود خسته شود|
    block |من نخواهم که برو خجلت رود|
  block
    block |این نکردست او و گر کرد او رواست|
    block |هر چه خواهد گو بکن محبوب ماست|
  block
    block |هر چه محبوبم کند من کرده‌ام|
    block |او منم من او چه گر در پرده‌ام|
  block
    block |باز گفتی دور از آن خو و خصال|
    block |این چنین تخلیط ژاژست و خیال|
  block
    block |از ایاز این خود محالست و بعید|
    block |کو یکی دریاست قعرش ناپدید|
  block
    block |هفت دریا اندرو یک قطره‌ای|
    block |جملهٔ هستی ز موجش چکره‌ای|
  block
    block |جمله پاکیها از آن دریا برند|
    block |قطره‌هااش یک به یک میناگرند|
  block
    block |شاه شاهانست و بلک شاه‌ساز|
    block |وز برای چشم بد نامش ایاز|
  block
    block |چشمهای نیک هم بر وی به دست|
    block |از ره غیرت که حسنش بی‌حدست|
  block
    block |یک دهان خواهم به پهنای فلک|
    block |تا بگویم وصف آن رشک ملک|
  block
    block |ور دهان یابم چنین و صد چنین|
    block |تنگ آید در فغان این حنین|
  block
    block |این قدر گر هم نگویم ای سند|
    block |شیشهٔ دل از ضعیفی بشکند|
  block
    block |شیشهٔ دل را چو نازک دیده‌ام|
    block |بهر تسکین بس قبا بدریده‌ام|
  block
    block |من سر هر ماه سه روز ای صنم|
    block |بی‌گمان باید که دیوانه شوم|
  block
    block |هین که امروز اول سه روزه است|
    block |روز پیروزست نه پیروزه است|
  block
    block |هر دلی که اندر غم شه می‌بود|
    block |دم به دم او را سر مه می‌بود|
  block
    block |قصهٔ محمود و اوصاف ایاز|
    block |چون شدم دیوانه رفت اکنون ز ساز|