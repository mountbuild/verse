
block |دگربار استدعاء شاه از ایاز کی تاویل کار خود بگو و مشکل منکران را و طاعنان را حل کن کی ایشان را در آن التباس رها کردن مروت نیست|
  block
    block |این سخن از حد و اندازه‌ست بیش|
    block |ای ایاز اکنون بگو احوال خویش|
  block
    block |هست احوال تو از کان نوی|
    block |تو بدین احوال کی راضی شوی|
  block
    block |هین حکایت کن از آن احوال خوش|
    block |خاک بر احوال و درس پنج و شش|
  block
    block |حال باطن گر نمی‌آید بگفت|
    block |حال ظاهر گویمت در طاق وجفت|
  block
    block |که ز لطف یار تلخیهای مات|
    block |گشت بر جان خوشتر از شکرنبات|
  block
    block |زان نبات ار گرد در دریا رود|
    block |تلخی دریا همه شیرین شود|
  block
    block |صدهزار احوال آمد هم‌چنین|
    block |باز سوی غیب رفتند ای امین|
  block
    block |حال هر روزی بدی مانند نی|
    block |هم‌چو جو اندر روش کش بند نی|
  block
    block |شادی هر روز از نوعی دگر|
    block |فکرت هر روز را دیگر اثر|