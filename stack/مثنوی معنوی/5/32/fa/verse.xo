
block |جواب گفتن طاوس آن سایل را|
  block
    block |چون ز گریه فارغ آمد گفت رو|
    block |که تو رنگ و بوی را هستی گرو|
  block
    block |آن نمی‌بینی که هر سو صد بلا|
    block |سوی من آید پی این بالها|
  block
    block |ای بسا صیاد بی‌رحمت مدام|
    block |بهر این پرها نهد هر سوم دام|
  block
    block |چند تیرانداز بهر بالها|
    block |تیر سوی من کشد اندر هوا|
  block
    block |چون ندارم زور و ضبط خویشتن|
    block |زین قضا و زین بلا و زین فتن|
  block
    block |آن به آید که شوم زشت و کریه|
    block |تا بوم آمن درین کهسار و تیه|
  block
    block |این سلاح عجب من شد ای فتی|
    block |عجب آرد معجبان را صد بلا|