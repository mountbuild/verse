
block |حکایت در بیان آنک کسی توبه کند و پشیمان شود و باز آن پشیمانیها را فراموش کند و آزموده را باز آزماید در خسارت ابد افتد چون توبهٔ او را ثباتی و قوتی و حلاوتی و قبولی مدد نرسد چون درخت بی‌بیخ هر روز زردتر و خشک‌تر نعوذ بالله|
  block
    block |گازری بود و مر او را یک خری|
    block |پشت ریش اشکم تهی و لاغری|
  block
    block |در میان سنگ لاخ بی‌گیاه|
    block |روز تا شب بی‌نوا و بی‌پناه|
  block
    block |بهر خوردن جز که آب آنجا نبود|
    block |روز و شب بد خر در آن کور و کبود|
  block
    block |آن حوالی نیستان و بیشه بود|
    block |شیر بود آنجا که صیدش پیشه بود|
  block
    block |شیر را با پیل نر جنگ اوفتاد|
    block |خسته شد آن شیر و ماند از اصطیاد|
  block
    block |مدتی وا ماند زان ضعف از شکار|
    block |بی‌نوا ماندند دد از چاشت‌خوار|
  block
    block |زانک باقی‌خوار شیر ایشان بدند|
    block |شیر چون رنجور شد تنگ آمدند|
  block
    block |شیر یک روباه را فرمود رو|
    block |مر خری را بهر من صیاد شو|
  block
    block |گر خری یابی به گرد مرغزار|
    block |رو فسونش خوان فریبانش بیار|
  block
    block |چون بیابم قوتی از گوشت خر|
    block |پس بگیرم بعد از آن صیدی دگر|
  block
    block |اندکی من می‌خورم باقی شما|
    block |من سبب باشم شما را در نوا|
  block
    block |یا خری یا گاو بهر من بجوی|
    block |زان فسونهایی که می‌دانی بگوی|
  block
    block |از فسون و از سخنهای خوشش|
    block |از سرش بیرون کن و اینجا کشش|