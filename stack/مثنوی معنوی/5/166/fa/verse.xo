
block |پشیمان شدن آن سرلشکر از آن خیانت کی کرد و سوگند دادن او آن کنیزک را کی به خلیفه باز نگوید از آنچ رفت|
  block
    block |چند روزی هم بر آن بد بعد از آن|
    block |شد پشیمان او از آن جرم گران|
  block
    block |داد سوگندش کای خورشیدرو|
    block |با خلیفه زینچ شد رمزی مگو|
  block
    block |چون ندید او را خلیفه مست گشت|
    block |پس ز بام افتاد او را نیز طشت|
  block
    block |دید صد چندان که وصفش کرده بود|
    block |کی بود خود دیده مانند شنود|
  block
    block |وصف تصویرست بهر چشم هوش|
    block |صورت آن چشم دان نه زان گوش|
  block
    block |کرد مردی از سخن‌دانی سال|
    block |حق و باطل چیست ای نیکو مقال|
  block
    block |گوش را بگرفت و گفت این باطلست|
    block |چشم حقست و یقینش حاصلست|
  block
    block |آن به نسبت باطل آمد پیش این|
    block |نسبتست اغلب سخنها ای امین|
  block
    block |ز آفتاب ار کرد خفاش احتجاب|
    block |نیست محجوب از خیال آفتاب|
  block
    block |خوف او را خود خیالش می‌دهد|
    block |آن خیالش سوی ظلمت می‌کشد|
  block
    block |آن خیال نور می‌ترساندش|
    block |بر شب ظلمات می‌چفساندش|
  block
    block |از خیال دشمن و تصویر اوست|
    block |که تو بر چفسیده‌ای بر یار و دوست|
  block
    block |موسیا کشفت لمع بر که فراشت|
    block |آن مخیل تاب تحقیقت نداشت|
  block
    block |هین مشو غره بدانک قابلی|
    block |مر خیالش را و زین ره واصلی|
  block
    block |از خیال حرب نهراسید کس|
    block |لا شجاعه قبل حرب این دان و بس|
  block
    block |بر خیال حرب خیز اندر فکر|
    block |می‌کند چون رستمان صد کر و فر|
  block
    block |نقش رستم که آن به حمامی بود|
    block |قرن حمله فکر هر خامی بود|
  block
    block |این خیال سمع چون مبصر شود|
    block |حیز چه بود رستمی مضطر شود|
  block
    block |جهد کن کز گوش در چشمت رود|
    block |آنچ که آن باطل بدست آن حق شود|
  block
    block |زان سپس گوشت شود هم طبع چشم|
    block |گوهری گردد دو گوش هم‌چو یشم|
  block
    block |بلک جمله تن چو آیینه شود|
    block |جمله چشم و گوهر سینه شود|
  block
    block |گوش انگیزد خیال و آن خیال|
    block |هست دلالهٔ وصال آن جمال|
  block
    block |جهد کن تا این خیال افزون شود|
    block |تا دلاله رهبر مجنون شود|
  block
    block |آن خلیفه گول هم یک چند نیز|
    block |ریش گاوی کرد خوش با آن کنیز|
  block
    block |ملک را تو ملک غرب و شرق گیر|
    block |چون نمی‌ماند تو آن را برق گیر|
  block
    block |مملکت کان می‌نماند جاودان|
    block |ای دلت خفته تو آن را خواب دان|
  block
    block |تا چه خواهی کرد آن باد و بروت|
    block |که بگیرد هم‌چو جلادی گلوت|
  block
    block |هم درین عالم بدان که مامنیست|
    block |از منافق کم شنو کو گفت نیست|