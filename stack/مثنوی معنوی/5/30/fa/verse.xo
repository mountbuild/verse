
block |در تفسیر قول رسول علیه‌السلام ما مات من مات الا و تمنی ان یموت قبل ما مات ان کان برا لیکون الی وصول البر اعجل و ان کان فاجرا لیقل فجوره|
  block
    block |زین بفرمودست آن آگه رسول|
    block |که هر آنک مرد و کرد از تن نزول|
  block
    block |نبود او را حسرت نقلان و موت|
    block |لیک باشد حسرت تقصیر و فوت|
  block
    block |هر که میرد خود تمنی باشدش|
    block |که بدی زین پیش نقل مقصدش|
  block
    block |گر بود بد تا بدی کمتر بدی|
    block |ور تقی تا خانه زوتر آمدی|
  block
    block |گوید آن بد بی‌خبر می‌بوده‌ام|
    block |دم به دم من پرده می‌افزوده‌ام|
  block
    block |گر ازین زودتر مرا معبر بدی|
    block |این حجاب و پرده‌ام کمتر بدی|
  block
    block |از حریصی کم دران روی قنوع|
    block |وز تکبر کم دران چهرهٔ خشوع|
  block
    block |هم‌چنین از بخل کم در روی جود|
    block |وز بلیسی چهرهٔ خوب سجود|
  block
    block |بر مکن آن پر خلد آرای را|
    block |بر مکن آن پر ره‌پیمای را|
  block
    block |چون شنید این پند در وی بنگریست|
    block |بعد از آن در نوحه آمد می‌گریست|
  block
    block |نوحه و گریهٔ دراز دردمند|
    block |هر که آنجا بود بر گریه‌ش فکند|
  block
    block |وآنک می‌پرسید پر کندن ز چیست|
    block |بی‌جوابی شد پشیمان می‌گریست|
  block
    block |کز فضولی من چرا پرسیدمش|
    block |او ز غم پر بود شورانیدمش|
  block
    block |می‌چکید از چشم تر بر خاک آب|
    block |اندر آن هر قطره مدرج صد جواب|
  block
    block |گریهٔ با صدق بر جانها زند|
    block |تا که چرخ و عرش را گریان کند|
  block
    block |عقل و دلها بی‌گمان عرشی‌اند|
    block |در حجاب از نور عرشی می‌زیند|