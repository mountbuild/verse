
block |جواب آن مغفل کی گفته است کی خوش بودی این جهان اگر مرگ نبودی وخوش بودی ملک دنیا اگر زوالش نبودی و علی هذه  الوتیرة من الفشارات|
  block
    block |آن یکی می‌گفت خوش بودی جهان|
    block |گر نبودی پای مرگ اندر میان|
  block
    block |آن دگر گفت ار نبودی مرگ هیچ|
    block |که نیرزیدی جهان پیچ‌پیچ|
  block
    block |خرمنی بودی به دشت افراشته|
    block |مهمل و ناکوفته بگذاشته|
  block
    block |مرگ را تو زندگی پنداشتی|
    block |تخم را در شوره خاکی کاشتی|
  block
    block |عقل کاذب هست خود معکوس‌بین|
    block |زندگی را مرگ بیند ای غبین|
  block
    block |ای خدا بنمای تو هر چیز را|
    block |آنچنان که هست در خدعه‌سرا|
  block
    block |هیچ مرده نیست پر حسرت ز مرگ|
    block |حسرتش آنست کش کم بود برگ|
  block
    block |ورنه از چاهی به صحرا اوفتاد|
    block |در میان دولت و عیش و گشاد|
  block
    block |زین مقام ماتم و ننگین مناخ|
    block |نقل افتادش به صحرای فراخ|
  block
    block |مقعد صدقی نه ایوان دروغ|
    block |بادهٔ خاصی نه مستیی ز دوغ|
  block
    block |مقعد صدق و جلیسش حق شده|
    block |رسته زین آب و گل آتشکده|
  block
    block |ور نکردی زندگانی منیر|
    block |یک دو دم ماندست مردانه بمیر|