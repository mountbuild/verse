
block |فاش کردن آن کنیزک آن راز را با خلیفه از زخم شمشیر و اکراه خلیفه کی راست گو سبب این خنده را و گر نه بکشمت|
  block
    block |زن چو عاجز شد بگفت احوال را|
    block |مردی آن رستم صد زال را|
  block
    block |شرح آن گردک که اندر راه بود|
    block |یک به یک با آن خلیفه وا نمود|
  block
    block |شیر کشتن سوی خیمه آمدن|
    block |وان ذکر قایم چو شاخ کرگدن|
  block
    block |باز این سستی این ناموس‌کوش|
    block |کو فرو مرد از یکی خش خشت موش|
  block
    block |رازها را می‌کند حق آشکار|
    block |چون بخواهد رست تخم بد مکار|
  block
    block |آب و ابر و آتش و این آفتاب|
    block |رازها را می برآرد از تراب|
  block
    block |این بهار نو ز بعد برگ‌ریز|
    block |هست برهان وجود رستخیز|
  block
    block |در بهار آن سرها پیدا شود|
    block |هر چه خوردست این زمین رسوا شود|
  block
    block |بر دمد آن از دهان و از لبش|
    block |تا پدید آید ضمیر و مذهبش|
  block
    block |سر بیخ هر درختی و خورش|
    block |جملگی پیدا شود آن بر سرش|
  block
    block |هر غمی کز وی تو دل آزرده‌ای|
    block |از خمار می بود کان خورده‌ای|
  block
    block |لیک کی دانی که آن رنج خمار|
    block |از کدامین می بر آمد آشکار|
  block
    block |این خمار اشکوفهٔ آن دانه است|
    block |آن شناسد کاگه و فرزانه است|
  block
    block |شاخ و اشکوفه نماند دانه را|
    block |نطفه کی ماند تن مردانه را|
  block
    block |نیست مانندا هیولا با اثر|
    block |دانه کی ماننده آمد با شجر|
  block
    block |نطفه از نانست کی باشد چو نان|
    block |مردم از نطفه‌ست کی باشد چنان|
  block
    block |جنی از نارست کی ماند به نار|
    block |از بخارست ابر و نبود چون بخار|
  block
    block |از دم جبریل عیسی شد پدید|
    block |کی به صورت هم‌چو او بد یا ندید|
  block
    block |آدم از خاکست کی ماند به خاک|
    block |هیچ انگوری نمی‌ماند به تاک|
  block
    block |کی بود دزدی به شکل پای‌دار|
    block |کی بود طاعت چو خلد پایدار|
  block
    block |هیچ اصلی نیست مانند اثر|
    block |پس ندانی اصل رنج و درد سر|
  block
    block |لیک بی‌اصلی نباشدت این جزا|
    block |بی‌گناهی کی برنجاند خدا|
  block
    block |آنچ اصلست و کشندهٔ آن شی است|
    block |گر نمی‌ماند بوی هم از وی است|
  block
    block |پس بدان رنجت نتیجهٔ زلتیست|
    block |آفت این ضربتت از شهوتیست|
  block
    block |گر ندانی آن گنه را ز اعتبار|
    block |زود زاری کن طلب کن اغتفار|
  block
    block |سجده کن صد بار می‌گوی ای خدا|
    block |نیست این غم غیر درخورد و سزا|
  block
    block |ای تو سبحان پاک از ظلم و ستم|
    block |کی دهی بی‌جرم جان را درد و غم|
  block
    block |من معین می‌ندانم جرم را|
    block |لیک هم جرمی بباید گرم را|
  block
    block |چون بپوشیدی سبب را ز اعتبار|
    block |دایما آن جرم را پوشیده دار|
  block
    block |که جزا اظهار جرم من بود|
    block |کز سیاست دزدیم ظاهر شود|