
block |خلق الجان من مارج من نار و قوله تعالی فی حق ابلیس انه  کان من الجن ففسق|
  block
    block |شعله می‌زد آتش جان سفیه|
    block |که آتشی بود الولد سر ابیه|
  block
    block |نه غلط گفتم که بد قهر خدا|
    block |علتی را پیش آوردن چرا|
  block
    block |کار بی‌علت مبرا از علل|
    block |مستمر و مستقرست از ازل|
  block
    block |در کمال صنع پاک مستحث|
    block |علت حادث چه گنجد یا حدث|
  block
    block |سر آب چه بود آب ما صنع اوست|
    block |صنع مغزست و آب صورت چو پوست|
  block
    block |عشق دان ای فندق تن دوستت|
    block |جانت جوید مغز و کوبد پوستت|
  block
    block |دوزخی که پوست باشد دوستش|
    block |داد بدلنا جلودا پوستش|
  block
    block |معنی و مغزت بر آتش حاکمست|
    block |لیک آتش را قشورت هیزمست|
  block
    block |کوزهٔ چوبین که در وی آب جوست|
    block |قدرت آتش همه بر ظرف اوست|
  block
    block |معنی انسان بر آتش مالکست|
    block |مالک دوزخ درو کی هالکست|
  block
    block |پس میفزا تو بدن معنی فزا|
    block |تا چو مالک باشی آتش را کیا|
  block
    block |پوستها بر پوست می‌افزوده‌ای|
    block |لاجرم چون پوست اندر دوده‌ای|
  block
    block |زانک آتش را علف جز پوست نیست|
    block |قهر حق آن کبر را پوستین کنیست|
  block
    block |این تکبر از نتیجهٔ پوستست|
    block |جاه و مال آن کبر را زان دوستست|
  block
    block |این تکبر چیست غفلت از لباب|
    block |منجمد چون غفلت یخ ز آفتاب|
  block
    block |چون خبر شد ز آفتابش یخ نماند|
    block |نرم گشت و گرم گشت و تیز راند|
  block
    block |شد ز دید لب جملهٔ تن طمع|
    block |خوار و عاشق شد که ذل من طمع|
  block
    block |چون نبیند مغز قانع شد به پوست|
    block |بند عز من قنع زندان اوست|
  block
    block |عزت اینجا گبریست و ذل دین|
    block |سنگ تا فانی نشد کی شد نگین|
  block
    block |در مقام سنگی آنگاهی انا|
    block |وقت مسکین گشتن تست وفنا|
  block
    block |کبر زان جوید همیشه جاه و مال|
    block |که ز سرگینست گلحن را کمال|
  block
    block |کین دو دایه پوست را افزون کنند|
    block |شحم و لحم و کبر و نخوت آکنند|
  block
    block |دیده را بر لب لب نفراشتند|
    block |پوست را زان روی لب پنداشتند|
  block
    block |پیش‌وا ابلیس بود این راه را|
    block |کو شکار آمد شبیکهٔ جاه را|
  block
    block |مال چون مارست و آن جاه اژدها|
    block |سایهٔ مردان زمرد این دو را|
  block
    block |زان زمرد مار را دیده جهد|
    block |کور گردد مار و ره‌رو وا رهد|
  block
    block |چون برین ره خار بنهاد آن رئیس|
    block |هر که خست او گفته لعنت بر بلیس|
  block
    block |یعنی این غم بر من از غدر ویست|
    block |غدر را آن مقتدا سابق‌پیست|
  block
    block |بعد ازو خود قرن بر قرن آمدند|
    block |جملگان بر سنت او پا زدند|
  block
    block |هر که بنهد سنت بد ای فتا|
    block |تا در افتد بعد او خلق از عمی|
  block
    block |جمع گردد بر وی آن جمله بزه|
    block |کو سری بودست و ایشان دم‌غزه|
  block
    block |لیک آدم چارق و آن پوستین|
    block |پیش می‌آورد که هستم ز طین|
  block
    block |چون ایاز آن چارقش مورود بود|
    block |لاجرم او عاقبت محمود بود|
  block
    block |هست مطلق کارساز نیستیست|
    block |کارگاه هست‌کن جز نیست چیست|
  block
    block |بر نوشته هیچ بنویسد کسی|
    block |یا نهاله کارد اندر مغرسی|
  block
    block |کاغذی جوید که آن بنوشته نیست|
    block |تخم کارد موضعی که کشته نیست|
  block
    block |تو برادر موضع ناکشته باش|
    block |کاغذ اسپید نابنوشته باش|
  block
    block |تا مشرف گردی از نون والقلم|
    block |تا بکارد در تو تخم آن ذوالکرم|
  block
    block |خود ازین پالوه نالیسیده گیر|
    block |مطبخی که دیده‌ای نادیده گیر|
  block
    block |زانک ازین پالوده مستیها بود|
    block |پوستین و چارق از یادت رود|
  block
    block |چون در آید نزع و مرگ آهی کنی|
    block |ذکر دلق و چارق آنگاهی کنی|
  block
    block |تا نمانی غرق موج زشتیی|
    block |که نباشد از پناهی پشتیی|
  block
    block |یاد ناری از سفینهٔ راستین|
    block |ننگری رد چارق و در پوستین|
  block
    block |چونک درمانی به غرقاب فنا|
    block |پس ظلمنا ورد سازی بر ولا|
  block
    block |دیو گوید بنگرید این خام را|
    block |سر برید این مرغ بی‌هنگام را|
  block
    block |دور این خصلت ز فرهنگ ایاز|
    block |که پدید آید نمازش بی‌نماز|
  block
    block |او خروس آسمان بوده ز پیش|
    block |نعره‌های او همه در وقت خویش|