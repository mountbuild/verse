
block |تفسیر این آیت که و ان الدار الاخرة لهی الحیوان لوکانوا یعلمون کی در و دیوار و عرصهٔ آن عالم و آب  و کوزه و میوه و درخت همه زنده‌اند و سخن‌گوی و سخن‌شنو و جهت آن فرمود مصطفی علیه السلام کی الدنیا جیفه و طلابها کلاب و اگر آخرت را حیات نبودی آخرت هم جیفه بودی جیفه را برای مردگیش جیفه گویند نه برای بوی زشت و فرخجی|
  block
    block |آن جهان چون ذره ذره زنده‌اند|
    block |نکته‌دانند و سخن گوینده‌اند|
  block
    block |در جهان مرده‌شان آرام نیست|
    block |کین علف جز لایق انعام نیست|
  block
    block |هر که را گلشن بود بزم و وطن|
    block |کی خورد او باده اندر گولخن|
  block
    block |جای روح پاک علیین بود|
    block |کرم باشد کش وطن سرگین بود|
  block
    block |بهر مخمور خدا جام طهور|
    block |بهر این مرغان کور این آب شور|
  block
    block |هر که عدل عمرش ننمود دست|
    block |پیش او حجاج خونی عادلست|
  block
    block |دختران را لعبت مرده دهند|
    block |که ز لعب زندگان بی‌آگهند|
  block
    block |چون ندارند از فتوت زور و دست|
    block |کودکان را تیغ چوبین بهترست|
  block
    block |کافران قانع بنقش انبیا|
    block |که نگاریده‌ست اندر دیرها|
  block
    block |زان مهان ما را چو دور روشنیست|
    block |هیچ‌مان پروای نقش سایه نیست|
  block
    block |این یکی نقشش نشسته در جهان|
    block |وآن دگر نقشش چو مه در آسمان|
  block
    block |این دهانش نکته‌گویان با جلیس|
    block |و آن دگر با حق به گفتار و انیس|
  block
    block |گوش ظاهر این سخن را ضبط کن|
    block |گوش جانش جاذب اسرار کن|
  block
    block |چشم ظاهر ضابط حلیهٔ بشر|
    block |چشم سر حیران مازاغ البصر|
  block
    block |پای ظاهر در صف مسجد صواف|
    block |پای معنی فوق گردون در طواف|
  block
    block |جزو جزوش را تو بشمر هم‌چنین|
    block |این درون وقت و آن بیرون حین|
  block
    block |این که در وقتست باشد تا اجل|
    block |وان دگر یار ابد قرن ازل|
  block
    block |هست یک نامش ولی الدولتین|
    block |هست یک نعتش امام القبلتین|
  block
    block |خلوت و چله برو لازم نماند|
    block |هیچ غیمی مر ورا غایم نماند|
  block
    block |قرص خورشیدست خلوت‌خانه‌اش|
    block |کی حجاب آرد شب بیگانه‌اش|
  block
    block |علت و پرهیز شد بحران نماند|
    block |کفر او ایمان شد و کفران نماند|
  block
    block |چون الف از استقامت شد به پیش|
    block |او ندارد هیچ از اوصاف خویش|
  block
    block |گشت فرد از کسوهٔ خوهای خویش|
    block |شد برهنه جان به جان‌افزای خویش|
  block
    block |چون برهنه رفت پیش شاه فرد|
    block |شاهش از اوصاف قدسی جامه کرد|
  block
    block |خلعتی پوشید از اوصاف شاه|
    block |بر پرید از چاه بر ایوان جاه|
  block
    block |این چنین باشد چو دردی صاف گشت|
    block |از بن طشت آمد او بالای طشت|
  block
    block |در بن طشت از چه بود او دردناک|
    block |شومی آمیزش اجزای خاک|
  block
    block |یار ناخوش پر و بالش بسته بود|
    block |ورنه او در اصل بس برجسته بود|
  block
    block |چون عتاب اهبطوا انگیختند|
    block |هم‌چو هاروتش نگون آویختند|
  block
    block |بود هاروت از ملاک آسمان|
    block |از عتابی شد معلق هم‌چنان|
  block
    block |سرنگون زان شد که از سر دور ماند|
    block |خویش را سر ساخت و تنها پیش راند|
  block
    block |آن سپد خود را چو پر از آب دید|
    block |کر استغنا و از دریا برید|
  block
    block |بر جگر آبش یکی قطره نماند|
    block |بحر رحمت کرد و او را باز خواند|
  block
    block |رحمتی بی‌علتی بی‌خدمتی|
    block |آید از دریا مبارک ساعتی|
  block
    block |الله الله گرد دریابار گرد|
    block |گرچه باشند اهل دریابار زرد|
  block
    block |تا که آید لطف بخشایش‌گری|
    block |سرخ گردد روی زرد از گوهری|
  block
    block |زردی رو بهترین رنگهاست|
    block |زانک اندر انتظار آن لقاست|
  block
    block |لیک سرخی بر رخی که آن لامعست|
    block |بهر آن آمد که جانش قانعست|
  block
    block |که طمع لاغر کند زرد و ذلیل|
    block |نیست او از علت ابدان علیل|
  block
    block |چون ببیند روی زرد بی‌سقم|
    block |خیره گردد عقل جالینوس هم|
  block
    block |چون طمع بستی تو در انوار هو|
    block |مصطفی گوید که ذلت نفسه|
  block
    block |نور بی‌سایه لطیف و عالی است|
    block |آن مشبک سایهٔ غربالی است|
  block
    block |عاشقان عریان همی‌خواهند تن|
    block |پیش عنینان چه جامه چه بدن|
  block
    block |روزه‌داران را بود آن نان و خوان|
    block |خرمگس را چه ابا چه دیگدان|