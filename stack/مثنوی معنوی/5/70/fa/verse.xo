
block |جواب آمدن کی آنک نظر او بر اسباب و مرض و زخم تیغ نیاید بر کار تو عزرائیل هم نیاید کی تو هم سببی اگر چه مخفی‌تری از آن سببها و بود کی بر آن رنجور مخفی نباشد کی و هو اقرب الیه منکم و لکن لا تبصرون|
  block
    block |گفت یزدان آنک باشد اصل دان|
    block |پس ترا کی بیند او اندر میان|
  block
    block |گرچه خویش را عامه پنهان کرده‌ای|
    block |پیش روشن‌دیدگان هم پرده‌ای|
  block
    block |وانک ایشان را شکر باشد اجل|
    block |چون نظرشان مست باشد در دول|
  block
    block |تلخ نبود پیش ایشان مرگ تن|
    block |چون روند از چاه و زندان در چمن|
  block
    block |وا رهیدند از جهان پیچ‌پیچ|
    block |کس نگرید بر فوات هیچ هیچ|
  block
    block |برج زندان را شکست ارکانیی|
    block |هیچ ازو رنجد دل زندانیی|
  block
    block |کای دریغ این سنگ مرمر را شکست|
    block |تا روان و جان ما از حبس رست|
  block
    block |آن رخام خوب و آن سنگ شریف|
    block |برج زندان را بهی بود و الیف|
  block
    block |چون شکستش تا که زندانی برست|
    block |دست او در جرم این باید شکست|
  block
    block |هیچ زندانی نگوید این فشار|
    block |جز کسی کز حبس آرندش به دار|
  block
    block |تلخ کی باشد کسی را کش برند|
    block |از میان زهر ماران سوی قند|
  block
    block |جان مجرد گشته از غوغای تن|
    block |می‌پرد با پر دل بی‌پای تن|
  block
    block |هم‌چو زندانی چه که اندر شبان|
    block |خسپد و بیند به خواب او گلستان|
  block
    block |گوید ای یزدان مرا در تن مبر|
    block |تا درین گلشن کنم من کر و فر|
  block
    block |گویدش یزدان دعا شد مستجاب|
    block |وا مرو والله اعلم بالصواب|
  block
    block |این چنین خوابی ببین چون خوش بود|
    block |مرگ نادیده به جنت در رود|
  block
    block |هیچ او حسرت خورد بر انتباه|
    block |بر تن با سلسله در قعر چاه|
  block
    block |مؤمنی آخر در آ در صف رزم|
    block |که ترا بر آسمان بودست بزم|
  block
    block |بر امید راه بالا کن قیام|
    block |هم‌چو شمعی پیش محراب ای غلام|
  block
    block |اشک می‌بار و همی‌سوز از طلب|
    block |هم‌چو شمع سر بریده جمله شب|
  block
    block |لب فرو بند از طعام و از شراب|
    block |سوی خوان آسمانی کن شتاب|
  block
    block |دم به دم بر آسمان می‌دار امید|
    block |در هوای آسمان رقصان چو بید|
  block
    block |دم به دم از آسمان می‌آیدت|
    block |آب و آتش رزق می‌افزایدت|
  block
    block |گر ترا آنجا برد نبود عجب|
    block |منگر اندر عجز و بنگر در طلب|
  block
    block |کین طلب در تو گروگان خداست|
    block |زانک هر طالب به مطلوبی سزاست|
  block
    block |جهد کن تا این طلب افزون شود|
    block |تا دلت زین چاه تن بیرون شود|
  block
    block |خلق گوید مرد مسکین آن فلان|
    block |تو بگویی زنده‌ام ای غافلان|
  block
    block |گر تن من هم‌چو تن‌ها خفته است|
    block |هشت جنت در دلم بشکفته است|
  block
    block |جان چو خفته در گل و نسرین بود|
    block |چه غمست ار تن در آن سرگین بود|
  block
    block |جان خفته چه خبر دارد ز تن|
    block |کو به گلشن خفت یا در گولخن|
  block
    block |می‌زند جان در جهان آبگون|
    block |نعره یا لیت قومی یعلمون|
  block
    block |گر نخواهد زیست جان بی این بدن|
    block |پس فلک ایوان کی خواهد بدن|
  block
    block |گر نخواهد بی بدن جان تو زیست|
    block |فی السماء رزقکم روزی کیست|