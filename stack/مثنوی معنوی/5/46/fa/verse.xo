
block |مثال عالم هست نیست‌نما و عالم نیست هست‌نما|
  block
    block |نیست را بنمود هست و محتشم|
    block |هست را بنمود بر شکل عدم|
  block
    block |بحر را پوشید و کف کرد آشکار|
    block |باد را پوشید و بنمودت غبار|
  block
    block |چون منارهٔ خاک پیچان در هوا|
    block |خاک از خود چون برآید بر علا|
  block
    block |خاک را بینی به بالا ای علیل|
    block |باد را نی جز به تعریف دلیل|
  block
    block |کف همی‌بینی روانه هر طرف|
    block |کف بی‌دریا ندارد منصرف|
  block
    block |کف به حس بینی و دریا از دلیل|
    block |فکر پنهان آشکارا قال و قیل|
  block
    block |نفی را اثبات می‌پنداشتیم|
    block |دیدهٔ معدوم‌بینی داشتیم|
  block
    block |دیده‌ای که اندر نعاسی شد پدید|
    block |کی تواند جز خیال و نیست دید|
  block
    block |لاجرم سرگشته گشتیم از ضلال|
    block |چون حقیقت شد نهان پیدا خیال|
  block
    block |این عدم را چون نشاند اندر نظر|
    block |چون نهان کرد آن حقیقت از بصر|
  block
    block |آفرین ای اوستاد سحرباف|
    block |که نمودی معرضان را درد صاف|
  block
    block |ساحران مهتاب پیمایند زود|
    block |پیش بازرگان و زر گیرند سود|
  block
    block |سیم بربایند زین گون پیچ پیچ|
    block |سیم از کف رفته و کرباس هیچ|
  block
    block |این جهان جادوست ما آن تاجریم|
    block |که ازو مهتاب پیموده خریم|
  block
    block |گز کند کرباس پانصد گز شتاب|
    block |ساحرانه او ز نور ماهتاب|
  block
    block |چون ستد او سیم عمرت ای رهی|
    block |سیم شد کرباس نی کیسه تهی|
  block
    block |قل اعوذت خواند باید کای احد|
    block |هین ز نفاثات افغان وز عقد|
  block
    block |می‌دمند اندر گره آن ساحرات|
    block |الغیاث المستغاث از برد و مات|
  block
    block |لیک بر خوان از زبان فعل نیز|
    block |که زبان قول سستست ای عزیز|
  block
    block |در زمانه مر ترا سه همره‌اند|
    block |آن یکی وافی و این دو غدرمند|
  block
    block |آن یکی یاران و دیگر رخت و مال|
    block |وآن سوم وافیست و آن حسن الفعال|
  block
    block |مال ناید با تو بیرون از قصور|
    block |یار آید لیک آید تا به گور|
  block
    block |چون ترا روز اجل آید به پیش|
    block |یار گوید از زبان حال خویش|
  block
    block |تا بدینجا بیش همره نیستم|
    block |بر سر گورت زمانی بیستم|
  block
    block |فعل تو وافیست زو کن ملتحد|
    block |که در آید با تو در قعر لحد|