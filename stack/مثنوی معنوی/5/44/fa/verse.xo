
block |تفسیر خلقنا الانسان فی احسن تقویم ثم رددناه اسفل سافلین و  تفسیر و من نعمره ننکسه فی الخلق|
  block
    block |آدم حسن و ملک ساجد شده|
    block |هم‌چو آدم باز معزول آمده|
  block
    block |گفت آوه بعد هستی نیستی|
    block |گفت جرمت این که افزون زیستی|
  block
    block |جبرئیلش می‌کشاند مو کشان|
    block |که برو زین خلد و از جوق خوشان|
  block
    block |گفت بعد از عز این اذلال چیست|
    block |گفت آن دادست و اینت داوریست|
  block
    block |جبرئیلا سجده می‌کردی به جان|
    block |چون کنون می‌رانیم تو از جنان|
  block
    block |حله می‌پرد ز من در امتحان|
    block |هم‌چو برگ از نخ در فصل خزان|
  block
    block |آن رخی که تاب او بد ماه‌وار|
    block |شد به پیری هم‌چو پشت سوسمار|
  block
    block |وان سر و فرق گش شعشع شده|
    block |وقت پیری ناخوش و اصلع شده|
  block
    block |وان قد صف در نازان چون سنان|
    block |گشته در پیری دو تا هم‌چون کمان|
  block
    block |رنگ لاله گشته رنگ زعفران|
    block |زور شیرش گشته چون زهرهٔ زنان|
  block
    block |آنک مردی در بغل کردی به فن|
    block |می‌بگیرندش بغل وقت شدن|
  block
    block |این خود آثار غم و پژمردگیست|
    block |هر یکی زینها رسول مردگیست|