
block |سر آغاز|
  block
    block |شه حسام‌الدین که نور انجمست|
    block |طالب آغاز سفر پنجمست|
  block
    block |این ضیاء الحق حسام الدین راد|
    block |اوستادان صفا را اوستاد|
  block
    block |گر نبودی خلق محجوب و کثیف|
    block |ور نبودی حلقها تنگ و ضعیف|
  block
    block |در مدیحت داد معنی دادمی|
    block |غیر این منطق لبی بگشادمی|
  block
    block |لیک لقمهٔ باز آن صعوه نیست|
    block |چاره اکنون آب و روغن کردنیست|
  block
    block |مدح تو حیفست با زندانیان|
    block |گویم اندر مجمع روحانیان|
  block
    block |شرح تو غبنست با اهل جهان|
    block |هم‌چو راز عشق دارم در نهان|
  block
    block |مدح تعریفست در تخریق حجاب|
    block |فارغست از شرح و تعریف آفتاب|
  block
    block |مادح خورشید مداح خودست|
    block |که دو چشمم روشن و نامرمدست|
  block
    block |ذم خورشید جهان ذم خودست|
    block |که دو چشمم کور و تاریک به دست|
  block
    block |تو ببخشا بر کسی کاندر جهان|
    block |شد حسود آفتاب کامران|
  block
    block |تو اندش پوشید هیچ از دیده‌ها|
    block |وز طراوت دادن پوسیده‌ها|
  block
    block |یا ز نور بی‌حدش توانند کاست|
    block |یا به دفع جاه او توانند خاست|
  block
    block |هر کسی کو حاسد کیهان بود|
    block |آن حسد خود مرگ جاویدان بود|
  block
    block |قدر تو بگذشت از درک عقول|
    block |عقل اندر شرح تو شد بوالفضول|
  block
    block |گر چه عاجز آمد این عقل از بیان|
    block |عاجزانه جنبشی باید در آن|
  block
    block |ان شیئا کله لا یدرک|
    block |اعلموا ان کله لا یترک|
  block
    block |گر نتانی خورد طوفان سحاب|
    block |کی توان کردن بترک خورد آب|
  block
    block |راز را گر می‌نیاری در میان|
    block |درکها را تازه کن از قشر آن|
  block
    block |نطقها نسبت به تو قشرست لیک|
    block |پیش دیگر فهمها مغزست نیک|
  block
    block |آسمان نسبت به عرش آمد فرود|
    block |ورنه بس عالیست سوی خاک‌تود|
  block
    block |من بگویم وصف تو تا ره برند|
    block |پیش از آن کز فوت آن حسرت خورند|
  block
    block |نور حقی و به حق جذاب جان|
    block |خلق در ظلمات وهم‌اند و گمان|
  block
    block |شرط تعظیمست تا این نور خوش|
    block |گردد این بی‌دیدگان را سرمه‌کش|
  block
    block |نور یابد مستعد تیزگوش|
    block |کو نباشد عاشق ظلمت چو موش|
  block
    block |سست‌چشمانی که شب جولان کنند|
    block |کی طواف مشعلهٔ ایمان کنند|
  block
    block |نکته‌های مشکل باریک شد|
    block |بند طبعی که ز دین تاریک شد|
  block
    block |تا بر آراید هنر را تار و پود|
    block |چشم در خورشید نتواند گشود|
  block
    block |هم‌چو نخلی برنیارد شاخها|
    block |کرده موشانه زمین سوراخها|
  block
    block |چار وصفست این بشر را دل‌فشار|
    block |چارمیخ عقل گشته این چهار|