
block |فرق میان دعوت شیخ کامل واصل و میان سخن ناقصان  فاضل فضل تحصیلی بر بسته|
  block
    block |شیخ نورانی ز ره آگه کند|
    block |با سخن هم نور را همره کند|
  block
    block |جهد کن تا مست و نورانی شوی|
    block |تا حدیثت را شود نورش روی|
  block
    block |هر چه در دوشاب جوشیده شود|
    block |در عقیده طعم دوشابش بود|
  block
    block |از جزر وز سیب و به وز گردگان|
    block |لذت دوشاب یابی تو از آن|
  block
    block |علم اندر نور چون فرغرده شد|
    block |پس ز علمت نور یابد قوم لد|
  block
    block |هر چه گویی باشد آن هم نورناک|
    block |که آسمان هرگز نبارد غیر پاک|
  block
    block |آسمان شو ابر شو باران ببار|
    block |ناودان بارش کند نبود به کار|
  block
    block |آب اندر ناودان عاریتیست|
    block |آب اندر ابر و دریا فطرتیست|
  block
    block |فکر و اندیشه‌ست مثل ناودان|
    block |وحی و مکشوفست ابر و آسمان|
  block
    block |آب باران باغ صد رنگ آورد|
    block |ناودان همسایه در جنگ آورد|
  block
    block |خر دو سه حمله به روبه بحث کرد|
    block |چون مقلد بد فریب او بخورد|
  block
    block |طنطنهٔ ادراک بینایی نداشت|
    block |دمدمهٔ روبه برو سکته گماشت|
  block
    block |حرص خوردن آنچنان کردش ذلیل|
    block |که زبونش گشت با پانصد دلیل|