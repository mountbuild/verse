
block |تشبیه کردن قطب کی عارف واصلست در اجری دادن خلق از قوت مغفرت و رحمت بر مراتبی کی حقش الهام دهد و تمثیل بشیر که دد اجری خوار و باقی خوار ویند بر مراتب قرب ایشان بشیر نه قرب مکانی بلک قرب صفتی و تفاصیل این بسیارست  والله الهادی|
  block
    block |قطب شیر و صید کردن کار او|
    block |باقیان این خلق باقی‌خوار او|
  block
    block |تا توانی در رضای قطب کوش|
    block |تا قوی گردد کند صید وحوش|
  block
    block |چو برنجد بی‌نوا مانند خلق|
    block |کز کف عقلست جمله رزق حلق|
  block
    block |زانک وجد حلق باقی خورد اوست|
    block |این نگه دار ار دل تو صیدجوست|
  block
    block |او چو عقل و خلق چون اعضا و تن|
    block |بستهٔ عقلست تدبیر بدن|
  block
    block |ضعف قطب از تن بود از روح نی|
    block |ضعف در کشتی بود در نوح نی|
  block
    block |قطب آن باشد که گرد خود تند|
    block |گردش افلاک گرد او بود|
  block
    block |یاریی ده در مرمهٔ کشتی‌اش|
    block |گر غلام خاص و بنده گشتی‌اش|
  block
    block |یاریت در تو فزاید نه اندرو|
    block |گفت حق ان تنصروا الله تنصروا|
  block
    block |هم‌چو روبه صید گیر و کن فداش|
    block |تا عوض گیری هزاران صید بیش|
  block
    block |روبهانه باشد آن صید مرید|
    block |مرده گیرد صید کفتار مرید|
  block
    block |مرده پیش او کشی زنده شود|
    block |چرک در پالیز روینده شود|
  block
    block |گفت روبه شیر را خدمت کنم|
    block |حیله‌ها سازم ز عقلش بر کنم|
  block
    block |حیله و افسونگری کار منست|
    block |کار من دستان و از ره بردنست|
  block
    block |از سر که جانب جو می‌شتافت|
    block |آن خر مسکین لاغر را بیافت|
  block
    block |پس سلام گرم کرد و پیش رفت|
    block |پیش آن ساده دل درویش رفت|
  block
    block |گفت چونی اندرین صحرای خشک|
    block |در میان سنگ لاخ و جای خشک|
  block
    block |گفت خر گر در غمم گر در ارم|
    block |قسمتم حق کرد من زان شاکرم|
  block
    block |شکر گویم دوست را در خیر و شر|
    block |زانک هست اندر قضا از بد بتر|
  block
    block |چونک قسام اوست کفر آمد گله|
    block |صبر باید صبر مفتاح الصله|
  block
    block |غیر حق جمله عدواند اوست دوست|
    block |با عدو از دوست شکوت کی نکوست|
  block
    block |تا دهد دوغم نخواهم انگبین|
    block |زانک هر نعمت غمی دارد قرین|