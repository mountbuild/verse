
block |سبب رجوع کردن آن مهمان به خانهٔ مصطفی علیه‌السلام در آن ساعت که مصطفی نهالین ملوث او را به دست خود می‌شست و خجل شدن او و جامه چاک کردن و نوحهٔ او بر خود و بر سعادت خود|
  block
    block |کافرک را هیکلی بد یادگار|
    block |یاوه دید آن را و گشت او بی‌قرار|
  block
    block |گفت آن حجره که شب جا داشتم|
    block |هیکل آنجا بی‌خبر بگذاشتم|
  block
    block |گر چه شرمین بود شرمش حرص برد|
    block |حرص اژدرهاست نه چیزیست خرد|
  block
    block |از پی هیکل شتاب اندر دوید|
    block |در وثاق مصطفی و آن را بدید|
  block
    block |کان یدالله آن حدث را هم به خود|
    block |خوش همی‌شوید که دورش چشم بد|
  block
    block |هیکلش از یاد رفت و شد پدید|
    block |اندرو شوری گریبان را درید|
  block
    block |می‌زد او دو دست را بر رو و سر|
    block |کله را می‌کوفت بر دیوار و در|
  block
    block |آنچنان که خون ز بینی و سرش|
    block |شد روان و رحم کرد آن مهترش|
  block
    block |نعره‌ها زد خلق جمع آمد برو|
    block |گبر گویان ایهاالناس احذروا|
  block
    block |می‌زد او بر سر کای بی‌عقل سر|
    block |می‌زد او بر سینه کای بی‌نور بر|
  block
    block |سجده می‌کرد او کای کل زمین|
    block |شرمسارست از تو این جزو مهین|
  block
    block |تو که کلی خاضع امر ویی|
    block |من که جزوم ظالم و زشت و غوی|
  block
    block |تو که کلی خوار و لرزانی ز حق|
    block |من که جزوم در خلاف و در سبق|
  block
    block |هر زمان می‌کرد رو بر آسمان|
    block |که ندارم روی ای قبلهٔ جهان|
  block
    block |چون ز حد بیرون بلرزید و طپید|
    block |مصطفی‌اش در کنار خود کشید|
  block
    block |ساکنش کرد و بسی بنواختش|
    block |دیده‌اش بگشاد و داد اشناختش|
  block
    block |تا نگرید ابر کی خندد چمن|
    block |تا نگرید طفل کی جوشد لبن|
  block
    block |طفل یک روزه همی‌داند طریق|
    block |که بگریم تا رسد دایهٔ شفیق|
  block
    block |تو نمی‌دانی که دایهٔ دایگان|
    block |کم دهد بی‌گریه شیر او رایگان|
  block
    block |گفت فلیبکوا کثیرا گوش دار|
    block |تا بریزد شیر فضل کردگار|
  block
    block |گریهٔ ابرست و سوز آفتاب|
    block |استن دنیا همین دو رشته تاب|
  block
    block |گر نبودی سوز مهر و اشک ابر|
    block |کی شدی جسم و عرض زفت و سطبر|
  block
    block |کی بدی معمور این هر چار فصل|
    block |گر نبودی این تف و این گریه اصل|
  block
    block |سوز مهر و گریهٔ ابر جهان|
    block |چون همی دارد جهان را خوش‌دهان|
  block
    block |آفتاب عقل را در سوز دار|
    block |چشم را چون ابر اشک‌افروز دار|
  block
    block |چشم گریان بایدت چون طفل خرد|
    block |کم خور آن نان را که نان آب تو برد|
  block
    block |تن چو با برگست روز و شب از آن|
    block |شاخ جان در برگ‌ریزست و خزان|
  block
    block |برگ تن بی‌برگی جانست زود|
    block |این بباید کاستن آن را فزود|
  block
    block |اقرضوا الله قرض ده زین برگ تن|
    block |تا بروید در عوض در دل چمن|
  block
    block |قرض ده کم کن ازین لقمهٔ تنت|
    block |تا نماید وجه لا عین رات|
  block
    block |تن ز سرگین خویش چون خالی کند|
    block |پر ز مشک و در اجلالی کند|
  block
    block |زین پلیدی بدهد و پاکی برد|
    block |از یطهرکم تن او بر خورد|
  block
    block |دیو می‌ترساندت که هین و هین|
    block |زین پشیمان گردی و گردی حزین|
  block
    block |گر گدازی زین هوسها تو بدن|
    block |بس پشیمان و غمین خواهی شدن|
  block
    block |این بخور گرمست و داروی مزاج|
    block |وآن بیاشام از پی نفع و علاج|
  block
    block |هم بدین نیت که این تن مرکبست|
    block |آنچ خو کردست آنش اصوبست|
  block
    block |هین مگردان خو که پیش آید خلل|
    block |در دماغ و دل بزاید صد علل|
  block
    block |این چنین تهدیدها آن دیو دون|
    block |آرد و بر خلق خواند صد فسون|
  block
    block |خویش جالینوس سازد در دوا|
    block |تا فریبد نفس بیمار ترا|
  block
    block |کین ترا سودست از درد و غمی|
    block |گفت آدم را همین در گندمی|
  block
    block |پیش آرد هیهی و هیهات را|
    block |وز لویشه پیچد او لبهات را|
  block
    block |هم‌چو لبهای فرس و در وقت نعل|
    block |تا نماید سنگ کمتر را چو لعل|
  block
    block |گوشهاات گیرد او چون گوش اسب|
    block |می‌کشاند سوی حرص و سوی کسب|
  block
    block |بر زند بر پات نعلی ز اشتباه|
    block |که بمانی تو ز درد آن ز راه|
  block
    block |نعل او هست آن تردد در دو کار|
    block |این کنم یا آن کنم هین هوش دار|
  block
    block |آن بکن که هست مختار نبی|
    block |آن مکن که کرد مجنون و صبی|
  block
    block |حفت الجنه بچه محفوف گشت|
    block |بالمکاره که ازو افزود کشت|
  block
    block |صد فسون دارد ز حیلت وز دغا|
    block |که کند در سله گر هست اژدها|
  block
    block |گر بود آب روان بر بنددش|
    block |ور بود حبر زمان برخنددش|
  block
    block |عقل را با عقل یاری یار کن|
    block |امرهم شوری بخوان و کار کن|