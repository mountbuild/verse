
block |بردن روبه خر را پیش شیر و جستن خر از شیر و عتاب کردن روباه با شیر کی هنوز خر دور بود تعجیل کردی و عذر گفتن  شیر و لابه کردن روبه را شیر کی برو بار دگرش به فریب|
  block
    block |چونک بر کوهش بسوی مرج برد|
    block |تا کند شیرش به حمله خرد و مرد|
  block
    block |دور بود از شیر و آن شیر از نبرد|
    block |تا به نزدیک آمدن صبری نکرد|
  block
    block |گنبدی کرد از بلندی شیر هول|
    block |خود نبودش قوت و امکان حول|
  block
    block |خر ز دورش دید و برگشت و گریز|
    block |تا به زیر کوه تازان نعل ریز|
  block
    block |گفت روبه شیر را ای شاه ما|
    block |چون نکردی صبر در وقت وغا|
  block
    block |تا به نزدیک تو آید آن غوی|
    block |تا باندک حمله‌ای غالب شوی|
  block
    block |مکر شیطانست تعجیل و شتاب|
    block |لطف رحمانست صبر و احتساب|
  block
    block |دور بود و حمله را دید و گریخت|
    block |ضعف تو ظاهر شد و آب تو ریخت|
  block
    block |گفت من پنداشتم بر جاست زور|
    block |تا بدین حد می‌ندانستم فتور|
  block
    block |نیز جوع و حاجتم از حد گذشت|
    block |صبر و عقلم از تجوع یاوه گشت|
  block
    block |گر توانی بار دیگر از خرد|
    block |باز آوردن مر او را مسترد|
  block
    block |منت بسیار دارم از تو من|
    block |جهد کن باشد بیاری‌اش به فن|
  block
    block |گفت آری گر خدا یاری دهد|
    block |بر دل او از عمی مهری نهد|
  block
    block |پس فراموشش شود هولی که دید|
    block |از خری او نباشد این بعید|
  block
    block |لیک چون آرم من او را بر متاز|
    block |تا ببادش ندهی از تعجیل باز|
  block
    block |گفت آری تجربه کردم که من|
    block |سخت رنجورم مخلخل گشته تن|
  block
    block |تا به نزدیکم نیاید خر تمام|
    block |من نجنبم خفته باشم در قوام|
  block
    block |رفت روبه گفت ای شه همتی|
    block |تا بپوشد عقل او را غفلتی|
  block
    block |توبه‌ها کردست خر با کردگار|
    block |که نگردد غرهٔ هر نابکار|
  block
    block |توبه‌هااش را به فن بر هم زنیم|
    block |ما عدوی عقل و عهد روشنیم|
  block
    block |کلهٔ خر گوی فرزندان ماست|
    block |فکرتش بازیچهٔ دستان ماست|
  block
    block |عقل که آن باشد ز دوران زحل|
    block |پیش عقل کل ندارد آن محل|
  block
    block |از عطارد وز زحل دانا شد او|
    block |ما ز داد کردگار لطف‌خو|
  block
    block |علم الانسان خم طغرای ماست|
    block |علم عند الله مقصدهای ماست|
  block
    block |تربیهٔ آن آفتاب روشنیم|
    block |ربی الاعلی از آن رو می‌زنیم|
  block
    block |تجربه گر دارد او با این همه|
    block |بشکند صد تجربه زین دمدمه|
  block
    block |بوک توبه بشکند آن سست‌خو|
    block |در رسد شومی اشکستن درو|