
block |در تفسیر قول مصطفی علیه‌السلام لا بد من قرین یدفن معک و هو حی و  تدفن معه و انت میت ان کان کریما اکرمک و ان کان لیما اسلمک و ذلک القرین عملک فاصلحه ما استطعت صدق رسول‌الله|
  block
    block |پس پیمبر گفت بهر این طریق|
    block |باوفاتر از عمل نبود رفیق|
  block
    block |گر بود نیکو ابد یارت شود|
    block |ور بود بد در لحد مارت شود|
  block
    block |این عمل وین کسب در راه سداد|
    block |کی توان کرد ای پدر بی‌اوستاد|
  block
    block |دون‌ترین کسبی که در عالم رود|
    block |هیچ بی‌ارشاد استادی بود|
  block
    block |اولش علمست آنگاهی عمل|
    block |تا دهد بر بعد مهلت یا اجل|
  block
    block |استعینوا فی‌الحرف یا ذا النهی|
    block |من کریم صالح من اهلها|
  block
    block |اطلب الدر اخی وسط الصدف|
    block |واطلب الفن من ارباب الحرف|
  block
    block |ان رایتم ناصحین انصفوا|
    block |بادروا التعلیم لا تستنکفوا|
  block
    block |در دباغی گر خلق پوشید مرد|
    block |خواجگی خواجه را آن کم نکرد|
  block
    block |وقت دم آهنگر ار پوشید دلق|
    block |احتشام او نشد کم پیش خلق|
  block
    block |پس لباس کبر بیرون کن ز تن|
    block |ملبس ذل پوش در آموختن|
  block
    block |علم آموزی طریقش قولی است|
    block |حرفت آموزی طریقش فعلی است|
  block
    block |فقر خواهی آن به صحبت قایمست|
    block |نه زبانت کار می‌آید نه دست|
  block
    block |دانش آن را ستاند جان ز جان|
    block |نه ز راه دفتر و نه از زبان|
  block
    block |در دل سالک اگر هست آن رموز|
    block |رمزدانی نیست سالک را هنوز|
  block
    block |تا دلش را شرح آن سازد ضیا|
    block |پس الم نشرح بفرماید خدا|
  block
    block |که درون سینه شرحت داده‌ایم|
    block |شرح اندر سینه‌ات بنهاده‌ایم|
  block
    block |تو هنوز از خارج آن را طالبی|
    block |محلبی از دیگران چون حالبی|
  block
    block |چشمهٔ شیرست در تو بی‌کنار|
    block |تو چرا می‌شیر جویی از تغار|
  block
    block |منفذی داری به بحر ای آبگیر|
    block |ننگ دار از آب جستن از غدیر|
  block
    block |که الم نشرح نه شرحت هست باز|
    block |چون شدی تو شرح‌جو و کدیه‌ساز|
  block
    block |در نگر در شرح دل در اندرون|
    block |تا نیاید طعنهٔ لا تبصرون|