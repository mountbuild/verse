
block |مریدی در آمد به خدمت شیخ و ازین شیخ پیر سن نمی‌خواهم بلک پیرعقل و معرفت و اگر چه عیسیست علیه‌السلام در گهواره و یحیی است علیه‌السلام در مکتب کودکان مریدی شیخ را گریان دید او نیز موافقت کرد و گریست چون فارغ شد و به در آمد مریدی دیگر کی از حال شیخ واقف‌تر بود از سر غیرت در عقب او تیز بیرون آمد گفتش ای برادر من ترا گفته باشم الله الله تا نیندیشی و نگویی کی شیخ می‌گریست و من نیز می‌گریستم کی سی سال ریاضت بی‌ریا باید کرد و از عقبات و دریاهای پر نهنگ و کوههای بلند پر شیر و پلنگ می‌باید گذشت تا بدان گریهٔ شیخ رسی یا نرسی اگر رسی شکر زویت لی الارض گویی بسیار|
  block
    block |یک مریدی اندر آمد پیش پیر|
    block |پیر اندر گریه بود و در نفیر|
  block
    block |شیخ را چون دید گریان آن مرید|
    block |گشت گریان آب از چشمش دوید|
  block
    block |گوشور یک‌بار خندد کر دو بار|
    block |چونک لاغ املی کند یاری بیار|
  block
    block |بار اول از ره تقلید و سوم|
    block |که همی‌بیند که می‌خندند قوم|
  block
    block |کر بخندد هم‌چو ایشان آن زمان|
    block |بیخبر از حالت خندندگان|
  block
    block |باز وا پرسد که خنده بر چه بود|
    block |پس دوم کرت بخندد چون شنود|
  block
    block |پس مقلد نیز مانند کرست|
    block |اندر آن شادی که او را در سرست|
  block
    block |پرتو شیخ آمد و منهل ز شیخ|
    block |فیض شادی نه از مریدان بل ز شیخ|
  block
    block |چون سبد در آب و نوری بر زجاج|
    block |گر ز خود دانند آن باشد خداج|
  block
    block |چون جدا گردد ز جو داند عنود|
    block |که اندرو آن آب خوش از جوی بود|
  block
    block |آبگینه هم بداند از غروب|
    block |که آن لمع بود از مه تابان خوب|
  block
    block |چونک چشمش را گشاید امر قم|
    block |پس بخندد چون سحر بار دوم|
  block
    block |خنده‌ش آید هم بر آن خندهٔ خودش|
    block |که در آن تقلید بر می‌آمدش|
  block
    block |گوید از چندین ره دور و دراز|
    block |کین حقیقت بود و این اسرار و راز|
  block
    block |من در آن وادی چگونه خود ز دور|
    block |شادیی می‌کردم از عمیا و شور|
  block
    block |من چه می‌بستم خیال و آن چه بود|
    block |درک سستم سست نقشی می‌نمود|
  block
    block |طفل راه را فکرت مردان کجاست|
    block |کو خیال او و کو تحقیق راست|
  block
    block |فکر طفلان دایه باشد یا که شیر|
    block |یا مویز و جوز یا گریه و نفیر|
  block
    block |آن مقلد هست چون طفل علیل|
    block |گر چه دارد بحث باریک و دلیل|
  block
    block |آن تعمق در دلیل و در شکال|
    block |از بصیرت می‌کند او را گسیل|
  block
    block |مایه‌ای کو سرمهٔ سر ویست|
    block |برد و در اشکال گفتن کار بست|
  block
    block |ای مقلد از بخارا باز گرد|
    block |رو به خواری تا شوی تو شیرمرد|
  block
    block |تا بخارای دگر بینی درون|
    block |صفدران در محفلش لا یفقهون|
  block
    block |پیک اگر چه در زمین چابک‌تگیست|
    block |چون به دریا رفت بسکسته رگیست|
  block
    block |او حملناهم بود فی‌البر و بس|
    block |آنک محمولست در بحر اوست کس|
  block
    block |بخشش بسیار دارد شه بدو|
    block |ای شده در وهم و تصویری گرو|
  block
    block |آن مرید ساده از تقلید نیز|
    block |گریه‌ای می‌کرد وفق آن عزیز|
  block
    block |او مقلدوار هم‌چون مرد کر|
    block |گریه می‌دید و ز موجب بی‌خبر|
  block
    block |چون بسی بگریست خدمت کرد و رفت|
    block |از پیش آمد مرید خاص تفت|
  block
    block |گفت ای گریان چو ابر بی‌خبر|
    block |بر وفاق گریهٔ شیخ نظر|
  block
    block |الله الله الله ای وافی مرید|
    block |گر چه درتقلید هستی مستفید|
  block
    block |تا نگویی دیدم آن شه می‌گریست|
    block |من چو او بگریستم که آن منکریست|
  block
    block |گریهٔ پر جهل و پر تقلید و ظن|
    block |نیست هم‌چون گریهٔ آن متمن|
  block
    block |تو قیاس گریه بر گریه مساز|
    block |هست زین گریه بدان راه دراز|
  block
    block |هست آن از بعد سی‌ساله جهاد|
    block |عقل آنجا هیچ نتواند فتاد|
  block
    block |هست زان سوی خرد صد مرحله|
    block |عقل را واقف مدان زان قافله|
  block
    block |گریهٔ او نه از غمست و نه از فرح|
    block |روح داند گریهٔ عین الملح|
  block
    block |گریهٔ او خندهٔ او آن سریست|
    block |زانچ وهم عقل باشد آن بریست|
  block
    block |آب دیدهٔ او چو دیدهٔ او بود|
    block |دیدهٔ نادیده دیده کی شود|
  block
    block |آنچ او بیند نتان کردن مساس|
    block |نه از قیاس عقل و نه از راه حواس|
  block
    block |شب گریزد چونک نور آید ز دور|
    block |پس چه داند ظلمت شب حال نور|
  block
    block |پشه بگریزد ز باد با دها|
    block |پس چه داند پشه ذوق بادها|
  block
    block |چون قدیم آید حدث گردد عبث|
    block |پس کجا داند قدیمی را حدث|
  block
    block |بر حدث چون زد قدم دنگش کند|
    block |چونک کردش نیست هم‌رنگش کند|
  block
    block |گر بخواهی تو بیایی صد نظیر|
    block |لیک من پروا ندارم ای فقیر|
  block
    block |این الم و حم این حروف|
    block |چون عصای موسی آمد در وقوف|
  block
    block |حرفها ماند بدین حرف از برون|
    block |لیک باشد در صفات این زبون|
  block
    block |هر که گیرد او عصایی ز امتحان|
    block |کی بود چون آن عصا وقت بیان|
  block
    block |عیسویست این دم نه هر باد و دمی|
    block |که برآید از فرح یا از غمی|
  block
    block |این الم است و حم ای پدر|
    block |آمدست از حضرت مولی البشر|
  block
    block |هر الف لامی چه می‌ماند بدین|
    block |گر تو جان داری بدین چشمش مبین|
  block
    block |گر چه ترکیبش حروفست ای همام|
    block |می‌بماند هم به ترکیب عوام|
  block
    block |هست ترکیب محمد لحم و پوست|
    block |گرچه در ترکیب هر تن جنس اوست|
  block
    block |گوشت دارد پوست دارد استخوان|
    block |هیچ این ترکیب را باشد همان|
  block
    block |که اندر آن ترکیب آمد معجزات|
    block |که همه ترکیبها گشتند مات|
  block
    block |هم‌چنان ترکیب حم کتاب|
    block |هست بس بالا و دیگرها نشیب|
  block
    block |زانک زین ترکیب آید زندگی|
    block |هم‌چو نفخ صور در درماندگی|
  block
    block |اژدها گردد شکافد بحر را|
    block |چون عصا حم از داد خدا|
  block
    block |ظاهرش ماند به ظاهرها ولیک|
    block |قرص نان از قرص مه دورست نیک|
  block
    block |گریهٔ او خندهٔ او نطق او|
    block |نیست از وی هست محض خلق هو|
  block
    block |چونک ظاهرها گرفتند احمقان|
    block |وآن دقایق شد ازیشان بس نهان|
  block
    block |لاجرم محجوب گشتند از غرض|
    block |که دقیقه فوت شد در معترض|