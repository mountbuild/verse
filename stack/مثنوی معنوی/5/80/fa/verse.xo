
block |معشوقی از عاشق پرسید کی خود را دوست‌تر داری یا مرا  گفت من از خود مرده‌ام و به تو زنده‌ام از خود و از صفات خود نیست  شده‌ام و به تو هست شده‌ام علم خود را فراموش کرده‌ام و از علم تو  عالم شده‌ام قدرت خود را از یاد داده‌ام و از قدرت تو قادر شده‌ام اگر خود را دوست دارم ترا دوست داشته باشم و اگر ترا دوست دارم  خود را دوست داشته باشم  هر که را آینهٔ یقین باشد  گرچه خود بین خدای بین باشد  اخرج به صفاتی الی خلقی من رآک رآنی و من قصدک قصدنی و علی هذا|
  block
    block |گفت معشوقی به عاشق ز امتحان|
    block |در صبوحی کای فلان ابن الفلان|
  block
    block |مر مرا تو دوست‌تر داری عجب|
    block |یا که خود را راست گو یا ذا الکرب|
  block
    block |گفت من در تو چنان فانی شدم|
    block |که پرم از تتو ز ساران تا قدم|
  block
    block |بر من از هستی من جز نام نیست|
    block |در وجودم جز تو ای خوش‌کام نیست|
  block
    block |زان سبب فانی شدم من این چنین|
    block |هم‌چو سرکه در تو بحر انگبین|
  block
    block |هم‌چو سنگی کو شود کل لعل ناب|
    block |پر شود او از صفات آفتاب|
  block
    block |وصف آن سنگی نماند اندرو|
    block |پر شود از وصف خور او پشت و رو|
  block
    block |بعد از آن گر دوست دارد خویش را|
    block |دوستی خور بود آن ای فتا|
  block
    block |ور که خود را دوست دارد ای بجان|
    block |دوستی خویش باشد بی‌گمان|
  block
    block |خواه خود را دوست دارد لعل ناب|
    block |خواه تا او دوست دارد آفتاب|
  block
    block |اندرین دو دوستی خود فرق نیست|
    block |هر دو جانب جز ضیای شرق نیست|
  block
    block |تا نشد او لعل خود را دشمنست|
    block |زانک یک من نیست آنجا دو منست|
  block
    block |زانک ظلمانیست سنگ و روزکور|
    block |هست ظلمانی حقیقت ضد نور|
  block
    block |خویشتن را دوست دارد کافرست|
    block |زانک او مناع شمس اکبرست|
  block
    block |پس نشاید که بگوید سنگ انا|
    block |او همه تاریکیست و در فنا|
  block
    block |گفت فرعونی انا الحق گشت پست|
    block |گفت منصوری اناالحق و برست|
  block
    block |آن انا را لعنة الله در عقب|
    block |وین انا را رحمةالله ای محب|
  block
    block |زانک او سنگ سیه بد این عقیق|
    block |آن عدوی نور بود و این عشیق|
  block
    block |این انا هو بود در سر ای فضول|
    block |ز اتحاد نور نه از رای حلول|
  block
    block |جهد کن تا سنگیت کمتر شود|
    block |تا به لعلی سنگ تو انور شود|
  block
    block |صبر کن اندر جهاد و در عنا|
    block |دم به دم می‌بین بقا اندر فنا|
  block
    block |وصف سنگی هر زمان کم می‌شود|
    block |وصف لعلی در تو محکم می‌شود|
  block
    block |وصف هستی می‌رود از پیکرت|
    block |وصف مستی می‌فزاید در سرت|
  block
    block |سمع شو یکبارگی تو گوش‌وار|
    block |تا ز حلقهٔ لعل یابی گوشوار|
  block
    block |هم‌چو چه کن خاک می‌کن گر کسی|
    block |زین تن خاکی که در آبی رسی|
  block
    block |گر رسد جذبهٔ خدا آب معین|
    block |چاه ناکنده بجوشد از زمین|
  block
    block |کار می‌کن تو بگوش آن مباش|
    block |اندک اندک خاک چه را می‌تراش|
  block
    block |هر که رنجی دید گنجی شد پدید|
    block |هر که جدی کرد در جدی رسید|
  block
    block |گفت پیغمبر رکوعست و سجود|
    block |بر در حق کوفتن حلقهٔ وجود|
  block
    block |حلقهٔ آن در هر آنکو می‌زند|
    block |بهر او دولت سری بیرون کند|