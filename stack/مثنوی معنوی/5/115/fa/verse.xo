
block |در معنی لولاک لما خلقت الافلاک|
  block
    block |شد چنین شیخی گدای کو به کو|
    block |عشق آمد لاابالی اتقوا|
  block
    block |عشق جوشد بحر را مانند دیگ|
    block |عشق ساید کوه را مانند ریگ|
  block
    block |عشق‌بشکافد فلک را صد شکاف|
    block |عشق لرزاند زمین را از گزاف|
  block
    block |با محمد بود عشق پاک جفت|
    block |بهر عشق او را خدا لولاک گفت|
  block
    block |منتهی در عشق چون او بود فرد|
    block |پس مر او را ز انبیا تخصیص کرد|
  block
    block |گر نبودی بهر عشق پاک را|
    block |کی وجودی دادمی افلاک را|
  block
    block |من بدان افراشتم چرخ سنی|
    block |تا علو عشق را فهمی کنی|
  block
    block |منفعتهای دیگر آید ز چرخ|
    block |آن چو بیضه تابع آید این چو فرخ|
  block
    block |خاک را من خوار کردم یک سری|
    block |تا ز خواری عاشقان بویی بری|
  block
    block |خاک را دادیم سبزی و نوی|
    block |تا ز تبدیل فقیر آگه شوی|
  block
    block |با تو گویند این جبال راسیات|
    block |وصف حال عاشقان اندر ثبات|
  block
    block |گرچه آن معنیست و این نقش ای پسر|
    block |تا به فهم تو کند نزدیک‌تر|
  block
    block |غصه را با خار تشبیهی کنند|
    block |آن نباشد لیک تنبیهی کنند|
  block
    block |آن دل قاسی که سنگش خواندند|
    block |نامناسب بد مثالی راندند|
  block
    block |در تصور در نیاید عین آن|
    block |عیب بر تصویر نه نفیش مدان|