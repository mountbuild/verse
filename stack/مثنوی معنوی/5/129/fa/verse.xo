
block |مثل شیطان بر در رحمان|
  block
    block |حاش لله ایش شاء الله کان|
    block |حاکم آمد در مکان و لامکان|
  block
    block |هیچ کس در ملک او بی‌امر او|
    block |در نیفزاید سر یک تای مو|
  block
    block |ملک ملک اوست فرمان آن او|
    block |کمترین سگ بر در آن شیطان او|
  block
    block |ترکمان را گر سگی باشد به در|
    block |بر درش بنهاده باشد رو و سر|
  block
    block |کودکان خانه دمش می‌کشند|
    block |باشد اندر دست طفلان خوارمند|
  block
    block |باز اگر بیگانه‌ای معبر کند|
    block |حمله بر وی هم‌چو شیر نر کند|
  block
    block |که اشداء علی الکفار شد|
    block |با ولی گل با عدو چون خار شد|
  block
    block |ز آب تتماجی که دادش ترکمان|
    block |آنچنان وافی شدست و پاسبان|
  block
    block |پس سگ شیطان که حق هستش کند|
    block |اندرو صد فکرت و حیلت تند|
  block
    block |آب روها را غذای او کند|
    block |تا برد او آب روی نیک و بد|
  block
    block |این تتماجست آب روی عام|
    block |که سگ شیطان از آن یابد طعام|
  block
    block |بر در خرگاه قدرت جان او|
    block |چون نباشد حکم را قربان بگو|
  block
    block |گله گله از مرید و از مرید|
    block |چون سگ باسط ذراعی بالوصید|
  block
    block |بر در کهف الوهیت چو سگ|
    block |ذره ذره امرجو بر جسته رگ|
  block
    block |ای سگ دیو امتحان می‌کن که تا|
    block |چون درین ره می‌نهند این خلق پا|
  block
    block |حمله می‌کن منع می‌کن می‌نگر|
    block |تا که باشد ماده اندر صدق و نر|
  block
    block |پس اعوذ از بهر چه باشد چو سگ|
    block |گشته باشد از ترفع تیزتگ|
  block
    block |این اعوذ آنست کای ترک خطا|
    block |بانگ بر زن بر سگت ره بر گشا|
  block
    block |تا بیایم بر در خرگاه تو|
    block |حاجتی خواهم ز جود و جاه تو|
  block
    block |چونک ترک از سطوت سگ عاجزست|
    block |این اعوذ و این فغان ناجایزست|
  block
    block |ترک هم گوید اعوذ از سگ که من|
    block |هم ز سگ در مانده‌ام اندر وطن|
  block
    block |تو نمی‌یاری برین در آمدن|
    block |من نمی‌آرم ز در بیرون شدن|
  block
    block |خاک اکنون بر سر ترک و قنق|
    block |که یکی سگ هر دو را بندد عنق|
  block
    block |حاش لله ترک بانگی بر زند|
    block |سگ چه باشد شیر نر خون قی کند|
  block
    block |ای که خود را شیر یزدان خوانده‌ای|
    block |سالها شد با سگی در مانده‌ای|
  block
    block |چون کند این سگ برای تو شکار|
    block |چون شکار سگ شدستی آشکار|