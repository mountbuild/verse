
block |صاحب‌دلی دید سگ حامله در شکم آن سگ‌بچگان بانگ می‌کردند در تعجب ماند کی حکمت بانگ سگ پاسبانیست بانگ در اندرون شکم مادر پاسبانی نیست و نیز بانگ جهت یاری خواستن و شیر خواستن باشد و غیره و آنجا هیچ این فایده‌ها نیست چون به خویش آمد با حضرت مناجات کرد و ما یعلم تاویله الا الله جواب آمد کی آن صورت حال قومیست از حجاب بیرون نیامده و چشم دل باز ناشده دعوی بصیرت کنند و مقالات گویند از آن نی ایشان را قوتی و یاریی رسد و نه مستمعان را هدایتی  و رشدی|
  block
    block |آن یکی می‌دید خواب اندر چله|
    block |در رهی ماده سگی بد حامله|
  block
    block |ناگهان آواز سگ‌بچگان شنید|
    block |سگ‌بچه اندر شکم بد ناپدید|
  block
    block |بس عجب آمد ورا آن بانگها|
    block |سگ‌بچه اندر شکم چون زد ندا|
  block
    block |سگ‌بچه اندر شکم ناله کنان|
    block |هیچ‌کس دیدست این اندر جهان|
  block
    block |چون بجست از واقعه آمد به خویش|
    block |حیرت او دم به دم می‌گشت بیش|
  block
    block |در چله کس نی که گردد عقده حل|
    block |جز که درگاه خدا عز و جل|
  block
    block |گفت یا رب زین شکال و گفت و گو|
    block |در چله وا مانده‌ام از ذکر تو|
  block
    block |پر من بگشای تا پران شوم|
    block |در حدیقهٔ ذکر و سیبستان شوم|
  block
    block |آمدش آواز هاتف در زمان|
    block |که آن مثالی دان ز لاف جاهلان|
  block
    block |کز حجاب و پرده بیرون نامده|
    block |چشم بسته بیهده گویان شده|
  block
    block |بانگ سگ اندر شکم باشد زیان|
    block |نه شکارانگیز و نه شب پاسبان|
  block
    block |گرگ نادیده که منع او بود|
    block |دزد نادیده که دفع او شود|
  block
    block |از حریصی وز هوای سروری|
    block |در نظر کند و بلافیدن جری|
  block
    block |از هوای مشتری و گرم‌دار|
    block |بی بصیرت پا نهاده در فشار|
  block
    block |ماه نادیده نشانها می‌دهد|
    block |روستایی را بدان کژ می‌نهد|
  block
    block |از برای مشتری در وصف ماه|
    block |صد نشان نادیده گوید بهر جاه|
  block
    block |مشتری کو سود دارد خود یکیست|
    block |لیک ایشان را درو ریب و شکیست|
  block
    block |از هوای مشتری بی‌شکوه|
    block |مشتری را باد دادند این گروه|
  block
    block |مشتری ماست الله اشتری|
    block |از غم هر مشتری هین برتر آ|
  block
    block |مشتریی جو که جویان توست|
    block |عالم آغاز و پایان توست|
  block
    block |هین مکش هر مشتری را تو به دست|
    block |عشق‌بازی با دو معشوقه بدست|
  block
    block |زو نیابی سود و مایه گر خرد|
    block |نبودش خود قیمت عقل و خرد|
  block
    block |نیست او را خود بهای نیم نعل|
    block |تو برو عرضه کنی یاقوت و لعل|
  block
    block |حرص کورت کرد و محرومت کند|
    block |دیو هم‌چون خویش مرجومت کند|
  block
    block |هم‌چنانک اصحاب فیل و قوم لوط|
    block |کردشان مرجوم چون خود آن سخوط|
  block
    block |مشتری را صابران در یافتند|
    block |چون سوی هر مشتری نشتافتند|
  block
    block |آنک گردانید رو زان مشتری|
    block |بخت و اقبال و بقا شد زو بری|
  block
    block |ماند حسرت بر حریصان تا ابد|
    block |هم‌چو حال اهل ضروان در حسد|