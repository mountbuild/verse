
block |جواب گفتن خر روباه را|
  block
    block |گفت رو رو هین ز پیشم ای عدو|
    block |تا نبینم روی تو ای زشت‌رو|
  block
    block |آن خدایی که ترا بدبخت کرد|
    block |روی زشتت را کریه و سخت کرد|
  block
    block |با کدامین روی می‌آیی به من|
    block |این چنین سغری ندارد کرگدن|
  block
    block |رفته‌ای در خون جانم آشکار|
    block |که ترا من ره‌برم تا مرغزار|
  block
    block |تا بدیدم روی عزرائیل را|
    block |باز آوردی فن و تسویل را|
  block
    block |گرچه من ننگ خرانم یا خرم|
    block |جانورم جان دارم این را کی خرم|
  block
    block |آنچ من دیدم ز هول بی‌امان|
    block |طفل دیدی پیر گشتی در زمان|
  block
    block |بی‌دل و جان از نهیب آن شکوه|
    block |سرنگون خود را در افکندم ز کوه|
  block
    block |بسته شد پایم در آن دم از نهیب|
    block |چون بدیدم آن عذاب بی‌حجاب|
  block
    block |عهد کردم با خدا کای ذوالمنن|
    block |برگشا زین بستگی تو پای من|
  block
    block |تا ننوشم وسوسهٔ کس بعد ازین|
    block |عهد کردم نذر کردم ای معین|
  block
    block |حق گشاده کرد آن دم پای من|
    block |زان دعا و زاری و ایمای من|
  block
    block |ورنه اندر من رسیدی شیر نر|
    block |چون بدی در زیر پنجهٔ شیر خر|
  block
    block |باز بفرستادت آن شیر عرین|
    block |سوی من از مکر ای بئس القرین|
  block
    block |حق ذات پاک الله الصمد|
    block |که بود به مار بد از یار بد|
  block
    block |مار بد جانی ستاند از سلیم|
    block |یار بد آرد سوی نار مقیم|
  block
    block |از قرین بی‌قول و گفت و گوی او|
    block |خو بدزدد دل نهان از خوی او|
  block
    block |چونک او افکند بر تو سایه را|
    block |دزدد آن بی‌مایه از تو مایه را|
  block
    block |عقل تو گر اژدهایی گشت مست|
    block |یار بد او را زمرد دان که هست|
  block
    block |دیدهٔ عقلت بدو بیرون جهد|
    block |طعن اوت اندر کف طاعون نهد|