
block |دادن شاه گوهر را میان دیوان و مجمع به دست وزیر کی این چند ارزد و مبالغه کردن وزیر در قیمت او و فرمودن شاه او را کی اکنون این را بشکن و گفت وزیر کی این را چون بشکنم الی آخر القصه|
  block
    block |شاه روزی جانب دیوان شتافت|
    block |جمله ارکان را در آن دیوان بیافت|
  block
    block |گوهری بیرون کشید او مستنیر|
    block |پس نهادش زود در کف وزیر|
  block
    block |گفت چونست و چه ارزد این گهر|
    block |گفت به ارزد ز صد خروار زر|
  block
    block |گفت بشکن گفت چونش بشکنم|
    block |نیک‌خواه مخزن و مالت منم|
  block
    block |چون روا دارم که مثل این گهر|
    block |که نیاید در بها گردد هدر|
  block
    block |گفت شاباش و بدادش خلعتی|
    block |گوهر از وی بستد آن شاه و فتی|
  block
    block |کرد ایثار وزیر آن شاه جود|
    block |هر لباس و حله کو پوشیده بود|
  block
    block |ساعتیشان کرد مشغول سخن|
    block |از قضیه تازه و راز کهن|
  block
    block |بعد از آن دادش به دست حاجبی|
    block |که چه ارزد این به پیش طالبی|
  block
    block |گفت ارزد این به نیمهٔ مملکت|
    block |کش نگهدارا خدا از مهلکت|
  block
    block |گفت بشکن گفت ای خورشیدتیغ|
    block |بس دریغست این شکستن را دریغ|
  block
    block |قیمتش بگذار بین تاب و لمع|
    block |که شدست این نور روز او را تبع|
  block
    block |دست کی جنبد مرا در کسر او|
    block |که خزینهٔ شاه را باشم عدو|
  block
    block |شاه خلعت داد ادرارش فزود|
    block |پس دهان در مدح عقل او گشود|
  block
    block |بعد یک ساعت به دست میر داد|
    block |در را آن امتحان کن باز داد|
  block
    block |او همین گفت و همه میران همین|
    block |هر یکی را خلعتی داد او ثمین|
  block
    block |جامگیهاشان همی‌افزود شاه|
    block |آن خسیسان را ببرد از ره به جاه|
  block
    block |این چنین گفتند پنجه شصت امیر|
    block |جمله یک یک هم به تقلید وزیر|
  block
    block |گرچه تقلدست استون جهان|
    block |هست رسوا هر مقلد ز امتحان|