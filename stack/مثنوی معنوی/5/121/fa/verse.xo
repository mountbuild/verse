
block |غالب شدن مکر روبه بر استعصام خر|
  block
    block |خر بسی کوشید و او را دفع گفت|
    block |لیک جوع الکلب با خر بود جفت|
  block
    block |غالب آمد حرص و صبرش بد ضعیف|
    block |بس گلوها که برد عشق رغیف|
  block
    block |زان رسولی کش حقایق داد دست|
    block |کاد فقر ان یکن کفر آمدست|
  block
    block |گشته بود آن خر مجاعت را اسیر|
    block |گفت اگر مکرست یک ره مرده گیر|
  block
    block |زین عذاب جوع باری وا رهم|
    block |گر حیات اینست من مرده بهم|
  block
    block |گر خر اول توبه و سوگند خورد|
    block |عاقبت هم از خری خبطی بکرد|
  block
    block |حرص کور و احمق و نادان کند|
    block |مرگ را بر احمقان آسان کند|
  block
    block |نیست آسان مرگ بر جان خران|
    block |که ندارند آب جان جاودان|
  block
    block |چون ندارد جان جاوید او شقیست|
    block |جرات او بر اجل از احمقیست|
  block
    block |جهد کن تا جان مخلد گردد|
    block |تا به روز مرگ برگی باشدت|
  block
    block |اعتمادش نیز بر رازق نبود|
    block |که بر افشاند برو از غیب جود|
  block
    block |تاکنونش فضل بی‌روزی نداشت|
    block |گرچه گه‌گه بر تنش جوعی گماشت|
  block
    block |گر نباشد جوع صد رنج دگر|
    block |از پی هیضه بر آرد از تو سر|
  block
    block |رنج جوع اولی بود خود زان علل|
    block |هم به لطف و هم به خفت هم عمل|
  block
    block |رنج جوع از رنجها پاکیزه‌تر|
    block |خاصه در جوعست صد نفع و هنر|