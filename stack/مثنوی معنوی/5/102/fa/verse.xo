
block |جواب گفتن خر روباه را کی توکل بهترین کسبهاست کی هر  کسبی محتاجست به توکل کی ای خدا این کار مرا راست آر و دعا  متضمن توکلست و توکل کسبی است کی به هیچ کسبی دیگر محتاج  نیست الی آخره|
  block
    block |گفت من به از توکل بر ربی|
    block |می‌ندانم در دو عالم مکسبی|
  block
    block |کسب شکرش را نمی‌دانم ندید|
    block |تا کشد رزق خدا رزق و مزید|
  block
    block |بحثشان بسیار شد اندر خطاب|
    block |مانده گشتند از سؤال و از جواب|
  block
    block |بعد از آن گفتش بدان در مملکه|
    block |نهی لا تلقوا بایدی تهلکه|
  block
    block |صبر در صحرای خشک و سنگ‌لاخ|
    block |احمقی باشد جهان حق فراخ|
  block
    block |نقل کن زینجا به سوی مرغزار|
    block |می‌چر آنجا سبزه گرد جویبار|
  block
    block |مرغزاری سبز مانند جنان|
    block |سبزه رسته اندر آنجا تا میان|
  block
    block |خرم آن حیوان که او آنجا شود|
    block |اشتر اندر سبزه ناپیدا شود|
  block
    block |هر طرف در وی یکی چشمهٔ روان|
    block |اندرو حیوان مرفه در امان|
  block
    block |از خری او را نمی‌گفت ای لعین|
    block |تو از آن‌جایی چرا زاری چنین|
  block
    block |کو نشاط و فربهی و فر تو|
    block |چیست این لاغر تن مضطر تو|
  block
    block |شرح روضه گر دروغ و زور نیست|
    block |پس چرا چشمت ازو مخمور نیست|
  block
    block |این گدا چشمی و این نادیدگی|
    block |از گدایی تست نه از بگلربگی|
  block
    block |چون ز چشمه آمدی چونی تو خشک|
    block |ور تو ناف آهویی کو بوی مشک|
  block
    block |زانک می‌گویی و شرحش می‌کنی|
    block |چون نشانی در تو نامد ای سنی|