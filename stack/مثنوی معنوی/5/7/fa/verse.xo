
block |بیان آنک نماز و روزه و همه چیزهای برونی گواهیهاست بر نور اندرونی|
  block
    block |این نماز و روزه و حج و جهاد|
    block |هم گواهی دادنست از اعتقاد|
  block
    block |این زکات و هدیه و ترک حسد|
    block |هم گواهی دادنست از سر خود|
  block
    block |خوان و مهمانی پی اظهار راست|
    block |کای مهان ما با شما گشتیم راست|
  block
    block |هدیه‌ها و ارمغان و پیش‌کش|
    block |شد گواه آنک هستم با تو خوش|
  block
    block |هر کسی کوشد به مالی یا فسون|
    block |چیست دارم گوهری در اندرون|
  block
    block |گوهری دارم ز تقوی یا سخا|
    block |این زکات و روزه در هر دو گوا|
  block
    block |روزه گوید کرد تقوی از حلال|
    block |در حرامش دان که نبود اتصال|
  block
    block |وان زکاتش گفت کو از مال خویش|
    block |می‌دهد پس چون بدزدد ز اهل کیش|
  block
    block |گر بطراری کند پس دو گواه|
    block |جرح شد در محکمهٔ عدل اله|
  block
    block |هست صیاد ار کند دانه نثار|
    block |نه ز رحم و جود بل بهر شکار|
  block
    block |هست گربهٔ روزه‌دار اندر صیام|
    block |خفته کرده خویش بهر صید خام|
  block
    block |کرده بدظن زین کژی صد قوم را|
    block |کرده بدنام اهل جود و صوم را|
  block
    block |فضل حق با این که او کژ می‌تند|
    block |عاقبت زین جمله پاکش می‌کند|
  block
    block |سبق برده رحمتش وان غدر را|
    block |داده نوری که نباشد بدر را|
  block
    block |کوششش را شسته حق زین اختلاط|
    block |غسل داده رحمت او را زین خباط|
  block
    block |تا که غفاری او ظاهر شود|
    block |مغفری کلیش را غافر شود|
  block
    block |آب بهر این ببارید از سماک|
    block |تا پلیدان را کند از خبث پاک|