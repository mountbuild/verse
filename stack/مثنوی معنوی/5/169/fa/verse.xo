
block |خنده گرفتن آن کنیزک را از ضعف شهوت خلیفه و قوت شهوت آن امیر و فهم کردن خلیفه از خندهٔ کنیزک|
  block
    block |زن بدید آن سستی او از شگفت|
    block |آمد اندر قهقهه خنده‌ش گرفت|
  block
    block |یادش آمد مردی آن پهلوان|
    block |که بکشت او شیر و اندامش چنان|
  block
    block |غالب آمد خندهٔ زن شد دراز|
    block |جهد می‌کرد و نمی‌شد لب فراز|
  block
    block |سخت می‌خندید هم‌چون بنگیان|
    block |غالب آمد خنده بر سود و زیان|
  block
    block |هرچه اندیشید خنده می‌فزود|
    block |هم‌چو بند سیل ناگاهان گشود|
  block
    block |گریه و خنده غم و شادی دل|
    block |هر یکی را معدنی دان مستقل|
  block
    block |هر یکی را مخزنی مفتاح آن|
    block |ای برادر در کف فتاح دان|
  block
    block |هیچ ساکن می‌نشد آن خنده زو|
    block |پس خلیفه طیره گشت و تندخو|
  block
    block |زود شمشیر از غلافش بر کشید|
    block |گفت سر خنده واگو ای پلید|
  block
    block |در دلم زین خنده ظنی اوفتاد|
    block |راستی گو عشوه نتوانیم داد|
  block
    block |ور خلاف راستی بفریبیم|
    block |یا بهانهٔ چرب آری تو به دم|
  block
    block |من بدانم در دل من روشنیست|
    block |بایدت گفتن هر آنچ گفتنیست|
  block
    block |در دل شاهان تو ماهی دان سطبر|
    block |گرچه گه گه شد ز غفلت زیر ابر|
  block
    block |یک چراغی هست در دل وقت گشت|
    block |وقت خشم و حرص آید زیر طشت|
  block
    block |آن فراست این زمان یار منست|
    block |گر نگویی آنچ حق گفتنست|
  block
    block |من بدین شمشیر برم گردنت|
    block |سود نبود خود بهانه کردنت|
  block
    block |ور بگویی راست آزادت کنم|
    block |حق یزدان نشکنم شادت کنم|
  block
    block |هفت مصحف آن زمان برهم نهاد|
    block |خورد سوگند و چنین تقریر داد|