
block |استعانت آب از حق جل جلاله بعد از تیره شدن|
  block
    block |ناله از باطن برآرد کای خدا|
    block |آنچ دادی دادم و ماندم گدا|
  block
    block |ریختم سرمایه بر پاک و پلید|
    block |ای شه سرمایه‌ده هل من مزید|
  block
    block |ابر را گوید ببر جای خوشش|
    block |هم تو خورشیدا به بالا بر کشش|
  block
    block |راههای مختلف می‌راندش|
    block |تا رساند سوی بحر بی‌حدش|
  block
    block |خود غرض زین آب جان اولیاست|
    block |کو غسول تیرگیهای شماست|
  block
    block |چون شود تیره ز غدر اهل فرش|
    block |باز گردد سوی پاکی بخش عرش|
  block
    block |باز آرد زان طرف دامن کشان|
    block |از طهارات محیط او درسشان|
  block
    block |از تیمم وا رماند جمله را|
    block |وز تحری طالبان قبله را|
  block
    block |ز اختلاط خلق یابد اعتلال|
    block |آن سفر جوید که ارحنا یا بلال|
  block
    block |ای بلال خوش‌نوای خوش‌صهیل|
    block |میذنه بر رو بزن طبل رحیل|
  block
    block |جان سفر رفت و بدن اندر قیام|
    block |وقت رجعت زین سبب گوید سلام|
  block
    block |این مثل چون واسطه‌ست اندر کلام|
    block |واسطه شرطست بهر فهم عام|
  block
    block |اندر آتش کی رود بی‌واسطه|
    block |جز سمندر کو رهید از رابطه|
  block
    block |واسطهٔ حمام باید مر ترا|
    block |تا ز آتش خوش کنی تو طبع را|
  block
    block |چون نتانی شد در آتش چون خلیل|
    block |گشت حمامت رسول آبت دلیل|
  block
    block |سیری از حقست لیک اهل طبع|
    block |کی رسد بی‌واسطهٔ نان در شبع|
  block
    block |لطف از حقست لیکن اهل تن|
    block |درنیابد لطف بی‌پردهٔ چمن|
  block
    block |چون نماند واسطهٔ تن بی‌حجاب|
    block |هم‌چو موسی نور مه یابد ز جیب|
  block
    block |این هنرها آب را هم شاهدست|
    block |که اندرونش پر ز لطف ایزدست|