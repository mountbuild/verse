
block |مناجات|
  block
    block |ای خدای بی‌نظیر ایثار کن|
    block |گوش را چون حلقه دادی زین سخن|
  block
    block |گوش ما گیر و بدان مجلس کشان|
    block |کز رحیقت می‌خورند آن سرخوشان|
  block
    block |چون به ما بویی رسانیدی ازین|
    block |سر مبند آن مشک را ای رب دین|
  block
    block |از تو نوشند ار ذکورند ار اناث|
    block |بی‌دریغی در عطا یا مستغاث|
  block
    block |ای دعا ناگفته از تو مستجاب|
    block |داده دل را هر دمی صد فتح باب|
  block
    block |چند حرفی نقش کردی از رقوم|
    block |سنگها از عشق آن شد هم‌چو موم|
  block
    block |نون ابرو صاد چشم و جیم گوش|
    block |بر نوشتی فتنهٔ صد عقل و هوش|
  block
    block |زان حروفت شد خرد باریک‌ریس|
    block |نسخ می‌کن ای ادیب خوش‌نویس|
  block
    block |در خور هر فکر بسته بر عدم|
    block |دم به دم نقش خیالی خوش رقم|
  block
    block |حرفهای طرفه بر لوح خیال|
    block |بر نوشته چشم و عارض خد و خال|
  block
    block |بر عدم باشم نه بر موجود مست|
    block |زانک معشوق عدم وافی‌ترست|
  block
    block |عقل را خط خوان آن اشکال کرد|
    block |تا دهد تدبیرها را زان نورد|