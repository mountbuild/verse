
block |تمثیل لوح محفوظ و ادراک عقل هر کسی از آن لوح آنک امر و قسمت و مقدور هر روزهٔ ویست هم چون ادراک جبرئیل علیه‌السلام  هر روزی از لوح اعظم  عقل مثال جبرئیلست و نظر او به تفکر به سوی غیبی که معهود اوست در  تفکر و اندیشهٔ کیفیت معاش و بیرون شو کارهای هر روزینه مانند نظر  جبرئیلست در لوح و فهم کردن او از لوح|
  block
    block |چون ملک از لوح محفوظ آن خرد|
    block |هر صباحی درس هر روزه برد|
  block
    block |بر عدم تحریرها بین بی‌بنان|
    block |و از سوادش حیرت سوداییان|
  block
    block |هر کسی شد بر خیالی ریش گاو|
    block |گشته در سودای گنجی کنج‌کاو|
  block
    block |از خیالی گشته شخصی پرشکوه|
    block |روی آورده به معدنهای کوه|
  block
    block |وز خیالی آن دگر با جهد مر|
    block |رو نهاده سوی دریا بهر در|
  block
    block |وآن دگر بهر ترهب در کنشت|
    block |وآن یکی اندر حریصی سوی کشت|
  block
    block |از خیال آن ره‌زن رسته شده|
    block |وز خیال این مرهم خسته شده|
  block
    block |در پری‌خوانی یکی دل کرده گم|
    block |بر نجوم آن دیگری بنهاده سم|
  block
    block |این روشها مختلف بیند برون|
    block |زان خیالات ملون ز اندرون|
  block
    block |این در آن حیران شده کان بر چیست|
    block |هر چشنده آن دگر را نافیست|
  block
    block |آن خیالات ار نبد نامؤتلف|
    block |چون ز بیرون شد روشها مختلف|
  block
    block |قبلهٔ جان را چو پنهان کرده‌اند|
    block |هر کسی رو جانبی آورده‌اند|