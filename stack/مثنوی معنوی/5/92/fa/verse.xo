
block |باز خواندن شه‌زاده نصوح را از بهر دلاکی بعد از استحکام توبه و قبول توبه و بهانه کردن او و دفع گفتن|
  block
    block |بعد از آن آمد کسی کز مرحمت|
    block |دختر سلطان ما می‌خواندت|
  block
    block |دختر شاهت همی‌خواند بیا|
    block |تا سرش شویی کنون ای پارسا|
  block
    block |جز تو دلاکی نمی‌خواهد دلش|
    block |که بمالد یا بشوید با گلش|
  block
    block |گفت رو رو دست من بی‌کار شد|
    block |وین نصوح تو کنون بیمار شد|
  block
    block |رو کسی دیگر بجو اشتاب و تفت|
    block |که مرا والله دست از کار رفت|
  block
    block |با دل خود گفت کز حد رفت جرم|
    block |از دل من کی رود آن ترس و گرم|
  block
    block |من بمردم یک ره و باز آمدم|
    block |من چشیدم تلخی مرگ و عدم|
  block
    block |توبه‌ای کردم حقیقت با خدا|
    block |نشکنم تا جان شدن از تن جدا|
  block
    block |بعد آن محنت کرا بار دگر|
    block |پا رود سوی خطر الا که خر|