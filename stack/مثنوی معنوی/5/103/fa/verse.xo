
block |مثل آوردن اشتر در بیان آنک در مخبر دولتی فر و اثر آن  چون نبینی جای متهم داشتن باشد کی او مقلدست در آن|
  block
    block |آن یکی پرسید اشتر را که هی|
    block |از کجا می‌آیی ای اقبال پی|
  block
    block |گفت از حمام گرم کوی تو|
    block |گفت خود پیداست در زانوی تو|
  block
    block |مار موسی دید فرعون عنود|
    block |مهلتی می‌خواست نرمی می‌نمود|
  block
    block |زیرکان گفتند بایستی که این|
    block |تندتر گشتی چو هست او رب دین|
  block
    block |معجزه‌گر اژدها گر مار بد|
    block |نخوت و خشم خدایی‌اش چه شد|
  block
    block |رب اعلی گر ویست اندر جلوس|
    block |بهر یک کرمی چیست این چاپلوس|
  block
    block |نفس تو تا مست نقلست و نبید|
    block |دانک روحت خوشهٔ غیبی ندید|
  block
    block |که علاماتست زان دیدار نور|
    block |التجافی منک عن دار الغرور|
  block
    block |مرغ چون بر آب شوری می‌تند|
    block |آب شیرین را ندیدست او مدد|
  block
    block |بلک تقلیدست آن ایمان او|
    block |روی ایمان را ندیده جان او|
  block
    block |پس خطر باشد مقلد را عظیم|
    block |از ره و ره‌زن ز شیطان رجیم|
  block
    block |چون ببیند نور حق آمن شود|
    block |ز اضطرابات شک او ساکن شود|
  block
    block |تا کف دریا نیاید سوی خاک|
    block |که اصل او آمد بود در اصطکاک|
  block
    block |خاکی است آن کف غریبست اندر آب|
    block |در غریبی چاره نبود ز اضطراب|
  block
    block |چونک چشمش باز شد و آن نقش خواند|
    block |دیو را بر وی دگر دستی نماند|
  block
    block |گرچه با روباه خر اسرار گفت|
    block |سرسری گفت و مقلدوار گفت|
  block
    block |آب را بستود و او تایق نبود|
    block |رخ درید و جامه او عاشق نبود|
  block
    block |از منافق عذر رد آمد نه خوب|
    block |زانک در لب بود آن نه در قلوب|
  block
    block |بوی سیبش هست جزو سیب نیست|
    block |بو درو جز از پی آسیب نیست|
  block
    block |حملهٔ زن در میان کارزار|
    block |نشکند صف بلک گردد کارزار|
  block
    block |گرچه می‌بینی چو شیر اندر صفش|
    block |تیغ بگرفته همی‌لرزد کفش|
  block
    block |وای آنک عقل او ماده بود|
    block |نفس زشتش نر و آماده بود|
  block
    block |لاجرم مغلوب باشد عقل او|
    block |جز سوی خسران نباشد نقل او|
  block
    block |ای خنک آن کس که عقلش نر بود|
    block |نفس زشتش ماده و مضطر بود|
  block
    block |عقل جزوی‌اش نر و غالب بود|
    block |نفس انثی را خرد سالب بود|
  block
    block |حملهٔ ماده به صورت هم جریست|
    block |آفت او هم‌چو آن خر از خریست|
  block
    block |وصف حیوانی بود بر زن فزون|
    block |زانک سوی رنگ و بو دارد رکون|
  block
    block |رنگ و بوی سبزه‌زار آن خر شنید|
    block |جمله حجتها ز طبع او رمید|
  block
    block |تشنه محتاج مطر شد وابر نه|
    block |نفس را جوع البقر بد صبر نه|
  block
    block |اسپر آهن بود صبر ای پدر|
    block |حق نبشته بر سپر جاء الظفر|
  block
    block |صد دلیل آرد مقلد در بیان|
    block |از قیاسی گوید آن را نه از عیان|
  block
    block |مشک‌آلودست الا مشک نیست|
    block |بوی مشکستش ولی جز پشک نیست|
  block
    block |تا که پشکی مشک گردد ای مرید|
    block |سالها باید در آن روضه چرید|
  block
    block |که نباید خورد و جو هم‌چون خران|
    block |آهوانه در ختن چر ارغوان|
  block
    block |جز قرنفل یا سمن یا گل مچر|
    block |رو به صحرای ختن با آن نفر|
  block
    block |معده را خو کن بدان ریحان و گل|
    block |تا بیابی حکمت و قوت رسل|
  block
    block |خوی معده زین که و جو باز کن|
    block |خوردن ریحان و گل آغاز کن|
  block
    block |معدهٔ تن سوی کهدان می‌کشد|
    block |معدهٔ دل سوی ریحان می‌کشد|
  block
    block |هر که کاه و جو خورد قربان شود|
    block |هر که نور حق خورد قرآن شود|
  block
    block |نیم تو مشکست و نیمی پشک هین|
    block |هین میفزا پشک افزا مشک چین|
  block
    block |آن مقلد صد دلیل و صد بیان|
    block |در زبان آرد ندارد هیچ جان|
  block
    block |چونک گوینده ندارد جان و فر|
    block |گفت او را کی بود برگ و ثمر|
  block
    block |می‌کند گستاخ مردم را به راه|
    block |او بجان لرزان‌ترست از برگ کاه|
  block
    block |پس حدیثش گرچه بس با فر بود|
    block |در حدیثش لرزه هم مضمر بود|