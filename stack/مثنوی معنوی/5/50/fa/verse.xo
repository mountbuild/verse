
block |در معنی این بیت «گر راه روی راه برت بگشایند   ور نیست شوی بهستیت بگرایند»|
  block
    block |گر زلیخا بست درها هر طرف|
    block |یافت یوسف هم ز جنبش منصرف|
  block
    block |باز شد قفل و در و شد ره پدید|
    block |چون توکل کرد یوسف برجهید|
  block
    block |گر چه رخنه نیست عالم را پدید|
    block |خیره یوسف‌وار می‌باید دوید|
  block
    block |تا گشاید قفل و در پیدا شود|
    block |سوی بی‌جایی شما را جا شود|
  block
    block |آمدی اندر جهان ای ممتحن|
    block |هیچ می‌بینی طریق آمدن|
  block
    block |تو ز جایی آمدی وز موطنی|
    block |آمدن را راه دانی هیچ نی|
  block
    block |گر ندانی تا نگویی راه نیست|
    block |زین ره بی‌راهه ما را رفتنیست|
  block
    block |می‌روی در خواب شادان چپ و راست|
    block |هیچ دانی راه آن میدان کجاست|
  block
    block |تو ببند آن چشم و خود تسلیم کن|
    block |خویش را بینی در آن شهر کهن|
  block
    block |چشم چون بندی که صد چشم خمار|
    block |بند چشم تست این سو از غرار|
  block
    block |چارچشمی تو ز عشق مشتری|
    block |بر امید مهتری و سروری|
  block
    block |ور بخسپی مشتری بینی به خواب|
    block |چغد بد کی خواب بیند جز خراب|
  block
    block |مشتری خواهی بهر دم پیچ پیچ|
    block |تو چه داری که فروشی هیچ هیچ|
  block
    block |گر دلت را نان بدی یا چاشتی|
    block |از خریداران فراغت داشتی|