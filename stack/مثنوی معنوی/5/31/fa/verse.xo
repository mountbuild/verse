
block |در بیان آنک عقل و روح در آب و گل محبوس‌اند هم‌چون هاروت و ماروت در چاه بابل|
  block
    block |هم‌چو هاروت و چو ماروت آن دو پاک|
    block |بسته‌اند اینجا به چاه سهمناک|
  block
    block |عالم سفلی و شهوانی درند|
    block |اندرین چه گشته‌اند از جرم‌بند|
  block
    block |سحر و ضد سحر را بی‌اختیار|
    block |زین دو آموزند نیکان و شرار|
  block
    block |لیک اول پند بدهندش که هین|
    block |سحر را از ما میاموز و مچین|
  block
    block |ما بیاموزیم این سحر ای فلان|
    block |از برای ابتلا و امتحان|
  block
    block |که امتحان را شرط باشد اختیار|
    block |اختیاری نبودت بی‌اقتدار|
  block
    block |میلها هم‌چون سگان خفته‌اند|
    block |اندریشان خیر و شر بنهفته‌اند|
  block
    block |چونک قدرت نیست خفتند این رده|
    block |هم‌چو هیزم‌پاره‌ها و تن‌زده|
  block
    block |تا که مرداری در آید در میان|
    block |نفخ صور حرص کوبد بر سگان|
  block
    block |چون در آن کوچه خری مردار شد|
    block |صد سگ خفته بدان بیدار شد|
  block
    block |حرصهای رفته اندر کتم غیب|
    block |تاختن آورد سر بر زد ز جیب|
  block
    block |موبه موی هر سگی دندان شده|
    block |وز برای حیله دم جنبان شده|
  block
    block |نیم زیرش حیله بالا آن غضب|
    block |چون ضعیف آتش که یابد او حطب|
  block
    block |شعله شعله می‌رسد از لامکان|
    block |می‌رود دود لهب تا آسمان|
  block
    block |صد چنین سگ اندرین تن خفته‌اند|
    block |چون شکاری نیستشان بنهفته‌اند|
  block
    block |یا چو بازانند و دیده دوخته|
    block |در حجاب از عشق صیدی سوخته|
  block
    block |تا کله بردارد و بیند شکار|
    block |آنگهان سازد طواف کوهسار|
  block
    block |شهوت رنجور ساکن می‌بود|
    block |خاطر او سوی صحت می‌رود|
  block
    block |چون ببیند نان و سیب و خربزه|
    block |در مصاف آید مزه و خوف بزه|
  block
    block |گر بود صبار دیدن سود اوست|
    block |آن تهیج طبع سستش را نکوست|
  block
    block |ور نباشد صبر پس نادیده به|
    block |تیر دور اولی ز مرد بی‌زره|