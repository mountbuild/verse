
block |صفت طاوس و طبع او و سبب کشتن ابراهیم علیه‌السلام او را|
  block
    block |آمدیم اکنون به طاوس دورنگ|
    block |کو کند جلوه برای نام و ننگ|
  block
    block |همت او صید خلق از خیر و شر|
    block |وز نتیجه و فایدهٔ آن بی‌خبر|
  block
    block |بی‌خبر چون دام می‌گیرد شکار|
    block |دام را چه علم از مقصود کار|
  block
    block |دام را چه ضر و چه نفع از گرفت|
    block |زین گرفت بیهده‌ش دارم شگفت|
  block
    block |ای برادر دوستان افراشتی|
    block |با دو صد دلداری و بگذاشتی|
  block
    block |کارت این بودست از وقت ولاد|
    block |صید مردم کردن از دام وداد|
  block
    block |زان شکار و انبهی و باد و بود|
    block |دست در کن هیچ یابی تار و پود|
  block
    block |بیشتر رفتست و بیگاهست روز|
    block |تو به جد در صید خلقانی هنوز|
  block
    block |آن یکی می‌گیر و آن می‌هل ز دام|
    block |وین دگر را صید می‌کن چون لام|
  block
    block |باز این را می‌هل و می‌جو دگر|
    block |اینت لعب کودکان بی‌خبر|
  block
    block |شب شود در دام تو یک صید نی|
    block |دام بر تو جز صداع و قید نی|
  block
    block |پس تو خود را صید می‌کردی به دام|
    block |که شدی محبوس و محرومی ز کام|
  block
    block |در زمانه صاحب دامی بود|
    block |هم‌چو ما احمق که صید خود کند|
  block
    block |چون شکار خوک آمد صید عام|
    block |رنج بی‌حد لقمه خوردن زو حرام|
  block
    block |آنک ارزد صید را عشقست و بس|
    block |لیک او کی گنجد اندر دام کس|
  block
    block |تو مگر آیی و صید او شوی|
    block |دام بگذاری به دام او روی|
  block
    block |عشق می‌گوید به گوشم پست پست|
    block |صید بودن خوش‌تر از صیادیست|
  block
    block |گول من کن خویش را و غره شو|
    block |آفتابی را رها کن ذره شو|
  block
    block |بر درم ساکن شو و بی‌خانه باش|
    block |دعوی شمعی مکن پروانه باش|
  block
    block |تا ببینی چاشنی زندگی|
    block |سلطنت بینی نهان در بندگی|
  block
    block |نعل بینی بازگونه در جهان|
    block |تخته‌بندان را لقب گشته شهان|
  block
    block |بس طناب اندر گلو و تاج دار|
    block |بر وی انبوهی که اینک تاجدار|
  block
    block |هم‌چو گور کافران بیرون حلل|
    block |اندرون قهر خدا عز و جل|
  block
    block |چون قبور آن را مجصص کرده‌اند|
    block |پردهٔ پندار پیش آورده‌اند|
  block
    block |طبع مسکینت مجصص از هنر|
    block |هم‌چو نخل موم بی‌برگ و ثمر|