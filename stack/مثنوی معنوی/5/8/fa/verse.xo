
block |پاک کردن آب همه پلیدیها را و باز پاک کردن خدای تعالی آب را از پلیدی لاجرم قدوس آمد حق تعالی|
  block
    block |آب چون پیگار کرد و شد نجس|
    block |تا چنان شد که آب را رد کرد حس|
  block
    block |حق ببردش باز در بحر صواب|
    block |تا به شستش از کرم آن آب آب|
  block
    block |سال دیگر آمد او دامن‌کشان|
    block |هی کجا بودی به دریای خوشان|
  block
    block |من نجس زینجا شدم پاک آمدم|
    block |بستدم خلعت سوی خاک آمدم|
  block
    block |هین بیایید ای پلیدان سوی من|
    block |که گرفت از خوی یزدان خوی من|
  block
    block |در پذیرم جملهٔ زشتیت را|
    block |چون ملک پاکی دهم عفریت را|
  block
    block |چون شوم آلوده باز آنجا روم|
    block |سوی اصل اصل پاکیها رو|
  block
    block |دلق چرکین بر کنم آنجا ز سر|
    block |خلعت پاکم دهد بار دگر|
  block
    block |کار او اینست و کار من همین|
    block |عالم‌آرایست رب العالمین|
  block
    block |گر نبودی این پلیدیهای ما|
    block |کی بدی این بارنامه آب را|
  block
    block |کیسه‌های زر بدزدید از کسی|
    block |می‌رود هر سو که هین کو مفلسی|
  block
    block |یا بریزد بر گیاه رسته‌ای|
    block |یا بشوید روی رو ناشسته‌ای|
  block
    block |یا بگیرد بر سر او حمال‌وار|
    block |کشتی بی‌دست و پا را در بحار|
  block
    block |صد هزاران دارو اندر وی نهان|
    block |زانک هر دارو بروید زو چنان|
  block
    block |جان هر دری دل هر دانه‌ای|
    block |می‌رود در جو چو داروخانه‌ای|
  block
    block |زو یتیمان زمین را پرورش|
    block |بستگان خشک را از وی روش|
  block
    block |چون نماند مایه‌اش تیره شود|
    block |هم‌چو ما اندر زمین خیره شود|