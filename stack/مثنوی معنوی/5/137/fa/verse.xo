
block |باز جواب گفتن آن کافر جبری آن سنی را کی باسلامش دعوت می‌کرد و به ترک اعتقاد جبرش دعوت می‌کرد و دراز شدن  مناظره از طرفین کی مادهٔ اشکال و جواب را نبرد الا عشق حقیقی کی او را پروای آن نماند و ذلک فضل الله یتیه من یشاء|
  block
    block |کافر جبری جواب آغاز کرد|
    block |که از آن حیران شد آن منطیق مرد|
  block
    block |لیک گر من آن جوابات و سؤال|
    block |جمله را گویم بمانم زین مقال|
  block
    block |زان مهم‌تر گفتنیها هستمان|
    block |که بدان فهم تو به یابد نشان|
  block
    block |اندکی گفتیم زان بحث ای عتل|
    block |ز اندکی پیدا بود قانون کل|
  block
    block |هم‌چنین بحثست تا حشر بشر|
    block |در میان جبری و اهل قدر|
  block
    block |گر فرو ماندی ز دفع خصم خویش|
    block |مذهب ایشان بر افتادی ز پیش|
  block
    block |چون برون‌شوشان نبودی در جواب|
    block |پس رمیدندی از آن راه تباب|
  block
    block |چونک مقضی بد دوام آن روش|
    block |می‌دهدشان از دلایل پرورش|
  block
    block |تا نگردد ملزم از اشکال خصم|
    block |تا بود محجوب از اقبال خصم|
  block
    block |تا که این هفتاد و دو ملت مدام|
    block |در جهان ماند الی یوم القیام|
  block
    block |چون جهان ظلمتست و غیب این|
    block |از برای سایه می‌باید زمین|
  block
    block |تا قیامت ماند این هفتاد و دو|
    block |کم نیاید مبتدع را گفت و گو|
  block
    block |عزت مخزن بود اندر بها|
    block |که برو بسیار باشد قفلها|
  block
    block |عزت مقصد بود ای ممتحن|
    block |پیچ پیچ راه و عقبه و راه‌زن|
  block
    block |عزت کعبه بود و آن نادیه|
    block |ره‌زنی اعراب و طول بادیه|
  block
    block |هر روش هر ره که آن محمود نیست|
    block |عقبه‌ای و مانعی و ره‌زنیست|
  block
    block |این روش خصم و حقود آن شده|
    block |تا مقلد در دو ره حیران شده|
  block
    block |صدق هر دو ضد بیند در روش|
    block |هر فریقی در ره خود خوش منش|
  block
    block |گر جوابش نیست می‌بندد ستیز|
    block |بر همان دم تا به روز رستخیز|
  block
    block |که مهان ما بدانند این جواب|
    block |گرچه از ما شد نهان وجه صواب|
  block
    block |پوزبند وسوسه عشقست و بس|
    block |ورنه کی وسواس را بستست کس|
  block
    block |عاشقی شو شاهدی خوبی بجو|
    block |صید مرغابی همی‌کن جو بجو|
  block
    block |کی بری زان آب کان آبت برد|
    block |کی کنی زان فهم فهمت را خورد|
  block
    block |غیر این معقولها معقولها|
    block |یابی اندر عشق با فر و بها|
  block
    block |غیر این عقل تو حق را عقلهاست|
    block |که بدان تدبیر اسباب سماست|
  block
    block |که بدین عقل آوری ارزاق را|
    block |زان دگر مفرش کنی اطباق را|
  block
    block |چون ببازی عقل در عشق صمد|
    block |عشر امثالت دهد یا هفت‌صد|
  block
    block |آن زنان چون عقلها درباختند|
    block |بر رواق عشق یوسف تاختند|
  block
    block |عقلشان یک‌دم ستد ساقی عمر|
    block |سیر گشتند از خرد باقی مرد|
  block
    block |اصل صد یوسف جمال ذوالجلال|
    block |ای کم از زن شو فدای آن جمال|
  block
    block |عشق برد بحث را ای جان و بس|
    block |کو ز گفت و گو شود فریاد رس|
  block
    block |حیرتی آید ز عشق آن نطق را|
    block |زهره نبود که کند او ماجرا|
  block
    block |که بترسد گر جوابی وا دهد|
    block |گوهری از لنج او بیرون فتد|
  block
    block |لب ببندد سخت او از خیر و شر|
    block |تا نباید کز دهان افتد گهر|
  block
    block |هم‌چنانک گفت آن یار رسول|
    block |چون نبی بر خواندی بر ما فصول|
  block
    block |آن رسول مجتبی وقت نثار|
    block |خواستی از ما حضور و صد وقار|
  block
    block |آنچنان که بر سرت مرغی بود|
    block |کز فواتش جان تو لرزان شود|
  block
    block |پس نیاری هیچ جنبیدن ز جا|
    block |تا نگیرد مرغ خوب تو هوا|
  block
    block |دم نیاری زد ببندی سرفه را|
    block |تا نباید که بپرد آن هما|
  block
    block |ور کست شیرین بگوید یا ترش|
    block |بر لب انگشتی نهی یعنی خمش|
  block
    block |حیرت آن مرغست خاموشت کند|
    block |بر نهد سردیگ و پر جوشت کند|