
block |حکایت آن درویش کی در هری غلامان آراستهٔ عمید خراسان را دید و بر اسبان تازی و قباهای زربفت و کلاهای مغرق و غیر آن پرسید کی اینها کدام امیرانند و چه شاهانند گفت او را کی اینها امیران نیستند اینها غلامان عمید خراسانند روی به آسمان  کرد کی ای خدا غلام پروردن از عمید  بیاموز آنجا مستوفی را عمید گویند|
  block
    block |آن یکی گستاخ رو اندر هری|
    block |چون بدیدی او غلام مهتری|
  block
    block |جامهٔ اطلس کمر زرین روان|
    block |روی کردی سوی قبلهٔ آسمان|
  block
    block |کای خدا زین خواجهٔ صاحب منن|
    block |چون نیاموزی تو بنده داشتن|
  block
    block |بنده پروردن بیاموز ای خدا|
    block |زین رئیس و اختیار شاه ما|
  block
    block |بود محتاج و برهنه و بی‌نوا|
    block |در زمستان لرز لرزان از هوا|
  block
    block |انبساطی کرد آن از خود بری|
    block |جراتی بنمود او از لمتری|
  block
    block |اعتمادش بر هزاران موهبت|
    block |که ندیم حق شد اهل معرفت|
  block
    block |گر ندیم شاه گستاخی کند|
    block |تو مکن آنک نداری آن سند|
  block
    block |حق میان داد و میان به از کمر|
    block |گر کسی تاجی دهد او داد سر|
  block
    block |تا یکی روزی که شاه آن خواجه را|
    block |متهم کرد و ببستش دست و پا|
  block
    block |آن غلامان را شکنجه می‌نمود|
    block |که دفینهٔ خواجه بنمایید زود|
  block
    block |سر او با من بگویید ای خسان|
    block |ورنه برم از شما حلق و لسان|
  block
    block |مدت یک ماهشان تعذیب کرد|
    block |روز و شب اشکنجه و افشار و درد|
  block
    block |پاره پاره کردشان و یک غلام|
    block |راز خواجه وا نگفت از اهتمام|
  block
    block |گفتش اندر خواب هاتف کای کیا|
    block |بنده بودن هم بیاموز و بیا|
  block
    block |ای دریده پوستین یوسفان|
    block |گر بدرد گرگت آن از خویش دان|
  block
    block |زانک می‌بافی همه‌ساله بپوش|
    block |زانک می‌کاری همه ساله بنوش|
  block
    block |فعل تست این غصه‌های دم به دم|
    block |این بود معنی قد جف القلم|
  block
    block |که نگردد سنت ما از رشد|
    block |نیک را نیکی بود بد راست بد|
  block
    block |کار کن هین که سلیمان زنده است|
    block |تا تو دیوی تیغ او برنده است|
  block
    block |چون فرشته گشته از تیغ آمنیست|
    block |از سلیمان هیچ او را خوف نیست|
  block
    block |حکم او بر دیو باشد نه ملک|
    block |رنج در خاکست نه فوق فلک|
  block
    block |ترک کن این جبر را که بس تهیست|
    block |تا بدانی سر سر جبر چیست|
  block
    block |ترک کن این جبر جمع منبلان|
    block |تا خبر یابی از آن جبر چو جان|
  block
    block |ترک معشوقی کن و کن عاشقی|
    block |ای گمان برده که خوب و فایقی|
  block
    block |ای که در معنی ز شب خامش‌تری|
    block |گفت خود را چند جویی مشتری|
  block
    block |سر بجنبانند پیشت بهر تو|
    block |رفت در سودای ایشان دهر تو|
  block
    block |تو مرا گویی حسد اندر مپیچ|
    block |چه حسد آرد کسی از فوت هیچ|
  block
    block |هست تعلیم خسان ای چشم‌شوخ|
    block |هم‌چو نقش خرد کردن بر کلوخ|
  block
    block |خویش را تعلیم کن عشق و نظر|
    block |که آن بود چون نقش فی جرم الحجر|
  block
    block |نفس تو با تست شاگرد وفا|
    block |غیر فانی شد کجا جویی کجا|
  block
    block |تا کنی مر غیر را حبر و سنی|
    block |خویش را بدخو و خالی می‌کنی|
  block
    block |متصل چون شد دلت با آن عدن|
    block |هین بگو مهراس از خالی شدن|
  block
    block |امر قل زین آمدش کای راستین|
    block |کم نخواهد شد بگو دریاست این|
  block
    block |انصتوا یعنی که آبت را بلاغ|
    block |هین تلف کم کن که لب‌خشکست باغ|
  block
    block |این سخن پایان ندارد ای پدر|
    block |این سخن را ترک کن پایان نگر|
  block
    block |غیرتم آید که پیشت بیستند|
    block |بر تو می‌خندند عاشق نیستند|
  block
    block |عاشقانت در پس پردهٔ کرم|
    block |بهر تو نعره‌زنان بین دم بدم|
  block
    block |عاشق آن عاشقان غیب باش|
    block |عاشقان پنج روزه کم تراش|
  block
    block |که بخوردندت ز خدعه و جذبه‌ای|
    block |سالها زیشان ندیدی حبه‌ای|
  block
    block |چند هنگامه نهی بر راه عام|
    block |گام خستی بر نیامد هیچ کام|
  block
    block |وقت صحت جمله یارند و حریف|
    block |وقت درد و غم به جز حق کو الیف|
  block
    block |وقت درد چشم و دندان هیچ کس|
    block |دست تو گیرد به جز فریاد رس|
  block
    block |پس همان درد و مرض را یاد دار|
    block |چون ایاز از پوستین کن اعتبار|
  block
    block |پوستین آن حالت درد توست|
    block |که گرفتست آن ایاز آن را به دست|