
block |فرمودن شاه ایاز را کی اختیار کن از عفو و مکافات کی از عدل و لطف هر چه کنی اینجا صوابست و در هر یکی مصلحتهاست کی در عدل هزار لطف هست درج و لکم فی القصاص حیوة آنکس کی کراهت می‌دارد قصاص را درین یک حیات قاتل نظر می‌کند و در صد هزار حیات کی معصوم و محقون خواهند شدن در حصن بیم سیاست نمی‌نگرد|
  block
    block |کن میان مجرمان حکم ای ایاز|
    block |ای ایاز پاک با صد احتراز|
  block
    block |گر دو صد بارت بجوشم در عمل|
    block |در کف جوشت نیابم یک دغل|
  block
    block |ز امتحان شرمنده خلقی بی‌شمار|
    block |امتحانها از تو جمله شرمسار|
  block
    block |بحر بی‌قعرست تنها علم نیست|
    block |کوه و صد کوهست این خود حلم نیست|
  block
    block |گفت من دانم عطای تست این|
    block |ورنه من آن چارقم و آن پوستین|
  block
    block |بهر آن پیغامبر این را شرح ساخت|
    block |هر که خود بشناخت یزدان را شناخت|
  block
    block |چارقت نطفه‌ست و خونت پوستین|
    block |باقی ای خواجه عطای اوست این|
  block
    block |بهر آن دادست تا جویی دگر|
    block |تو مگو که نیستش جز این قدر|
  block
    block |زان نماید چند سیب آن باغبان|
    block |تا بدانی نخل و دخل بوستان|
  block
    block |کف گندم زان دهد خریار را|
    block |تا بداند گندم انبار را|
  block
    block |نکته‌ای زان شرح گوید اوستاد|
    block |تا شناسی علم او را مستزاد|
  block
    block |ور بگویی خود همینش بود و بس|
    block |دورت اندازد چنانک از ریش خس|
  block
    block |ای ایاز اکنون بیا و داده ده|
    block |داد نادر در جهان بنیاد نه|
  block
    block |مجرمانت مستحق کشتن‌اند|
    block |وز طمع بر عفو و حلمت می‌تنند|
  block
    block |تا که رحمت غالب آید یا غضب|
    block |آب کوثر غالب آید یا لهب|
  block
    block |از پی مردم‌ربایی هر دو هست|
    block |شاخ حلم و خشم از عهد الست|
  block
    block |بهر این لفظ الست مستبین|
    block |نفی و اثباتست در لفظی قرین|
  block
    block |زانک استفهام اثباتیست این|
    block |لیک در وی لفظ لیس شد قرین|
  block
    block |ترک کن تا ماند این تقریر خام|
    block |کاسهٔ خاصان منه بر خوان عام|
  block
    block |قهر و لطفی چون صبا و چون وبا|
    block |آن یکی آهن‌ربا وین که‌ربا|
  block
    block |می‌کشد حق راستان را تا رشد|
    block |قسم باطل باطلان را می‌کشد|
  block
    block |معده حلوایی بود حلوا کشد|
    block |معده صفرایی بود سرکا کشد|
  block
    block |فرش سوزان سردی از جالس برد|
    block |فرش افسرده حرارت را خورد|
  block
    block |دوست بینی از تو رحمت می‌جهد|
    block |خصم بینی از تو سطوت می‌جهد|
  block
    block |ای ایاز این کار را زوتر گزار|
    block |زانک نوعی انتقامست انتظار|