
block |تفسیر انی اری سبع بقرات سمان یاکلهن سبع عجاف آن گاوان لاغر را خدا به صفت شیران گرسنه آفریده  بود تا آن هفت گاو فربه را  به اشتها می‌خوردند اگر چه  آن خیالات صور گاوان در آینهٔ خواب نمودند تو معنی بگیر|
  block
    block |آن عزیز مصر می‌دیدی به خواب|
    block |چونک چشم غیب را شد فتح باب|
  block
    block |هفت گاو فربه بس پروری|
    block |خوردشان آن هفت گاو لاغری|
  block
    block |در درون شیران بدند آن لاغران|
    block |ورنه گاوان را نبودندی خوران|
  block
    block |پس بشر آمد به صورت مرد کار|
    block |لیک در وی شیر پنهان مردخوار|
  block
    block |مرد را خوش وا خورد فردش کند|
    block |صاف گردد دردش ار دردش کند|
  block
    block |زان یکی درد او ز جمله دردها|
    block |وا رهد پا بر نهد او بر سها|
  block
    block |چند گویی هم‌چو زاغ پر نحوس|
    block |ای خلیل از بهر چه کشتی خروس|
  block
    block |گفت فرمان حکمت فرمان بگو|
    block |تا مسبح گردم آن را مو به مو|