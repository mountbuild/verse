
block |تفسیر گفتن ساحران فرعون را در وقت سیاست با او کی لا ضیر انا الی ربنا منقلبون|
  block
    block |نعرهٔ لا ضیر بشنید آسمان|
    block |چرخ گویی شد پی آن صولجان|
  block
    block |ضربت فرعون ما را نیست ضیر|
    block |لطف حق غالب بود بر قهر غیر|
  block
    block |گر بدانی سر ما را ای مضل|
    block |می‌رهانیمان ز رنج ای کوردل|
  block
    block |هین بیا زین سو ببین کین ارغنون|
    block |می‌زند یا لیت قومی یعلمون|
  block
    block |داد ما را داد حق فرعونیی|
    block |نه چو فرعونیت و ملکت فانیی|
  block
    block |سر بر آر و ملک بین زنده و جلیل|
    block |ای شده غره به مصر و رود نیل|
  block
    block |گر تو ترک این نجس خرقه کنی|
    block |نیل را در نیل جان غرقه کنی|
  block
    block |هین بدار از مصر ای فرعون دست|
    block |در میان مصر جان صد مصر هست|
  block
    block |تو انا رب همی‌گویی به عام|
    block |غافل از ماهیت این هر دو نام|
  block
    block |رب بر مربوب کی لرزان بود|
    block |کی انادان بند جسم و جان بود|
  block
    block |نک انا ماییم رسته از انا|
    block |از انای پر بلای پر عنا|
  block
    block |آن انایی بر تو ای سگ شوم بود|
    block |در حق ما دولت محتوم بود|
  block
    block |گر نبودیت این انایی کینه‌کش|
    block |کی زدی بر ما چنین اقبال خوش|
  block
    block |شکر آنک از دار فانی می‌رهیم|
    block |بر سر این دار پندت می‌دهیم|
  block
    block |دار قتل ما براق رحلتست|
    block |دار ملک تو غرور و غفلتست|
  block
    block |این حیاتی خفیه در نقش ممات|
    block |وان مماتی خفیه در قشر حیات|
  block
    block |می‌نماید نور نار و نار نور|
    block |ورنه دنیا کی بدی دارالغرور|
  block
    block |هین مکن تعجیل اول نیست شو|
    block |چون غروب آری بر آ از شرق ضو|
  block
    block |از انایی ازل دل دنگ شد|
    block |این انایی سرد گشت و ننگ شد|
  block
    block |زان انای بی‌انا خوش گشت جان|
    block |شد جهان او از انایی جهان|
  block
    block |از انا چون رست اکنون شد انا|
    block |آفرینها بر انای بی عنا|
  block
    block |کو گریزان و انایی در پیش|
    block |می‌دود چون دید وی را بی ویش|
  block
    block |طالب اویی نگردد طالبت|
    block |چون بمردی طالبت شد مطلبت|
  block
    block |زنده‌ای کی مرده‌شو شوید ترا|
    block |طالبی کی مطلبت جوید ترا|
  block
    block |اندرین بحث ار خرده ره‌بین بدی|
    block |فخر رازی رازدان دین بدی|
  block
    block |لیک چون من لمن یذق لم یدر بود|
    block |عقل و تخییلات او حیرت فزود|
  block
    block |کی شود کشف از تفکر این انا|
    block |آن انا مکشوف شد بعد از فنا|
  block
    block |می‌فتد این عقلها در افتقاد|
    block |در مغا کی حلول و اتحاد|
  block
    block |ای ایاز گشته فانی ز اقتراب|
    block |هم‌چو اختر در شعاع آفتاب|
  block
    block |بلک چون نطفه مبدل تو به تن|
    block |نه از حلول و اتحادی مفتتن|
  block
    block |عفو کن ای عفو در صندوق تو|
    block |سابق لطفی همه مسبوق تو|
  block
    block |من کی باشم که بگویم عفو کن|
    block |ای تو سلطان و خلاصهٔ امر کن|
  block
    block |من کی باشم که بوم من با منت|
    block |ای گرفته جمله منها دامنت|