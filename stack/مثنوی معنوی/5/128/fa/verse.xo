
block |دعوت کردن مسلمان مغ را|
  block
    block |مر مغی را گفت مردی کای فلان|
    block |هین مسلمان شو بباش از مؤمنان|
  block
    block |گفت اگر خواهد خدا مؤمن شوم|
    block |ور فزاید فضل هم موقن شوم|
  block
    block |گفت می‌خواهد خدا ایمان تو|
    block |تا رهد از دست دوزخ جان تو|
  block
    block |لیک نفس نحس و آن شیطان زشت|
    block |می‌کشندت سوی کفران و کنشت|
  block
    block |گفت ای منصف چو ایشان غالب‌اند|
    block |یار او باشم که باشد زورمند|
  block
    block |یار آن تانم بدن کو غالبست|
    block |آن طرف افتم که غالب جاذبست|
  block
    block |چون خدا می‌خواست از من صدق زفت|
    block |خواست او چه سود چون پیشش نرفت|
  block
    block |نفس و شیطان خواست خود را پیش برد|
    block |وآن عنایت قهر گشت و خرد و مرد|
  block
    block |تو یکی قصر و سرایی ساختی|
    block |اندرو صد نقش خوش افراختی|
  block
    block |خواستی مسجد بود آن جای خیر|
    block |دیگری آمد مر آن را ساخت دیر|
  block
    block |یا تو بافیدی یکی کرباس تا|
    block |خوش بسازی بهر پوشیدن قبا|
  block
    block |تو قبا می‌خواستی خصم از نبرد|
    block |رغم تو کرباس را شلوار کرد|
  block
    block |او زبون شد جرم این کرباس چیست|
    block |آنک او مغلوب غالب نیست کیست|
  block
    block |چون کسی بی‌خواست او بر وی براند|
    block |خاربن در ملک و خانهٔ او نشاند|
  block
    block |صاحب خانه بدین خواری بود|
    block |که چنین بر وی خلاقت می‌رود|
  block
    block |هم خلق گردم من ار تازه و نوم|
    block |چونک یار این چنین خواری شوم|
  block
    block |چونک خواه نفس آمد مستعان|
    block |تسخر آمد ایش شاء الله کان|
  block
    block |من اگر ننگ مغان یا کافرم|
    block |آن نیم که بر خدا این ظن برم|
  block
    block |که کسی ناخواه او و رغم او|
    block |گردد اندر ملکت او حکم جو|
  block
    block |ملکت او را فرو گیرد چنین|
    block |که نیارد دم زدن دم آفرین|
  block
    block |دفع او می‌خواهد و می‌بایدش|
    block |دیو هر دم غصه می‌افزایدش|
  block
    block |بندهٔ این دیو می‌باید شدن|
    block |چونک غالب اوست در هر انجمن|
  block
    block |تا مبادا کین کشد شیطان ز من|
    block |پس چه دستم گیرد آنجا ذوالمنن|
  block
    block |آنک او خواهد مراد او شود|
    block |از کی کار من دگر نیکو شود|