
block |دوم بار آمدن روبه بر این خر گریخته تا باز بفریبدش|
  block
    block |پس بیامد زود روبه سوی خر|
    block |گفت خر از چون تو یاری الحذر|
  block
    block |ناجوامردا چه کردم من ترا|
    block |که به پیش اژدها بردی مرا|
  block
    block |موجب کین تو با جانم چه بود|
    block |غیر خبث جوهر تو ای عنود|
  block
    block |هم‌چو کزدم کو گزد پای فتی|
    block |نارسیده از وی او را زحمتی|
  block
    block |یا چو دیوی کو عدوی جان ماست|
    block |نارسیده زحمتش از ما و کاست|
  block
    block |بلک طبعا خصم جان آدمیست|
    block |از هلاک آدمی در خرمیست|
  block
    block |از پی هر آدمی او نسکلد|
    block |خو و طبع زشت خود او کی هلد|
  block
    block |زانک خبث ذات او بی‌موجبی|
    block |هست سوی ظلم و عدوان جاذبی|
  block
    block |هر زمان خواند ترا تا خرگهی|
    block |که در اندازد ترا اندر چهی|
  block
    block |که فلان جا حوض آبست و عیون|
    block |تا در اندازد به حوضت سرنگون|
  block
    block |آدمی را با همه وحی و نظر|
    block |اندر افکند آن لعین در شور و شر|
  block
    block |بی‌گناهی بی‌گزند سابقی|
    block |که رسد او را ز آدم ناحقی|
  block
    block |گفت روبه آن طلسم سحر بود|
    block |که ترا در چشم آن شیری نمود|
  block
    block |ورنه من از تو به تن مسکین‌ترم|
    block |که شب و روز اندر آنجا می‌چرم|
  block
    block |گرنه زان گونه طلسمی ساختی|
    block |هر شکم‌خواری بدانجا تاختی|
  block
    block |یک جهان بی‌نوا پر پیل و ارج|
    block |بی‌طلسمی کی بماندی سبز مرج|
  block
    block |من ترا خود خواستم گفتن به درس|
    block |که چنان هولی اگر بینی مترس|
  block
    block |لیک رفت از یاد علم آموزیت|
    block |که بدم مستغرق دلسوزیت|
  block
    block |دیدمت در جوع کلب و بی‌نوا|
    block |می‌شتابیدم که آیی تا دوا|
  block
    block |ورنه با تو گفتمی شرح طلسم|
    block |که آن خیالی می‌نماید نیست جسم|