
block |تفسیر و ان یکاد الذین کفروا لیزلقونک بابصارهم الایه|
  block
    block |یا رسول‌الله در آن نادی کسان|
    block |می‌زنند از چشم بد بر کرکسان|
  block
    block |از نظرشان کلهٔ شیر عرین|
    block |وا شکافد تا کند آن شیر انین|
  block
    block |بر شتر چشم افکند هم‌چون حمام|
    block |وانگهان بفرستد اندر پی غلام|
  block
    block |که برو از پیه این اشتر بخر|
    block |بیند اشتر را سقط او راه بر|
  block
    block |سر بریده از مرض آن اشتری|
    block |کو بتگ با اسب می‌کردی مری|
  block
    block |کز حسد وز چشم بد بی‌هیچ شک|
    block |سیر و گردش را بگرداند فلک|
  block
    block |آب پنهانست و دولاب آشکار|
    block |لیک در گردش بود آب اصل کار|
  block
    block |چشم نیکو شد دوای چشم بد|
    block |چشم بد را لا کند زیر لگد|
  block
    block |سبق رحمت‌راست و او از رحمتست|
    block |چشم بد محصول قهر و لعنتست|
  block
    block |رحمتش بر نقمتش غالب شود|
    block |چیره زین شد هر نبی بر ضد خود|
  block
    block |کو نتیجهٔ رحمتست و ضد او|
    block |از نتیجهٔ قهر بود آن زشت‌رو|
  block
    block |حرص بط یکتاست این پنجاه تاست|
    block |حرص شهوت مار و منصب اژدهاست|
  block
    block |حرص بط از شهوت حلقست و فرج|
    block |در ریاست بیست چندانست درج|
  block
    block |از الوهیت زند در جاه لاف|
    block |طامع شرکت کجا باشد معاف|
  block
    block |زلت آدم ز اشکم بود و باه|
    block |وآن ابلیس از تکبر بود و جاه|
  block
    block |لاجرم او زود استغفار کرد|
    block |وآن لعین از توبه استکبار کرد|
  block
    block |حرص حلق و فرج هم خود بدرگیست|
    block |لیک منصب نیست آن اشکستگیست|
  block
    block |بیخ و شاخ این ریاست را اگر|
    block |باز گویم دفتری باید دگر|
  block
    block |اسپ سرکش را عرب شیطانش خواند|
    block |نی ستوری را که در مرعی بماند|
  block
    block |شیطنت گردن کشی بد در لغت|
    block |مستحق لعنت آمد این صفت|
  block
    block |صد خورنده گنجد اندر گرد خوان|
    block |دو ریاست‌جو نگنجد در جهان|
  block
    block |آن نخواهد کین بود بر پشت خاک|
    block |تا ملک بکشد پدر را ز اشتراک|
  block
    block |آن شنیدستی که الملک عقیم|
    block |قطع خویشی کرد ملکت‌جو ز بیم|
  block
    block |که عقیمست و ورا فرزند نیست|
    block |هم‌چو آتش با کسش پیوند نیست|
  block
    block |هر چه یابد او بسوزد بر درد|
    block |چون نیابد هیچ خود را می‌خورد|
  block
    block |هیچ شو وا ره تو از دندان او|
    block |رحم کم جو از دل سندان او|
  block
    block |چونک گشتی هیچ از سندان مترس|
    block |هر صباح از فقر مطلق گیر درس|
  block
    block |هست الوهیت ردای ذوالجلال|
    block |هر که در پوشد برو گردد وبال|
  block
    block |تاج از آن اوست آن ما کمر|
    block |وای او کز حد خود دارد گذر|
  block
    block |فتنهٔ تست این پر طاووسیت|
    block |که اشتراکت باید و قدوسیت|