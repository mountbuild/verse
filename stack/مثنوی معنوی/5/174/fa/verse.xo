
block |رسیدن گوهر از دست به دست آخر دور به ایاز و کیاست ایاز و مقلد ناشدن او ایشان را و مغرور ناشدن او به گال و مال دادن شاه و خلعتها و جامگیها افزون کردن و مدح عقل مخطان کردن به مکر و امتحان که کی روا باشد مقلد را مسلمان داشتن مسلمان باشد اما نادر باشد کی مقلد ازین امتحانها به سلامت بیرون آید کی ثبات بینایان ندارد الا من عصم الله زیرا حق یکیست و آن را ضد بسیار غلط‌افکن و مشابه حق مقلد چون آن ضد را نشناسد از آن رو حق را نشناخته باشد اما حق با آن ناشناخت او چو او را به عنایت نگاه دارد آن ناشناخت او را زیان ندارد|
  block
    block |ای ایاز اکنون نگویی کین گهر|
    block |چند می‌ارزد بدین تاب و هنر|
  block
    block |گفت افزون زانچ تانم گفت من|
    block |گفت اکنون زود خردش در شکن|
  block
    block |سنگها در آستین بودش شتاب|
    block |خرد کردش پیش او بود آن صواب|
  block
    block |ز اتفاق طالع با دولتش|
    block |دست داد آن لحظه نادر حکمتش|
  block
    block |یا به خواب این دیده بود آن پر صفا|
    block |کرده بود اندر بغل دو سنگ را|
  block
    block |هم‌چو یوسف که درون قعر چاه|
    block |کشف شد پایان کارش از اله|
  block
    block |هر که را فتح و ظفر پیغام داد|
    block |پیش او یک شد مراد و بی‌مراد|
  block
    block |هر که پایندان وی شد وصل یار|
    block |او چه ترسد از شکست و کارزار|
  block
    block |چون یقین گشتش که خواهد کرد مات|
    block |فوت اسپ و پیل هستش ترهات|
  block
    block |گر برد اسپش هر آنک اسپ‌جوست|
    block |اسپ رو گو نه که پیش آهنگ اوست|
  block
    block |مرد را با اسپ کی خویشی بود|
    block |عشق اسپش از پی پیشی بود|
  block
    block |بهر صورتها مکش چندین زحیر|
    block |بی‌صداع صورتی معنی بگیر|
  block
    block |هست زاهد را غم پایان کار|
    block |تا چه باشد حال او روز شمار|
  block
    block |عارفان ز آغاز گشته هوشمند|
    block |از غم و احوال آخر فارغ‌اند|
  block
    block |بود عارف را همین خوف و رجا|
    block |سابقه‌دانیش خورد آن هر دو را|
  block
    block |دید کو سابق زراعت کرد ماش|
    block |او همی‌داند چه خواهد بود چاش|
  block
    block |عارفست و باز رست از خوف و بیم|
    block |های هو را کرد تیغ حق دو نیم|
  block
    block |بود او را بیم و اومید از خدا|
    block |خوف فانی شد عیان گشت آن رجا|
  block
    block |چون شکست او گوهر خاص آن زمان|
    block |زان امیران خاست صد بانگ و فغان|
  block
    block |کین چه بی‌باکیست والله کافرست|
    block |هر که این پر نور گوهر را شکست|
  block
    block |وآن جماعت جمله از جهل و عما|
    block |در شکسته در امر شاه را|
  block
    block |قیمتی گوهر نتیجهٔ مهر و ود|
    block |بر چنان خاطر چرا پوشیده شد|