
block |بیان آنک هنرها و زیرکیها و مال دنیا هم‌چون پرهای طاوس عدو جانست|
  block
    block |پس هنر آمد هلاکت خام را|
    block |کز پی دانه نبیند دام را|
  block
    block |اختیار آن را نکو باشد که او|
    block |مالک خود باشد اندر اتقوا|
  block
    block |چون نباشد حفظ و تقوی زینهار|
    block |دور کن آلت بینداز اختیار|
  block
    block |جلوه‌گاه و اختیارم آن پرست|
    block |بر کنم پر را که در قصد سرست|
  block
    block |نیست انگارد پر خود را صبور|
    block |تا پرش در نفکند در شر و شور|
  block
    block |پس زیانش نیست پر گو بر مکن|
    block |گر رسد تیری به پیش آرد مجن|
  block
    block |لیک بر من پر زیبا دشمنیست|
    block |چونک از جلوه‌گری صبریم نیست|
  block
    block |گر بدی صبر و حفاظم راه‌بر|
    block |بر فزودی ز اختیارم کر و فر|
  block
    block |هم‌چو طفلم یا چو مست اندر فتن|
    block |نیست لایق تیغ اندر دست من|
  block
    block |گر مرا عقلی بدی و منزجر|
    block |تیغ اندر دست من بودی ظفر|
  block
    block |عقل باید نورده چون آفتاب|
    block |تا زند تیغی که نبود جز صواب|
  block
    block |چون ندارم عقل تابان و صلاح|
    block |پس چرا در چاه نندازم سلاح|
  block
    block |در چه اندازم کنون تیغ و مجن|
    block |کین سلاح خصم من خواهد شدن|
  block
    block |چون ندارم زور و یاری و سند|
    block |تیغم او بستاند و بر من زند|
  block
    block |رغم این نفس وقیحه‌خوی را|
    block |که نپوشد رو خراشم روی را|
  block
    block |تا شود کم این جمال و این کمال|
    block |چون نماند رو کم افتم در وبال|
  block
    block |چون بدین نیت خراشم بزه نیست|
    block |که به زخم این روی را پوشیدنیست|
  block
    block |گر دلم خوی ستیری داشتی|
    block |روی خوبم جز صفا نفراشتی|
  block
    block |چون ندیدم زور و فرهنگ و صلاح|
    block |خصم دیدم زود بشکستم سلاح|
  block
    block |تا نگردد تیغ من او را کمال|
    block |تا نگردد خنجرم بر من وبال|
  block
    block |می‌گریزم تا رگم جنبان بود|
    block |کی فرار از خویشتن آسان بود|
  block
    block |آنک از غیری بود او را فرار|
    block |چون ازو ببرید گیرد او قرار|
  block
    block |من که خصمم هم منم اندر گریز|
    block |تا ابد کار من آمد خیزخیز|
  block
    block |نه به هندست آمن و نه در ختن|
    block |آنک خصم اوست سایهٔ خویشتن|