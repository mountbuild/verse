
block |تشنیع زدن امرا بر ایاز کی چرا شکستش و جواب دادن ایاز ایشان را|
  block
    block |گفت ایاز ای مهتران نامور|
    block |امر شه بهتر به قیمت یا گهر|
  block
    block |امر سلطان به بود پیش شما|
    block |یا که این نیکو گهر بهر خدا|
  block
    block |ای نظرتان بر گهر بر شاه نه|
    block |قبله‌تان غولست و جادهٔ راه نه|
  block
    block |من ز شه بر می‌نگردانم بصر|
    block |من چو مشرک روی نارم با حجر|
  block
    block |بی‌گهر جانی که رنگین سنگ را|
    block |برگزیند پس نهد شاه مرا|
  block
    block |پشت سوی لعبت گل‌رنگ کن|
    block |عقل در رنگ‌آورنده دنگ کن|
  block
    block |اندر آ در جو سبو بر سنگ زن|
    block |آتش اندر بو و اندر رنگ زن|
  block
    block |گر نه‌ای در راه دین از ره‌زنان|
    block |رنگ و بو مپرست مانند زنان|
  block
    block |سر فرود انداختند آن مهتران|
    block |عذرجویان گشه زان نسیان به جان|
  block
    block |از دل هر یک دو صد آه آن زمان|
    block |هم‌چو دودی می‌شدی تا آسمان|
  block
    block |کرد اشارت شه به جلاد کهن|
    block |که ز صدرم این خسان را دور کن|
  block
    block |این خسان چه لایق صدر من‌اند|
    block |کز پی سنگ امر ما را بشکنند|
  block
    block |امر ما پیش چنین اهل فساد|
    block |بهر رنگین سنگ شد خوار و کساد|