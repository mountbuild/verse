
block |صفت کردن مرد غماز و نمودن صورت کنیزک مصور در کاغذ و عاشق شدن خلیفهٔ مصر بر آن صورت و فرستادن خلیفه امیری را با سپاه گران بدر موصل و قتل و ویرانی بسیار کردن بهر این غرض|
  block
    block |مر خلیفهٔ مصر را غماز گفت|
    block |که شه موصل به حوری گشت جفت|
  block
    block |یک کنیزک دارد او اندر کنار|
    block |که به عالم نیست مانندش نگار|
  block
    block |در بیان ناید که حسنش بی‌حدست|
    block |نقش او اینست که اندر کاغذست|
  block
    block |نقش در کاغذ چو دید آن کیقباد|
    block |خیره گشت و جام از دستش فتاد|
  block
    block |پهلوانی را فرستاد آن زمان|
    block |سوی موصل با سپاه بس گران|
  block
    block |که اگر ندهد به تو آن ماه را|
    block |برکن از بن آن در و درگاه را|
  block
    block |ور دهد ترکش کن و مه را بیار|
    block |تا کشم من بر زمین مه در کنار|
  block
    block |پهلوان شد سوی موصل با حشم|
    block |با هزاران رستم و طبل و علم|
  block
    block |چون ملخها بی‌عدد بر گرد کشت|
    block |قاصد اهلاک اهل شهر گشت|
  block
    block |هر نواحی منجنیقی از نبرد|
    block |هم‌چو کوه قاف او بر کار کرد|
  block
    block |زخم تیر و سنگهای منجنیق|
    block |تیغها در گرد چون برق از بریق|
  block
    block |هفته‌ای کرد این چنین خون‌ریز گرم|
    block |برج سنگین سست شد چون موم نرم|
  block
    block |شاه موصل دید پیگار مهول|
    block |پس فرستاد از درون پیشش رسول|
  block
    block |که چه می‌خواهی ز خون مؤمنان|
    block |کشته می‌گردند زین حرب گران|
  block
    block |گر مرادت ملک شهر موصلست|
    block |بی‌چنین خون‌ریز اینت حاصلست|
  block
    block |من روم بیرون شهر اینک در آ|
    block |تا نگیرد خون مظلومان ترا|
  block
    block |ور مرادت مال و زر و گوهرست|
    block |این ز ملک شهر خود آسان‌ترست|