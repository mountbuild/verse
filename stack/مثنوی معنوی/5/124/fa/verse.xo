
block |حکایت مریدی کی شیخ از حرص و ضمیر او واقف شد او را نصیحت کرد به زبان و در ضمن نصیحت قوت توکل بخشیدش به امر حق|
  block
    block |شیخ می‌شد با مریدی بی‌درنگ|
    block |سوی شهری نان بدانجا بود تنگ|
  block
    block |ترس جوع و قحط در فکر مرید|
    block |هر دمی می‌گشت از غفلت پدید|
  block
    block |شیخ آگه بود و واقف از ضمیر|
    block |گفت او را چند باشی در زحیر|
  block
    block |از برای غصهٔ نان سوختی|
    block |دیدهٔ صبر و توکل دوختی|
  block
    block |تو نه‌ای زان نازنینان عزیز|
    block |که ترا دارند بی‌جوز و مویز|
  block
    block |جوع رزق جان خاصان خداست|
    block |کی زبون هم‌چو تو گیج گداست|
  block
    block |باش فارغ تو از آنها نیستی|
    block |که درین مطبخ تو بی‌نان بیستی|
  block
    block |کاسه بر کاسه‌ست و نان بر نان مدام|
    block |از برای این شکم‌خواران عام|
  block
    block |چون بمیرد می‌رود نان پیش پیش|
    block |کای ز بیم بی‌نوایی کشته خویش|
  block
    block |تو برفتی ماند نان برخیز گیر|
    block |ای بکشته خویش را اندر زحیر|
  block
    block |هین توکل کن ملرزان پا و دست|
    block |رزق تو بر تو ز تو عاشق‌ترست|
  block
    block |عاشقست و می‌زند او مول‌مول|
    block |که ز بی‌صبریت داند ای فضول|
  block
    block |گر ترا صبری بدی رزق آمدی|
    block |خویشتن چون عاشقان بر تو زدی|
  block
    block |این تب لرزه ز خوف جوع چیست|
    block |در توکل سیر می‌تانند زیست|