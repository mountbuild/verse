
block |عرضه کردن مصطفی علیه‌السلام شهادت را بر مهمان خویش|
  block
    block |این سخن پایان ندارد مصطفی|
    block |عرضه کرد ایمان و پذرفت آن فتی|
  block
    block |آن شهادت را که فرخ بوده است|
    block |بندهای بسته را بگشوده است|
  block
    block |گشت مؤمن گفت او را مصطفی|
    block |که امشبان هم باش تو مهمان ما|
  block
    block |گفت والله تا ابد ضیف توم|
    block |هر کجا باشم بهر جا که روم|
  block
    block |زنده کرده و معتق و دربان تو|
    block |این جهان و آن جهان بر خوان تو|
  block
    block |هر که بگزیند جزین بگزیده خوان|
    block |عاقبت درد گلویش ز استخوان|
  block
    block |هر که سوی خوان غیر تو رود|
    block |دیو با او دان که هم‌کاسه بود|
  block
    block |هر که از همسایگی تو رود|
    block |دیو بی‌شکی که همسایه‌ش شود|
  block
    block |ور رود بی‌تو سفر او دوردست|
    block |دیو بد همراه و هم‌سفرهٔ ویست|
  block
    block |ور نشیند بر سر اسپ شریف|
    block |حاسد ماهست دیو او را ردیف|
  block
    block |ور بچه گیرد ازو شهناز او|
    block |دیو در نسلش بود انباز او|
  block
    block |در نبی شارکهم گفتست حق|
    block |هم در اموال و در اولاد ای شفق|
  block
    block |گفت پیغامبر ز غیب این را جلی|
    block |در مقالات نوادر با علی|
  block
    block |یا رسول‌الله رسالت را تمام|
    block |تو نمودی هم‌چو شمس بی‌غمام|
  block
    block |این که تو کردی دو صد مادر نکرد|
    block |عیسی از افسونش با عازر نکرد|
  block
    block |از تو جانم از اجل نک جان ببرد|
    block |عازر ار شد زنده زان دم باز مرد|
  block
    block |گشت مهمان رسول آن شب عرب|
    block |شیر یک بز نیمه خورد و بست لب|
  block
    block |کرد الحاحش بخور شیر و رقاق|
    block |گفت گشتم سیر والله بی‌نفاق|
  block
    block |این تکلف نیست نی ناموس و فن|
    block |سیرتر گشتم از آنک دوش من|
  block
    block |در عجب ماندند جمله اهل بیت|
    block |پر شد این قندیل زین یک قطره زیت|
  block
    block |آنچ قوت مرغ بابیلی بود|
    block |سیری معدهٔ چنین پیلی شود|
  block
    block |فجفجه افتاد اندر مرد و زن|
    block |قدر پشه می‌خورد آن پیل‌تن|
  block
    block |حرص و وهم کافری سرزیر شد|
    block |اژدها از قوت موری سیر شد|
  block
    block |آن گدا چشمی کفر از وی برفت|
    block |لوت ایمانیش لمتر کرد و زفت|
  block
    block |آنک از جوع البقر او می‌طپید|
    block |هم‌چو مریم میوهٔ جنت بدید|
  block
    block |میوهٔ جنت سوی چشمش شتافت|
    block |معدهٔ چون دوزخش آرام یافت|
  block
    block |ذات ایمان نعمت و لوتیست هول|
    block |ای قناعت کرده از ایمان به قول|