
block |بیان آنک کشتن خلیل علیه‌السلام خروس را اشارت به قمع و قهر کدام  صفت بود از صفات مذمومات مهلکان در باطن مرید|
  block
    block |شهوتی است او و بس شهوت‌پرست|
    block |زان شراب زهرناک ژاژ مست|
  block
    block |گرنه بهر نسل بود ای وصی|
    block |آدم از ننگش بکردی خود خصی|
  block
    block |گفت ابلیس لعین دادار را|
    block |دام زفتی خواهم این اشکار را|
  block
    block |زر و سیم و گلهٔ اسپش نمود|
    block |که بدین تانی خلایق را ربود|
  block
    block |گفت شاباش و ترش آویخت لنج|
    block |شد ترنجیده ترش هم‌چون ترنج|
  block
    block |پس زر و گوهر ز معدنهای خوش|
    block |کرد آن پس‌مانده را حق پیش‌کش|
  block
    block |گیر این دام دگر را ای لعین|
    block |گفت زین افزون ده ای نعم‌المعین|
  block
    block |چرب و شیرین و شرابات ثمین|
    block |دادش و بس جامهٔ ابریشمین|
  block
    block |گفت یا رب بیش ازین خواهم مدد|
    block |تا ببندمشان به حبل من مسد|
  block
    block |تا که مستانت که نر و پر دلند|
    block |مردوار آن بندها را بسکلند|
  block
    block |تا بدین دام و رسنهای هوا|
    block |مرد تو گردد ز نامردان جدا|
  block
    block |دام دیگر خواهم ای سلطان تخت|
    block |دام مردانداز و حیلت‌ساز سخت|
  block
    block |خمر و چنگ آورد پیش او نهاد|
    block |نیم‌خنده زد بدان شد نیم‌شاد|
  block
    block |سوی اضلال ازل پیغام کرد|
    block |که بر آر از قعر بحر فتنه گرد|
  block
    block |نی یکی از بندگانت موسی است|
    block |پرده‌ها در بحر او از گرد بست|
  block
    block |آب از هر سو عنان را واکشید|
    block |از تگ دریا غباری برجهید|
  block
    block |چونک خوبی زنان فا او نمود|
    block |که ز عقل و صبر مردان می‌فزود|
  block
    block |پس زد انگشتک به رقص اندر فتاد|
    block |که بده زوتر رسیدم در مراد|
  block
    block |چون بدید آن چشمهای پرخمار|
    block |که کند عقل و خرد را بی‌قرار|
  block
    block |وآن صفای عارض آن دلبران|
    block |که بسوزد چون سپند این دل بر آن|
  block
    block |رو و خال و ابرو و لب چون عقیق|
    block |گوییا حق تافت از پردهٔ رقیق|
  block
    block |دید او آن غنج و برجست سبک|
    block |چون تجلی حق از پردهٔ تنک|