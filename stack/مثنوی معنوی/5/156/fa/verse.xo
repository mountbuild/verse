
block |حکایت آن مهمان کی زن خداوند خانه گفت کی باران فرو گرفت و مهمان در گردن ما ماند|
  block
    block |آن یکی را بیگهان آمد قنق|
    block |ساخت او را هم‌چو طوق اندر عنق|
  block
    block |خوان کشید او را کرامتها نمود|
    block |آن شب اندر کوی ایشان سور بود|
  block
    block |مرد زن را گفت پنهانی سخن|
    block |که امشب ای خاتون دو جامه خواب کن|
  block
    block |پستر ما را بگستر سوی در|
    block |بهر مهمان گستر آن سوی دگر|
  block
    block |گفت زن خدمت کنم شادی کنم|
    block |سمع و طاعه ای دو چشم روشنم|
  block
    block |هر دو پستر گسترید و رفت زن|
    block |سوی ختنه‌سور کرد آنجا وطن|
  block
    block |ماند مهمان عزیز و شوهرش|
    block |نقل بنهادند از خشک و ترش|
  block
    block |در سمر گفتند هر دو منتجب|
    block |سرگذشت نیک و بد تا نیم شب|
  block
    block |بعد از آن مهمان ز خواب و از سمر|
    block |شد در آن پستر که بد آن سوی در|
  block
    block |شوهر از خجلت بدو چیزی نگفت|
    block |که ترا این سوست ای جان جای خفت|
  block
    block |که برای خواب تو ای بوالکرم|
    block |پستر آن سوی دگر افکنده‌ام|
  block
    block |آن قراری که به زن او داده بود|
    block |گشت مبدل و آن طرف مهمان غنود|
  block
    block |آن شب آنجا سخت باران در گرفت|
    block |کز غلیظی ابرشان آمد شگفت|
  block
    block |زن بیامد بر گمان آنک شو|
    block |سوی در خفتست و آن سو آن عمو|
  block
    block |رفت عریان در لحاف آن دم عروس|
    block |داد مهمان را به رغبت چند بوس|
  block
    block |گفت می‌ترسیدم ای مرد کلان|
    block |خود همان آمد همان آمد همان|
  block
    block |مرد مهمان را گل و باران نشاند|
    block |بر تو چون صابون سلطانی بماند|
  block
    block |اندرین باران و گل او کی رود|
    block |بر سر و جان تو او تاوان شود|
  block
    block |زود مهمان جست و گفت این زن بهل|
    block |موزه دارم غم ندارم من ز گل|
  block
    block |من روان گشتم شما را خیر باد|
    block |در سفر یک دم مبادا روح شاد|
  block
    block |تا که زوتر جانب معدن رود|
    block |کین خوشی اندر سفر ره‌زن شود|
  block
    block |زن پشیمان شد از آن گفتار سرد|
    block |چون رمید و رفت آن مهمان فرد|
  block
    block |زن بسی گفتش که آخر ای امیر|
    block |گر مزاحی کردم از طیبت مگیر|
  block
    block |سجده و زاری زن سودی نداشت|
    block |رفت و ایشان را در آن حسرت گذاشت|
  block
    block |جامه ازرق کرد زان پس مرد و زن|
    block |صورتش دیدند شمعی بی‌لگن|
  block
    block |می‌شد و صحرا ز نور شمع مرد|
    block |چون بهشت از ظلمت شب گشته فرد|
  block
    block |کرد مهمان خانه خانهٔ خویش را|
    block |از غم و از خجلت این ماجرا|
  block
    block |در درون هر دو از راه نهان|
    block |هر زمان گفتی خیال میهمان|
  block
    block |که منم یار خضر صد گنج و جود|
    block |می‌فشاندم لیک روزیتان نبود|