
block |تفاوت عقول در اصل فطرت خلاف معتزله کی ایشان گویند در اصل عقول جز وی برابرند این افزونی و  تفاوت از تعلم است و ریاضت و تجربه|
  block
    block |این تفاوت عقلها را نیک دان|
    block |در مراتب از زمین تا آسمان|
  block
    block |هست عقلی هم‌چو قرص آفتاب|
    block |هست عقلی کمتر از زهره و شهاب|
  block
    block |هست عقلی چون چراغی سرخوشی|
    block |هست عقلی چون ستارهٔ آتشی|
  block
    block |زانک ابر از پیش آن چون وا جهد|
    block |نور یزدان‌بین خردها بر دهد|
  block
    block |عقل جزوی عقل را بدنام کرد|
    block |کام دنیا مرد را بی‌کام کرد|
  block
    block |آن ز صیدی حسن صیادی بدید|
    block |وین ز صیادی غم صیدی کشید|
  block
    block |آن ز خدمت ناز مخدومی بیافت|
    block |وآن ز مخدومی ز راه عز بتافت|
  block
    block |آن ز فرعونی اسیر آب شد|
    block |وز اسیری سبط صد سهراب شد|
  block
    block |لعب معکوسست و فرزین‌بند سخت|
    block |حیله کم کن کار اقبالست و بخت|
  block
    block |بر حیال و حیله کم تن تار را|
    block |که غنی ره کم دهد مکار را|
  block
    block |مکر کن در راه نیکو خدمتی|
    block |تا نبوت یابی اندر امتی|
  block
    block |مکر کن تا وا رهی از مکر خود|
    block |مکر کن تا فرد گردی از جسد|
  block
    block |مکر کن تا کمترین بنده شوی|
    block |در کمی رفتی خداونده شوی|
  block
    block |روبهی و خدمت ای گرگ کهن|
    block |هیچ بر قصد خداوندی مکن|
  block
    block |لیک چون پروانه در آتش بتاز|
    block |کیسه‌ای زان بر مدوز و پاک باز|
  block
    block |زور را بگذار و زاری را بگیر|
    block |رحم سوی زاری آید ای فقیر|
  block
    block |زاری مضطر تشنه معنویست|
    block |زاری سرد دروغ آن غویست|
  block
    block |گریهٔ اخوان یوسف حیلتست|
    block |که درونشان پر ز رشک و علتست|