
block |تمثیل روشهای مختلف و همتهای گوناگون به اختلاف تحری  متحریان در وقت نماز قبله را در وقت تاریکی و تحری غواصان در  قعر بحر|
  block
    block |هم‌چو قومی که تحری می‌کنند|
    block |بر خیال قبله سویی می‌تنند|
  block
    block |چونک کعبه رو نماید صبحگاه|
    block |کشف گردد که کی گم کردست راه|
  block
    block |یا چو غواصان به زیر قعر آب|
    block |هر کسی چیزی همی‌چیند شتاب|
  block
    block |بر امید گوهر و در ثمین|
    block |توبره پر می‌کنند از آن و این|
  block
    block |چون بر آیند از تگ دریای ژرف|
    block |کشف گردد صاحب در شگرف|
  block
    block |وآن دگر که برد مروارید خرد|
    block |وآن دگر که سنگ‌ریزه و شبه برد|
  block
    block |هکذی یبلوهم بالساهره|
    block |فتنة ذات افتضاح قاهره|
  block
    block |هم‌چنین هر قوم چون پروانگان|
    block |گرد شمعی پرزنان اندر جهان|
  block
    block |خویشتن بر آتشی برمی‌زنند|
    block |گرد شمع خود طوافی می‌کنند|
  block
    block |بر امید آتش موسی بخت|
    block |کز لهیبش سبزتر گردد درخت|
  block
    block |فضل آن آتش شنیده هر رمه|
    block |هر شرر را آن گمان برده همه|
  block
    block |چون برآید صبحدم نور خلود|
    block |وا نماید هر یکی چه شمع بود|
  block
    block |هر کرا پر سوخت زان شمع ظفر|
    block |بدهدش آن شمع خوش هشتاد پر|
  block
    block |جوق پروانهٔ دو دیده دوخته|
    block |مانده زیر شمع بد پر سوخته|
  block
    block |می‌تپد اندر پشیمانی و سوز|
    block |می‌کند آه از هوای چشم‌دوز|
  block
    block |شمع او گوید که چون من سوختم|
    block |کی ترا برهانم از سوز و ستم|
  block
    block |شمع او گریان که من سرسوخته|
    block |چون کنم مر غیر را افروخته|