
block |قصد انداختن مصطفی علیه‌السلام خود را از کوه حری از وحشت دیر نمودن جبرئیل علیه‌السلام خود را به وی و پیدا شدن  جبرئیل به وی کی مینداز کی ترا دولتها در پیش است|
  block
    block |مصطفی را هجر چون بفراختی|
    block |خویش را از کوه می‌انداختی|
  block
    block |تا بگفتی جبرئیلش هین مکن|
    block |که ترا بس دولتست از امر کن|
  block
    block |مصطفی ساکن شدی ز انداختن|
    block |باز هجران آوریدی تاختن|
  block
    block |باز خود را سرنگون از کوه او|
    block |می‌فکندی از غم و اندوه او|
  block
    block |باز خود پیدا شدی آن جبرئیل|
    block |که مکن این ای تو شاه بی‌بدیل|
  block
    block |هم‌چنین می‌بود تا کشف حجاب|
    block |تا بیابید آن گهر را او ز جیب|
  block
    block |بهر هر محنت چو خود را می‌کشند|
    block |اصل محنتهاست این چونش کشند|
  block
    block |از فدایی مردمان را حیرتیست|
    block |هر یکی از ما فدای سیرتیست|
  block
    block |ای خنک آنک فدا کردست تن|
    block |بهر آن کارزد فدای آن شدن|
  block
    block |هر یکی چونک فدایی فنیست|
    block |کاندر آن ره صرف عمر و کشتنیست|
  block
    block |کشتنی اندر غروبی یا شروق|
    block |که نه شایق ماند آنگه نه مشوق|
  block
    block |باری این مقبل فدای این فنست|
    block |کاندرو صد زندگی در کشتنست|
  block
    block |عاشق و معشوق و عشقش بر دوام|
    block |در دو عالم بهرمند و نیک‌نام|
  block
    block |یا کرامی ارحموا اهل الهوی|
    block |شانهم ورد التوی بعد التوی|
  block
    block |عفو کن ای میر بر سختی او|
    block |در نگر در درد و بدبختی او|
  block
    block |تا ز جرمت هم خدا عفوی کند|
    block |زلتت را مغفرت در آکند|
  block
    block |تو ز غفلت بس سبو بشکسته‌ای|
    block |در امید عفو دل در بسته‌ای|
  block
    block |عفو کن تا عفو یابی در جزا|
    block |می‌شکافد مو قدر اندر سزا|