
block |آمدن آن امیر نمام با سرهنگان نیم‌شب بگشادن آن حجرهٔ ایاز و پوستین و چارق دیدن آویخته و گمان بردن کی آن مکرست و روپوش و خانه را حفره کردن بهر گوشه‌ای کی گمان آمد چاه کنان  آوردن و دیوارها را سوراخ کردن و  چیزی نایافتن و خجل و نومید  شدن چنانک بدگمانان و خیال‌اندیشان در کار انبیا و اولیا کی  می‌گفتند کی ساحرند و خویشتن ساخته‌اند و تصدر می‌جویند بعد  از تفحص خجل شوند و سود ندارد|
  block
    block |آن امینان بر در حجره شدند|
    block |طالب گنج و زر و خمره بدند|
  block
    block |قفل را برمی‌گشادند از هوس|
    block |با دو صد فرهنگ و دانش چند کس|
  block
    block |زانک قفل صعب و پر پیچیده بود|
    block |از میان قفلها بگزیده بود|
  block
    block |نه ز بخل سیم و مال و زر خام|
    block |از برای کتم آن سر از عوام|
  block
    block |که گروهی بر خیال بد تنند|
    block |قوم دیگر نام سالوسم کنند|
  block
    block |پیش با همت بود اسرار جان|
    block |از خسان محفوظ‌تر از لعل کان|
  block
    block |زر به از جانست پیش ابلهان|
    block |زر نثار جان بود نزد شهان|
  block
    block |حرص تازد بیهده سوی سراب|
    block |عقل گوید نیک بین که آن نیست آب|
  block
    block |حرص غالب بود و زر چون جان شده|
    block |نعرهٔ عقل آن زمان پنهان شده|
  block
    block |گشته صدتو حرص و غوغاهای او|
    block |گشته پنهان حکمت و ایمای او|
  block
    block |تا که در چاه غرور اندر فتد|
    block |آنگه از حکمت ملامت بشنود|
  block
    block |چون ز بند دام باد او شکست|
    block |نفس لوامه برو یابید دست|
  block
    block |تا به دیوار بلا ناید سرش|
    block |نشنود پند دل آن گوش کرش|
  block
    block |کودکان را حرص گوزینه و شکر|
    block |از نصیحتها کند دو گوش کر|
  block
    block |چونک دردت دنبلش آغاز شد|
    block |در نصیحت هر دو گوشش باز شد|
  block
    block |حجره را با حرص و صدگونه هوس|
    block |باز کردند آن زمان آن چند کس|
  block
    block |اندر افتادند از در ز ازدحام|
    block |هم‌چو اندر دوغ گندیده هوام|
  block
    block |عاشقانه در فتد با کر و فر|
    block |خورد امکان نی و بسته هر دو پر|
  block
    block |بنگریدند از یسار و از یمین|
    block |چارقی بدریده بود و پوستین|
  block
    block |باز گفتند این مکان بی‌نوش نیست|
    block |چارق اینجا جز پی روپوش نیست|
  block
    block |هین بیاور سیخهای تیز را|
    block |امتحان کن حفره و کاریز را|
  block
    block |هر طرف کندند و جستند آن فریق|
    block |حفره‌ها کردند و گوهای عمیق|
  block
    block |حفره‌هاشان بانگ می‌داد آن زمان|
    block |کنده‌های خالییم ای کندگان|
  block
    block |زان سگالش شرم هم می‌داشتند|
    block |کنده‌ها را باز می‌انباشتند|
  block
    block |بی‌عدد لا حول در هر سینه‌ای|
    block |مانده مرغ حرصشان بی‌چینه‌ای|
  block
    block |زان ضلالتهای یاوه‌تازشان|
    block |حفرهٔ دیوار و در غمازشان|
  block
    block |ممکن اندای آن دیوار نی|
    block |با ایاز امکان هیچ انکار نی|
  block
    block |گر خداع بی‌گناهی می‌دهند|
    block |حایط و عرصه گواهی می‌دهند|
  block
    block |باز می‌گشتند سوی شهریار|
    block |پر ز گرد و روی زرد و شرمسار|