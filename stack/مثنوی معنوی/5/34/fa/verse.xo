
block |در صفت آن بی‌خودان کی از شر خود و هنر خود آمن شده‌اند کی فانی‌اند  در بقای حق هم‌چون ستارگان کی  فانی‌اند روز در آفتاب و  فانی را خوف آفت و خطر نباشد|
  block
    block |چون فناش از فقر پیرایه شود|
    block |او محمدوار بی‌سایه شود|
  block
    block |فقر فخری را فنا پیرایه شد|
    block |چون زبانهٔ شمع او بی‌سایه شد|
  block
    block |شمع جمله شد زبانه پا و سر|
    block |سایه را نبود بگرد او گذر|
  block
    block |موم از خویش و ز سایه در گریخت|
    block |در شعاع از بهر او کی شمع ریخت|
  block
    block |گفت او بهر فنایت ریختم|
    block |گفت من هم در فنا بگریختم|
  block
    block |این شعاع باقی آمد مفترض|
    block |نه شعاع شمع فانی عرض|
  block
    block |شمع چون در نار شد کلی فنا|
    block |نه اثر بینی ز شمع و نه ضیا|
  block
    block |هست اندر دفع ظلمت آشکار|
    block |آتش صورت به مومی پایدار|
  block
    block |برخلاف موم شمع جسم کان|
    block |تا شود کم گردد افزون نور جان|
  block
    block |این شعاع باقی و آن فانیست|
    block |شمع جان را شعلهٔ ربانیست|
  block
    block |این زبانهٔ آتشی چون نور بود|
    block |سایهٔ فانی شدن زو دور بود|
  block
    block |ابر را سایه بیفتد در زمین|
    block |ماه را سایه نباشد همنشین|
  block
    block |بی‌خودی بی‌ابریست ای نیک‌خواه|
    block |باشی اندر بی‌خودی چون قرص ماه|
  block
    block |باز چون ابری بیاید رانده|
    block |رفت نور از مه خیالی مانده|
  block
    block |از حجاب ابر نورش شد ضعیف|
    block |کم ز ماه نو شد آن بدر شریف|
  block
    block |مه خیالی می‌نماید ز ابر و گرد|
    block |ابر تن ما را خیال‌اندیش کرد|
  block
    block |لطف مه بنگر که این هم لطف اوست|
    block |که بگفت او ابرها ما را عدوست|
  block
    block |مه فراغت دارد از ابر و غبار|
    block |بر فراز چرخ دارد مه مدار|
  block
    block |ابر ما را شد عدو و خصم جان|
    block |که کند مه را ز چشم ما نهان|
  block
    block |حور را این پرده زالی می‌کند|
    block |بدر را کم از هلالی می‌کند|
  block
    block |ماه ما را در کنار عز نشاند|
    block |دشمن ما را عدوی خویش خواند|
  block
    block |تاب ابر و آب او خود زین مهست|
    block |هر که مه خواند ابر را بس گمرهست|
  block
    block |نور مه بر ابر چون منزل شدست|
    block |روی تاریکش ز مه مبدل شدست|
  block
    block |گرچه همرنگ مهست و دولتیست|
    block |اندر ابر آن نور مه عاریتیست|
  block
    block |در قیامت شمس و مه معزول شد|
    block |چشم در اصل ضیا مشغول شد|
  block
    block |تا بداند ملک را از مستعار|
    block |وین رباط فانی از دارالقرار|
  block
    block |دایه عاریه بود روزی سه چار|
    block |مادرا ما را تو گیر اندر کنار|
  block
    block |پر من ابرست و پرده‌ست و کثیف|
    block |ز انعکاس لطف حق شد او لطیف|
  block
    block |بر کنم پر را و حسنش را ز راه|
    block |تا ببینم حسن مه را هم ز ماه|
  block
    block |من نخواهم دایه مادر خوشترست|
    block |موسی‌ام من دایهٔ من مادرست|
  block
    block |من نخواهم لطف مه از واسطه|
    block |که هلاک قوم شد این رابطه|
  block
    block |یا مگر ابری شود فانی راه|
    block |تا نگردد او حجاب روی ماه|
  block
    block |صورتش بنماید او در وصف لا|
    block |هم‌چو جسم انبیا و اولیا|
  block
    block |آنچنان ابری نباشد پرده‌بند|
    block |پرده‌در باشد به معنی سودمند|
  block
    block |آن‌چنان که اندر صباح روشنی|
    block |قطره می‌بارید و بالا ابر نی|
  block
    block |معجزهٔ پیغامبری بود آن سقا|
    block |گشته ابر از محو هم‌رنگ سما|
  block
    block |بود ابر و رفته از وی خوی ابر|
    block |این چنین گردد تن عاشق به صبر|
  block
    block |تن بود اما تنی گم گشته زو|
    block |گشته مبدل رفته از وی رنگ و بو|
  block
    block |پر پی غیرست و سر از بهر من|
    block |خانهٔ سمع و بصر استون تن|
  block
    block |جان فدا کردن برای صید غیر|
    block |کفر مطلق دان و نومیدی ز خیر|
  block
    block |هین مشو چون قند پیش طوطیان|
    block |بلک زهری شو شو آمن از زیان|
  block
    block |یا برای شادباشی در خطاب|
    block |خویش چون مردار کن پی کلاب|
  block
    block |پس خضر کشتی برای این شکست|
    block |تا که آن کشتی ز غاصب باز رست|
  block
    block |فقر فخری بهر آن آمد سنی|
    block |تا ز طماعان گریزم در غنی|
  block
    block |گنجها را در خرابی زان نهند|
    block |تا ز حرص اهل عمران وا رهند|
  block
    block |پر نتانی کند رو خلوت گزین|
    block |تا نگردی جمله خرج آن و این|
  block
    block |زآنک تو هم لقمه‌ای هم لقمه‌خوار|
    block |آکل و ماکولی ای جان هوش‌دار|