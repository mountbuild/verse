
block |در بیان آنک هیچ چشم بدی آدمی را چنان مهلک نیست کی چشم پسند  خویشتن مگر کی چشم او مبدل شده باشد به نور حق که بی یسمع و بی یبصر و خویشتن او بی‌خویشتن شده|
  block
    block |پر طاوست مبین و پای بین|
    block |تا که سؤ العین نگشاید کمین|
  block
    block |که بلغزد کوه از چشم بدان|
    block |یزلقونک از نبی بر خوان بدان|
  block
    block |احمد چون کوه لغزید از نظر|
    block |در میان راه بی‌گل بی‌مطر|
  block
    block |در عجب درماند کین لغزش ز چیست|
    block |من نپندارم که این حالت تهیست|
  block
    block |تا بیامد آیت و آگاه کرد|
    block |کان ز چشم بد رسیدت وز نبرد|
  block
    block |گر بدی غیر تو در دم لا شدی|
    block |صید چشم و سخرهٔ افنا شدی|
  block
    block |لیک آمد عصمتی دامن‌کشان|
    block |وین که لغزیدی بد از بهر نشان|
  block
    block |عبرتی گیر اندر آن که کن نگاه|
    block |برگ خود عرضه مکن ای کم ز کاه|