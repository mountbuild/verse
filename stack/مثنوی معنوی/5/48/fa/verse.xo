
block |تفسیر و هو معکم|
  block
    block |یک سپد پر نان ترا بی‌فرق سر|
    block |تو همی خواهی لب نان در به در|
  block
    block |در سر خود پیچ هل خیره‌سری|
    block |رو در دل زن چرا بر هر دری|
  block
    block |تا بزانویی میان آب‌جو|
    block |غافل از خود زین و آن تو آب جو|
  block
    block |پیش آب و پس هم آب با مدد|
    block |چشمها را پیش سد و خلف سد|
  block
    block |اسپ زیر ران و فارس اسپ‌جو|
    block |چیست این گفت اسپ لیکن اسپ کو|
  block
    block |هی نه اسپست این به زیر تو پدید|
    block |گفت آری لیک خود اسپی که دید|
  block
    block |مست آب و پیش روی اوست آن|
    block |اندر آب و بی‌خبر ز آب روان|
  block
    block |چون گهر در بحر گوید بحر کو|
    block |وآن خیال چون صدف دیوار او|
  block
    block |گفتن آن کو حجابش می‌شود|
    block |ابر تاب آفتابش می‌شود|
  block
    block |بند چشم اوست هم چشم بدش|
    block |عین رفع سد او گشته سدش|
  block
    block |بند گوش او شده هم هوش او|
    block |هوش با حق دار ای مدهوش او|