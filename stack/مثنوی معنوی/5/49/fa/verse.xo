
block |در تفسیر قول مصطفی علیه‌السلام من جعل الهموم هما واحدا کفاه الله سائر همومه و من تفرقت به الهموم لا یبالی الله فی ای واد اهلکه|
  block
    block |هوش را توزیع کردی بر جهات|
    block |می‌نیرزد تره‌ای آن ترهات|
  block
    block |آب هش را می‌کشد هر بیخ خار|
    block |آب هوشت چون رسد سوی ثمار|
  block
    block |هین بزن آن شاخ بد را خو کنش|
    block |آب ده این شاخ خوش را نو کنش|
  block
    block |هر دو سبزند این زمان آخر نگر|
    block |کین شود باطل از آن روید ثمر|
  block
    block |آب باغ این را حلال آن را حرام|
    block |فرق را آخر ببینی والسلام|
  block
    block |عدل چه بود آب ده اشجار را|
    block |ظلم چه بود آب دادن خار را|
  block
    block |عدل وضع نعمتی در موضعش|
    block |نه بهر بیخی که باشد آبکش|
  block
    block |ظلم چه بود وضع در ناموضعی|
    block |که نباشد جز بلا را منبعی|
  block
    block |نعمت حق را به جان و عقل ده|
    block |نه به طبع پر زحیر پر گره|
  block
    block |بار کن بیگار غم را بر تنت|
    block |بر دل و جان کم نه آن جان کندنت|
  block
    block |بر سر عیسی نهاده تنگ بار|
    block |خر سکیزه می‌زند در مرغزار|
  block
    block |سرمه را در گوش کردن شرط نیست|
    block |کار دل را جستن از تن شرط نیست|
  block
    block |گر دلی رو ناز کن خواری مکش|
    block |ور تنی شکر منوش و زهر چش|
  block
    block |زهر تن را نافعست و قند بد|
    block |تن همان بهتر که باشد بی‌مدد|
  block
    block |هیزم دوزخ تنست و کم کنش|
    block |ور بروید هیزمی رو بر کنش|
  block
    block |ورنه حمال حطب باشی حطب|
    block |در دو عالم هم‌چو جفت بولهب|
  block
    block |از حطب بشناس شاخ سدره را|
    block |گرچه هر دو سبز باشند ای فتی|
  block
    block |اصل آن شاخست هفتم آسمان|
    block |اصل این شاخست از نار و دخان|
  block
    block |هست مانندا به صورت پیش حس|
    block |که غلط‌بینست چشم و کیش حس|
  block
    block |هست آن پیدا به پیش چشم دل|
    block |جهد کن سوی دل آ جهد المقل|
  block
    block |ور نداری پا بجنبان خویش را|
    block |تا ببینی هر کم و هر بیش را|