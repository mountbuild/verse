
block |نوبت جستن رسیدن به نصوح و آواز آمدن که همه را جستیم نصوح را بجویید و بیهوش شدن نصوح از آن هیبت و گشاده شدن کار بعد از نهایت بستگی کماکان یقول رسول الله صلی الله علیه و سلم اذا اصابه مرض او هم اشتدی ازمة تنفرجی|
  block
    block |جمله را جستیم پیش آی ای نصوح|
    block |گشت بیهوش آن زمان پرید روح|
  block
    block |هم‌چو دیوار شکسته در فتاد|
    block |هوش و عقلش رفت شد او چون جماد|
  block
    block |چونک هوشش رفت از تن بی‌امان|
    block |سر او با حق بپیوست آن زمان|
  block
    block |چون تهی گشت و وجود او نماند|
    block |باز جانش را خدا در پیش خواند|
  block
    block |چون شکست آن کشتی او بی‌مراد|
    block |در کنار رحمت دریا فتاد|
  block
    block |جان به حق پیوست چون بی‌هوش شد|
    block |موج رحمت آن زمان در جوش شد|
  block
    block |چون که جانش وا رهید از ننگ تن|
    block |رفت شادان پیش اصل خویشتن|
  block
    block |جان چو باز و تن مرورا کنده‌ای|
    block |پای بسته پر شکسته بنده‌ای|
  block
    block |چونک هوشش رفت و پایش بر گشاد|
    block |می‌پرد آن باز سوی کیقباد|
  block
    block |چونک دریاهای رحمت جوش کرد|
    block |سنگها هم آب حیوان نوش کرد|
  block
    block |ذرهٔ لاغر شگرف و زفت شد|
    block |فرش خاکی اطلس و زربفت شد|
  block
    block |مردهٔ صدساله بیرون شد ز گور|
    block |دیو ملعون شد به خوبی رشک حور|
  block
    block |این همه روی زمین سرسبز شد|
    block |چوب خشک اشکوفه کرد و نغز شد|
  block
    block |گرگ با بره حریف می شده|
    block |ناامیدان خوش‌رگ و خوش پی شده|