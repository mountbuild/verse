
block |عزم کردن شاه چون واقف شد بر آن خیانت کی بپوشاند و عفو کند و او را به او دهد و دانست کی آن فتنه جزای او بود و قصد او بود و ظلم او بر صاحب موصل کی و من اساء فعلیها و ان ربک لبالمرصاد و ترسیدن کی اگر انتقام کشد آن انتقام هم بر سر او آید چنانک این ظلم و طمع بر سرش آمد|
  block
    block |شاه با خود آمد استغفار کرد|
    block |یاد جرم و زلت و اصرار کرد|
  block
    block |گفت با خود آنچ کردم با کسان|
    block |شد جزای آن به جان من رسان|
  block
    block |قصد جفت دیگران کردم ز جاه|
    block |بر من آمد آن و افتادم به چاه|
  block
    block |من در خانهٔ کسی دیگر زدم|
    block |او در خانهٔ مرا زد لاجرم|
  block
    block |هر که با اهل کسان شد فسق‌جو|
    block |اهل خود را دان که قوادست او|
  block
    block |زانک مثل آن جزای آن شود|
    block |چون جزای سیئه مثلش بود|
  block
    block |چون سبب کردی کشیدی سوی خویش|
    block |مثل آن را پس تو دیوثی و بیش|
  block
    block |غصب کردم از شه موصل کنیز|
    block |غصب کردند از من او را زود نیز|
  block
    block |او کامین من بد و لالای من|
    block |خاینش کرد آن خیانتهای من|
  block
    block |نیست وقت کین‌گزاری و انتقام|
    block |من به دست خویش کردم کار خام|
  block
    block |گر کشم کینه بر آن میر و حرم|
    block |آن تعدی هم بیاید بر سرم|
  block
    block |هم‌چنانک این یک بیامد در جزا|
    block |آزمودم باز نزمایم ورا|
  block
    block |درد صاحب موصلم گردن شکست|
    block |من نیارم این دگر را نیز خست|
  block
    block |داد حق‌مان از مکافات آگهی|
    block |گفت ان عدتم به عدنا به|
  block
    block |چون فزونی کردن اینجا سود نیست|
    block |غیر صبر و مرحمت محمود نیست|
  block
    block |ربنا انا ظلمنا سهو رفت|
    block |رحمتی کن ای رحیمیهات رفت|
  block
    block |عفو کردم تو هم از من عفو کن|
    block |از گناه نو ز زلات کهن|
  block
    block |گفت اکنون ای کنیزک وا مگو|
    block |این سخن را که شنیدم من ز تو|
  block
    block |با امیرت جفت خواهم کرد من|
    block |الله الله زین حکایت دم مزن|
  block
    block |تا نگردد او ز رویم شرمسار|
    block |کو یکی بد کرد و نیکی صد هزار|
  block
    block |بارها من امتحانش کرده‌ام|
    block |خوب‌تر از تو بدو بسپرده‌ام|
  block
    block |در امانت یافتم او را تمام|
    block |این قضایی بود هم از کرده‌هام|
  block
    block |پس به خود خواند آن امیر خویش را|
    block |کشت در خود خشم قهراندیش را|
  block
    block |کرد با او یک بهانهٔ دل‌پذیر|
    block |که شدستم زین کنیزک من نفیر|
  block
    block |زان سبب کز غیرت و رشک کنیز|
    block |مادر فرزند دارد صد ازیز|
  block
    block |مادر فرزند را بس حقهاست|
    block |او نه درخورد چنین جور و جفاست|
  block
    block |رشک و غیرت می‌برد خون می‌خورد|
    block |زین کنیزک سخت تلخی می‌برد|
  block
    block |چون کسی را داد خواهم این کنیز|
    block |پس ترا اولیترست این ای عزیز|
  block
    block |که تو جانبازی نمودی بهر او|
    block |خوش نباشد دادن آن جز به تو|
  block
    block |عقد کردش با امیر او را سپرد|
    block |کرد خشم و حرص را او خرد و مرد|