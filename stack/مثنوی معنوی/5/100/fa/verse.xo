
block |در تقریر معنی توکل حکایت آن زاهد کی توکل را امتحان می‌کرد از میان اسباب و شهر برون آمد و از قوارع و ره‌گذر خلق دور  شد و ببن کوهی مهجوری مفقودی در غایت گرسنگی سر بر سر سنگی  نهاد و خفت و با خود گفت توکل کردم بر سبب‌سازی و رزاقی تو و از اسباب منقطع شدم تا ببینم سببیت توکل را|
  block
    block |آن یکی زاهد شنود از مصطفی|
    block |که یقین آید به جان رزق از خدا|
  block
    block |گر بخواهی ور نخواهی رزق تو|
    block |پیش تو آید دوان از عشق تو|
  block
    block |از برای امتحان آن مرد رفت|
    block |در بیابان نزد کوهی خفت تفت|
  block
    block |که ببینم رزق می‌آید به من|
    block |تا قوی گردد مرا در رزق ظن|
  block
    block |کاروانی راه گم کرد و کشید|
    block |سوی کوه آن ممتحن را خفته دید|
  block
    block |گفت این مرد این طرف چونست عور|
    block |در بیابان از ره و از شهر دور|
  block
    block |ای عجب مرده‌ست یا زنده که او|
    block |می‌نترسد هیچ از گرگ و عدو|
  block
    block |آمدند و دست بر وی می‌زدند|
    block |قاصدا چیزی نگفت آن ارجمند|
  block
    block |هم نجنبید و نجنبانید سر|
    block |وا نکرد از امتحان هم او بصر|
  block
    block |پس بگفتند این ضعیف بی‌مراد|
    block |از مجاعت سکته اندر اوفتاد|
  block
    block |نان بیاوردند و در دیگی طعام|
    block |تا بریزندش به حلقوم و به کام|
  block
    block |پس بقاصد مرد دندان سخت کرد|
    block |تا ببیند صدق آن میعاد مرد|
  block
    block |رحمشان آمد که این بس بی‌نواست|
    block |وز مجاعت هالک مرگ و فناست|
  block
    block |کارد آوردند قوم اشتافتند|
    block |بسته دندانهاش را بشکافتند|
  block
    block |ریختند اندر دهانش شوربا|
    block |می‌فشردند اندرو نان‌پاره‌ها|
  block
    block |گفت ای دل گرچه خود تن می‌زنی|
    block |راز می‌دانی و نازی می‌کنی|
  block
    block |گفت دل دانم و قاصد می‌کنم|
    block |رازق الله است بر جان و تنم|
  block
    block |امتحان زین بیشتر خود چون بود|
    block |رزق سوی صابران خوش می‌رود|