
block |در بیان قول رسول علیه‌السلام لا رهبانیة فی‌الاسلام|
  block
    block |بر مکن پر را و دل بر کن ازو|
    block |زانک شرط این جهاد آمد عدو|
  block
    block |چون عدو نبود جهاد آمد محال|
    block |شهوتت نبود نباشد امتثال|
  block
    block |صبر نبود چون نباشد میل تو|
    block |خصم چون نبود چه حاجت حیل تو|
  block
    block |هین مکن خود را خصی رهبان مشو|
    block |زانک عفت هست شهوت را گرو|
  block
    block |بی‌هوا نهی از هوا ممکن نبود|
    block |غازیی بر مردگان نتوان نمود|
  block
    block |انفقوا گفتست پس کسپی بکن|
    block |زانک نبود خرج بی‌دخل کهن|
  block
    block |گر چه آورد انفقوا را مطلق او|
    block |تو بخوان که اکسبوا ثم انفقوا|
  block
    block |هم‌چنان چون شاه فرمود اصبروا|
    block |رغبتی باید کزان تابی تو رو|
  block
    block |پس کلوا از بهر دام شهوتست|
    block |بعد از آن لاتسرفوا آن عفتست|
  block
    block |چونک محمول به نبود لدیه|
    block |نیست ممکن بود محمول علیه|
  block
    block |چونک رنج صبر نبود مر ترا|
    block |شرط نبود پس فرو ناید جزا|
  block
    block |حبذا آن شرط و شادا آن جزا|
    block |آن جزای دل‌نواز جان‌فزا|