
block |دانستن شیخ ضمیر سایل را بی گفتن و دانستن قدر وام وام‌داران  بی گفتن کی نشان آن باشد کی اخرج به صفاتی الی خلقی|
  block
    block |حاجت خود گر نگفتی آن فقیر|
    block |او بدادی و بدانستی ضمیر|
  block
    block |آنچ در دل داشتی آن پشت‌خم|
    block |قدر آن دادی بدو نه بیش و کم|
  block
    block |پس بگفتندی چه دانستی که او|
    block |این قدر اندیشه دارد ای عمو|
  block
    block |او بگفتی خانهٔ دل خلوتست|
    block |خالی از کدیه مثال جنتست|
  block
    block |اندرو جز عشق یزدان کار نیست|
    block |جز خیال وصل او دیار نیست|
  block
    block |خانه را من روفتم از نیک و بد|
    block |خانه‌ام پرست از عشق احد|
  block
    block |هرچه بینم اندرو غیر خدا|
    block |آن من نبود بود عکس گدا|
  block
    block |گر در آبی نخل یا عرجون نمود|
    block |جز ز عکس نخلهٔ بیرون نبود|
  block
    block |در تگ آب ار ببینی صورتی|
    block |عکس بیرون باشد آن نقش ای فتی|
  block
    block |لیک تا آب از قذی خالی شدن|
    block |تنقیه شرطست در جوی بدن|
  block
    block |تا نماند تیرگی و خس درو|
    block |تا امین گردد نماید عکس رو|
  block
    block |جز گلابه در تنت کو ای مقل|
    block |آب صافی کن ز گل ای خصم دل|
  block
    block |تو بر آنی هر دمی کز خواب و خور|
    block |خاک ریزی اندرین جو بیشتر|