
block |رفتن این شیخ در خانهٔ امیری بهر کدیه روزی چهار بار به زنبیل به اشارت غیب و عتاب کردن امیر او را بدان وقاحت و عذر  گفتن او امیر را|
  block
    block |شیخ روزی چار کرت چون فقیر|
    block |بهر کدیه رفت در قصر امیر|
  block
    block |در کفش زنبیل و شی لله زنان|
    block |خالق جان می‌بجوید تای نان|
  block
    block |نعلهای بازگونه‌ست ای پسر|
    block |عقل کلی را کند هم خیره‌سر|
  block
    block |چون امیرش دید گفتش ای وقیح|
    block |گویمت چیزی منه نامم شحیح|
  block
    block |این چه سغری و چه رویست و چه کار|
    block |که به روزی اندر آیی چار بار|
  block
    block |کیست اینجا شیخ اندر بند تو|
    block |من ندیدم نر گدا مانند تو|
  block
    block |حرمت و آب گدایان برده‌ای|
    block |این چه عباسی زشت آورده‌ای|
  block
    block |غاشیه بر دوش تو عباس دبس|
    block |هیچ ملحد را مباد این نفس نحس|
  block
    block |گفت امیرا بنده فرمانم خموش|
    block |ز آتشم آگه نه‌ای چندین مجوش|
  block
    block |بهر نان در خویش حرصی دیدمی|
    block |اشکم نان‌خواه را بدریدمی|
  block
    block |هفت سال از سوز عشق جسم‌پز|
    block |در بیابان خورده‌ام من برگ رز|
  block
    block |تا ز برگ خشک و تازه خوردنم|
    block |سبز گشته بود این رنگ تنم|
  block
    block |تا تو باشی در حجاب بوالبشر|
    block |سرسری در عاشقان کمتر نگر|
  block
    block |زیرکان که مویها بشکافتند|
    block |علم هیات را به جان دریافتند|
  block
    block |علم نارنجات و سحر و فلسفه|
    block |گرچه نشناسند حق المعرفه|
  block
    block |لیک کوشیدند تا امکان خود|
    block |بر گذشتند از همه اقران خود|
  block
    block |عشق غیرت کرد و زیشان در کشید|
    block |شد چنین خورشید زیشان ناپدید|
  block
    block |نور چشمی کو به روز استاره دید|
    block |آفتابی چون ازو رو در کشید|
  block
    block |زین گذر کن پند من بپذیر هین|
    block |عاشقان را تو به چشم عشق بین|
  block
    block |وقت نازک باشد و جان در رصد|
    block |با تو نتوان گفت آن دم عذر خود|
  block
    block |فهم کن موقوف آن گفتن مباش|
    block |سینه‌های عاشقان را کم خراش|
  block
    block |نه گمانی برده‌ای تو زین نشاط|
    block |حزم را مگذار می‌کن احتیاط|
  block
    block |واجبست و جایزست و مستحیل|
    block |این وسط را گیر در حزم ای دخیل|