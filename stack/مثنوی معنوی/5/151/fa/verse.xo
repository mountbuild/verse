
block |دو بار دست و پای امیر را بوسیدن و لابه کردن شفیعان و همسایگان زاهد|
  block
    block |آن شفیعان از دم هیهای او|
    block |چند بوسیدند دست و پای او|
  block
    block |کای امیر از تو نشاید کین کشی|
    block |گر بشد باده تو بی‌باده خوشی|
  block
    block |باده سرمایه ز لطف تو برد|
    block |لطف آب از لطف تو حسرت خورد|
  block
    block |پادشاهی کن ببخشش ای رحیم|
    block |ای کریم ابن الکریم ابن الکریم|
  block
    block |هر شرابی بندهٔ این قد و خد|
    block |جمله مستان را بود بر تو حسد|
  block
    block |هیچ محتاج می گلگون نه‌ای|
    block |ترک کن گلگونه تو گلگونه‌ای|
  block
    block |ای رخ چون زهره‌ات شمس الضحی|
    block |ای گدای رنگ تو گلگونه‌ها|
  block
    block |باده کاندر خنب می‌جوشد نهان|
    block |ز اشتیاق روی تو جوشد چنان|
  block
    block |ای همه دریا چه خواهی کرد نم|
    block |وی همه هستی چه می‌جویی عدم|
  block
    block |ای مه تابان چه خواهی کرد گرد|
    block |ای که مه در پیش رویت روی‌زرد|
  block
    block |تاج کرمناست بر فرق سرت|
    block |طوق اعطیناک آویز برت|
  block
    block |تو خوش و خوبی و کان هر خوشی|
    block |تو چرا خود منت باده کشی|
  block
    block |جوهرست انسان و چرخ او را عرض|
    block |جمله فرع و پایه‌اند و او غرض|
  block
    block |ای غلامت عقل و تدبیرات و هوش|
    block |چون چنینی خویش را ارزان فروش|
  block
    block |خدمتت بر جمله هستی مفترض|
    block |جوهری چون نجده خواهد از عرض|
  block
    block |علم جویی از کتبها ای فسوس|
    block |ذوق جویی تو ز حلوا ای فسوس|
  block
    block |بحر علمی در نمی پنهان شده|
    block |در سه گز تن عالمی پنهان شده|
  block
    block |می چه باشد یا سماع و یا جماع|
    block |تا بجویی زو نشاط و انتفاع|
  block
    block |آفتاب از ذره‌ای شد وام خواه|
    block |زهره‌ای از خمره‌ای شد جام‌خواه|
  block
    block |جان بی‌کیفی شده محبوس کیف|
    block |آفتابی حبس عقده اینت حیف|