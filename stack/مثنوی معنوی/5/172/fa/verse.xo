
block |بیان آنک نحن قسمنا کی یکی را شهوت و قوت خران دهد و یکی را کیاست و قوت انبیا و فرشتگان بخشد سر ز هوا تافتن از سروریست ترک هوا قوت پیغامبریست تخمهایی کی شهوتی نبود بر آن جز قیامتی نبود|
  block
    block |گر بدش سستی نری خران|
    block |بود او را مردی پیغامبران|
  block
    block |ترک خشم و شهوت و حرص‌آوری|
    block |هست مردی و رگ پیغامبری|
  block
    block |نری خر گو مباش اندر رگش|
    block |حق همی خواند الغ بگلربگش|
  block
    block |مرده‌ای باشم به من حق بنگرد|
    block |به از آن زنده که باشد دور و رد|
  block
    block |مغز مردی این شناس و پوست آن|
    block |آن برد دوزخ برد این در جنان|
  block
    block |حفت الجنه مکاره را رسید|
    block |حفت النار از هوا آمد پدید|
  block
    block |ای ایاز شیر نر دیوکش|
    block |مردی خر کم فزون مردی هش|
  block
    block |آنچ چندین صدر ادراکش نکرد|
    block |لعب کودک بود پیشت اینت مرد|
  block
    block |ای به دیده لذت امر مرا|
    block |جان سپرده بهر امرم در وفا|
  block
    block |داستان ذوق امر و چاشنیش|
    block |بشنو اکنون در بیان معنویش|