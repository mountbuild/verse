
block |سال سایل از مرغی کی بر سر ربض شهری نشسته باشد سر او فاضل‌ترست و عزیزتر و شریف‌تر و مکرم‌تر یا دم او و جواب دادن واعظ سایل را به قدر فهم او|
  block
    block |واعظی را گفت روزی سایلی|
    block |کای تو منبر را سنی‌تر قایلی|
  block
    block |یک سؤالستم بگو ای ذو لباب|
    block |اندرین مجلس سؤالم را جواب|
  block
    block |بر سر بارو یکی مرغی نشست|
    block |از سر و از دم کدامینش بهست|
  block
    block |گفت اگر رویش به شهر و دم به ده|
    block |روی او از دم او می‌دان که به|
  block
    block |ور سوی شهرست دم رویش به ده|
    block |خاک آن دم باش و از رویش بجه|
  block
    block |مرغ با پر می‌پرد تا آشیان|
    block |پر مردم همتست ای مردمان|
  block
    block |عاشقی که آلوده شد در خیر و شر|
    block |خیر و شر منگر تو در همت نگر|
  block
    block |باز اگر باشد سپید و بی‌نظیر|
    block |چونک صیدش موش باشد شد حقیر|
  block
    block |ور بود چغدی و میل او به شاه|
    block |او سر بازست منگر در کلاه|
  block
    block |آدمی بر قد یک طشت خمیر|
    block |بر فزود از آسمان و از اثیر|
  block
    block |هیچ کرمنا شنید این آسمان|
    block |که شنید این آدمی پر غمان|
  block
    block |بر زمین و چرخ عرضه کرد کس|
    block |خوبی و عقل و عبارات و هوس|
  block
    block |جلوه کردی هیچ تو بر آسمان|
    block |خوبی روی و اصابت در گمان|
  block
    block |پیش صورتهای حمام ای ولد|
    block |عرضه کردی هیچ سیم‌اندام خود|
  block
    block |بگذری زان نقشهای هم‌چو حور|
    block |جلوه آری با عجوز نیم‌کور|
  block
    block |در عجوزه چیست که ایشان را نبود|
    block |که ترا زان نقشها با خود ربود|
  block
    block |تو نگویی من بگویم در بیان|
    block |عقل و حس و درک و تدبیرست و جان|
  block
    block |در عجوزه جان آمیزش‌کنیست|
    block |صورت گرمابه‌ها را روح نیست|
  block
    block |صورت گرمابه گر جنبش کند|
    block |در زمان او از عجوزه بر کند|
  block
    block |جان چه باشد با خبر از خیر و شر|
    block |شاد با احسان و گریان از ضرر|
  block
    block |چون سر و ماهیت جان مخبرست|
    block |هر که او آگاه‌تر با جان‌ترست|
  block
    block |روح را تاثیر آگاهی بود|
    block |هر که را این بیش اللهی بود|
  block
    block |چون خبرها هست بیرون زین نهاد|
    block |باشد این جانها در آن میدان جماد|
  block
    block |جان اول مظهر درگاه شد|
    block |جان جان خود مظهر الله شد|
  block
    block |آن ملایک جمله عقل و جان بدند|
    block |جان نو آمد که جسم آن بدند|
  block
    block |از سعادت چون بر آن جان بر زدند|
    block |هم‌چو تن آن روح را خادم شدند|
  block
    block |آن بلیس از جان از آن سر برده بود|
    block |یک نشد با جان که عضو مرده بود|
  block
    block |چون نبودش آن فدای آن نشد|
    block |دست بشکسته مطیع جان نشد|
  block
    block |جان نشد ناقص گر آن عضوش شکست|
    block |کان بدست اوست تواند کرد هست|
  block
    block |سر دیگر هست کو گوش دگر|
    block |طوطیی کو مستعد آن شکر|
  block
    block |طوطیان خاص را قندیست ژرف|
    block |طوطیان عام از آن خور بسته طرف|
  block
    block |کی چشد درویش صورت زان زکات|
    block |معنیست آن نه فعولن فاعلات|
  block
    block |از خر عیسی دریغش نیست قند|
    block |لیک خر آمد به خلقت که پسند|
  block
    block |قند خر را گر طرب انگیختی|
    block |پیش خر قنطار شکر ریختی|
  block
    block |معنی نختم علی افواههم|
    block |این شناس اینست ره‌رو را مهم|
  block
    block |تا ز راه خاتم پیغامبران|
    block |بوک بر خیزد ز لب ختم گران|
  block
    block |ختمهایی که انبیا بگذاشتند|
    block |آن بدین احمدی برداشتند|
  block
    block |قفلهای ناگشاده مانده بود|
    block |از کف انا فتحنا برگشود|
  block
    block |او شفیع است این جهان و آن جهان|
    block |این جهان زی دین و آنجا زی جنان|
  block
    block |این جهان گوید که تو رهشان نما|
    block |وآن جهان گوید که تو مهشان نما|
  block
    block |پیشه‌اش اندر ظهور و در کمون|
    block |اهد قومی انهم لا یعلمون|
  block
    block |باز گشته از دم او هر دو باب|
    block |در دو عالم دعوت او مستجاب|
  block
    block |بهر این خاتم شدست او که به جود|
    block |مثل او نه بود و نه خواهند بود|
  block
    block |چونک در صنعت برد استاد دست|
    block |نه تو گویی ختم صنعت بر توست|
  block
    block |در گشاد ختمها تو خاتمی|
    block |در جهان روح‌بخشان حاتمی|
  block
    block |هست اشارات محمدالمراد|
    block |کل گشاد اندر گشاد اندر گشاد|
  block
    block |صد هزاران آفرین بر جان او|
    block |بر قدوم و دور فرزندان او|
  block
    block |آن خلیفه‌زادگان مقبلش|
    block |زاده‌اند از عنصر جان و دلش|
  block
    block |گر ز بغداد و هری یا از ری‌اند|
    block |بی‌مزاج آب و گل نسل وی‌اند|
  block
    block |شاخ گل هر جا که روید هم گلست|
    block |خم مل هر جا که جوشد هم ملست|
  block
    block |گر ز مغرب بر زند خورشید سر|
    block |عین خورشیدست نه چیز دگر|
  block
    block |عیب چینان را ازین دم کور دار|
    block |هم بستاری خود ای کردگار|
  block
    block |گفت حق چشم خفاش بدخصال|
    block |بسته‌ام من ز آفتاب بی‌مثال|
  block
    block |از نظرهای خفاش کم و کاست|
    block |انجم آن شمس نیز اندر خفاست|