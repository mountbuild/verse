
block |در بیان آنک دوزخ گوید کی قنطرهٔ صراط بر سر اوست ای ممن از صراط زودتر بگذر زود بشتاب تا عظمت نور تو آتش ما را نکشد جز یا ممن فان نورک اطفاء ناری|
  block
    block |زآتش عاشق ازین رو ای صفی|
    block |می‌شود دوزخ ضعیف و منطقی|
  block
    block |گویدش بگذر سبک ای محتشم|
    block |ورنه ز آتش‌های تو مرد آتشم|
  block
    block |کفر که کبریت دوزخ اوست و بس|
    block |بین که می‌پخساند او را این نفس|
  block
    block |زود کبریت بدین سودا سپار|
    block |تا نه دوزخ بر تو تازد نه شرار|
  block
    block |گویدش جنت گذر کن هم‌چو باد|
    block |ورنه گردد هر چه من دارم کساد|
  block
    block |که تو صاحب‌خرمنی من خوشه‌چین|
    block |من بتی‌ام تو ولایت‌های چین|
  block
    block |هست لرزان زو جحیم و هم جنان|
    block |نه مر این را نه مر آن را زو امان|
  block
    block |رفت عمرش چاره را فرصت نیافت|
    block |صبر بس سوزان بدت وجان بر نتافت|
  block
    block |مدتی دندان‌کنان این می‌کشید|
    block |نارسیده عمر او آخر رسید|
  block
    block |صورت معشوق زو شد در نهفت|
    block |رفت و شد با معنی معشوق جفت|
  block
    block |گفت لبسش گر ز شعر و ششترست|
    block |اعتناق بی‌حجابش خوشترست|
  block
    block |من شدم عریان ز تن او از خیال|
    block |می‌خرامم در نهایات الوصال|
  block
    block |این مباحث تا بدین‌جا گفتنیست|
    block |هرچه آید زین سپس بنهفتنیست|
  block
    block |ور بگویی ور بکوشی صد هزار|
    block |هست بیگار و نگردد آشکار|
  block
    block |تا به دریا سیر اسپ و زین بود|
    block |بعد ازینت مرکب چوبین بود|
  block
    block |مرکب چوبین به خشکی ابترست|
    block |خاص آن دریاییان را رهبرست|
  block
    block |این خموشی مرکب چوبین بود|
    block |بحریان را خامشی تلقین بود|
  block
    block |هر خموشی که ملولت می‌کند|
    block |نعره‌های عشق آن سو می‌زند|
  block
    block |تو همی‌گویی عجب خامش چراست|
    block |او همی‌گوید عجب گوشش کجاست|
  block
    block |من ز نعره کر شدم او بی‌خبر|
    block |تیزگوشان زین سمر هستند کر|
  block
    block |آن یکی در خواب نعره می‌زند|
    block |صد هزاران بحث و تلقین می‌کند|
  block
    block |این نشسته پهلوی او بی‌خبر|
    block |خفته خود آنست و کر زان شور و شر|
  block
    block |وان کسی کش مرکب چوبین شکست|
    block |غرقه شد در آب او خود ماهیست|
  block
    block |نه خموشست و نه گویا نادریست|
    block |حال او را در عبارت نام نیست|
  block
    block |نیست زین دو هر دو هست آن بوالعجب|
    block |شرح این گفتن برونست از ادب|
  block
    block |این مثال آمد رکیک و بی‌ورود|
    block |لیک در محسوس ازین بهتر نبود|