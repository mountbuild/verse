
block |رجوع کردن بدان قصه کی شاه‌زاده بدان طغیان زخم خورد از خاطر شاه پیش از استکمال فضایل دیگر از دنیا برفت|
  block
    block |قصه کوته کن که رای نفس کور|
    block |برد او را بعد سالی سوی گور|
  block
    block |شاه چون از محو شد سوی وجود|
    block |چشم مریخیش آن خون کرده بود|
  block
    block |چون به ترکش بنگرید آن بی‌نظیر|
    block |دید کم از ترکشش یک چوبه تیر|
  block
    block |گفت کو آن تیر و از حق باز جست|
    block |گفت که اندر حلق او کز تیر تست|
  block
    block |عفو کرد آن شاه دریادل ولی|
    block |آمده بد تیر اه بر مقتلی|
  block
    block |کشته شد در نوحهٔ او می‌گریست|
    block |اوست جمله هم کشنده و هم ولیست|
  block
    block |ور نباشد هر دو او پس کل نیست|
    block |هم کشندهٔ خلق و هم ماتم‌کنیست|
  block
    block |شکر می‌کرد آن شهید زردخد|
    block |کان بزد بر جسم و بر معنی نزد|
  block
    block |جسم ظاهر عاقبت خود رفتنیست|
    block |تا ابد معنی بخواهد شاد زیست|
  block
    block |آن عتاب ار رفت هم بر پوست رفت|
    block |دوست بی‌آزار سوی دوست رفت|
  block
    block |گرچه او فتراک شاهنشه گرفت|
    block |آخر از عین الکمال او ره گرفت|
  block
    block |و آن سوم کاهل‌ترین هر سه بود|
    block |صورت و معنی به کلی او ربود|