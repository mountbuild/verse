
block |حکایت امرء القیس کی پادشاه عرب بود و به صورت عظیم به جمال بود یوسف وقت خود بود و زنان عرب چون زلیخا مردهٔ او و او شاعر طبع قفا نبک من ذکری حبیب و منزل چون همه زنان او را به جان می‌جستند ای عجب غزل او و نالهٔ او بهر چه بود مگر دانست کی این‌ها همه تمثال صورتی‌اند کی بر تخته‌های خاک نقش کرده‌اند عاقبت این امرء القیس را حالی پیدا شد کی نیم‌شب از ملک و فرزند گریخت و خود را در دلقی پنهان کرد و از آن اقلیم به اقلیم دیگر رفت در طلب آن کس کی از اقلیم منزه است یختص برحمته من یشاء الی آخره|
  block
    block |امرء القیس از ممالک خشک‌لب|
    block |هم کشیدش عشق از خطهٔ عرب|
  block
    block |تا بیامد خشت می‌زد در تبوک|
    block |با ملک گفتند شاهی از ملوک|
  block
    block |امرء القیس آمدست این‌جا به کد|
    block |در شکار عشق و خشتی می‌زند|
  block
    block |آن ملک برخاست شب شد پیش او|
    block |گفته او را ای ملیک خوب‌رو|
  block
    block |یوسف وقتی دو ملکت شد کمال|
    block |مر ترا رام از بلاد و از جمال|
  block
    block |گشته مردان بندگان از تیغ تو|
    block |وان زنان ملک مه بی‌میغ تو|
  block
    block |پیش ما باشی تو بخت ما بود|
    block |جان ما از وصل تو صد جان شود|
  block
    block |هم من و هم ملک من مملوک تو|
    block |ای به همت ملک‌ها متروک تو|
  block
    block |فلسفه گفتش بسی و او خموش|
    block |ناگهان وا کرد از سر روی‌پوش|
  block
    block |تا چه گفتش او به گوش از عشق و درد|
    block |هم‌چو خود در حال سرگردانش کرد|
  block
    block |دست او بگرفت و با او یار شد|
    block |او هم از تخت و کمر بیزار شد|
  block
    block |تا بلاد دور رفتند این دو شه|
    block |عشق یک کرت نکردست این گنه|
  block
    block |بر بزرگان شهد و بر طفلانست شیر|
    block |او بهر کشتی بود من الاخیر|
  block
    block |غیر این دو بس ملوک بی‌شمار|
    block |عشقشان از ملک بربود و تبار|
  block
    block |جان این سه شه‌بچه هم گرد چین|
    block |هم‌چو مرغان گشته هر سو دانه‌چین|
  block
    block |زهره نی تا لب گشایند از ضمیر|
    block |زانک رازی با خطر بود و خطیر|
  block
    block |صد هزاران سر بپولی آن زمان|
    block |عشق خشم آلوده زه کرده کمان|
  block
    block |عشق خود بی‌خشم در وقت خوشی|
    block |خوی دارد دم به دم خیره‌کشی|
  block
    block |این بود آن لحظه کو خشنود شد|
    block |من چه گویم چونک خشم‌آلود شد|
  block
    block |لیک مرج جان فدای شیر او|
    block |کش کشد این عشق و این شمشیر او|
  block
    block |کشتنی به از هزاران زندگی|
    block |سلطنت‌ها مردهٔ این بندگی|
  block
    block |با کنایت رازها با هم‌دگر|
    block |پست گفتندی به صد خوف و حذر|
  block
    block |راز را غیر خدا محرم نبود|
    block |آه را جز آسمان هم‌دم نبود|
  block
    block |اصطلاحاتی میان هم‌دگر|
    block |داشتندی بهر ایراد خبر|
  block
    block |زین لسان الطیر عام آموختند|
    block |طمطراق و سروری اندوختند|
  block
    block |صورت آواز مرغست آن کلام|
    block |غافلست از حال مرغان مرد خام|
  block
    block |کو سلیمانی که داند لحن طیر|
    block |دیو گرچه ملک گیرد هست غیر|
  block
    block |دیو بر شبه سلیمان کرد ایست|
    block |علم مکرش هست و علمناش نیست|
  block
    block |چون سلیمان از خدا بشاش بود|
    block |منطق الطیری ز علمناش بود|
  block
    block |تو از آن مرغ هوایی فهم کن|
    block |که ندیدستی طیور من لدن|
  block
    block |جای سیمرغان بود آن سوی قاف|
    block |هر خیالی را نباشد دست‌باف|
  block
    block |جز خیالی را که دید آن اتفاق|
    block |آنگهش بعدالعیان افتد فراق|
  block
    block |نه فراق قطع بهر مصلحت|
    block |که آمنست از هر فراق آن منقبت|
  block
    block |بهر استبقاء آن روحی جسد|
    block |آفتاب از برف یک‌دم درکشد|
  block
    block |بهر جان خویش جو زیشان صلاح|
    block |هین مدزد از حرف ایشان اصطلاح|
  block
    block |آن زلیخا از سپندان تا به عود|
    block |نام جمله چیز یوسف کرده بود|
  block
    block |نام او در نامها مکتوم کرد|
    block |محرمان را سر آن معلوم کرد|
  block
    block |چون بگفتی موم ز آتش نرم شد|
    block |این بدی کان یار با ما گرم شد|
  block
    block |ور بگفتی مه برآمد بنگرید|
    block |ور بگفتی سبز شد آن شاخ بید|
  block
    block |ور بگفتی برگها خوش می‌طپند|
    block |ور بگفتی خوش همی‌سوزد سپند|
  block
    block |ور بگفتی گل به بلبل راز گفت|
    block |ور بگفتی شه سر شهناز گفت|
  block
    block |ور بگفتی چه همایونست بخت|
    block |ور بگفتی که بر افشانید رخت|
  block
    block |ور بگفتی که سقا آورد آب|
    block |ور بگفتی که بر آمد آفتاب|
  block
    block |ور بگفتی دوش دیگی پخته‌اند|
    block |یا حوایج از پزش یک لخته‌اند|
  block
    block |ور بگفتی هست نانها بی‌نمک|
    block |ور بگفتی عکس می‌گردد فلک|
  block
    block |ور بگفتی که به درد آمد سرم|
    block |ور بگفتی درد سر شد خوشترم|
  block
    block |گر ستودی اعتناق او بدی|
    block |ور نکوهیدی فراق او بدی|
  block
    block |صد هزاران نام گر بر هم زدی|
    block |قصد او و خواه او یوسف بدی|
  block
    block |گرسنه بودی چو گفتی نام او|
    block |می‌شدی او سیر و مست جام او|
  block
    block |تشنگیش از نام او ساکن شدی|
    block |نام یوسف شربت باطن شدی|
  block
    block |ور بدی دردیش زان نام بلند|
    block |درد او در حال گشتی سودمند|
  block
    block |وقت سرما بودی او را پوستین|
    block |این کند در عشق نام دوست این|
  block
    block |عام می‌خوانند هر دم نام پاک|
    block |این عمل نکند چو نبود عشقناک|
  block
    block |آنچ عیسی کرده بود از نام هو|
    block |می‌شدی پیدا ورا از نام او|
  block
    block |چونک با حق متصل گردید جان|
    block |ذکر آن اینست و ذکر اینست آن|
  block
    block |خالی از خود بود و پر از عشق دوست|
    block |پس ز کوزه آن تلابد که دروست|
  block
    block |خنده بوی زعفران وصل داد|
    block |گریه بوهای پیاز آن بعاد|
  block
    block |هر یکی را هست در دل صد مراد|
    block |این نباشد مذهب عشق و وداد|
  block
    block |یار آمد عشق را روز آفتاب|
    block |آفتاب آن روی را هم‌چون نقاب|
  block
    block |آنک نشناسد نقاب از روی یار|
    block |عابد الشمس است دست از وی بدار|
  block
    block |روز او و روزی عاشق هم او|
    block |دل همو دلسوزی عاشق هم او|
  block
    block |ماهیان را نقد شد از عین آب|
    block |نان و آب و جامه و دارو و خواب|
  block
    block |هم‌چو طفلست او ز پستان شیرگیر|
    block |او نداند در دو عالم غیر شیر|
  block
    block |طفل داند هم نداند شیر را|
    block |راه نبود این طرف تدبیر را|
  block
    block |گیج کرد این گردنامه روح را|
    block |تا بیابد فاتح و مفتوح را|
  block
    block |گیج نبود در روش بلک اندرو|
    block |حاملش دریا بود نه سیل و جو|
  block
    block |چون بیابد او که یابد گم شود|
    block |هم‌چو سیلی غرقهٔ قلزم شود|
  block
    block |دانه گم شد آنگهی او تین بود|
    block |تا نمردی زر ندادم این بود|