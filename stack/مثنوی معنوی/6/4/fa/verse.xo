
block |مناجات و پناه جستن به حق از فتنهٔ اختیار و از فتنهٔ اسباب اختیار کی سماوات و ارضین از اختیار و اسباب اختیار شکوهیدند و ترسیدند و خلقت آدمی مولع افتاد بر طلب اختیار و اسباب اختیار خویش چنانک بیمار باشد خود را اختیار کم بیند صحت خواهد کی  سبب اختیارست تا اختیارش بیفزاید و منصب خواهد تا اختیارش بیفزاید و  مهبط قهر حق در امم ماضیه فرط اختیار  و اسباب اختیار بوده است هرگز فرعون بی‌نوا کس ندیده است|
  block
    block |اولم این جزر و مد از تو رسید|
    block |ورنه ساکن بود این بحر ای مجید|
  block
    block |هم از آنجا کین تردد دادیم|
    block |بی‌تردد کن مرا هم از کرم|
  block
    block |ابتلاام می‌کنی آه الغیاث|
    block |ای ذکور از ابتلاات چون اناث|
  block
    block |تا بکی این ابتلا یا رب مکن|
    block |مذهبی‌ام بخش و ده‌مذهب مکن|
  block
    block |اشتری‌ام لاغری و پشت ریش|
    block |ز اختیار هم‌چو پالان‌شکل خویش|
  block
    block |این کژاوه گه شود این سو گران|
    block |آن کژاوه گه شود آن سو کشان|
  block
    block |بفکن از من حمل ناهموار را|
    block |تا ببینم روضهٔ ابرار را|
  block
    block |هم‌چو آن اصحاب کهف از باغ جود|
    block |می‌چرم ایقاظ نی بل هم رقود|
  block
    block |خفته باشم بر یمین یا بر یسار|
    block |برنگردم جز چو گو بی‌اختیار|
  block
    block |هم به تقلیب تو تا ذات الیمین|
    block |یا سوی ذات الشمال ای رب دین|
  block
    block |صد هزاران سال بودم در مطار|
    block |هم‌چو ذرات هوا بی‌اختیار|
  block
    block |گر فراموشم شدست آن وقت و حال|
    block |یادگارم هست در خواب ارتحال|
  block
    block |می‌رهم زین چارمیخ چارشاخ|
    block |می‌جهم در مسرح جان زین مناخ|
  block
    block |شیر آن ایام ماضیهای خود|
    block |می‌چشم از دایهٔ خواب ای صمد|
  block
    block |جمله عالم ز اختیار و هست خود|
    block |می‌گریزد در سر سرمست خود|
  block
    block |تا دمی از هوشیاری وا رهند|
    block |ننگ خمر و زمر بر خود می‌نهند|
  block
    block |جمله دانسته کای این هستی فخ است|
    block |فکر و ذکر اختیاری دوزخ است|
  block
    block |می‌گریزند از خودی در بیخودی|
    block |یا به مستی یا به شغل ای مهتدی|
  block
    block |نفس را زان نیستی وا می‌کشی|
    block |زانک بی‌فرمان شد اندر بیهشی|
  block
    block |لیس للجن و لا للانس ان|
    block |ینفذوا من حبس اقطار الزمن|
  block
    block |لا نفوذ الا بسلطان الهدی|
    block |من تجاویف السموات العلی|
  block
    block |لا هدی الا بسلطان یقی|
    block |من حراس الشهب روح المتقی|
  block
    block |هیچ کس را تا نگردد او فنا|
    block |نیست ره در بارگاه کبریا|
  block
    block |چیست معراج فلک این نیستی|
    block |عاشقان را مذهب و دین نیستی|
  block
    block |پوستین و چارق آمد از نیاز|
    block |در طریق عشق محراب ایاز|
  block
    block |گرچه او خود شاه را محبوب بود|
    block |ظاهر و باطن لطیف و خوب بود|
  block
    block |گشته بی‌کبر و ریا و کینه‌ای|
    block |حسن سلطان را رخش آیینه‌ای|
  block
    block |چونک از هستی خود او دور شد|
    block |منتهای کار او محمود بد|
  block
    block |زان قوی‌تر بود تمکین ایاز|
    block |که ز خوف کبر کردی احتراز|
  block
    block |او مهذب گشته بود و آمده|
    block |کبر را و نفس را گردن زده|
  block
    block |یا پی تعلیم می‌کرد آن حیل|
    block |یا برای حکمتی دور از وجل|
  block
    block |یا که دید چارقش زان شد پسند|
    block |کز نسیم نیستی هستیست بند|
  block
    block |تا گشاید دخمه کان بر نیستیست|
    block |تا بیاید آن نسیم عیش و زیست|
  block
    block |ملک و مال و اطلس این مرحله|
    block |هست بر جان سبک‌رو سلسله|
  block
    block |سلسلهٔ زرین بدید و غره گشت|
    block |ماند در سوراخ چاهی جان ز دشت|
  block
    block |صورتش جنت به معنی دوزخی|
    block |افعیی پر زهر و نقشش گل رخی|
  block
    block |گرچه مؤمن را سقر ندهد ضرر|
    block |لیک هم بهتر بود زانجا گذر|
  block
    block |گرچه دوزخ دور دارد زو نکال|
    block |لیک جنت به ورا فی کل حال|
  block
    block |الحذر ای ناقصان زین گلرخی|
    block |که بگاه صحبت آمد دوزخی|