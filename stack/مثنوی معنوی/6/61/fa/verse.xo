
block |جواب دادن قاضی صوفی را|
  block
    block |گفت قاضی گر نبودی امر مر|
    block |ور نبودی خوب و زشت و سنگ و در|
  block
    block |ور نبودی نفس و شیطان و هوا|
    block |ور نبودی زخم و چالیش و وغا|
  block
    block |پس به چه نام و لقب خواندی ملک|
    block |بندگان خویش را ای منهتک|
  block
    block |چون بگفتی ای صبور و ای حلیم|
    block |چون بگفتی ای شجاع و ای حکیم|
  block
    block |صابرین و صادقین و منفقین|
    block |چون بدی بی ره‌زن و دیو لعین|
  block
    block |رستم و حمزه و مخنث یک بدی|
    block |علم و حکمت باطل و مندک بدی|
  block
    block |علم و حکمت بهر راه و بی‌رهیست|
    block |چون همه ره باشد آن حکمت تهیست|
  block
    block |بهر این دکان طبع شوره‌آب|
    block |هر دو عالم را روا داری خراب|
  block
    block |من همی‌دانم که تو پاکی نه خام|
    block |وین سؤالت هست از بهر عوام|
  block
    block |جور دوران و هر آن رنجی که هست|
    block |سهل‌تر از بعد حق و غفلتست|
  block
    block |زآنک اینها بگذرند آن نگذرد|
    block |دولت آن دارد که جان آگه برد|