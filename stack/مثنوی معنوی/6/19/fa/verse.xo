
block |در آمدن ضریر در خانهٔ مصطفی علیه‌السلام و گریختن عایشه رضی الله عنها از پیش ضریر و گفتن رسول علیه‌السلام کی چه می‌گریزی او ترا نمی‌بیند و جواب دادن عایشه رضی الله عنها رسول را صلی الله علیه و سلم|
  block
    block |اندر آمد پیش پیغامبر ضریر|
    block |کای نوابخش تنور هر خمیر|
  block
    block |ای تو میر آب و من مستسقیم|
    block |مستغاث المستغاث ای ساقیم|
  block
    block |چون در آمد آن ضریر از در شتاب|
    block |عایشه بگریخت بهر احتجاب|
  block
    block |زانک واقف بود آن خاتون پاک|
    block |از غیوری رسول رشکناک|
  block
    block |هر که زیباتر بود رشکش فزون|
    block |زانک رشک از ناز خیزد یا بنون|
  block
    block |گنده‌پیران شوی را قما دهند|
    block |چونک از زشتی و پیری آگهند|
  block
    block |چون جمال احمدی در هر دو کون|
    block |کی بدست ای فر یزدانیش عون|
  block
    block |نازهای هر دو کون او را رسد|
    block |غیرت آن خورشید صدتو را رسد|
  block
    block |که در افکندم به کیوان گوی را|
    block |در کشید ای اختران هم روی را|
  block
    block |در شعاع بی‌نظیرم لا شوید|
    block |ورنه پیش نور نم رسوا شوید|
  block
    block |از کرم من هر شبی غایب شوم|
    block |کی روم الا نمایم که روم|
  block
    block |تا شما بی من شبی خفاش‌وار|
    block |پر زنان پرید گرد این مطار|
  block
    block |هم‌چو طاووسان پری عرضه کنید|
    block |باز مست و سرکش و معجب شوید|
  block
    block |ننگرید آن پای خود را زشت‌ساز|
    block |هم‌چو چارق کو بود شمع ایاز|
  block
    block |رو نمایم صبح بهر گوشمال|
    block |تا نگردید از منی ز اهل شمال|
  block
    block |ترک آن کن که درازست آن سخن|
    block |نهی کردست از درازی امر کن|