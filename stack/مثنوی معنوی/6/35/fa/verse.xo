
block |رنجور شدن این هلال و بی‌خبری خواجهٔ او از رنجوری او از تحقیر و ناشناخت و واقف شدن دل مصطفی علیه‌السلام از رنجوری و حال او و افتقاد و عیادت رسول علیه‌السلام این هلال را|
  block
    block |از قضا رنجور و ناخوش شد هلال|
    block |مصطفی را وحی شد غماز حال|
  block
    block |بد ز رنجوریش خواجه‌ش بی‌خبر|
    block |که بر او بد کساد و بی‌خطر|
  block
    block |خفته نه روز اندر آخر محسنی|
    block |هیچ کس از حال او آگاه نی|
  block
    block |آنک کس بود و شهنشاه کسان|
    block |عقل صد چون قلزمش هر جا رسان|
  block
    block |وحیش آمد رحم حق غم‌خوار شد|
    block |که فلان مشتاق تو بیمار شد|
  block
    block |مصطفی بهر هلال با شرف|
    block |رفت از بهر عیادت آن طرف|
  block
    block |در پی خورشید وحی آن مه دوان|
    block |وآن صحابه در پیش چون اختران|
  block
    block |ماه می‌گوید که اصحابی نجوم|
    block |للسری قدوه و للطاغی رجوم|
  block
    block |میر را گفتند که آن سلطان رسید|
    block |او ز شادی بی‌دل و جان برجهید|
  block
    block |برگمان آن ز شادی زد دو دست|
    block |کان شهنشه بهر او میر آمدست|
  block
    block |چون فرو آمد ز غرفه آن امیر|
    block |جان همی‌افشاند پامزد بشیر|
  block
    block |پس زمین‌بوس و سلام آورد او|
    block |کرد رخ را از طرب چون ورد او|
  block
    block |گفت بسم‌الله مشرف کن وطن|
    block |تا که فردوسی شود این انجمن|
  block
    block |تا فزاید قصر من بر آسمان|
    block |که بدیدم قطب دوران زمان|
  block
    block |گفتش از بهر عتاب آن محترم|
    block |من برای دیدن تو نامدم|
  block
    block |گفت روحم آن تو خود روح چیست|
    block |هین بفرما کین تجشم بهر کیست|
  block
    block |تا شوم من خاک پای آن کسی|
    block |که به باغ لطف تستش مغرسی|
  block
    block |پس بگفتش کان هلال عرش کو|
    block |هم‌چو مهتاب از تواضع فرش کو|
  block
    block |آن شهی در بندگی پنهان شده|
    block |بهر جاسوسی به دنیا آمده|
  block
    block |تو مگو کو بنده و آخرجی ماست|
    block |این بدان که گنج در ویرانه‌هاست|
  block
    block |ای عجب چونست از سقم آن هلال|
    block |که هزاران بدر هستش پای‌مال|
  block
    block |گفت از رنجش مرا آگاه نیست|
    block |لیک روزی چند بر درگاه نیست|
  block
    block |صحبت او با ستور و استرست|
    block |سایس است و منزلش این آخرست|