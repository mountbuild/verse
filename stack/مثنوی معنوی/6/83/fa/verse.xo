
block |جواب گفتن مسلمان آنچ دید به یارانش جهود و ترسا و حسرت خوردن ایشان|
  block
    block |پس مسلمان گفت ای یاران من|
    block |پیشم آمد مصطفی سلطان من|
  block
    block |پس مرا گفت آن یکی بر طور تاخت|
    block |با کلیم حق و نرد عشق باخت|
  block
    block |وان دگر را عیسی صاحب‌قران|
    block |برد بر اوج چهارم آسمان|
  block
    block |خیز ای پس ماندهٔ دیده ضرر|
    block |باری آن حلوا و یخنی را بخور|
  block
    block |آن هنرمندان پر فن راندند|
    block |نامهٔ اقبال و منصب خواندند|
  block
    block |آن دو فاضل فضل خود در یافتند|
    block |با ملایک از هنر در بافتند|
  block
    block |ای سلیم گول واپس مانده هین|
    block |بر جه و بر کاسهٔ حلوا نشین|
  block
    block |پس بگفتندش که آنگه تو حریص|
    block |ای عجیب خوردی ز حلوا و خبیص|
  block
    block |گفت چون فرمود آن شاه مطاع|
    block |من کی بودم تا کنم زان امتناع|
  block
    block |تو جهود از امر موسی سر کشی|
    block |گر بخواند در خوشی یا ناخوشی|
  block
    block |تو مسیحی هیچ از امر مسیح|
    block |سر توانی تافت در خیر و قبیح|
  block
    block |من ز فخر انبیا سر چون کشم|
    block |خورده‌ام حلوا و این دم سرخوشم|
  block
    block |پس بگفتندش که والله خواب راست|
    block |تو بدیدی وین به از صد خواب ماست|
  block
    block |خواب تو بیداریست ای بو بطر|
    block |که به بیداری عیانستش اثر|
  block
    block |در گذر از فضل و از جهدی و فن|
    block |کار خدمت دارد و خلق حسن|
  block
    block |بهر این آوردمان یزدان برون|
    block |ما خلقت الانس الا یعبدون|
  block
    block |سامری را آن هنر چه سود کرد|
    block |کان فن از باب اللهش مردود کرد|
  block
    block |چه کشید از کیمیا قارون ببین|
    block |که فرو بردش به قعر خود زمین|
  block
    block |بوالحکم آخر چه بر بست از هنر|
    block |سرنگون رفت او ز کفران در سقر|
  block
    block |خود هنر آن داد که دید آتش عیان|
    block |نه کپ دل علی النار الدخان|
  block
    block |ای دلیلت گنده‌تر پیش لبیب|
    block |در حقیقت از دلیل آن طبیب|
  block
    block |چون دلیلت نیست جز این ای پسر|
    block |گوه می‌خور در کمیزی می‌نگر|
  block
    block |ای دلیل تو مثال آن عصا|
    block |در کفت دل علی عیب العمی|
  block
    block |غلغل و طاق و طرنب و گیر و دار|
    block |که نمی‌بینم مرا معذور دار|