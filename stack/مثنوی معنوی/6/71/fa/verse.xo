
block |پرسیدن آن وارد از حرم شیخ کی شیخ کجاست کجا جوییم و جواب نافرجام گفتن حرم|
  block
    block |اشکش از دیده بجست و گفت او|
    block |با همه آن شاه شیرین‌نام کو|
  block
    block |گفت آن سالوس زراق تهی|
    block |دام گولان و کمند گمرهی|
  block
    block |صد هزاران خام ریشان هم‌چو تو|
    block |اوفتاده از وی اندر صد عتو|
  block
    block |گر نبینیش و سلامت وا روی|
    block |خیر تو باشد نگردی زو غوی|
  block
    block |لاف‌کیشی کاسه‌لیسی طبل‌خوار|
    block |بانگ طبلش رفته اطراف دیار|
  block
    block |سبطیند این قوم و گوساله‌پرست|
    block |در چنین گاوی چه می‌مالند دست|
  block
    block |جیفة اللیلست و بطال النهار|
    block |هر که او شد غرهٔ این طبل‌خوار|
  block
    block |هشته‌اند این قوم صد علم و کمال|
    block |مکر و تزویری گرفته کینست حال|
  block
    block |آل موسی کو دریغا تاکنون|
    block |عابدان عجل را ریزند خون|
  block
    block |شرع و تقوی را فکنده سوی پشت|
    block |کو عمر کو امر معروفی درشت|
  block
    block |کین اباحت زین جماعت فاش شد|
    block |رخصت هر مفسد قلاش شد|
  block
    block |کو ره پیغامبری و اصحاب او|
    block |کو نماز و سبحه و آداب او|