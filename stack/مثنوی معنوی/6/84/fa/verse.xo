
block |منادی کردن سید ملک ترمد کی هر کی در سه یا چهار روز به سمرقند رود به فلان مهم خلعت و اسپ و غلام و کنیزک و چندین زر دهم و شنیدن دلقک خبر این منادی در ده و آمدن به اولاقی نزد شاه کی من باری نتوانم رفتن|
  block
    block |سید ترمد که آنجا شاه بود|
    block |مسخرهٔ او دلقک آگاه بود|
  block
    block |داشت کاری در سمرقند او مهم|
    block |جست‌الاقی تا شود او مستتم|
  block
    block |زد منادی هر که اندر پنج روز|
    block |آردم زانجا خبر بدهم کنوز|
  block
    block |دلقک اندر ده بد و آن را شنید|
    block |بر نشست و تا بترمد می‌دوید|
  block
    block |مرکبی دو اندر آن ره شد سقط|
    block |از دوانیدن فرس را زان نمط|
  block
    block |پس به دیوان در دوید از گرد راه|
    block |وقت ناهنگام ره جست او به شاه|
  block
    block |فجفجی در جملهٔ دیوان فتاد|
    block |شورشی در وهم آن سلطان فتاد|
  block
    block |خاص و عام شهر را دل شد ز دست|
    block |تا چه تشویش و بلا حادث شدست|
  block
    block |یا عدوی قاهری در قصد ماست|
    block |یا بلایی مهلکی از غیب خاست|
  block
    block |که ز ده دلقک به سیران درشت|
    block |چند اسپی تازی اندر راه کشت|
  block
    block |جمع گشته بر سرای شاه خلق|
    block |تا چرا آمد چنین اشتاب دلق|
  block
    block |از شتاب او و فحش اجتهاد|
    block |غلغل و تشویش در ترمد فتاد|
  block
    block |آن یکی دو دست بر زانوزنان|
    block |وآن دگر از وهم واویلی‌کنان|
  block
    block |از نفیر و فتنه و خوف نکال|
    block |هر دلی رفته به صد کوی خیال|
  block
    block |هر کسی فالی همی‌زد از قیاس|
    block |تا چه آتش اوفتاد اندر پلاس|
  block
    block |راه جست و راه دادش شاه زود|
    block |چون زمین بوسید گفتش هی چه بود|
  block
    block |هرکه می‌پرسید حالی زان ترش|
    block |دست بر لب می‌نهاد او که خمش|
  block
    block |وهم می‌افزود زین فرهنگ او|
    block |جمله در تشویش گشته دنگ او|
  block
    block |کرد اشارت دلق که ای شاه کرم|
    block |یک‌دمی بگذار تا من دم زنم|
  block
    block |تا که باز آید به من عقلم دمی|
    block |که فتادم در عجایب عالمی|
  block
    block |بعد یک ساعت که شه از وهم و ظن|
    block |تلخ گشتش هم گلو و هم دهن|
  block
    block |که ندیده بود دلقک را چنین|
    block |که ازو خوشتر نبودش هم‌نشین|
  block
    block |دایما دستان و لاغ افراشتی|
    block |شاه را او شاد و خندان داشتی|
  block
    block |آن چنان خندانش کردی در نشست|
    block |که گرفتی شه شکم را با دو دست|
  block
    block |که ز زور خنده خوی کردی تنش|
    block |رو در افتادی ز خنده کردنش|
  block
    block |باز امروز این چنین زرد و ترش|
    block |دست بر لب می‌زند کای شه خمش|
  block
    block |وهم در وهم و خیال اندر خیال|
    block |شاه را تا خود چه آید از نکال|
  block
    block |که دل شه با غم و پرهیز بود|
    block |زانک خوارمشاه بس خون‌ریز بود|
  block
    block |بس شهان آن طرف را کشته بود|
    block |یا به حیله یا به سطوت آن عنود|
  block
    block |این شه ترمد ازو در وهم بود|
    block |وز فن دلقک خود آن وهمش فزود|
  block
    block |گفت زوتر بازگو تا حال چیست|
    block |این چنین آشوب و شور تو ز کیست|
  block
    block |گفت من در ده شنیدم آنک شاه|
    block |زد منادی بر سر هر شاه‌راه|
  block
    block |که کسی خواهم که تازد در سه روز|
    block |تا سمرقند و دهم او را کنوز|
  block
    block |من شتابیدم بر تو بهر آن|
    block |تا بگویم که ندارم آن توان|
  block
    block |این چنین چستی نیاید از چو من|
    block |باری این اومید را بر من متن|
  block
    block |گفت شه لعنت برین زودیت باد|
    block |که دو صد تشویش در شهر اوفتاد|
  block
    block |از برای این قدر خام‌ریش|
    block |آتش افکندی درین مرج و حشیش|
  block
    block |هم‌چو این خامان با طبل و علم|
    block |که الاقانیم در فقر و عدم|
  block
    block |لاف شیخی در جهان انداخته|
    block |خویشتن را بایزیدی ساخته|
  block
    block |هم ز خود سالک شده واصل شده|
    block |محفلی واکرده در دعوی‌کده|
  block
    block |خانهٔ داماد پرآشوب و شر|
    block |قوم دختر را نبوده زین خبر|
  block
    block |ولوله که کار نیمی راست شد|
    block |شرطهایی که ز سوی ماست شد|
  block
    block |خانه‌ها را روفتیم آراستیم|
    block |زین هوس سرمست و خوش برخاستیم|
  block
    block |زان طرف آمد یکی پیغام نی|
    block |مرغی آمد این طرف زان بام نی|
  block
    block |زین رسالات مزید اندر مزید|
    block |یک جوابی زان حوالیتان رسید|
  block
    block |نی ولیکن یار ما زین آگهست|
    block |زانک از دل سوی دل لا بد رهست|
  block
    block |پس از آن یاری که اومید شماست|
    block |از جواب نامه ره خالی چراست|
  block
    block |صد نشانست از سرار و از جهار|
    block |لیک بس کن پرده زین در بر مدار|
  block
    block |باز رو تا قصهٔ آن دلق گول|
    block |که بلا بر خویش آورد از فضول|
  block
    block |پس وزیرش گفت ای حق را ستن|
    block |بشنو از بندهٔ کمینه یک سخن|
  block
    block |دلقک از ده بهر کاری آمدست|
    block |رای او گشت و پشیمانش شدست|
  block
    block |ز آب و روغن کهنه را نو می‌کند|
    block |او به مسخرگی برون‌شو می‌کند|
  block
    block |غمد را بنمود و پنهان کرد تیغ|
    block |باید افشردن مرورا بی‌دریغ|
  block
    block |پسته را یا جوز را تا نشکنی|
    block |نی نماید دل نی بدهد روغنی|
  block
    block |مشنو این دفع وی و فرهنگ او|
    block |در نگر در ارتعاش و رنگ او|
  block
    block |گفت حق سیماهم فی وجههم|
    block |زانک غمازست سیما و منم|
  block
    block |این معاین هست ضد آن خبر|
    block |که بشر به سرشته آمد این بشر|
  block
    block |گفت دلقک با فغان و با خروش|
    block |صاحبا در خون این مسکین مکوش|
  block
    block |بس گمان و وهم آید در ضمیر|
    block |کان نباشد حق و صادق ای امیر|
  block
    block |ان بعض الظن اثم است ای وزیر|
    block |نیست استم راست خاصه بر فقیر|
  block
    block |شه نگیرد آنک می‌رنجاندش|
    block |از چه گیرد آنک می‌خنداندش|
  block
    block |گفت صاحب پیش شه جاگیر شد|
    block |کاشف این مکر و این تزویر شد|
  block
    block |گفت دلقک را سوی زندان برید|
    block |چاپلوس و زرق او را کم خرید|
  block
    block |می‌زنیدش چون دهل اشکم‌تهی|
    block |تا دهل‌وار او دهدمان آگهی|
  block
    block |تر و خشک و پر و تی باشد دهل|
    block |بانگ او آگه کند ما را ز کل|
  block
    block |تا بگوید سر خود از اضطرار|
    block |آنچنان که گیرد این دلها قرار|
  block
    block |چون طمانینست صدق و با فروغ|
    block |دل نیارامد به گفتار دروغ|
  block
    block |کذب چون خس باشد و دل چون دهان|
    block |خس نگردد در دهان هرگز نهان|
  block
    block |تا درو باشد زبانی می‌زند|
    block |تا به دانش از دهان بیرون کند|
  block
    block |خاصه که در چشم افتد خس ز باد|
    block |چشم افتد در نم و بند و گشاد|
  block
    block |ما پس این خس را زنیم اکنون لگد|
    block |تا دهان و چشم ازین خس وا رهد|
  block
    block |گفت دلقک ای ملک آهسته باش|
    block |روی حلم و مغفرت را کم‌خراش|
  block
    block |تا بدین حد چیست تعجیل نقم|
    block |من نمی‌پرم به دست تو درم|
  block
    block |آن ادب که باشد از بهر خدا|
    block |اندر آن مستعجلی نبود روا|
  block
    block |وآنچ باشد طبع و خشم و عارضی|
    block |می‌شتابد تا نگردد مرتضی|
  block
    block |ترسد ار آید رضا خشمش رود|
    block |انتقام و ذوق آن فایت شود|
  block
    block |شهوت کاذب شتابد در طعام|
    block |خوف فوت ذوق هست آن خود سقام|
  block
    block |اشتها صادق بود تاخیر به|
    block |تا گواریده شود آن بی‌گره|
  block
    block |تو پی دفع بلایم می‌زنی|
    block |تا ببینی رخنه را بندش کنی|
  block
    block |تا از آن رخنه برون ناید بلا|
    block |غیر آن رخنه بسی دارد قضا|
  block
    block |چارهٔ دفع بلا نبود ستم|
    block |چاره احسان باشد و عفو و کرم|
  block
    block |گفت الصدقه مرد للبلا|
    block |داو مرضاک به صدقه یا فتی|
  block
    block |صدقه نبود سوختن درویش را|
    block |کور کردن چشم حلم‌اندیش را|
  block
    block |گفت شه نیکوست خیر و موقعش|
    block |لیک چون خیری کنی در موضعش|
  block
    block |موضع رخ شه نهی ویرانیست|
    block |موضع شه اسپ هم نادانیست|
  block
    block |در شریعت هم عطا هم زجر هست|
    block |شاه را صدر و فرس را درگه است|
  block
    block |عدل چه بود وضع اندر موضعش|
    block |ظلم چه بود وضع در ناموقعش|
  block
    block |نیست باطل هر چه یزدان آفرید|
    block |از غضب وز حلم وز نصح و مکید|
  block
    block |خیر مطلق نیست زینها هیچ چیز|
    block |شر مطلق نیست زینها هیچ نیز|
  block
    block |نفع و ضر هر یکی از موضعست|
    block |علم ازین رو واجبست و نافعست|
  block
    block |ای بسا زجری که بر مسکین رود|
    block |در ثواب از نان و حلوا به بود|
  block
    block |زانک حلوا بی‌اوان صفرا کند|
    block |سیلیش از خبث مستنقا کند|
  block
    block |سیلیی در وقت بر مسکین بزن|
    block |که رهاند آنش از گردن زدن|
  block
    block |زخم در معنی فتد از خوی بد|
    block |چوب بر گرد اوفتد نه بر نمد|
  block
    block |بزم و زندن هست هر بهرام را|
    block |بزم مخلص را و زندان خام را|
  block
    block |شق باید ریش را مرهم کنی|
    block |چرک را در ریش مستحکم کنی|
  block
    block |تا خورد مر گوشت را در زیر آن|
    block |نیم سودی باشد و پنجه زیان|
  block
    block |گفت دلقک من نمی‌گویم گذار|
    block |من همی‌گویم تحریی بیار|
  block
    block |هین ره صبر و تانی در مبند|
    block |صبر کن اندیشه می‌کن روز چند|
  block
    block |در تانی بر یقینی بر زنی|
    block |گوش‌مال من بایقانی کنی|
  block
    block |در روش یمشی مکبا خود چرا|
    block |چون همی‌شاید شدن در استوا|
  block
    block |مشورت کن با گروه صالحان|
    block |بر پیمبر امر شاورهم بدان|
  block
    block |امرهم شوری برای این بود|
    block |کز تشاور سهو و کژ کمتر رود|
  block
    block |این خردها چون مصابیح انورست|
    block |بیست مصباح از یکی روشن‌ترست|
  block
    block |بوک مصباحی فتد اندر میان|
    block |مشتعل گشته ز نور آسمان|
  block
    block |غیرت حق پرده‌ای انگیختست|
    block |سفلی و علوی به هم آمیختست|
  block
    block |گفت سیروا می‌طلب اندر جهان|
    block |بخت و روزی را همی‌کن امتحان|
  block
    block |در مجالس می‌طلب اندر عقول|
    block |آن چنان عقلی که بود اندر رسول|
  block
    block |زانک میراث از رسول آنست و بس|
    block |که ببیند غیبها از پیش و پس|
  block
    block |در بصرها می‌طلب هم آن بصر|
    block |که نتابد شرح آن این مختصر|
  block
    block |بهر این کردست منع آن با شکوه|
    block |از ترهب وز شدن خلوت به کوه|
  block
    block |تا نگردد فوت این نوع التقا|
    block |کان نظر بختست و اکسیر بقا|
  block
    block |در میان صالحان یک اصلحیست|
    block |بر سر توقیعش از سلطان صحیست|
  block
    block |کان دعا شد با اجابت مقترن|
    block |کفو او نبود کبار انس و جن|
  block
    block |در مری‌اش آنک حلو و حامض است|
    block |حجت ایشان بر حق داحض است|
  block
    block |که چو ما او را به خود افراشتیم|
    block |عذر و حجت از میان بر داشتیم|
  block
    block |قبله را چون کرد دست حق عیان|
    block |پس تحری بعد ازین مردود دان|
  block
    block |هین بگردان از تحری رو و سر|
    block |که پدید آمد معاد و مستقر|
  block
    block |یک زمان زین قبله گر ذاهل شوی|
    block |سخرهٔ هر قبلهٔ باطل شوی|
  block
    block |چون شوی تمییزده را ناسپاس|
    block |بجهد از تو خطرت قبله‌شناس|
  block
    block |گر ازین انبار خواهی بر و بر|
    block |نیم‌ساعت هم ز همدردان مبر|
  block
    block |که در آن دم که ببری زین معین|
    block |مبتلی گردی تو با بئس القرین|