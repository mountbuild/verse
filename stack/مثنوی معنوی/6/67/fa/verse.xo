
block |فاش شدن خبر این گنج و رسیدن به گوش پادشاه|
  block
    block |پس خبر کردند سلطان را ازین|
    block |آن گروهی که بدند اندر کمین|
  block
    block |عرضه کردند آن سخن را زیردست|
    block |که فلانی گنج‌نامه یافتست|
  block
    block |چون شنید این شخص کین با شه رسید|
    block |جز که تسلیم و رضا چاره ندید|
  block
    block |پیش از آنک اشکنجه بیند زان قباد|
    block |رقعه را آن شخص پیش او نهاد|
  block
    block |گفت تا این رقعه را یابیده‌ام|
    block |گنج نه و رنج بی‌حد دیده‌ام|
  block
    block |خود نشد یک حبه از گنج آشکار|
    block |لیک پیچیدم بسی من هم‌چو مار|
  block
    block |مدت ماهی چنینم تلخ‌کام|
    block |که زیان و سود این بر من حرام|
  block
    block |بوک بختت بر کند زین کان غطا|
    block |ای شه پیروزجنگ و دزگشا|
  block
    block |مدت شش ماه و افزون پادشاه|
    block |تیر می‌انداخت و برمی‌کند چاه|
  block
    block |هرکجا سخته کمانی بود چست|
    block |تیر داد انداخت و هر سو گنج جست|
  block
    block |غیر تشویش و غم و طامات نی|
    block |هم‌چو عنقا نام فاش و ذات نی|