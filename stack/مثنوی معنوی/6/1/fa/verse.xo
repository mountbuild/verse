
block |تمامت کتاب الموطد الکریم|
  block
    block |ای حیات دل حسام‌الدین بسی|
    block |میل می‌جوشد به قسم سادسی|
  block
    block |گشت از جذب چو تو علامه‌ای|
    block |در جهان گردان حسامی نامه‌ای|
  block
    block |پیش‌کش می‌آرمت ای معنوی|
    block |قسم سادس در تمام مثنوی|
  block
    block |شش جهت را نور ده زین شش صحف|
    block |کی یطوف حوله من لم یطف|
  block
    block |عشق را با پنج و با شش کار نیست|
    block |مقصد او جز که جذب یار نیست|
  block
    block |بوک فیما بعد دستوری رسد|
    block |رازهای گفتنی گفته شود|
  block
    block |یا بیانی که بود نزدیکتر|
    block |زین کنایات دقیق مستتر|
  block
    block |راز جز با رازدان انباز نیست|
    block |راز اندر گوش منکر راز نیست|
  block
    block |لیک دعوت واردست از کردگار|
    block |با قبول و ناقبول او را چه کار|
  block
    block |نوح نهصد سال دعوت می‌نمود|
    block |دم به دم انکار قومش می‌فزود|
  block
    block |هیچ از گفتن عنان واپس کشید|
    block |هیچ اندر غار خاموشی خزید|
  block
    block |گفت از بانگ و علالای سگان|
    block |هیچ واگردد ز راهی کاروان|
  block
    block |یا شب مهتاب از غوغای سگ|
    block |سست گردد بدر را در سیر تگ|
  block
    block |مه فشاند نور و سگ عو عو کند|
    block |هر کسی بر خلقت خود می‌تند|
  block
    block |هر کسی را خدمتی داده قضا|
    block |در خور آن گوهرش در ابتلا|
  block
    block |چونک نگذارد سگ آن نعرهٔ سقم|
    block |من مهم سیران خود را چون هلم|
  block
    block |چونک سرکه سرکگی افزون کند|
    block |پس شکر را واجب افزونی بود|
  block
    block |قهر سرکه لطف هم‌چون انگبین|
    block |کین دو باشد رکن هر اسکنجبین|
  block
    block |انگبین گر پای کم آرد ز خل|
    block |آیند آن اسکنجبین اندر خلل|
  block
    block |قوم بر وی سرکه‌ها می‌ریختند|
    block |نوح را دریا فزون می‌ریخت قند|
  block
    block |قند او را بد مدد از بحر جود|
    block |پس ز سرکهٔ اهل عالم می‌فزود|
  block
    block |واحد کالالف کی بود آن ولی|
    block |بلک صد قرنست آن عبدالعلی|
  block
    block |خم که از دریا درو راهی شود|
    block |پیش او جیحونها زانو زند|
  block
    block |خاصه این دریا که دریاها همه|
    block |چون شنیدند این مثال و دمدمه|
  block
    block |شد دهانشان تلخ ازین شرم و خجل|
    block |که قرین شد نام اعظم با اقل|
  block
    block |در قران این جهان با آن جهان|
    block |این جهان از شرم می‌گردد جهان|
  block
    block |این عبارت تنگ و قاصر رتبتست|
    block |ورنه خس را با اخص چه نسبتست|
  block
    block |زاغ در رز نعرهٔ زاغان زند|
    block |بلبل از آواز خوش کی کم کند|
  block
    block |پس خریدارست هر یک را جدا|
    block |اندرین بازار یفعل ما یشا|
  block
    block |نقل خارستان غذای آتش است|
    block |بوی گل قوت دماغ سرخوش است|
  block
    block |گر پلیدی پیش ما رسوا بود|
    block |خوک و سگ را شکر و حلوا بود|
  block
    block |گر پلیدان این پلیدیها کنند|
    block |آبها بر پاک کردن می‌تنند|
  block
    block |گرچه ماران زهرافشان می‌کنند|
    block |ورچه تلخان‌مان پریشان می‌کنند|
  block
    block |نحلها بر کو و کندو و شجر|
    block |می‌نهند از شهد انبار شکر|
  block
    block |زهرها هرچند زهری می‌کنند|
    block |زود تریاقاتشان بر می‌کنند|
  block
    block |این جهان جنگست کل چون بنگری|
    block |ذره با ذره چو دین با کافری|
  block
    block |آن یکی ذره همی پرد به چپ|
    block |وآن دگر سوی یمین اندر طلب|
  block
    block |ذره‌ای بالا و آن دیگر نگون|
    block |جنگ فعلیشان ببین اندر رکون|
  block
    block |جنگ فعلی هست از جنگ نهان|
    block |زین تخالف آن تخالف را بدان|
  block
    block |ذره‌ای کان محو شد در آفتاب|
    block |جنگ او بیرون شد از وصف و حساب|
  block
    block |چون ز ذره محو شد نفس و نفس|
    block |جنگش اکنون جنگ خورشیدست بس|
  block
    block |رفت از وی جنبش طبع و سکون|
    block |از چه از انا الیه راجعون|
  block
    block |ما به بحر تو ز خود راجع شدیم|
    block |وز رضاع اصل مسترضع شدیم|
  block
    block |در فروغ راه ای مانده ز غول|
    block |لاف کم زن از اصول ای بی‌اصول|
  block
    block |جنگ ما و صلح ما در نور عین|
    block |نیست از ما هست بین اصبعین|
  block
    block |جنگ طبعی جنگ فعلی جنگ قول|
    block |در میان جزوها حربیست هول|
  block
    block |این جهان زن جنگ قایم می‌بود|
    block |در عناصر در نگر تا حل شود|
  block
    block |چار عنصر چار استون قویست|
    block |که بدیشان سقف دنیا مستویست|
  block
    block |هر ستونی اشکنندهٔ آن دگر|
    block |استن آب اشکنندهٔ آن شرر|
  block
    block |پس بنای خلق بر اضداد بود|
    block |لاجرم ما جنگییم از ضر و سود|
  block
    block |هست احوالم خلاف همدگر|
    block |هر یکی با هم مخالف در اثر|
  block
    block |چونک هر دم راه خود را می‌زنم|
    block |با دگر کس سازگاری چون کنم|
  block
    block |موج لشکرهای احوالم ببین|
    block |هر یکی با دیگری در جنگ و کین|
  block
    block |می‌نگر در خود چنین جنگ گران|
    block |پس چه مشغولی به جنگ دیگران|
  block
    block |یا مگر زین جنگ حقت وا خرد|
    block |در جهان صلح یک رنگت برد|
  block
    block |آن جهان جز باقی و آباد نیست|
    block |زانک آن ترکیب از اضداد نیست|
  block
    block |این تفانی از ضد آید ضد را|
    block |چون نباشد ضد نبود جز بقا|
  block
    block |نفی ضد کرد از بهشت آن بی‌نظیر|
    block |که نباشد شمس و ضدش زمهریر|
  block
    block |هست بی‌رنگی اصول رنگها|
    block |صلحها باشد اصول جنگها|
  block
    block |آن جهانست اصل این پرغم وثاق|
    block |وصل باشد اصل هر هجر و فراق|
  block
    block |این مخالف از چه‌ایم ای خواجه ما|
    block |واز چه زاید وحدت این اعداد را|
  block
    block |زانک ما فرعیم و چار اضداد اصل|
    block |خوی خود در فرع کرد ایجاد اصل|
  block
    block |گوهر جان چون ورای فصلهاست|
    block |خوی او این نیست خوی کبریاست|
  block
    block |جنگها بین کان اصول صلحهاست|
    block |چون نبی که جنگ او بهر خداست|
  block
    block |غالبست و چیر در هر دو جهان|
    block |شرح این غالب نگنجد در دهان|
  block
    block |آب جیحون را اگر نتوان کشید|
    block |هم ز قدر تشنگی نتوان برید|
  block
    block |گر شدی عطشان بحر معنوی|
    block |فرجه‌ای کن در جزیرهٔ مثنوی|
  block
    block |فرجه کن چندانک اندر هر نفس|
    block |مثنوی را معنوی بینی و بس|
  block
    block |باد که را ز آب جو چون وا کند|
    block |آب یک‌رنگی خود پیدا کند|
  block
    block |شاخهای تازهٔ مرجان ببین|
    block |میوه‌های رسته ز آب جان ببین|
  block
    block |چون ز حرف و صوت و دم یکتا شود|
    block |آن همه بگذارد و دریا شود|
  block
    block |حرف‌گو و حرف‌نوش و حرفها|
    block |هر سه جان گردند اندر انتها|
  block
    block |نان‌دهنده و نان‌ستان و نان‌پاک|
    block |ساده گردند از صور گردند خاک|
  block
    block |لیک معنیشان بود در سه مقام|
    block |در مراتب هم ممیز هم مدام|
  block
    block |خاک شد صورت ولی معنی نشد|
    block |هر که گوید شد تو گویش نه نشد|
  block
    block |در جهان روح هر سه منتظر|
    block |گه ز صورت هارب و گه مستقر|
  block
    block |امر آید در صور رو در رود|
    block |باز هم از امرش مجرد می‌شود|
  block
    block |پس له الخلق و له الامرش بدان|
    block |خلق صورت امر جان راکب بر آن|
  block
    block |راکب و مرکوب در فرمان شاه|
    block |جسم بر درگاه وجان در بارگاه|
  block
    block |چونک خواهد که آب آید در سبو|
    block |شاه گوید جیش جان را که ارکبوا|
  block
    block |باز جانها را چو خواند در علو|
    block |بانگ آید از نقیبان که انزلوا|
  block
    block |بعد ازین باریک خواهد شد سخن|
    block |کم کن آتش هیزمش افزون مکن|
  block
    block |تا نجوشد دیگهای خرد زود|
    block |دیگ ادراکات خردست و فرود|
  block
    block |پاک سبحانی که سیبستان کند|
    block |در غمام حرفشان پنهان کنند|
  block
    block |زین غمام بانگ و حرف و گفت و گوی|
    block |پرده‌ای کز سیب ناید غیر بوی|
  block
    block |باری افزون کش تو این بو را به هوش|
    block |تا سوی اصلت برد بگرفته گوش|
  block
    block |بو نگه‌دار و بپرهیز از زکام|
    block |تن بپوش از باد و بود سرد عام|
  block
    block |تا نینداید مشامت را ز اثر|
    block |ای هواشان از زمستان سردتر|
  block
    block |چون جمادند و فسرده و تن‌شگرف|
    block |می‌جهد انفاسشان از تل برف|
  block
    block |چون زمین زین برف در پوشد کفن|
    block |تیغ خورشید حسام‌الدین بزن|
  block
    block |هین بر آر از شرق سیف‌الله را|
    block |گرم کن زان شرق این درگاه را|
  block
    block |برف را خنجر زند آن آفتاب|
    block |سیلها ریزد ز کهها بر تراب|
  block
    block |زانک لا شرقیست و لا غربیست او|
    block |با منجم روز و شب حربیست او|
  block
    block |که چرا جز من نجوم بی‌هدی|
    block |قبله کردی از لئیمی و عمی|
  block
    block |تا خوشت ناید مقال آن امین|
    block |در نبی که لا احب الا فلین|
  block
    block |از قزح در پیش مه بستی کمر|
    block |زان همی رنجی ز وانشق القمر|
  block
    block |منکری این را که شمس کورت|
    block |شمس پیش تست اعلی‌مرتبت|
  block
    block |از ستاره دیده تصریف هوا|
    block |ناخوشت آید اذا النجم هوی|
  block
    block |خود مؤثرتر نباشد مه ز نان|
    block |ای بسا نان که ببرد عرق جان|
  block
    block |خود مؤثرتر نباشد زهره زآب|
    block |ای بسا آبا که کرد او تن خراب|
  block
    block |مهر آن در جان تست و پند دوست|
    block |می‌زند بر گوش تو بیرون پوست|
  block
    block |پند ما در تو نگیرد ای فلان|
    block |پند تو در ما نگیرد هم بدان|
  block
    block |جز مگر مفتاح خاص آید ز دوست|
    block |که مقالید السموات آن اوست|
  block
    block |این سخن هم‌چون ستاره‌ست و قمر|
    block |لیک بی‌فرمان حق ندهد اثر|
  block
    block |این ستارهٔ بی‌جهت تاثیر او|
    block |می‌زند بر گوشهای وحی‌جو|
  block
    block |کی بیایید از جهت تا بی‌جهات|
    block |تا ندراند شما را گرگ مات|
  block
    block |آنچنان که لمعهٔ درپاش اوست|
    block |شمس دنیا در صفت خفاش اوست|
  block
    block |هفت چرخ ازرقی در رق اوست|
    block |پیک ماه اندر تب و در دق اوست|
  block
    block |زهره چنگ مسئله در وی زده|
    block |مشتری با نقد جان پیش آمده|
  block
    block |در هوای دستبوس او زحل|
    block |لیک خود را می‌نبیند از محل|
  block
    block |دست و پا مریخ چندین خست ازو|
    block |وآن عطارد صد قلم بشکست ازو|
  block
    block |با منجم این همه انجم به جنگ|
    block |کای رها کرده تو جان بگزیده رنگ|
  block
    block |جان ویست و ما همه رنگ و رقوم|
    block |کوکب هر فکر او جان نجوم|
  block
    block |فکر کو آنجا همه نورست پاک|
    block |بهر تست این لفظ فکر ای فکرناک|
  block
    block |هر ستاره خانه دارد در علا|
    block |هیچ خانه در نگنجد نجم ما|
  block
    block |جای سوز اندر مکان کی در رود|
    block |نور نامحدود را حد کی بود|
  block
    block |لیک تمثیلی و تصویری کنند|
    block |تا که در یابد ضعیفی عشقمند|
  block
    block |مثل نبود لیک باشد آن مثال|
    block |تا کند عقل مجمد را گسیل|
  block
    block |عقل سر تیزست لیکن پای سست|
    block |زانک دل ویران شدست و تن درست|
  block
    block |عقلشان در نقل دنیا پیچ پیچ|
    block |فکرشان در ترک شهوت هیچ هیچ|
  block
    block |صدرشان در وقت دعوی هم‌چو شرق|
    block |صبرشان در وقت تقوی هم‌چو برق|
  block
    block |عالمی اندر هنرها خودنما|
    block |هم‌چو عالم بی‌وفا وقت وفا|
  block
    block |وقت خودبینی نگنجد در جهان|
    block |در گلو و معده گم گشته چو نان|
  block
    block |این همه اوصافشان نیکو شود|
    block |بد نماند چونک نیکوجو شود|
  block
    block |گر منی گنده بود هم‌چون منی|
    block |چون به جان پیوست یابد روشنی|
  block
    block |هر جمادی که کند رو در نبات|
    block |از درخت بخت او روید حیات|
  block
    block |هر نباتی کان به جان رو آورد|
    block |خضروار از چشمهٔ حیوان خورد|
  block
    block |باز جان چون رو سوی جانان نهد|
    block |رخت را در عمر بی‌پایان نهد|