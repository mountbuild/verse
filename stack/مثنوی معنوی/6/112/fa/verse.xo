
block |مقالت برادر بزرگین|
  block
    block |آن بزرگین گفت ای اخوان خیر|
    block |ما نه نر بودیم اندر نصح غیر|
  block
    block |از حشم هر که به ما کردی گله|
    block |از بلا و فقر و خوف و زلزله|
  block
    block |ما همی‌گفتیم کم نال از حرج|
    block |صبر کن کالصبر مفتاح الفرج|
  block
    block |این کلید صبر را اکنون چه شد|
    block |ای عجب منسوخ شد قانون چه شد|
  block
    block |ما نمی‌گفتیم که اندر کش مکش|
    block |اندر آتش هم‌چو زر خندید خوش|
  block
    block |مر سپه را وقت تنگاتنگ جنگ|
    block |گفته ما که هین مگردانید رنگ|
  block
    block |آن زمان که بود اسپان را وطا|
    block |جمله سرهای بریده زیر پا|
  block
    block |ما سپاه خویش را هی هی کنان|
    block |که به پیش آیید قاهر چون سنان|
  block
    block |جمله عالم را نشان داده به صبر|
    block |زانک صبر آمد چراغ و نور صدر|
  block
    block |نوبت ما شد چه خیره‌سر شدیم|
    block |چون زنان زشت در چادر شدیم|
  block
    block |ای دلی که جمله را کردی تو گرم|
    block |گرم کن خود را و از خود دار شرم|
  block
    block |ای زبان که جمله را ناصح بدی|
    block |نوبت تو گشت از چه تن زدی|
  block
    block |ای خرد کو پند شکرخای تو|
    block |دور تست این دم چه شد هیهای تو|
  block
    block |ای ز دلها برده صد تشویش را|
    block |نوبت تو شد بجنبان ریش را|
  block
    block |از غری ریش ار کنون دزدیده‌ای|
    block |پیش ازین بر ریش خود خندیده‌ای|
  block
    block |وقت پند دیگرانی های های|
    block |در غم خود چون زنانی وای وای|
  block
    block |چون به درد دیگران درمان بدی|
    block |درد مهمان تو آمد تن زدی|
  block
    block |بانگ بر لشکر زدن بد ساز تو|
    block |بانگ بر زن چه گرفت آواز تو|
  block
    block |آنچ پنجه سال بافیدی به هوش|
    block |زان نسیج خود بغلتانی بپوش|
  block
    block |از نوایت گوش یاران بود خوش|
    block |دست بیرون آر و گوش خود بکش|
  block
    block |سر بدی پیوسته خود را دم مکن|
    block |پا و دست و ریش و سبلت گم مکن|
  block
    block |بازی آن تست بر روی بساط|
    block |خویش را در طبع آر و در نشاط|