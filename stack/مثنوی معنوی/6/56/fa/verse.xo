
block |مضاحک گفتن درزی و ترک را از قوت خنده بسته شدن دو چشم تنگ او و فرصت یافتن درزی|
  block
    block |ترک خندیدن گرفت از داستان|
    block |چشم تنگش گشت بسته آن زمان|
  block
    block |پاره‌ای دزدید و کردش زیر ران|
    block |از جز حق از همه احیا نهان|
  block
    block |حق همی‌دید آن ولی ستارخوست|
    block |لیک چون از حد بری غماز اوست|
  block
    block |ترک را از لذت افسانه‌اش|
    block |رفت از دل دعوی پیشانه‌اش|
  block
    block |اطلس چه دعوی چه رهن چه|
    block |ترک سرمستست در لاغ اچی|
  block
    block |لابه کردش ترک کز بهر خدا|
    block |لاغ می‌گو که مرا شد مغتذا|
  block
    block |گفت لاغی خندمینی آن دغا|
    block |که فتاد از قهقهه او بر قفا|
  block
    block |پاره‌ای اطلس سبک بر نیفه زد|
    block |ترک غافل خوش مضاحک می‌مزد|
  block
    block |هم‌چنین بار سوم ترک خطا|
    block |گفت لاغی گوی از بهر خدا|
  block
    block |گفت لاغی خندمین‌تر زان دو بار|
    block |کرد او این ترک را کلی شکار|
  block
    block |چشم بسته عقل جسته مولهه|
    block |مست ترک مدعی از قهقهه|
  block
    block |پس سوم بار از قبا دزدید شاخ|
    block |که ز خنده‌ش یافت میدان فراخ|
  block
    block |چون چهارم بار آن ترک خطا|
    block |لاغ از آن استا همی‌کرد اقتضا|
  block
    block |رحم آمد بر وی آن استاد را|
    block |کرد در باقی فن و بیداد را|
  block
    block |گفت مولع گشت این مفتون درین|
    block |بی‌خبر کین چه خسارست و غبین|
  block
    block |بوسه‌افشان کرد بر استاد او|
    block |که بمن بهر خدا افسانه گو|
  block
    block |ای فسانه گشته و محو از وجود|
    block |چند افسانه بخواهی آزمود|
  block
    block |خندمین‌تر از تو هیچ افسانه نیست|
    block |بر لب گور خراب خویش ایست|
  block
    block |ای فرو رفته به گور جهل و شک|
    block |چند جویی لاغ و دستان فلک|
  block
    block |تا بکی نوشی تو عشوهٔ این جهان|
    block |که نه عقلت ماند بر قانون نه جان|
  block
    block |لاغ این چرخ ندیم کرد و مرد|
    block |آب روی صد هزاران چون تو برد|
  block
    block |می‌درد می‌دوزد این درزی عام|
    block |جامهٔ صدسالگان طفل خام|
  block
    block |لاغ او گر باغها را داد داد|
    block |چون دی آمد داده را بر باد داد|
  block
    block |پیره‌طفلان شسته پیشش بهر کد|
    block |تا به سعد و نحس او لاغی کند|