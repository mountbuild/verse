
block |وا نمودن پادشاه به امرا و متعصبان در راه ایاز سبب فضیلت و مرتبت و قربت و جامگی او بریشان بر وجهی کی ایشان را حجت و اعتراض نماند|
  block
    block |چون امیران از حسد جوشان شدند|
    block |عاقبت بر شاه خود طعنه زدند|
  block
    block |کین ایاز تو ندارد سی خرد|
    block |جامگی سی امیر او چون خورد|
  block
    block |شاه بیرون رفت با آن سی امیر|
    block |سوی صحرا و کهستان صیدگیر|
  block
    block |کاروانی دید از دور آن ملک|
    block |گفت امیری را برو ای مؤتفک|
  block
    block |رو بپرس آن کاروان را بر رصد|
    block |کز کدامین شهر اندر می‌رسد|
  block
    block |رفت و پرسید و بیامد که ز ری|
    block |گفت عزمش تا کجا درماند وی|
  block
    block |دیگری را گفت رو ای بوالعلا|
    block |باز پرس از کاروان که تا کجا|
  block
    block |رفت و آمد گفت تا سوی یمن|
    block |گفت رختش چیست هان ای موتمن|
  block
    block |ماند حیران گفت با میری دگر|
    block |که برو وا پرس رخت آن نفر|
  block
    block |باز آمد گفت از هر جنس هست|
    block |اغلب آن کاسه‌های رازیست|
  block
    block |گفت کی بیرون شدند از شهر ری|
    block |ماند حیران آن امیر سست پی|
  block
    block |هم‌چنین تا سی امیر و بیشتر|
    block |سست‌رای و ناقص اندر کر و فر|
  block
    block |گفت امیران را که من روزی جدا|
    block |امتحان کردم ایاز خویش را|
  block
    block |که بپرس از کاروان تا از کجاست|
    block |او برفت این جمله وا پرسید راست|
  block
    block |بی‌وصیت بی‌اشارت یک به یک|
    block |حالشان دریافت بی ریبی و شک|
  block
    block |هر چه زین سی میر اندر سی مقام|
    block |کشف شد زو آن به یکدم شد تمام|