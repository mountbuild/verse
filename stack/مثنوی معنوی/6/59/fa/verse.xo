
block |مثل|
  block
    block |آن یکی می‌شد به ره سوی دکان|
    block |پیش ره را بسته دید او از زنان|
  block
    block |پای او می‌سوخت از تعجیل و راه|
    block |بسته از جوق زنان هم‌چو ماه|
  block
    block |رو به یک زن کرد و گفت ای مستهان|
    block |هی چه بسیارید ای دخترچگان|
  block
    block |رو بدو کرد آن زن و گفت ای امین|
    block |هیچ بسیاری ما منکر مبین|
  block
    block |بین که با بسیاری ما بر بساط|
    block |تنگ می‌آید شما را انبساط|
  block
    block |در لواطه می‌فتید از قحط زن|
    block |فاعل و مفعول رسوای زمن|
  block
    block |تو مبین این واقعات روزگار|
    block |کز فلک می‌گردد اینجا ناگوار|
  block
    block |تو مبین تحشیر روزی و معاش|
    block |تو مبین این قحط و خوف و ارتعاش|
  block
    block |بین که با این جمله تلخیهای او|
    block |مردهٔ اویید و ناپروای او|
  block
    block |رحمتی دان امتحان تلخ را|
    block |نقمتی دان ملک مرو و بلخ را|
  block
    block |آن براهیم از تلف نگریخت و ماند|
    block |این براهیم از شرف بگریخت و راند|
  block
    block |آن نسوزد وین بسوزد ای عجب|
    block |نعل معکوس است در راه طلب|