
block |در بیان آنک مصطفی علیه‌السلام شنید کی عیسی علیه‌السلام بر روی آب رفت  فرمود لو ازداد یقینه لمشی علی الهواء|
  block
    block |هم‌چو عیسی بر سرش گیرد فرات|
    block |که ایمنی از غرقه در آب حیات|
  block
    block |گوید احمد گر یقینش افزون بدی|
    block |خود هوایش مرکب و مامون بدی|
  block
    block |هم‌چو من که بر هوا راکب شدم|
    block |در شب معراج مستصحب شدم|
  block
    block |گفت چون باشد سگی کوری پلید|
    block |جست او از خواب خود را شیر دید|
  block
    block |نه چنان شیری که کس تیرش زند|
    block |بل ز بیمش تیغ و پیکان بشکند|
  block
    block |کور بر اشکم رونده هم‌چو مار|
    block |چشمها بگشاد در باغ و بهار|
  block
    block |چون بود آن چون که از چونی رهید|
    block |در حیاتستان بی‌چونی رسید|
  block
    block |گشت چونی‌بخش اندر لامکان|
    block |گرد خوانش جمله چونها چون سگان|
  block
    block |او ز بی‌چونی دهدشان استخوان|
    block |در جنابت تن زن این سوره مخوان|
  block
    block |تا ز چونی غسل ناری تو تمام|
    block |تو برین مصحف منه کف ای غلام|
  block
    block |گر پلیدم ور نظیفم ای شهان|
    block |این نخوانم پس چه خوانم در جهان|
  block
    block |تو مرا گویی که از بهر ثواب|
    block |غسل ناکرده مرو در حوض آب|
  block
    block |از برون حوض غیر خاک نیست|
    block |هر که او در حوض ناید پاک نیست|
  block
    block |گر نباشد آبها را این کرم|
    block |کو پذیرد مر خبث را دم به دم|
  block
    block |وای بر مشتاق و بر اومید او|
    block |حسرتا بر حسرت جاوید او|
  block
    block |آب دارد صد کرم صد احتشام|
    block |که پلیدان را پذیرد والسلام|
  block
    block |ای ضیاء الحق حسام‌الدین که نور|
    block |پاسبان تست از شر الطیور|
  block
    block |پاسبان تست نور و ارتقاش|
    block |ای تو خورشید مستر از خفاش|
  block
    block |چیست پرده پیش روی آفتاب|
    block |جز فزونی شعشعه و تیزی تاب|
  block
    block |پردهٔ خورشید هم نور ربست|
    block |بی‌نصیب از وی خفاشست و شبست|
  block
    block |هر دو چون در بعد و پرده مانده‌اند|
    block |یا سیه‌رو یا فسرده مانده‌اند|
  block
    block |چون نبشتی بعضی از قصهٔ هلال|
    block |داستان بدر آر اندر مقال|
  block
    block |آن هلال و بدر دارند اتحاد|
    block |از دوی دورند و از نقص و فساد|
  block
    block |آن هلال از نقص در باطن بریست|
    block |آن به ظاهر نقص تدریج آوریست|
  block
    block |درس گوید شب به شب تدریج را|
    block |در تانی بر دهد تفریج را|
  block
    block |در تانی گوید ای عجول خام|
    block |پایه‌پایه بر توان رفتن به بام|
  block
    block |دیگ را تدریج و استادانه جوش|
    block |کار ناید قلیهٔ دیوانه جوش|
  block
    block |حق نه قادر بود بر خلق فلک|
    block |در یکی لحظه به کن بی‌هیچ شک|
  block
    block |پس چرا شش روز آن را درکشید|
    block |کل یوم الف عام ای مستفید|
  block
    block |خلقت طفل از چه اندر نه مه‌است|
    block |زانک تدریج از شعار آن شه‌است|
  block
    block |خلقت آدم چرا چل صبح بود|
    block |اندر آن گل اندک‌اندک می‌فزود|
  block
    block |نه چو تو ای خام که اکنون تاختی|
    block |طفلی و خود را تو شیخی ساختی|
  block
    block |بر دویدی چون کدو فوق همه|
    block |کو ترا پای جهاد و ملحمه|
  block
    block |تکیه کردی بر درختان و جدار|
    block |بر شدی ای اقرعک هم قرع‌وار|
  block
    block |اول ار شد مرکبت سرو سهی|
    block |لیک آخر خشک و بی‌مغزی تهی|
  block
    block |رنگ سبزت زرد شد ای قرع زود|
    block |زانک از گلگونه بود اصلی نبود|