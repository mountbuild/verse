
block |معاتبهٔ مصطفی علیه‌السلام با صدیق رضی الله عنه کی ترا وصیت کردم کی به شرکت من بخر تو چرا بهر خود تنها خریدی و عذر او|
  block
    block |گفت ای صدیق آخر گفتمت|
    block |که مرا انباز کن در مکرمت|
  block
    block |گفت ما دو بندگان کوی تو|
    block |کردمش آزاد من بر روی تو|
  block
    block |تو مرا می‌دار بنده و یار غار|
    block |هیچ آزادی نخواهم زینهار|
  block
    block |که مرا از بندگیت آزادیست|
    block |بی‌تو بر من محنت و بیدادیست|
  block
    block |ای جهان را زنده کرده ز اصطفا|
    block |خاص کرده عام را خاصه مرا|
  block
    block |خوابها می‌دید جانم در شباب|
    block |که سلامم کرد قرص آفتاب|
  block
    block |از زمینم بر کشید او بر سما|
    block |همره او گشته بودم ز ارتقا|
  block
    block |گفتم این ماخولیا بود و محال|
    block |هیچ گردد مستحیلی وصف حال|
  block
    block |چون ترا دیدم بدیدم خویش را|
    block |آفرین آن آینهٔ خوش کیش را|
  block
    block |چون ترا دیدم محالم حال شد|
    block |جان من مستغرق اجلال شد|
  block
    block |چون ترا دیدم خود ای روح البلاد|
    block |مهر این خورشید از چشمم فتاد|
  block
    block |گشت عالی‌همت از نو چشم من|
    block |جز به خواری نگردد اندر چمن|
  block
    block |نور جستم خود بدیدم نور نور|
    block |حور جستم خود بدیدم رشک حور|
  block
    block |یوسفی جستم لطیف و سیم تن|
    block |یوسفستانی بدیدم در تو من|
  block
    block |در پی جنت بدم در جست و جو|
    block |جنتی بنمود از هر جزو تو|
  block
    block |هست این نسبت به من مدح و ثنا|
    block |هست این نسبت به تو قدح و هجا|
  block
    block |هم‌چو مدح مرد چوپان سلیم|
    block |مر خدا را پیش موسی کلیم|
  block
    block |که بجویم اشپشت شیرت دهم|
    block |چارقت دوم من و پیشت نهم|
  block
    block |قدح او را حق به مدحی برگرفت|
    block |گر تو هم رحمت کنی نبود شگفت|
  block
    block |رحم فرما بر قصور فهمها|
    block |ای ورای عقلها و وهمها|
  block
    block |ایها العشاق اقبالی جدید|
    block |از جهان کهنهٔ نوگر رسید|
  block
    block |زان جهان کو چارهٔ بیچاره‌جوست|
    block |صد هزاران نادره دنیا دروست|
  block
    block |ابشروا یا قوم اذ جاء الفرج|
    block |افرحوا یا قوم قد زال الحرج|
  block
    block |آفتابی رفت در کازهٔ هلال|
    block |در تقاضا که ارحنا یا بلال|
  block
    block |زیر لب می‌گفتی از بیم عدو|
    block |کوری او بر مناره رو بگو|
  block
    block |می‌دمد در گوش هر غمگین بشیر|
    block |خیز ای مدبر ره اقبال گیر|
  block
    block |ای درین حبس و درین گند و شپش|
    block |هین که تا کس نشنود رستی خمش|
  block
    block |چون کنی خامش کنون ای یار من|
    block |کز بن هر مو بر آمد طبل‌زن|
  block
    block |آن‌چنان کر شد عدو رشک‌خو|
    block |گوید این چندین دهل را بانگ کو|
  block
    block |می‌زند بر روش ریحان که طریست|
    block |او ز کوری گوید این آسیب چیست|
  block
    block |می‌شکنجد حور دستش می‌کشد|
    block |کور حیران کز چه دردم می‌کند|
  block
    block |این کشاکش چیست بر دست و تنم|
    block |خفته‌ام بگذار تا خوابی کنم|
  block
    block |آنک در خوابش همی‌جویی ویست|
    block |چشم بگشا کان مه نیکو پیست|
  block
    block |زان بلاها بر عزیزان بیش بود|
    block |کان تجمش یار با خوبان فزود|
  block
    block |لاغ با خوبان کند بر هر رهی|
    block |نیز کوران را بشوراند گهی|
  block
    block |خویش را یک‌دم برین کوران دهد|
    block |تا غریو از کوی کوران بر جهد|