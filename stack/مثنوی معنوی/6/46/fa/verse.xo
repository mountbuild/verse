
block |لیس للماضین هم الموت انما لهم حسره الموت|
  block
    block |راست گفتست آن سپهدار بشر|
    block |که هر آنک کرد از دنیا گذر|
  block
    block |نیستش درد و دریغ و غبن موت|
    block |بلک هستش صد دریغ از بهر فوت|
  block
    block |که چرا قبله نکردم مرگ را|
    block |مخزن هر دولت و هر برگ را|
  block
    block |قبله کردم من همه عمر از حول|
    block |آن خیالاتی که گم شد در اجل|
  block
    block |حسرت آن مردگان از مرگ نیست|
    block |زانست کاندر نقشها کردیم ایست|
  block
    block |ما ندیدیم این که آن نقش است و کف|
    block |کف ز دریا جنبد و یابد علف|
  block
    block |چونک بحر افکند کفها را به بر|
    block |تو بگورستان رو آن کفها نگر|
  block
    block |پس بگو کو جنبش و جولانتان|
    block |بحر افکندست در بحرانتان|
  block
    block |تا بگویندت به لب نی بل به حال|
    block |که ز دریا کن نه از ما این سؤال|
  block
    block |نقش چون کف کی بجنبد بی ز موج|
    block |خاک بی بادی کجا آید بر اوج|
  block
    block |چون غبار نقش دیدی باد بین|
    block |کف چو دیدی قلزم ایجاد بین|
  block
    block |هین ببین کز تو نظر آید به کار|
    block |باقیت شحمی و لحمی پود و تار|
  block
    block |شحم تو در شمعها نفزود تاب|
    block |لحم تو مخمور را نامد کباب|
  block
    block |در گداز این جمله تن را در بصر|
    block |در نظر رو در نظر رو در نظر|
  block
    block |یک نظر دو گز همی‌بیند ز راه|
    block |یک نظر دو کون دید و روی شاه|
  block
    block |در میان این دو فرقی بی‌شمار|
    block |سرمه جو والله اعلم بالسرار|
  block
    block |چون شنیدی شرح بحر نیستی|
    block |کوش دایم تا برین بحر ایستی|
  block
    block |چونک اصل کارگاه آن نیستیست|
    block |که خلا و بی‌نشانست و تهیست|
  block
    block |جمله استادان پی اظهار کار|
    block |نیستی جویند و جای انکسار|
  block
    block |لاجرم استاد استادان صمد|
    block |کارگاهش نیستی و لا بود|
  block
    block |هر کجا این نیستی افزون‌ترست|
    block |کار حق و کارگاهش آن سرست|
  block
    block |نیستی چون هست بالایین طبق|
    block |بر همه بردند درویشان سبق|
  block
    block |خاصه درویشی که شد بی جسم و مال|
    block |کار فقر جسم دارد نه سؤال|
  block
    block |سایل آن باشد که مال او گداخت|
    block |قانع آن باشد که جسم خویش باخت|
  block
    block |پس ز درد اکنون شکایت بر مدار|
    block |کوست سوی نیست اسپی راهوار|
  block
    block |این قدر گفتیم باقی فکر کن|
    block |فکر اگر جامد بود رو ذکر کن|
  block
    block |ذکر آرد فکر را در اهتزاز|
    block |ذکر را خورشید این افسرده ساز|
  block
    block |اصل خود جذبه است لیک ای خواجه‌تاش|
    block |کار کن موقوف آن جذبه مباش|
  block
    block |زانک ترک کار چون نازی بود|
    block |ناز کی در خورد جانبازی بود|
  block
    block |نه قبول اندیش نه رد ای غلام|
    block |امر را و نهی را می‌بین مدام|
  block
    block |مرغ جذبه ناگهان پرد ز عش|
    block |چون بدیدی صبح شمع آنگه بکش|
  block
    block |چشمها چون شد گذاره نور اوست|
    block |مغزها می‌بیند او در عین پوست|
  block
    block |بیند اندر ذره خورشید بقا|
    block |بیند اندر قطره کل بحر را|