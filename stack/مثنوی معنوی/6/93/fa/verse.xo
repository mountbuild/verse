
block |داستان آن مرد کی وظیفه داشت از محتسب تبریز و وامها کرده بود بر امید آن وظیفه و او را خبر نه از وفات او  حاصل از هیچ زنده‌ای وام او گزارده نشد الا از محتسب متوفی گزارده شد چنانک گفته‌اند لیس من مات فاستراح بمیت  انما المیت میت الاحیاء|
  block
    block |آن یکی درویش ز اطراف دیار|
    block |جانب تبریز آمد وامدار|
  block
    block |نه هزارش وام بد از زر مگر|
    block |بود در تبریز بدرالدین عمر|
  block
    block |محتسب بد او به دل بحر آمده|
    block |هر سر مویش یکی حاتم‌کده|
  block
    block |حاتم ار بودی گدای او شدی|
    block |سر نهادی خاک پای او شدی|
  block
    block |گر بدادی تشنه را بحری زلال|
    block |در کرم شرمنده بودی زان نوال|
  block
    block |ور بکردی ذره‌ای را مشرقی|
    block |بودی آن در همتش نالایقی|
  block
    block |بر امید او بیامد آن غریب|
    block |کو غریبان را بدی خویش و نسیب|
  block
    block |با درش بود آن غریب آموخته|
    block |وام بی‌حد از عطایش توخته|
  block
    block |هم به پشت آن کریم او وام کرد|
    block |که ببخششهاش واثق بود مرد|
  block
    block |لا ابالی گشته زو و وام‌جو|
    block |بر امید قلزم اکرام‌خو|
  block
    block |وام‌داران روترش او شادکام|
    block |هم‌چو گل خندان از آن روض الکرام|
  block
    block |گرم شد پشتش ز خورشید عرب|
    block |چه غمستش از سبال بولهب|
  block
    block |چونک دارد عهد و پیوند سحاب|
    block |کی دریغ آید ز سقایانش آب|
  block
    block |ساحران واقف از دست خدا|
    block |کی نهند این دست و پا را دست و پا|
  block
    block |روبهی که هست زان شیرانش پشت|
    block |بشکند کلهٔ پلنگان را به مشت|