
block |باقی قصهٔ فقیر روزی‌طلب بی‌واسطهٔ کسب|
  block
    block |آن یکی بیچارهٔ مفلس ز درد|
    block |که ز بی‌چیزی هزاران زهر خورد|
  block
    block |لابه کردی در نماز و در دعا|
    block |کای خداوند و نگهبان رعا|
  block
    block |بی ز جهدی آفریدی مر مرا|
    block |بی فن من روزیم ده زین سرا|
  block
    block |پنج گوهر دادیم در درج سر|
    block |پنج حس دیگری هم مستتر|
  block
    block |لا یعد این داد و لا یحصی ز تو|
    block |من کلیلم از بیانش شرم‌رو|
  block
    block |چونک در خلاقیم تنها توی|
    block |کار رزاقیم تو کن مستوی|
  block
    block |سالها زو این دعا بسیار شد|
    block |عاقبت زاری او بر کار شد|
  block
    block |هم‌چو آن شخصی که روزی حلال|
    block |از خدا می‌خواست بی‌کسب و کلال|
  block
    block |گاو آوردش سعادت عاقبت|
    block |عهد داود لدنی معدلت|
  block
    block |این متیم نیز زاریها نمود|
    block |هم ز میدان اجابت گو ربود|
  block
    block |گاه بدظن می‌شدی اندر دعا|
    block |از پی تاخیر پاداش و جزا|
  block
    block |باز ارجاء خداوند کریم|
    block |در دلش بشار گشتی و زعیم|
  block
    block |چون شدی نومید در جهد از کلال|
    block |از جناب حق شنیدی که تعال|
  block
    block |خافضست و رافعست این کردگار|
    block |بی ازین دو بر نیاید هیچ کار|
  block
    block |خفض ارضی بین و رفع آسمان|
    block |بی ازین دو نیست دورانش ای فلان|
  block
    block |خفض و رفع این زمین نوعی دگر|
    block |نیم سالی شوره نیمی سبز و تر|
  block
    block |خفض و رفع روزگار با کرب|
    block |نوع دیگر نیم روز و نیم شب|
  block
    block |خفض و رفع این مزاج ممترج|
    block |گاه صحت گاه رنجوری مضج|
  block
    block |هم‌چنین دان جمله احوال جهان|
    block |قحط و جدب و صلح و جنگ از افتتان|
  block
    block |این جهان با این دو پر اندر هواست|
    block |زین دو جانها موطن خوف و رجاست|
  block
    block |تا جهان لرزان بود مانند برگ|
    block |در شمال و در سموم بعث و مرگ|
  block
    block |تا خم یک‌رنگی عیسی ما|
    block |بشکند نرخ خم صدرنگ را|
  block
    block |کان جهان هم‌چون نمکسار آمدست|
    block |هر چه آنجا رفت بی‌تلوین شدست|
  block
    block |خاک را بین خلق رنگارنگ را|
    block |می‌کند یک رنگ اندر گورها|
  block
    block |این نمکسار جسوم ظاهرست|
    block |خود نمکسار معانی دیگرست|
  block
    block |آن نمکسار معانی معنویست|
    block |از ازل آن تا ابد اندر نویست|
  block
    block |این نوی را کهنگی ضدش بود|
    block |آن نوی بی ضد و بی ند و عدد|
  block
    block |آنچنان که از صقل نور مصطفی|
    block |صد هزاران نوع ظلمت شد ضیا|
  block
    block |از جهود و مشرک و ترسا و مغ|
    block |جملگی یک‌رنگ شد زان الپ الغ|
  block
    block |صد هزاران سایه کوتاه و دراز|
    block |شد یکی در نور آن خورشید راز|
  block
    block |نه درازی ماند نه کوته نه پهن|
    block |گونه گونه سایه در خورشید رهن|
  block
    block |لیک یک‌رنگی که اندر محشرست|
    block |بر بد و بر نیک کشف و ظاهرست|
  block
    block |که معانی آن جهان صورت شود|
    block |نقشهامان در خور خصلت شود|
  block
    block |گردد آنگه فکر نقش نامه‌ها|
    block |این بطانه روی کار جامه‌ها|
  block
    block |این زمان سرها مثال گاو پیس|
    block |دوک نطق اندر ملل صد رنگ ریس|
  block
    block |نوبت صدرنگیست و صددلی|
    block |عالم یک رنگ کی گردد جلی|
  block
    block |نوبت زنگست رومی شد نهان|
    block |این شبست و آفتاب اندر رهان|
  block
    block |نوبت گرگست و یوسف زیر چاه|
    block |نوبت قبطست و فرعونست شاه|
  block
    block |تا ز رزق بی‌دریغ خیره‌خند|
    block |این سگان را حصه باشد روز چند|
  block
    block |در درون بیشه شیران منتظر|
    block |تا شود امر تعالوا منتشر|
  block
    block |پس برون آیند آن شیران ز مرج|
    block |بی‌حجابی حق نماید دخل و خرج|
  block
    block |جوهر انسان بگیرد بر و بحر|
    block |پیسه گاوان بسملان آن روز نحر|
  block
    block |روز نحر رستخیز سهمناک|
    block |مؤمنان را عید و گاوان را هلاک|
  block
    block |جملهٔ مرغان آب آن روز نحر|
    block |هم‌چو کشتیها روان بر روی بحر|
  block
    block |تا که یهلک من هلک عن بینه|
    block |تا که ینجو من نجا واستیقنه|
  block
    block |تا که بازان جانب سلطان روند|
    block |تا که زاغان سوی گورستان روند|
  block
    block |که استخوان و اجزاء سرگین هم‌چو نان|
    block |نقل زاغان آمدست اندر جهان|
  block
    block |قند حکمت از کجا زاغ از کجا|
    block |کرم سرگین از کجا باغ از کجا|
  block
    block |نیست لایق غزو نفس و مرد غر|
    block |نیست لایق عود و مشک و کون خر|
  block
    block |چون غزا ندهد زنان را هیچ دست|
    block |کی دهد آنک جهاد اکبرست|
  block
    block |جز بنادر در تن زن رستمی|
    block |گشته باشد خفیه هم‌چون مریمی|
  block
    block |آنچنان که در تن مردان زنان|
    block |خفیه‌اند و ماده از ضعف جنان|
  block
    block |آن جهان صورت شود آن مادگی|
    block |هر که در مردی ندید آمادگی|
  block
    block |روز عدل و عدل داد در خورست|
    block |کفش آن پا کلاه آن سرست|
  block
    block |تا به مطلب در رسد هر طالبی|
    block |تا به غرب خود رود هر غاربی|
  block
    block |نیست هر مطلوب از طالب دریغ|
    block |جفت تابش شمس و جفت آب میغ|
  block
    block |هست دنیا قهرخانهٔ کردگار|
    block |قهر بین چون قهر کردی اختیار|
  block
    block |استخوان و موی مقهوران نگر|
    block |تیغ قهر افکنده اندر بحر و بر|
  block
    block |پر و پای مرغ بین بر گرد دام|
    block |شرح قهر حق کننده بی‌کلام|
  block
    block |مرد او بر جای خرپشته نشاند|
    block |وآنک کهنه گشت هم پشته نماند|
  block
    block |هر کسی را جفت کرده عدل حق|
    block |پیل را با پیل و بق را جنس بق|
  block
    block |مونس احمد به مجلس چار یار|
    block |مونس بوجهل عتبه و ذوالخمار|
  block
    block |کعبهٔ جبریل و جانها سدره‌ای|
    block |قبلهٔ عبدالبطون شد سفره‌ای|
  block
    block |قبلهٔ عارف بود نور وصال|
    block |قبلهٔ عقل مفلسف شد خیال|
  block
    block |قبلهٔ زاهد بود یزدان بر|
    block |قبلهٔ مطمع بود همیان زر|
  block
    block |قبلهٔ معنی‌وران صبر و درنگ|
    block |قبلهٔ صورت‌پرستان نقش سنگ|
  block
    block |قبلهٔ باطن‌نشینان ذوالمنن|
    block |قبلهٔ ظاهرپرستان روی زن|
  block
    block |هم‌چنین برمی‌شمر تازه و کهن|
    block |ور ملولی رو تو کار خویش کن|
  block
    block |رزق ما در کاس زرین شد عقار|
    block |وآن سگان را آب تتماج و تغار|
  block
    block |لایق آنک بدو خو داده‌ایم|
    block |در خور آن رزق بفرستاده‌ایم|
  block
    block |خوی آن را عاشق نان کرده‌ایم|
    block |خوی این را مست جانان کرده‌ایم|
  block
    block |چون به خوی خود خوشی و خرمی|
    block |پس چه از درخورد خویت می‌رمی|
  block
    block |مادگی خوش آمدت چادر بگیر|
    block |رستمی خوش آمدت خنجر بگیر|
  block
    block |این سخن پایان ندارد وآن فقیر|
    block |گشته است از زخم درویشی عقیر|