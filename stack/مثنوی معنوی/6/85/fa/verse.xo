
block |حکایت تعلق موش با چغز و بستن پای هر دو به رشته‌ای دراز و بر کشیدن زاغ موش را و معلق شدن چغز و نالیدن و پشیمانی او از تعلق با غیر جنس و با جنس خود ناساختن|
  block
    block |از قضا موشی و چغزی با وفا|
    block |بر لب جو گشته بودند آشنا|
  block
    block |هر دو تن مربوط میقاتی شدند|
    block |هر صباحی گوشه‌ای می‌آمدند|
  block
    block |نرد دل با هم‌دگر می‌باختند|
    block |از وساوس سینه می‌پرداختند|
  block
    block |هر دو را دل از تلاقی متسع|
    block |هم‌دگر را قصه‌خوان و مستمع|
  block
    block |رازگویان با زبان و بی‌زبان|
    block |الجماعه رحمه را تاویل دان|
  block
    block |آن اشر چون جفت آن شاد آمدی|
    block |پنج ساله قصه‌اش یاد آمدی|
  block
    block |جوش نطق از دل نشان دوستیست|
    block |بستگی نطق از بی‌الفتیست|
  block
    block |دل که دلبر دید کی ماند ترش|
    block |بلبلی گل دید کی ماند خمش|
  block
    block |ماهی بریان ز آسیب خضر|
    block |زنده شد در بحر گشت او مستقر|
  block
    block |یار را با یار چون بنشسته شد|
    block |صد هزاران لوح سر دانسته شد|
  block
    block |لوح محفوظ است پیشانی یار|
    block |راز کونینش نماید آشکار|
  block
    block |هادی راهست یار اندر قدوم|
    block |مصطفی زین گفت اصحابی نجوم|
  block
    block |نجم اندر ریگ و دریا رهنماست|
    block |چشم اندر نجم نه کو مقتداست|
  block
    block |چشم را با روی او می‌دار جفت|
    block |گرد منگیزان ز راه بحث و گفت|
  block
    block |زانک گردد نجم پنهان زان غبار|
    block |چشم بهتر از زبان با عثار|
  block
    block |تا بگوید او که وحیستش شعار|
    block |کان نشاند گرد و ننگیزد غبار|
  block
    block |چون شد آدم مظهر وحی و وداد|
    block |ناطقهٔ او علم الاسما گشاد|
  block
    block |نام هر چیزی چنانک هست آن|
    block |از صحیفهٔ دل روی گشتش زبان|
  block
    block |فاش می‌گفتی زبان از ریتش|
    block |جمله را خاصیت و ماهیتش|
  block
    block |آنچنان نامی که اشیا را سزد|
    block |نه چنانک حیز را خواند اسد|
  block
    block |نوح نهصد سال در راه سوی|
    block |بود هر روزیش تذکیر نوی|
  block
    block |لعل او گویا ز یاقوت القلوب|
    block |نه رساله خوانده نه قوت القلوب|
  block
    block |وعظ را ناموخته هیچ از شروح|
    block |بلک ینبوع کشوف و شرح روح|
  block
    block |زان میی کان می چو نوشیده شود|
    block |آب نطق از گنگ جوشیده شود|
  block
    block |طفل نوزاده شود حبر فصیح|
    block |حکمت بالغ بخواند چون مسیح|
  block
    block |از کهی که یافت زان می خوش‌لبی|
    block |صد غزل آموخت داود نبی|
  block
    block |جمله مرغان ترک کرده چیک چیک|
    block |هم‌زبان و یار داود ملیک|
  block
    block |چه عجب که مرغ گردد مست او|
    block |هم شنود آهن ندای دست او|
  block
    block |صرصری بر عاد قتالی شده|
    block |مر سلیمان را چو حمالی شده|
  block
    block |صرصری می‌برد بر سر تخت شاه|
    block |هر صباح و هر مسا یک ماهه راه|
  block
    block |هم شده حمال و هم جاسوس او|
    block |گفت غایب را کنان محسوس او|
  block
    block |باد دم که گفت غایب یافتی|
    block |سوی گوش آن ملک بشتافتی|
  block
    block |که فلانی این چنین گفت این زمان|
    block |ای سلیمان مه صاحب‌قران|