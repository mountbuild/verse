
block |انابت آن طالب گنج به حق تعالی بعد از طلب بسیار و عجز و اضطرار کی ای ولی الاظهار تو کن این پنهان را آشکار|
  block
    block |گفت آن درویش ای دانای راز|
    block |از پی این گنج کردم یاوه‌تاز|
  block
    block |دیو حرص و آز و مستعجل تگی|
    block |نی تانی جست و نی آهستگی|
  block
    block |من ز دیگی لقمه‌ای نندوختم|
    block |کف سیه کردم دهان را سوختم|
  block
    block |خود نگفتم چون درین ناموقنم|
    block |زان گره‌زن این گره را حل کنم|
  block
    block |قول حق را هم ز حق تفسیر جو|
    block |هین مگو ژاژ از گمان ای سخت‌رو|
  block
    block |آن گره کو زد همو بگشایدش|
    block |مهره کو انداخت او بربایدش|
  block
    block |گرچه آسانت نمود آن سان سخن|
    block |کی بود آسان رموز من لدن|
  block
    block |گفت یا رب توبه کردم زین شتاب|
    block |چون تو در بستی تو کن هم فتح باب|
  block
    block |بر سر خرقه شدن بار دگر|
    block |در دعا کردن بدم هم بی‌هنر|
  block
    block |کو هنر کو من کجا دل مستوی|
    block |این همه عکس توست و خود توی|
  block
    block |هر شبی تدبیر و فرهنگم به خواب|
    block |هم‌چو کشتی غرقه می‌گردد ز آب|
  block
    block |خود نه من می‌مانم و نه آن هنر|
    block |تن چو مرداری فتاده بی‌خبر|
  block
    block |تا سحر جمله شب آن شاه علی|
    block |خود همی‌گوید الستی و بلی|
  block
    block |کو بلی‌گو جمله را سیلاب برد|
    block |یا نهنگی خورد کل را کرد و مرد|
  block
    block |صبح‌دم چون تیغ گوهردار خود|
    block |از نیام ظلمت شب بر کند|
  block
    block |آفتاب شرق شب را طی کند|
    block |از نهنگ آن خورده‌ها را قی کند|
  block
    block |رسته چون یونس ز معدهٔ آن نهنگ|
    block |منتشر گردیم اندر بو و رنگ|
  block
    block |خلق چون یونس مسبح آمدند|
    block |کاندر آن ظلمات پر راحت شدند|
  block
    block |هر یکی گوید به هنگام سحر|
    block |چون ز بطن حوت شب آید به در|
  block
    block |کای کریمی که در آن لیل وحش|
    block |گنج رحمت بنهی و چندین چشش|
  block
    block |چشم تیز و گوش تازه تن سبک|
    block |از شب هم‌چون نهنگ ذوالحبک|
  block
    block |از مقامات وحش‌رو زین سپس|
    block |هیچ نگریزیم ما با چون تو کس|
  block
    block |موسی آن را نار دید و نور بود|
    block |زنگیی دیدیم شب را حور بود|
  block
    block |بعد ازین ما دیده خواهیم از تو بس|
    block |تا نپوشد بحر را خاشاک و خس|
  block
    block |ساحران را چشم چون رست از عمی|
    block |کف‌زنان بودند بی‌این دست و پا|
  block
    block |چشم‌بند خلق جز اسباب نیست|
    block |هر که لرزد بر سبب ز اصحاب نیست|
  block
    block |لیک حق اصحابنا اصحاب را|
    block |در گشاد و برد تا صدر سرا|
  block
    block |با کفش نامستحق و مستحق|
    block |معتقان رحمت‌اند از بند رق|
  block
    block |در عدم ما مستحقان کی بدیم|
    block |که برین جان و برین دانش زدیم|
  block
    block |ای بکرده یار هر اغیار را|
    block |وی بداده خلعت گل خار را|
  block
    block |خاک ما را ثانیا پالیز کن|
    block |هیچ نی را بار دیگر چیز کن|
  block
    block |این دعا تو امر کردی ز ابتدا|
    block |ورنه خاکی را چه زهرهٔ این بدی|
  block
    block |چون دعامان امر کردی ای عجاب|
    block |این دعای خویش را کن مستجاب|
  block
    block |شب شکسته کشتی فهم و حواس|
    block |نه امیدی مانده نه خوف و نه یاس|
  block
    block |برده در دریای رحمت ایزدم|
    block |تا ز چه فن پر کند بفرستدم|
  block
    block |آن یکی را کرده پر نور جلال|
    block |وآن دگر را کرده پر وهم و خیال|
  block
    block |گر بخویشم هیچ رای و فن بدی|
    block |رای و تدبیرم به حکم من بدی|
  block
    block |شب نرفتی هوش بی‌فرمان من|
    block |زیر دام من بدی مرغان من|
  block
    block |بودمی آگه ز منزلهای جان|
    block |وقت خواب و بیهشی و امتحان|
  block
    block |چون کفم زین حل و عقد او تهیست|
    block |ای عجب این معجبی من ز کیست|
  block
    block |دیده را نادیده خود انگاشتم|
    block |باز زنبیل دعا برداشتم|
  block
    block |چون الف چیزی ندارم ای کریم|
    block |جز دلی دلتنگ‌تر از چشم میم|
  block
    block |این الف وین میم ام بود ماست|
    block |میم ام تنگست الف زو نر گداست|
  block
    block |آن الف چیزی ندارد غافلیست|
    block |میم دلتنگ آن زمان عاقلیست|
  block
    block |در زمان بیهشی خود هیچ من|
    block |در زمان هوش اندر پیچ من|
  block
    block |هیچ دیگر بر چنین هیچی منه|
    block |نام دولت بر چنین پیچی منه|
  block
    block |خود ندارم هیچ به سازد مرا|
    block |که ز وهم دارم است این صد عنا|
  block
    block |در ندارم هم تو داراییم کن|
    block |رنج دیدم راحت‌افزاییم کن|
  block
    block |هم در آب دیده عریان بیستم|
    block |بر در تو چونک دیده نیستم|
  block
    block |آب دیدهٔ بندهٔ بی‌دیده را|
    block |سبزه‌ای بخش و نباتی زین چرا|
  block
    block |ور نمانم آب آبم ده ز عین|
    block |هم‌چو عینین نبی هطالتین|
  block
    block |او چو آب دیده جست از جود حق|
    block |با چنان اقبال و اجلال و سبق|
  block
    block |چون نباشم ز اشک خون باریک‌ریس|
    block |من تهی‌دست قصور کاسه‌لیس|
  block
    block |چون چنان چشم اشک را مفتون بود|
    block |اشک من باید که صد جیحون بود|
  block
    block |قطره‌ای زان زین دو صد جیحون به است|
    block |که بدان یک قطره انس و جن برست|
  block
    block |چونک باران جست آن روضهٔ بهشت|
    block |چون نجوید آب شوره‌خاک زشت|
  block
    block |ای اخی دست از دعا کردن مدار|
    block |با اجابت یا رد اویت چه کار|
  block
    block |نان که سد و مانع این آب بود|
    block |دست از آن نان می‌بباید شست زود|
  block
    block |خویش را موزون و چست و سخته کن|
    block |ز آب دیده نان خود را پخته کن|