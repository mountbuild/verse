
block |نکته گفتن آن شاعر جهت طعن شیعه حلب|
  block
    block |گفت آری لیک کو دور یزید|
    block |کی بدست این غم چه دیر اینجا رسید|
  block
    block |چشم کوران آن خسارت را بدید|
    block |گوش کران آن حکایت را شنید|
  block
    block |خفته بودستید تا اکنون شما|
    block |که کنون جامه دریدیت از عزا|
  block
    block |پس عزا بر خود کنید ای خفتگان|
    block |زانک بد مرگیست این خواب گران|
  block
    block |روح سلطانی ز زندانی بجست|
    block |جامه چه درانیم و چون خاییم دست|
  block
    block |چونک ایشان خسرو دین بوده‌اند|
    block |وقت شادی شد چو بشکستند بند|
  block
    block |سوی شادروان دولت تاختند|
    block |کنده و زنجیر را انداختند|
  block
    block |روز ملکست و گش و شاهنشهی|
    block |گر تو یک ذره ازیشان آگهی|
  block
    block |ور نه‌ای آگه برو بر خود گری|
    block |زانک در انکار نقل و محشری|
  block
    block |بر دل و دین خرابت نوحه کن|
    block |که نمی‌بیند جز این خاک کهن|
  block
    block |ور همی‌بیند چرا نبود دلیر|
    block |پشتدار و جانسپار و چشم‌سیر|
  block
    block |در رخت کو از می دین فرخی|
    block |گر بدیدی بحر کو کف سخی|
  block
    block |آنک جو دید آب را نکند دریغ|
    block |خاصه آن کو دید آن دریا و میغ|