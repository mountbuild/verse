
block |بار دیگر رجوع کردن به قصهٔ صوفی و قاضی|
  block
    block |گفت صوفی در قصاص یک قفا|
    block |سر نشاید باد دادن از عمی|
  block
    block |خرقهٔ تسلیم اندر گردنم|
    block |بر من آسان کرد سیلی خوردنم|
  block
    block |دید صوفی خصم خود را سخت زار|
    block |گفت اگر مشتش زنم من خصم‌وار|
  block
    block |او به یک مشتم بریزد چون رصاص|
    block |شاه فرماید مرا زجر و قصاص|
  block
    block |خیمه ویرانست و بشکسته وتد|
    block |او بهانه می‌جود تا در فتد|
  block
    block |بهر این مرده دریغ آید دریغ|
    block |که قصاصم افتد اندر زیر تیغ|
  block
    block |چون نمی‌توانست کف بر خصم زد|
    block |عزمش آن شد کش سوی قاضی برد|
  block
    block |که ترازوی حق است و کیله‌اش|
    block |مخلص است از مکر دیو و حیله‌اش|
  block
    block |هست او مقراض احقاد و جدال|
    block |قاطع جن دو خصم و قیل و قال|
  block
    block |دیو در شیشه کند افسون او|
    block |فتنه‌ها ساکن کند قانون او|
  block
    block |چون ترازو دید خصم پر طمع|
    block |سرکشی بگذارد و گردد تبع|
  block
    block |ور ترازو نیست گر افزون دهیش|
    block |از قسم راضی نگردد آگهیش|
  block
    block |هست قاضی رحمت و دفع ستیز|
    block |قطره‌ای از بحر عدل رستخیز|
  block
    block |قطره گرچه خرد و کوته‌پا بود|
    block |لطف آب بحر ازو پیدا بود|
  block
    block |از غبار ار پاک داری کله را|
    block |تو ز یک قطره ببینی دجله را|
  block
    block |جزوها بر حال کلها شاهدست|
    block |تا شفق غماز خورشید آمدست|
  block
    block |آن قسم بر جسم احمد راند حق|
    block |آنچ فرمودست کلا والشفق|
  block
    block |مور بر دانه چرا لرزان بدی|
    block |گر از آن یک دانه خرمن‌دان بدی|
  block
    block |بر سر حرف آ که صوفی بی‌دلست|
    block |در مکافات جفا مستعجلست|
  block
    block |ای تو کرده ظلمها چون خوش‌دلی|
    block |از تقاضای مکافی غافلی|
  block
    block |یا فراموشت شدست از کرده‌هات|
    block |که فرو آویخت غفلت پرده‌هات|
  block
    block |گر نه خصمیهاستی اندر قفات|
    block |جرم گردون رشک بردی بر صفات|
  block
    block |لیک محبوسی برای آن حقوق|
    block |اندک اندک عذر می‌خواه از عقوق|
  block
    block |تا به یکبارت نگیرد محتسب|
    block |آب خود روشن کن اکنون با محب|
  block
    block |رفت صوفی سوی آن سیلی‌زنش|
    block |دست زد چون مدعی در دامنش|
  block
    block |اندر آوردش بر قاضی کشان|
    block |کین خر ادبار را بر خر نشان|
  block
    block |یا به زخم دره او را ده جزا|
    block |آنچنان که رای تو بیند سزا|
  block
    block |کانک از زجر تو میرد در دمار|
    block |بر تو تاوان نیست آن باشد جبار|
  block
    block |در حد و تعزیر قاضی هر که مرد|
    block |نیست بر قاضی ضمان کو نیست خرد|
  block
    block |نایب حقست و سایهٔ عدل حق|
    block |آینهٔ هر مستحق و مستحق|
  block
    block |کو ادب از بهر مظلومی کند|
    block |نه برای عرض و خشم و دخل خود|
  block
    block |چون برای حق و روز آجله‌ست|
    block |گر خطایی شد دیت بر عاقله‌ست|
  block
    block |آنک بهر خود زند او ضامنست|
    block |وآنک بهر حق زند او آمنست|
  block
    block |گر پدر زد مر پسر را و بمرد|
    block |آن پدر را خون‌بها باید شمرد|
  block
    block |زانک او را بهر کار خویش زد|
    block |خدمت او هست واجب بر ولد|
  block
    block |چون معلم زد صبی را شد تلف|
    block |بر معلم نیست چیزی لا تخف|
  block
    block |کان معلم نایب افتاد و امین|
    block |هر امین را هست حکمش همچنین|
  block
    block |نیست واجب خدمت استا برو|
    block |پس نبود استا به زجرش کارجو|
  block
    block |ور پدر زد او برای خود زدست|
    block |لاجرم از خونبها دادن نرست|
  block
    block |پس خودی را سر ببر ای ذوالفقار|
    block |بی‌خودی شو فانیی درویش‌وار|
  block
    block |چون شدی بی‌خود هر آنچ تو کنی|
    block |ما رمیت اذ رمیتی آمنی|
  block
    block |آن ضمان بر حق بود نه بر امین|
    block |هست تفصیلش به فقه اندر مبین|
  block
    block |هر دکانی راست سودایی دگر|
    block |مثنوی دکان فقرست ای پسر|
  block
    block |در دکان کفشگر چرمست خوب|
    block |قالب کفش است اگر بینی تو چوب|
  block
    block |پیش بزازان قز و ادکن بود|
    block |بهر گز باشد اگر آهن بود|
  block
    block |مثنوی ما دکان وحدتست|
    block |غیر واحد هرچه بینی آن بتست|
  block
    block |بت ستودن بهر دام عامه را|
    block |هم‌چنان دان کالغرانیق العلی|
  block
    block |خواندش در سورهٔ والنجم زود|
    block |لیک آن فتنه بد از سوره نبود|
  block
    block |جمله کفار آن زمان ساجد شدند|
    block |هم سری بود آنک سر بر در زدند|
  block
    block |بعد ازین حرفیست پیچاپیچ و دور|
    block |با سلیمان باش و دیوان را مشور|
  block
    block |هین حدیث صوفی و قاضی بیار|
    block |وان ستمکار ضعیف زار زار|
  block
    block |گفت قاضی ثبت العرش ای پسر|
    block |تا برو نقشی کنم از خیر و شر|
  block
    block |کو زننده کو محل انتقام|
    block |این خیالی گشته است اندر سقام|
  block
    block |شرع بهر زندگان و اغنیاست|
    block |شرع بر اصحاب گورستان کجاست|
  block
    block |آن گروهی کز فقیری بی‌سرند|
    block |صد جهت زان مردگان فانی‌تراند|
  block
    block |مرده از یک روست فانی در گزند|
    block |صوفیان از صد جهت فانی شدند|
  block
    block |مرگ یک قتلست و این سیصد هزار|
    block |هر یکی را خونبهایی بی‌شمار|
  block
    block |گرچه کشت این قوم را حق بارها|
    block |ریخت بهر خونبها انبارها|
  block
    block |هم‌چو جرجیس‌اند هر یک در سرار|
    block |کشته گشته زنده گشته شصت بار|
  block
    block |کشته از ذوق سنان دادگر|
    block |می‌بسوزد که بزن زخمی دگر|
  block
    block |والله از عشق وجود جان‌پرست|
    block |کشته بر قتل دوم عاشق‌ترست|
  block
    block |گفت قاضی من قضادار حیم|
    block |حاکم اصحاب گورستان کیم|
  block
    block |این به صورت گر نه در گورست پست|
    block |گورها در دودمانش آمدست|
  block
    block |بس بدیدی مرده اندر گور تو|
    block |گور را در مرده بین ای کور تو|
  block
    block |گر ز گوری خشت بر تو اوفتاد|
    block |عاقلان از گور کی خواهند داد|
  block
    block |گرد خشم و کینهٔ مرده مگرد|
    block |هین مکن با نقش گرمابه نبرد|
  block
    block |شکر کن که زنده‌ای بر تو نزد|
    block |کانک زنده رد کند حق کرد رد|
  block
    block |خشم احیا خشم حق و زخم اوست|
    block |که به حق زنده‌ست آن پاکیزه‌پوست|
  block
    block |حق بکشت او را و در پاچه‌ش دمید|
    block |زود قصابانه پوست از وی کشید|
  block
    block |نفخ در وی باقی آمد تا مب|
    block |نفخ حق نبود چو نفخهٔ آن قصاب|
  block
    block |فرق بسیارست بین النفختین|
    block |این همه زینست و آن سر جمله شین|
  block
    block |این حیات از وی برید و شد مضر|
    block |وان حیات از نفخ حق شد مستمر|
  block
    block |این دم آن دم نیست کاید آن به شرح|
    block |هین بر آ زین قعر چه بالای صرح|
  block
    block |نیستش بر خر نشاندن مجتهد|
    block |نقش هیزم را کسی بر خر نهد|
  block
    block |بر نشست او نه پشت خر سزد|
    block |پشت تابوتیش اولیتر سزد|
  block
    block |ظلم چه بود وضع غیر موضعش|
    block |هین مکن در غیر موضع ضایعش|
  block
    block |گفت صوفی پس روا داری که او|
    block |سیلیم زد بی‌قصاص و بی‌تسو|
  block
    block |این روا باشد که خر خرسی قلاش|
    block |صوفیان را صفع اندازد بلاش|
  block
    block |گفت قاضی تو چه داری بیش و کم|
    block |گفت دارم در جهان من شش درم|
  block
    block |گفت قاضی سه درم تو خرج کن|
    block |آن سه دیگر را به او ده بی‌سخن|
  block
    block |زار و رنجورست و درویش و ضعیف|
    block |سه درم در بایدش تره و رغیف|
  block
    block |بر قفای قاضی افتادش نظر|
    block |از قفای صوفی آن بد خوب‌تر|
  block
    block |راست می‌کرد از پی سیلیش دست|
    block |که قصاص سیلیم ارزان شدست|
  block
    block |سوی گوش قاضی آمد بهر راز|
    block |سیلیی آورد قاضی را فراز|
  block
    block |گفت هر شش را بگیرید ای دو خصم|
    block |من شوم آزاد بی خرخاش و وصم|