
block |حکایت پاسبان کی خاموش کرد تا دزدان رخت تاجران بردند به کلی بعد از آن هیهای و پاسبانی می‌کرد|
  block
    block |پاسبانی خفت و دزد اسباب برد|
    block |رختها را زیر هر خاکی فشرد|
  block
    block |روز شد بیدار شد آن کاروان|
    block |دید رفته رخت و سیم و اشتران|
  block
    block |پس بدو گفتند ای حارس بگو|
    block |که چه شد این رخت و این اسباب کو|
  block
    block |گفت دزدان آمدند اندر نقاب|
    block |رختها بردند از پیشم شتاب|
  block
    block |قوم گفتندش که ای چو تل ریگ|
    block |پس چه می‌کردی کیی ای مردریگ|
  block
    block |گفت من یک کس بدم ایشان گروه|
    block |با سلاح و با شجاعت با شکوه|
  block
    block |گفت اگر در جنگ کم بودت امید|
    block |نعره‌ای زن کای کریمان برجهید|
  block
    block |گفت آن دم کارد بنمودند و تیغ|
    block |که خمش ورنه کشیمت بی‌دریغ|
  block
    block |آن زمان از ترس بستم من دهان|
    block |این زمان هیهای و فریاد و فغان|
  block
    block |آن زمان بست آن دمم که دم زنم|
    block |این زمان چندانک خواهی هی کنم|
  block
    block |چونک عمرت برد دیو فاضحه|
    block |بی‌نمک باشد اعوذ و فاتحه|
  block
    block |گرچه باشد بی‌نمک اکنون حنین|
    block |هست غفلت بی‌نمک‌تر زان یقین|
  block
    block |هم‌چنین هم بی‌نمک می‌نال نیز|
    block |که ذلیلان را نظر کن ای عزیز|
  block
    block |قادری بی‌گاه باشد یا به گاه|
    block |از تو چیزی فوت کی شد ای اله|
  block
    block |شاه لا تاسوا علی ما فاتکم|
    block |کی شود از قدرتش مطلوب گم|