
block |باز مکرر کردن صوفی سال را|
  block
    block |گفت صوفی قادرست آن مستعان|
    block |که کند سودای ما را بی زیان|
  block
    block |آنک آتش را کند ورد و شجر|
    block |هم تواند کرد این را بی‌ضرر|
  block
    block |آنک گل آرد برون از عین خار|
    block |هم تواند کرد این دی را بهار|
  block
    block |آنک زو هر سرو آزادی کند|
    block |قادرست ار غصه را شادی کند|
  block
    block |آنک شد موجود از وی هر عدم|
    block |گر بدارد باقیش او را چه کم|
  block
    block |آنک تن را جان دهد تا حی شود|
    block |گر نمیراند زیانش کی شود|
  block
    block |خود چه باشد گر ببخشد آن جواد|
    block |بنده را مقصود جان بی‌اجتهاد|
  block
    block |دور دارد از ضعیفان در کمین|
    block |مکر نفس و فتنهٔ دیو لعین|