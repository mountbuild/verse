
block |مدافعهٔ امرا آن حجت را به شبههٔ جبریانه و جواب دادن شاه ایشان را|
  block
    block |پس بگفتند آن امیران کین فنیست|
    block |از عنایتهاش کار جهد نیست|
  block
    block |قسمت حقست مه را روی نغز|
    block |دادهٔ بختست گل را بوی نغز|
  block
    block |گفت سلطان بلک آنچ از نفس زاد|
    block |ریع تقصیرست و دخل اجتهاد|
  block
    block |ورنه آدم کی بگفتی با خدا|
    block |ربنا انا ظلمنا نفسنا|
  block
    block |خود بگفتی کین گناه از نفس بود|
    block |چون قضا این بود حزم ما چه سود|
  block
    block |هم‌چو ابلیسی که گفت اغویتنی|
    block |تو شکستی جام و ما را می‌زنی|
  block
    block |بل قضا حقست و جهد بنده حق|
    block |هین مباش اعور چو ابلیس خلق|
  block
    block |در تردد مانده‌ایم اندر دو کار|
    block |این تردد کی بود بی‌اختیار|
  block
    block |این کنم یا آن کنم او کی گود|
    block |که دو دست و پای او بسته بود|
  block
    block |هیچ باشد این تردد بر سرم|
    block |که روم در بحر یا بالا پرم|
  block
    block |این تردد هست که موصل روم|
    block |یا برای سحر تا بابل روم|
  block
    block |پس تردد را بباید قدرتی|
    block |ورنه آن خنده بود بر سبلتی|
  block
    block |بر قضا کم نه بهانه ای جوان|
    block |جرم خود را چون نهی بر دیگران|
  block
    block |خون کند زید و قصاص او به عمر|
    block |می خورد عمرو و بر احمد حد خمر|
  block
    block |گرد خود برگرد و جرم خود ببین|
    block |جنبش از خود بین و از سایه مبین|
  block
    block |که نخواهد شد غلط پاداش میر|
    block |خصم را می‌داند آن میر بصیر|
  block
    block |چون عسل خوردی نیامد تب به غیر|
    block |مزد روز تو نیامد شب به غیر|
  block
    block |در چه کردی جهد کان وا تو نگشت|
    block |تو چه کاریدی که نامد ریع کشت|
  block
    block |فعل تو که زاید از جان و تنت|
    block |هم‌چو فرزندت بگیرد دامنت|
  block
    block |فعل را در غیب صورت می‌کنند|
    block |فعل دزدی را نه داری می‌زنند|
  block
    block |دار کی ماند به دزدی لیک آن|
    block |هست تصویر خدای غیب‌دان|
  block
    block |در دل شحنه چو حق الهام داد|
    block |که چنین صورت بساز از بهر داد|
  block
    block |تا تو عالم باشی و عادل قضا|
    block |نامناسب چون دهد داد و سزا|
  block
    block |چونک حاکم این کند اندر گزین|
    block |چون کند حکم احکم این حاکمین|
  block
    block |چون بکاری جو نروید غیر جو|
    block |قرض تو کردی ز که خواهد گرو|
  block
    block |جرم خود را بر کسی دیگر منه|
    block |هوش و گوش خود بدین پاداش ده|
  block
    block |جرم بر خود نه که تو خود کاشتی|
    block |با جزا و عدل حق کن آشتی|
  block
    block |رنج را باشد سبب بد کردنی|
    block |بد ز فعل خود شناس از بخت نی|
  block
    block |آن نظر در بخت چشم احوال کند|
    block |کلب را کهدانی و کاهل کند|
  block
    block |متهم کن نفس خود را ای فتی|
    block |متهم کم کن جزای عدل را|
  block
    block |توبه کن مردانه سر آور به ره|
    block |که فمن یعمل بمثقال یره|
  block
    block |در فسون نفس کم شو غره‌ای|
    block |که آفتاب حق نپوشد ذره‌ای|
  block
    block |هست این ذرات جسمی ای مفید|
    block |پیش این خورشید جسمانی پدید|
  block
    block |هست ذرات خواطر و افتکار|
    block |پیش خورشید حقایق آشکار|