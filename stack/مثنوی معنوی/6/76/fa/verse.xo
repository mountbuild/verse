
block |معجزهٔ هود علیه‌السلام در تخلص ممنان امت به وقت نزول باد|
  block
    block |مؤمنان از دست باد ضایره|
    block |جمله بنشستند اندر دایره|
  block
    block |یاد طوفان بود و کشتی لطف هو|
    block |بس چنین کشتی و طوفان دارد او|
  block
    block |پادشاهی را خدا کشتی کند|
    block |تا به حرص خویش بر صفها زند|
  block
    block |قصد شه آن نه که خلق آمن شوند|
    block |قصدش آنک ملک گردد پای‌بند|
  block
    block |آن خراسی می‌دود قصدش خلاص|
    block |تا بیابد او ز زخم آن دم مناص|
  block
    block |قصد او آن نه که آبی بر کشد|
    block |یاکه کنجد را بدان روغن کند|
  block
    block |گاو بشتابد ز بیم زخم سخت|
    block |نه برای بردن گردون و رخت|
  block
    block |لیک دادش حق چنین خوف وجع|
    block |تا مصالح حاصل آید در تبع|
  block
    block |هم‌چنان هر کاسبی اندر دکان|
    block |بهر خود کوشد نه اصلاح جهان|
  block
    block |هر یکی بر درد جوید مرهمی|
    block |در تبع قایم شده زین عالمی|
  block
    block |حق ستون این جهان از ترس ساخت|
    block |هر یکی از ترس جان در کار باخت|
  block
    block |حمد ایزد را که ترسی را چنین|
    block |کرد او معمار و اصلاح زمین|
  block
    block |این همه ترسنده‌اند از نیک و بد|
    block |هیچ ترسنده نترسد خود ز خود|
  block
    block |پس حقیقت بر همه حاکم کسیست|
    block |که قریبست او اگر محسوس نیست|
  block
    block |هست او محسوس اندر مکمنی|
    block |لیک محسوس حس این خانه نی|
  block
    block |آن حسی که حق بر آن حس مظهرست|
    block |نیست حس این جهان آن دیگرست|
  block
    block |حس حیوان گر بدیدی آن صور|
    block |بایزید وقت بودی گاو و خر|
  block
    block |آنک تن را مظهر هر روح کرد|
    block |وآنک کشتی را براق نوح کرد|
  block
    block |گر بخواهد عین کشتی را به خو|
    block |او کند طوفان تو ای نورجو|
  block
    block |هر دمت طوفان و کشتی ای مقل|
    block |با غم و شادیت کرد او متصل|
  block
    block |گر نبینی کشتی و دریا به پیش|
    block |لرزها بین در همه اجزای خویش|
  block
    block |چون نبیند اصل ترسش را عیون|
    block |ترس دارد از خیال گونه‌گون|
  block
    block |مشت بر اعمی زند یک جلف مست|
    block |کور پندارد لگدزن اشترست|
  block
    block |زانک آن دم بانگ اشتر می‌شنید|
    block |کور را گوشست آیینه نه دید|
  block
    block |باز گوید کور نه این سنگ بود|
    block |یا مگر از قبهٔ پر طنگ بود|
  block
    block |این نبود و او نبود و آن نبود|
    block |آنک او ترس آفرید اینها نمود|
  block
    block |ترس و لرزه باشد از غیری یقین|
    block |هیچ کس از خود نترسد ای حزین|
  block
    block |آن حکیمک وهم خواند ترس را|
    block |فهم کژ کردست او این درس را|
  block
    block |هیچ وهمی بی‌حقیقت کی بود|
    block |هیچ قلبی بی‌صحیحی کی رود|
  block
    block |کی دروغی قیمت آرد بی ز راست|
    block |در دو عالم هر دروغ از راست خاست|
  block
    block |راست را دید او رواجی و فروغ|
    block |بر امید آن روان کرد او دروغ|
  block
    block |ای دروغی که ز صدقت این نواست|
    block |شکر نعمت گو مکن انکار راست|
  block
    block |از مفلسف گویم و سودای او|
    block |یا ز کشتیها و دریاهای او|
  block
    block |بل ز کشتیهاش کان پند دلست|
    block |گویم از کل جزو در کل داخلست|
  block
    block |هر ولی را نوح و کشتیبان شناس|
    block |صحبت این خلق را طوفان شناس|
  block
    block |کم گریز از شیر و اژدرهای نر|
    block |ز آشنایان و ز خویشان کن حذر|
  block
    block |در تلاقی روزگارت می‌برند|
    block |یادهاشان غایبی‌ات می‌چرند|
  block
    block |چون خر تشنه خیال هر یکی|
    block |از قف تن فکر را شربت‌مکی|
  block
    block |نشف کرد از تو خیال آن وشات|
    block |شبنمی که داری از بحر الحیات|
  block
    block |پس نشان نشف آب اندر غصون|
    block |آن بود کان می‌نجنبد در رکون|
  block
    block |عضو حر شاخ تر و تازه بود|
    block |می‌کشی هر سو کشیده می‌شود|
  block
    block |گر سبد خواهی توانی کردنش|
    block |هم توانی کرد چنبر گردنش|
  block
    block |چون شد آن ناشف ز نشف بیخ خود|
    block |ناید آن سویی که امرش می‌کشد|
  block
    block |پس بخوان قاموا کسالی از نبی|
    block |چون نیابد شاخ از بیخش طبی|
  block
    block |آتشین است این نشان کوته کنم|
    block |بر فقیر و گنج و احوالش زنم|
  block
    block |آتشی دیدی که سوزد هر نهال|
    block |آتش جان بین کزو سوزد خیال|
  block
    block |نه خیال و نه حقیقت را امان|
    block |زین چنین آتش که شعله زد ز جان|
  block
    block |خصم هر شیر آمد و هر روبه او|
    block |کل شیء هالک الا وجهه|
  block
    block |در وجوه وجه او رو خرج شو|
    block |چون الف در بسم در رو درج شو|
  block
    block |آن الف در بسم پنهان کرد ایست|
    block |هست او در بسم و هم در بسم نیست|
  block
    block |هم‌چنین جملهٔ حروف گشته مات|
    block |وقت حذف حرف از بهر صلات|
  block
    block |از صله‌ست و بی و سین زو وصل یافت|
    block |وصل بی و سین الف را بر نتافت|
  block
    block |چونک حرفی برنتابد این وصال|
    block |واجب آید که کنم کوته مقال|
  block
    block |چون یکی حرفی فراق سین و بیست|
    block |خامشی اینجا مهمتر واجبیست|
  block
    block |چون الف از خود فنا شد مکتنف|
    block |بی و سین بی او همی‌گویند الف|
  block
    block |ما رمیت اذ رمیت بی ویست|
    block |هم‌چنین قال الله از صمتش بجست|
  block
    block |تا بود دارو ندارد او عمل|
    block |چونک شد فانی کند دفع علل|
  block
    block |گر شود بیشه قلم دریا مداد|
    block |مثنوی را نیست پایانی امید|
  block
    block |چارچوب خشت‌زن تا خاک هست|
    block |می‌دهد تقطیع شعرش نیز دست|
  block
    block |چون نماند خاک و بودش جف کند|
    block |خاک سازد بحر او چون کف کند|
  block
    block |چون نماند بیشه و سر در کشد|
    block |بیشه‌ها از عین دریا سر کشد|
  block
    block |بهر این گفت آن خداوند فرج|
    block |حدثوا عن بحرنا اذ لا حرج|
  block
    block |باز گرد از بحر و رو در خشک نه|
    block |هم ز لعبت گو که کودک‌راست به|
  block
    block |تا ز لعبت اندک اندک در صبا|
    block |جانش گردد با یم عقل آشنا|
  block
    block |عقل از آن بازی همی‌یابد صبی|
    block |گرچه با عقلست در ظاهر ابی|
  block
    block |کودک دیوانه بازی کی کند|
    block |جزو باید تا که کل را فی کند|