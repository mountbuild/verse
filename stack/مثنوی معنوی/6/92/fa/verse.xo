
block |قصهٔ عبدالغوث و ربودن پریان او را و سالها میان پریان ساکن شدن او و بعد از سالها آمدن او به شهر و فرزندان خویش را باز ناشکیفتن او از آن پریان بحکم جنسیت و همدلی او با ایشان|
  block
    block |بود عبدالغوث هم‌جنس پری|
    block |چون پری نه سال در پنهان‌پری|
  block
    block |شد زنش را نسل از شوی دگر|
    block |وآن یتیمانش ز مرگش در سمر|
  block
    block |که مرورا گرگ زد یا ره‌زنی|
    block |یا فتاد اندر چهی یا مکمنی|
  block
    block |جمله فرزندانش در اشغال مست|
    block |خود نگفتندی که بابایی بدست|
  block
    block |بعد نه سال آمد او هم عاریه|
    block |گشت پیدا باز شد متواریه|
  block
    block |یک مهی مهمان فرزندان خویش|
    block |بود و زان پس کس ندیدش رنگ بیش|
  block
    block |برد هم جنسی پریانش چنان|
    block |که رباید روح را زخم سنان|
  block
    block |چون بهشتی جنس جنت آمدست|
    block |هم ز جنسیت شود یزدان‌پرست|
  block
    block |نه نبی فرمود جود و محمده|
    block |شاخ جنت دان به دنیا آمده|
  block
    block |مهرها را جمله جنس مهر خوان|
    block |قهرها را جمله جنس قهر دان|
  block
    block |لاابالی لا ابالی آورد|
    block |زانک جنس هم بوند اندر خرد|
  block
    block |بود جنسیت در ادریس از نجوم|
    block |هشت سال او با زحل بد در قدوم|
  block
    block |در مشارق در مغارب یار او|
    block |هم‌حدیث و محرم آثار او|
  block
    block |بعد غیبت چونک آورد او قدوم|
    block |در زمین می‌گفت او درس نجوم|
  block
    block |پیش او استارگان خوش صف زده|
    block |اختران در درس او حاضر شده|
  block
    block |آنچنان که خلق آواز نجوم|
    block |می‌شنیدند از خصوص و از عموم|
  block
    block |جذب جنسیت کشیده تا زمین|
    block |اختران را پیش او کرده مبین|
  block
    block |هر یکی نام خود و احوال خود|
    block |باز گفته پیش او شرح رصد|
  block
    block |چیست جنسیت یکی نوع نظر|
    block |که بدان یابند ره در هم‌دگر|
  block
    block |آن نظر که کرد حق در وی نهان|
    block |چون نهد در تو تو گردی جنس آن|
  block
    block |هر طرف چه می‌کشد تن را نظر|
    block |بی‌خبر را کی کشاند با خبر|
  block
    block |چونک اندر مرد خوی زن نهد|
    block |او مخنث گردد و گان می‌دهد|
  block
    block |چون نهد در زن خدا خوی نری|
    block |طالب زن گردد آن زن سعتری|
  block
    block |چون نهد در تو صفات جبرئیل|
    block |هم‌چو فرخی بر هواجویی سبیل|
  block
    block |منتظر بنهاده دیده در هوا|
    block |از زمین بیگانه عاشق بر سما|
  block
    block |چون نهد در تو صفت‌های خری|
    block |صد پرت گر هست بر آخر پری|
  block
    block |از پی صورت نیامد موش خوار|
    block |از خبیثی شد زبون موش‌خوار|
  block
    block |طعمه‌جوی و خاین و ظلمت‌پرست|
    block |از پنیر و فستق و دوشاب مست|
  block
    block |باز اشهب را چو باشد خوی موش|
    block |ننگ موشان باشد و عار وحوش|
  block
    block |خوی آن هاروت و ماروت ای پسر|
    block |چون بگشت و دادشان خوی بشر|
  block
    block |در فتادند از لنحن الصافون|
    block |در چه بابل ببسته سرنگون|
  block
    block |لوح محفوظ از نظرشان دور شد|
    block |لوح ایشان ساحر و مسحور شد|
  block
    block |پر همان و سر همان هیکل همان|
    block |موسیی بر عرش و فرعونی مهان|
  block
    block |در پی خو باش و با خوش‌خو نشین|
    block |خوپذیری روغن گل را ببین|
  block
    block |خاک گور از مرد هم یابد شرف|
    block |تا نهد بر گور او دل روی و کف|
  block
    block |خاک از همسایگی جسم پاک|
    block |چون مشرف آمد و اقبال‌ناک|
  block
    block |پس تو هم الجار ثم الدار گو|
    block |گر دلی داری برو دلدار جو|
  block
    block |خاک او هم‌سیرت جان می‌شود|
    block |سرمهٔ چشم عزیزان می‌شود|
  block
    block |ای بسا در گور خفته خاک‌وار|
    block |به ز صد احیا به نفع و انتشار|
  block
    block |سایه برده او و خاکش سایه‌مند|
    block |صد هزاران زنده در سایهٔ ویند|