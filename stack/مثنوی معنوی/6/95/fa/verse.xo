
block |رجوع کردن به حکایت آن شخص وام کرده و آمدن او به امید عنایت آن محتسب سوی تبریز|
  block
    block |آن غریب ممتحن از بیم وام|
    block |در ره آمد سوی آن دارالسلام|
  block
    block |شد سوی تبریز و کوی گلستان|
    block |خفته اومیدش فراز گل ستان|
  block
    block |زد ز دارالملک تبریز سنی|
    block |بر امیدش روشنی بر روشنی|
  block
    block |جانش خندان شد از آن روضهٔ رجال|
    block |از نسیم یوسف و مصر وصال|
  block
    block |گفت یا حادی انخ لی ناقتی|
    block |جاء اسعادی و طارت فاقتی|
  block
    block |ابرکی یا ناقتی طاب الامور|
    block |ان تبریزا مناخات الصدور|
  block
    block |اسرحی یا ناقتی حول الریاض|
    block |ان تبریزا لنا نعم المفاض|
  block
    block |ساربانا بار بگشا ز اشتران|
    block |شهر تبریزست و کوی گلستان|
  block
    block |فر فردوسیست این پالیز را|
    block |شعشعهٔ عرشیست این تبریز را|
  block
    block |هر زمانی نور روح‌انگیز جان|
    block |از فراز عرش بر تبریزیان|
  block
    block |چون وثاق محتسب جست آن غریب|
    block |خلق گفتندش که بگذشت آن حبیب|
  block
    block |او پریر از دار دنیا نقل کرد|
    block |مرد و زن از واقعهٔ او روی‌زرد|
  block
    block |رفت آن طاوس عرشی سوی عرش|
    block |چون رسید از هاتفانش بوی عرش|
  block
    block |سایه‌اش گرچه پناه خلق بود|
    block |در نوردید آفتابش زود زود|
  block
    block |راند او کشتی ازین ساحل پریر|
    block |گشته بود آن خواجه زین غم‌خانه سیر|
  block
    block |نعره‌ای زد مرد و بیهوش اوفتاد|
    block |گوییا او نیز در پی جان بداد|
  block
    block |پس گلاب و آب بر رویش زدند|
    block |همرهان بر حالتش گریان شدند|
  block
    block |تا به شب بی‌خویش بود و بعد از آن|
    block |نیم مرده بازگشت از غیب جان|