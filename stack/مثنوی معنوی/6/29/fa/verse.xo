
block |وصیت کردن مصطفی علیه‌السلام صدیق را رضی الله عنه کی چون بلال را مشتری می‌شوی هر آینه ایشان از ستیز بر خواهند در بها فزود و بهای او را خواهند فزودن مرا درین فضیلت شریک خود کن وکیل من باش و نیم بها از من بستان|
  block
    block |مصطفی گفتش کای اقبال‌جو|
    block |اندرین من می‌شوم انباز تو|
  block
    block |تو وکیلم باش نیمی بهر من|
    block |مشتری شو قبض کن از من ثمن|
  block
    block |گفت صد خدمت کنم رفت آن زمان|
    block |سوی خانهٔ آن جهود بی‌امان|
  block
    block |گفت با خود کز کف طفلان گهر|
    block |پس توان آسان خریدن ای پدر|
  block
    block |عقل و ایمان را ازین طفلان گول|
    block |می‌خرد با ملک دنیا دیو غول|
  block
    block |آنچنان زینت دهد مردار را|
    block |که خرد زیشان دو صد گلزار را|
  block
    block |آن‌چنان مهتاب پیماید به سحر|
    block |کز خسان صد کیسه برباید به سحر|
  block
    block |انبیاشان تاجری آموختند|
    block |پیش ایشان شمع دین افروختند|
  block
    block |دیو و غول ساحر از سحر و نبرد|
    block |انبیا را در نظرشان زشت کرد|
  block
    block |زشت گرداند به جادویی عدو|
    block |تا طلاق افتد میان جفت و شو|
  block
    block |دیده‌هاشان را به سحر می‌دوختند|
    block |تا چنین جوهر به خس بفروختند|
  block
    block |این گهر از هر دو عالم برترست|
    block |هین بخر زین طفل جاهل کو خرست|
  block
    block |پیش خر خرمهره و گوهر یکیست|
    block |آن اشک را در در و دریا شکیست|
  block
    block |منکر بحرست و گوهرهای او|
    block |کی بود حیوان در و پیرایه‌جو|
  block
    block |در سر حیوان خدا ننهاده است|
    block |کو بود در بند لعل و درپرست|
  block
    block |مر خران را هیچ دیدی گوش‌وار|
    block |گوش و هوش خر بود در سبزه‌زار|
  block
    block |احسن التقویم در والتین بخوان|
    block |که گرامی گوهرست ای دوست جان|
  block
    block |احسن التقویم از عرش او فزون|
    block |احسن التقویم از فکرت برون|
  block
    block |گر بگویم قیمت این ممتنع|
    block |من بسوزم هم بسوزد مستمع|
  block
    block |لب ببند اینجا و خر این سو مران|
    block |رفت این صدیق سوی آن خران|
  block
    block |حلقه در زد چو در را بر گشود|
    block |رفت بی‌خود در سرای آن جهود|
  block
    block |بی‌خود و سرمست و پر آتش نشست|
    block |از دهانش بس کلام تلخ جست|
  block
    block |کین ولی الله را چون می‌زنی|
    block |این چه حقدست ای عدو روشنی|
  block
    block |گر ترا صدقیست اندر دین خود|
    block |ظلم بر صادق دلت چون می‌دهد|
  block
    block |ای تو در دین جهودی ماده‌ای|
    block |کین گمان داری تو بر شه‌زاده‌ای|
  block
    block |در همه ز آیینهٔ کژساز خود|
    block |منگر ای مردود نفرین ابد|
  block
    block |آنچ آن دم از لب صدیق جست|
    block |گر بگویم گم کنی تو پای و دست|
  block
    block |آن ینابیع الحکم هم‌چون فرات|
    block |از دهان او دوان از بی‌جهات|
  block
    block |هم‌چو از سنگی که آبی شد روان|
    block |نه ز پهلو مایه دارد نه از میان|
  block
    block |اسپر خود کرده حق آن سنگ را|
    block |بر گشاده آب مینارنگ را|
  block
    block |هم‌چنانک از چشمهٔ چشم تو نور|
    block |او روان کردست بی‌بخل و فتور|
  block
    block |نه ز پیه آن مایه دارد نه ز پوست|
    block |روی‌پوشی کرد در ایجاد دوست|
  block
    block |در خلای گوش باد جاذبش|
    block |مدرک صدق کلام و کاذبش|
  block
    block |آن چه بادست اندر آن خرد استخوان|
    block |کو پذیرد حرف و صوت قصه‌خوان|
  block
    block |استخوان و باد روپوشست و بس|
    block |در دو عالم غیر یزدان نیست کس|
  block
    block |مستمع او قایل او بی‌احتجاب|
    block |زانک الاذنان من الراس ای مثاب|
  block
    block |گفت رحمت گر همی‌آید برو|
    block |زر بده بستانش ای اکرام‌خو|
  block
    block |از منش وا خر چو می‌سوزد دلت|
    block |بی‌منت حل نگردد مشکلت|
  block
    block |گفت صد خدمت کنم پانصد سجود|
    block |بنده‌ای دارم تن اسپید و جهود|
  block
    block |تن سپید و دل سیاهستش بگیر|
    block |در عوض ده تن سیاه و دل منیر|
  block
    block |پس فرستاد و بیاورد آن همام|
    block |بود الحق سخت زیبا آن غلام|
  block
    block |آنچنان که ماند حیران آن جهود|
    block |آن دل چون سنگش از جا رفت زود|
  block
    block |حالت صورت‌پرستان این بود|
    block |سنگشان از صورتی مومین بود|
  block
    block |باز کرد استیزه و راضی نشد|
    block |که برین افزون بده بی‌هیچ بد|
  block
    block |یک نصاب نقره هم بر وی فزود|
    block |تا که راضی گشت حرص آن جهود|