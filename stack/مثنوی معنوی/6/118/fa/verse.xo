
block |حکایت آن شخص کی خواب دید کی آنچ می‌طلبی از یسار  به مصر وفا شود آنجا گنجیست در فلان محله در فلان خانه چون به مصر  آمد کسی گفت من خواب دیده‌ایم کی  گنجیست به بغداد در فلان محله در  فلان خانه نام محله و خانهٔ این شخص  بگفت آن شخص فهم کرد کی  آن گنج در مصر گفتن جهت آن بود  کی مرا یقین کنند کی در غیر  خانهٔ خود نمی‌باید جستن ولیکن این گنج یقین و محقق جز در مصر حاصل نشود|
  block
    block |بود یک میراثی مال و عقار|
    block |جمله را خورد و بماند او عور و زار|
  block
    block |مال میراثی ندارد خود وفا|
    block |چون بناکام از گذشته شد جدا|
  block
    block |او نداند قدر هم کاسان بیافت|
    block |کو بکد و رنج و کسبش کم شتاف|
  block
    block |قدر جان زان می‌ندانی ای فلان|
    block |که بدادت حق به بخشش رایگان|
  block
    block |نقد رفت و کاله رفته و خانه‌ها|
    block |ماند چون چغدان در آن ویرانه‌ها|
  block
    block |گفت یا رب برگ دادی رفت برگ|
    block |یا بده برگی و یا بفرست مرگ|
  block
    block |چون تهی شد یاد حق آغاز کرد|
    block |یا رب و یا رب اجرنی ساز کرد|
  block
    block |چون پیمبر گفته مؤمن مزهرست|
    block |در زمان خالیی ناله گرست|
  block
    block |چون شود پر مطربش بنهد ز دست|
    block |پر مشو که آسیب دست او خوشست|
  block
    block |تی شو و خوش باش بین اصبعین|
    block |کز می لا این سرمستست این|
  block
    block |رفت طغیان آب از چشمش گشاد|
    block |آب چشمش زرع دین را آب داد|