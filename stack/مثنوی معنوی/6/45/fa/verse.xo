
block |قصهٔ سلطان محمود و غلام هندو|
  block
    block |رحمة الله علیه گفته است|
    block |ذکر شه محمود غازی سفته است|
  block
    block |کز غزای هند پیش آن همام|
    block |در غنیمت اوفتادش یک غلام|
  block
    block |پس خلیفه‌ش کرد و بر تختش نشاند|
    block |بر سپه بگزیدش و فرزند خواند|
  block
    block |طول و عرض و وصف قصه تو به تو|
    block |در کلام آن بزرگ دین بجو|
  block
    block |حاصل آن کودک برین تخت نضار|
    block |شسته پهلوی قباد شهریار|
  block
    block |گریه کردی اشک می‌راندی بسوز|
    block |گفت شه او را کای پیروز روز|
  block
    block |از چه گریی دولتت شد ناگوار|
    block |فوق املاکی قرین شهریار|
  block
    block |تو برین تخت و وزیران و سپاه|
    block |پیش تختت صف زده چون نجم و ماه|
  block
    block |گفت کودک گریه‌ام زانست زار|
    block |که مرا مادر در آن شهر و دیار|
  block
    block |از توم تهدید کردی هر زمان|
    block |بینمت در دست محمود ارسلان|
  block
    block |پس پدر مر مادرم را در جواب|
    block |جنگ کردی کین چه خشمست و عذاب|
  block
    block |می‌نیابی هیچ نفرینی دگر|
    block |زین چنین نفرین مهلک سهلتر|
  block
    block |سخت بی‌رحمی و بس سنگین‌دلی|
    block |که به صد شمشیر او را قاتلی|
  block
    block |من ز گفت هر دو حیران گشتمی|
    block |در دل افتادی مرا بیم و غمی|
  block
    block |تا چه دوزخ‌خوست محمود ای عجب|
    block |که مثل گشتست در ویل و کرب|
  block
    block |من همی‌لرزیدمی از بیم تو|
    block |غافل از اکرام و از تعظیم تو|
  block
    block |مادرم کو تا ببیند این زمان|
    block |مر مرا بر تخت ای شاه جهان|
  block
    block |فقر آن محمود تست ای بی‌سعت|
    block |طبع ازو دایم همی ترساندت|
  block
    block |گر بدانی رحم این محمود راد|
    block |خوش بگویی عاقبت محمود باد|
  block
    block |فقر آن محمود تست ای بیم‌دل|
    block |کم شنو زین مادر طبع مضل|
  block
    block |چون شکار فقر کردی تو یقین|
    block |هم‌چوکودک اشک باری یوم دین|
  block
    block |گرچه اندر پرورش تن مادرست|
    block |لیک از صد دشمنت دشمن‌ترست|
  block
    block |تن چو شد بیمار داروجوت کرد|
    block |ور قوی شد مر ترا طاغوت کرد|
  block
    block |چون زره دان این تن پر حیف را|
    block |نی شتا را شاید و نه صیف را|
  block
    block |یار بد نیکوست بهر صبر را|
    block |که گشاید صبر کردن صدر را|
  block
    block |صبر مه با شب منور داردش|
    block |صبر گل با خار اذفر داردش|
  block
    block |صبر شیر اندر میان فرث و خون|
    block |کرده او را ناعش ابن اللبون|
  block
    block |صبر جملهٔ انبیا با منکران|
    block |کردشان خاص حق و صاحب‌قران|
  block
    block |هر که را بینی یکی جامه درست|
    block |دانک او آن را به صبر و کسب جست|
  block
    block |هرکه را دیدی برهنه و بی‌نوا|
    block |هست بر بی‌صبری او آن گوا|
  block
    block |هرکه مستوحش بود پر غصه جان|
    block |کرده باشد با دغایی اقتران|
  block
    block |صبر اگر کردی و الف با وفا|
    block |ار فراق او نخوردی این قفا|
  block
    block |خوی با حق نساختی چون انگبین|
    block |با لبن که لا احب الافلین|
  block
    block |لاجرم تنها نماندی هم‌چنان|
    block |که آتشی مانده به راه از کاروان|
  block
    block |چون ز بی‌صبری قرین غیر شد|
    block |در فراقش پر غم و بی‌خیر شد|
  block
    block |صحبتت چون هست زر ده‌دهی|
    block |پیش خاین چون امانت می‌نهی|
  block
    block |خوی با او کن که امانتهای تو|
    block |آمن آید از افول و از عتو|
  block
    block |خوی با او کن که خو را آفرید|
    block |خویهای انبیا را پرورید|
  block
    block |بره‌ای بدهی رمه بازت دهد|
    block |پرورندهٔ هر صفت خود رب بود|
  block
    block |بره پیش گرگ امانت می‌نهی|
    block |گرگ و یوسف را مفرما همرهی|
  block
    block |گرگ اگر با تو نماید روبهی|
    block |هین مکن باور که ناید زو بهی|
  block
    block |جاهل ار با تو نماید هم‌دلی|
    block |عاقبت زحمت زند از جاهلی|
  block
    block |او دو آلت دارد و خنثی بود|
    block |فعل هر دو بی‌گمان پیدا شود|
  block
    block |او ذکر را از زنان پنهان کند|
    block |تا که خود را خواهر ایشان کند|
  block
    block |شله از مردان به کف پنهان کند|
    block |تا که خود را جنس آن مردان کند|
  block
    block |گفت یزدان زان کس مکتوم او|
    block |شله‌ای سازیم بر خرطوم او|
  block
    block |تا که بینایان ما زان ذو دلال|
    block |در نیایند از فن او در جوال|
  block
    block |حاصل آنک از هر ذکر ناید نری|
    block |هین ز جاهل ترس اگر دانش‌وری|
  block
    block |دوستی جاهل شیرین‌سخن|
    block |کم شنو کان هست چون سم کهن|
  block
    block |جان مادر چشم روشن گویدت|
    block |جز غم و حسرت از آن نفزویدت|
  block
    block |مر پدر را گوید آن مادر جهار|
    block |که ز مکتب بچه‌ام شد بس نزار|
  block
    block |از زن دیگر گرش آوردیی|
    block |بر وی این جور و جفا کم کردیی|
  block
    block |از جز تو گر بدی این بچه‌ام|
    block |این فشار آن زن بگفتی نیز هم|
  block
    block |هین بجه زن مادر و تیبای او|
    block |سیلی بابا به از حلوای او|
  block
    block |هست مادر نفس و بابا عقل راد|
    block |اولش تنگی و آخر صد گشاد|
  block
    block |ای دهندهٔ عقلها فریاد رس|
    block |تا نخواهی تو نخواهد هیچ کس|
  block
    block |هم طلب از تست و هم آن نیکوی|
    block |ما کییم اول توی آخر توی|
  block
    block |هم بگو تو هم تو بشنو هم تو باش|
    block |ما همه لاشیم با چندین تراش|
  block
    block |زین حواله رغبت افزا در سجود|
    block |کاهلی جبر مفرست و خمود|
  block
    block |جبر باشد پر و بال کاملان|
    block |جبر هم زندان و بند کاهلان|
  block
    block |هم‌چو آب نیل دان این جبر را|
    block |آب مؤمن را و خون مر گبر را|
  block
    block |بال بازان را سوی سلطان برد|
    block |بال زاغان را به گورستان برد|
  block
    block |باز گرد اکنون تو در شرح عدم|
    block |که چو پازهرست و پنداریش سم|
  block
    block |هم‌چو هندوبچه هین ای خواجه‌تاش|
    block |رو ز محمود عدم ترسان مباش|
  block
    block |از وجودی ترس که اکنون در ویی|
    block |آن خیالت لاشی و تو لا شیی|
  block
    block |لاشیی بر لاشیی عاشق شدست|
    block |هیچ نی مر هیچ نی را ره زدست|
  block
    block |چون برون شد این خیالات از میان|
    block |گشت نامعقول تو بر تو عیان|