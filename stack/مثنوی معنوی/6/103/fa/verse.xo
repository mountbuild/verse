
block |حکایت آن پادشاه و وصیت کردن او سه پسر خویش را کی درین سفر در ممالک من فلان جا چنین ترتیب نهید و فلان جا چنین نواب نصب کنید اما الله الله به فلان قلعه  مروید و گرد آن مگردید|
  block
    block |بود شاهی شاه را بد سه پسر|
    block |هر سه صاحب‌فطنت و صاحب‌نظر|
  block
    block |هر یکی از دیگری استوده‌تر|
    block |در سخا و در وغا و کر و فر|
  block
    block |پیش شه شه‌زادگان استاده جمع|
    block |قرة العینان شه هم‌چون سه شمع|
  block
    block |از ره پنهان ز عینین پسر|
    block |می‌کشید آبی نخیل آن پدر|
  block
    block |تا ز فرزند آب این چشمه شتاب|
    block |می‌رود سوی ریاض مام و باب|
  block
    block |تازه می‌باشد ریاض والدین|
    block |گشته جاری عینشان زین هر دو عین|
  block
    block |چون شود چشمه ز بیماری علیل|
    block |خشک گردد برگ و شاخ آن نخیل|
  block
    block |خشکی نخلش همی‌گوید پدید|
    block |که ز فرزندان شجر نم می‌کشید|
  block
    block |ای بسا کاریز پنهان هم‌چنین|
    block |متصل با جانتان یا غافلین|
  block
    block |ای کشیده ز آسمان و از زمین|
    block |مایه‌ها تا گشته جسم تو سمین|
  block
    block |عاریه‌ست این کم همی‌باید فشارد|
    block |کانچ بگرفتی همی‌باید گزارد|
  block
    block |جز نفخت کان ز وهاب آمدست|
    block |روح را باش آن دگرها بیهدست|
  block
    block |بیهده نسبت به جان می‌گویمش|
    block |نی بنسبت با صنیع محکمش|