
block |توزیع کردن پای‌مرد در جملهٔ شهر تبریز و جمع شدن اندک چیز و رفتن آن غریب به تربت محتسب به زیارت و این قصه را بر سر گور او گفتن به طریق نوحه الی آخره|
  block
    block |واقعهٔ آن وام او مشهور شد|
    block |پای مرد از درد او رنجور شد|
  block
    block |از پی توزیع گرد شهر گشت|
    block |از طمع می‌گفت هر جا سرگذشت|
  block
    block |هیچ ناورد از ره کدیه به دست|
    block |غیر صد دینار آن کدیه‌پرست|
  block
    block |پای مرد آمد بدو دستش گرفت|
    block |شد بگور آن کریم بس شگفت|
  block
    block |گفت چون توفیق یابد بنده‌ای|
    block |که کند مهمانی فرخنده‌ای|
  block
    block |مال خود ایثار راه او کند|
    block |جاه خود ایثار جاه او کند|
  block
    block |شکر او شکر خدا باشد یقین|
    block |چون به احسان کرد توفیقش قرین|
  block
    block |ترک شکرش ترک شکر حق بود|
    block |حق او لا شک به حق ملحق بود|
  block
    block |شکر می‌کن مر خدا را در نعم|
    block |نیز می‌کن شکر و ذکر خواجه هم|
  block
    block |رحمت مادر اگر چه از خداست|
    block |خدمت او هم فریضه‌ست و سزاست|
  block
    block |زین سبب فرمود حق صلوا علیه|
    block |که محمد بود محتال الیه|
  block
    block |در قیامت بنده را گوید خدا|
    block |هین چه کردی آنچ دادم من ترا|
  block
    block |گوید ای رب شکر تو کردم به جان|
    block |چون ز تو بود اصل آن روزی و نان|
  block
    block |گویدش حق نه نکردی شکر من|
    block |چون نکردی شکر آن اکرام‌فن|
  block
    block |بر کریمی کرده‌ای ظلم و ستم|
    block |نه ز دست او رسیدت نعمتم|
  block
    block |چون به گور آن ولی‌نعمت رسید|
    block |گشت گریان زار و آمد در نشید|
  block
    block |گفت ای پشت و پناه هر نبیل|
    block |مرتجی و غوث ابناء السبیل|
  block
    block |ای غم ارزاق ما بر خاطرت|
    block |ای چو رزق عام احسان و برت|
  block
    block |ای فقیران را عشیره و والدین|
    block |در خراج و خرج و در ایفاء دین|
  block
    block |ای چو بحر از بهر نزدیکان گهر|
    block |داده و تحفه سوی دوران مطر|
  block
    block |پشت ما گرم از تو بود ای آفتاب|
    block |رونق هر قصر و گنج هر خراب|
  block
    block |ای در ابرویت ندیده کس گره|
    block |ای چو میکائیل راد و رزق‌ده|
  block
    block |ای دلت پیوسته با دریای غیب|
    block |ای به قاف مکرمت عنقای غیب|
  block
    block |یاد ناورده که از مالم چه رفت|
    block |سقف قصد همتت هرگز نکفت|
  block
    block |ای من و صد هم‌چو من در ماه و سال|
    block |مر ترا چون نسل تو گشته عیال|
  block
    block |نقد ما و جنس ما و رخت ما|
    block |نام ما و فخر ما و بخت ما|
  block
    block |تو نمردی ناز و بخت ما بمرد|
    block |عیش ما و رزق مستوفی بمرد|
  block
    block |واحد کالالف در رزم و کرم|
    block |صد چو حاتم گاه ایثار نعم|
  block
    block |حاتم ار مرده به مرده می‌دهد|
    block |گردگان‌های شمرده می‌دهد|
  block
    block |تو حیاتی می‌دهی در هر نفس|
    block |کز نفیسی می‌نگنجد در نفس|
  block
    block |تو حیاتی می‌دهی بس پایدار|
    block |نقد زر بی‌کساد و بی‌شمار|
  block
    block |وارثی نا بوده یک خوی ترا|
    block |ای فلک سجده کنان کوی ترا|
  block
    block |خلق را از گرگ غم لطفت شبان|
    block |چون کلیم الله شبان مهربان|
  block
    block |گوسفندی از کلیم الله گریخت|
    block |پای موسی آبله شد نعل ریخت|
  block
    block |در پی او تا به شب در جست و جو|
    block |وان رمه غایب شده از چشم او|
  block
    block |گوسفند از ماندگی شد سست و ماند|
    block |پس کلیم الله گرد از وی فشاند|
  block
    block |کف همی‌مالید بر پشت و سرش|
    block |می‌نواخت از مهر هم‌چون مادرش|
  block
    block |نیم ذره طیرگی و خشم نی|
    block |غیر مهر و رحم و آب چشم نی|
  block
    block |گفت گیرم بر منت رحمی نبود|
    block |طبع تو بر خود چرا استم نمود|
  block
    block |با ملایک گفت یزدان آن زمان|
    block |که نبوت را نمی‌زیبد فلان|
  block
    block |مصطفی فرمود خود که هر نبی|
    block |کرد چوپانیش برنا یا صبی|
  block
    block |بی‌شبانی کردن و آن امتحان|
    block |حق ندادش پیشوایی جهان|
  block
    block |گفت سایل هم تو نیز ای پهلوان|
    block |گفت من هم بوده‌ام دهری شبان|
  block
    block |تا شود پیدا وقار و صبرشان|
    block |کردشان پیش از نبوت حق شبان|
  block
    block |هر امیری کو شبانی بشر|
    block |آن‌چنان آرد که باشد متمر|
  block
    block |حلم موسی‌وار اندر رعی خود|
    block |او به جا آرد به تدبیر و خرد|
  block
    block |لاجرم حقش دهد چوپانیی|
    block |بر فراز چرخ مه روحانیی|
  block
    block |آنچنان که انبیا را زین رعا|
    block |بر کشید و داد رعی اصفیا|
  block
    block |خواجه باری تو درین چوپانیت|
    block |کردی آنچ کور گردد شانیت|
  block
    block |دانم آنجا در مکافات ایزدت|
    block |سروری جاودانه بخشدت|
  block
    block |بر امید کف چون دریای تو|
    block |بر وظیفه دادن و ایفای تو|
  block
    block |وام کردم نه هزار از زر گزاف|
    block |تو کجایی تا شود این درد صاف|
  block
    block |تو کجایی تا که خندان چون چمن|
    block |گویی بستان آن و ده چندان ز من|
  block
    block |تو کجایی تا مرا خندان کنی|
    block |لطف و احسان چون خداوندان کنی|
  block
    block |تو کجایی تا بری در مخزنم|
    block |تا کنی از وام و فاقه آمنم|
  block
    block |من همی‌گویم بس و تو مفضلم|
    block |گفته کین هم گیر از بهر دلم|
  block
    block |چون همی‌گنجد جهانی زیر طین|
    block |چون بگنجد آسمانی در زمین|
  block
    block |حاش لله تو برونی زین جهان|
    block |هم به وقت زندگی هم این زمان|
  block
    block |در هوای غیب مرغی می‌پرد|
    block |سایهٔ او بر زمینی می‌زند|
  block
    block |جسم سایهٔ سایهٔ سایهٔ دلست|
    block |جسم کی اندر خور پایهٔ دلست|
  block
    block |مرد خفته روح او چون آفتاب|
    block |در فلک تابان و تن در جامه خواب|
  block
    block |جان نهان اندر خلا هم‌چون سجاف|
    block |تن تقلب می‌کند زیر لحاف|
  block
    block |روح چون من امر ربی مختفیست|
    block |هر مثالی که بگویم منتفیست|
  block
    block |ای عجب کو لعل شکربار تو|
    block |وان جوابات خوش و اسرار تو|
  block
    block |ای عجب کو آن عقیق قندخا|
    block |آن کلید قفل مشکل‌های ما|
  block
    block |ای عجب کو آن دم چون ذوالفقار|
    block |آنک کردی عقل‌ها را بی‌قرار|
  block
    block |چند هم‌چون فاخته کاشانه‌جو|
    block |کو و کو و کو و کو و کو و کو|
  block
    block |کو همان‌جا که صفات رحمتست|
    block |قدرتست و نزهتست و فطنتست|
  block
    block |کو همان‌جا که دل و اندیشه‌اش|
    block |دایم آن‌جا بد چو شیر و بیشه‌اش|
  block
    block |کو همان‌جا که امید مرد و زن|
    block |می‌رود در وقت اندوه و حزن|
  block
    block |کو همان‌جا که به وقت علتی|
    block |چشم پرد بر امید صحتی|
  block
    block |آن طرف که بهر دفع زشتیی|
    block |باد جویی بهر کشت و کشتیی|
  block
    block |آن طرف که دل اشارت می‌کند|
    block |چون زبان یا هو عبارت می‌کند|
  block
    block |او مع‌الله است بی کو کو همی|
    block |کاش جولاهانه ماکو گفتمی|
  block
    block |عقل ما کو تا ببیند غرب و شرق|
    block |روح‌ها را می‌زند صد گونه برق|
  block
    block |جزر و مدش بد به بحری در زبد|
    block |منتهی شد جزر و باقی ماند مد|
  block
    block |نه هزارم وام و من بی دست‌رس|
    block |هست صد دینار ازین توزیع و بس|
  block
    block |حق کشیدت ماندم در کش‌مکش|
    block |می‌روم نومید ای خاک تو خوش|
  block
    block |همتی می‌دار در پر حسرتت|
    block |ای همایون روی و دست و همتت|
  block
    block |آمدم بر چشمه و اصل عیون|
    block |یافتم در وی به جای آب خون|
  block
    block |چرخ آن چرخست آن مهتاب نیست|
    block |جوی آن جویست آب آن آب نیست|
  block
    block |محسنان هستند کو آن مستطاب|
    block |اختران هستند کو آن آفتاب|
  block
    block |تو شدی سوی خدا ای محترم|
    block |پس به سوی حق روم من نیز هم|
  block
    block |مجمع و پای علم ماوی القرون|
    block |هست حق کل لدینا محضرون|
  block
    block |نقش‌ها گر بی‌خبر گر با خبر|
    block |در کف نقاش باشد محتصر|
  block
    block |دم به دم در صفحهٔ اندیشه‌شان|
    block |ثبت و محوی می‌کند آن بی‌نشان|
  block
    block |خشم می‌آرد رضا را می‌برد|
    block |بخل می‌آرد سخا را می‌برد|
  block
    block |نیم لحظه مدرکاتم شام و غدو|
    block |هیچ خالی نیست زین اثبات و محو|
  block
    block |کوزه‌گر با کوزه باشد کارساز|
    block |کوزه از خود کی شود پهن و دراز|
  block
    block |چوب در دست دروگر معتکف|
    block |ورنه چون گردد بریده و مؤتلف|
  block
    block |جامه اندر دست خیاطی بود|
    block |ورنه از خود چون بدوزد یا درد|
  block
    block |مشک با سقا بود ای منتهی|
    block |ورنه از خود چون شود پر یا تهی|
  block
    block |هر دمی پر می‌شوی تی می‌شوی|
    block |پس بدانک در کف صنع ویی|
  block
    block |چشم‌بند از چشم روزی کی رود|
    block |صنع از صانع چه سان شیدا شود|
  block
    block |چشم‌داری تو به چشم خود نگر|
    block |منگر از چشم سفیهی بی‌خبر|
  block
    block |گوش داری تو به گوش خود شنو|
    block |گوش گولان را چرا باشی گرو|
  block
    block |بی ز تقلیدی نظر را پیشه کن|
    block |هم برای عقل خود اندیشه کن|