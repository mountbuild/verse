
block |مثل|
  block
    block |عارفی پرسید از آن پیر کشیش|
    block |که توی خواجه مسن‌تر یا که ریش|
  block
    block |گفت نه من پیش ازو زاییده‌ام|
    block |بی ز ریشی بس جهان را دیده‌ام|
  block
    block |گفت ریشت شد سپید از حال گشت|
    block |خوی زشت تو نگردیدست وشت|
  block
    block |او پس از تو زاد و از تو بگذرید|
    block |تو چنین خشکی ز سودای ثرید|
  block
    block |تو بر آن رنگی که اول زاده‌ای|
    block |یک قدم زان پیش‌تر ننهاده‌ای|
  block
    block |هم‌چنان دوغی ترش در معدنی|
    block |خود نگردی زو مخلص روغنی|
  block
    block |هم خمیری خمر طینه دری|
    block |گرچه عمری در تنور آذری|
  block
    block |چون حشیشی پا به گل بر پشته‌ای|
    block |گرچه از باد هوس سرگشته‌ای|
  block
    block |هم‌چو قوم موسی اندر حر تیه|
    block |مانده‌ای بر جای چل سال ای سفیه|
  block
    block |می‌روی هر روز تا شب هروله|
    block |خویش می‌بینی در اول مرحله|
  block
    block |نگذری زین بعد سیصد ساله تو|
    block |تا که داری عشق آن گوساله تو|
  block
    block |تا خیال عجل از جانشان نرفت|
    block |بد بریشان تیه چون گرداب زفت|
  block
    block |غیر این عجلی کزو یابیده‌ای|
    block |بی‌نهایت لطف و نعمت دیده‌ای|
  block
    block |گاو طبعی زان نکوییهای زفت|
    block |از دلت در عشق این گوساله رفت|
  block
    block |باری اکنون تو ز هر جزوت بپرس|
    block |صد زبان دارند این اجزای خرس|
  block
    block |ذکر نعمتهای رزاق جهان|
    block |که نهان شد آن در اوراق زمان|
  block
    block |روز و شب افسانه‌جویانی تو چست|
    block |جزو جزو تو فسانه‌گوی تست|
  block
    block |جزو جزوت تا برستست از عدم|
    block |چند شادی دیده‌اند و چند غم|
  block
    block |زانک بی‌لذت نروید هیچ جزو|
    block |بلک لاغر گردد از هی پیچ جزو|
  block
    block |جزو ماند و آن خوشی از یاد رفت|
    block |بل نرفت آن خفیه شد از پنج و هفت|
  block
    block |هم‌چو تابستان که از وی پنبه‌زاد|
    block |ماند پنبه رفت تابستان ز یاد|
  block
    block |یا مثال یخ که زاید از شتا|
    block |شد شتا پنهان و آن یخ پیش ما|
  block
    block |هست آن یخ زان صعوبت یادگار|
    block |یادگار صیف در دی این ثمار|
  block
    block |هم‌چنان هر جزو جزوت ای فتی|
    block |در تنت افسانه گوی نعمتی|
  block
    block |چون زنی که بیست فرزندش بود|
    block |هر یکی حاکی حال خوش بود|
  block
    block |حمل نبود بی ز مستی و ز لاغ|
    block |بی بهاری کی شود زاینده باغ|
  block
    block |حاملان و بچگانشان بر کنار|
    block |شد دلیل عشق‌بازی با بهار|
  block
    block |هر درختی در رضاع کودکان|
    block |هم‌چو مریم حامل از شاهی نهان|
  block
    block |گرچه صد در آب آتشی پوشیده شد|
    block |صد هزاران کف برو جوشیده شد|
  block
    block |گرچه آتش سخت پنهان می‌تند|
    block |کف بده انگشت اشارت می‌کند|
  block
    block |هم‌چنین اجزای مستان وصال|
    block |حامل از تمثالهای حال و قال|
  block
    block |در جمال حال وا مانده دهان|
    block |چشم غایب گشته از نقش جهان|
  block
    block |آن موالید از زه این چار نیست|
    block |لاجرم منظور این ابصار نیست|
  block
    block |آن موالید از تجلی زاده‌اند|
    block |لاجرم مستور پردهٔ ساده‌اند|
  block
    block |زاده گفتیم و حقیقت زاد نیست|
    block |وین عبارت جز پی ارشاد نیست|
  block
    block |هین خمش کن تا بگوید شاه قل|
    block |بلبلی مفروش با این جنس گل|
  block
    block |این گل گویاست پر جوش و خروش|
    block |بلبلا ترک زبان کن باش گوش|
  block
    block |هر دو گون تمثال پاکیزه‌مثال|
    block |شاهد عدل‌اند بر سر وصال|
  block
    block |هر دو گون حسن لطیف مرتضی|
    block |شاهد احبال و حشر ما مضی|
  block
    block |هم‌چو یخ کاندر تموز مستجد|
    block |هر دم افسانهٔ زمستان می‌کند|
  block
    block |ذکر آن اریاح سرد و زمهریر|
    block |اندر آن ازمان و ایام عسیر|
  block
    block |هم‌چو آن میوه که در وقت شتا|
    block |می‌کند افسانهٔ لطف خدا|
  block
    block |قصهٔ دور تبسمهای شمس|
    block |وآن عروسان چمن را لمس و طمس|
  block
    block |حال رفت و ماند جزوت یادگار|
    block |یا ازو واپرس یا خود یاد آر|
  block
    block |چون فرو گیرد غمت گر چستیی|
    block |زان دم نومید کن وا جستیی|
  block
    block |گفتییش ای غصهٔ منکر به حال|
    block |راتبهٔ انعامها را زان کمال|
  block
    block |گر بهر دم نت بهار و خرمیست|
    block |هم‌چو چاش گل تنت انبار چیست|
  block
    block |چاش گل تن فکر تو هم‌چون گلاب|
    block |منکر گل شد گلاب اینت عجاب|
  block
    block |از کپی‌خویان کفران که دریغ|
    block |بر نبی‌خویان نثار مهر و میغ|
  block
    block |آن لجاج کفر قانون کپیست|
    block |وآن سپاس و شکر منهاج نبیست|
  block
    block |با کپی‌خویان تهتکها چه کرد|
    block |با نبی‌رویان تنسکها چه کرد|
  block
    block |در عمارتها سگانند و عقور|
    block |در خرابیهاست گنج عز و نور|
  block
    block |گر نبودی این بزوغ اندر خسوف|
    block |گم نکردی راه چندین فیلسوف|
  block
    block |زیرکان و عاقلان از گمرهی|
    block |دیده بر خرطوم داغ ابلهی|