
block |بیان استمداد عارف از سرچشمهٔ حیات ابدی و مستغنی شدن او از استمداد و اجتذاب از چشمه‌های آبهای بی‌وفا کی علامة ذالک التجافی عن دار الغرور کی آدمی چون بر مددهای آن چشمه‌ها اعتماد کند در طلب چشمهٔ باقی دایم سست شود کاری ز درون جان تو می‌باید کز عاریه‌ها ترا دری نگشاید یک چشمهٔ آب از درون خانه به زان جویی که آن ز بیرون آید|
  block
    block |حبذا کاریز اصل چیزها|
    block |فارغت آرد ازین کاریزها|
  block
    block |تو ز صد ینبوع شربت می‌کشی|
    block |هرچه زان صد کم شود کاهد خوشی|
  block
    block |چون بجوشید از درون چشمهٔ سنی|
    block |ز استراق چشمه‌ها گردی غنی|
  block
    block |قرةالعینت چو ز آب و گل بود|
    block |راتبهٔ این قره درد دل بود|
  block
    block |قلعه را چون آب آید از برون|
    block |در زمان امن باشد بر فزون|
  block
    block |چونک دشمن گرد آن حلقه کند|
    block |تا که اندر خونشان غرقه کند|
  block
    block |آب بیرون را ببرند آن سپاه|
    block |تا نباشد قلعه را زانها پناه|
  block
    block |آن زمان یک چاه شوری از درون|
    block |به ز صد جیحون شیرین از برون|
  block
    block |قاطع الاسباب و لشکرهای مرگ|
    block |هم‌چو دی آید به قطع شاخ و برگ|
  block
    block |در جهان نبود مددشان از بهار|
    block |جز مگر در جان بهار روی یار|
  block
    block |زان لقب شد خاک را دار الغرور|
    block |کو کشد پا را سپس یوم العبور|
  block
    block |پیش از آن بر راست و بر چپ می‌دوید|
    block |که بچینم درد تو چیزی نچید|
  block
    block |او بگفتی مر ترا وقت غمان|
    block |دور از تو رنج و ده که در میان|
  block
    block |چون سپاه رنج آمد بست دم|
    block |خود نمی‌گوید ترا من دیده‌ام|
  block
    block |حق پی شیطان بدین سان زد مثل|
    block |که ترا در رزم آرد با حیل|
  block
    block |که ترا یاری دهم من با توم|
    block |در خطرها پیش تو من می‌دوم|
  block
    block |اسپرت باشم گه تیر خدنگ|
    block |مخلص تو باشم اندر وقت تنگ|
  block
    block |جان فدای تو کنم در انتعاش|
    block |رستمی شیری هلا مردانه باش|
  block
    block |سوی کفرش آورد زین عشوه‌ها|
    block |آن جوال خدعه و مکر و دها|
  block
    block |چون قدم بنهاد در خندق فتاد|
    block |او به قاهاقاه خنده لب گشاد|
  block
    block |هی بیا من طمعها دارم ز تو|
    block |گویدش رو رو که بیزارم ز تو|
  block
    block |تو نترسیدی ز عدل کردگار|
    block |من همی‌ترسم دو دست از من بدار|
  block
    block |گفت حق خود او جدا شد از بهی|
    block |تو بدین تزویرها هم کی رهی|
  block
    block |فاعل و مفعول در روز شمار|
    block |روسیاهند و حریف سنگسار|
  block
    block |ره‌زده و ره‌زن یقین در حکم و داد|
    block |در چه بعدند و در بئس المهاد|
  block
    block |گول را و غول را کو را فریفت|
    block |از خلاص و فوز می‌باید شکیفت|
  block
    block |هم خر و خرگیر اینجا در گلند|
    block |غافلند این‌جا و آن‌جا آفلند|
  block
    block |جز کسانی را که وا گردند از آن|
    block |در بهار فضل آیند از خزان|
  block
    block |توبه آرند و خدا توبه‌پذیر|
    block |امر او گیرند و او نعم الامیر|
  block
    block |چون بر آرند از پشیمانی حنین|
    block |عرش لرزد از انین المذنبین|
  block
    block |آن‌چنان لرزد که مادر بر ولد|
    block |دستشان گیرد به بالا می‌کشد|
  block
    block |کای خداتان وا خریده از غرور|
    block |نک ریاض فضل و نک رب غفور|
  block
    block |بعد ازینتان برگ و رزق جاودان|
    block |از هوای حق بود نه از ناودان|
  block
    block |چونک دریا بر وسایط رشک کرد|
    block |تشنه چون ماهی به ترک مشک کرد|