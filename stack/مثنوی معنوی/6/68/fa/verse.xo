
block |نومید شدن آن پادشاه از یافتن آن گنج و ملول شدن او از طلب آن|
  block
    block |چونک تعویق آمد اندر عرض و طول|
    block |شاه شد زان گنج دل سیر و ملول|
  block
    block |دشتها را گز گز آن شه چاه کند|
    block |رقعه را از خشم پیش او فکند|
  block
    block |گفت گیر این رقعه کش آثار نیست|
    block |تو بدین اولیتری کت کار نیست|
  block
    block |نیست این کار کسی کش هست کار|
    block |که بسوزد گل بگردد گرد خار|
  block
    block |نادر افتد اهل این ماخولیا|
    block |منتظر که روید از آهن گیا|
  block
    block |سخت جانی باید این فن را چو تو|
    block |تو که داری جان سخت این را بجو|
  block
    block |گر نیابی نبودت هرگز ملال|
    block |ور بیابی آن به تو کردم حلال|
  block
    block |عقل راه ناامیدی کی رود|
    block |عشق باشد کان طرف بر سر دود|
  block
    block |لاابالی عشق باشد نی خرد|
    block |عقل آن جوید کز آن سودی برد|
  block
    block |ترک‌تاز و تن‌گداز و بی‌حیا|
    block |در بلا چون سنگ زیر آسیا|
  block
    block |سخت‌رویی که ندارد هیچ پشت|
    block |بهره‌جویی را درون خویش کشت|
  block
    block |پاک می‌بازد نباشد مزدجو|
    block |آنچنان که پاک می‌گیرد ز هو|
  block
    block |می‌دهد حق هستیش بی‌علتی|
    block |می‌سپارد باز بی‌علت فتی|
  block
    block |که فتوت دادن بی علتست|
    block |پاک‌بازی خارج هر ملتست|
  block
    block |زانک ملت فضل جوید یا خلاص|
    block |پاک بازانند قربانان خاص|
  block
    block |نی خدا را امتحانی می‌کنند|
    block |نی در سود و زیانی می‌زنند|