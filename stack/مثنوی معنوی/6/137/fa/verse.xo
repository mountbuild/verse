
block |رجوع کردن به قصهٔ پروردن حق تعالی نمرود را بی‌واسطهٔ مادر و دایه در طفلی|
  block
    block |حاصل آن روضه چو باغ عارفان|
    block |از سموم صرصر آمد در امان|
  block
    block |یک پلنگی طفلکان نو زاده بود|
    block |گفتم او را شیر ده طاعت نمود|
  block
    block |پس بدادش شیر و خدمتهاش کرد|
    block |تا که بالغ گشت و زفت و شیرمرد|
  block
    block |چون فطامش شد بگفتم با پری|
    block |تا در آموزید نطق و داوری|
  block
    block |پرورش دادم مر او را زان چمن|
    block |کی بگفت اندر بگنجد فن من|
  block
    block |داده من ایوب را مهر پدر|
    block |بهر مهمانی کرمان بی‌ضرر|
  block
    block |داده کرمان را برو مهر ولد|
    block |بر پدر من اینت قدرت اینت ید|
  block
    block |مادران را داب من آموختم|
    block |چون بود لطفی که من افروختم|
  block
    block |صد عنایت کردم و صد رابطه|
    block |تا ببیند لطف من بی‌واسطه|
  block
    block |تا نباشد از سبب در کش‌مکش|
    block |تا بود هر استعانت از منش|
  block
    block |ورنه تا خود هیچ عذری نبودش|
    block |شکوتی نبود ز هر یار بدش|
  block
    block |این حضانه دید با صد رابطه|
    block |که بپروردم ورا بی‌واسطه|
  block
    block |شکر او آن بود ای بندهٔ جلیل|
    block |که شد او نمرود و سوزندهٔ خلیل|
  block
    block |هم‌چنان کین شاه‌زاده شکر شاه|
    block |کرد استکبار و استکثار جاه|
  block
    block |که چرا من تابع غیری شوم|
    block |چونک صاحب ملک و اقبال نوم|
  block
    block |لطف‌های شه که ذکر آن گذشت|
    block |از تجبر بر دلش پوشیده گشت|
  block
    block |هم‌چنان نمرود آن الطاف را|
    block |زیر پا بنهاد از جهل و عمی|
  block
    block |این زمان کافر شد و ره می‌زند|
    block |کبر و دعوی خدایی می‌کند|
  block
    block |رفته سوی آسمان با جلال|
    block |با سه کرکس تا کند با من قتال|
  block
    block |صد هزاران طفل بی‌تلویم را|
    block |کشته تا یابد وی ابراهیم را|
  block
    block |که منجم گفته کاندر حکم سال|
    block |زاد خواهد دشمنی بهر قتال|
  block
    block |هین بکن در دفع آن خصم احتیاط|
    block |هر که می‌زایید می‌کشت از خباط|
  block
    block |کوری او رست طفل وحی کش|
    block |ماند خون‌های دگر در گردنش|
  block
    block |از پدر یابید آن ملک ای عجب|
    block |تا غرورش داد ظلمات نسب|
  block
    block |دیگران را گر ام و اب شد حجاب|
    block |او ز ما یابید گوهرها به جیب|
  block
    block |گرگ درنده‌ست نفس بد یقین|
    block |چه بهانه می‌نهی بر هر قرین|
  block
    block |در ضلالت هست صد کل را کله|
    block |نفس زشت کفرناک پر سفه|
  block
    block |زین سبب می‌گویم این بندهٔ فقیر|
    block |سلسله از گردن سگ برمگیر|
  block
    block |گر معلم گشت این سگ هم سگست|
    block |باش ذلت نفسه کو بدرگست|
  block
    block |فرض می‌آری به جا گر طایفی|
    block |بر سهیلی چون ادیم طایفی|
  block
    block |تا سهیلت وا خرد از شر پوست|
    block |تا شوی چون موزه‌ای هم‌پای دوست|
  block
    block |جمله قرآن شرح خبث نفس‌هاست|
    block |بنگر اندر مصحف آن چشمت کجاست|
  block
    block |ذکر نفس عادیان کالت بیافت|
    block |در قتال انبیا مو می‌شکافت|
  block
    block |قرن قرن از شوم نفس بی‌ادب|
    block |ناگهان اندر جهان می‌زد لهب|