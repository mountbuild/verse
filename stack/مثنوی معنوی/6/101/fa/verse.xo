
block |رجوع کردن به قصهٔ آن پای‌مرد و آن غریب وام‌دار و بازگشتن ایشان از سر گور خواجه و خواب دیدن پای‌مرد خواجه را الی آخره|
  block
    block |بی‌نهایت آمد این خوش سرگذشت|
    block |چون غریب از گور خواجه باز گشت|
  block
    block |پای مردش سوی خانهٔ خویش برد|
    block |مهر صد دینار را فا او سپرد|
  block
    block |لوتش آورد و حکایت‌هاش گفت|
    block |کز امید اندر دلش صد گل شکفت|
  block
    block |آنچ بعد العسر یسر او دیده بود|
    block |با غریب از قصهٔ آن لب گشود|
  block
    block |نیم‌شب بگذشت و افسانه کنان|
    block |خوابشان انداخت تا مرعای جان|
  block
    block |دید پامرد آن همایون خواجه را|
    block |اندر آن شب خواب بر صدر سرا|
  block
    block |خواجه گفت ای پای‌مرد با نمک|
    block |آنچ گفتی من شنیدم یک به یک|
  block
    block |لیک پاسخ دادنم فرمان نبود|
    block |بی‌اشارت لب نیارستم گشود|
  block
    block |ما چو واقف گشته‌ایم از چون و چند|
    block |مهر با لب‌های ما بنهاده‌اند|
  block
    block |تا نگردد رازهای غیب فاش|
    block |تا نگردد منهدم عیش و معاش|
  block
    block |تا ندرد پردهٔ غفلت تمام|
    block |تا نماند دیگ محنت نیم‌خام|
  block
    block |ما همه گوشیم کر شد نقش گوش|
    block |ما همه نطقیم لیکن لب خموش|
  block
    block |هر چه ما دادیم دیدیم این زمان|
    block |این جهان پرده‌ست و عینست آن جهان|
  block
    block |روز کشتن روز پنهان کردنست|
    block |تخم در خاکی پریشان کردنست|
  block
    block |وقت بدرودن گه منجل زدن|
    block |روز پاداش آمد و پیدا شدن|