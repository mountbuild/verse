
block |قصه‌ای هم در تقریر این|
  block
    block |شرفه‌ای بشنید در شب معتمد|
    block |برگرفت آتش‌زنه که آتش زند|
  block
    block |دزد آمد آن زمان پیشش نشست|
    block |چون گرفت آن سوخته می‌کرد پست|
  block
    block |می‌نهاد آنجا سر انگشت را|
    block |تا شود استارهٔ آتش فنا|
  block
    block |خواجه می‌پنداشت کز خود می‌مرد|
    block |این نمی‌دید او که دزدش می‌کشد|
  block
    block |خواجه گفت این سوخته نمناک بود|
    block |می‌مرد استاره از تریش زود|
  block
    block |بس که ظلمت بود و تاریکی ز پیش|
    block |می‌ندید آتش‌کشی را پیش خویش|
  block
    block |این چنین آتش‌کشی اندر دلش|
    block |دیدهٔ کافر نبیند از عمش|
  block
    block |چون نمی‌داند دل داننده‌ای|
    block |هست با گردنده گرداننده‌ای|
  block
    block |چون نمی‌گویی که روز و شب به خود|
    block |بی‌خداوندی کی آید کی رود|
  block
    block |گرد معقولات می‌گردی ببین|
    block |این چنین بی‌عقلی خود ای مهین|
  block
    block |خانه با بنا بود معقول‌تر|
    block |یا که بی‌بنا بگو ای کم‌هنر|
  block
    block |خط با کاتب بود معقول‌تر|
    block |یا که بی‌کاتب بیندیش ای پسر|
  block
    block |جیم گوش و عین چشم و میم فم|
    block |چون بود بی‌کاتبی ای متهم|
  block
    block |شمع روشن بی‌ز گیراننده‌ای|
    block |یا بگیرانندهٔ داننده‌ای|
  block
    block |صنعت خوب از کف شل ضریر|
    block |باشد اولی یا بگیرایی بصیر|
  block
    block |پس چو دانستی که قهرت می‌کند|
    block |بر سرت دبوس محنت می‌زند|
  block
    block |پس بکن دفعش چو نمرودی به جنگ|
    block |سوی او کش در هوا تیری خدنگ|
  block
    block |هم‌چو اسپاه مغل بر آسمان|
    block |تیر می‌انداز دفع نزع جان|
  block
    block |یا گریز از وی اگر توانی برو|
    block |چون روی چون در کف اویی گرو|
  block
    block |در عدم بودی نرستی از کفش|
    block |از کف او چون رهی ای دست‌خوش|
  block
    block |آرزو جستن بود بگریختن|
    block |پیش عدلش خون تقوی ریختن|
  block
    block |این جهان دامست و دانه‌آرزو|
    block |در گریز از دامها روی آر زو|
  block
    block |چون چنین رفتی بدیدی صد گشاد|
    block |چون شدی در ضد آن دیدی فساد|
  block
    block |پس پیمبر گفت استفتوا القلوب|
    block |گر چه مفتیتان برون گوید خطوب|
  block
    block |آرزو بگذار تا رحم آیدش|
    block |آزمودی که چنین می‌بایدش|
  block
    block |چون نتانی جست پس خدمت کنش|
    block |تا روی از حبس او در گلشنش|
  block
    block |دم به دم چون تو مراقب می‌شوی|
    block |داد می‌بینی و داور ای غوی|
  block
    block |ور ببندی چشم خود را ز احتجاب|
    block |کار خود را کی گذارد آفتاب|