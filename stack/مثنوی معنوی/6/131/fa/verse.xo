
block |باز آمدن به شرح قصهٔ شاه‌زاده و ملازمت او در حضرت شاه|
  block
    block |شاه‌زاده پیش شه حیران این|
    block |هفت گردون دیده در یک مشت طین|
  block
    block |هیچ ممکن نه ببحثی لب گشود|
    block |لیک جان با جان دمی خامش نبود|
  block
    block |آمده در خاطرش کین بس خفیست|
    block |این همه معنیست پس صورت ز چیست|
  block
    block |صورتی از صورتت بیزار کن|
    block |خفته‌ای هر خفته را بیدار کن|
  block
    block |آن کلامت می‌رهاند از کلام|
    block |وان سقامت می‌جهاند از سقام|
  block
    block |پس سقام عشق جان صحتست|
    block |رنجهااش حسرت هر راحتست|
  block
    block |ای تن اکنون دست خود زین جان بشو|
    block |ور نمی‌شویی جز این جانی بجو|
  block
    block |حاصل آن شه نیک او را می‌نواخت|
    block |او از آن خورشید چون مه می‌گداخت|
  block
    block |آن گداز عاشقان باشد نمو|
    block |هم‌چو مه اندر گدازش تازه‌رو|
  block
    block |جمله رنجوران دوا دارند امید|
    block |نالد این رنجور کم افزون کنید|
  block
    block |خوش‌تر از این سم ندیدم شربتی|
    block |زین مرض خوش‌تر نباشد صحتی|
  block
    block |زین گنه بهتر نباشد طاعتی|
    block |سالها نسبت بدین دم ساعتی|
  block
    block |مدتی بد پیش این شه زین نسق|
    block |دل کباب و جان نهاده بر طبق|
  block
    block |گفت شه از هر کسی یک سر برید|
    block |من ز شه هر لحظه قربانم جدید|
  block
    block |من فقیرم از زر از سر محتشم|
    block |صد هزاران سر خلف دارد سرم|
  block
    block |با دو پا در عشق نتوان تاختن|
    block |با یکی سر عشق نتوان باختن|
  block
    block |هر کسی را خود دو پا و یک‌سرست|
    block |با هزاران پا و سر تن نادرست|
  block
    block |زین سبب هنگامه‌ها شد کل هدر|
    block |هست این هنگامه هر دم گرم‌تر|
  block
    block |معدن گرمیست اندر لامکان|
    block |هفت دوزخ از شرارش یک دخان|