
block |باز گردانیدن صدیق رضی الله عنه واقعهٔ بلال را رضی الله عنه و ظلم جهودان را بر وی و احد احد گفتن او و افزون شدن کینهٔ جهودان و قصه کردن آن قضیه پیش مصطفی علیه‌السلام و مشورت در خریدن او|
  block
    block |بعد از آن صدیق پیش مصطفی|
    block |گفت حال آن بلال با وفا|
  block
    block |کان فلک‌پیمای میمون‌بال چست|
    block |این زمان در عشق و اندر دام تست|
  block
    block |باز سلطانست زان جغدان برنج|
    block |در حدث مدفون شدست آن زفت‌گنج|
  block
    block |جغدها بر باز استم می‌کنند|
    block |پر و بالش بی‌گناهی می‌کنند|
  block
    block |جرم او اینست کو بازست و بس|
    block |غیر خوبی جرم یوسف چیست پس|
  block
    block |جغد را ویرانه باشد زاد و بود|
    block |هستشان بر باز زان زخم جهود|
  block
    block |که چرا می یاد آری زان دیار|
    block |یا ز قصر و ساعد آن شهریار|
  block
    block |در ده جغدان فضولی می‌کنی|
    block |فتنه و تشویش در می‌افکنی|
  block
    block |مسکن ما را که شد رشک اثیر|
    block |تو خرابه خوانی و نام حقیر|
  block
    block |شید آوردی که تا جغدان ما|
    block |مر ترا سازند شاه و پیشوا|
  block
    block |وهم و سودایی دریشان می‌تنی|
    block |نام این فردوس ویران می‌کنی|
  block
    block |بر سرت چندان زنیم ای بد صفات|
    block |که بگویی ترک شید و ترهات|
  block
    block |پیش مشرق چارمیخش می‌کنند|
    block |تن برهنه شاخ خارش می‌زنند|
  block
    block |از تنش صد جای خون بر می‌جهد|
    block |او احد می‌گوید و سر می‌نهد|
  block
    block |پندها دادم که پنهان دار دین|
    block |سر بپوشان از جهودان لعین|
  block
    block |عاشق است او را قیامت آمدست|
    block |تا در توبه برو بسته شدست|
  block
    block |عاشقی و توبه یا امکان صبر|
    block |این محالی باشد ای جان بس سطبر|
  block
    block |توبه کردم و عشق هم‌چون اژدها|
    block |توبه وصف خلق و آن وصف خدا|
  block
    block |عشق ز اوصاف خدای بی‌نیاز|
    block |عاشقی بر غیر او باشد مجاز|
  block
    block |زانک آن حسن زراندود آمدست|
    block |ظاهرش نور اندرون دود آمدست|
  block
    block |چون رود نور و شود پیدا دخان|
    block |بفسرد عشق مجازی آن زمان|
  block
    block |وا رود آن حسن سوی اصل خود|
    block |جسم ماند گنده و رسوا و بد|
  block
    block |نور مه راجع شود هم سوی ماه|
    block |وا رود عکسش ز دیوار سیاه|
  block
    block |پس بماند آب و گل بی آن نگار|
    block |گردد آن دیوار بی مه دیووار|
  block
    block |قلب را که زر ز روی او بجست|
    block |بازگشت آن زر بکان خود نشست|
  block
    block |پس مس رسوا بماند دود وش|
    block |زو سیه‌روتر بماند عاشقش|
  block
    block |عشق بینایان بود بر کان زر|
    block |لاجرم هر روز باشد بیشتر|
  block
    block |زانک کان را در زری نبود شریک|
    block |مرحبا ای کان زر لاشک فیک|
  block
    block |هر که قلبی را کند انباز کان|
    block |وا رود زر تا بکان لامکان|
  block
    block |عاشق و معشوق مرده ز اضطراب|
    block |مانده ماهی رفته زان گرداب آب|
  block
    block |عشق ربانیست خورشید کمال|
    block |امر نور اوست خلقان چون ظلال|
  block
    block |مصطفی زین قصه چون خوش برشکفت|
    block |رغبت افزون گشت او را هم بگفت|
  block
    block |مستمع چون یافت هم‌چون مصطفی|
    block |هر سر مویش زبانی شد جدا|
  block
    block |مصطفی گفتش که اکنون چاره چیست|
    block |گفت این بنده مر او را مشتریست|
  block
    block |هر بها که گوید او را می‌خرم|
    block |در زیان و حیف ظاهر ننگرم|
  block
    block |کو اسیر الله فی الارض آمدست|
    block |سخرهٔ خشم عدو الله شدست|