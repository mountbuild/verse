
block |رجوع کردن به قصهٔ آن شخص کی به او گنج نشان دادند به مصر و بیان تضرع او از درویشی به حضرت حق|
  block
    block |مرد میراثی چو خورد و شد فقیر|
    block |آمد اندر یا رب و گریه و نفیر|
  block
    block |خود کی کوبد این در رحمت‌نثار|
    block |که نیابد در اجابت صد بهار|
  block
    block |خواب دید او هاتفی گفت او شنید|
    block |که غنای تو به مصر آید پدید|
  block
    block |رو به مصر آنجا شود کار تو راست|
    block |کرد کدیت را قبول او مرتجاست|
  block
    block |در فلان موضع یکی گنجی است زفت|
    block |در پی آن بایدت تا مصر رفت|
  block
    block |بی‌درنگی هین ز بغداد ای نژند|
    block |رو به سوی مصر و منبت‌گاه قند|
  block
    block |چون ز بغداد آمد او تا سوی مصر|
    block |گرم شد پشتش چو دید او روی مصر|
  block
    block |بر امید وعدهٔ هاتف که گنج|
    block |یابد اندر مصر بهر دفع رنج|
  block
    block |در فلان کوی و فلان موضع دفین|
    block |هست گنجی سخت نادر بس گزین|
  block
    block |لیک نفقه‌ش بیش و کم چیزی نماند|
    block |خواست دقی بر عوام‌الناس راند|
  block
    block |لیک شرم و همتش دامن گرفت|
    block |خویش را در صبر افشردن گرفت|
  block
    block |باز نفسش از مجاعت بر طپید|
    block |ز انتجاع و خواستن چاره ندید|
  block
    block |گفت شب بیرون روم من نرم نرم|
    block |تا ز ظلمت نایدم در کدیه شرم|
  block
    block |هم‌چو شبکوکی کنم شب ذکر و بانگ|
    block |تا رسد از بامهاام نیم دانگ|
  block
    block |اندرین اندیشه بیرون شد بکوی|
    block |واندرین فکرت همی شد سو به سوی|
  block
    block |یک زمان مانع همی‌شد شرم و جاه|
    block |یک زمانی جوع می‌گفتش بخواه|
  block
    block |پای پیش و پای پس تا ثلث شب|
    block |که بخواهم یا بخسپم خشک‌لب|