
block |حکایت آن مطرب کی در بزم امیر ترک این غزل آغاز کرد گلی یا سوسنی یا سرو یا ماهی نمی‌دانم ازین آشفتهٔ بی‌دل چه می‌خواهی نمی‌دانم  و بانگ بر زدن ترک کی آن بگو کی می‌دانی و جواب مطرب امیر را|
  block
    block |مطرب آغازید پیش ترک مست|
    block |در حجاب نغمه اسرار الست|
  block
    block |من ندانم که تو ماهی یا وثن|
    block |من ندانم تا چه می‌خواهی ز من|
  block
    block |می‌ندانم که چه خدمت آرمت|
    block |تن زنم یا در عبارت آرمت|
  block
    block |این عجب که نیستی از من جدا|
    block |می‌ندانم من کجاام تو کجا|
  block
    block |می‌ندانم که مرا چون می‌کشی|
    block |گاه در بر گاه در خون می‌کشی|
  block
    block |هم‌چنین لب در ندانم باز کرد|
    block |می‌ندانم می‌ندانم ساز کرد|
  block
    block |چون ز حد شد می‌ندانم از شگفت|
    block |ترک ما را زین حراره دل گرفت|
  block
    block |برجهید آن ترک و دبوسی کشید|
    block |تا علیها بر سر مطرب رسید|
  block
    block |گرز را بگرفت سرهنگی بدست|
    block |گفت نه مطرب کشی این دم بدست|
  block
    block |گفت این تکرار بی حد و مرش|
    block |کوفت طبعم را بکوبم من سرش|
  block
    block |قلتبانا می‌ندانی گه مخور|
    block |ور همی‌دانی بزن مقصود بر|
  block
    block |آن بگو ای گیج که می‌دانیش|
    block |می‌ندانم می‌ندانم در مکش|
  block
    block |من بپرسم کز کجایی هی مری|
    block |تو بگویی نه ز بلخ و نه از هری|
  block
    block |نه ز بغداد و نه موصل نه طراز|
    block |در کشی در نی و نی راه دراز|
  block
    block |خود بگو من از کجاام باز ره|
    block |هست تنقیح مناط اینجا بله|
  block
    block |یا بپرسیدم چه خوردی ناشتاب|
    block |تو بگویی نه شراب و نه کباب|
  block
    block |نه قدید و نه ثرید و نه عدس|
    block |آنچ خوردی آن بگو تنها و بس|
  block
    block |این سخن‌خایی دراز از بهر چیست|
    block |گفت مطرب زانک مقصودم خفیست|
  block
    block |می‌رمد اثبات پیش از نفی تو|
    block |نفی کردم تا بری ز اثبات بو|
  block
    block |در نوا آرم بنفی این ساز را|
    block |چون بمیری مرگ گوید راز را|