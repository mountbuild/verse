
block |حکایت مرید شیخ حسن خرقانی قدس الله سره|
  block
    block |رفت درویشی ز شهر طالقان|
    block |بهر صیت بوالحسین خارقان|
  block
    block |کوهها ببرید و وادی دراز|
    block |بهر دید شیخ با صدق و نیاز|
  block
    block |آنچ در ره دید از رنج و ستم|
    block |گرچه در خوردست کوته می‌کنم|
  block
    block |چون به مقصد آمد از ره آن جوان|
    block |خانهٔ آن شاه را جست او نشان|
  block
    block |چون به صد حرمت بزد حلقهٔ درش|
    block |زن برون کرد از در خانه سرش|
  block
    block |که چه می‌خواهی بگو ای ذوالکرم|
    block |ژگفت بر قصد زیارت آمدم|
  block
    block |خنده‌ای زد زن که خه‌خه ریش بین|
    block |این سفرگیری و این تشویش بین|
  block
    block |خود ترا کاری نبود آن جایگاه|
    block |که به بیهوده کنی این عزم راه|
  block
    block |اشتهای گول‌گردی آمدت|
    block |یا ملولی وطن غالب شدت|
  block
    block |یا مگر دیوت دو شاخه بر نهاد|
    block |بر تو وسواس سفر را در گشاد|
  block
    block |گفت نافرجام و فحش و دمدمه|
    block |من نتوانم باز گفتن آن همه|
  block
    block |از مثل وز ریش‌خند بی‌حساب|
    block |آن مرید افتاد از غم در نشیب|