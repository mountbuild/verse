
block |قال النبی علیه السلام ان الله تعالی یلقن الحکمة علی لسان الواعظین بقدر همم المستمعین|
  block
    block |جذب سمعست ار کسی را خوش لبیست|
    block |گرمی و جد معلم از صبیست|
  block
    block |چنگیی را کو نوازد بیست و چار|
    block |چون نیابد گوش گردد چنگ بار|
  block
    block |نه حراره یادش آید نه غزل|
    block |نه ده انگشتش بجنبد در عمل|
  block
    block |گر نبودی گوشهای غیب‌گیر|
    block |وحی ناوردی ز گردون یک بشیر|
  block
    block |ور نبودی دیده‌های صنع‌بین|
    block |نه فلک گشتی نه خندیدی زمین|
  block
    block |آن دم لولاک این باشد که کار|
    block |از برای چشم تیزست و نظار|
  block
    block |عامه را از عشق هم‌خوابه و طبق|
    block |کی بود پروای عشق صنع حق|
  block
    block |آب تتماجی نریزی در تغار|
    block |تا سگی چندی نباشد طعمه‌خوار|
  block
    block |رو سگ کهف خداوندیش باش|
    block |تا رهاند زین تغارت اصطفاش|
  block
    block |چونک دزدیهای بی‌رحمانه گفت|
    block |کی کنند آن درزیان اندر نهفت|
  block
    block |اندر آن هنگامه ترکی از خطا|
    block |سخت طیره شد ز کشف آن غطا|
  block
    block |شب چو روز رستخیز آن رازها|
    block |کشف می‌کرد از پی اهل نهی|
  block
    block |هر کجا آیی تو در جنگی فراز|
    block |بینی آنجا دو عدو در کشف راز|
  block
    block |آن زمان را محشر مذکور دان|
    block |وان گلوی رازگو را صور دان|
  block
    block |که خدا اسباب خشمی ساختست|
    block |وآن فضایح را بکوی انداختست|
  block
    block |بس که غدر درزیان را ذکر کرد|
    block |حیف آمد ترک را و خشم و درد|
  block
    block |گفت ای قصاص در شهر شما|
    block |کیست استاتر درین مکر و دغا|