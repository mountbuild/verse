
block |سال کردن آن صوفی قاضی را|
  block
    block |گفت صوفی چون ز یک کانست زر|
    block |این چرا نفعست و آن دیگر ضرر|
  block
    block |چونک جمله از یکی دست آمدست|
    block |این چرا هوشیار و آن مست آمدست|
  block
    block |چون ز یک دریاست این جوها روان|
    block |این چرا نوش است و آن زهر دهان|
  block
    block |چون همه انوار از شمس بقاست|
    block |صبح صادق صبح کاذب از چه خاست|
  block
    block |چون ز یک سرمه‌ست ناظر را کحل|
    block |از چه آمد راست‌بینی و حول|
  block
    block |چونک دار الضرب را سلطان خداست|
    block |نقد را چون ضرب خوب و نارواست|
  block
    block |چون خدا فرمود ره را راه من|
    block |این خفیر از چیست و آن یک راه‌زن|
  block
    block |از یک اشکم چون رسد حر و سفیه|
    block |چون یقین شد الولد سر ابیه|
  block
    block |وحدتی که دید با چندین هزار|
    block |صد هزاران جنبش از عین قرار|