
block |مثل دوبین هم‌چو آن غریب شهر کاش عمر نام کی از یک دکانش به سبب این به آن دکان دیگر حواله کرد و او فهم نکرد کی همه  دکان یکیست درین معنی کی به عمر نان نفروشند هم اینجا تدارک کنم  من غلط کردم نامم عمر نیست چون بدین دکان توبه و تدارک کنم نان  یابم از همه دکان‌های این شهر و اگر بی‌تدارک هم‌چنین عمر نام باشم  ازین دکان در گذرم محرومم و احولم و این دکان‌ها را از هم جدا دانسته‌ام|
  block
    block |گر عمر نامی تو اندر شهر کاش|
    block |کس بنفروشد به صد دانگت لواش|
  block
    block |چون به یک دکان بگفتی عمرم|
    block |این عمر را نان فروشید از کرم|
  block
    block |او بگوید رو بدان دیگر دکان|
    block |زان یکی نان به کزین پنجاه نان|
  block
    block |گر نبودی احول او اندر نظر|
    block |او بگفتی نیست دکانی دگر|
  block
    block |پس ردی اشراق آن نااحولی|
    block |بر دل کاشی شدی عمر علی|
  block
    block |این ازینجا گوید آن خباز را|
    block |این عمر را نان فروش ای نانبا|
  block
    block |چون شنید او هم عمر نان در کشید|
    block |پس فرستادت به دکان بعید|
  block
    block |کین عمر را نان ده ای انباز من|
    block |راز یعنی فهم کن ز آواز من|
  block
    block |او همت زان سو حواله می‌کند|
    block |هین عمر آمد که تا بر نان زند|
  block
    block |چون به یک دکان عمر بودی برو|
    block |در همه کاشان ز نان محروم شو|
  block
    block |ور به یک دکان علی گفتی بگیر|
    block |نان ازینجا بی‌حواله و بی‌زحیر|
  block
    block |احول دو بین چو بی‌بر شد ز نوش|
    block |احول ده بینی ای مادر فروش|
  block
    block |اندرین کاشان خاک از احولی|
    block |چون عمر می‌گرد چو نبوی علی|
  block
    block |هست احول را درین ویرانه دیر|
    block |گوشه گوشه نقل نو ای ثم خیر|
  block
    block |ور دو چشم حق‌شناس آمد ترا|
    block |دوست پر بین عرصهٔ هر دو سرا|
  block
    block |وا رهیدی از حوالهٔ جا به جا|
    block |اندرین کاشان پر خوف و رجا|
  block
    block |اندرین جو غنچه دیدی یا شجر|
    block |هم‌چو هر جو تو خیالش ظن مبر|
  block
    block |که ترا از عین این عکس نقوش|
    block |حق حقیقت گردد و میوه‌فروش|
  block
    block |چشم ازین آب از حول حر می‌شود|
    block |عکس می‌بیند سد پر می‌شود|
  block
    block |پس به معنی باغ باشد این نه آب|
    block |پس مشو عریان چو بلقیس از حباب|
  block
    block |بار گوناگونست بر پشت خران|
    block |هین به یک چون این خران را تو مران|
  block
    block |بر یکی خر بار لعل و گوهرست|
    block |بر یکی خر بار سنگ و مرمرست|
  block
    block |بر همه جوها تو این حکمت مران|
    block |اندرین جو ماه بین عکسش مخوان|
  block
    block |آب خضرست این نه آب دام و دد|
    block |هر چه اندر روی نماید حق بود|
  block
    block |زین تگ جو ماه گوید من مهم|
    block |من نه عکسم هم‌حدیث و هم‌رهم|
  block
    block |اندرین جو آنچ بر بالاست هست|
    block |خواه بالا خواه در وی دار دست|
  block
    block |از دگر جوها مگیر این جوی را|
    block |ماه دان این پرتو مه‌روی را|
  block
    block |این سخن پایان ندارد آن غریب|
    block |بس گریست از درد خواجه شد کئیب|