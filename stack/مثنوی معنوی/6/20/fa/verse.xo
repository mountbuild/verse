
block |امتحان کردن مصطفی علیه‌السلام عایشه را رضی الله عنها کی چه پنهان می‌شوی پنهان مشو که اعمی ترا نمی‌بیند تا پدید آید کی عایشه رضی الله عنها از ضمیر مصطفی علیه السلام واقف هست  یا خود مقلد گفت ظاهرست|
  block
    block |گفت پیغامبر برای امتحان|
    block |او نمی‌بیند ترا کم شو نهان|
  block
    block |کرد اشارت عایشه با دستها|
    block |او نبیند من همی‌بینم ورا|
  block
    block |غیرت عقل است بر خوبی روح|
    block |پر ز تشبیهات و تمثیل این نصوح|
  block
    block |با چنین پنهانیی کین روح راست|
    block |عقل بر وی این چنین رشکین چراست|
  block
    block |از که پنهان می‌کنی ای رشک‌خو|
    block |آنک پوشیدست نورش روی او|
  block
    block |می‌رود بی‌روی‌پوش این آفتاب|
    block |فرط نور اوست رویش را نقاب|
  block
    block |از که پنهان می‌کنی ای رشک‌ور|
    block |که آفتاب از وی نمی‌بیند اثر|
  block
    block |رشک از آن افزون‌ترست اندر تنم|
    block |کز خودش خواهم که هم پنهان کنم|
  block
    block |ز آتش رشک گران آهنگ من|
    block |با دو چشم و گوش خود در جنگ من|
  block
    block |چون چنین رشکیستت ای جان و دل|
    block |پس دهان بر بند و گفتن را بهل|
  block
    block |ترسم ار خامش کنم آن آفتاب|
    block |از سوی دیگر بدراند حجاب|
  block
    block |در خموشی گفت ما اظهر شود|
    block |که ز منع آن میل افزون‌تر شود|
  block
    block |گر بغرد بحر غره‌ش کف شود|
    block |جوش احببت بان اعرف شود|
  block
    block |حرف گفتن بستن آن روزنست|
    block |عین اظهار سخن پوشیدنست|
  block
    block |بلبلانه نعره زن در روی گل|
    block |تا کنی مشغولشان از بوی گل|
  block
    block |تا به قل مغشول گردد گوششان|
    block |سوی روی گل نپرد هوششان|
  block
    block |پیش این خورشید کو بس روشنیست|
    block |در حقیقت هر دلیلی ره‌زنیست|