
block |دعوی کردن ترک و گرو بستن او کی درزی از من چیزی نتواند بردن|
  block
    block |گفت خیاطیست نامش پور شش|
    block |اندرین چستی و دزدی خلق‌کش|
  block
    block |گفت من ضامن که با صد اضطراب|
    block |او نیارد برد پیشم رشته‌تاب|
  block
    block |پس بگفتندش که از تو چست‌تر|
    block |مات او گشتند در دعوی مپر|
  block
    block |رو به عقل خود چنین غره مباش|
    block |که شوی یاوه تو در تزویرهاش|
  block
    block |گرم‌تر شد ترک و بست آنجا گرو|
    block |که نیارد برد نی کهنه نی نو|
  block
    block |مطمعانش گرم‌تر کردند زود|
    block |او گرو بست و رهان را بر گشود|
  block
    block |که گرو این مرکب تازی من|
    block |بدهم ار دزدد قماشم او به فن|
  block
    block |ور نتواند برد اسپی از شما|
    block |وا ستانم بهر رهن مبتدا|
  block
    block |ترک را آن شب نبرد از غصه خواب|
    block |با خیال دزد می‌کرد او حراب|
  block
    block |بامدادان اطلسی زد در بغل|
    block |شد به بازار و دکان آن دغل|
  block
    block |پس سلامش کرد گرم و اوستاد|
    block |جست از جا لب به ترحیبش گشاد|
  block
    block |گرم پرسیدش ز حد ترک بیش|
    block |تا فکند اندر دل او مهر خویش|
  block
    block |چون بدید از وی نوای بلبلی|
    block |پیشش افکند اطلس استنبلی|
  block
    block |که ببر این را قبای روز جنگ|
    block |زیر نافم واسع و بالاش تنگ|
  block
    block |تنگ بالا بهر جسم‌آرای را|
    block |زیر واسع تا نگیرد پای را|
  block
    block |گفت صد خدمت کنم ای ذو وداد|
    block |در قبولش دست بر دیده نهاد|
  block
    block |پس بپیمود و بدید او روی کار|
    block |بعد از آن بگشاد لب را در فشار|
  block
    block |از حکایتهای میران دگر|
    block |وز کرمها و عطاء آن نفر|
  block
    block |وز بخیلان و ز تحشیراتشان|
    block |از برای خنده هم داد او نشان|
  block
    block |هم‌چو آتش کرد مقراضی برون|
    block |می‌برید و لب پر افسانه و فسون|