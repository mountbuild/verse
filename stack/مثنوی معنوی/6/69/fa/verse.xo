
block |باز دادن شاه گنج‌نامه را به آن فقیر کی بگیر ما از سر این برخاستیم|
  block
    block |چونک رقعهٔ گنج پر آشوب را|
    block |شه مسلم داشت آن مکروب را|
  block
    block |گشت آمن او ز خصمان و ز نیش|
    block |رفت و می‌پیچید در سودای خویش|
  block
    block |یار کرد او عشق درداندیش را|
    block |کلب لیسد خویش ریش خویش را|
  block
    block |عشق را در پیچش خود یار نیست|
    block |محرمش در ده یکی دیار نیست|
  block
    block |نیست از عاشق کسی دیوانه‌تر|
    block |عقل از سودای او کورست و کر|
  block
    block |زآنک این دیوانگی عام نیست|
    block |طب را ارشاد این احکام نیست|
  block
    block |گر طبیبی را رسد زین گون جنون|
    block |دفتر طب را فرو شوید به خون|
  block
    block |طب جملهٔ عقلها منقوش اوست|
    block |روی جمله دلبران روپوش اوست|
  block
    block |روی در روی خود آر ای عشق‌کیش|
    block |نیست ای مفتون ترا جز خویش خویش|
  block
    block |قبله از دل ساخت آمد در دعا|
    block |لیس للانسان الا ما سعی|
  block
    block |پیش از آن کو پاسخی بشنیده بود|
    block |سالها اندر دعا پیچیده بود|
  block
    block |بی‌اجابت بر دعاها می‌تنید|
    block |از کرم لبیک پنهان می‌شنید|
  block
    block |چونک بی‌دف رقص می‌کرد آن علیل|
    block |ز اعتماد جود خلاق جلیل|
  block
    block |سوی او نه هاتف و نه پیک بود|
    block |گوش اومیدش پر از لبیک بود|
  block
    block |بی‌زبان می‌گفت اومیدش تعال|
    block |از دلش می‌روفت آن دعوت ملال|
  block
    block |آن کبوتر را که بام آموختست|
    block |تو مخوان می‌رانش کان پر دوختست|
  block
    block |ای ضیاء الحق حسام‌الدین برانش|
    block |کز ملاقات تو بر رستست جانش|
  block
    block |گر برانی مرغ جانش از گزاف|
    block |هم بگرد بام تو آرد طواف|
  block
    block |چینه و نقلش همه بر بام تست|
    block |پر زنان بر اوج مست دام تست|
  block
    block |گر دمی منکر شود دزدانه روح|
    block |در ادای شکرت ای فتح و فتوح|
  block
    block |شحنهٔ عشق مکرر کینه‌اش|
    block |طشت آتش می‌نهد بر سینه‌اش|
  block
    block |که بیا سوی مه و بگذر ز گرد|
    block |شاه عشقت خواند زوتر باز گرد|
  block
    block |گرد این بام و کبوترخانه من|
    block |چون کبوتر پر زنم مستانه من|
  block
    block |جبرئیل عشقم و سدره‌م توی|
    block |من سقیمم عیسی مریم توی|
  block
    block |جوش ده آن بحر گوهربار را|
    block |خوش بپرس امروز این بیمار را|
  block
    block |چون تو آن او شدی بحر آن اوست|
    block |گرچه این دم نوبت بحران اوست|
  block
    block |این خود آن ناله‌ست کو کرد آشکار|
    block |آنچ پنهانست یا رب زینهار|
  block
    block |دو دهان داریم گویا هم‌چو نی|
    block |یک دهان پنهانست در لبهای وی|
  block
    block |یک دهان نالان شده سوی شما|
    block |های هویی در فکنده در هوا|
  block
    block |لیک داند هر که او را منظرست|
    block |که فغان این سری هم زان سرست|
  block
    block |دمدمهٔ این نای از دمهای اوست|
    block |های هوی روح از هیهای اوست|
  block
    block |گر نبودی با لبش نی را سمر|
    block |نی جهان را پر نکردی از شکر|
  block
    block |با کی خفتی وز چه پهلو خاستی|
    block |که چنین پر جوش چون دریاستی|
  block
    block |یا ابیت عند ربی خواندی|
    block |در دل دریای آتش راندی|
  block
    block |نعرهٔ یا نار کونی باردا|
    block |عصمت جان تو گشت ای مقتدا|
  block
    block |ای ضیاء الحق حسام دین و دل|
    block |کی توان اندود خورشیدی به گل|
  block
    block |قصد کردستند این گل‌پاره‌ها|
    block |که بپوشانند خورشید ترا|
  block
    block |در دل که لعلها دلال تست|
    block |باغها از خنده مالامال تست|
  block
    block |محرم مردیت را کو رستمی|
    block |تا ز صد خرمن یکی جو گفتمی|
  block
    block |چون بخواهم کز سرت آهی کنم|
    block |چون علی سر را فرو چاهی کنم|
  block
    block |چونک اخوان را دل کینه‌ورست|
    block |یوسفم را قعر چه اولیترست|
  block
    block |مست گشتم خویش بر غوغا زنم|
    block |چه چه باشد خیمه بر صحرا زنم|
  block
    block |بر کف من نه شراب آتشین|
    block |وانگه آن کر و فر مستانه بین|
  block
    block |منتظر گو باش بی گنج آن فقیر|
    block |زآنک ما غرقیم این دم در عصیر|
  block
    block |از خدا خواه ای فقیر این دم پناه|
    block |از من غرقه شده یاری مخواه|
  block
    block |که مرا پروای آن اسناد نیست|
    block |از خود و از ریش خویشم یاد نیست|
  block
    block |باد سبلت کی بگنجد و آب رو|
    block |در شرابی که نگنجد تار مو|
  block
    block |در ده ای ساقی یکی رطلی گران|
    block |خواجه را از ریش و سبلت وا رهان|
  block
    block |نخوتش بر ما سبالی می‌زند|
    block |لیک ریش از رشک ما بر می‌کند|
  block
    block |مات او و مات او و مات او|
    block |که همی‌دانیم تزویرات او|
  block
    block |از پس صد سال آنچ آید ازو|
    block |پیر می‌بیند معین مو به مو|
  block
    block |اندر آیینه چه بیند مرد عام|
    block |که نبیند پیر اندر خشت خام|
  block
    block |آنچ لحیانی به خانهٔ خود ندید|
    block |هست بر کوسه یکایک آن پدید|
  block
    block |رو به دریایی که ماهی‌زاده‌ای|
    block |هم‌چو خس در ریش چون افتاده‌ای|
  block
    block |خس نه‌ای دور از تو رشک گوهری|
    block |در میان موج و بحر اولیتری|
  block
    block |بحر وحدانست جفت و زوج نیست|
    block |گوهر و ماهیش غیر موج نیست|
  block
    block |ای محال و ای محال اشراک او|
    block |دور از آن دریا و موج پاک او|
  block
    block |نیست اندر بحر شرک و پیچ پیچ|
    block |لیک با احول چه گویم هیچ هیچ|
  block
    block |چونک جفت احولانیم ای شمن|
    block |لازم آید مشرکانه دم زدن|
  block
    block |آن یکیی زان سوی وصفست و حال|
    block |جز دوی ناید به میدان مقال|
  block
    block |یا چو احول این دوی را نوش کن|
    block |یا دهان بر دوز و خوش خاموش کن|
  block
    block |یا به نوبت گه سکوت و گه کلام|
    block |احولانه طبل می‌زن والسلام|
  block
    block |چون ببینی محرمی گو سر جان|
    block |گل ببینی نعره زن چون بلبلان|
  block
    block |چون ببینی مشک پر مکر و مجاز|
    block |لب ببند و خویشتن را خنب ساز|
  block
    block |دشمن آبست پیش او مجنب|
    block |ورنه سنگ جهل او بشکست خنب|
  block
    block |با سیاستهای جاهل صبر کن|
    block |خوش مدارا کن به عقل من لدن|
  block
    block |صبر با نااهل اهلان را جلاست|
    block |صبر صافی می‌کند هر جا دلیست|
  block
    block |آتش نمرود ابراهیم را|
    block |صفوت آیینه آمد در جلا|
  block
    block |جور کفر نوحیان و صبر نوح|
    block |نوح را شد صیقل مرآت روح|