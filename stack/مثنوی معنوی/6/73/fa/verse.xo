
block |واگشتن مرید از وثاق شیخ و پرسیدن از مردم و نشان دادن ایشان کی شیخ به فلان بیشه رفته است|
  block
    block |بعد از آن پرسان شد او از هر کسی|
    block |شیخ را می‌جست از هر سو بسی|
  block
    block |پس کسی گفتش که آن قطب دیار|
    block |رفت تا هیزم کشد از کوهسار|
  block
    block |آن مرید ذوالفقاراندیش تفت|
    block |در هوای شیخ سوی بیشه رفت|
  block
    block |دیو می‌آورد پیش هوش مرد|
    block |وسوسه تا خفیه گردد مه ز گرد|
  block
    block |کین چنین زن را چرا این شیخ دین|
    block |دارد اندر خانه یار و همنشین|
  block
    block |ضد را با ضد ایناس از کجا|
    block |با امام‌الناس نسناس از کجا|
  block
    block |باز او لاحول می‌کرد آتشین|
    block |که اعتراض من برو کفرست و کین|
  block
    block |من کی باشم با تصرفهای حق|
    block |که بر آرد نفس من اشکال و دق|
  block
    block |باز نفسش حمله می‌آورد زود|
    block |زین تعرف در دلش چون کاه دود|
  block
    block |که چه نسبت دیو را با جبرئیل|
    block |که بود با او به صحبت هم مقیل|
  block
    block |چون تواند ساخت با آزر خلیل|
    block |چون تواند ساخت با ره‌زن دلیل|