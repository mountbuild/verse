
block |مبالغه کردن موش در لابه و زاری و وصلت جستن از چغز آبی|
  block
    block |گفت کای یار عزیز مهرکار|
    block |من ندارم بی‌رخت یک‌دم قرار|
  block
    block |روز نور و مکسب و تابم توی|
    block |شب قرار و سلوت و خوابم توی|
  block
    block |از مروت باشد ار شادم کنی|
    block |وقت و بی‌وقت از کرم یادم کنی|
  block
    block |در شبان‌روزی وظیفهٔ چاشتگاه|
    block |راتبه کردی وصال ای نیک‌خواه|
  block
    block |من بدین یک‌بار قانع نیستم|
    block |در هوایت طرفه انسانیستم|
  block
    block |پانصد استسقاستم اندر جگر|
    block |با هر استسقا قرین جوع البقر|
  block
    block |بی‌نیازی از غم من ای امیر|
    block |ده زکات جاه و بنگر در فقیر|
  block
    block |این فقیر بی‌ادب نا درخورست|
    block |لیک لطف عام تو زان برترست|
  block
    block |می‌نجوید لطف عام تو سند|
    block |آفتابی بر حدثها می‌زند|
  block
    block |نور او را زان زیانی نابده|
    block |وان حدث از خشکیی هیزم شده|
  block
    block |تا حدث در گلخنی شد نور یافت|
    block |در در و دیوار حمامی بتافت|
  block
    block |بود آلایش شد آرایش کنون|
    block |چون برو بر خواند خورشید آن فسون|
  block
    block |شمس هم معدهٔ زمین را گرم کرد|
    block |تا زمین باقی حدثها را بخورد|
  block
    block |جزو خاکی گشت و رست از وی نبات|
    block |هکذا یمحو الاله السیئات|
  block
    block |با حدث که بترینست این کند|
    block |کش نبات و نرگس و نسرین کند|
  block
    block |تا به نسرین مناسک در وفا|
    block |حق چه بخشد در جزا و در عطا|
  block
    block |چون خبیثان را چنین خلعت دهد|
    block |طیبین را تا چه بخشد در رصد|
  block
    block |آن دهد حقشان که لا عین رات|
    block |که نگنجد در زبان و در لغت|
  block
    block |ما کییم این را بیا ای یار من|
    block |روز من روشن کن از خلق حسن|
  block
    block |منگر اندر زشتی و مکروهیم|
    block |که ز پر زهری چو مار کوهیم|
  block
    block |ای که من زشت و خصالم جمله زشت|
    block |چون شوم گل چون مرا او خار کشت|
  block
    block |نوبهار حسن گل ده خار را|
    block |زینت طاووس ده این مار را|
  block
    block |در کمال زشتیم من منتهی|
    block |لطف تو در فضل و در فن منتهی|
  block
    block |حاجت این منتهی زان منتهی|
    block |تو بر آر ای حسرت سرو سهی|
  block
    block |چون بمیرم فضل تو خواهد گریست|
    block |از کرم گرچه ز حاجت او بریست|
  block
    block |بر سر گورم بسی خواهد نشست|
    block |خواهد از چشم لطیفش اشک جست|
  block
    block |نوحه خواهد کرد بر محرومیم|
    block |چشم خواهد بست از مظلومیم|
  block
    block |اندکی زان لطفها اکنون بکن|
    block |حلقه‌ای در گوش من کن زان سخن|
  block
    block |آنک خواهی گفت تو با خاک من|
    block |برفشان بر مدرک غمناک من|