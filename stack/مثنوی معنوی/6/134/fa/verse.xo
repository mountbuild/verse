
block |وسوسه‌ای کی پادشاه‌زاده را پیدا شد از سبب استغنایی و کشفی کی از شاه دل او را حاصل شده بود و قصد ناشکری و سرکشی می‌کرد شاه را از راه الهام و سر شاه را خبر شد دلش درد کرد روح او را زخمی زد چنانک صورت شاه را خبر نبود الی آخره|
  block
    block |چون مسلم گشت بی‌بیع و شری|
    block |از درون شاه در جانش جری|
  block
    block |قوت می‌خوردی ز نور جان شاه|
    block |ماه جانش هم‌چو از خورشید ماه|
  block
    block |راتبهٔ جانی ز شاه بی‌ندید|
    block |دم به دم در جان مستش می‌رسید|
  block
    block |آن نه که ترسا و مشرک می‌خورند|
    block |زان غذایی که ملایک می‌خورند|
  block
    block |اندرون خویش استغنا بدید|
    block |گشت طغیانی ز استغنا پدید|
  block
    block |که نه من هم شاه و هم شه‌زاده‌ام|
    block |چون عنان خود بدین شه داده‌ام|
  block
    block |چون مرا ماهی بر آمد با لمع|
    block |من چرا باشم غباری را تبع|
  block
    block |آب در جوی منست و وقت ناز|
    block |ناز غیر از چه کشم من بی‌نیاز|
  block
    block |سر چرا بندم چو درد سر نماند|
    block |وقت روی زرد و چشم تر نماند|
  block
    block |چون شکرلب گشته‌ام عارض قمر|
    block |باز باید کرد دکان دگر|
  block
    block |زین منی چون نفس زاییدن گرفت|
    block |صد هزاران ژاژ خاییدن گرفت|
  block
    block |صد بیابان زان سوی حرص و حسد|
    block |تا بدان‌جا چشم بد هم می‌رسد|
  block
    block |بحر شه که مرجع هر آب اوست|
    block |چون نداند آنچ اندر سیل و جوست|
  block
    block |شاه را دل درد کرد از فکر او|
    block |ناسپاسی عطای بکر او|
  block
    block |گفت آخر ای خس واهی‌ادب|
    block |این سزای داد من بود ای عجب|
  block
    block |من چه کردم با تو زین گنج نفیس|
    block |تو چه کردی با من از خوی خسیس|
  block
    block |من ترا ماهی نهادم در کنار|
    block |که غروبش نیست تا روز شمار|
  block
    block |در جزای آن عطای نور پاک|
    block |تو زدی در دیدهٔ من خار و خاک|
  block
    block |من ترا بر چرخ گشته نردبان|
    block |تو شده در حرب من تیر و کمان|
  block
    block |درد غیرت آمد اندر شه پدید|
    block |عکس درد شاه اندر وی رسید|
  block
    block |مرغ دولت در عتابش بر طپید|
    block |پردهٔ آن گوشه گشته بر درید|
  block
    block |چون درون خود بدید آن خوش‌پسر|
    block |از سیه‌کاری خود گرد و اثر|
  block
    block |از وظیفهٔ لطف و نعمت کم شده|
    block |خانهٔ شادی او پر غم شده|
  block
    block |با خود آمد او ز مستی عقار|
    block |زان گنه گشته سرش خانهٔ خمار|
  block
    block |خورده گندم حله زو بیرون شده|
    block |خلد بر وی بادیه و هامون شده|
  block
    block |دید کان شربت ورا بیمار کرد|
    block |زهر آن ما و منیها کار کرد|
  block
    block |جان چون طاوس در گل‌زار ناز|
    block |هم‌چو چغدی شد به ویرانهٔ مجاز|
  block
    block |هم‌چو آدم دور ماند او از بهشت|
    block |در زمین می‌راند گاوی بهر کشت|
  block
    block |اشک می‌راند او کای هندوی زاو|
    block |شیر را کردی اسیر دم گاو|
  block
    block |کردی ای نفس بد بارد نفس|
    block |بی‌حفاظی با شه فریادرس|
  block
    block |دام بگزیدی ز حرص گندمی|
    block |بر تو شد هر گندم او کزدمی|
  block
    block |در سرت آمد هوای ما و من|
    block |قید بین بر پای خود پنجاه من|
  block
    block |نوحه می‌کرد این نمط بر جان خویش|
    block |که چرا گشتم ضد سلطان خویش|
  block
    block |آمد او با خویش و استغفار کرد|
    block |با انابت چیز دیگر یار کرد|
  block
    block |درد کان از وحشت ایمان بود|
    block |رحم کن کان درد بی‌درمان بود|
  block
    block |مر بشر را خود مبا جامهٔ درست|
    block |چون رهید از صبر در حین صدر جست|
  block
    block |مر بشر را پنجه و ناخن مباد|
    block |که نه دین اندیشد آنگه نه سداد|
  block
    block |آدمی اندر بلا کشته بهست|
    block |نفس کافر نعمتست و گمرهست|