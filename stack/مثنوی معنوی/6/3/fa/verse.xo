
block |نکوهیدن ناموسهای پوسیده را کی مانع ذوق ایمان و دلیل ضعف صدق‌اند و راه‌زن صد هزار ابله چنانک راه‌زن آن مخنث شده بودند گوسفندان و نمی‌یارست گذشتن و پرسیدن مخنث از چوپان کی این گوسفندان تو مرا عجب گزند گفت ای مردی و در تو رگ مردی هست همه فدای تو اند و اگر مخنثی هر یکی ترا اژدرهاست مخنثی دیگر هست کی چون گوسفندان را بیند در حال از راه باز گردد نیارد پرسیدن ترسد کی اگر بپرسم گوسفندان در من افتند و مرا بگزند|
  block
    block |ای ضیاء الحق حسام‌الدین بیا|
    block |ای صقال روح و سلطان الهدی|
  block
    block |مثنوی را مسرح مشروح ده|
    block |صورت امثال او را روح ده|
  block
    block |تا حروفش جمله عقل و جان شوند|
    block |سوی خلدستان جان پران شوند|
  block
    block |هم به سعی تو ز ارواح آمدند|
    block |سوی دام حرف و مستحقن شدند|
  block
    block |باد عمرت در جهان هم‌چون خضر|
    block |جان‌فزا و دستگیر و مستمر|
  block
    block |چون خضر و الیاس مانی در جهان|
    block |تا زمین گردد ز لطفت آسمان|
  block
    block |گفتمی از لطف تو جزوی ز صد|
    block |گر نبودی طمطراق چشم بد|
  block
    block |لیک از چشم بد زهراب دم|
    block |زخمهای روح‌فرسا خورده‌ام|
  block
    block |جز به رمز ذکر حال دیگران|
    block |شرح حالت می‌نیارم در بیان|
  block
    block |این بهانه هم ز دستان دلیست|
    block |که ازو پاهای دل اندر گلیست|
  block
    block |صد دل و جان عاشق صانع شده|
    block |چشم بد یا گوش بد مانع شده|
  block
    block |خود یکی بوطالب آن عم رسول|
    block |می‌نمودش شنعهٔ عربان مهول|
  block
    block |که چه گویندم عرب کز طفل خود|
    block |او بگردانید دیدن معتمد|
  block
    block |گفتش ای عم یک شهادت تو بگو|
    block |تا کنم با حق خصومت بهر تو|
  block
    block |گفت لیکن فاش گردد ازسماع|
    block |کل سر جاوز الاثنین شاع|
  block
    block |من بمانم در زبان این عرب|
    block |پش ایشان خوار گردم زین سبب|
  block
    block |لیک گر بودیش لطف ما سبق|
    block |کی بدی این بددلی با جذب حق|
  block
    block |الغیاث ای تو غیاث المستغیث|
    block |زین دو شاخهٔ اختیارات خبیث|
  block
    block |من ز دستان و ز مکر دل چنان|
    block |مات گشتم که بماندم از فغان|
  block
    block |من که باشم چرخ با صد کار و بار|
    block |زین کمین فریاد کرد از اختیار|
  block
    block |که ای خداوند کریم و بردبار|
    block |ده امانم زین دو شاخهٔ اختیار|
  block
    block |جذب یک راههٔ صراط المستقیم|
    block |به ز دو راه تردد ای کریم|
  block
    block |زین دو ره گرچه همه مقصد توی|
    block |لیک خود جان کندن آمد این دوی|
  block
    block |زین دو ره گرچه به جز تو عزم نیست|
    block |لیک هرگز رزم هم‌چون بزم نیست|
  block
    block |در نبی بشنو بیانش از خدا|
    block |آیت اشفقن ان یحملنها|
  block
    block |این تردد هست در دل چون وغا|
    block |کین بود به یا که آن حال مرا|
  block
    block |در تردد می‌زند بر همدگر|
    block |خوف و اومید بهی در کر و فر|