
block |حواله کردن مرغ گرفتاری خود را در دام به فعل و مکر و زرق  زاهد و جواب زاهد مرغ را|
  block
    block |گفت آن مرغ این سزای او بود|
    block |که فسون زاهدان را بشنود|
  block
    block |گفت زاهد نه سزای آن نشاف|
    block |کو خورد مال یتیمان از گزاف|
  block
    block |بعد از آن نوحه‌گری آغاز کرد|
    block |که فخ و صیاد لرزان شد ز درد|
  block
    block |کز تناقضهای دل پشتم شکست|
    block |بر سرم جانا بیا می‌مال دست|
  block
    block |زیر دست تو سرم را راحتیست|
    block |دست تو در شکربخشی آیتیست|
  block
    block |سایهٔ خود از سر من برمدار|
    block |بی‌قرارم بی‌قرارم بی‌قرار|
  block
    block |خوابها بیزار شد از چشم من|
    block |در غمت ای رشک سرو و یاسمن|
  block
    block |گر نیم لایق چه باشد گر دمی|
    block |ناسزایی را بپرسی در غمی|
  block
    block |مر عدم را خود چه استحقاق بود|
    block |که برو لطفت چنین درها گشود|
  block
    block |خاک گرگین را کرم آسیب کرد|
    block |ده گهر از نور حس در جیب کرد|
  block
    block |پنج حس ظاهر و پنج نهان|
    block |که بشر شد نطفهٔ مرده از آن|
  block
    block |توبه بی توفیقت ای نور بلند|
    block |چیست جز بر ریش توبه ریش‌خند|
  block
    block |سبلتان توبه یک یک بر کنی|
    block |توبه سایه‌ست و تو ماه روشنی|
  block
    block |ای ز تو ویران دکان و منزلم|
    block |چون ننالم چون بیفشاری دلم|
  block
    block |چون گریزم زانک بی تو زنده نیست|
    block |بی خداوندیت بود بنده نیست|
  block
    block |جان من بستان تو ای جان را اصول|
    block |زانک بی‌تو گشته‌ام از جان ملول|
  block
    block |عاشقم من بر فن دیوانگی|
    block |سیرم از فرهنگی و فرزانگی|
  block
    block |چون بدرد شرم گویم راز فاش|
    block |چند ازین صبر و زحیر و ارتعاش|
  block
    block |در حیا پنهان شدم هم‌چون سجاف|
    block |ناگهان بجهم ازین زیر لحاف|
  block
    block |ای رفیقان راهها را بست یار|
    block |آهوی لنگیم و او شیر شکار|
  block
    block |جز که تسلیم و رضا کو چاره‌ای|
    block |در کف شیر نری خون‌خواره‌ای|
  block
    block |او ندارد خواب و خور چون آفتاب|
    block |روحها را می‌کند بی‌خورد و خواب|
  block
    block |که بیا من باش یا هم‌خوی من|
    block |تا ببینی در تجلی روی من|
  block
    block |ور ندیدی چون چنین شیدا شدی|
    block |خاک بودی طالب احیا شدی|
  block
    block |گر ز بی‌سویت ندادست او علف|
    block |چشم جانت چون بماندست آن طرف|
  block
    block |گربه بر سوراخ زان شد معتکف|
    block |که از آن سوراخ او شد معتلف|
  block
    block |گربهٔ دیگر همی‌گردد به بام|
    block |کز شکار مرغ یابید او طعام|
  block
    block |آن یکی را قبله شد جولاهگی|
    block |وآن یکی حارس برای جامگی|
  block
    block |وان یکی بی‌کار و رو در لامکان|
    block |که از آن سو دادیش تو قوت جان|
  block
    block |کار او دارد که حق را شد مرید|
    block |بهر کار او ز هر کاری برید|
  block
    block |دیگران چون کودکان این روز چند|
    block |تا شب ترحال بازی می‌کنند|
  block
    block |خوابناکی کو ز یقظت می‌جهد|
    block |دایهٔ وسواس عشوه‌ش می‌دهد|
  block
    block |رو بخسپ ای جان که نگذاریم ما|
    block |که کسی از خواب بجهاند ترا|
  block
    block |هم تو خود را بر کنی از بیخ خواب|
    block |هم‌چو تشنه که شنود او بانک آب|
  block
    block |بانگ آبم من به گوش تشنگان|
    block |هم‌چو باران می‌رسم از آسمان|
  block
    block |بر جه ای عاشق برآور اضطراب|
    block |بانگ آب و تشنه و آنگاه خواب|