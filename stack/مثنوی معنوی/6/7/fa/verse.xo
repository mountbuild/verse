
block |در بیان آنک این غرور تنها آن هندو را نبود بلک هر آدمیی به چنین غرور مبتلاست در هر مرحله‌ای الا من عصم الله|
  block
    block |چون بپیوستی بدان ای زینهار|
    block |چند نالی در ندامت زار زار|
  block
    block |نام میری و وزیری و شهی|
    block |در نهانش مرگ و درد و جان‌دهی|
  block
    block |بنده باش و بر زمین رو چون سمند|
    block |چون جنازه نه که بر گردن برند|
  block
    block |جمله را حمال خود خواهد کفور|
    block |چون سوار مرده آرندش به گور|
  block
    block |بر جنازه هر که را بینی به خواب|
    block |فارس منصب شود عالی رکاب|
  block
    block |زانک آن تابوت بر خلقست بار|
    block |بار بر خلقان فکندند این کبار|
  block
    block |بار خود بر کس منه بر خویش نه|
    block |سروری را کم طلب درویش به|
  block
    block |مرکب اعناق مردم را مپا|
    block |تا نیاید نقرست اندر دو پا|
  block
    block |مرکبی را که آخرش تو ده دهی|
    block |که به شهری مانی و ویران‌دهی|
  block
    block |ده دهش اکنون که چون شهرت نمود|
    block |تا نباید رخت در ویران گشود|
  block
    block |ده دهش اکنون که صد بستانت هست|
    block |تا نگردی عاجز و ویران‌پرست|
  block
    block |گفت پیغامبر که جنت از اله|
    block |گر همی‌خواهی ز کس چیزی مخواه|
  block
    block |چون نخواهی من کفیلم مر ترا|
    block |جنت الماوی و دیدار خدا|
  block
    block |آن صحابی زین کفالت شد عیار|
    block |تا یکی روزی که گشته بد سوار|
  block
    block |تازیانه از کفش افتاد راست|
    block |خود فرو آمد ز کس آنرا نخواست|
  block
    block |آنک از دادش نیاید هیچ بد|
    block |داند و بی‌خواهشی خود می‌دهد|
  block
    block |ور به امر حق بخواهی آن رواست|
    block |آنچنان خواهش طریق انبیاست|
  block
    block |بد نماند چون اشارت کرد دوست|
    block |کفر ایمان شد چون کفر از بهر اوست|
  block
    block |هر بدی که امر او پیش آورد|
    block |آن ز نیکوهای عالم بگذرد|
  block
    block |زان صدف گر خسته گردد نیز پوست|
    block |ده مده که صد هزاران در دروست|
  block
    block |این سخن پایان ندارد بازگرد|
    block |سوی شاه و هم‌مزاج بازگرد|
  block
    block |باز رو در کان چو زر ده‌دهی|
    block |تا رهد دستان تو از ده‌دهی|
  block
    block |صورتی را چون بدل ره می‌دهند|
    block |از ندامت آخرش ده می‌دهند|
  block
    block |توبه می‌آرند هم پروانه‌وار|
    block |باز نسیان می‌کشدشان سوی کار|
  block
    block |هم‌چو پروانه ز دور آن نار را|
    block |نور دید و بست آن سو بار را|
  block
    block |چون بیامد سوخت پرش را گریخت|
    block |باز چون طفلان فتاد و ملح ریخت|
  block
    block |بار دیگر بر گمان طمع سود|
    block |خویش زد بر آتش آن شمع زود|
  block
    block |بار دیگر سوخت هم واپس بجست|
    block |باز کردش حرص دل ناسی و مست|
  block
    block |آن زمان کز سوختن وا می‌جهد|
    block |هم‌چو هندو شمع را ده می‌دهد|
  block
    block |که ای رخت تابان چون ماه شب‌فروز|
    block |وی به صحبت کاذب و مغرورسوز|
  block
    block |باز از یادش رود توبه و انین|
    block |کاوهن الرحمن کید الکاذبین|