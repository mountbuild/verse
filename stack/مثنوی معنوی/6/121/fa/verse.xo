
block |رسیدن آن شخص به مصر و شب بیرون آمدن به کوی از بهر شبکوکی و گدایی و گرفتن عسس او را و مراد اوحاصل شدن از عسس بعد از خوردن زخم بسیار و عسی ان تکرهوا شیا و هو خیر لکم و قوله  تعالی سیجعل الله بعد عسر یسرا و قوله علیه‌السلام اشتدی ازمة  تنفرجی و جمیع القرآن و الکتب المنزلة فی تقریر هذا|
  block
    block |ناگهانی خود عسس او را گرفت|
    block |مشت و چوبش زد ز صفرا تا شکفت|
  block
    block |اتفاقا اندر آن شب‌های تار|
    block |دیده بد مردم ز شب‌دزدان ضرار|
  block
    block |بود شب‌های مخوف و منتحس|
    block |پس به جد می‌جست دزدان را عسس|
  block
    block |تا خلیفه گفت که ببرید دست|
    block |هر که شب گردد وگر خویش منست|
  block
    block |بر عسس کرده ملک تهدید و بیم|
    block |که چرا باشید بر دزدان رحیم|
  block
    block |عشوه‌شان را از چه رو باور کنید|
    block |یا چرا زیشان قبول زر کنید|
  block
    block |رحم بر دزدان و هر منحوس‌دست|
    block |بر ضعیفان ضربت و بی‌رحمیست|
  block
    block |هین ز رنج خاص مسکل ز انتقام|
    block |رنج او کم بین ببین تو رنج عام|
  block
    block |اصبع ملدوغ بر در دفع شر|
    block |در تعدی و هلاک تن نگر|
  block
    block |اتفاقا اندر آن ایام دزد|
    block |گشته بود انبوه پخته و خام دزد|
  block
    block |در چنین وقتش بدید و سخت زد|
    block |چوب‌ها و زخمهای بی‌عدد|
  block
    block |نعره و فریاد زان درویش خاست|
    block |که مزن تا من بگویم حال راست|
  block
    block |گفت اینک دادمت مهلت بگو|
    block |تا به شب چون آمدی بیرون به کو|
  block
    block |تو نه‌ای زینجا غریب و منکری|
    block |راستی گو تا بچه مکر اندری|
  block
    block |اهل دیوان بر عسس طعنه زدند|
    block |که چرا دزدان کنون انبه شدند|
  block
    block |انبهی از تست و از امثال تست|
    block |وا نما یاران زشتت را نخست|
  block
    block |ورنه کین جمله را از تو کشم|
    block |تا شود آمن زر هر محتشم|
  block
    block |گفت او از بعد سوگندان پر|
    block |که نیم من خانه‌سوز و کیسه‌بر|
  block
    block |من نه مرد دزدی و بیدادیم|
    block |من غریب مصرم و بغدادیم|