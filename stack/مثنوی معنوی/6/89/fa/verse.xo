
block |حکایت شب دزدان کی سلطان محمود شب در میان ایشان افتاد کی من یکی‌ام از شما و بر احوال ایشان مطلع شدن الی آخره|
  block
    block |شب چو شه محمود برمی‌گشت فرد|
    block |با گروهی قوم دزدان باز خورد|
  block
    block |پس بگفتندش کیی ای بوالوفا|
    block |گفت شه من هم یکی‌ام از شما|
  block
    block |آن یکی گفت ای گروه مکر کیش|
    block |تا بگوید هر یکی فرهنگ خویش|
  block
    block |تا بگوید با حریفان در سمر|
    block |کو چه دارد در جبلت از هنر|
  block
    block |آن یکی گفت ای گروه فن‌فروش|
    block |هست خاصیت مرا اندر دو گوش|
  block
    block |که بدانم سگ چه می‌گوید به بانگ|
    block |قوم گفتندش ز دیناری دو دانگ|
  block
    block |آن دگر گفت ای گروه زرپرست|
    block |جمله خاصیت مرا چشم اندرست|
  block
    block |هر که را شب بینم اندر قیروان|
    block |روز بشناسم من او را بی‌گمان|
  block
    block |گفت یک خاصیتم در بازو است|
    block |که زنم من نقبها با زور دست|
  block
    block |گفت یک خاصیتم در بینی است|
    block |کار من در خاکها بوبینی است|
  block
    block |سرالناس معادن داد دست|
    block |که رسول آن را پی چه گفته است|
  block
    block |من ز خاک تن بدانم کاندر آن|
    block |چند نقدست و چه دارد او ز کان|
  block
    block |در یکی کان زر بی‌اندازه درج|
    block |وان دگر دخلش بود کمتر ز خرج|
  block
    block |هم‌چو مجنون بو کنم من خاک را|
    block |خاک لیلی را بیابم بی‌خطا|
  block
    block |بو کنم دانم ز هر پیراهنی|
    block |گر بود یوسف و گر آهرمنی|
  block
    block |هم‌چو احمد که برد بو از یمن|
    block |زان نصیبی یافت این بینی من|
  block
    block |که کدامین خاک همسایهٔ زرست|
    block |یا کدامین خاک صفر و ابترست|
  block
    block |گفت یک نک خاصیت در پنجه‌ام|
    block |که کمندی افکنم طول علم|
  block
    block |هم‌چو احمد که کمند انداخت جانش|
    block |تا کمندش برد سوی آسمانش|
  block
    block |گفت حقش ای کمندانداز بیت|
    block |آن ز من دان ما رمیت اذ رمیت|
  block
    block |پس بپرسیدند زان شه کای سند|
    block |مر ترا خاصیت اندر چه بود|
  block
    block |گفت در ریشم بود خاصیتم|
    block |که رهانم مجرمان را از نقم|
  block
    block |مجرمان را چون به جلادان دهند|
    block |چون بجنبد ریش من زیشان رهند|
  block
    block |چون بجنبانم به رحمت ریش را|
    block |طی کنند آن قتل و آن تشویش را|
  block
    block |قوم گفتندش که قطب ما توی|
    block |که خلاص روز محنتمان شوی|
  block
    block |چون سگی بانگی بزد از سوی راست|
    block |گفت می‌گوید که سلطان با شماست|
  block
    block |خاک بو کرد آن دگر از ربوه‌ای|
    block |گفت این هست از وثاق بیوه‌ای|
  block
    block |پس کمند انداخت استاد کمند|
    block |تا شدند آن سوی دیوار بلند|
  block
    block |جای دیگر خاک را چون بوی کرد|
    block |گفت خاک مخزن شاهیست فرد|
  block
    block |نقب‌زن زد نقب در مخزن رسید|
    block |هر یکی از مخزن اسبابی کشید|
  block
    block |بس زر و زربفت و گوهرهای زفت|
    block |قوم بردند و نهان کردند تفت|
  block
    block |شه معین دید منزل‌گاهشان|
    block |حلیه و نام و پناه و راهشان|
  block
    block |خویش را دزدید ازیشان بازگشت|
    block |روز در دیوان بگفت آن سرگذشت|
  block
    block |پس روان گشتند سرهنگان مست|
    block |تا که دزدان را گرفتند و ببست|
  block
    block |دست‌بسته سوی دیوان آمدند|
    block |وز نهیب جان خود لرزان شدند|
  block
    block |چونک استادند پیش تخت شاه|
    block |یار شبشان بود آن شاه چو ماه|
  block
    block |آنک چشمش شب بهرکه انداختی|
    block |روز دیدی بی شکش بشناختی|
  block
    block |شاه را بر تخت دید و گفت این|
    block |بود با ما دوش شب‌گرد و قرین|
  block
    block |آنک چندین خاصیت در ریش اوست|
    block |این گرفت ما هم از تفتیش اوست|
  block
    block |عارف شه بود چشمش لاجرم|
    block |بر گشاد از معرفت لب با حشم|
  block
    block |گفت و هو معکم این شاه بود|
    block |فعل ما می‌دید و سرمان می‌شنود|
  block
    block |چشم من ره برد شب شه را شناخت|
    block |جمله شب با روی ماهش عشق باخت|
  block
    block |امت خود را بخواهم من ازو|
    block |کو نگرداند ز عارف هیچ رو|
  block
    block |چشم عارف دان امان هر دو کون|
    block |که بدو یابید هر بهرام عون|
  block
    block |زان محمد شافع هر داغ بود|
    block |که ز جز شه چشم او مازاغ بود|
  block
    block |در شب دنیا که محجوبست شید|
    block |ناظر حق بود و زو بودش امید|
  block
    block |از الم نشرح دو چشمش سرمه یافت|
    block |دید آنچ جبرئیل آن بر نتافت|
  block
    block |مر یتیمی را که سرمه حق کشد|
    block |گردد او در یتیم با رشد|
  block
    block |نور او بر ذره‌ها غالب شود|
    block |آن‌چنان مطلوب را طالب شود|
  block
    block |در نظر بودش مقامات العباد|
    block |لاجرم نامش خدا شاهد نهاد|
  block
    block |آلت شاهد زبان و چشم تیز|
    block |که ز شب‌خیزش ندارد سر گریز|
  block
    block |گر هزاران مدعی سر بر زند|
    block |گوش قاضی جانب شاهد کند|
  block
    block |قاضیان را در حکومت این فنست|
    block |شاهد ایشان را دو چشم روشنست|
  block
    block |گفت شاهد زان به جای دیده است|
    block |کو بدیدهٔ بی‌غرض سر دیده است|
  block
    block |مدعی دیده‌ست اما با غرض|
    block |پرده باشد دیدهٔ دل را غرض|
  block
    block |حق همی‌خواهد که تو زاهد شوی|
    block |تا غرض بگذاری و شاهد شوی|
  block
    block |کین غرضها پردهٔ دیده بود|
    block |بر نظر چون پرده پیچیده بود|
  block
    block |پس نبیند جمله را با طم و رم|
    block |حبک الاشیاء یعمی و یصم|
  block
    block |در دلش خورشید چون نوری نشاند|
    block |پیشش اختر را مقادیری نماند|
  block
    block |پس بدید او بی‌حجاب اسرار را|
    block |سیر روح مؤمن و کفار را|
  block
    block |در زمین حق را و در چرخ سمی|
    block |نیست پنهان‌تر ز روح آدمی|
  block
    block |باز کرد از رطب و یابس حق نورد|
    block |روح را من امر ربی مهر کرد|
  block
    block |پس چو دید آن روح را چشم عزیز|
    block |پس برو پنهان نماند هیچ چیز|
  block
    block |شاهد مطلق بود در هر نزاع|
    block |بشکند گفتش خمار هر صداع|
  block
    block |نام حق عدلست و شاهد آن اوست|
    block |شاهد عدلست زین رو چشم دوست|
  block
    block |منظر حق دل بود در دو سرا|
    block |که نظر در شاهد آید شاه را|
  block
    block |عشق حق و سر شاهدبازیش|
    block |بود مایهٔ جمله پرده‌سازیش|
  block
    block |پس از آن لولاک گفت اندر لقا|
    block |در شب معراج شاهدباز ما|
  block
    block |این قضا بر نیک و بد حاکم بود|
    block |بر قضا شاهد نه حاکم می‌شود|
  block
    block |شد اسیر آن قضا میر قضا|
    block |شاد باش ای چشم‌تیز مرتضی|
  block
    block |عارف از معروف بس درخواست کرد|
    block |کای رقیب ما تو اندر گرم و سرد|
  block
    block |ای مشیر ما تو اندر خیر و شر|
    block |از اشارتهات دل‌مان بی‌خبر|
  block
    block |ای یرانا لانراه روز و شب|
    block |چشم‌بند ما شده دید سبب|
  block
    block |چشم من از چشم‌ها بگزیده شد|
    block |تا که در شب آفتابم دیده شد|
  block
    block |لطف معروف تو بود آن ای بهی|
    block |پس کمال البر فی اتمامه|
  block
    block |یا رب اتمم نورنا فی الساهره|
    block |وانجنا من مفضحات قاهره|
  block
    block |یار شب را روز مهجوری مده|
    block |جان قربت‌دیده را دوری مده|
  block
    block |بعد تو مرگیست با درد و نکال|
    block |خاصه بعدی که بود بعد الوصال|
  block
    block |آنک دیدستت مکن نادیده‌اش|
    block |آب زن بر سبزهٔ بالیده‌اش|
  block
    block |من نکردم لا ابالی در روش|
    block |تو مکن هم لاابالی در خلش|
  block
    block |هین مران از روی خود او را بعید|
    block |آنک او یک‌باره آن روی تو دید|
  block
    block |دید روی جز تو شد غل گلو|
    block |کل شیء ما سوی الله باطل|
  block
    block |باطل‌اند و می‌نمایندم رشد|
    block |زانک باطل باطلان را می‌کشد|
  block
    block |ذره ذره کاندرین ارض و سماست|
    block |جنس خود را هر یکی چون کهرباست|
  block
    block |معده نان را می‌کشد تا مستقر|
    block |می‌کشد مر آب را تف جگر|
  block
    block |چشم جذاب بتان زین کویها|
    block |مغز جویان از گلستان بویها|
  block
    block |زانک حس چشم آمد رنگ کش|
    block |مغز و بینی می‌کشد بوهای خوش|
  block
    block |زین کششها ای خدای رازدان|
    block |تو به جذب لطف خودمان ده امان|
  block
    block |غالبی بر جاذبان ای مشتری|
    block |شاید ار درماندگان را وا خری|
  block
    block |رو به شه آورد چون تشنه به ابر|
    block |آنک بود اندر شب قدر آن بدر|
  block
    block |چون لسان وجان او بود آن او|
    block |آن او با او بود گستاخ‌گو|
  block
    block |گفت ما گشتیم چون جان بند طین|
    block |آفتاب جان توی در یوم دین|
  block
    block |وقت آن شد ای شه مکتوم‌سیر|
    block |کز کرم ریشی بجنبانی به خیر|
  block
    block |هر یکی خاصیت خود را نمود|
    block |آن هنرها جمله بدبختی فزود|
  block
    block |آن هنرها گردن ما را ببست|
    block |زان مناصب سرنگوساریم و پست|
  block
    block |آن هنر فی جیدنا حبل مسد|
    block |روز مردن نیست زان فنها مدد|
  block
    block |جز همان خاصیت آن خوش‌حواس|
    block |که به شب بد چشم او سلطان‌شناس|
  block
    block |آن هنرها جمله غول راه بود|
    block |غیر چشمی کو ز شه آگاه بود|
  block
    block |شاه را شرم از وی آمد روز بار|
    block |که به شب بر روی شه بودش نظار|
  block
    block |وان سگ آگاه از شاه وداد|
    block |خود سگ کهفش لقب باید نهاد|
  block
    block |خاصیت در گوش هم نیکو بود|
    block |کو به بانگ سگ ز شیر آگه شود|
  block
    block |سگ چو بیدارست شب چون پاسبان|
    block |بی‌خبر نبود ز شبخیز شهان|
  block
    block |هین ز بدنامان نباید ننگ داشت|
    block |هوش بر اسرارشان باید گماشت|
  block
    block |هر که او یک‌بار خود بدنام شد|
    block |خود نباید نام جست و خام شد|
  block
    block |ای بسا زر که سیه‌تابش کنند|
    block |تا شود آمن ز تاراج و گزند|