
block |بیان این خبر کی الکذب ریبة والصدق طمانینة|
  block
    block |قصهٔ آن خواب و گنج زر بگفت|
    block |پس ز صدق او دل آن کس شکفت|
  block
    block |بوی صدقش آمد از سوگند او|
    block |سوز او پیدا شد و اسپند او|
  block
    block |دل بیارامد به گفتار صواب|
    block |آنچنان که تشنه آرامد به آب|
  block
    block |جز دل محجوب کو را علتیست|
    block |از نبیش تا غبی تمییز نیست|
  block
    block |ورنه آن پیغام کز موضع بود|
    block |بر زند بر مه شکافیده شود|
  block
    block |مه شکافد وان دل محجوب نی|
    block |زانک مردودست او محبوب نی|
  block
    block |چشمه شد چشم عسس ز اشک مبل|
    block |نی ز گفت خشک بل از بوی دل|
  block
    block |یک سخن از دوزخ آید سوی لب|
    block |یک سخن از شهر جان در کوی لب|
  block
    block |بحر جان‌افزا و بحر پر حرج|
    block |در میان هر دو بحر این لب مرج|
  block
    block |چون یپنلو در میان شهرها|
    block |از نواحی آید آن‌جا بهرها|
  block
    block |کالهٔ معیوب قلب کیسه‌بر|
    block |کالهٔ پر سود مستشرف چو در|
  block
    block |زین یپنلو هر که بازرگان‌ترست|
    block |بر سره و بر قلب‌ها دیده‌ورست|
  block
    block |شد یپنلو مر ورا دار الرباح|
    block |وآن گر را از عمی دار الجناح|
  block
    block |هر یکی ز اجزای عالم یک به یک|
    block |بر غبی بندست و بر استاد فک|
  block
    block |بر یکی قندست و بر دیگر چو زهر|
    block |بر یکی لطفست و بر دیگر چو قهر|
  block
    block |هر جمادی با نبی افسانه‌گو|
    block |کعبه با حاجی گواه و نطق‌خو|
  block
    block |بر مصلی مسجد آمد هم گواه|
    block |کو همی‌آمد به من از دور راه|
  block
    block |با خلیل آتش گل و ریحان و ورد|
    block |باز بر نمرودیان مرگست و درد|
  block
    block |بارها گفتیم این را ای حسن|
    block |می‌نگردم از بیانش سیر من|
  block
    block |بارها خوردی تو نان دفع ذبول|
    block |این همان نانست چون نبوی ملول|
  block
    block |در تو جوعی می‌رسد تو ز اعتلال|
    block |که همی‌سوزد ازو تخمه و ملال|
  block
    block |هرکه را درد مجاعت نقد شد|
    block |نو شدن با جزو جزوش عقد شد|
  block
    block |لذت از جوعست نه از نقل نو|
    block |با مجاعت از شکر به نان جو|
  block
    block |پس ز بی‌جوعیست وز تخمهٔ تمام|
    block |آن ملالت نه ز تکرار کلام|
  block
    block |چون ز دکان و مکاس و قیل و قال|
    block |در فریب مردمت ناید ملال|
  block
    block |چون ز غیبت و اکل لحم مردمان|
    block |شصت سالت سیریی نامد از آن|
  block
    block |عشوه‌ها در صید شلهٔ کفته تو|
    block |بی ملولی بارها خوش گفته تو|
  block
    block |بار آخر گوییش سوزان و چست|
    block |گرم‌تر صد بار از بار نخست|
  block
    block |درد داروی کهن را نو کند|
    block |درد هر شاخ ملولی خو کند|
  block
    block |کیمیای نو کننده دردهاست|
    block |کو ملولی آن طرف که درد خاست|
  block
    block |هین مزن تو از ملولی آه سرد|
    block |درد جو و درد جو و درد درد|
  block
    block |خادع دردند درمان‌های ژاژ|
    block |ره‌زنند و زرستانان رسم باژ|
  block
    block |آب شوری نیست در مان عطش|
    block |وقت خوردن گر نماید سرد و خوش|
  block
    block |لیک خادع گشته و مانع شد ز جست|
    block |ز آب شیرینی کزو صد سبزه رست|
  block
    block |هم‌چنین هر زر قلبی مانعست|
    block |از شناس زر خوش هرجا که هست|
  block
    block |پا و پرت را به تزویری برید|
    block |که مراد تو منم گیر ای مرید|
  block
    block |گفت دردت چینم او خود درد بود|
    block |مات بود ار چه به ظاهر برد بود|
  block
    block |رو ز درمان دروغین می‌گریز|
    block |تا شود دردت مصیب و مشک‌بیز|
  block
    block |گفت نه دزدی تو و نه فاسقی|
    block |مرد نیکی لیک گول و احمقی|
  block
    block |بر خیال و خواب چندین ره کنی|
    block |نیست عقلت را تسوی روشنی|
  block
    block |بارها من خواب دیدم مستمر|
    block |که به بغدادست گنجی مستتر|
  block
    block |در فلان سوی و فلان کویی دفین|
    block |بود آن خود نام کوی این حزین|
  block
    block |هست در خانهٔ فلانی رو بجو|
    block |نام خانه و نام او گفت آن عدو|
  block
    block |دیده‌ام خود بارها این خواب من|
    block |که به بغدادست گنجی در وطن|
  block
    block |هیچ من از جا نرفتم زین خیال|
    block |تو به یک خوابی بیایی بی‌ملال|
  block
    block |خواب احمق لایق عقل ویست|
    block |هم‌چو او بی‌قیمتست و لاشیست|
  block
    block |خواب زن کمتر ز خواب مرد دان|
    block |از پی نقصان عقل و ضعف جان|
  block
    block |خواب ناقص‌عقل و گول آید کساد|
    block |پس ز بی‌عقلی چه باشد خواب باد|
  block
    block |گفت با خود گنج در خانهٔ منست|
    block |پس مرا آن‌جا چه فقر و شیونست|
  block
    block |بر سر گنج از گدایی مرده‌ام|
    block |زانک اندر غفلت و در پرده‌ام|
  block
    block |زین بشارت مست شد دردش نماند|
    block |صد هزار الحمد بی لب او بخواند|
  block
    block |گفت بد موقوف این لت لوت من|
    block |آب حیوان بود در حانوت من|
  block
    block |رو که بر لوت شگرفی بر زدم|
    block |کوری آن وهم که مفلس بدم|
  block
    block |خواه احمق‌دان مرا خواهی فرو|
    block |آن من شد هرچه می‌خواهی بگو|
  block
    block |من مراد خویش دیدم بی‌گمان|
    block |هرچه خواهی گو مرا ای بددهان|
  block
    block |تو مرا پر درد گو ای محتشم|
    block |پیش تو پر درد و پیش خود خوشم|
  block
    block |وای اگر بر عکس بودی این مطار|
    block |پیش تو گلزار و پیش خویش راز|