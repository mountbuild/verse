
block |رجوع به قصهٔ رنجور|
  block
    block |باز گرد و قصهٔ رنجور گو|
    block |با طبیب آگه ستارخو|
  block
    block |نبض او بگرفت و واقف شد ز حال|
    block |که امید صحت او بد محال|
  block
    block |گفت هر چت دل بخواهد آن بکن|
    block |تا رود از جسمت این رنج کهن|
  block
    block |هرچه خواهد خاطر تو وا مگیر|
    block |تا نگردد صبر و پرهیزت زحیر|
  block
    block |صبر و پرهیز این مرض را دان زیان|
    block |هرچه خواهد دل در آرش در میان|
  block
    block |این چنین رنجور را گفت ای عمو|
    block |حق تعالی اعملوا ما شئتم|
  block
    block |گفت رو هین خیر بادت جان عم|
    block |من تماشای لب جو می‌روم|
  block
    block |بر مراد دل همی‌گشت او بر آب|
    block |تا که صحت را بیابد فتح باب|
  block
    block |بر لب جو صوفیی بنشسته بود|
    block |دست و رو می‌شست و پاکی می‌فزود|
  block
    block |او قفااش دید چون تخییلیی|
    block |کرد او را آرزوی سیلیی|
  block
    block |بر قفای صوفی حمزه‌پرست|
    block |راست می‌کرد از برای صفع دست|
  block
    block |کارزو را گر نرانم تا رود|
    block |آن طبیبم گفت کان علت شود|
  block
    block |سیلیش اندر برم در معرکه|
    block |زانک لا تلقوا بایدی تهلکه|
  block
    block |تهلکه‌ست این صبر و پرهیز ای فلان|
    block |خوش بکوبش تن مزن چون دیگران|
  block
    block |چون زدش سیلی برآمد یک طراق|
    block |گفت صوفی هی هی ای قواد عاق|
  block
    block |خواست صوفی تا دو سه مشتش زند|
    block |سبلت و ریشش یکایک بر کند|
  block
    block |خلق رنجور دق و بیچاره‌اند|
    block |وز خداع دیو سیلی باره‌اند|
  block
    block |جمله در ایذای بی‌جرمان حریص|
    block |در قفای همدگر جویان نقیص|
  block
    block |ای زننده بی‌گناهان را قفا|
    block |در قفای خود نمی‌بینی جزا|
  block
    block |ای هوا را طب خود پنداشته|
    block |بر ضعیفان صفع را بگماشته|
  block
    block |بر تو خندید آنک گفتت این دواست|
    block |اوست که آدم را به گندم رهنماست|
  block
    block |که خورید این دانه او دو مستعین|
    block |بهر دارو تا تکونا خالدین|
  block
    block |اوش لغزانید و او را زد قفا|
    block |آن قفا وا گشت و گشت این را جزا|
  block
    block |اوش لغزانید سخت اندر زلق|
    block |لیک پشت و دستگیرش بود حق|
  block
    block |کوه بود آدم اگر پر مار شد|
    block |کان تریاقست و بی‌اضرار شد|
  block
    block |تو که تریاقی نداری ذره‌ای|
    block |از خلاص خود چرایی غره‌ای|
  block
    block |آن توکل کو خلیلانه ترا|
    block |وآن کرامت چون کلیمت از کجا|
  block
    block |تا نبرد تیغت اسمعیل را|
    block |تا کنی شه‌راه قعر نیل را|
  block
    block |گر سعیدی از مناره اوفتید|
    block |بادش اندر جامه افتاد و رهید|
  block
    block |چون یقینت نیست آن بخت ای حسن|
    block |تو چرا بر باد دادی خویشتن|
  block
    block |زین مناره صد هزاران هم‌چو عاد|
    block |در فتادند و سر و سر باد داد|
  block
    block |سرنگون افتادگان را زین منار|
    block |می‌نگر تو صد هزار اندر هزار|
  block
    block |تو رسن‌بازی نمیدانی یقین|
    block |شکر پاها گوی و می‌رو بر زمین|
  block
    block |پر مساز از کاغذ و از که مپر|
    block |که در آن سودا بسی رفتست سر|
  block
    block |گرچه آن صوفی پر آتش شد ز خشم|
    block |لیک او بر عاقبت انداخت چشم|
  block
    block |اول صف بر کسی ماندم به کام|
    block |کو نگیرد دانه بیند بند دام|
  block
    block |حبذا دو چشم پایان بین راد|
    block |که نگه دارند تن را از فساد|
  block
    block |آن ز پایان‌دید احمد بود کو|
    block |دید دوزخ را همین‌جا مو به مو|
  block
    block |دید عرش و کرسی و جنات را|
    block |تا درید او پردهٔ غفلات را|
  block
    block |گر همی‌خواهی سلامت از ضرر|
    block |چشم ز اول بند و پایان را نگر|
  block
    block |تا عدمها ار ببینی جمله هست|
    block |هستها را بنگری محسوس پست|
  block
    block |این ببین باری که هر کش عقل هست|
    block |روز و شب در جست و جوی نیستست|
  block
    block |در گدایی طالب جودی که نیست|
    block |بر دکانها طالب سودی که نیست|
  block
    block |در مزارع طالب دخلی که نیست|
    block |در مغارس طالب نخلی که نیست|
  block
    block |در مدارس طالب علمی که نیست|
    block |در صوامع طالب حلمی که نیست|
  block
    block |هستها را سوی پس افکنده‌اند|
    block |نیستها را طالبند و بنده‌اند|
  block
    block |زانک کان و مخزن صنع خدا|
    block |نیست غیر نیستی در انجلا|
  block
    block |پیش ازین رمزی بگفتستیم ازین|
    block |این و آن را تو یکی بین دو مبین|
  block
    block |گفته شد که هر صناعت‌گر که رست|
    block |در صناعت جایگاه نیست جست|
  block
    block |جست بنا موضعی ناساخته|
    block |گشته ویران سقفها انداخته|
  block
    block |جست سقا کوزای کش آب نیست|
    block |وان دروگر خانه‌ای کش باب نیست|
  block
    block |وقت صید اندر عدم بد حمله‌شان|
    block |از عدم آنگه گریزان جمله‌شان|
  block
    block |چون امیدت لاست زو پرهیز چیست|
    block |با انیس طمع خود استیز چیست|
  block
    block |چون انیس طمع تو آن نیستیست|
    block |از فنا و نیست این پرهیز چیست|
  block
    block |گر انیس لا نه‌ای ای جان به سر|
    block |در کمین لا چرایی منتظر|
  block
    block |زانک داری جمله دل برکنده‌ای|
    block |شست دل در بحر لا افکنده‌ای|
  block
    block |پس گریز از چیست زین بحر مراد|
    block |که بشستت صد هزاران صید داد|
  block
    block |از چه نام برگ را کردی تو مرگ|
    block |جادوی بین که نمودت مرگ برگ|
  block
    block |هر دو چشمت بست سحر صنعتش|
    block |تا که جان را در چه آمد رغبتش|
  block
    block |در خیال او ز مکر کردگار|
    block |جمله صحرا فوق چه زهرست و مار|
  block
    block |لاجرم چه را پناهی ساختست|
    block |تا که مرگ او را به چاه انداختست|
  block
    block |اینچ گفتم از غلطهات ای عزیز|
    block |هم برین بشنو دم عطار نیز|