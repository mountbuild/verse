
block |آمدن جعفر رضی الله عنه به گرفتن قلعه به تنهایی و مشورت کردن ملک آن قلعه در دفع او و گفتن آن وزیر ملک را کی زنهار تسلیم کن و از  جهل تهور مکن کی این مرد میدست و از حق جمعیت عظیم دارد در جان خویش الی آخره|
  block
    block |چونک جعفر رفت سوی قلعه‌ای|
    block |قلعه پیش کام خشکش جرعه‌ای|
  block
    block |یک سواره تاخت تا قلعه بکر|
    block |تا در قلعه ببستند از حذر|
  block
    block |زهره نه کس را که پیش آید به جنگ|
    block |اهل کشتی را چه زهره با نهنگ|
  block
    block |روی آورد آن ملک سوی وزیر|
    block |که چه چاره‌ست اندرین وقت ای مشیر|
  block
    block |گفت آنک ترک گویی کبر و فن|
    block |پیش او آیی به شمشیر و کفن|
  block
    block |گفت آخر نه یکی مردیست فرد|
    block |گفت منگر خوار در فردی مرد|
  block
    block |چشم بگشا قلعه را بنگر نکو|
    block |هم‌چو سیمابست لرزان پیش او|
  block
    block |شسته در زین آن‌چنان محکم‌پیست|
    block |گوییا شرقی و غربی با ویست|
  block
    block |چند کس هم‌چون فدایی تاختند|
    block |خویشتن را پیش او انداختند|
  block
    block |هر یکی را او بگرزی می‌فکند|
    block |سر نگوسار اندر اقدام سمند|
  block
    block |داده بودش صنع حق جمعیتی|
    block |که همی‌زد یک تنه بر امتی|
  block
    block |چشم من چون دید روی آن قباد|
    block |کثرت اعداد از چشمم فتاد|
  block
    block |اختران بسیار و خورشید ار یکیست|
    block |پیش او بنیاد ایشان مندکیست|
  block
    block |گر هزاران موش پیش آرند سر|
    block |گربه را نه ترس باشد نه حذر|
  block
    block |کی به پیش آیند موشان ای فلان|
    block |نیست جمعیت درون جانشان|
  block
    block |هست جمعیت به صورتها فشار|
    block |جمع معنی خواه هین از کردگار|
  block
    block |نیست جمعیت ز بسیاری جسم|
    block |جسم را بر باد قایم دان چو اسم|
  block
    block |در دل موش ار بدی جمعیتی|
    block |جمع گشتی چند موش از حمیتی|
  block
    block |بر زدندی چون فدایی حمله‌ای|
    block |خویش را بر گربهٔ بی‌مهله‌ای|
  block
    block |آن یکی چشمش بکندی از ضراب|
    block |وان دگر گوشش دریدی هم به ناب|
  block
    block |وان دگر سوراخ کردی پهلوش|
    block |از جماعت گم شدی بیرون شوش|
  block
    block |لیک جمعیت ندارد جان موش|
    block |بجهد از جانش به بانگ گربه هوش|
  block
    block |خشک گردد موش زان گربهٔ عیار|
    block |گر بود اعداد موشان صد هزار|
  block
    block |از رمهٔ انبه چه غم قصاب را|
    block |انبهی هش چه بندد خواب را|
  block
    block |مالک الملک است جمعیت دهد|
    block |شیر را تا بر گلهٔ گوران جهد|
  block
    block |صد هزاران گور ده‌شاخ و دلیر|
    block |چون عدم باشند پیش صول شیر|
  block
    block |مالک الملک است بدهد ملک حسن|
    block |یوسفی را تا بود چون ماء مزن|
  block
    block |در رخی بنهد شعاع اختری|
    block |که شود شاهی غلام دختری|
  block
    block |بنهد اندر روی دیگر نور خود|
    block |که ببیند نیم‌شب هر نیک و بد|
  block
    block |یوسف و موسی ز حق بردند نور|
    block |در رخ و رخسار و در ذات الصدور|
  block
    block |روی موسی بارقی انگیخته|
    block |پیش رو او توبره آویخته|
  block
    block |نور رویش آن‌چنان بردی بصر|
    block |که زمرد از دو دیدهٔ مار کر|
  block
    block |او ز حق در خواسته تا توبره|
    block |گردد آن نور قوی را ساتره|
  block
    block |توبره گفت از گلیمت ساز هین|
    block |کان لباس عارفی آمد امین|
  block
    block |کان کسا از نور صبری یافتست|
    block |نور جان در تار و پودش تافتست|
  block
    block |جز چنین خرقه نخواهد شد صوان|
    block |نور ما را بر نتابد غیر آن|
  block
    block |کوه قاف ار پیش آید بهرسد|
    block |هم‌چو کوه طور نورش بر درد|
  block
    block |از کمال قدرت ابدان رجال|
    block |یافت اندر نور بی‌چون احتمال|
  block
    block |آنچ طورش بر نتابد ذره‌ای|
    block |قدرتش جا سازد از قاروره‌ای|
  block
    block |گشت مشکات و زجاجی جای نور|
    block |که همی‌درد ز نور آن قاف و طور|
  block
    block |جسمشان مشکات دان دلشان زجاج|
    block |تافته بر عرش و افلاک این سراج|
  block
    block |نورشان حیران این نور آمده|
    block |چون ستاره زین ضحی فانی شده|
  block
    block |زین حکایت کرد آن ختم رسل|
    block |از ملیک لا یزال و لم یزل|
  block
    block |که نگنجیدم در افلاک و خلا|
    block |در عقول و در نفوس با علا|
  block
    block |در دل مؤمن بگنجیدم چو ضیف|
    block |بی ز چون و بی چگونه بی ز کیف|
  block
    block |تا به دلالی آن دل فوق و تحت|
    block |یابد از من پادشاهی‌ها و بخت|
  block
    block |بی‌چنین آیینه از خوبی من|
    block |برنتابد نه زمین و نه زمن|
  block
    block |بر دو کون اسپ ترحم تاختیم|
    block |پس عریض آیینه‌ای بر ساختیم|
  block
    block |هر دمی زین آینه پنجاه عرس|
    block |بشنو آیینه ولی شرحش مپرس|
  block
    block |حاصل این کزلبس خویشش پرده ساخت|
    block |که نفوذ آن قمر را می‌شناخت|
  block
    block |گر بدی پرده ز غیر لبس او|
    block |پاره گشتی گر بدی کوه دوتو|
  block
    block |ز آهنین دیوارها نافذ شدی|
    block |توبره با نور حق چه فن زدی|
  block
    block |گشته بود آن توبره صاحب تفی|
    block |بود وقت شور خرقهٔ عارفی|
  block
    block |زان شود آتش رهین سوخته|
    block |کوست با آتش ز پیش آموخته|
  block
    block |وز هوا و عشق آن نور رشاد|
    block |خود صفورا هر دو دیده باد داد|
  block
    block |اولا بر بست یک چشم و بدید|
    block |نور روی او و آن چشمش پرید|
  block
    block |بعد از آن صبرش نماند و آن دگر|
    block |بر گشاد و کرد خرج آن قمر|
  block
    block |هم‌چنان مرد مجاهد نان دهد|
    block |چون برو زد نور طاعت جان دهد|
  block
    block |پس زنی گفتش ز چشم عبهری|
    block |که ز دستت رفت حسرت می‌خوری|
  block
    block |گفت حسرت می‌خورم که صد هزار|
    block |دیده بودی تا همی‌کردم نثار|
  block
    block |روزن چشمم ز مه ویران شدست|
    block |لیک مه چون گنج در ویران نشست|
  block
    block |کی گذارد گنج کین ویرانه‌ام|
    block |یاد آرد از رواق و خانه‌ام|
  block
    block |نور روی یوسفی وقت عبور|
    block |می‌فتادی در شباک هر قصور|
  block
    block |پس بگفتندی درون خانه در|
    block |یوسفست این سو به سیران و گذر|
  block
    block |زانک بر دیوار دیدندی شعاع|
    block |فهم کردندی پس اصحاب بقاع|
  block
    block |خانه‌ای را کش دریچه‌ست آن طرف|
    block |دارد از سیران آن یوسف شرف|
  block
    block |هین دریچه سوی یوسف باز کن|
    block |وز شکافش فرجه‌ای آغاز کن|
  block
    block |عشق‌ورزی آن دریچه کردنست|
    block |کز جمال دوست سینه روشنست|
  block
    block |پس هماره روی معشوقه نگر|
    block |این به دست تست بشنو ای پدر|
  block
    block |راه کن در اندرونها خویش را|
    block |دور کن ادراک غیراندیش را|
  block
    block |کیمیا داری دوای پوست کن|
    block |دشمنان را زین صناعت دوست کن|
  block
    block |چون شدی زیبا بدان زیبا رسی|
    block |که رهاند روح را از بی‌کسی|
  block
    block |پرورش مر باغ جانها را نمش|
    block |زنده کرده مردهٔ غم را دمش|
  block
    block |نه همه ملک جهان دون دهد|
    block |صد هزاران ملک گوناگون دهد|
  block
    block |بر سر ملک جمالش داد حق|
    block |ملکت تعبیر بی‌درس و سبق|
  block
    block |ملکت حسنش سوی زندان کشید|
    block |ملکت علمش سوی کیوان کشید|
  block
    block |شه غلام او شد از علم و هنر|
    block |ملک علم از ملک حسن استوده‌تر|