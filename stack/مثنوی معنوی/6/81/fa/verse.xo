
block |حکایت اشتر و گاو و قج که در راه بند گیاه یافتند هر یکی می‌گفت من خورم|
  block
    block |اشتر و گاو و قجی در پیش راه|
    block |یافتند اندر روش بندی گیاه|
  block
    block |گفت قج بخش ار کنیم این را یقین|
    block |هیچ کس از ما نگردد سیر ازین|
  block
    block |لیک عمر هرکه باشد بیشتر|
    block |این علف اوراست اولی گو بخور|
  block
    block |که اکابر را مقدم داشتن|
    block |آمدست از مصطفی اندر سنن|
  block
    block |گرچه پیران را درین دور لئام|
    block |در دو موضع پیش می‌دارند عام|
  block
    block |یا در آن لوتی که آن سوزان بود|
    block |یا بر آن پل کز خلل ویران بود|
  block
    block |خدمت شیخی بزرگی قایدی|
    block |عام نارد بی‌قرینهٔ فاسدی|
  block
    block |خیرشان اینست چه بود شرشان|
    block |قبحشان را باز دان از فرشان|