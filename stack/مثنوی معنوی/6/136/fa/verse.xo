
block |کرامات شیخ شیبان راعی قدس الله روحه العزیز|
  block
    block |هم‌چو آن شیبان که از گرگ عنید|
    block |وقت جمعه بر رعا خط می‌کشید|
  block
    block |تا برون ناید از آن خط گوسفند|
    block |نه در آید گرگ و دزد با گزند|
  block
    block |بر مثال دایرهٔ تعویذ هود|
    block |که اندر آن صرصر امان آل بود|
  block
    block |هشت روزی اندرین خط تن زنید|
    block |وز برون مثله تماشا می‌کنید|
  block
    block |بر هوا بردی فکندی بر حجر|
    block |تا دریدی لحم و عظم از هم‌دگر|
  block
    block |یک گره را بر هوا درهم زدی|
    block |تا چو خشخاش استخوان ریزان شدی|
  block
    block |آن سیاست را که لرزید آسمان|
    block |مثنوی اندر نگنجد شرح آن|
  block
    block |گر به طبع این می‌کنی ای باد سرد|
    block |گرد خط و دایرهٔ آن هود گرد|
  block
    block |ای طبیعی فوق طبع این ملک بین|
    block |یا بیا و محو کن از مصحف این|
  block
    block |مقریان را منع کن بندی بنه|
    block |یا معلم را به مال و سهم ده|
  block
    block |عاجزی و خیره کن عجز از کجاست|
    block |عجز تو تابی از آن روز جزاست|
  block
    block |عجزها داری تو در پیش ای لجوج|
    block |وقت شد پنهانیان را نک خروج|
  block
    block |خرم آن کین عجز و حیرت قوت اوست|
    block |در دو عالم خفته اندر ظل دوست|
  block
    block |هم در آخر عجز خود را او بدید|
    block |مرده شد دین عجایز را گزید|
  block
    block |چون زلیخا یوسفش بر وی بتافت|
    block |از عجوزی در جوانی راه یافت|
  block
    block |زندگی در مردن و در محنتست|
    block |آب حیوان در درون ظلمتست|