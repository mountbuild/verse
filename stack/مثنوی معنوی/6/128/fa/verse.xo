
block |آمدن نایب قاضی میان بازار و خریداری کردن صندوق را از جوحی الی آخره|
  block
    block |نایب آمد گفت صندوقت به چند|
    block |گفت نهصد بیشتر زر می‌دهند|
  block
    block |من نمی‌آیم فروتر از هزار|
    block |گر خریداری گشا کیسه بیار|
  block
    block |گفت شرمی دار ای کوته‌نمد|
    block |قیمت صندوق خود پیدا بود|
  block
    block |گفت بی‌ریت شری خود فاسدیست|
    block |بیع ما زیر گلیم این راست نیست|
  block
    block |بر گشایم گر نمی‌ارزد مخر|
    block |تا نباشد بر تو حیفی ای پدر|
  block
    block |گفت ای ستار بر مگشای راز|
    block |سرببسته می‌خرم با من بساز|
  block
    block |ستر کن تا بر تو ستاری کنند|
    block |تا نبینی آمنی بر کس مخند|
  block
    block |بس درین صندوق چون تو مانده‌اند|
    block |خوش را اندر بلا بنشانده‌اند|
  block
    block |آنچ بر تو خواه آن باشد پسند|
    block |بر دگر کس آن کن از رنج و گزند|
  block
    block |زانک بر مرصاد حق واندر کمین|
    block |می‌دهد پاداش پیش از یوم دین|
  block
    block |آن عظیم العرش عرش او محیط|
    block |تخت دادش بر همه جانها بسیط|
  block
    block |گوشهٔ عرشش به تو پیوسته است|
    block |هین مجنبان جز بدین و داد دست|
  block
    block |تو مراقب باش بر احوال خویش|
    block |نوش بین در داد و بعد از ظلم نیش|
  block
    block |گفت آری اینچ کردم استم است|
    block |لیک هم می‌دان که بادی اظلم است|
  block
    block |گفت نایب یک به یک ما بادییم|
    block |با سواد وجه اندر شادییم|
  block
    block |هم‌چو زنگی کو بود شادان و خوش|
    block |او نبیند غیر او بیند رخش|
  block
    block |ماجرا بسیار شد در من یزید|
    block |داد صد دینار و آن از وی خرید|
  block
    block |هر دمی صندوقیی ای بدپسند|
    block |هاتفان و غیبیانت می‌خرند|