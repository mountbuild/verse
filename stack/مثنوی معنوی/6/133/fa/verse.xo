
block |متوفی شدن بزرگین از شه‌زادگان و آمدن برادر میانین به جنازهٔ برادر کی آن کوچکین صاحب‌فراش بود از رنجوری و نواختن پادشاه میانین را تا او هم لنگ احسان شد ماند پیش پادشاه صد هزار از غنایم غیبی و غنی بدو رسید از دولت و نظر آن شاه مع تقریر بعضه|
  block
    block |کوچکین رنجور بود و آن وسط|
    block |بر جنازهٔ آن بزرگ آمد فقط|
  block
    block |شاه دیدش گفت قاصد کین کیست|
    block |که از آن بحرست و این هم ماهیست|
  block
    block |پس معرف گفت پور آن پدر|
    block |این برادر زان برادر خردتر|
  block
    block |شه نوازیدش که هستی یادگار|
    block |کرد او را هم بدان پرسش شکار|
  block
    block |از نواز شاه آن زار حنیذ|
    block |در تن خود غیر جان جانی بدیذ|
  block
    block |در دل خود دید عالی غلغله|
    block |که نیابد صوفی آن در صد چله|
  block
    block |عرصه و دیوار و کوه سنگ‌بافت|
    block |پیش او چون نار خندان می‌شکافت|
  block
    block |ذره ذره پیش او هم‌چون قباب|
    block |دم به دم می‌کرد صدگون فتح باب|
  block
    block |باب گه روزن شدی گاه شعاع|
    block |خاک گه گندم شدی و گاه صاع|
  block
    block |در نظرها چرخ بس کهنه و قدید|
    block |پیش چشمش هر دمی خلق جدید|
  block
    block |روح زیبا چونک وا رست از جسد|
    block |از قضا بی شک چنین چشمش رسد|
  block
    block |صد هزاران غیب پیشش شد پدید|
    block |آنچ چشم محرمان بیند بدید|
  block
    block |آنچ او اندر کتب بر خوانده بود|
    block |چشم را در صورت آن بر گشود|
  block
    block |از غبار مرکب آن شاه نر|
    block |یافت او کحل عزیزی در بصر|
  block
    block |برچنین گلزار دامن می‌کشید|
    block |جزو جزوش نعره زن هل من مزید|
  block
    block |گلشنی کز بقل روید یک دمست|
    block |گلشنی کز عقل روید خرمست|
  block
    block |گلشنی کز گل دمد گردد تباه|
    block |گلشنی کز دل دمد وافر حتاه|
  block
    block |علم‌های با مزهٔ دانسته‌مان|
    block |زان گلستان یک دو سه گل‌دسته دان|
  block
    block |زان زبون این دو سه گل دسته‌ایم|
    block |که در گلزار بر خود بسته‌ایم|
  block
    block |آن‌چنان مفتاح‌ها هر دم بنان|
    block |می‌فتد ای جان دریغا از بنان|
  block
    block |ور دمی هم فارغ آرندت ز نان|
    block |گرد چارد گردی و عشق زنان|
  block
    block |باز استسقات چون شد موج‌زن|
    block |ملک شهری بایدت پر نان و زن|
  block
    block |مار بودی اژدها گشتی مگر|
    block |یک سرت بود این زمانی هفت‌سر|
  block
    block |اژدهای هفت‌سر دوزخ بود|
    block |حرص تو دانه‌ست و دوزخ فخ بود|
  block
    block |دام را بدران بسوزان دانه را|
    block |باز کن درهای نو این خانه را|
  block
    block |چون تو عاشق نیستی ای نرگدا|
    block |هم‌چو کوهی بی‌خبر داری صدا|
  block
    block |کوه را گفتار کی باشد ز خود|
    block |عکس غیرست آن صدا ای معتمد|
  block
    block |گفت تو زان سان که عکس دیگریست|
    block |جمله احوالت به جز هم عکس نیست|
  block
    block |خشم و ذوقت هر دو عکس دیگران|
    block |شادی قواده و خشم عوان|
  block
    block |آن عوان را آن ضعیف آخر چه کرد|
    block |که دهد او را به کینه زجر و درد|
  block
    block |تا بکی عکس خیال لامعه|
    block |جهد کن تا گرددت این واقعه|
  block
    block |تا که گفتارت ز حال تو بود|
    block |سیر تو با پر و بال تو بود|
  block
    block |صید گیرد تیر هم با پر غیر|
    block |لاجرم بی‌بهره است از لحم طیر|
  block
    block |باز صید آرد به خود از کوهسار|
    block |لاجرم شاهش خوراند کبک و سار|
  block
    block |منطقی کز وحی نبود از هواست|
    block |هم‌چو خاکی در هوا و در هباست|
  block
    block |گر نماید خواجه را این دم غلط|
    block |ز اول والنجم بر خوان چند خط|
  block
    block |تا که ما ینطق محمد عن هوی|
    block |ان هو الا بوحی احتوی|
  block
    block |احمدا چون نیستت از وحی یاس|
    block |جسمیان را ده تحری و قیاس|
  block
    block |کز ضرورت هست مرداری حلال|
    block |که تحری نیست در کعبهٔ وصال|
  block
    block |بی‌تحری و اجتهادات هدی|
    block |هر که بدعت پیشه گیرد از هوی|
  block
    block |هم‌چو عادش بر برد باد و کشد|
    block |نه سلیمانست تا تختش کشد|
  block
    block |عاد را با دست حمال خذول|
    block |هم‌چو بره در کف مردی اکول|
  block
    block |هم‌چو فرزندش نهاده بر کنار|
    block |می‌برد تا بکشدش قصاب‌وار|
  block
    block |عاد را آن باد ز استکبار بود|
    block |یار خود پنداشتند اغیار بود|
  block
    block |چون بگردانید ناگه پوستین|
    block |خردشان بشکست آن بئس القرین|
  block
    block |باد را بشکن که بس فتنه‌ست باد|
    block |پیش از آن کت بشکند او هم‌چو عاد|
  block
    block |هود دادی پند که ای پر کبر خیل|
    block |بر کند از دستتان این باد ذیل|
  block
    block |لشکر حق است باد و از نفاق|
    block |چند روزی با شما کرد اعتناق|
  block
    block |او به سر با خالق خود راستست|
    block |چون اجل آید بر آرد باد دست|
  block
    block |باد را اندر دهن بین ره‌گذر|
    block |هر نفس آیان روان در کر و فر|
  block
    block |حلق و دندان‌ها ازو آمن بود|
    block |حق چو فرماید به دندان در فتد|
  block
    block |کوه گردد ذره‌ای باد و ثقیل|
    block |درد دندان داردش زار و علیل|
  block
    block |این همان بادست که امن می‌گذشت|
    block |بود جان کشت و گشت او مرگ کشت|
  block
    block |دست آن کس که بکردت دست‌بوس|
    block |وقت خشم آن دست می‌گردد دبوس|
  block
    block |یا رب و یا رب بر آرد او ز جان|
    block |که ببر این باد را ای مستعان|
  block
    block |ای دهان غافل بدی زین باد رو|
    block |از بن دندان در استغفار شو|
  block
    block |چشم سختش اشک‌ها باران کند|
    block |منکران را درد الله‌خوان کند|
  block
    block |چون دم مردان نپذرفتی ز مرد|
    block |وحی حق را هین پذیرا شو ز درد|
  block
    block |باد گوید پیکم از شاه بشر|
    block |گه خبر خیر آورم گه شوم و شر|
  block
    block |ز آنک مامورم امیر خود نیم|
    block |من چو تو غافل ز شاه خود کیم|
  block
    block |گر سلیمان‌وار بودی حال تو|
    block |چون سلیمان گشتمی حمال تو|
  block
    block |عاریه‌ستم گشتمی ملک کفت|
    block |کردمی بر راز خود من واقفت|
  block
    block |لیک چون تو یاغیی من مستعار|
    block |می‌کنم خدمت ترا روزی سه چار|
  block
    block |پس چو عادت سرنگونی‌ها دهم|
    block |ز اسپه تو یاغیانه بر جهم|
  block
    block |تا به غیب ایمان تو محکم شود|
    block |آن زمان که ایمانت مایهٔ غم شود|
  block
    block |آن زمان خود جملگان مؤمن شوند|
    block |آن زمان خود سرکشان بر سر دوند|
  block
    block |آن زمان زاری کنند و افتقار|
    block |هم‌چو دزد و راه‌زن در زیر دار|
  block
    block |لیک گر در غیب گردی مستوی|
    block |مالک دارین و شحنهٔ خود توی|
  block
    block |شحنگی و پادشاهی مقیم|
    block |نه دو روزه و مستعارست و سقیم|
  block
    block |رستی از بیگار و کار خود کنی|
    block |هم تو شاه و هم تو طبل خود زنی|
  block
    block |چون گلو تنگ آورد بر ما جهان|
    block |خاک خوردی کاشکی حلق و دهان|
  block
    block |این دهان خود خاک‌خواری آمدست|
    block |لیک خاکی را که آن رنگین شدست|
  block
    block |این کباب و این شراب و این شکر|
    block |خاک رنگینست و نقشین ای پسر|
  block
    block |چونک خوردی و شد آن لحم و پوست|
    block |رنگ لحمش داد و این هم خاک کوست|
  block
    block |هم ز خاکی بخیه بر گل می‌زند|
    block |جمله را هم باز خاکی می‌کند|
  block
    block |هندو و قفچاق و رومی و حبش|
    block |جمله یک رنگ‌اند اندر گور خوش|
  block
    block |تا بدانی کان همه رنگ و نگار|
    block |جمله روپوشست و مکر و مستعار|
  block
    block |رنگ باقی صبغة الله است و بس|
    block |غیر آن بر بسته دان هم‌چون جرس|
  block
    block |رنگ صدق و رنگ تقوی و یقین|
    block |تا ابد باقی بود بر عابدین|
  block
    block |رنگ شک و رنگ کفران و نفاق|
    block |تا ابد باقی بود بر جان عاق|
  block
    block |چون سیه‌رویی فرعون دغا|
    block |رنگ آن باقی و جسم او فنا|
  block
    block |برق و فر روی خوب صادقین|
    block |تن فنا شد وان به جا تو یومن دین|
  block
    block |زشت آن زشتست و خوب آن خوب و بس|
    block |دایم آن ضحاک و این اندر عبس|
  block
    block |خاک را رنگ و فن و سنگی دهد|
    block |طفل‌خویان را بر آن جنگی دهد|
  block
    block |از خمیری اشتر وشیری پزند|
    block |کودکان از حرص آن کف می‌گزند|
  block
    block |شیر و اشتر نان شود اندر دهان|
    block |در نگیرد این سخن با کودکان|
  block
    block |کودک اندر جهل و پندار و شکیست|
    block |شکر باری قوت او اندکیست|
  block
    block |طفل را استیزه و صد آفتست|
    block |شکر این که بی‌فن و بی‌قوتست|
  block
    block |وای ازین پیران طفل ناادیب|
    block |گشته از قوت بلای هر رقیب|
  block
    block |چون سلاح و جهل جمع آید به هم|
    block |گشت فرعونی جهان‌سوز از ستم|
  block
    block |شکر کن ای مرد درویش از قصور|
    block |که ز فرعونی رهیدی وز کفور|
  block
    block |شکر که مظلومی و ظالم نه‌ای|
    block |آمن از فرعونی و هر فتنه‌ای|
  block
    block |اشکم تی لاف اللهی نزد|
    block |که آتشش را نیست از هیزم مدد|
  block
    block |اشکم خالی بود زندان دیو|
    block |کش غم نان مانعست از مکر و ریو|
  block
    block |اشکم پر لوت دان بازار دیو|
    block |تاجران دیو را در وی غریو|
  block
    block |تاجران ساحر لاشی‌فروش|
    block |عقل‌ها را تیره کرده از خروش|
  block
    block |خم روان کرده ز سحری چون فرس|
    block |کرده کرباسی ز مهتاب و غلس|
  block
    block |چون بریشم خاک را برمی‌تنند|
    block |خاک در چشم ممیز می‌زنند|
  block
    block |چندلی را رنگ عودی می‌دهند|
    block |بر کلوخیمان حسودی می‌دهند|
  block
    block |پاک آنک خاک را رنگی دهد|
    block |هم‌چو کودکمان بر آن جنگی دهد|
  block
    block |دامنی پر خاک ما چون طفلکان|
    block |در نظرمان خاک هم‌چون زر کان|
  block
    block |طفل را با بالغان نبود مجال|
    block |طفل را حق کی نشاند با رجال|
  block
    block |میوه گر کهنه شود تا هست خام|
    block |پخته نبود غوره گویندش به نام|
  block
    block |گر شود صدساله آن خام ترش|
    block |طفل و غوره‌ست او بر هر تیزهش|
  block
    block |گرچه باشد مو و ریش او سپید|
    block |هم در آن طفلی خوفست و امید|
  block
    block |که رسم یا نارسیده مانده‌ام|
    block |ای عجب با من کند کرم آن کرم|
  block
    block |با چنین ناقابلی و دوریی|
    block |بخشد این غورهٔ مرا انگوریی|
  block
    block |نیستم اومیدوار از هیچ سو|
    block |وان کرم می‌گویدم لا تیاسوا|
  block
    block |دایما خاقان ما کردست طو|
    block |گوشمان را می‌کشد لا تقنطوا|
  block
    block |گرچه ما زین ناامیدی در گویم|
    block |چون صلا زد دست اندازان رویم|
  block
    block |دست اندازیم چون اسپان سیس|
    block |در دویدن سوی مرعای انیس|
  block
    block |گام اندازیم و آن‌جا گام نی|
    block |جام پردازیم و آن‌جا جام نی|
  block
    block |زانک آن‌جا جمله اشیا جانیست|
    block |معنی اندر معنی اندر معنیست|
  block
    block |هست صورت سایه معنی آفتاب|
    block |نور بی‌سایه بود اندر خراب|
  block
    block |چونک آنجا خشت بر خشتی نماند|
    block |نور مه را سایهٔ زشتی نماند|
  block
    block |خشت اگر زرین بود بر کندنیست|
    block |چون بهای خشت وحی و روشنیست|
  block
    block |کوه بهر دفع سایه مندکست|
    block |پاره گشتن بهر این نور اندکست|
  block
    block |بر برون که چو زد نور صمد|
    block |پاره شد تا در درونش هم زند|
  block
    block |گرسنه چون بر کفش زد قرص نان|
    block |وا شکافد از هوس چشم و دهان|
  block
    block |صد هزاران پاره گشتن ارزد این|
    block |از میان چرخ برخیز ای زمین|
  block
    block |تا که نور چرخ گردد سایه‌سوز|
    block |شب ز سایهٔ تست ای یاغی روز|
  block
    block |این زمین چون گاهوارهٔ طفلکان|
    block |بالغان را تنگ می‌دارد مکان|
  block
    block |بهر طفلان حق زمین را مهد خواند|
    block |شیر در گهواره بر طفلان فشاند|
  block
    block |خانه تنگ آمد ازین گهواره‌ها|
    block |طفلکان را زود بالغ کن شها|
  block
    block |ای گواره خانه را ضیق مدار|
    block |تا تواند کرد بالغ انتشار|