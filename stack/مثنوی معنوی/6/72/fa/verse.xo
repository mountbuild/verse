
block |جواب گفتن مرید و زجر کردن مرید آن طعانه را از کفر و بیهوده گفتن|
  block
    block |بانگ زد بر وی جوان و گفت بس|
    block |روز روشن از کجا آمد عسس|
  block
    block |نور مردان مشرق و مغرب گرفت|
    block |اسمانها سجده کردند از شگفت|
  block
    block |آفتاب حق بر آمد از حمل|
    block |زیر چادر رفت خورشید از خجل|
  block
    block |ترهات چون تو ابلیسی مرا|
    block |کی بگرداند ز خاک این سرا|
  block
    block |من به بادی نامدم هم‌چون سحاب|
    block |تا بگردی باز گردم زین جناب|
  block
    block |عجل با آن نور شد قبلهٔ کرم|
    block |قبله بی آن نور شد کفر و صنم|
  block
    block |هست اباحت کز هوای آمد ضلال|
    block |هست اباحت کز خدا آمد کمال|
  block
    block |کفر ایمان گشت و دیو اسلام یافت|
    block |آن طرف کان نور بی‌اندازه تافت|
  block
    block |مظهر عزست و محبوب به حق|
    block |از همه کروبیان برده سبق|
  block
    block |سجده آدم را بیان سبق اوست|
    block |سجده آرد مغز را پیوست پوست|
  block
    block |شمع حق را پف کنی تو ای عجوز|
    block |هم تو سوزی هم سرت ای گنده‌پوز|
  block
    block |کی شود دریا ز پوز سگ نجس|
    block |کی شود خورشید از پف منطمس|
  block
    block |حکم بر ظاهر اگر هم می‌کنی|
    block |چیست ظاهرتر بگو زین روشنی|
  block
    block |جمله ظاهرها به پیش این ظهور|
    block |باشد اندر غایت نقص و قصور|
  block
    block |هر که بر شمع خدا آرد پف او|
    block |شمع کی میرد بسوزد پوز او|
  block
    block |چون تو خفاشان بسی بینند خواب|
    block |کین جهان ماند یتیم از آفتاب|
  block
    block |موجهای تیز دریاهای روح|
    block |هست صد چندان که بد طوفان نوح|
  block
    block |لیک اندر چشم کنعان موی رست|
    block |نوح و کشتی را بهشت و کوه جست|
  block
    block |کوه و کنعان را فرو برد آن زمان|
    block |نیم موجی تا به قعر امتهان|
  block
    block |مه فشاند نور و سگ وع وع کند|
    block |سگ ز نور ماه کی مرتع کند|
  block
    block |شب روان و همرهان مه بتگ|
    block |ترک رفتن کی کنند از بانگ سگ|
  block
    block |جزو سوی کل دوان مانند تیر|
    block |کی کند وقف از پی هر گنده‌پیر|
  block
    block |جان شرع و جان تقوی عارفست|
    block |معرفت محصول زهد سالفست|
  block
    block |زهد اندر کاشتن کوشیدنست|
    block |معرفت آن کشت را روییدنست|
  block
    block |پس چو تن باشد جهاد و اعتقاد|
    block |جان این کشتن نباتست و حصاد|
  block
    block |امر معروف او و هم معروف اوست|
    block |کاشف اسرار و هم مکشوف اوست|
  block
    block |شاه امروزینه و فردای ماست|
    block |پوست بندهٔ مغز نغزش دایماست|
  block
    block |چون انا الحق گفت شیخ و پیش برد|
    block |پس گلوی جمله کوران را فشرد|
  block
    block |چون انای بنده لا شد از وجود|
    block |پس چه ماند تو بیندیش ای جحود|
  block
    block |گر ترا چشمیست بگشا در نگر|
    block |بعد لا آخر چه می‌ماند دگر|
  block
    block |ای بریده آن لب و حلق و دهان|
    block |که کند تف سوی مه یا آسمان|
  block
    block |تف برویش باز گردد بی شکی|
    block |تف سوی گردون نیابد مسلکی|
  block
    block |تا قیامت تف برو بارد ز رب|
    block |هم‌چو تبت بر روان بولهب|
  block
    block |طبل و رایت هست ملک شهریار|
    block |سگ کسی که خواند او را طبل‌خوار|
  block
    block |آسمانها بندهٔ ماه وی‌اند|
    block |شرق و مغرب جمله نانخواه وی‌اند|
  block
    block |زانک لولاکست بر توقیع او|
    block |جمله در انعام و در توزیع او|
  block
    block |گر نبودی او نیابیدی فلک|
    block |گردش و نور و مکانی ملک|
  block
    block |گر نبودی او نیابیدی به حار|
    block |هیبت و ماهی و در شاهوار|
  block
    block |گر نبودی او نیابیدی زمین|
    block |در درونه گنج و بیرون یاسمین|
  block
    block |رزقها هم رزق‌خواران وی‌اند|
    block |میوه‌ها لب‌خشک باران وی‌اند|
  block
    block |هین که معکوس است در امر این گره|
    block |صدقه‌بخش خویش را صدقه بده|
  block
    block |از فقیرستت همه زر و حریر|
    block |هین غنی راده زکاتی ای فقیر|
  block
    block |چون تو ننگی جفت آن مقبول‌روح|
    block |چون عیال کافر اندر عقد نوح|
  block
    block |گر نبودی نسبت تو زین سرا|
    block |پاره‌پاره کردمی این دم ترا|
  block
    block |دادمی آن نوح را از تو خلاص|
    block |تا مشرف گشتمی من در قصاص|
  block
    block |لیک با خانهٔ شهنشاه زمن|
    block |این چنین گستاخیی ناید ز من|
  block
    block |رو دعا کن که سگ این موطنی|
    block |ورنه اکنون کردمی من کردنی|