
block |خندیدن جهود و پنداشتن کی صدیق مغبونست درین عقد|
  block
    block |قهقهه زد آن جهود سنگ‌دل|
    block |از سر افسوس و طنز و غش و غل|
  block
    block |گفت صدیقش که این خنده چه بود|
    block |در جواب پرسش او خنده فزود|
  block
    block |گفت اگر جدت نبودی و غرام|
    block |در خریداری این اسود غلام|
  block
    block |من ز استیزه نمی‌جوشیدمی|
    block |خود به عشر اینش بفروشیدمی|
  block
    block |کو به نزد من نیرزد نیم دانگ|
    block |تو گران کردی بهایش را به بانگ|
  block
    block |پس جوابش داد صدیق ای غبی|
    block |گوهری دادی به جوزی چون صبی|
  block
    block |کو به نزد من همی‌ارزد دو کون|
    block |من به جانش ناظرستم تو بلون|
  block
    block |زر سرخست او سیه‌تاب آمده|
    block |از برای رشک این احمق‌کده|
  block
    block |دیدهٔ این هفت رنگ جسمها|
    block |در نیابد زین نقاب آن روح را|
  block
    block |گر مکیسی کردیی در بیع بیش|
    block |دادمی من جمله ملک و مال خویش|
  block
    block |ور مکاس افزودیی من ز اهتمام|
    block |دامنی زر کردمی از غیر وام|
  block
    block |سهل دادی زانک ارزان یافتی|
    block |در ندیدی حقه را نشکافتی|
  block
    block |حقه سربسته جهل تو بداد|
    block |زود بینی که چه غبنت اوفتاد|
  block
    block |حقهٔ پر لعل را دادی به باد|
    block |هم‌چو زنگی در سیه‌رویی تو شاد|
  block
    block |عاقبت وا حسرتا گویی بسی|
    block |بخت ودولت را فروشد خود کسی|
  block
    block |بخت با جامهٔ غلامانه رسید|
    block |چشم بدبختت به جز ظاهر ندید|
  block
    block |او نمودت بندگی خویشتن|
    block |خوی زشتت کرد با او مکر و فن|
  block
    block |این سیه‌اسرار تن‌اسپید را|
    block |بت‌پرستانه بگیر ای ژاژخا|
  block
    block |این ترا و آن مرا بردیم سود|
    block |هین لکم دین ولی دین ای جهود|
  block
    block |خود سزای بت‌پرستان این بود|
    block |جلش اطلس اسپ او چوبین بود|
  block
    block |هم‌چو گور کافران پر دود و نار|
    block |وز برون بر بسته صد نقش و نگار|
  block
    block |هم‌چو مال ظالمان بیرون جمال|
    block |وز درونش خون مظلوم و وبال|
  block
    block |چون منافق از برون صوم و صلات|
    block |وز درون خاک سیاه بی‌نبات|
  block
    block |هم‌چو ابری خالیی پر قر و قر|
    block |نه درو نفع زمین نه قوت بر|
  block
    block |هم‌چو وعدهٔ مکر و گفتار دروغ|
    block |آخرش رسوا و اول با فروغ|
  block
    block |بعد از آن بگرفت او دست بلال|
    block |آن ز زخم ضرس محنت چون خلال|
  block
    block |شد خلالی در دهانی راه یافت|
    block |جانب شیرین‌زبانی می‌شتافت|
  block
    block |چون بدید آن خسته روی مصطفی|
    block |خر مغشیا فتاد او بر قفا|
  block
    block |تا بدیری بی‌خود و بی‌خویش ماند|
    block |چون به خویش آمد ز شادی اشک راند|
  block
    block |مصطفی‌اش در کنار خود کشید|
    block |کس چه داند بخششی کو را رسید|
  block
    block |چون بود مسی که بر اکسیر زد|
    block |مفلسی بر گنج پر توفیر زد|
  block
    block |ماهی پژمرده در بحر اوفتاد|
    block |کاروان گم شده زد بر رشاد|
  block
    block |آن خطاباتی که گفت آن دم نبی|
    block |گر زند بر شب بر آید از شبی|
  block
    block |روز روشن گردد آن شب چون صباح|
    block |من نتوانم باز گفت آن اصطلاح|
  block
    block |خود تو دانی که آفتابی در حمل|
    block |تا چه گوید با نبات و با دقل|
  block
    block |خود تو دانی هم که آن آب زلال|
    block |می چه گوید با ریاحین و نهال|
  block
    block |صنع حق با جمله اجزای جهان|
    block |چون دم و حرفست از افسون‌گران|
  block
    block |جذب یزدان با اثرها و سبب|
    block |صد سخن گوید نهان بی‌حرف و لب|
  block
    block |نه که تاثیر از قدر معمول نیست|
    block |لیک تاثیرش ازو معقول نیست|
  block
    block |چون مقلد بود عقل اندر اصول|
    block |دان مقلد در فروعش ای فضول|
  block
    block |گر بپرسد عقل چون باشد مرام|
    block |گو چنانک تو ندانی والسلام|