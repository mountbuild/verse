
block |رفتن قاضی به خانهٔ زن جوحی و حلقه زدن جوحی به خشم بر در و گریختن قاضی در صندوقی الی آخره|
  block
    block |مکر زن پایان ندارد رفت شب|
    block |قاضی زیرک سوی زن بهر دب|
  block
    block |زن دو شمع و نقل مجلس راست کرد|
    block |گفت ما مستیم بی این آب‌خورد|
  block
    block |اندر آن دم جوحی آمد در بزد|
    block |جست قاضی مهربی تا در خزد|
  block
    block |غیر صندوقی ندید او خلوتی|
    block |رفت در صندوق از خوف آن فتی|
  block
    block |اندر آمد جوحی و گفت ای حریف|
    block |اتی وبالم در ربیع و در خریف|
  block
    block |من چه دارم که فداات نیست آن|
    block |که ز من فریاد داری هر زمان|
  block
    block |بر لب خشکم گشادستی زبان|
    block |گاه مفلس خوانیم گه قلتبان|
  block
    block |این دو علت گر بود ای جان مرا|
    block |آن یکی از تست و دیگر از خدا|
  block
    block |من چه دارم غیر آن صندوق کان|
    block |هست مایهٔ تهمت و پایهٔ گمان|
  block
    block |خلق پندارند زر دارم درون|
    block |داد واگیرند از من زین ظنون|
  block
    block |صورت صندوق بس زیباست لیک|
    block |از عروض و سیم و زر خالیست نیک|
  block
    block |چون تن زراق خوب و با وقار|
    block |اندر آن سله نیابی غیر مار|
  block
    block |من برم صندوق را فردا به کو|
    block |پس بسوزم در میان چارسو|
  block
    block |تا ببیند مؤمن و گبر و جهود|
    block |که درین صندوق جز لعنت نبود|
  block
    block |گفت زن هی در گذر ای مرد ازین|
    block |خورد سوگند او که نکنم جز چنین|
  block
    block |از پگه حمال آورد او چو باد|
    block |زود آن صندوق بر پشتش نهاد|
  block
    block |اندر آن صندوق قاضی از نکال|
    block |بانگ می‌زد کای حمال و ای حمال|
  block
    block |کرد آن حمال راست و چپ نظر|
    block |کز چه سو در می‌رسد بانک و خبر|
  block
    block |هاتفست این داعی من ای عجب|
    block |یا پری‌ام می‌کند پنهان طلب|
  block
    block |چون پیاپی گشت آن آواز و بیش|
    block |گفت هاتف نیست باز آمد به خویش|
  block
    block |عاقبت دانست کان بانگ و فغان|
    block |بد ز صندوق و کسی در وی نهان|
  block
    block |عاشقی کو در غم معشوق رفت|
    block |گر چه بیرونست در صندوق رفت|
  block
    block |عمر در صندوق برد از اندهان|
    block |جز که صندوقی نبیند از جهان|
  block
    block |آن سری که نیست فوق آسمان|
    block |از هوس او را در آن صندوق دان|
  block
    block |چون ز صندوق بدن بیرون رود|
    block |او ز گوری سوی گوری می‌شود|
  block
    block |این سخن پایان ندارد قاضیش|
    block |گفت ای حمال و ای صندوق‌کش|
  block
    block |از من آگه کن درون محکمه|
    block |نایبم را زودتر با این همه|
  block
    block |تا خرد این را به زر زین بی‌خرد|
    block |هم‌چنین بسته به خانهٔ ما برد|
  block
    block |ای خدا بگمار قومی روحمند|
    block |تا ز صندوق بدنمان وا خرند|
  block
    block |خلق را از بند صندوق فسون|
    block |کی خرد جز انبیا و مرسلون|
  block
    block |از هزاران یک کسی خوش‌منظرست|
    block |که بداند کو به صندوق اندرست|
  block
    block |او جهان را دیده باشد پیش از آن|
    block |تا بدان ضد این ضدش گردد عیان|
  block
    block |زین سبب که علم ضالهٔمؤمنست|
    block |عارف ضالهٔ خودست و موقنست|
  block
    block |آنک هرگز روز نیکو خود ندید|
    block |او درین ادبار کی خواهد طپید|
  block
    block |یا به طفلی در اسیری اوفتاد|
    block |یا خود از اول ز مادر بنده زاد|
  block
    block |ذوق آزادی ندیده جان او|
    block |هست صندوق صور میدان او|
  block
    block |دایما محبوس عقلش در صور|
    block |از قفس اندر قفس دارد گذر|
  block
    block |منفذش نه از قفس سوی علا|
    block |در قفس‌ها می‌رود از جا به جا|
  block
    block |در نبی ان استطعتم فانفذوا|
    block |این سخن با جن و انس آمد ز هو|
  block
    block |گفت منفذ نیست از گردونتان|
    block |جز به سلطان و به وحی آسمان|
  block
    block |گر ز صندوقی به صندوقی رود|
    block |او سمایی نیست صندوقی بود|
  block
    block |فرجه صندوق نو نو منکرست|
    block |در نیابد کو به صندوق اندرست|
  block
    block |گر نشد غره بدین صندوق‌ها|
    block |هم‌چو قاضی جوید اطلاق و رها|
  block
    block |آنک داند این نشانش آن شناس|
    block |کو نباشد بی‌فغان و بی‌هراس|
  block
    block |هم‌چو قاضی باشد او در ارتعاد|
    block |کی برآید یک دمی از جانش شاد|