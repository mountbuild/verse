
block |یافتن مرید مراد را و ملاقات او با شیخ نزدیک آن بیشه|
  block
    block |اندرین بود او که شیخ نامدار|
    block |زود پیش افتاد بر شیری سوار|
  block
    block |شیر غران هیزمش را می‌کشید|
    block |بر سر هیزم نشسته آن سعید|
  block
    block |تازیانه‌ش مار نر بود از شرف|
    block |مار را بگرفته چون خرزن به کف|
  block
    block |تو یقین می‌دان که هر شیخی که هست|
    block |هم سواری می‌کند بر شیر مست|
  block
    block |گرچه آن محسوس و این محسوس نیست|
    block |لیک آن بر چشم جان ملبوس نیست|
  block
    block |صد هزاران شیر زیر را نشان|
    block |پیش دیدهٔ غیب‌دان هیزم‌کشان|
  block
    block |لیک یک یک را خدا محسوس کرد|
    block |تا که بیند نیز او که نیست مرد|
  block
    block |دیدش از دور و بخندید آن خدیو|
    block |گفت آن را مشنو ای مفتون دیو|
  block
    block |از ضمیر او بدانست آن جلیل|
    block |هم ز نور دل بلی نعم الدلیل|
  block
    block |خواند بر وی یک به یک آن ذوفنون|
    block |آنچ در ره رفت بر وی تا کنون|
  block
    block |بعد از آن در مشکل انکار زن|
    block |بر گشاد آن خوش‌سراینده دهن|
  block
    block |کان تحمل از هوای نفس نیست|
    block |آن خیال نفس تست آنجا مه‌ایست|
  block
    block |گرنه صبرم می‌کشیدی بار زن|
    block |کی کشیدی شیر نر بیگار من|
  block
    block |اشتران بختییم اندر سبق|
    block |مست و بی‌خود زیر محملهای حق|
  block
    block |من نیم در امر و فرمان نیم‌خام|
    block |تا بیندیشم من از تشنیع عام|
  block
    block |عام ما و خاص ما فرمان اوست|
    block |جان ما بر رو دوان جویان اوست|
  block
    block |فردی ما جفتی ما نه از هواست|
    block |جان ما چون مهره در دست خداست|
  block
    block |ناز آن ابله کشیم و صد چو او|
    block |نه ز عشق رنگ و نه سودای بو|
  block
    block |این قدر خود درس شاگردان ماست|
    block |کر و فر ملحمهٔ ما تا کجاست|
  block
    block |تا کجا آنجا که جا را راه نیست|
    block |جز سنابرق مه الله نیست|
  block
    block |از همه اوهام و تصویرات دور|
    block |نور نور نور نور نور نور|
  block
    block |بهر تو ار پست کردم گفت و گو|
    block |تا بسازی با رفیق زشت‌خو|
  block
    block |تا کشی خندان و خوش بار حرج|
    block |از پی الصبر مفتاح الفرج|
  block
    block |چون بسازی با خسی این خسان|
    block |گردی اندر نور سنتها رسان|
  block
    block |که انبیا رنج خسان بس دیده‌اند|
    block |از چنین ماران بسی پیچیده‌اند|
  block
    block |چون مراد و حکم یزدان غفور|
    block |بود در قدمت تجلی و ظهور|
  block
    block |بی ز ضدی ضد را نتوان نمود|
    block |وان شه بی‌مثل را ضدی نبود|