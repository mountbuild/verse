
block |مثل|
  block
    block |سوی جامع می‌شد آن یک شهریار|
    block |خلق را می‌زد نقیب و چوبدار|
  block
    block |آن یکی را سر شکستی چوب‌زن|
    block |و آن دگر را بر دریدی پیرهن|
  block
    block |در میانه بی‌دلی ده چوب خورد|
    block |بی‌گناهی که برو از راه برد|
  block
    block |خون چکان رو کرد با شاه و بگفت|
    block |ظلم ظاهر بین چه پرسی از نهفت|
  block
    block |خیر تو این است جامع می‌روی|
    block |تا چه باشد شر و وزرت ای غوی|
  block
    block |یک سلامی نشنود پیر از خسی|
    block |تا نپیچد عاقبت از وی بسی|
  block
    block |گرگ دریابد ولی را به بود|
    block |زانک دریابد ولی را نفس بد|
  block
    block |زانک گرگ ارچه که بس استمگریست|
    block |لیکش آن فرهنگ و کید و مکر نیست|
  block
    block |ورنه کی اندر فتادی او به دام|
    block |مکر اندر آدمی باشد تمام|
  block
    block |گفت قج با گاو و اشتر ای رفاق|
    block |چون چنین افتاد ما را اتفاق|
  block
    block |هر یکی تاریخ عمر ابدا کنید|
    block |پیرتر اولیست باقی تن زنید|
  block
    block |گفت قج مرج من اندر آن عهود|
    block |با قج قربان اسمعیل بود|
  block
    block |گاو گفتا بوده‌ام من سال‌خورد|
    block |جفت آن گاوی کش آدم جفت کرد|
  block
    block |جفت آن گاوم که آدم جد خلق|
    block |در زراعت بر زمین می‌کرد فلق|
  block
    block |چون شنید از گاو و قج اشتر شگفت|
    block |سر فرود آورد و آن را برگرفت|
  block
    block |در هوا بر داشت آن بند قصیل|
    block |اشتر بختی سبک بی‌قال و قیل|
  block
    block |که مرا خود حاجت تاریخ نیست|
    block |کین چنین جسمی و عالی گردنیست|
  block
    block |خود همه کس داند ای جان پدر|
    block |که نباشم از شما من خردتر|
  block
    block |داند این را هرکه ز اصحاب نهاست|
    block |که نهاد من فزون‌تر از شماست|
  block
    block |جملگان دانند کین چرخ بلند|
    block |هست صد چندان که این خاک نژند|
  block
    block |کو گشاد رقعه‌های آسمان|
    block |کو نهاد بقعه‌های خاکدان|