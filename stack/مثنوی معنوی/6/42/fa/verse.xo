
block |رجوع به داستان آن کمپیر|
  block
    block |چون عروسی خواست رفتن آن خریف|
    block |موی ابرو پاک کرد آن مستخیف|
  block
    block |پیش رو آیینه بگرفت آن عجوز|
    block |تا بیاراید رخ و رخسار و پوز|
  block
    block |چند گلگونه بمالید از بطر|
    block |سفرهٔ رویش نشد پوشیده‌تر|
  block
    block |عشرهای مصحف از جا می‌برید|
    block |می‌بچفسانید بر رو آن پلید|
  block
    block |تا که سفرهٔ روی او پنهان شود|
    block |تا نگین حلقهٔ خوبان شود|
  block
    block |عشرها بر روی هر جا می‌نهاد|
    block |چونک بر می‌بست چادر می‌فتاد|
  block
    block |باز او آن عشرها را با خدو|
    block |می‌بچفسانید بر اطراف رو|
  block
    block |باز چادر راست کردی آن تکین|
    block |عشرها افتادی از رو بر زمین|
  block
    block |چون بسی می‌کرد فن و آن می‌فتاد|
    block |گفت صد لعنت بر آن ابلیس باد|
  block
    block |شد مصور آن زمان ابلیس زود|
    block |گفت ای قحبهٔ قدید بی‌ورود|
  block
    block |من همه عمر این نیندیشیده‌ام|
    block |نه ز جز تو قحبه‌ای این دیده‌ام|
  block
    block |تخم نادر در فضیحت کاشتی|
    block |در جهان تو مصحفی نگذاشتی|
  block
    block |صد بلیسی تو خمیس اندر خمیس|
    block |ترک من گوی ای عجوزهٔ دردبیس|
  block
    block |چند دزدی عشر از علم کتیب|
    block |تا شود رویت ملون هم‌چو سیب|
  block
    block |چند دزدی حرف مردان خدا|
    block |تا فروشی و ستانی مرحبا|
  block
    block |رنگ بر بسته ترا گلگون نکرد|
    block |شاخ بر بسته فن عرجون نکرد|
  block
    block |عاقبت چون چادر مرگت رسد|
    block |از رخت این عشرها اندر فتد|
  block
    block |چونک آید خیزخیزان رحیل|
    block |گم شود زان پس فنون قال و قیل|
  block
    block |عالم خاموشی آید پیش بیست|
    block |وای آنک در درون انسیش نیست|
  block
    block |صیقلی کن یک دو روزی سینه را|
    block |دفتر خود ساز آن آیینه را|
  block
    block |که ز سایهٔ یوسف صاحب‌قران|
    block |شد زلیخای عجوز از سر جوان|
  block
    block |می‌شود مبدل به خورشید تموز|
    block |آن مزاح بارد برد العجوز|
  block
    block |می‌شود مبدل بسوز مریمی|
    block |شاخ لب خشکی به نخلی خرمی|
  block
    block |ای عجوزه چند کوشی با قضا|
    block |نقد جو اکنون رها کن ما مضی|
  block
    block |چون رخت را نیست در خوبی امید|
    block |خواه گلگونه نه و خواهی مداد|