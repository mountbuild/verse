
block |داستان آن عجوزه کی روی زشت خویشتن را جندره و گلگونه می‌ساخت و ساخته نمی‌شد و پذیرا نمی‌آمد|
  block
    block |بود کمپیری نودساله کلان|
    block |پر تشنج روی و رنگش زعفران|
  block
    block |چون سر سفره رخ او توی توی|
    block |لیک در وی بود مانده عشق شوی|
  block
    block |ریخت دندانهاش و مو چون شیر شد|
    block |قد کمان و هر حسش تغییر شد|
  block
    block |عشق شوی و شهوت و حرصش تمام|
    block |عشق صید و پاره‌پاره گشته دام|
  block
    block |مرغ بی‌هنگام و راه بی‌رهی|
    block |آتشی پر در بن دیگ تهی|
  block
    block |عاشق میدان و اسپ و پای نی|
    block |عاشق زمر و لب و سرنای نی|
  block
    block |حرص در پیری جهودان را مباد|
    block |ای شقیی که خداش این حرص داد|
  block
    block |ریخت دندانهای سگ چون پیر شد|
    block |ترک مردم کرد و سرگین‌گیر شد|
  block
    block |این سگان شصت ساله را نگر|
    block |هر دمی دندان سگشان تیزتر|
  block
    block |پیر سگ را ریخت پشم از پوستین|
    block |این سگان پیر اطلس‌پوش بین|
  block
    block |عشقشان و حرصشان در فرج و زر|
    block |دم به دم چون نسل سگ بین بیشتر|
  block
    block |این چنین عمری که مایهٔ دوزخ است|
    block |مر قصابان غضب را مسلخ است|
  block
    block |چون بگویندش که عمر تو دراز|
    block |می‌شود دلخوش دهانش از خنده باز|
  block
    block |این چنین نفرین دعا پندارد او|
    block |چشم نگشاید سری بر نارد او|
  block
    block |گر بدیدی یک سر موی از معاد|
    block |اوش گفتی این چنین عمر تو باد|