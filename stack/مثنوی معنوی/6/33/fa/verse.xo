
block |حکایت در تقریر همین سخن|
  block
    block |آن یکی اسپی طلب کرد از امیر|
    block |گفت رو آن اسپ اشهب را بگیر|
  block
    block |گفت آن را من نخواهم گفت چون|
    block |گفت او واپس‌روست و بس حرون|
  block
    block |سخت پس پس می‌رود او سوی بن|
    block |گفت دمش را به سوی خانه کن|
  block
    block |دم این استور نفست شهوتست|
    block |زین سبب پس پس رود آن خودپرست|
  block
    block |شهوت او را که دم آمد ز بن|
    block |ای مبدل شهوت عقبیش کن|
  block
    block |چون ببندی شهوتش را از رغیف|
    block |سر کند آن شهوت از عقل شریف|
  block
    block |هم‌چو شاخی که ببری از درخت|
    block |سر کند قوت ز شاخ نیک‌بخت|
  block
    block |چونک کردی دم او را آن طرف|
    block |گر رود پس پس رود تا مکتنف|
  block
    block |حبذا اسپان رام پیش‌رو|
    block |نه سپس‌رو نه حرونی را گرو|
  block
    block |گرم‌رو چون جسم موسی کلیم|
    block |تا به بحرینش چو پهنای گلیم|
  block
    block |هست هفصدساله راه آن حقب|
    block |که بکرد او عزم در سیران حب|
  block
    block |همت سیر تنش چون این بود|
    block |سیر جانش تا به علیین بود|
  block
    block |شهسواران در سباقت تاختند|
    block |خربطان در پایگه انداختند|