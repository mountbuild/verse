
block |جواب گفتن آن قاضی صوفی را|
  block
    block |گفت قاضی صوفیا خیره مشو|
    block |یک مثالی در بیان این شنو|
  block
    block |هم‌چنانک بی‌قراری عاشقان|
    block |حاصل آمد از قرار دلستان|
  block
    block |او چو که در ناز ثابت آمده|
    block |عاشقان چون برگها لرزان شده|
  block
    block |خندهٔ او گریه‌ها انگیخته|
    block |آب رویش آب روها ریخته|
  block
    block |این همه چون و چگونه چون زبد|
    block |بر سر دریای بی‌چون می‌تپد|
  block
    block |ضد و ندش نیست در ذات و عمل|
    block |زان بپوشیدند هستیها حلل|
  block
    block |ضد ضد را بود و هستی کی دهد|
    block |بلک ازو بگریزد و بیرون جهد|
  block
    block |ند چه بود مثل مثل نیک و بد|
    block |مثل مثل خویشتن را کی کند|
  block
    block |چونک دو مثل آمدند ای متقی|
    block |این چه اولیتر از آن در خالقی|
  block
    block |بر شمار برگ بستان ند و ضد|
    block |چون کفی بر بحر بی‌ضدست و ند|
  block
    block |بی‌چگونه بین تو برد و مات بحر|
    block |چون چگونه گنجد اندر ذات بحر|
  block
    block |کمترین لعبت او جان تست|
    block |این چگونه و چون جان کی شد درست|
  block
    block |پس چنان بحری که در هر قطر آن|
    block |از بدن ناشی‌تر آمد عقل و جان|
  block
    block |کی بگنجد در مضیق چند و چون|
    block |عقل کل آنجاست از لا یعلمون|
  block
    block |عقل گوید مر جسد را که ای جماد|
    block |بوی بردی هیچ از آن بحر معاد|
  block
    block |جسم گوید من یقین سایهٔ توم|
    block |یاری از سایه که جوید جان عم|
  block
    block |عقل گوید کین نه آن حیرت سراست|
    block |که سزا گستاخ‌تر از ناسزاست|
  block
    block |اندرینجا آفتاب انوری|
    block |خدمت ذره کند چون چاکری|
  block
    block |شیر این سو پیش آهو سر نهد|
    block |باز اینجا نزد تیهو پر نهد|
  block
    block |این ترا باور نیاید مصطفی|
    block |چون ز مسکینان همی‌جوید دعا|
  block
    block |گر بگویی از پی تعلیم بود|
    block |عین تجهیل از چه رو تفهیم بود|
  block
    block |بلک می‌داند که گنج شاهوار|
    block |در خرابیها نهد آن شهریار|
  block
    block |بدگمانی نعل معکوس ویست|
    block |گرچه هر جزویش جاسوس ویست|
  block
    block |بل حقیقت در حقیقت غرقه شد|
    block |زین سبب هفتاد بل صد فرقه شد|
  block
    block |با تو قلماشیت خواهم گفت هان|
    block |صوفیا خوش پهن بگشا گوش جان|
  block
    block |مر ترا هم زخم که آید ز آسمان|
    block |منتظر می‌باش خلعت بعد آن|
  block
    block |کو نه آن شاهست کت سیلی زند|
    block |پس نبخشد تاج و تخت مستند|
  block
    block |جمله دنیا را پر پشه بها|
    block |سیلیی را رشوت بی‌منتها|
  block
    block |گردنت زین طوق زرین جهان|
    block |چست در دزد و ز حق سیلی ستان|
  block
    block |آن قفاها که انبیا برداشتند|
    block |زان بلا سرهای خود افراشتند|
  block
    block |لیک حاضر باش در خود ای فتی|
    block |تا به خانه او بیابد مر ترا|
  block
    block |ورنه خلعت را برد او باز پس|
    block |که نیابیدم به خانه‌ش هیچ کس|