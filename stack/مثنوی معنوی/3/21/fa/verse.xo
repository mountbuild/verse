
block |آمن بودن بلعم باعور کی امتحانها کرد حضرت او را و از آنها روی سپید آمده بود|
  block
    block |بلعم باعور و ابلیس لعین|
    block |ز امتحان آخرین گشته مهین|
  block
    block |او بدعوی میل دولت می‌کند|
    block |معده‌اش نفرین سبلت می‌کند|
  block
    block |کانچ پنهان می‌کند پیدایش کن|
    block |سوخت ما را ای خدا رسواش کن|
  block
    block |جمله اجزای تنش خصم ویند|
    block |کز بهاری لافد ایشان در دیند|
  block
    block |لاف وا داد کرمها می‌کند|
    block |شاخ رحمت را ز بن بر می‌کند|
  block
    block |راستی پیش آر یا خاموش کن|
    block |وانگهان رحمت ببین و نوش کن|
  block
    block |آن شکم خصم سبال او شده|
    block |دست پنهان در دعا اندر زده|
  block
    block |کای خدا رسوا کن این لاف لئام|
    block |تا بجنبد سوی ما رحم کرام|
  block
    block |مستجاب آمد دعای آن شکم|
    block |شورش حاجت بزد بیرون علم|
  block
    block |گفت حق گر فاسقی و اهل صنم|
    block |چون مرا خوانی اجابتها کنم|
  block
    block |تو دعا را سخت گیر و می‌شخول|
    block |عاقبت برهاندت از دست غول|
  block
    block |چون شکم خود را به حضرت در سپرد|
    block |گربه آمد پوست آن دنبه ببرد|
  block
    block |از پس گربه دویدند او گریخت|
    block |کودک از ترس عتابش رنگ ریخت|
  block
    block |آمد اندر انجمن آن طفل خرد|
    block |آب روی مرد لافی را ببرد|
  block
    block |گفت آن دنبه که هر صبحی بدان|
    block |چرب می‌کردی لبان و سبلتان|
  block
    block |گربه آمد ناگهانش در ربود|
    block |بس دویدیم و نکرد آن جهد سود|
  block
    block |خنده آمد حاضران را از شگفت|
    block |رحمهاشان باز جنبیدن گرفت|
  block
    block |دعوتش کردند و سیرش داشتند|
    block |تخم رحمت در زمینش کاشتند|
  block
    block |او چو ذوق راستی دید از کرام|
    block |بی تکبر راستی را شد غلام|