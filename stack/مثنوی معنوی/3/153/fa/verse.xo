
block |ربودن عقاب موزهٔ مصطفی علیه السلام و بردن بر هوا و نگون کردن و از موزه مار سیاه فرو افتادن|
  block
    block |اندرین بودند کآواز صلا|
    block |مصطفی بشنید از سوی علا|
  block
    block |خواست آبی و وضو را تازه کرد|
    block |دست و رو را شست او زان آب سرد|
  block
    block |هر دو پا شست و به موزه کرد رای|
    block |موزه را بربود یک موزه‌ربای|
  block
    block |دست سوی موزه برد آن خوش‌خطاب|
    block |موزه را بربود از دستش عقاب|
  block
    block |موزه را اندر هوا برد او چو باد|
    block |پس نگون کرد و از آن ماری فتاد|
  block
    block |در فتاد از موزه یک مار سیاه|
    block |زان عنایت شد عقابش نیکخواه|
  block
    block |پس عقاب آن موزه را آورد باز|
    block |گفت هین بستان و رو سوی نماز|
  block
    block |از ضرورت کردم این گستاخیی|
    block |من ز ادب دارم شکسته‌شاخیی|
  block
    block |وای کو گستاخ پایی می‌نهد|
    block |بی ضرورت کش هوا فتوی دهد|
  block
    block |پس رسولش شکر کرد و گفت ما|
    block |این جفا دیدیم و بود این خود وفا|
  block
    block |موزه بربودی و من درهم شدم|
    block |تو غمم بردی و من در غم شدم|
  block
    block |گرچه هر غیبی خدا ما را نمود|
    block |دل در آن لحظه به خود مشغول بود|
  block
    block |گفت دور از تو که غفلت در تو رست|
    block |دیدنم آن غیب را هم عکس تست|
  block
    block |مار در موزه ببینم بر هوا|
    block |نیست از من عکس تست ای مصطفی|
  block
    block |عکس نورانی همه روشن بود|
    block |عکس ظلمانی همه گلخن بود|
  block
    block |عکس عبدالله همه نوری بود|
    block |عکس بیگانه همه کوری بود|
  block
    block |عکس هر کس را بدان ای جان ببین|
    block |پهلوی جنسی که خواهی می‌نشین|