
block |بیان آنک هرچه غفلت و غم و کاهلی و تاریکیست همه از تنست کی ارضی است و سفلی|
  block
    block |غفلت از تن بود چون تن روح شد|
    block |بیند او اسرار را بی هیچ بد|
  block
    block |چون زمین برخاست از جو فلک|
    block |نه شب و نه سایه باشد نه دلک|
  block
    block |هر کجا سایه‌ست و شب یا سایگه|
    block |از زمین باشد نه از افلاک و مه|
  block
    block |دود پیوسته هم از هیزم بود|
    block |نه ز آتشهای مستنجم بود|
  block
    block |وهم افتد در خطا و در غلط|
    block |عقل باشد در اصابتها فقط|
  block
    block |هر گرانی و کسل خود از تنست|
    block |جان ز خفت جمله در پریدنست|
  block
    block |روی سرخ از غلبه خونها بود|
    block |روی زرد از جنبش صفرا بود|
  block
    block |رو سپید از قوت بلغم بود|
    block |باشد از سودا که رو ادهم بود|
  block
    block |در حقیقت خالق آثار اوست|
    block |لیک جز علت نبیند اهل پوست|
  block
    block |مغز کو از پوستها آواره نیست|
    block |از طبیب و علت او را چاره نیست|
  block
    block |چون دوم بار آدمی‌زاده بزاد|
    block |پای خود بر فرق علتها نهاد|
  block
    block |علت اولی نباشد دین او|
    block |علت جزوی ندارد کین او|
  block
    block |می‌پرد چون آفتاب اندر افق|
    block |با عروس صدق و صورت چون تتق|
  block
    block |بلک بیرون از افق وز چرخها|
    block |بی مکان باشد چو ارواح و نهی|
  block
    block |بل عقول ماست سایه‌های او|
    block |می‌فتد چون سایه‌ها در پای او|
  block
    block |مجتهد هر گه که باشد نص‌شناس|
    block |اندر آن صورت نیندیشد قیاس|
  block
    block |چون نیابد نص اندر صورتی|
    block |از قیاس آنجا نماید عبرتی|