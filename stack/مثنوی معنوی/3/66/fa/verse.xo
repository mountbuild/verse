
block |رفتن مادران کودکان به عیادت اوستاد|
  block
    block |بامدادان آمدند آن مادران|
    block |خفته استا همچو بیمار گران|
  block
    block |هم عرق کرده ز بسیاری لحاف|
    block |سر ببسته رو کشیده در سجاف|
  block
    block |آه آهی می‌کند آهسته او|
    block |جملگان گشتند هم لا حول‌گو|
  block
    block |خیر باشد اوستاد این درد سر|
    block |جان تو ما را نبودست زین خبر|
  block
    block |گفت من هم بی‌خبر بودم ازین|
    block |آگهم مادر غران کردند هین|
  block
    block |من بدم غافل بشغل قال و قیل|
    block |بود در باطن چنین رنجی ثقیل|
  block
    block |چون بجد مشغول باشد آدمی|
    block |او ز دید رنج خود باشد عمی|
  block
    block |از زنان مصر یوسف شد سمر|
    block |که ز مشغولی بشد زیشان خبر|
  block
    block |پاره پاره کرده ساعدهای خویش|
    block |روح واله که نه پس بیند نه پیش|
  block
    block |ای بسا مرد شجاع اندر حراب|
    block |که ببرد دست یا پایش ضراب|
  block
    block |او همان دست آورد در گیر و دار|
    block |بر گمان آنک هست او بر قرار|
  block
    block |خود ببیند دست رفته در ضرر|
    block |خون ازو بسیار رفته بی‌خبر|