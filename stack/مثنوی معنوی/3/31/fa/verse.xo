
block |وصیت کردن عمران جفت خود را بعد  از مجامعت کی مرا ندیده باشی|
  block
    block |وا مگردان هیچ ازینها دم مزن|
    block |تا نیاید بر من و تو صد حزن|
  block
    block |عاقبت پیدا شود آثار این|
    block |چون علامتها رسید ای نازنین|
  block
    block |در زمان از سوی میدان نعره‌ها|
    block |می‌رسید از خلق و پر می‌شد هوا|
  block
    block |شاه از آن هیبت برون جست آن زمان|
    block |پابرهنه کین چه غلغلهاست هان|
  block
    block |از سوی میدان چه بانگست و غریو|
    block |کز نهیبش می‌رمد جنی و دیو|
  block
    block |گفت عمران شاه ما را عمر باد|
    block |قوم اسرائیلیانند از تو شاد|
  block
    block |از عطای شاه شادی می‌کنند|
    block |رقص می‌آرند و کفها می‌زنند|
  block
    block |گفت باشد کین بود اما ولیک|
    block |وهم و اندیشه مرا پر کرد نیک|