
block |تشبیه نص با قیاس|
  block
    block |نص وحی روح قدسی دان یقین|
    block |وان قیاس عقل جزوی تحت این|
  block
    block |عقل از جان گشت با ادراک و فر|
    block |روح او را کی شود زیر نظر|
  block
    block |لیک جان در عقل تاثیری کند|
    block |زان اثر آن عقل تدبیری کند|
  block
    block |نوح‌وار ار صدقی زد در تو روح|
    block |کو یم و کشتی و کو طوفان نوح|
  block
    block |عقل اثر را روح پندارد ولیک|
    block |نور خور از قرص خور دورست نیک|
  block
    block |زان به قرصی سالکی خرسند شد|
    block |تا ز نورش سوی قرص افکند شد|
  block
    block |زانک این نوری که اندر سافل است|
    block |نیست دایم روز و شب او آفل است|
  block
    block |وانک اندر قرص دارد باش و جا|
    block |غرقهٔ آن نور باشد دایما|
  block
    block |نه سحابش ره زند خود نه غروب|
    block |وا رهید او از فراق سینه کوب|
  block
    block |این‌چنین کس اصلش از افلاک بود|
    block |یا مبدل گشت گر از خاک بود|
  block
    block |زانک خاکی را نباشد تاب آن|
    block |که زند بر وی شعاعش جاودان|
  block
    block |گر زند بر خاک دایم تاب خور|
    block |آنچنان سوزد که ناید زو ثمر|
  block
    block |دایم اندر آب کار ماهی است|
    block |مار را با او کجا همراهی است|
  block
    block |لیک در که مارهای پر فن‌اند|
    block |اندرین یم ماهییها می‌کنند|
  block
    block |مکرشان گر خلق را شیدا کند|
    block |هم ز دریا تاسه‌شان رسوا کند|
  block
    block |واندرین یم ماهیان پر فن‌اند|
    block |مار را از سحر ماهی می‌کنند|
  block
    block |ماهیان قعر دریای جلال|
    block |بحرشان آموخته سحر حلال|
  block
    block |بس محال از تاب ایشان حال شد|
    block |نحس آنجا رفت و نیکوفال شد|
  block
    block |تا قیامت گر بگویم زین کلام|
    block |صد قیامت بگذرد وین ناتمام|