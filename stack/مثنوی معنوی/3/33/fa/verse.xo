
block |پیدا شدن استارهٔ موسی علیه السلام بر  آسمان و غریو منجمان در میدان|
  block
    block |بر فلک پیدا شد آن استاره‌اش|
    block |کوری فرعون و مکر و چاره‌اش|
  block
    block |روز شد گفتش که ای عمران برو|
    block |واقف آن غلغل و آن بانگ شو|
  block
    block |راند عمران جانب میدان و گفت|
    block |این چه غلغل بود شاهنشه نخفت|
  block
    block |هر منجم سر برهنه جامه‌پاک|
    block |همچو اصحاب عزا بوسیده خاک|
  block
    block |همچو اصحاب عزا آوازشان|
    block |بد گرفته از فغان و سازشان|
  block
    block |ریش و مو بر کنده رو بدریدگان|
    block |خاک بر سر کرده خون‌پر دیدگان|
  block
    block |گفت خیرست این چه آشوبست و حال|
    block |بد نشانی می‌دهد منحوس سال|
  block
    block |عذر آوردند و گفتند ای امیر|
    block |کرد ما را دست تقدیرش اسیر|
  block
    block |این همه کردیم و دولت تیره شد|
    block |دشمن شه هست گشت و چیره شد|
  block
    block |شب ستارهٔ آن پسر آمد عیان|
    block |کوری ما بر جبین آسمان|
  block
    block |زد ستارهٔ آن پیمبر بر سما|
    block |ما ستاره‌بار گشتیم از بکا|
  block
    block |با دل خوش شاد عمران وز نفاق|
    block |دست بر سر می‌بزد کاه الفراق|
  block
    block |کرد عمران خویش پر خشم و ترش|
    block |رفت چون دیوانگان بی عقل و هش|
  block
    block |خویشتن را اعجمی کرد و براند|
    block |گفته‌های بس خشن بر جمع خواند|
  block
    block |خویشتن را ترش و غمگین ساخت او|
    block |نردهای بازگونه باخت او|
  block
    block |گفتشان شاه مرا بفریفتید|
    block |از خیانت وز طمع نشکیفتید|
  block
    block |سوی میدان شاه را انگیختید|
    block |آب روی شاه ما را ریختید|
  block
    block |دست بر سینه زدیت اندر ضمان|
    block |شاه را ما فارغ آریم از غمان|
  block
    block |شاه هم بشنید و گفت ای خاینان|
    block |من بر آویزم شما را بی امان|
  block
    block |خویش را در مضحکه انداختم|
    block |مالها با دشمنان در باختم|
  block
    block |تا که امشب جمله اسرائیلیان|
    block |دور ماندند از ملاقات زنان|
  block
    block |مال رفت و آب رو و کار خام|
    block |این بود یاری و افعال کرام|
  block
    block |سالها ادرار و خلعت می‌برید|
    block |مملکتها را مسلم می‌خورید|
  block
    block |رایتان این بود و فرهنگ و نجوم|
    block |طبل‌خوارانید و مکارید و شوم|
  block
    block |من شما را بر درم و آتش زنم|
    block |بینی و گوش و لبانتان بر کنم|
  block
    block |من شما را هیزم آتش کنم|
    block |عیش رفته بر شما ناخوش کنم|
  block
    block |سجده کردند و بگفتند ای خدیو|
    block |گر یکی کرت ز ما چربید دیو|
  block
    block |سالها دفع بلاها کرده‌ایم|
    block |وهم حیران زانچ ماها کرده‌ایم|
  block
    block |فوت شد از ما و حملش شد پدید|
    block |نطفه‌اش جست و رحم اندر خزید|
  block
    block |لیک استغفار این روز ولاد|
    block |ما نگه داریم ای شاه و قباد|
  block
    block |روز میلادش رصد بندیم ما|
    block |تا نگردد فوت و نجهد این قضا|
  block
    block |گر نداریم این نگه ما را بکش|
    block |ای غلام رای تو افکار و هش|
  block
    block |تا بنه مه می‌شمرد او روز روز|
    block |تا نپرد تیر حکم خصم‌دوز|
  block
    block |بر قضا هر کو شبیخون آورد|
    block |سرنگون آید ز خون خود خورد|
  block
    block |چون زمین با آسمان خصمی کند|
    block |شوره گردد سر ز مرگی بر زند|
  block
    block |نقش با نقاش پنجه می‌زند|
    block |سبلتان و ریش خود بر می‌کند|