
block |وخامت کار آن مرغ کی ترک حزم کرد از حرص و هوا|
  block
    block |باز مرغی فوق دیواری نشست|
    block |دیده سوی دانه دامی ببست|
  block
    block |یک نظر او سوی صحرا می‌کند|
    block |یک نظر حرصش به دانه می‌کشد|
  block
    block |این نظر با آن نظر چالیش کرد|
    block |ناگهانی از خرد خالیش کرد|
  block
    block |باز مرغی کان تردد را گذاشت|
    block |زان نظر بر کند و بر صحرا گماشت|
  block
    block |شاد پر و بال او بخا له|
    block |تا امام جمله آزادان شد او|
  block
    block |هر که او را مقتدا سازد برست|
    block |در مقام امن و آزادی نشست|
  block
    block |زانک شاه حازمان آمد دلش|
    block |تا گلستان و چمن شد منزلش|
  block
    block |حزم ازو راضی و او راضی ز حزم|
    block |این چنین کن گر کنی تدبیر و عزم|
  block
    block |بارها در دام حرص افتاده‌ای|
    block |حلق خود را در بریدن داده‌ای|
  block
    block |بازت آن تواب لطف آزاد کرد|
    block |توبه پذرفت و شما را شاد کرد|
  block
    block |گفت ان عدتم کذا عدنا کذا|
    block |نحن زوجنا الفعال بالجزا|
  block
    block |چونک جفتی را بر خود آورم|
    block |آید آن را جفتش دوانه لاجرم|
  block
    block |جفت کردیم این عمل را با اثر|
    block |چون رسد جفتی رسد جفتی دگر|
  block
    block |چون رباید غارتی از جفت شوی|
    block |جفت می‌آید پس او شوی‌جوی|
  block
    block |بار دیگر سوی این دام آمدیت|
    block |خاک اندر دیدهٔ توبه زدیت|
  block
    block |بازتان تواب بگشاد از گره|
    block |گفت هین بگریز روی این سو منه|
  block
    block |باز چون پروانهٔ نسیان رسید|
    block |جانتان را جانب آتش کشید|
  block
    block |کم کن ای پروانه نسیان و شکی|
    block |در پر سوزیده بنگر تو یکی|
  block
    block |چون رهیدی شکر آن باشد که هیچ|
    block |سوی آن دانه نداری پیچ پیچ|
  block
    block |تا ترا چون شکر گویی بخشد او|
    block |روزیی بی دام و بی خوف عدو|
  block
    block |شکر آن نعمت که‌تان آزاد کرد|
    block |نعمت حق را بباید یاد کرد|
  block
    block |چند اندر رنجها و در بلا|
    block |گفتی از دامم رها ده ای خدا|
  block
    block |تا چنین خدمت کنم احسان کنم|
    block |خاک اندر دیدهٔ شیطان زنم|