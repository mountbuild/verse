
block |جمع آمدن عمران به مادر موسی و حامله شدن مادر موسی علیه‌السلام|
  block
    block |شب برفت و او بر آن درگاه خفت|
    block |نیم‌شب آمد پی دیدنش جفت|
  block
    block |زن برو افتاد و بوسید آن لبش|
    block |بر جهانیدش ز خواب اندر شبش|
  block
    block |گشت بیدار او و زن را دید خوش|
    block |بوسه باران کرده از لب بر لبش|
  block
    block |گفت عمران این زمان چون آمدی|
    block |گفت از شوق و قضای ایزدی|
  block
    block |در کشیدش در کنار از مهر مرد|
    block |بر نیامد با خود آن دم در نبرد|
  block
    block |جفت شد با او امانت را سپرد|
    block |پس بگفت ای زن نه این کاریست خرد|
  block
    block |آهنی بر سنگ زد زاد آتشی|
    block |آتشی از شاه و ملکش کین‌کشی|
  block
    block |من چو ابرم تو زمین موسی نبات|
    block |حق شه شطرنج و ما ماتیم مات|
  block
    block |مات و برد از شاه می‌دان ای عروس|
    block |آن مدان از ما مکن بر ما فسوس|
  block
    block |آنچ این فرعون می‌ترسد ازو|
    block |هست شد این دم که گشتم جفت تو|