
block |پاسخ فرعون موسی را علیه السلام|
  block
    block |گفت فرعونش ورق درحکم ماست|
    block |دفتر و دیوان حکم این دم مراست|
  block
    block |مر مرا بخریده‌اند اهل جهان|
    block |از همه عاقلتری تو ای فلان|
  block
    block |موسیا خود را خریدی هین برو|
    block |خویشتن کم بین به خود غره مشو|
  block
    block |جمع آرم ساحران دهر را|
    block |تا که جهل تو نمایم شهر را|
  block
    block |این نخواهد شد بروزی و دو روز|
    block |مهلتم ده تا چهل روز تموز|