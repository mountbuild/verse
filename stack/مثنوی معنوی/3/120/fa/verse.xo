
block |صفت خرمی شهر اهل سبا و ناشکری ایشان|
  block
    block |اصلشان بد بود آن اهل سبا|
    block |می‌رمیدندی ز اسباب لقا|
  block
    block |دادشان چندان ضیاع و باغ و راغ|
    block |از چپ و از راست از بهر فراغ|
  block
    block |بس که می‌افتاد از پری ثمار|
    block |تنگ می‌شد معبر ره بر گذار|
  block
    block |آن نثار میوه ره را می‌گرفت|
    block |از پری میوه ره‌رو در شگفت|
  block
    block |سله بر سر در درختستانشان|
    block |پر شدی ناخواست از میوه‌فشان|
  block
    block |باد آن میوه فشاندی نه کسی|
    block |پر شدی زان میوه دامنها بسی|
  block
    block |خوشه‌های زفت تا زیر آمده|
    block |بر سر و روی رونده می‌زده|
  block
    block |مرد گلخن‌تاب از پری زر|
    block |بسته بودی در میان زرین کمر|
  block
    block |سگ کلیچه کوفتی در زیر پا|
    block |تخمه بودی گرگ صحرا از نوا|
  block
    block |گشته آمن شهر و ده از دزد و گرگ|
    block |بز نترسیدی هم از گرگ سترگ|
  block
    block |گر بگویم شرح نعمتهای قوم|
    block |که زیادت می‌شد آن یوما بیوم|
  block
    block |مانع آید از سخنهای مهم|
    block |انبیا بردند امر فاستقم|