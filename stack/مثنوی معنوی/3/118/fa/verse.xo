
block |قصهٔ اهل سبا و حماقت ایشان و اثر ناکردن  نصیحت انبیا در احمقان|
  block
    block |یادم آمد قصهٔ اهل سبا|
    block |کز دم احمق صباشان شد وبا|
  block
    block |آن سبا ماند به شهر بس کلان|
    block |در فسانه بشنوی از کودکان|
  block
    block |کودکان افسانه‌ها می‌آورند|
    block |درج در افسانه‌شان بس سر و پند|
  block
    block |هزلها گویند در افسانه‌ها|
    block |گنج می‌جو در همه ویرانه‌ها|
  block
    block |بود شهری بس عظیم و مه ولی|
    block |قدر او قدر سکره بیش نی|
  block
    block |بس عظیم و بس فراخ و بس دراز|
    block |سخت زفت زفت اندازهٔ پیاز|
  block
    block |مردم ده شهر مجموع اندرو|
    block |لیک جمله سه تن ناشسته‌رو|
  block
    block |اندرو خلق و خلایق بی‌شمار|
    block |لیک آن جمله سه خام پخته‌خوار|
  block
    block |جان ناکرده به جانان تاختن|
    block |گر هزارانست باشد نیم تن|
  block
    block |آن یکی بس دور بین و دیده‌کور|
    block |از سلیمان کور و دیده پای مور|
  block
    block |و آن دگر بس تیزگوش و سخت کر|
    block |گنج و در وی نیست یک جو سنگ زر|
  block
    block |وآن دگر عور و برهنه لاشه‌باز|
    block |لیک دامنهای جامهٔ او دراز|
  block
    block |گفت کور اینک سپاهی می‌رسند|
    block |من همی‌بینم که چه قومند و چند|
  block
    block |گفت کر آری شنودم بانگشان|
    block |که چه می‌گویند پیدا و نهان|
  block
    block |آن برهنه گفت ترسان زین منم|
    block |که ببرند از درازی دامنم|
  block
    block |کور گفت اینک به نزدیک آمدند|
    block |خیز بگریزیم پیش از زخم و بند|
  block
    block |کر همی‌گوید که آری مشغله|
    block |می‌شود نزدیکتر یاران هله|
  block
    block |آن برهنه گفت آوه دامنم|
    block |از طمع برند و من ناآمنم|
  block
    block |شهر را هشتند و بیرون آمدند|
    block |در هزیمت در دهی اندر شدند|
  block
    block |اندر آن ده مرغ فربه یافتند|
    block |لیک ذرهٔ گوشت بر وی نه نژند|
  block
    block |مرغ مردهٔ خشک وز زخم کلاغ|
    block |استخوانها زار گشته چون پناغ|
  block
    block |زان همی‌خوردند چون از صید شیر|
    block |هر یکی از خوردنش چون پیل سیر|
  block
    block |هر سه زان خوردند و بس فربه شدند|
    block |چون سه پیل بس بزرگ و مه شدند|
  block
    block |آنچنان کز فربهی هر یک جوان|
    block |در نگنجیدی ز زفتی در جهان|
  block
    block |با چنین گبزی و هفت اندام زفت|
    block |از شکاف در برون جستند و رفت|
  block
    block |راه مرگ خلق ناپیدا رهیست|
    block |در نظر ناید که آن بی‌جا رهیست|
  block
    block |نک پیاپی کاروانها مقتفی|
    block |زین شکاف در که هست آن مختفی|
  block
    block |بر در ار جویی نیابی آن شکاف|
    block |سخت ناپیدا و زو چندین زفاف|