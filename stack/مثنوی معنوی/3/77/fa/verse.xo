
block |اجتماع اجزای خر عزیر علیه السلام بعد از پوسیدن باذن الله و درهم مرکب شدن پیش چشم عزیر علیه السلام|
  block
    block |هین عزیرا در نگر اندر خرت|
    block |که بپوسیدست و ریزیده برت|
  block
    block |پیش تو گرد آوریم اجزاش را|
    block |آن سر و دم و دو گوش و پاش را|
  block
    block |دست نه و جزو برهم می‌نهد|
    block |پاره‌ها را اجتماعی می‌دهد|
  block
    block |در نگر در صنعت پاره‌زنی|
    block |کو همی‌دوزد کهن بی سوزنی|
  block
    block |ریسمان و سوزنی نه وقت خرز|
    block |آنچنان دوزد که پیدا نیست درز|
  block
    block |چشم بگشا حشر را پیدا ببین|
    block |تا نماند شبهه‌ات در یوم دین|
  block
    block |تا ببینی جامعی‌ام را تمام|
    block |تا نلرزی وقت مردن ز اهتمام|
  block
    block |همچنانک وقت خفتن آمنی|
    block |از فوات جمله حسهای تنی|
  block
    block |بر حواس خود نلرزی وقت خواب|
    block |گرچه می‌گردد پریشان و خراب|