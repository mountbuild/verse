
block |تشبیه بند و دام قضا به صورت  پنهان به اثر پیدا|
  block
    block |بینی اندر دلق مهتر زاده‌ای|
    block |سر برهنه در بلا افتاده‌ای|
  block
    block |در هوای نابکاری سوخته|
    block |اقمشه و املاک خود بفروخته|
  block
    block |خان و مان رفته شده بدنام و خوار|
    block |کام دشمن می‌رود ادبیروار|
  block
    block |زاهدی بیند بگوید ای کیا|
    block |همتی می‌دار از بهر خدا|
  block
    block |کاندرین ادبار زشت افتاده‌ام|
    block |مال و زر و نعمت از کف داده‌ام|
  block
    block |همتی تا بوک من زین وا رهم|
    block |زین گل تیره بود که بر جهم|
  block
    block |این دعا می‌خواهد او از عام و خاص|
    block |کالخلاص و الخلاص و الخلاص|
  block
    block |دست باز و پای باز و بند نی|
    block |نه موکل بر سرش نه آهنی|
  block
    block |از کدامین بند می‌جویی خلاص|
    block |وز کدامین حبس می‌جویی مناص|
  block
    block |بند تقدیر و قضای مختفی|
    block |کی نبیند آن به جز جان صفی|
  block
    block |گرچه پیدا نیست آن در مکمنست|
    block |بتر از زندان و بند آهنست|
  block
    block |زانک آهنگر مر آن را بشکند|
    block |حفره گر هم خشت زندان بر کند|
  block
    block |ای عجب این بند پنهان گران|
    block |عاجز از تکسیر آن آهنگران|
  block
    block |دیدن آن بند احمد را رسد|
    block |بر گلوی بسته حبل من مسد|
  block
    block |دید بر پشت عیال بولهب|
    block |تنگ هیزم گفت حمالهٔ حطب|
  block
    block |حبل و هیزم را جز او چشمی ندید|
    block |که پدید آید برو هر ناپدید|
  block
    block |باقیانش جمله تاویلی کنند|
    block |کین ز بیهوشیست و ایشان هوشمند|
  block
    block |لیک از تاثیر آن پشتش دوتو|
    block |گشته و نالان شده او پیش تو|
  block
    block |که دعایی همتی تا وا رهم|
    block |تا ازین بند نهان بیرون جهم|
  block
    block |آنک بیند این علامتها پدید|
    block |چون نداند او شقی را از سعید|
  block
    block |داند و پوشد بامر ذوالجلال|
    block |که نباشد کشف راز حق حلال|
  block
    block |این سخن پایان ندارد آن فقیر|
    block |از مجاعت شد زبون و تن اسیر|