
block |قصهٔ اهل سبا و طاغی کردن نعمت ایشان را و  در رسیدن شومی طغیان و کفران در ایشان و بیان فضیلت شکر و وفا|
  block
    block |تو نخواندی قصهٔ اهل سبا|
    block |یا بخواندی و ندیدی جز صدا|
  block
    block |از صدا آن کوه خود آگاه نیست|
    block |سوی معنی هوش که را راه نیست|
  block
    block |او همی بانگی کند بی گوش و هوش|
    block |چون خمش کردی تو او هم شد خموش|
  block
    block |داد حق اهل سبا را بس فراغ|
    block |صد هزاران قصر و ایوانها و باغ|
  block
    block |شکر آن نگزاردند آن بد رگان|
    block |در وفا بودند کمتر از سگان|
  block
    block |مر سگی را لقمهٔ نانی ز در|
    block |چون رسد بر در همی‌بندد کمر|
  block
    block |پاسبان و حارس در می‌شود|
    block |گرچه بر وی جور و سختی می‌رود|
  block
    block |هم بر آن در باشدش باش و قرار|
    block |کفر دارد کرد غیری اختیار|
  block
    block |ور سگی آید غریبی روز و شب|
    block |آن سگانش می‌کنند آن دم ادب|
  block
    block |که برو آنجا که اول منزلست|
    block |حق آن نعمت گروگان دلست|
  block
    block |می‌گزندش که برو بر جای خویش|
    block |حق آن نعمت فرو مگذار بیش|
  block
    block |از در دل و اهل دل آب حیات|
    block |چند نوشیدی و وا شد چشمهات|
  block
    block |بس غذای سکر و وجد و بی‌خودی|
    block |از در اهل دلان بر جان زدی|
  block
    block |باز این در را رها کردی ز حرص|
    block |گرد هر دکان همی‌گردی ز حرص|
  block
    block |بر در آن منعمان چرب‌دیگ|
    block |می‌دوی بهر ثرید مردریگ|
  block
    block |چربش اینجا دان که جان فربه شود|
    block |کار نااومید اینجا به شود|