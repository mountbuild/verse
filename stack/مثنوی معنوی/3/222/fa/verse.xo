
block |جذب معشوق عاشق را من حیث لا یعمله العاشق و لا یرجوه و لا یخطر بباله و لا یظهر من ذلک الجذب اثر فی العاشق الا الخوف الممزوج بالیاس مع دوام الطلب|
  block
    block |آمدیم اینجا که در صدر جهان|
    block |گر نبودی جذب آن عاشق نهان|
  block
    block |ناشکیباکی بدی او از فراق|
    block |کی دوان باز آمدی سوی وثاق|
  block
    block |میل معشوقان نهانست و ستیر|
    block |میل عاشق با دو صد طبل و نفیر|
  block
    block |یک حکایت هست اینجا ز اعتبار|
    block |لیک عاجز شد بخاری ز انتظار|
  block
    block |ترک آن کردیم کو در جست و جوست|
    block |تاکه پیش از مرگ بیند روی دوست|
  block
    block |تا رهد از مرگ تا یابد نجات|
    block |زانک دید دوستست آب حیات|
  block
    block |هر که دید او نباشد دفع مرگ|
    block |دوست نبود که نه میوه‌ستش نه برگ|
  block
    block |کار آن کارست ای مشتاق مست|
    block |کاندر آن کار ار رسد مرگت خوشست|
  block
    block |شد نشان صدق ایمان ای جوان|
    block |آنک آید خوش ترا مرگ اندر آن|
  block
    block |گر نشد ایمان تو ای جان چنین|
    block |نیست کامل رو بجو اکمال دین|
  block
    block |هر که اندر کار تو شد مرگ‌دوست|
    block |بر دل تو بی کراهت دوست اوست|
  block
    block |چون کراهت رفت آن خود مرگ نیست|
    block |صورت مرگست و نقلان کردنیست|
  block
    block |چون کراهت رفت مردن نفع شد|
    block |پس درست آید که مردن دفع شد|
  block
    block |دوست حقست و کسی کش گفت او|
    block |که توی آن من و من آن تو|
  block
    block |گوش دار اکنون که عاشق می‌رسد|
    block |بسته عشق او را به حبل من مسد|
  block
    block |چون بدید او چهرهٔ صدر جهان|
    block |گوییا پریدش از تن مرغ جان|
  block
    block |همچو چوب خشک افتاد آن تنش|
    block |سرد شد از فرق جان تا ناخنش|
  block
    block |هرچه کردند از بخور و از گلاب|
    block |نه بجنبید و نه آمد در خطاب|
  block
    block |شاه چون دید آن مزعفر روی او|
    block |پس فرود آمد ز مرکب سوی او|
  block
    block |گفت عاشق دوست می‌جوید بتفت|
    block |چونک معشوق آمد آن عاشق برفت|
  block
    block |عاشق حقی و حق آنست کو|
    block |چون بیاید نبود از تو تای مو|
  block
    block |صد چو تو فانیست پیش آن نظر|
    block |عاشقی بر نفی خود خواجه مگر|
  block
    block |سایه‌ای و عاشقی بر آفتاب|
    block |شمس آید سایه لا گردد شتاب|