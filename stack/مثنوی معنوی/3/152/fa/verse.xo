
block |آمدن آن زن کافر با طفل شیرخواره به نزدیک مصطفی علیه السلام و ناطق شدن عیسی‌وار به معجزات رسول صلی الله علیه و سلم|
  block
    block |هم از آن ده یک زنی از کافران|
    block |سوی پیغامبر دوان شد ز امتحان|
  block
    block |پیش پیغامبر در آمد با خمار|
    block |کودکی دو ماه زن را بر کنار|
  block
    block |گفت کودک سلم الله علیک|
    block |یا رسول الله قد جئنا الیک|
  block
    block |مادرش از خشم گفتش هی خموش|
    block |کیت افکند این شهادت را بگوش|
  block
    block |این کیت آموخت ای طفل صغیر|
    block |که زبانت گشت در طفلی جریر|
  block
    block |گفت حق آموخت آنگه جبرئیل|
    block |در بیان با جبرئیلم من رسیل|
  block
    block |گفت کو گفتا که بالای سرت|
    block |می‌نبینی کن به بالا منظرت|
  block
    block |ایستاده بر سر تو جبرئیل|
    block |مر مرا گشته به صد گونه دلیل|
  block
    block |گفت می‌بینی تو گفتا که بلی|
    block |بر سرت تابان چو بدری کاملی|
  block
    block |می‌بیاموزد مرا وصف رسول|
    block |زان علوم می‌رهاند زین سفول|
  block
    block |پس رسولش گفت ای طفل رضیع|
    block |چیست نامت باز گو و شو مطیع|
  block
    block |گفت نامم پیش حق عبدالعزیز|
    block |عبد عزی پیش این یک مشت حیز|
  block
    block |من ز عزی پاک و بیزار و بری|
    block |حق آنک دادت این پیغامبری|
  block
    block |کودک دو ماهه همچون ماه بدر|
    block |درس بالغ گفته چون اصحاب صدر|
  block
    block |پس حنوط آن دم ز جنت در رسید|
    block |تا دماغ طفل و مادر بو کشید|
  block
    block |هر دو می‌گفتند کز خوف سقوط|
    block |جان سپردن به برین بوی حنوط|
  block
    block |آن کسی را کش معرف حق بود|
    block |جامد و نامیش صد صدق زند|
  block
    block |آنکسی را کش خدا حافظ بود|
    block |مرغ و ماهی مر ورا حارس شود|