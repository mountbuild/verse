
block |عشق جالینوس برین حیات دنیا بود کی هنر او همینجا بکار می‌آید هنری نورزیده است کی در آن بازار بکار آید آنجا خود را به عوام یکسان می‌بیند|
  block
    block |آنچنانک گفت جالینوس راد|
    block |از هوای این جهان و از مراد|
  block
    block |راضیم کز من بماند نیم جان|
    block |که ز کون استری بینم جهان|
  block
    block |گربه می‌بیند بگرد خود قطار|
    block |مرغش آیس گشته بودست از مطار|
  block
    block |یا عدم دیدست غیر این جهان|
    block |در عدم نادیده او حشری نهان|
  block
    block |چون جنین کش می‌کشد بیرون کرم|
    block |می‌گریزد او سپس سوی شکم|
  block
    block |لطف رویش سوی مصدر می‌کند|
    block |او مقر در پشت مادر می‌کند|
  block
    block |که اگر بیرون فتم زین شهر و کام|
    block |ای عجب بینم بدیده این مقام|
  block
    block |یا دری بودی در آن شهر وخم|
    block |که نظاره کردمی اندر رحم|
  block
    block |یا چو چشمهٔ سوزنی راهم بدی|
    block |که ز بیرونم رحم دیده شدی|
  block
    block |آن جنین هم غافلست از عالمی|
    block |همچو جالینوس او نامحرمی|
  block
    block |اونداند کن رطوباتی که هست|
    block |آن مدد از عالم بیرونیست|
  block
    block |آنچنانک چار عنصر در جهان|
    block |صد مدد آرد ز شهر لامکان|
  block
    block |آب و دانه در قفس گر یافتست|
    block |آن ز باغ و عرصه‌ای درتافتست|
  block
    block |جانهای انبیا بینند باغ|
    block |زین قفس در وقت نقلان و فراغ|
  block
    block |پس ز جالینوس و عالم فارغند|
    block |همچو ماه اندر فلکها بازغند|
  block
    block |ور ز جالینوس این گفت افتراست|
    block |پس جوابم بهر جالینوس نیست|
  block
    block |این جواب آنکس آمد کین بگفت|
    block |که نبودستش دل پر نور جفت|
  block
    block |مرغ جانش موش شد سوراخ‌جو|
    block |چون شنید از گربگان او عرجوا|
  block
    block |زان سبب جانش وطن دید و قرار|
    block |اندرین سوراخ دنیا موش‌وار|
  block
    block |هم درین سوراخ بنایی گرفت|
    block |درخور سوراخ دانایی گرفت|
  block
    block |پیشه‌هایی که مرورا در مزید|
    block |کاندرین سوراخ کار آید گزید|
  block
    block |زانک دل بر کند از بیرون شدن|
    block |بسته شد راه رهیدن از بدن|
  block
    block |عنکبوت ار طبع عنقا داشتی|
    block |از لعابی خیمه کی افراشتی|
  block
    block |گربه کرده چنگ خود اندر قفس|
    block |نام چنگش درد و سرسام و مغص|
  block
    block |گربه مرگست و مرض چنگال او|
    block |می‌زند بر مرغ و پر و بال او|
  block
    block |گوشه گوشه می‌جهد سوی دوا|
    block |مرگ چون قاضیست و رنجوری گوا|
  block
    block |چون پیادهٔ قاضی آمد این گواه|
    block |که همی‌خواند ترا تا حکم گاه|
  block
    block |مهلتی می‌خواهی از وی در گریز|
    block |گر پذیرد شد و گرنه گفت خیز|
  block
    block |جستن مهلت دوا و چاره‌ها|
    block |که زنی بر خرقهٔ تن پاره‌ها|
  block
    block |عاقبت آید صباحی خشم‌وار|
    block |چند باشد مهلت آخر شرم دار|
  block
    block |عذر خود از شه بخواه ای پرحسد|
    block |پیش از آنک آنچنان روزی رسد|
  block
    block |وانک در ظلمت براند بارگی|
    block |برکند زان نور دل یکبارگی|
  block
    block |می‌گریزد از گوا و مقصدش|
    block |کان گوا سوی قضا می‌خواندش|