
block |مثل در بیان آنک حیرت مانع بحث و فکرتست|
  block
    block |آن یکی مرد دومو آمد شتاب|
    block |پیش یک آیینه دار مستطاب|
  block
    block |گفت از ریشم سپیدی کن جدا|
    block |که عروس نو گزیدم ای فتی|
  block
    block |ریش او ببرید و کل پیشش نهاد|
    block |گفت تو بگزین مرا کاری فتاد|
  block
    block |این سؤال وآن جوابست آن گزین|
    block |که سر اینها ندارد درد دین|
  block
    block |آن یکی زد سیلیی مر زید را|
    block |حمله کرد او هم برای کید را|
  block
    block |گفت سیلی‌زن سؤالت می‌کنم|
    block |پس جوابم گوی وانگه می‌زنم|
  block
    block |بر قفای تو زدم آمد طراق|
    block |یک سؤالی دارم اینجا در وفاق|
  block
    block |این طراق از دست من بودست یا|
    block |از قفاگاه تو ای فخر کیا|
  block
    block |گفت از درد این فراغت نیستم|
    block |که درین فکر و تفکر بیستم|
  block
    block |تو که بی‌دردی همی اندیش این|
    block |نیست صاحب‌درد را این فکر هین|