
block |قصهٔ دقوقی رحمة الله علیه و کراماتش|
  block
    block |آن دقوقی داشت خوش دیباجه‌ای|
    block |عاشق و صاحب کرامت خواجه‌ای|
  block
    block |در زمین می‌شد چو مه بر آسمان|
    block |شب‌روان راگشته زو روشن روان|
  block
    block |در مقامی مسکنی کم ساختی|
    block |کم دو روز اندر دهی انداختی|
  block
    block |گفت در یک خانه گر باشم دو روز|
    block |عشق آن مسکن کند در من فروز|
  block
    block |غرة المسکن احاذره انا|
    block |انقلی یا نفس سیری للغنا|
  block
    block |لا اعود خلق قلبی بالمکان|
    block |کی یکون خالصا فی الامتحان|
  block
    block |روز اندر سیر بد شب در نماز|
    block |چشم اندر شاه باز او همچو باز|
  block
    block |منقطع از خلق نه از بد خوی|
    block |منفرد از مرد و زن نه از دوی|
  block
    block |مشفقی خلق و نافع همچو آب|
    block |خوش شفعیی و دعااش مستجاب|
  block
    block |نیک و بد را مهربان و مستقر|
    block |بهتر از مادر شهی‌تر از پدر|
  block
    block |گفت پیغامبر شما را ای مهان|
    block |چون پدر هستم شفیق و مهربان|
  block
    block |زان سبب که جمله اجزای منید|
    block |جزو را از کل چرا بر می‌کنید|
  block
    block |جزو از کل قطع شد بی کار شد|
    block |عضو از تن قطع شد مردار شد|
  block
    block |تا نپیوندد بکل بار دگر|
    block |مرده باشد نبودش از جان خبر|
  block
    block |ور بجنبد نیست آن را خود سند|
    block |عضو نو ببریده هم جنبش کند|
  block
    block |جزو ازین کل گر برد یکسو رود|
    block |این نه آن کلست کو ناقص شود|
  block
    block |قطع و وصل او نیاید در مقال|
    block |چیز ناقص گفته شد بهر مثال|