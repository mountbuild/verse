
block |جمع و توفیق میان نفی و اثبات یک چیز از روی نسبت و اختلاف جهت|
  block
    block |نفی آن یک چیز و اثباتش رواست|
    block |چون جهت شد مختلف نسبت دوتاست|
  block
    block |ما رمیت اذ رمیت از نسبتست|
    block |نفی و اثباتست و هر دو مثبتست|
  block
    block |آن تو افکندی چو بر دست تو بود|
    block |تو نه افکندی که قوت حق نمود|
  block
    block |زور آدم‌زاد را حدی بود|
    block |مشت خاک اشکست لشکر کی شود|
  block
    block |مشت مشت تست و افکندن ز ماست|
    block |زین دو نسبت نفی و اثباتش رواست|
  block
    block |یعرفون الانبیا اضدادهم|
    block |مثل ما لا یشتبه اولادهم|
  block
    block |همچو فرزندان خود دانندشان|
    block |منکران با صد دلیل و صد نشان|
  block
    block |لیک از رشک و حسد پنهان کنند|
    block |خویشتن را بر ندانم می‌زنند|
  block
    block |پس چو یعرف گفت چون جای دگر|
    block |گفت لایعرفهم غیری فذر|
  block
    block |انهم تحت قبابی کامنون|
    block |جز که یزدانشان نداند ز آزمون|
  block
    block |هم بنسبت گیر این مفتوح را|
    block |که بدانی و ندانی نوح را|