
block |پیدا شدن روح القدس بصورت آدمی بر مریم بوقت برهنگی و غسل کردن و پناه گرفتن بحق تعالی|
  block
    block |همچو مریم گوی پیش از فوت ملک|
    block |نقش را کالعوذ بالرحمن منک|
  block
    block |دید مریم صورتی بس جان‌فزا|
    block |جان‌فزایی دلربایی در خلا|
  block
    block |پیش او بر رست از روی زمین|
    block |چون مه وخورشید آن روح الامین|
  block
    block |از زمین بر رست خوبی بی‌نقاب|
    block |آنچنان کز شرق روید آفتاب|
  block
    block |لرزه بر اعضای مریم اوفتاد|
    block |کو برهنه بود و ترسید از فساد|
  block
    block |صورتی که یوسف ار دیدی عیان|
    block |دست از حیرت بریدی چو زنان|
  block
    block |همچو گل پیشش برویید آن ز گل|
    block |چون خیالی که بر آرد سر ز دل|
  block
    block |گشت بی‌خود مریم و در بی‌خودی|
    block |گفت بجهم در پناه ایزدی|
  block
    block |زانک عادت کرده بود آن پاک‌جیب|
    block |در هزیمت رخت بردن سوی غیب|
  block
    block |چون جهان را دید ملکی بی‌قرار|
    block |حازمانه ساخت زان حضرت حصار|
  block
    block |تا به گاه مرگ حصنی باشدش|
    block |که نیابد خصم راه مقصدش|
  block
    block |از پناه حق حصاری به ندید|
    block |یورتگه نزدیک آن دز برگزید|
  block
    block |چون بدید آن غمزه‌های عقل‌سوز|
    block |که ازو می‌شد جگرها تیردوز|
  block
    block |شاه و لشکر حلقه در گوشش شده|
    block |خسروان هوش بیهوشش شده|
  block
    block |صد هزاران شاه مملوکش برق|
    block |صد هزاران بدر را داده به دق|
  block
    block |زهره نی مر زهره را تا دم زند|
    block |عقل کلش چون ببیند کم زند|
  block
    block |من چگویم که مرا در دوخته‌ست|
    block |دمگهم را دمگه او سوخته‌ست|
  block
    block |دود آن نارم دلیلم من برو|
    block |دور از آن شه باطل ما عبروا|
  block
    block |خود نباشد آفتابی را دلیل|
    block |جز که نور آفتاب مستطیل|
  block
    block |سایه کی بود تا دلیل او بود|
    block |این بستش کع ذلیل او بود|
  block
    block |این جلالت در دلالت صادقست|
    block |جمله ادراکات پس او سابقست|
  block
    block |جمله ادراکات بر خرهای لنگ|
    block |او سوار باد پران چون خدنگ|
  block
    block |گر گریزد کس نیابد گرد شه|
    block |ور گریزند او بگیرد پیش ره|
  block
    block |جمله ادراکات را آرام نی|
    block |وقت میدانست وقت جام نی|
  block
    block |آن یکی وهمی چو بازی می‌پرد|
    block |وآن دگر چون تیر معبر می‌درد|
  block
    block |وان دگر چون کشتی با بادبان|
    block |وآن دگر اندر تراجع هر زمان|
  block
    block |چون شکاری می‌نمایدشان ز دور|
    block |جمله حمله می‌فزایند آن طیور|
  block
    block |چونک ناپیدا شود حیران شوند|
    block |همچو جغدان سوی هر ویران شوند|
  block
    block |منتظر چشمی به هم یک چشم باز|
    block |تا که پیدا گردد آن صید به ناز|
  block
    block |چون بماند دیر گویند از ملال|
    block |صید بود آن خود عجب یا خود خیال|
  block
    block |مصلحت آنست تا یک ساعتی|
    block |قوتی گیرند و زور از راحتی|
  block
    block |گر نبودی شب همه خلقان ز آز|
    block |خویشتن را سوختندی ز اهتزاز|
  block
    block |از هوس وز حرص سود اندوختن|
    block |هر کسی دادی بدن را سوختن|
  block
    block |شب پدید آید چو گنج رحمتی|
    block |تا رهند ازحرص خود یکساعتی|
  block
    block |چونک قبضی آیدت ای راه‌رو|
    block |آن صلاح تست آتش دل مشو|
  block
    block |زآنک در خرجی در آن بسط و گشاد|
    block |خرج را دخلی بباید زاعتداد|
  block
    block |گر هماره فصل تابستان بدی|
    block |سوزش خورشید در بستان شدی|
  block
    block |منبتش را سوختی از بیخ و بن|
    block |که دگر تازه نگشتی آن کهن|
  block
    block |گر ترش‌رویست آن دی مشفق است|
    block |صیف خندانست اما محرقست|
  block
    block |چونک قبض آید تو در وی بسط بین|
    block |تازه باش و چین میفکن در جبین|
  block
    block |کودکان خندان و دانایان ترش|
    block |غم جگر را باشد و شادی ز شش|
  block
    block |چشم کودک همچو خر در آخرست|
    block |چشم عاقل در حساب آخرست|
  block
    block |او در آخر چرب می‌بیند علف|
    block |وین ز قصاب آخرش بیند تلف|
  block
    block |آن علف تلخست کین قصاب داد|
    block |بهر لحم ما ترازویی نهاد|
  block
    block |رو ز حکمت خور علف کان را خدا|
    block |بی غرض دادست از محض عطا|
  block
    block |فهم نان کردی نه حکمت ای رهی|
    block |زانچ حق گفتت کلوا من رزقه|
  block
    block |رزق حق حکمت بود در مرتبت|
    block |کان گلوگیرت نباشد عاقبت|
  block
    block |این دهان بستی دهانی باز شد|
    block |کو خورندهٔ لقمه‌های راز شد|
  block
    block |گر ز شیر دیو تن را وابری|
    block |در فطام اوبسی نعمت خوردی|
  block
    block |ترک‌جوشش شرح کردم نیم‌خام|
    block |از حکیم غزنوی بشنو تمام|
  block
    block |در الهی‌نامه گوید شرح این|
    block |آن حکیم غیب و فخرالعارفین|
  block
    block |غم خور و نان غم‌افزایان مخور|
    block |زانک عاقل غم خورد کودک شکر|
  block
    block |قند شادی میوهٔ باغ غمست|
    block |این فرح زخمست وآن غم مرهمست|
  block
    block |غم چو بینی در کنارش کش به عشق|
    block |از سر ربوه نظر کن در دمشق|
  block
    block |عاقل از انگور می بیند همی|
    block |عاشق از معدوم شی بیند همی|
  block
    block |جنگ می‌کردند حمالان پریر|
    block |تو مکش تا من کشم حملش چو شیر|
  block
    block |زانک زان رنجش همی‌دیدند سود|
    block |حمل را هر یک ز دیگر می‌ربود|
  block
    block |مزد حق کو مزد آن بی‌مایه کو|
    block |این دهد گنجیت مزد و آن تسو|
  block
    block |گنج زری که چو خسپی زیر ریگ|
    block |با تو باشد ان نباشد مردریگ|
  block
    block |پیش پیش آن جنازه‌ت می‌دود|
    block |مونس گور و غریبی می‌شود|
  block
    block |بهر روز مرگ این دم مرده باش|
    block |تا شوی با عشق سرمد خواجه‌تاش|
  block
    block |صبر می‌بیند ز پردهٔ اجتهاد|
    block |روی چون گلنار و زلفین مراد|
  block
    block |غم چو آیینه‌ست پیش مجتهد|
    block |کاندرین ضد می‌نماید روی ضد|
  block
    block |بعد ضد رنج آن ضد دگر|
    block |رو دهد یعنی گشاد و کر و فر|
  block
    block |این دو وصف از پنجهٔ دستت ببین|
    block |بعد قبض مشت بسط آید یقین|
  block
    block |پنجه را گر قبض باشد دایما|
    block |یا همه بسط او بود چون مبتلا|
  block
    block |زین دو وصفش کار و مکسب منتظم|
    block |چون پر مرغ این دو حال او را مهم|
  block
    block |چونک مریم مضطرب شد یک زمان|
    block |همچنانک بر زمین آن ماهیان|