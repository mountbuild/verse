
block |منع کردن انبیا را از نصیحت کردن و  حجت آوردن جبریانه|
  block
    block |قوم گفتند ای نصوحان بس بود|
    block |اینچ گفتید ار درین ده کس بود|
  block
    block |قفل بر دلهای ما بنهاد حق|
    block |کس نداند برد بر خالق سبق|
  block
    block |نقش ما این کرد آن تصویرگر|
    block |این نخواهد شد بگفت و گو دگر|
  block
    block |سنگ را صد سال گویی لعل شو|
    block |کهنه را صد سال گویی باش نو|
  block
    block |خاک را گویی صفات آب گیر|
    block |آب را گویی عسل شو یا که شیر|
  block
    block |خالق افلاک او و افلاکیان|
    block |خالق آب و تراب و خاکیان|
  block
    block |آسمان را داد دوران و صفا|
    block |آب و گل را تیره رویی و نما|
  block
    block |کی تواند آسمان دردی گزید|
    block |کی تواند آب و گل صفوت خرید|
  block
    block |قسمتی کردست هر یک را رهی|
    block |کی کهی گردد بجهدی چون کهی|