
block |بیان آنک حق تعالی صورت ملوک را سبب مسخر کردن جباران کی مسخر حق نباشند ساخته است چنانک موسی علیه السلام باب صغیر ساخت بر ربض قدس جهت رکوع جباران بنی اسرائیل وقت در آمدن کی ادخلوا الباب سجدا و قولوا حطة|
  block
    block |آنچنانک حق ز گوشت و استخوان|
    block |از شهان باب صغیری ساخت هان|
  block
    block |اهل دنیا سجدهٔ ایشان کنند|
    block |چونک سجدهٔ کبریا را دشمنند|
  block
    block |ساخت سرگین‌دانکی محرابشان|
    block |نام آن محراب میر و پهلوان|
  block
    block |لایق این حضرت پاکی نه‌اید|
    block |نیشکر پاکان شما خالی‌نیید|
  block
    block |آن سگان را این خسان خاضع شوند|
    block |شیر را عارست کو را بگروند|
  block
    block |گربه باشد شحنه هر موش‌خو|
    block |موش که بود تا ز شیران ترسد او|
  block
    block |خوف ایشان از کلاب حق بود|
    block |خوفشان کی ز آفتاب حق بود|
  block
    block |ربی الاعلاست ورد آن مهان|
    block |رب ادنی درخور این ابلهان|
  block
    block |موش کی ترسد ز شیران مصاف|
    block |بلک آن آهوتگان مشک‌ناف|
  block
    block |رو به پیش کاسه‌لیس ای دیگ‌لیس|
    block |توش خداوند و ولی نعمت نویس|
  block
    block |بس کن ار شرحی بگویم دور دست|
    block |خشم گیرد میر و هم داند که هست|
  block
    block |حاصل این آمد که بد کن ای کریم|
    block |با لئیمان تا نهد گردن لئیم|
  block
    block |با لئیم نفس چون احسان کند|
    block |چون لئیمان نفس بد کفران کند|
  block
    block |زین سبب بد که اهل محنت شاکرند|
    block |اهل نعمت طاغیند و ماکرند|
  block
    block |هست طاغی بگلر زرین‌قبا|
    block |هست شاکر خستهٔ صاحب‌عبا|
  block
    block |شکر کی روید ز املاک و نعم|
    block |شکر می‌روید ز بلوی و سقم|