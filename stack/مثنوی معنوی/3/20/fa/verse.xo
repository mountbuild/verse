
block |چرب کردن مرد لافی لب و سبلت خود را هر بامداد به پوست دنبه و بیرون آمدن میان  حریفان کی من چنین خورده‌ام و چنان|
  block
    block |پوست دنبه یافت شخصی مستهان|
    block |هر صباحی چرب کردی سبلتان|
  block
    block |در میان منعمان رفتی که من|
    block |لوت چربی خورده‌ام در انجمن|
  block
    block |دست بر سبلت نهادی در نوید|
    block |رمز یعنی سوی سبلت بنگرید|
  block
    block |کین گواه صدق گفتار منست|
    block |وین نشان چرب و شیرین خوردنست|
  block
    block |اشکمش گفتی جواب بی‌طنین|
    block |که اباد الله کید الکاذبین|
  block
    block |لاف تو ما را بر آتش بر نهاد|
    block |کان سبال چرب تو بر کنده باد|
  block
    block |گر نبودی لاف زشتت ای گدا|
    block |یک کریمی رحم افکندی به ما|
  block
    block |ور نمودی عیب و کژ کم باختی|
    block |یک طبیبی داروی او ساختی|
  block
    block |گفت حق که کژ مجنبان گوش و دم|
    block |ینفعن الصادقین صدقهم|
  block
    block |گفت اندر کژ مخسپ ای محتلم|
    block |آنچ داری وا نما و فاستقم|
  block
    block |ور نگویی عیب خود باری خمش|
    block |از نمایش وز دغل خود را مکش|
  block
    block |گر تو نقدی یافتی مگشا دهان|
    block |هست در ره سنگهای امتحان|
  block
    block |سنگهای امتحان را نیز پیش|
    block |امتحانها هست در احوال خویش|
  block
    block |گفت یزدان از ولادت تا بحین|
    block |یفتنون کل عام مرتین|
  block
    block |امتحان در امتحانست ای پدر|
    block |هین به کمتر امتحان خود را مخر|