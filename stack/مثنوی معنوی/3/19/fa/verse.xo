
block |افتادن شغال در خم رنگ و رنگین شدن و دعوی طاوسی کردن میان شغالان|
  block
    block |آن شغالی رفت اندر خم رنگ|
    block |اندر آن خم کرد یک ساعت درنگ|
  block
    block |پس بر آمد پوستش رنگین شده|
    block |که منم طاووس علیین شده|
  block
    block |پشم رنگین رونق خوش یافته|
    block |آفتاب آن رنگها بر تافته|
  block
    block |دید خود را سبز و سرخ و فور و زرد|
    block |خویشتن را بر شغالان عرضه کرد|
  block
    block |جمله گفتند ای شغالک حال چیست|
    block |که ترا در سر نشاطی ملتویست|
  block
    block |از نشاط از ما کرانه کرده‌ای|
    block |این تکبر از کجا آورده‌ای|
  block
    block |یک شغالی پیش او شد کای فلان|
    block |شید کردی یا شدی از خوش‌دلان|
  block
    block |شید کردی تا به منبر بر جهی|
    block |تا ز لاف این خلق را حسرت دهی|
  block
    block |بس بکوشیدی ندیدی گرمیی|
    block |پس ز شید آورده‌ای بی‌شرمیی|
  block
    block |گرمی آن اولیا و انبیاست|
    block |باز بی‌شرمی پناه هر دغاست|
  block
    block |که التفات خلق سوی خود کشند|
    block |که خوشیم و از درون بس ناخوشند|