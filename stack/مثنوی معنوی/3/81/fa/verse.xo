
block |صبرکردن لقمان چون دید کی داود حلقه‌ها می‌ساخت از سال کردن با این نیت کی صبر از سال موجب فرج باشد|
  block
    block |رفت لقمان سوی داود صفا|
    block |دید کو می‌کرد ز آهن حلقه‌ها|
  block
    block |جمله را با همدگر در می‌فکند|
    block |ز آهن پولاد آن شاه بلند|
  block
    block |صنعت زراد او کم دیده بود|
    block |درعجب می‌ماند وسواسش فزود|
  block
    block |کین چه شاید بود وا پرسم ازو|
    block |که چه می‌سازی ز حلقه تو بتو|
  block
    block |باز با خود گفت صبر اولیترست|
    block |صبر تا مقصود زوتر رهبرست|
  block
    block |چون نپرسی زودتر کشفت شود|
    block |مرغ صبر از جمله پران‌تر بود|
  block
    block |ور بپرسی دیرتر حاصل شود|
    block |سهل از بی صبریت مشکل شود|
  block
    block |چونک لقمان تن بزد هم در زمان|
    block |شد تمام از صنعت داود آن|
  block
    block |پس زره سازید و در پوشید او|
    block |پیش لقمان کریم صبرخو|
  block
    block |گفت این نیکو لباسست ای فتی|
    block |درمصاف و جنگ دفع زخم را|
  block
    block |گفت لقمان صبر هم نیکو دمیست|
    block |که پناه و دافع هر جا غمیست|
  block
    block |صبر را با حق قرین کرد ای فلان|
    block |آخر والعصر را آگه بخوان|
  block
    block |صد هزاران کیمیا حق آفرید|
    block |کیمیایی همچو صبر آدم ندید|