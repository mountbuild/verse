
block |برون رفتن به سوی آن درخت|
  block
    block |چون برون رفتند سوی آن درخت|
    block |گفت دستش را سپس بندید سخت|
  block
    block |تا گناه و جرم او پیدا کنم|
    block |تا لوای عدل بر صحرا زنم|
  block
    block |گفت ای سگ جد او را کشته‌ای|
    block |تو غلامی خواجه زین رو گشته‌ای|
  block
    block |خواجه را کشتی و بردی مال او|
    block |کرد یزدان آشکارا حال او|
  block
    block |آن زنت او را کنیزک بوده است|
    block |با همین خواجه جفا بنموده است|
  block
    block |هر چه زو زایید ماده یا که نر|
    block |ملک وارث باشد آنها سر بسر|
  block
    block |تو غلامی کسب و کارت ملک اوست|
    block |شرع جستی شرع بستان رو نکوست|
  block
    block |خواجه را کشتی باستم زار زار|
    block |هم برینجا خواجه گویان زینهار|
  block
    block |کارد از اشتاب کردی زیر خاک|
    block |از خیالی که بدیدی سهمناک|
  block
    block |نک سرش با کارد در زیر زمین|
    block |باز کاوید این زمین را همچنین|
  block
    block |نام این سگ هم نبشته کارد بر|
    block |کرد با خواجه چنین مکر و ضرر|
  block
    block |همچنان کردند چون بشکافتند|
    block |در زمین آن کارد و سر را یافتند|
  block
    block |ولوله در خلق افتاد آن زمان|
    block |هر یکی زنار ببرید از میان|
  block
    block |بعد از آن گفتش بیا ای دادخواه|
    block |داد خود بستان بدان روی سیاه|