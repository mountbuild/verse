
block |گفتن روح القدس مریم راکی من رسول حقم به تو آشفته مشو و پنهان مشو از  من کی فرمان اینست|
  block
    block |بانگ بر وی زد نمودار کرم|
    block |که امین حضرتم از من مرم|
  block
    block |از سرافرازان عزت سرمکش|
    block |از چنین خوش محرمان خود درمکش|
  block
    block |این همی گفت و ذبالهٔ نور پاک|
    block |از لبش می‌شد پیاپی بر سماک|
  block
    block |از وجودم می‌گریزی در عدم|
    block |در عدم من شاهم و صاحب علم|
  block
    block |خود بنه و بنگاه من در نیستیست|
    block |یکسواره نقش من پیش ستیست|
  block
    block |مریما بنگر که نقش مشکلم|
    block |هم هلالم هم خیال اندر دلم|
  block
    block |چون خیالی در دلت آمد نشست|
    block |هر کجا که می‌گریزی با توست|
  block
    block |جز خیالی عارضی باطلی|
    block |کو بود چون صبح کاذب آفلی|
  block
    block |من چو صبح صادقم از نور رب|
    block |که نگردد گرد روزم هیچ شب|
  block
    block |هین مکن لاحول عمران زاده‌ام|
    block |که ز لاحول این طرف افتاده‌ام|
  block
    block |مر مرا اصل و غذا لاحول بود|
    block |نور لاحولی که پیش از قول بود|
  block
    block |تو همی‌گیری پناه ازمن به حق|
    block |من نگاریدهٔ پناهم در سبق|
  block
    block |آن پناهم من که مخلصهات بوذ|
    block |تو اعوذ آری و من خود آن اعوذ|
  block
    block |آفتی نبود بتر از ناشناخت|
    block |تو بر یار و ندانی عشق باخت|
  block
    block |یار را اغیار پنداری همی|
    block |شادیی را نام بنهادی غمی|
  block
    block |اینچنین نخلی که لطف یار ماست|
    block |چونک ما دزدیم نخلش دار ماست|
  block
    block |اینچنین مشکین که زلف میر ماست|
    block |چونک بی‌عقلیم این زنجیر ماست|
  block
    block |اینچنین لطفی چو نیلی می‌رود|
    block |چونک فرعونیم چون خون می‌شود|
  block
    block |خون همی‌گوید من آبم هین مریز|
    block |یوسفم گرگ از توم ای پر ستیز|
  block
    block |تو نمی‌بینی که یار بردبار|
    block |چونک با او ضد شدی گردد چو مار|
  block
    block |لحم او و شحم او دیگر نشد|
    block |او چنان بد جز که از منظر نشد|