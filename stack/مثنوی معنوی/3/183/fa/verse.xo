
block |منع کردن دوستان او را از رجوع کردن به بخارا وتهدید کردن و لاابالی گفتن او|
  block
    block |گفت او را ناصحی ای بی‌خبر|
    block |عاقبت اندیش اگر داری هنر|
  block
    block |درنگر پس را به عقل و پیش را|
    block |همچو پروانه مسوزان خویش را|
  block
    block |چون بخارا می‌روی دیوانه‌ای|
    block |لایق زنجیر و زندان‌خانه‌ای|
  block
    block |او ز تو آهن همی‌خاید ز خشم|
    block |او همی‌جوید ترا با بیست چشم|
  block
    block |می‌کند او تیز از بهر تو کارد|
    block |او سگ قحطست و تو انبان آرد|
  block
    block |چون رهیدی و خدایت راه داد|
    block |سوی زندان می‌روی چونت فتاد|
  block
    block |بر تو گر ده‌گون موکل آمدی|
    block |عقل بایستی کز ایشان کم زدی|
  block
    block |چون موکل نیست بر تو هیچ‌کس|
    block |از چه بسته گشت بر تو پیش و پس|
  block
    block |عشق پنهان کرده بود او را اسیر|
    block |آن موکل را نمی‌دید آن نذیر|
  block
    block |هر موکل را موکل مختفیست|
    block |ورنه او در بند سگ طبعی ز چیست|
  block
    block |خشم شاه عشق بر جانش نشست|
    block |بر عوانی و سیه‌روییش بست|
  block
    block |می‌زند او را که هین او رابزن|
    block |زان عوانان نهان افغان من|
  block
    block |هرکه بینی در زیانی می‌رود|
    block |گرچه تنها با عوانی می‌رود|
  block
    block |گر ازو واقف بدی افغان زدی|
    block |پیش آن سلطان سلطانان شدی|
  block
    block |ریختی بر سر به پیش شاه خاک|
    block |تا امان دیدی ز دیو سهمناک|
  block
    block |میر دیدی خویش را ای کم ز مور|
    block |زان ندیدی آن موکل را تو کور|
  block
    block |غره گشتی زین دروغین پر و بال|
    block |پر و بالی کو کشد سوی وبال|
  block
    block |پر سبک دارد ره بالا کند|
    block |چون گل‌آلو شد گرانیها کند|