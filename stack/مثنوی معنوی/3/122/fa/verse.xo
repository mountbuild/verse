
block |معجزه خواستن قوم از پیغامبران|
  block
    block |قوم گفتند ای گروه مدعی|
    block |کو گواه علم طب و نافعی|
  block
    block |چون شما بسته همین خواب و خورید|
    block |همچو ما باشید در ده می‌چرید|
  block
    block |چون شما در دام این آب و گلید|
    block |کی شما صیاد سیمرغ دلید|
  block
    block |حب جاه و سروری دارد بر آن|
    block |که شمارد خویش از پیغامبران|
  block
    block |ما نخواهیم این چنین لاف و دروغ|
    block |کردن اندر گوش و افتادن بدوغ|
  block
    block |انبیا گفتند کین زان علتست|
    block |مایهٔ کوری حجاب ریتست|
  block
    block |دعوی ما را شنیدیت و شما|
    block |می‌نبینید این گهر در دست ما|
  block
    block |امتحانست این گهر مر خلق را|
    block |ماش گردانیم گرد چشمها|
  block
    block |هر که گوید کو گوا گفتش گواست|
    block |کو نمی‌بیند گهر حبس عماست|
  block
    block |آفتابی در سخن آمد که خیز|
    block |که بر آمد روز بر جه کم ستیز|
  block
    block |تو بگویی آفتابا کو گواه|
    block |گویدت ای کور از حق دیده خواه|
  block
    block |روز روشن هر که او جوید چراغ|
    block |عین جستن کوریش دارد بلاغ|
  block
    block |ور نمی‌بینی گمانی برده‌ای|
    block |که صباحست و تو اندر پرده‌ای|
  block
    block |کوری خود را مکن زین گفت فاش|
    block |خامش و در انتظار فضل باش|
  block
    block |در میان روز گفتن روز کو|
    block |خویش رسوا کردنست ای روزجو|
  block
    block |صبر و خاموشی جذوب رحمتست|
    block |وین نشان جستن نشان علتست|
  block
    block |انصتوا بپذیر تا بر جان تو|
    block |آید از جانان جزای انصتوا|
  block
    block |گر نخواهی نکس پیش این طبیب|
    block |بر زمین زن زر و سر را ای لبیب|
  block
    block |گفت افزون را تو بفروش و بخر|
    block |بذل جان و بذل جاه و بذل زر|
  block
    block |تا ثنای تو بگوید فضل هو|
    block |که حسد آرد فلک بر جاه تو|
  block
    block |چون طبیبان را نگه دارید دل|
    block |خود ببینید و شوید ازخود خجل|
  block
    block |دفع این کوری بدست خلق نیست|
    block |لیک اکرام طبیبان از هدیست|
  block
    block |این طبیبان را به جان بنده شوید|
    block |تا به مشک و عنبر آکنده شوید|