
block |گواهی دادن دست و پا و زبان بر سر  ظالم هم در دنیا|
  block
    block |پس همینجا دست و پایت در گزند|
    block |بر ضمیر تو گواهی می‌دهند|
  block
    block |چون موکل می‌شود برتو ضمیر|
    block |که بگو تو اعتقادت وا مگیر|
  block
    block |خاصه در هنگام خشم و گفت و گو|
    block |می‌کند ظاهر سرت را مو بمو|
  block
    block |چون موکل می‌شود ظلم و جفا|
    block |که هویدا کن مرا ای دست و پا|
  block
    block |چون همی‌گیرد گواه سر لگام|
    block |خاصه وقت جوش و خشم و انتقام|
  block
    block |پس همان کس کین موکل می‌کند|
    block |تا لوای راز بر صحرا زند|
  block
    block |پس موکلهای دیگر روز حشر|
    block |هم تواند آفرید از بهر نشر|
  block
    block |ای بده دست آمده در ظلم و کین|
    block |گوهرت پیداست حاجت نیست این|
  block
    block |نیست حاجت شهره گشتن در گزند|
    block |بر ضمیر آتشینت واقف‌اند|
  block
    block |نفس تو هر دم بر آرد صد شرار|
    block |که ببینیدم منم ز اصحاب نار|
  block
    block |جزو نارم سوی کل خود روم|
    block |من نه نورم که سوی حضرت شوم|
  block
    block |همچنان کین ظالم حق ناشناس|
    block |بهر گاوی کرد چندین التباس|
  block
    block |او ازو صد گاو برد و صد شتر|
    block |نفس اینست ای پدر از وی ببر|
  block
    block |نیز روزی با خدا زاری نکرد|
    block |یا ربی نامد ازو روزی بدرد|
  block
    block |کای خدا خصم مرا خشنود کن|
    block |گر منش کردم زیان تو سود کن|
  block
    block |گر خطا کشتم دیت بر عاقله‌ست|
    block |عاقلهٔ جانم تو بودی از الست|
  block
    block |سنگ می‌ندهد به استغفار در|
    block |این بود انصاف نفس ای جان حر|