
block |حکایت|
  block
    block |همچنان کاینجا مغول حیله‌دان|
    block |گفت می‌جویم کسی از مصریان|
  block
    block |مصریان را جمع آرید این طرف|
    block |تا در آید آنک می‌باید بکف|
  block
    block |هر که می‌آمد بگفتا نیست این|
    block |هین در آ خواجه در آن گوشه نشین|
  block
    block |تا بدین شیوه همه جمع آمدند|
    block |گردن ایشان بدین حیلت زدند|
  block
    block |شومی آنک سوی بانگ نماز|
    block |داعی الله را نبردندی نیاز|
  block
    block |دعوت مکارشان اندر کشید|
    block |الحذر از مکر شیطان ای رشید|
  block
    block |بانگ درویشان و محتاجان بنوش|
    block |تا نگیرد بانگ محتالیت گوش|
  block
    block |گر گدایان طامع‌اند و زشت‌خو|
    block |در شکم‌خواران تو صاحب‌دل بجو|
  block
    block |در تگ دریا گهر با سنگهاست|
    block |فخرها اندر میان ننگهاست|
  block
    block |پس بجوشیدند اسرائیلیان|
    block |از پگه تا جانب میدان دوان|
  block
    block |چون بحیلتشان به میدان برد او|
    block |روی خود ننمودشان بس تازه‌رو|
  block
    block |کرد دلداری و بخششها بداد|
    block |هم عطا هم وعده‌ها کرد آن قباد|
  block
    block |بعد از آن گفت از برای جانتان|
    block |جمله در میدان بخسپید امشبان|
  block
    block |پاسخش دادند که خدمت کنیم|
    block |گر تو خواهی یک مه اینجا ساکنیم|