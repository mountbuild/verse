
block |قصهٔ خواب دیدن فرعون آمدن موسی را  علیه السلام و تدارک اندیشیدن|
  block
    block |جهد فرعونی چو بی توفیق بود|
    block |هرچه او می‌دوخت آن تفتیق بود|
  block
    block |از منجم بود در حکمش هزار|
    block |وز معبر نیز و ساحر بی‌شمار|
  block
    block |مقدم موسی نمودندش بخواب|
    block |که کند فرعون و ملکش را خراب|
  block
    block |با معبر گفت و با اهل نجوم|
    block |چون بود دفع خیال و خواب شوم|
  block
    block |جمله گفتندش که تدبیری کنیم|
    block |راه زادن را چو ره‌زن می‌زنیم|
  block
    block |تا رسید آن شب که مولد بود آن|
    block |رای این دیدند آن فرعونیان|
  block
    block |که برون آرند آن روز از پگاه|
    block |سوی میدان بزم و تخت پادشاه|
  block
    block |الصلا ای جمله اسرائیلیان|
    block |شاه می‌خواند شما را زان مکان|
  block
    block |تا شما را رو نماید بی نقاب|
    block |بر شما احسان کند بهر ثواب|
  block
    block |کان اسیران را به جز دوری نبود|
    block |دیدن فرعون دستوری نبود|
  block
    block |گر فتادندی به ره در پیش او|
    block |بهر آن یاسه بخفتندی برو|
  block
    block |یاسه این بد که نبیند هیچ اسیر|
    block |در گه و بیگه لقای آن امیر|
  block
    block |بانگ چاووشان چو در ره بشنود|
    block |تا ببیند رو به دیواری کند|
  block
    block |ور ببیند روی او مجرم بود|
    block |آنچ بتر بر سر او آن رود|
  block
    block |بودشان حرص لقای ممتنع|
    block |چون حریصست آدمی فیما منع|