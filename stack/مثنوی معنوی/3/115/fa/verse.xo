
block |قصاص فرمودن داود علیه السلام خونی را بعد از الزام حجت برو|
  block
    block |هم بدان تیغش بفرمود او قصاص|
    block |کی کند مکرش ز علم حق خلاص|
  block
    block |حلم حق گرچه مواساها کند|
    block |لیک چون از حد بشد پیدا کند|
  block
    block |خون نخسپد درفتد در هر دلی|
    block |میل جست و جوی و کشف مشکلی|
  block
    block |اقتضای داوری رب دین|
    block |سر بر آرد از ضمیر آن و این|
  block
    block |کان فلان چون شد چه شد حالش چه گشت|
    block |همچنانک جوشد از گلزار کشت|
  block
    block |جوشش خون باشد آن وا جستها|
    block |خارش دلها و بحث و ماجرا|
  block
    block |چونک پیداگشت سر کار او|
    block |معجزه داود شد فاش و دوتو|
  block
    block |خلق جمله سر برهنه آمدند|
    block |سر به سجده بر زمینها می‌زدند|
  block
    block |ما همه کوران اصلی بوده‌ایم|
    block |از تو ما صد گون عجایب دیده‌ایم|
  block
    block |سنگ با تو در سخن آمد شهیر|
    block |کز برای غزو طالوتم بگیر|
  block
    block |تو به سه سنگ و فلاخن آمدی|
    block |صد هزاران مرد را بر هم زدی|
  block
    block |سنگهایت صدهزاران پاره شد|
    block |هر یکی هر خصم را خون‌خواره شد|
  block
    block |آهن اندر دست تو چون موم شد|
    block |چون زره‌سازی ترا معلوم شد|
  block
    block |کوهها با تو رسایل شد شکور|
    block |با تو می‌خوانند چون مقری زبور|
  block
    block |صد هزاران چشم دل بگشاده شد|
    block |از دم تو غیب را آماده شد|
  block
    block |و آن قوی‌تر زان همه کین دایمست|
    block |زندگی بخشی که سرمد قایمست|
  block
    block |جان جملهٔ معجزات اینست خود|
    block |کو ببخشد مرده را جان ابد|
  block
    block |کشته شد ظالم جهانی زنده شد|
    block |هر یکی از نو خدا را بنده شد|