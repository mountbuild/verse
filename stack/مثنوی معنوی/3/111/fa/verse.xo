
block |حکم کردن داود بر صاحب گاو کی جمله مال خود را به وی ده|
  block
    block |بعد از آن داود گفتش کای عنود|
    block |جمله مال خویش او را بخش زود|
  block
    block |ورنه کارت سخت گردد گفتمت|
    block |تا نگردد ظاهر از وی استمت|
  block
    block |خاک بر سر کرد و جامه بر درید|
    block |که بهر دم می‌کنی ظلمی مزید|
  block
    block |یک‌دمی دیگر برین تشنیع راند|
    block |باز داودش به پیش خویش خواند|
  block
    block |گفت چون بختت نبود ای بخت‌کور|
    block |ظلمت آمد اندک اندک در ظهور|
  block
    block |ریده‌ای آنگاه صدر و پیشگاه|
    block |ای دریغ از چون تو خر خاشاک و کاه|
  block
    block |رو که فرزندان تو با جفت تو|
    block |بندگان او شدند افزون مگو|
  block
    block |سنگ بر سینه همی‌زد با دو دست|
    block |می‌دوید از جهل خود بالا و پست|
  block
    block |خلق هم اندر ملامت آمدند|
    block |کز ضمیر کار او غافل بدند|
  block
    block |ظالم از مظلوم کی داند کسی|
    block |کو بود سخرهٔ هوا همچون خسی|
  block
    block |ظالم از مظلوم آنکس پی برد|
    block |کو سر نفس ظلوم خود برد|
  block
    block |ورنه آن ظالم که نفس است از درون|
    block |خصم هر مظلوم باشد از جنون|
  block
    block |سگ هماره حمله بر مسکین کند|
    block |تا تواند زخم بر مسکین زند|
  block
    block |شرم شیران راست نه سگ را بدان|
    block |که نگیرد صید از همسایگان|
  block
    block |عامهٔ مظلوم‌کش ظالم‌پرست|
    block |از کمین سگشان سوی داود جست|
  block
    block |روی در داود کردند آن فریق|
    block |کای نبی مجتبی بر ما شفیق|
  block
    block |این نشاید از تو کین ظلمیست فاش|
    block |قهر کردی بی‌گناهی را بلاش|