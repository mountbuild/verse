
block |جزع ناکردن شیخی بر مرگ فرزندان خود|
  block
    block |بود شیخی رهنمایی پیش ازین|
    block |آسمانی شمع بر روی زمین|
  block
    block |چون پیمبر درمیان امتان|
    block |در گشای روضهٔ دار الجنان|
  block
    block |گفت پیغامبر که شیخ رفته پیش|
    block |چون نبی باشد میان قوم خویش|
  block
    block |یک صباحی گفتش اهل بیت او|
    block |سخت‌دل چونی بگو ای نیک‌خو|
  block
    block |ماز مرگ و هجر فرزندان تو|
    block |نوحه می‌داریم با پشت دوتو|
  block
    block |تو نمی‌گریی نمی‌زاری چرا|
    block |یا که رحمت نیست در دل ای کیا|
  block
    block |چون ترا رحمی نباشد در درون|
    block |پس چه اومیدست‌مان از تو کنون|
  block
    block |ما باومید تویم این پیش‌وا|
    block |که بنگذاری توما را در فنا|
  block
    block |چون بیارایند روز حشر تخت|
    block |خود شفیع ما توی آن روز سخت|
  block
    block |درچنان روز و شب بی‌زینهار|
    block |ما به اکرام تویم اومیدوار|
  block
    block |دست ما و دامن تست آن زمان|
    block |که نماند هیچ مجرم را امان|
  block
    block |گفت پیغامبر که روز رستخیز|
    block |کی گذارم مجرمان را اشک‌ریز|
  block
    block |من شفیع عاصیان باشم بجان|
    block |تا رهانمشان ز اشکنجهٔ گران|
  block
    block |عاصیان واهل کبایر را بجهد|
    block |وا رهانم از عتاب نقض عهد|
  block
    block |صالحان امتم خود فارغ‌اند|
    block |از شفاعتهای من روز گزند|
  block
    block |بلک ایشان را شفاعتها بود|
    block |گفتشان چون حکم نافذ می‌رود|
  block
    block |هیچ وازر وزر غیری بر نداشت|
    block |من نیم وازر خدایم بر فراشت|
  block
    block |آنک بی وزرست شیخست ای جوان|
    block |در قبول حق چواندر کف کمان|
  block
    block |شیخ کی بود پیر یعنی مو سپید|
    block |معنی این مو بدان ای کژ امید|
  block
    block |هست آن موی سیه هستی او|
    block |تا ز هستی‌اش نماند تای مو|
  block
    block |چونک هستی‌اش نماند پیر اوست|
    block |گر سیه‌مو باشد او یا خود دوموست|
  block
    block |هست آن موی سیه وصف بشر|
    block |نیست آن مو موی ریش و موی سر|
  block
    block |عیسی اندر مهد بر دارد نفیر|
    block |که جوان ناگشته ما شیخیم و پیر|
  block
    block |گر رهید از بعض اوصاف بشر|
    block |شیخ نبود کهل باشد ای پسر|
  block
    block |چون یکی موی سیه کان وصف ماست|
    block |نیست بر وی شیخ و مقبول خداست|
  block
    block |چون بود مویش سپید ار با خودست|
    block |او نه پیرست و نه خاص ایزدست|
  block
    block |ور سر مویی ز وصفش باقیست|
    block |او نه از عرش است او آفاقیست|