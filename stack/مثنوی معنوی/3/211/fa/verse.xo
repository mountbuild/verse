
block |رسیدن بانگ طلسمی نیم‌شب مهمان مسجد را|
  block
    block |بشنو اکنون قصهٔ آن بانگ سخت|
    block |که نرفت از جا بدان آن نیکبخت|
  block
    block |گفت چون ترسم چو هست این طبل عید|
    block |تا دهل ترسد که زخم او را رسید|
  block
    block |ای دهلهای تهی بی قلوب|
    block |قسمتان از عید جان شد زخم چوب|
  block
    block |شد قیامت عید و بی‌دینان دهل|
    block |ما چو اهل عید خندان همچو گل|
  block
    block |بشنو اکنون این دهل چون بانگ زد|
    block |دیگ دولتبا چگونه می‌پزد|
  block
    block |چونک بشنود آن دهل آن مرد دید|
    block |گفت چون ترسد دلم از طبل عید|
  block
    block |گفت با خود هین ملرزان دل کزین|
    block |مرد جان بددلان بی‌یقین|
  block
    block |وقت آن آمد که حیدروار من|
    block |ملک گیرم یا بپردازم بدن|
  block
    block |بر جهید و بانگ بر زد کای کیا|
    block |حاضرم اینک اگر مردی بیا|
  block
    block |در زمان بشکست ز آواز آن طلسم|
    block |زر همی‌ریزید هر سو قسم قسم|
  block
    block |ریخت چند این زر که ترسید آن پسر|
    block |تا نگیرد زر ز پری راه در|
  block
    block |بعد از آن برخاست آن شیر عتید|
    block |تا سحرگه زر به بیرون می‌کشید|
  block
    block |دفن می‌کرد و همی آمد بزر|
    block |با جوال و توبره بار دگر|
  block
    block |گنجها بنهاد آن جانباز از آن|
    block |کوری ترسانی واپس خزان|
  block
    block |این زر ظاهر بخاطر آمدست|
    block |در دل هر کور دور زرپرست|
  block
    block |کودکان اسفالها را بشکنند|
    block |نام زر بنهند و در دامن کنند|
  block
    block |اندر آن بازی چو گویی نام زر|
    block |آن کند در خاطر کودک گذر|
  block
    block |بل زر مضروب ضرب ایزدی|
    block |کو نگردد کاسد آمد سرمدی|
  block
    block |آن زری کین زر از آن زر تاب یافت|
    block |گوهر و تابندگی و آب یافت|
  block
    block |آن زری که دل ازو گردد غنی|
    block |غالب آید بر قمر در روشنی|
  block
    block |شمع بود آن مسجد و پروانه او|
    block |خویشتن در باخت آن پروانه‌خو|
  block
    block |پر بسوخت او را ولیکن ساختش|
    block |بس مبارک آمد آن انداختش|
  block
    block |همچو موسی بود آن مسعودبخت|
    block |کاتشی دید او به سوی آن درخت|
  block
    block |چون عنایتها برو موفور بود|
    block |نار می‌پنداشت و خود آن نور بود|
  block
    block |مرد حق را چون ببینی ای پسر|
    block |تو گمان داری برو نار بشر|
  block
    block |تو ز خود می‌آیی و آن در تو است|
    block |نار و خار ظن باطل این سو است|
  block
    block |او درخت موسی است و پر ضیا|
    block |نور خوان نارش مخوان باری بیا|
  block
    block |نه فطام این جهان ناری نمود|
    block |سالکان رفتند و آن خود نور بود|
  block
    block |پس بدان که شمع دین بر می‌شود|
    block |این نه همچون شمع آتشها بود|
  block
    block |این نماید نور و سوزد یار را|
    block |و آن بصورت نار و گل زوار را|
  block
    block |این چو سازنده ولی سوزنده‌ای|
    block |و آن گه وصلت دل افروزنده‌ای|
  block
    block |شکل شعلهٔ نور پاک سازوار|
    block |حاضران را نور و دوران را چو نار|