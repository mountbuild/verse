
block |کرامات شیخ اقطع و زنبیل بافتن او بدو دست|
  block
    block |در عریش او را یکی زایر بیافت|
    block |کو بهر دو دست می زنبیل بافت|
  block
    block |گفت او را ای عدو جان خویش|
    block |در عریشم آمده سر کرده پیش|
  block
    block |این چراکردی شتاب اندر سباق|
    block |گفت از افراط مهر و اشتیاق|
  block
    block |پس تبسم کرد و گفت اکنون بیا|
    block |لیک مخفی دار این را ای کیا|
  block
    block |تا نمیرم من مگو این با کسی|
    block |نه قرینی نه حبیبی نه خسی|
  block
    block |بعد از آن قومی دگر از روزنش|
    block |مطلع گشتند بر بافیدنش|
  block
    block |گفت حکمت را تو دانی کردگار|
    block |من کنم پنهان تو کردی آشکار|
  block
    block |آمد الهامش که یکچندی بدند|
    block |که درین غم بر تو منکر می‌شدند|
  block
    block |که مگر سالوس بود او در طریق|
    block |که خدا رسواش کرد اندر فریق|
  block
    block |من نخواهم کان رمه کافر شوند|
    block |در ضلالت در گمان بد روند|
  block
    block |این کرامت را بکردیم آشکار|
    block |که دهیمت دست اندر وقت کار|
  block
    block |تا که آن بیچارگان بد گمان|
    block |رد نگردند از جناب آسمان|
  block
    block |من ترا بی این کرامتها ز پیش|
    block |خود تسلی دادمی از ذات خویش|
  block
    block |این کرامت بهر ایشان دادمت|
    block |وین چراغ از بهر آن بنهادمت|
  block
    block |تو از آن بگذشته‌ای کز مرگ تن|
    block |ترسی وز تفریق اجزای بدن|
  block
    block |وهم تفریق سر و پا از تو رفت|
    block |دفع وهم اسپر رسیدت نیک زفت|