
block |حکایت آن شخص کی در عهد داود شب و روز دعا می‌کرد کی مرا روزی حلال ده بی رنج|
  block
    block |آن یکی در عهد داوود نبی|
    block |نزد هر دانا و پیش هر غبی|
  block
    block |این دعا می‌کرد دایم کای خدا|
    block |ثروتی بی رنج روزی کن مرا|
  block
    block |چون مرا تو آفریدی کاهلی|
    block |زخم‌خواری سست‌جنبی منبلی|
  block
    block |بر خران پشت‌ریش بی‌مراد|
    block |بار اسپان و استران نتوان نهاد|
  block
    block |کاهلم چون آفریدی ای ملی|
    block |روزیم ده هم ز راه کاهلی|
  block
    block |کاهلم من سایهٔ خسپم در وجود|
    block |خفتم اندر سایهٔ این فضل و جود|
  block
    block |کاهلان و سایه‌خسپان را مگر|
    block |روزیی بنوشته‌ای نوعی دگر|
  block
    block |هر که را پایست جوید روزیی|
    block |هر که را پا نیست کن دلسوزیی|
  block
    block |رزق را می‌ران به سوی آن حزین|
    block |ابر را باران به سوی هر زمین|
  block
    block |چون زمین را پا نباشد جود تو|
    block |ابر را راند به سوی او دوتو|
  block
    block |طفل را چون پا نباشد مادرش|
    block |آید و ریزد وظیفه بر سرش|
  block
    block |روزیی خواهم بناگه بی تعب|
    block |که ندارم من ز کوشش جز طلب|
  block
    block |مدت بسیار می‌کرد این دعا|
    block |روز تا شب شب همه شب تا ضحی|
  block
    block |خلق می‌خندید بر گفتار او|
    block |بر طمع‌خامی و بر بیگار او|
  block
    block |که چه می‌گوید عجب این سست‌ریش|
    block |یا کسی دادست بنگ بیهشیش|
  block
    block |راه روزی کسب و رنجست و تعب|
    block |هر کسی را پیشه‌ای داد و طلب|
  block
    block |اطلبوا الارزاق فی اسبابها|
    block |ادخلو الاوطان من ابوابها|
  block
    block |شاه و سلطان و رسول حق کنون|
    block |هست داود نبی ذو فنون|
  block
    block |با چنان عزی و نازی کاندروست|
    block |که گزیدستش عنایتهای دوست|
  block
    block |معجزاتش بی شمار و بی عدد|
    block |موج بخشایش مدد اندر مدد|
  block
    block |هیچ کس را خود ز آدم تا کنون|
    block |کی بدست آواز صد چون ارغنون|
  block
    block |که بهر وعظی بمیراند دویست|
    block |آدمی را صوت خوبش کرد نیست|
  block
    block |شیر و آهو جمع گردد آن زمان|
    block |سوی تذکیرش مغفل این از آن|
  block
    block |کوه و مرغان هم‌رسایل با دمش|
    block |هردو اندر وقت دعوت محرمش|
  block
    block |این و صد چندین مرورا معجزات|
    block |نور رویش بی جهان و در جهات|
  block
    block |با همه تمکین خدا روزی او|
    block |کرده باشد بسته اندر جست و جو|
  block
    block |بی زره‌بافی و رنجی روزیش|
    block |می‌نیاید با همه پیروزیش|
  block
    block |این چنین مخذول واپس مانده‌ای|
    block |خانه کنده دون و گردون‌رانده‌ای|
  block
    block |این چنین مدبر همی خواهد که زود|
    block |بی تجارت پر کند دامن ز سود|
  block
    block |این چنین گیجی بیامد در میان|
    block |که بر آیم بر فلک بی نردبان|
  block
    block |این همی‌گفتش بتسخر رو بگیر|
    block |که رسیدت روزی و آمد بشیر|
  block
    block |و آن همی خندید ما را هم بده|
    block |زانچ یابی هدیه‌ای سالار ده|
  block
    block |او ازین تشنیع مردم وین فسوس|
    block |کم نمی‌کرد از دعا و چاپلوس|
  block
    block |تا که شد در شهر معروف و شهیر|
    block |کو ز انبان تهی جوید پنیر|
  block
    block |شد مثل در خام‌طبعی آن گدا|
    block |او ازین خواهش نمی‌آمد جدا|