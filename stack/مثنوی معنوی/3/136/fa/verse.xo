
block |باز جواب انبیا علیهم السلام ایشان را|
  block
    block |انبیا گفتند نومیدی بدست|
    block |فضل و رحمتهای باری بی‌حدست|
  block
    block |از چنین محسن نشاید ناامید|
    block |دست در فتراک این رحمت زنید|
  block
    block |ای بسا کارا که اول صعب گشت|
    block |بعد از آن بگشاده شد سختی گذشت|
  block
    block |بعد نومیدی بسی اومیدهاست|
    block |از پس ظلمت بسی خورشیدهاست|
  block
    block |خود گرفتم که شما سنگین شدیت|
    block |قفلها بر گوش و بر دل بر زدیت|
  block
    block |هیچ ما را با قبولی کار نیست|
    block |کار ما تسلیم و فرمان کردنیست|
  block
    block |او بفرمودستمان این بندگی|
    block |نیست ما را از خود این گویندگی|
  block
    block |جان برای امر او داریم ما|
    block |گر به ریگی گوید او کاریم ما|
  block
    block |غیر حق جان نبی را یار نیست|
    block |با قبول و رد خلقش کار نیست|
  block
    block |مزد تبلیغ رسالاتش ازوست|
    block |زشت و دشمن‌رو شدیم از بهر دوست|
  block
    block |ما برین درگه ملولان نیستیم|
    block |تا ز بعد راه هر جا بیستیم|
  block
    block |دل فرو بسته و ملول آنکس بود|
    block |کز فراق یار در محبس بود|
  block
    block |دلبر و مطلوب با ما حاضرست|
    block |در نثار رحمتش جان شاکرست|
  block
    block |در دل ما لاله‌زار و گلشنیست|
    block |پیری و پژمردگی را راه نیست|
  block
    block |دایما تر و جوانیم و لطیف|
    block |تازه و شیرین و خندان و ظریف|
  block
    block |پیش ما صد سال و یکساعت یکیست|
    block |که دراز و کوته از ما منفکیست|
  block
    block |آن دراز و کوتهی در جسمهاست|
    block |آن دراز و کوته اندر جان کجاست|
  block
    block |سیصد و نه سال آن اصحاب کهف|
    block |پیششان یک روز بی اندوه و لهف|
  block
    block |وانگهی بنمودشان یک روز هم|
    block |که به تن باز آمد ارواح از عدم|
  block
    block |چون نباشد روز و شب یا ماه و سال|
    block |کی بود سیری و پیری و ملال|
  block
    block |در گلستان عدم چون بی‌خودیست|
    block |مستی از سغراق لطف ایزدیست|
  block
    block |لم یذق لم یدر هر کس کو نخورد|
    block |کی بوهم آرد جعل انفاس ورد|
  block
    block |نیست موهوم ار بدی موهوم آن|
    block |همچو موهومان شدی معدوم آن|
  block
    block |دوزخ اندر وهم چون آرد بهشت|
    block |هیچ تابد روی خوب از خوک زشت|
  block
    block |هین گلوی خود مبر هان ای مهان|
    block |این‌چنین لقمه رسیده تا دهان|
  block
    block |راههای صعب پایان برده‌ایم|
    block |ره بر اهل خویش آسان کرده‌ایم|