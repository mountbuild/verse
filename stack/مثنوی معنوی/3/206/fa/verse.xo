
block |تفسیر یا جبال اوبی معه والطیر|
  block
    block |روی داود از فرش تابان شده|
    block |کوهها اندر پیش نالان شده|
  block
    block |کوه با داود گشته همرهی|
    block |هردو مطرب مست در عشق شهی|
  block
    block |یا جبال اوبی امر آمده|
    block |هر دو هم‌آواز و هم‌پرده شده|
  block
    block |گفت داودا تو هجرت دیده‌ای|
    block |بهر من از همدمان ببریده‌ای|
  block
    block |ای غریب فرد بی مونس شده|
    block |آتش شوق از دلت شعله زده|
  block
    block |مطربان خواهی و قوال و ندیم|
    block |کوهها را پیشت آرد آن قدیم|
  block
    block |مطرب و قوال و سرنایی کند|
    block |که به پیشت بادپیمایی کند|
  block
    block |تا بدانی ناله چون که را رواست|
    block |بی لب و دندان ولی را ناله‌هاست|
  block
    block |نغمهٔ اجزای آن صافی‌جسد|
    block |هر دمی در گوش حسش می‌رسد|
  block
    block |همنشینان نشنوند او بشنود|
    block |ای خنک جان کو به غیبش بگرود|
  block
    block |بنگرد در نفس خود صد گفت و گو|
    block |همنشین او نبرده هیچ بو|
  block
    block |صد سؤال و صد جواب اندر دلت|
    block |می‌رسد از لامکان تا منزلت|
  block
    block |بشنوی تو نشنود زان گوشها|
    block |گر به نزدیک تو آرد گوش را|
  block
    block |گیرم ای کر خود تو آن را نشنوی|
    block |چون مثالش دیده‌ای چون نگروی|