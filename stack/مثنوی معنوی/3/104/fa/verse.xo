
block |باز شرح کردن حکایت آن طالب روزی حلال بی کسب و رنج در عهد داود علیه السلام  و مستجاب شدن دعای او|
  block
    block |یادم آمد آن حکایت کان فقیر|
    block |روز و شب می‌کرد افغان و نفیر|
  block
    block |وز خدا می‌خواست روزی حلال|
    block |بی شکار و رنج و کسب و انتقال|
  block
    block |پیش ازین گفتیم بعضی حال او|
    block |لیک تعویق آمد و شد پنج‌تو|
  block
    block |هم بگوییمش کجا خواهد گریخت|
    block |چون ز ابر فضل حق حکمت بریخت|
  block
    block |صاحب گاوش بدید و گفت هین|
    block |ای بظلمت گاو من گشته رهین|
  block
    block |هین چراکشتی بگو گاو مرا|
    block |ابله طرار انصاف اندر آ|
  block
    block |گفت من روزی ز حق می‌خواستم|
    block |قبله را از لابه می‌آراستم|
  block
    block |آن دعای کهنه‌ام شد مستجاب|
    block |روزی من بود کشتم نک جواب|
  block
    block |او ز خشم آمد گریبانش گرفت|
    block |چند مشتی زد به رویش ناشکفت|