
block |بیان آنک خطای محبان بهترست از  صواب بیگانگان بر محبوب|
  block
    block |آن بلال صدق در بانگ نماز|
    block |حی را هی همی‌خواند از نیاز|
  block
    block |تا بگفتند ای پیمبر نیست راست|
    block |این خطا اکنون که آغاز بناست|
  block
    block |ای نبی و ای رسول کردگار|
    block |یک مؤذن کو بود افصح بیار|
  block
    block |عیب باشد اول دین و صلاح|
    block |لحن خواندن لفظ حی عل فلاح|
  block
    block |خشم پیغمبر بجوشید و بگفت|
    block |یک دو رمزی از عنایات نهفت|
  block
    block |کای خسان نزد خدا هی بلال|
    block |بهتر از صد حی و خی و قیل و قال|
  block
    block |وا مشورانید تا من رازتان|
    block |وا نگویم آخر و آغازتان|
  block
    block |گر نداری تو دم خوش در دعا|
    block |رو دعا می‌خواه ز اخوان صفا|