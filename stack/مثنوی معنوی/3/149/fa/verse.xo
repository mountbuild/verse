
block |مشک آن غلام ازغیب پر آب کردن بمعجزه و آن غلام سیاه را سپیدرو کردن باذن الله تعالی|
  block
    block |ای غلام اکنون تو پر بین مشک خود|
    block |تا نگویی درشکایت نیک و بد|
  block
    block |آن سیه حیران شد از برهان او|
    block |می‌دمید از لامکان ایمان او|
  block
    block |چشمه‌ای دید از هوا ریزان شده|
    block |مشک او روپوش فیض آن شده|
  block
    block |زان نظر روپوشها هم بر درید|
    block |تا معین چشمهٔ غیبی بدید|
  block
    block |چشمها پر آب کرد آن دم غلام|
    block |شد فراموشش ز خواجه وز مقام|
  block
    block |دست و پایش ماند از رفتن به راه|
    block |زلزله افکند در جانش اله|
  block
    block |باز بهر مصلحت بازش کشید|
    block |که به خویش آ باز رو ای مستفید|
  block
    block |وقت حیرت نیست حیرت پیش تست|
    block |این زمان در ره در آ چالاک و چست|
  block
    block |دستهای مصطفی بر رو نهاد|
    block |بوسه‌های عاشقانه بس بداد|
  block
    block |مصطفی دست مبارک بر رخش|
    block |آن زمان مالید و کرد او فرخش|
  block
    block |شد سپید آن زنگی و زادهٔ حبش|
    block |همچو بدر و روز روشن شد شبش|
  block
    block |یوسفی شد در جمال و در دلال|
    block |گفتش اکنون رو بده وا گوی حال|
  block
    block |او همی‌شد بی سر و بی پای مست|
    block |پای می‌نشناخت در رفتن ز دست|
  block
    block |پس بیامد با دو مشک پر روان|
    block |سوی خواجه از نواحی کاروان|