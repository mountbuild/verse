
block |سر طلب کردن موسی خضر را علیهماالسلام با کمال نبوت و قربت|
  block
    block |از کلیم حق بیاموز ای کریم|
    block |بین چه می‌گوید ز مشتاقی کلیم|
  block
    block |با چنین جاه و چنین پیغامبری|
    block |طالب خضرم ز خودبینی بری|
  block
    block |موسیا تو قوم خود را هشته‌ای|
    block |در پی نیکوپیی سرگشته‌ای|
  block
    block |کیقبادی رسته از خوف و رجا|
    block |چند گردی چند جویی تا کجا|
  block
    block |آن تو با تست و تو واقف برین|
    block |آسمانا چند پیمایی زمین|
  block
    block |گفت موسی این ملامت کم کنید|
    block |آفتاب و ماه را کم ره زنید|
  block
    block |می‌روم تا مجمع البحرین من|
    block |تا شوم مصحوب سلطان زمن|
  block
    block |اجعل الخضر لامری سببا|
    block |ذاک او امضی و اسری حقبا|
  block
    block |سالها پرم بپر و بالها|
    block |سالها چه بود هزاران سالها|
  block
    block |می‌روم یعنی نمی‌ارزد بدان|
    block |عشق جانان کم مدان از عشق نان|
  block
    block |این سخن پایان ندارد ای عمو|
    block |داستان آن دقوقی را بگو|