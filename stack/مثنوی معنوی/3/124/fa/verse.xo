
block |حکایت خرگوشان کی خرگوشی راپیش پیل  فرستادند کی بگو کی من رسول ماه آسمانم پیش تو کی ازین چشمه آب حذر کن چنانک در کتاب کلیله تمام گفته است|
  block
    block |این بدان ماند که خرگوشی بگفت|
    block |من رسول ماهم و با ماه جفت|
  block
    block |کز رمهٔ پیلان بر آن چشمهٔ زلال|
    block |جمله نخجیران بدند اندر وبال|
  block
    block |جمله محروم و ز خوف از چشمه دور|
    block |حیله‌ای کردند چون کم بود زور|
  block
    block |از سر که بانگ زد خرگوش زال|
    block |سوی پیلان در شب غرهٔ هلال|
  block
    block |که بیا رابع عشر ای شاه‌پیل|
    block |تا درون چشمه یابی این دلیل|
  block
    block |شاه‌پیلا من رسولم پیش بیست|
    block |بر رسولان بند و زجر و خشم نیست|
  block
    block |ماه می‌گوید که ای پیلان روید|
    block |چشمه آن ماست زین یکسو شوید|
  block
    block |ورنه منتان کور گردانم ستم|
    block |گفتم از گردن برون انداختم|
  block
    block |ترک این چشمه بگویید و روید|
    block |تا ز زخم تیغ مه ایمن شوید|
  block
    block |نک نشان آنست کاندر چشمه ماه|
    block |مضطرب گردد ز پیل آب‌خواه|
  block
    block |آن فلان شب حاضر آ ای شاه‌پیل|
    block |تا درون چشمه یابی زین دلیل|
  block
    block |چونک هفت و هشت از مه بگذرید|
    block |شاه‌پیل آمد ز چشمه می‌چرید|
  block
    block |چونک زد خرطوم پیل آن شب درآب|
    block |مضطرب شد آب ومه کرد اضطراب|
  block
    block |پیل باور کرد از وی آن خطاب|
    block |چون درون چشمه مه کرد اضطراب|
  block
    block |مانه زان پیلان گولیم ای گروه|
    block |که اضطراب ماه آردمان شکوه|
  block
    block |انبیا گفتند آوه پند جان|
    block |سخت‌تر کرد ای سفیهان بندتان|