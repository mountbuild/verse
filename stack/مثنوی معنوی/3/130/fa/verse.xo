
block |معنی حزم و مثال مرد حازم|
  block
    block |یا به حال اولینان بنگرید|
    block |یا سوی آخر بحزمی در پرید|
  block
    block |حزم چه بود در دو تدبیر احتیاط|
    block |از دو آن گیری که دورست از خباط|
  block
    block |آن یکی گوید درین ره هفت روز|
    block |نیست آب و هست ریگ پای‌سوز|
  block
    block |آن دگر گوید دروغست این بران|
    block |که بهر شب چشمه‌ای بینی روان|
  block
    block |حزم آن باشد که بر گیری تو آب|
    block |تا رهی از ترس و باشی بر صواب|
  block
    block |گر بود در راه آب این را بریز|
    block |ور نباشد وای بر مرد ستیز|
  block
    block |ای خلیفه‌زادگان دادی کنید|
    block |حزم بهر روز میعادی کنید|
  block
    block |آن عدوی کز پدرتان کین کشید|
    block |سوی زندانش ز علیین کشید|
  block
    block |آن شه شطرنج دل را مات کرد|
    block |از بهشتش سخرهٔ آفات کرد|
  block
    block |چند جا بندش گرفت اندر نبرد|
    block |تا بکشتی در فکندش روی‌زرد|
  block
    block |اینچنین کردست با آن پهلوان|
    block |سست سستش منگرید ای دیگران|
  block
    block |مادر و بابای ما را آن حسود|
    block |تاج و پیرایه بچالاکی ربود|
  block
    block |کردشان آنجا برهنه و زار و خوار|
    block |سالها بگریست آدم زار زار|
  block
    block |که ز اشک چشم او رویید نبت|
    block |که چرا اندر جریدهٔ لاست ثبت|
  block
    block |تو قیاسی گیر طراریش را|
    block |که چنان سرور کند زو ریش را|
  block
    block |الحذر ای گل‌پرستان از شرش|
    block |تیغ لا حولی زنید اندر سرش|
  block
    block |کو همی‌بیند شما را از کمین|
    block |که شما او را نمی‌بینید هین|
  block
    block |دایما صیاد ریزد دانه‌ها|
    block |دانه پیدا باشد و پنهان دغا|
  block
    block |هر کجا دانه بدیدی الحذر|
    block |تا نبندد دام بر تو بال و پر|
  block
    block |زانک مرغی کو بترک دانه کرد|
    block |دانه از صحرای بی تزویر خورد|
  block
    block |هم بدان قانع شد و از دام جست|
    block |هیچ دامی پر و بالش را نبست|