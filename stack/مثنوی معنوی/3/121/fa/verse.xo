
block |آمدن پیغامبران حق به نصیحت اهل سبا|
  block
    block |سیزده پیغامبر آنجا آمدند|
    block |گم‌رهان را جمله رهبر می‌شدند|
  block
    block |که هله نعمت فزون شد شکر کو|
    block |مرکب شکر ار بخسپد حرکوا|
  block
    block |شکر منعم واجب آید در خرد|
    block |ورنه بگشاید در خشم ابد|
  block
    block |هین کرم بینید وین خود کس کند|
    block |کز چنین نعمت به شکری بس کند|
  block
    block |سر ببخشد شکر خواهد سجده‌ای|
    block |پا ببخشد شکر خواهد قعده‌ای|
  block
    block |قوم گفته شکر ما را برد غول|
    block |ما شدیم از شکر و از نعمت ملول|
  block
    block |ما چنان پژمرده گشتیم ازعطا|
    block |که نه طاعتمان خوش آید نه خطا|
  block
    block |ما نمی‌خواهیم نعمتها و باغ|
    block |ما نمی‌خواهیم اسباب و فراغ|
  block
    block |انبیا گفتند در دل علتیست|
    block |که از آن در حق‌شناسی آفتیست|
  block
    block |نعمت از وی جملگی علت شود|
    block |طعمه در بیمار کی قوت شود|
  block
    block |چند خوش پیش تو آمد ای مصر|
    block |جمله ناخوش گشت و صاف او کدر|
  block
    block |تو عدو این خوشیها آمدی|
    block |گشت ناخوش هر چه بر وی کف زدی|
  block
    block |هر که اوشد آشنا و یار تو|
    block |شد حقیر و خوار در دیدار تو|
  block
    block |هر که او بیگانه باشد با تو هم|
    block |پیش تو او بس مه‌است و محترم|
  block
    block |این هم از تاثیر آن بیماریست|
    block |زهر او در جمله جفتان ساریست|
  block
    block |دفع آن علت بباید کرد زود|
    block |که شکر با آن حدث خواهد نمود|
  block
    block |هر خوشی کاید به تو ناخوش شود|
    block |آب حیوان گر رسد آتش شود|
  block
    block |کیمیای مرگ و جسکست آن صفت|
    block |مرگ گردد زان حیاتت عاقبت|
  block
    block |بس غدایی که ز وی دل زنده شد|
    block |چون بیامد در تن تو گنده شد|
  block
    block |بس عزیزی که بناز اشکار شد|
    block |چون شکارت شد بر تو خوار شد|
  block
    block |آشنایی عقل با عقل از صفا|
    block |چون شود هر دم فزون باشد ولا|
  block
    block |آشنایی نفس با هر نفس پست|
    block |تو یقین می‌دان که دم دم کمترست|
  block
    block |زانک نفسش گرد علت می‌تند|
    block |معرفت را زود فاسد می‌کند|
  block
    block |گر نخواهی دوست را فردا نفیر|
    block |دوستی با عاقل و با عقل گیر|
  block
    block |از سموم نفس چون با علتی|
    block |هر چه گیری تو مرض را آلتی|
  block
    block |گر بگیری گوهری سنگی شود|
    block |ور بگیری مهر دل جنگی شود|
  block
    block |ور بگیری نکتهٔ بکری لطیف|
    block |بعد درکت گشت بی‌ذوق و کثیف|
  block
    block |که من این را بس شنیدم کهنه شد|
    block |چیز دیگر گو به جز آن ای عضد|
  block
    block |چیز دیگر تازه و نو گفته گیر|
    block |باز فردا زان شوی سیر و نفیر|
  block
    block |دفع علت کن چو علت خو شود|
    block |هرحدیثی کهنه پیشت نو شود|
  block
    block |تا که از کهنه برآرد برگ نو|
    block |بشکفاند کهنه صد خوشه ز گو|
  block
    block |ما طبیبانیم شاگردان حق|
    block |بحر قلزم دید ما را فانفلق|
  block
    block |آن طبیبان طبیعت دیگرند|
    block |که به دل از راه نبضی بنگرند|
  block
    block |ما به دل بی واسطه خوش بنگریم|
    block |کز فراست ما به عالی منظریم|
  block
    block |آن طبیبان غذااند و ثمار|
    block |جان حیوانی بدیشان استوار|
  block
    block |ما طبیبان فعالیم و مقال|
    block |ملهم ما پرتو نور جلال|
  block
    block |کین چنین فعلی ترا نافع بود|
    block |و آنچنان فعلی ز ره قاطع بود|
  block
    block |اینچنین قولی ترا پیش آورد|
    block |و آنچنان قولی ترا نیش آورد|
  block
    block |آن طبیبان را بود بولی دلیل|
    block |وین دلیل ما بود وحی جلیل|
  block
    block |دست‌مزدی می نخواهیم از کسی|
    block |دست‌مزد ما رسد از حق بسی|
  block
    block |هین صلا بیماری ناسور را|
    block |داروی ما یک بیک رنجور را|