
block |بیان آنک ایمان مقلد خوفست و رجا|
  block
    block |داعی هر پیشه اومیدست و بوک|
    block |گرچه گردنشان ز کوشش شد چو دوک|
  block
    block |بامدادان چون سوی دکان رود|
    block |بر امید و بوک روزی می‌دود|
  block
    block |بوک روزی نبودت چون می‌روی|
    block |خوف حرمان هست تو چونی قوی|
  block
    block |خوف حرمان ازل در کسب لوت|
    block |چون نکردت سست اندر جست و جوت|
  block
    block |گویی گرچه خوف حرمان هست پیش|
    block |هست اندر کاهلی این خوف بیش|
  block
    block |هست در کوشش امیدم بیشتر|
    block |دارم اندر کاهلی افزون خطر|
  block
    block |پس چرا در کار دین ای بدگمان|
    block |دامنت می‌گیرد این خوف زیان|
  block
    block |یا ندیدی کاهل این بازار ما|
    block |در چه سودند انبیا و اولیا|
  block
    block |زین دکان رفتن چه کانشان رو نمود|
    block |اندرین بازار چون بستند سود|
  block
    block |آتش آن را رام چون خلخال شد|
    block |بحر آن را رام شد حمال شد|
  block
    block |آهن آن را رام شد چون موم شد|
    block |باد آن را بنده و محکوم شد|