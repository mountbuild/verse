
block |جواب موسی فرعون را در تهدیدی کی می‌کردش|
  block
    block |گفت با امر حقم اشراک نیست|
    block |گر بریزد خونم امرش باک نیست|
  block
    block |راضیم من شاکرم من ای حریف|
    block |این طرف رسوا و پیش حق شریف|
  block
    block |پیش خلقان خوار و زار و ریش‌خند|
    block |پیش حق محبوب و مطلوب و پسند|
  block
    block |از سخن می‌گویم این ورنه خدا|
    block |از سیه‌رویان کند فردا ترا|
  block
    block |عزت آن اوست و آن بندگانش|
    block |ز آدم و ابلیس بر می‌خوان نشانش|
  block
    block |شرح حق پایان ندارد همچو حق|
    block |هین دهان بربند و برگردان ورق|