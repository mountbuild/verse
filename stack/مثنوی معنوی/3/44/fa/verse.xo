
block |فرستادن فرعون به مداین در طلب ساحران|
  block
    block |چونک موسی بازگشت و او بماند|
    block |اهل رای و مشورت را پیش خواند|
  block
    block |آنچنان دیدند کز اطراف مصر|
    block |جمع آردشان شه و صراف مصر|
  block
    block |او بسی مردم فرستاد آن زمان|
    block |هر نواحی بهر جمع جادوان|
  block
    block |هر طرف که ساحری بد نامدار|
    block |کرد پران سوی او ده پیک کار|
  block
    block |دو جوان بودند ساحر مشتهر|
    block |سحر ایشان در دل مه مستمر|
  block
    block |شیر دوشیده ز مه فاش آشکار|
    block |در سفرها رفته بر خمی سوار|
  block
    block |شکل کرباسی نموده ماهتاب|
    block |آن بپیموده فروشیده شتاب|
  block
    block |سیم برده مشتری آگه شده|
    block |دست از حسرت به رخها بر زده|
  block
    block |صد هزاران همچنین در جادوی|
    block |بوده منشی و نبوده چون روی|
  block
    block |چون بدیشان آمد آن پیغام شاه|
    block |کز شما شاهست اکنون چاره‌خواه|
  block
    block |از پی آنک دو درویش آمدند|
    block |بر شه و بر قصر او موکب زدند|
  block
    block |نیست با ایشان بغیر یک عصا|
    block |که همی‌گردد به امرش اژدها|
  block
    block |شاه و لشکر جمله بیچاره شدند|
    block |زین دو کس جمله به افغان آمدند|
  block
    block |چاره‌ای می‌باید اندر ساحری|
    block |تا بود که زین دو ساحر جان بری|
  block
    block |آن دو ساحر را چو این پیغام داد|
    block |ترس و مهری در دل هر دو فتاد|
  block
    block |عرق جنسیت چو جنبیدن گرفت|
    block |سر به زانو بر نهادند از شگفت|
  block
    block |چون دبیرستان صوفی زانوست|
    block |حل مشکل را دو زانو جادوست|