
block |خبر کردن خروس از مرگ خواجه|
  block
    block |لیک فردا خواهد او مردن یقین|
    block |گاو خواهد کشت وارث در حنین|
  block
    block |صاحب خانه بخواهد مرد رفت|
    block |روز فردا نک رسیدت لوت زفت|
  block
    block |پاره‌های نان و لالنگ و طعام|
    block |در میان کوی یابد خاص و عام|
  block
    block |گاو قربانی و نانهای تنک|
    block |بر سگان و سایلان ریزد سبک|
  block
    block |مرگ اسپ و استر و مرگ غلام|
    block |بد قضا گردان این مغرور خام|
  block
    block |از زیان مال و درد آن گریخت|
    block |مال افزون کرد و خون خویش ریخت|
  block
    block |این ریاضتهای درویشان چراست|
    block |کان بلا بر تن بقای جانهاست|
  block
    block |تا بقای خود نیابد سالکی|
    block |چون کند تن را سقیم و هالکی|
  block
    block |دست کی جنبد به ایثار و عمل|
    block |تا نبیند داده را جانش بدل|
  block
    block |آنک بدهد بی امید سودها|
    block |آن خدایست آن خدایست آن خدا|
  block
    block |یا ولی حق که خوی حق گرفت|
    block |نور گشت و تابش مطلق گرفت|
  block
    block |کو غنی است و جز او جمله فقیر|
    block |کی فقیری بی عوض گوید که گیر|
  block
    block |تا نبیند کودکی که سیب هست|
    block |او پیاز گنده را ندهد ز دست|
  block
    block |این همه بازار بهر این غرض|
    block |بر دکانها شسته بر بوی عوض|
  block
    block |صد متاع خوب عرضه می‌کنند|
    block |واندرون دل عوضها می‌تنند|
  block
    block |یک سلامی نشنوی ای مرد دین|
    block |که نگیرد آخرت آن آستین|
  block
    block |بی طمع نشنیده‌ام از خاص و عام|
    block |من سلامی ای برادر والسلام|
  block
    block |جز سلام حق هین آن را بجو|
    block |خانه خانه جا بجا و کو بکو|
  block
    block |از دهان آدمی خوش‌مشام|
    block |هم پیام حق شنودم هم سلام|
  block
    block |وین سلام باقیان بر بوی آن|
    block |من همی‌نوشم به دل خوشتر ز جان|
  block
    block |زان سلام او سلام حق شدست|
    block |کآتش اندر دودمان خود زدست|
  block
    block |مرده است از خود شده زنده برب|
    block |زان بود اسرار حقش در دو لب|
  block
    block |مردن تن در ریاضت زندگیست|
    block |رنج این تن روح را پایندگیست|
  block
    block |گوش بنهاده بد آن مرد خبیث|
    block |می‌شنود او از خروسش آن حدیث|