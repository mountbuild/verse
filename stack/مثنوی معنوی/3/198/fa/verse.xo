
block |تمثیل گریختن ممن و بی‌صبری او در بلا به اضطراب و بی‌قراری نخود و دیگر حوایج در جوش دیگ و بر دویدن تا بیرون جهند|
  block
    block |بنگر اندر نخودی در دیگ چون|
    block |می‌جهد بالا چو شد ز آتش زبون|
  block
    block |هر زمان نخود بر آید وقت جوش|
    block |بر سر دیگ و برآرد صد خروش|
  block
    block |که چرا آتش به من در می‌زنی|
    block |چون خریدی چون نگونم می‌کنی|
  block
    block |می‌زند کفلیز کدبانو که نی|
    block |خوش بجوش و بر مجه ز آتش‌کنی|
  block
    block |زان نجوشانم که مکروه منی|
    block |بلک تا گیری تو ذوق و چاشنی|
  block
    block |تا غذی گردی بیامیزی بجان|
    block |بهرخواری نیستت این امتحان|
  block
    block |آب می‌خوردی به بستان سبز و تر|
    block |بهراین آتش بدست آن آب خور|
  block
    block |رحمتش سابق بدست از قهر زان|
    block |تا ز رحمت گردد اهل امتحان|
  block
    block |رحمتش بر قهر از آن سابق شدست|
    block |تا که سرمایهٔ وجود آید بدست|
  block
    block |زانک بی‌لذت نروید لحم و پوست|
    block |چون نروید چه گدازد عشق دوست|
  block
    block |زان تقاضا گر بیاید قهرها|
    block |تا کنی ایثار آن سرمایه را|
  block
    block |باز لطف آید برای عذر او|
    block |که بکردی غسل و بر جستی ز جو|
  block
    block |گوید ای نخود چریدی در بهار|
    block |رنج مهمان تو شد نیکوش دار|
  block
    block |تا که مهمان باز گردد شکر ساز|
    block |پیش شه گوید ز ایثار تو باز|
  block
    block |تا به جای نعمتت منعم رسد|
    block |جمله نعمتها برد بر تو حسد|
  block
    block |من خلیلم تو پسر پیش بچک|
    block |سر بنه انی ارانی اذبحک|
  block
    block |سر به پیش قهر نه دل بر قرار|
    block |تا ببرم حلقت اسمعیل‌وار|
  block
    block |سر ببرم لیک این سر آن سریست|
    block |کز بریده گشتن و مردن بریست|
  block
    block |لیک مقصود ازل تسلیم تست|
    block |ای مسلمان بایدت تسلیم جست|
  block
    block |ای نخود می‌جوش اندر ابتلا|
    block |تا نه هستی و نه خود ماند ترا|
  block
    block |اندر آن بستان اگر خندیده‌ای|
    block |تو گل بستان جان و دیده‌ای|
  block
    block |گر جدا از باغ آب و گل شدی|
    block |لقمه گشتی اندر احیا آمدی|
  block
    block |شو غذی و قوت و اندیشه‌ها|
    block |شیر بودی شیر شو در بیشه‌ها|
  block
    block |از صفاتش رسته‌ای والله نخست|
    block |در صفاتش باز رو چالاک و چست|
  block
    block |ز ابر و خورشید و ز گردون آمدی|
    block |پس شدی اوصاف و گردون بر شدی|
  block
    block |آمدی در صورت باران و تاب|
    block |می‌روی اندر صفات مستطاب|
  block
    block |جزو شید و ابر و انجمها بدی|
    block |نفس و فعل و قول و فکرتها شدی|
  block
    block |هستی حیوان شد از مرگ نبات|
    block |راست آمد اقتلونی یا ثقات|
  block
    block |چون چنین بردیست ما را بعد مات|
    block |راست آمد ان فی قتلی حیات|
  block
    block |فعل و قول و صدق شد قوت ملک|
    block |تا بدین معراج شد سوی فلک|
  block
    block |آنچنان کان طعمه شد قوت بشر|
    block |از جمادی بر شد و شد جانور|
  block
    block |این سخن را ترجمهٔ پهناوری|
    block |گفته آید در مقام دیگری|
  block
    block |کاروان دایم ز گردون می‌رسد|
    block |تا تجارت می‌کند وا می‌رود|
  block
    block |پس برو شیرین و خوش با اختیار|
    block |نه بتلخی و کراهت دزدوار|
  block
    block |زان حدیث تلخ می‌گویم ترا|
    block |تا ز تلخیها فرو شویم ترا|
  block
    block |ز آب سرد انگور افسرده رهد|
    block |سردی و افسردگی بیرون نهد|
  block
    block |تو ز تلخی چونک دل پر خون شوی|
    block |پس ز تلخیها همه بیرون روی|