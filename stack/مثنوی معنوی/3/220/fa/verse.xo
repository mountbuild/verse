
block |آگاه شدن پیغامبر علیه السلام از طعن ایشان بر شماتت او|
  block
    block |گرچه نشنید آن موکل آن سخن|
    block |رفت در گوشی که آن بد من لدن|
  block
    block |بوی پیراهان یوسف را ندید|
    block |آنک حافظ بود و یعقوبش کشید|
  block
    block |آن شیاطین بر عنان آسمان|
    block |نشنوند آن سر لوح غیب‌دان|
  block
    block |آن محمد خفته و تکیه زده|
    block |آمده سر گرد او گردان شده|
  block
    block |او خورد حلوا که روزیشست باز|
    block |آن نه کانگشتان او باشد دراز|
  block
    block |نجم ثاقب گشته حارس دیوران|
    block |که بهل دزدی ز احمد سر ستان|
  block
    block |ای دویده سوی دکان از پگاه|
    block |هین به مسجد رو بجو رزق اله|
  block
    block |پس رسول آن گفتشان را فهم کرد|
    block |گفت آن خنده نبودم از نبرد|
  block
    block |مرده‌اند ایشان و پوسیدهٔ فنا|
    block |مرده کشتن نیست مردی پیش ما|
  block
    block |خود کیند ایشان که مه گردد شکاف|
    block |چونک من پا بفشرم اندر مصاف|
  block
    block |آنگهی کآزاد بودیت و مکین|
    block |مر شما را بسته می‌دیدم چنین|
  block
    block |ای بنازیده به ملک و خاندان|
    block |نزد عاقل اشتری بر ناودان|
  block
    block |نقش تن را تا فتاد از بام طشت|
    block |پیش چشمم کل آت آت گشت|
  block
    block |بنگرم در غوره می بینم عیان|
    block |بنگرم در نیست شی بینم عیان|
  block
    block |بنگرم سر عالمی بینم نهان|
    block |آدم و حوا نرسته از جهان|
  block
    block |مر شما را وقت ذرات الست|
    block |دیده‌ام پا بسته و منکوس و پست|
  block
    block |از حدوث آسمان بی عمد|
    block |آنچ دانسته بدم افزون نشد|
  block
    block |من شما را سرنگون می‌دیده‌ام|
    block |پیش از آن کز آب و گل بالیده‌ام|
  block
    block |نو ندیدم تا کنم شادی بدان|
    block |این همی‌دیدم در آن اقبالتان|
  block
    block |بستهٔ قهر خفی وانگه چه قهر|
    block |قند می‌خوردید و در وی درج زهر|
  block
    block |این چنین قندی پر از زهر ار عدو|
    block |خوش بنوشد چت حسد آید برو|
  block
    block |با نشاط آن زهر می‌کردید نوش|
    block |مرگتان خفیه گرفته هر دو گوش|
  block
    block |من نمی‌کردم غزا از بهر آن|
    block |تا ظفر یابم فرو گیرم جهان|
  block
    block |کین جهان جیفه‌ست و مردار و رخیص|
    block |بر چنین مردار چون باشم حریص|
  block
    block |سگ نیم تا پرچم مرده کنم|
    block |عیسی‌ام آیم که تا زنده‌ش کنم|
  block
    block |زان همی‌کردم صفوف جنگ چاک|
    block |تا رهانم مر شما را از هلاک|
  block
    block |زان نمی‌برم گلوهای بشر|
    block |تا مرا باشد کر و فر و حشر|
  block
    block |زان همی‌برم گلویی چند تا|
    block |زان گلوها عالمی یابد رها|
  block
    block |که شما پروانه‌وار از جهل خویش|
    block |پیش آتش می‌کنید این حمله کیش|
  block
    block |من همی‌رانم شما را همچو مست|
    block |از در افتادن در آتش با دو دست|
  block
    block |آنک خود را فتحها پنداشتید|
    block |تخم منحوسی خود می‌کاشتید|
  block
    block |یکدگر را جد جد می‌خواندید|
    block |سوی اژدرها فرس می‌راندید|
  block
    block |قهر می‌کردید و اندر عین قهر|
    block |خود شما مقهور قهر شیر دهر|