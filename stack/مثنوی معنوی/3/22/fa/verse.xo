
block |دعوی طاوسی کردن آن شغال کی در  خم صباغ افتاده بود|
  block
    block |و آن شغال رنگ‌رنگ آمد نهفت|
    block |بر بناگوش ملامت‌گر بکفت|
  block
    block |بنگر آخر در من و در رنگ من|
    block |یک صنم چون من ندارد خود شمن|
  block
    block |چون گلستان گشته‌ام صد رنگ و خوش|
    block |مر مرا سجده کن از من سر مکش|
  block
    block |کر و فر و آب و تاب و رنگ بین|
    block |فخر دنیا خوان مرا و رکن دین|
  block
    block |مظهر لطف خدایی گشته‌ام|
    block |لوح شرح کبریایی گشته‌ام|
  block
    block |ای شغالان هین مخوانیدم شغال|
    block |کی شغالی را بود چندین جمال|
  block
    block |آن شغالان آمدند آنجا بجمع|
    block |همچو پروانه به گرداگرد شمع|
  block
    block |پس چه خوانیمت بگو ای جوهری|
    block |گفت طاوس نر چون مشتری|
  block
    block |پس بگفتندش که طاوسان جان|
    block |جلوه‌ها دارند اندر گلستان|
  block
    block |تو چنان جلوه کنی گفتا که نی|
    block |بادیه نارفته چون کوبم منی|
  block
    block |بانگ طاووسان کنی گفتا که لا|
    block |پس نه‌ای طاووس خواجه بوالعلا|
  block
    block |خلعت طاووس آید ز آسمان|
    block |کی رسی از رنگ و دعویها بدان|