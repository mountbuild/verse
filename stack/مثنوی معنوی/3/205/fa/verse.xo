
block |تشبیه صورت اولیا و صورت کلام اولیا به صورت عصای موسی و صورت افسون عیسی علیهما السلام|
  block
    block |آدمی همچون عصای موسی‌است|
    block |آدمی همچون فسون عیسی‌است|
  block
    block |در کف حق بهر داد و بهر زین|
    block |قلب مومن هست بین اصبعین|
  block
    block |ظاهرش چوبی ولیکن پیش او|
    block |کون یک لقمه چو بگشاید گلو|
  block
    block |تو مبین ز افسون عیسی حرف و صوت|
    block |آن ببین کز وی گریزان گشت موت|
  block
    block |تو مبین ز افسونش آن لهجات پست|
    block |آن نگر که مرده بر جست و نشست|
  block
    block |تو مبین مر آن عصا را سهل یافت|
    block |آن ببین که بحر خضرا را شکافت|
  block
    block |تو ز دوری دیده‌ای چتر سیاه|
    block |یک قدم فا پیش نه بنگر سپاه|
  block
    block |تو ز دوری می‌نبینی جز که گرد|
    block |اندکی پیش آ ببین در گرد مرد|
  block
    block |دیده‌ها را گرد او روشن کند|
    block |کوهها را مردی او بر کند|
  block
    block |چون بر آمد موسی از اقصای دشت|
    block |کوه طور از مقدمش رقاص گشت|