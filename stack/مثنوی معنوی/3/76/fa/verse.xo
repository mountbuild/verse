
block |حکایت استر پیش شتر کی من بسیار در رو می‌افتم و تو نمی‌افتی الا به نادر|
  block
    block |گفت استر با شتر کای خوش رفیق|
    block |در فراز و شیب و در راه دقیق|
  block
    block |تو نه آیی در سر و خوش می‌روی|
    block |من همی‌آیم بسر در چون غوی|
  block
    block |من همی‌افتم برو در هر دمی|
    block |خواه در خشکی و خواه اندر نمی|
  block
    block |این سبب را باز گو با من که چیست|
    block |تا بدانم من که چون باید بزیست|
  block
    block |گفت چشم من ز تو روشن‌ترست|
    block |بعد از آن هم از بلندی ناظرست|
  block
    block |چون برآیم بر سرکوه بلند|
    block |آخر عقبه ببینم هوشمند|
  block
    block |پس همه پستی و بالایی راه|
    block |دیده‌ام را وا نماید هم اله|
  block
    block |هر قدم من از سر بینش نهم|
    block |از عثار و اوفتادن وا رهم|
  block
    block |تو ببینی پیش خود یک دو سه گام|
    block |دانه بینی و نبینی رنج دام|
  block
    block |یستوی الاعمی لدیکم والبصیر|
    block |فی المقام و النزول والمسیر|
  block
    block |چون جنین را در شکم حق جان دهد|
    block |جذب اجزا در مزاج او نهد|
  block
    block |از خورش او جذب اجزا می‌کند|
    block |تار و پود جسم خود را می‌تند|
  block
    block |تا چهل سالش بجذب جزوها|
    block |حق حریصش کرده باشد در نما|
  block
    block |جذب اجزا روح را تعلیم کرد|
    block |چون نداند جذب اجزا شاه فرد|
  block
    block |جامع این ذره‌ها خورشید بود|
    block |بی غذا اجزات را داند ربود|
  block
    block |آن زمانی که در آیی تو ز خواب|
    block |هوش و حس رفته را خواند شتاب|
  block
    block |تا بدانی کان ازو غایب نشد|
    block |باز آید چون بفرماید که عد|