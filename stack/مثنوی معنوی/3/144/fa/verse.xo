
block |نومید شدن انبیا از قبول و پذیرای منکران قوله حتی اذا استیاس الرسل|
  block
    block |انبیا گفتند با خاطر که چند|
    block |می‌دهیم این را و آن را وعظ و پند|
  block
    block |چند کوبیم آهن سردی ز غی|
    block |در دمیدن در قفض هین تا بکی|
  block
    block |جنبش خلق از قضا و وعده است|
    block |تیزی دندان ز سوز معده است|
  block
    block |نفس اول راند بر نفس دوم|
    block |ماهی از سر گنده باشد نه ز دم|
  block
    block |لیک هم می‌دان و خر می‌ران چو تیر|
    block |چونک بلغ گفت حق شد ناگزیر|
  block
    block |تو نمی‌دانی کزین دو کیستی|
    block |جهد کن چندانک بینی چیستی|
  block
    block |چون نهی بر پشت کشتی بار را|
    block |بر توکل می‌کنی آن کار را|
  block
    block |تو نمی‌دانی که از هر دو کیی|
    block |غرقه‌ای اندر سفر یا ناجیی|
  block
    block |گر بگویی تا ندانم من کیم|
    block |بر نخواهم تاخت در کشتی و یم|
  block
    block |من درین ره ناجیم یا غرقه‌ام|
    block |کشف گردان کز کدامین فرقه‌ام|
  block
    block |من نخواهم رفت این ره با گمان|
    block |بر امید خشک همچون دیگران|
  block
    block |هیچ بازرگانیی ناید ز تو|
    block |زانک در غیبست سر این دو رو|
  block
    block |تاجر ترسنده‌طبع شیشه‌جان|
    block |در طلب نه سود دارد نه زیان|
  block
    block |بل زیان دارد که محرومست و خوار|
    block |نور او یابد که باشد شعله‌خوار|
  block
    block |چونک بر بوکست جمله کارها|
    block |کار دین اولی کزین یابی رها|
  block
    block |نیست دستوری بدینجا قرع باب|
    block |جز امید الله اعلم بالصواب|