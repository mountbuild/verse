
block |تفسیر این آیت کی ان تستفتحوا فقد جائکم الفتح ایه‌ای طاعنان می‌گفتید کی از ما و محمد علیه السلام آنک حق است فتح و نصرتش ده و این بدان می‌گفتید تا گمان آید کی شما طالب حق‌اید بی غرض اکنون محمد را نصرت دادیم تا صاحب حق را ببینید|
  block
    block |از بتان و از خدا در خواستیم|
    block |که بکن ما را اگر ناراستیم|
  block
    block |آنک حق و راستست از ما و او|
    block |نصرتش ده نصرت او را بجو|
  block
    block |این دعا بسیار کردیم و صلات|
    block |پیش لات و پیش عزی و منات|
  block
    block |که اگر حقست او پیداش کن|
    block |ور نباشد حق زبون ماش کن|
  block
    block |چونک وا دیدیم او منصور بود|
    block |ما همه ظلمت بدیم او نور بود|
  block
    block |این جواب ماست کانچ خواستید|
    block |گشت پیدا که شما ناراستید|
  block
    block |باز این اندیشه را از فکر خویش|
    block |کور می‌کردند و دفع از ذکر خویش|
  block
    block |کین تفکرمان هم از ادبار رست|
    block |که صواب او شود در دل درست|
  block
    block |خود چه شد گر غالب آمد چند بار|
    block |هر کسی را غالب آرد روزگار|
  block
    block |ما هم از ایام بخت‌آور شدیم|
    block |بارها بر وی مظفر آمدیم|
  block
    block |باز گفتندی که گرچه او شکست|
    block |چون شکست ما نبود آن زشت و پست|
  block
    block |زانک بخت نیک او را در شکست|
    block |داد صد شادی پنهان زیردست|
  block
    block |کو باشکسته نمی‌مانست هیچ|
    block |که نه غم بودش در آن نه پیچ پیچ|
  block
    block |چون نشان مؤمنان مغلوبیست|
    block |لیک در اشکست مؤمن خوبیست|
  block
    block |گر تو مشک و عنبری را بشکنی|
    block |عالمی از فوح ریحان پر کنی|
  block
    block |ور شکستی ناگهان سرگین خر|
    block |خانه‌ها پر گند گردد تا به سر|
  block
    block |وقت واگشت حدیبیه بذل|
    block |دولت انا فتحنا زد دهل|