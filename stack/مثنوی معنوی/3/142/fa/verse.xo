
block |مخصوص بودن یعقوب علیه السلام به چشیدن جام حق از روی یوسف و کشیدن بوی حق از بوی یوسف و حرمان برادران و غیر هم ازین هر دو|
  block
    block |آنچ یعقوب از رخ یوسف بدید|
    block |خاص او بد آن به اخوان کی رسید|
  block
    block |این ز عشقش خویش در چه می‌کند|
    block |و آن بکین از بهر او چه می‌کند|
  block
    block |سفرهٔ او پیش این از نان تهیست|
    block |پیش یعقوبست پر کو مشتهیست|
  block
    block |روی ناشسته نبیند روی حور|
    block |لا صلوة گفت الا بالطهور|
  block
    block |عشق باشد لوت و پوت جانها|
    block |جوع ازین رویست قوت جانها|
  block
    block |جوع یوسف بود آن یعقوب را|
    block |بوی نانش می‌رسید از دور جا|
  block
    block |آنک بستد پیرهن را می‌شتافت|
    block |بوی پیراهان یوسف می‌نیافت|
  block
    block |و آنک صد فرسنگ زان سو بود او|
    block |چونک بد یعقوب می‌بویید بو|
  block
    block |ای بسا عالم ز دانش بی‌نصیب|
    block |حافظ علمست آنکس نه حبیب|
  block
    block |مستمع از وی همی‌یابد مشام|
    block |گرچه باشد مستمع از جنس عام|
  block
    block |زانک پیراهان بدستش عاریه‌ست|
    block |چون بدست آن نخاسی جاریه‌ست|
  block
    block |جاریه پیش نخاسی سرسریست|
    block |در کف او از برای مشتریست|
  block
    block |قسمت حقست روزی دادنی|
    block |هر یکی را سوی دیگر راه نی|
  block
    block |یک خیال نیک باغ آن شده|
    block |یک خیال زشت راه این زده|
  block
    block |آن خدایی کز خیالی باغ ساخت|
    block |وز خیالی دوزخ و جای گداخت|
  block
    block |پس کی داند راه گلشنهای او|
    block |پس کی داند جای گلخنهای او|
  block
    block |دیدبان دل نبیند در مجال|
    block |کز کدامین رکن جان آید خیال|
  block
    block |گر بدیدی مطلعش را ز احتیال|
    block |بند کردی راه هر ناخوش خیال|
  block
    block |کی رسد جاسوس را آنجا قدم|
    block |که بود مرصاد و در بند عدم|
  block
    block |دامن فضلش بکف کن کوروار|
    block |قبض اعمی این بود ای شهرهٔار|
  block
    block |دامن او امر و فرمان ویست|
    block |نیکبختی که تقی جان ویست|
  block
    block |آن یکی در مرغزار و جوی آب|
    block |و آن یکی پهلوی او اندر عذاب|
  block
    block |او عجب مانده که ذوق این ز چیست|
    block |و آن عجب مانده که این در حبس کیست|
  block
    block |هین چرا خشکی که اینجا چشمه هاست|
    block |هین چرا زردی که اینجا صد دواست|
  block
    block |همنشینا هین در آ اندر چمن|
    block |گوید ای جان من نیارم آمدن|