
block |جواب طعنه‌زننده در مثنوی از قصور فهم خود|
  block
    block |ای سگ طاعن تو عو عو می‌کنی|
    block |طعن قرآن را برون‌شو می‌کنی|
  block
    block |این نه آن شیرست کز وی جان بری|
    block |یا ز پنجهٔ قهر او ایمان بری|
  block
    block |تا قیامت می‌زند قرآن ندی|
    block |ای گروهی جهل را گشته فدی|
  block
    block |که مرا افسانه می‌پنداشتید|
    block |تخم طعن و کافری می‌کاشتید|
  block
    block |خود بدیدیت آنک طعنه می‌زدیت|
    block |که شما فانی و افسانه بدیت|
  block
    block |من کلام حقم و قایم به ذات|
    block |قوت جان جان و یاقوت زکات|
  block
    block |نور خورشیدم فتاده بر شما|
    block |لیک از خورشید ناگشته جدا|
  block
    block |نک منم ینبوع آن آب حیات|
    block |تا رهانم عاشقان را از ممات|
  block
    block |گر چنان گند آزتان ننگیختی|
    block |جرعه‌ای بر گورتان حق ریختی|
  block
    block |نه بگیرم گفت و پند آن حکیم|
    block |دل نگردانم بهر طعنی سقیم|