
block |نواختن مجنون آن سگ را کی مقیم  کوی لیلی بود|
  block
    block |همچو مجنون کو سگی را می‌نواخت|
    block |بوسه‌اش می‌داد و پیشش می‌گداخت|
  block
    block |گرد او می‌گشت خاضع در طواف|
    block |هم جلاب شکرش می‌داد صاف|
  block
    block |بوالفضولی گفت ای مجنون خام|
    block |این چه شیدست این که می‌آری مدام|
  block
    block |پوز سگ دایم پلیدی می‌خورد|
    block |مقعد خود را بلب می‌استرد|
  block
    block |عیبهای سگ بسی او بر شمرد|
    block |عیب‌دان از غیب‌دان بویی نبرد|
  block
    block |گفت مجنون تو همه نقشی و تن|
    block |اندر آ و بنگرش از چشم من|
  block
    block |کین طلسم بستهٔ مولیست این|
    block |پاسبان کوچهٔ لیلیست این|
  block
    block |همنشین بین و دل و جان و شناخت|
    block |کو کجا بگزید و مسکن‌گاه ساخت|
  block
    block |او سگ فرخ‌رخ کهف منست|
    block |بلک او هم‌درد و هم‌لهف منست|
  block
    block |آن سگی که باشد اندر کوی او|
    block |من به شیران کی دهم یک موی او|
  block
    block |ای که شیران مر سگانش را غلام|
    block |گفت امکان نیست خامش والسلام|
  block
    block |گر ز صورت بگذرید ای دوستان|
    block |جنتست و گلستان در گلستان|
  block
    block |صورت خود چون شکستی سوختی|
    block |صورت کل را شکست آموختی|
  block
    block |بعد از آن هر صورتی را بشکنی|
    block |همچو حیدر باب خیبر بر کنی|
  block
    block |سغبهٔ صورت شد آن خواجهٔ سلیم|
    block |که به ده می‌شد بگفتاری سقیم|
  block
    block |سوی دام آن تملق شادمان|
    block |همچو مرغی سوی دانهٔ امتحان|
  block
    block |از کرم دانست مرغ آن دانه را|
    block |غایت حرص است نه جود آن عطا|
  block
    block |مرغکان در طمع دانه شادمان|
    block |سوی آن تزویر پران و دوان|
  block
    block |گر ز شادی خواجه آگاهت کنم|
    block |ترسم ای ره‌رو که بیگاهت کنم|
  block
    block |مختصر کردم چو آمد ده پدید|
    block |خود نبود آن ده ره دیگر گزید|
  block
    block |قرب ماهی ده بده می‌تاختند|
    block |زانک راه ده نکو نشناختند|
  block
    block |هر که در ره بی قلاوزی رود|
    block |هر دو روزه راه صدساله شود|
  block
    block |هر که تازد سوی کعبه بی دلیل|
    block |همچو این سرگشتگان گردد ذلیل|
  block
    block |هر که گیرد پیشه‌ای بی‌اوستا|
    block |ریش‌خندی شد بشهر و روستا|
  block
    block |جز که نادر باشد اندر خافقین|
    block |آدمی سر بر زند بی والدین|
  block
    block |مال او یابد که کسبی می‌کند|
    block |نادری باشد که بر گنجی زند|
  block
    block |مصطفایی کو که جسمش جان بود|
    block |تا که رحمن علم‌القرآن بود|
  block
    block |اهل تن را جمله علم بالقلم|
    block |واسطه افراشت در بذل کرم|
  block
    block |هر حریصی هست محروم ای پسر|
    block |چون حریصان تگ مرو آهسته‌تر|
  block
    block |اندر آن ره رنجها دیدند و تاب|
    block |چون عذاب مرغ خاکی در عذاب|
  block
    block |سیر گشته از ده و از روستا|
    block |وز شکرریز چنان نا اوستا|