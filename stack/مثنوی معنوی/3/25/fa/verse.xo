
block |قصهٔ هاروت و ماروت و دلیری  ایشان بر امتحانات حق تعالی|
  block
    block |پیش ازین زان گفته بودیم اندکی|
    block |خود چه گوییم از هزارانش یکی|
  block
    block |خواستم گفتن در آن تحقیقها|
    block |تا کنون وا ماند از تعویقها|
  block
    block |حملهٔ دیگر ز بسیارش قلیل|
    block |گفته آید شرح یک عضوی ز پیل|
  block
    block |گوش کن هاروت را ماروت را|
    block |ای غلام و چاکران ما روت را|
  block
    block |مست بودند از تماشای اله|
    block |وز عجایبهای استدراج شاه|
  block
    block |این چنین مستیست ز استدراج حق|
    block |تا چه مستیها کند معراج حق|
  block
    block |دانهٔ دامش چنین مستی نمود|
    block |خوان انعامش چه‌ها داند گشود|
  block
    block |مست بودند و رهیده از کمند|
    block |های هوی عاشقانه می‌زدند|
  block
    block |یک کمین و امتحان در راه بود|
    block |صرصرش چون کاه که را می‌ربود|
  block
    block |امتحان می‌کردشان زیر و زبر|
    block |کی بود سرمست را زینها خبر|
  block
    block |خندق و میدان بپیش او یکیست|
    block |چاه و خندق پیش او خوش مسلکیست|
  block
    block |آن بز کوهی بر آن کوه بلند|
    block |بر دود از بهر خوردی بی‌گزند|
  block
    block |تا علف چیند ببیند ناگهان|
    block |بازیی دیگر ز حکم آسمان|
  block
    block |بر کهی دیگر بر اندازد نظر|
    block |ماده بز بیند بر آن کوه دگر|
  block
    block |چشم او تاریک گردد در زمان|
    block |بر جهد سرمست زین که تا بدان|
  block
    block |آنچنان نزدیک بنماید ورا|
    block |که دویدن گرد بالوعهٔ سرا|
  block
    block |آن هزاران گز دو گز بنمایدش|
    block |تا ز مستی میل جستن آیدش|
  block
    block |چونک بجهد در فتد اندر میان|
    block |در میان هر دو کوه بی امان|
  block
    block |او ز صیادان به که بگریخته|
    block |خود پناهش خون او را ریخته|
  block
    block |شسته صیادان میان آن دو کوه|
    block |انتظار این قضای با شکوه|
  block
    block |باشد اغلب صید این بز همچنین|
    block |ورنه چالاکست و چست و خصم‌بین|
  block
    block |رستم ارچه با سر و سبلت بود|
    block |دام پاگیرش یقین شهوت بود|
  block
    block |همچو من از مستی شهوت ببر|
    block |مستی شهوت ببین اندر شتر|
  block
    block |باز این مستی شهوت در جهان|
    block |پیش مستی ملک دان مستهان|
  block
    block |مستی آن مستی این بشکند|
    block |او به شهوت التفاتی کی کند|
  block
    block |آب شیرین تا نخوردی آب شور|
    block |خوش بود خوش چون درون دیده نور|
  block
    block |قطره‌ای از باده‌های آسمان|
    block |بر کند جان را ز می وز ساقیان|
  block
    block |تا چه مستیها بود املاک را|
    block |وز جلالت روحهای پاک را|
  block
    block |که به بوی دل در آن می بسته‌اند|
    block |خم بادهٔ این جهان بشکسته‌اند|
  block
    block |جز مگر آنها که نومیدند و دور|
    block |همچو کفاری نهفته در قبور|
  block
    block |ناامید از هر دو عالم گشته‌اند|
    block |خارهای بی‌نهایت کشته‌اند|
  block
    block |پس ز مستیها بگفتند ای دریغ|
    block |بر زمین باران بدادیمی چو میغ|
  block
    block |گستریدیمی درین بی‌داد جا|
    block |عدل و انصاف و عبادات و وفا|
  block
    block |این بگفتند و قضا می‌گفت بیست|
    block |پیش پاتان دام ناپیدا بسیست|
  block
    block |هین مدو گستاخ در دشت بلا|
    block |هین مران کورانه اندر کربلا|
  block
    block |که ز موی و استخوان هالکان|
    block |می‌نیابد راه پای سالکان|
  block
    block |جملهٔ راه استخوان و موی و پی|
    block |بس که تیغ قهر لاشی کرد شی|
  block
    block |گفت حق که بندگان جفت عون|
    block |بر زمین آهسته می‌رانند و هون|
  block
    block |پا برهنه چون رود در خارزار|
    block |جز بوقفه و فکرت و پرهیزگار|
  block
    block |این قضا می‌گفت لیکن گوششان|
    block |بسته بود اندر حجاب جوششان|
  block
    block |چشمها و گوشها را بسته‌اند|
    block |جز مر آنها را که از خود رسته‌اند|
  block
    block |جز عنایت که گشاید چشم را|
    block |جز محبت که نشاند خشم را|
  block
    block |جهد بی توفیق خود کس را مباد|
    block |در جهان والله اعلم بالسداد|