
block |جمع آمدن ساحران از مداین پیش فرعون و تشریفها یافتن و دست بر سینه زدن در قهر  خصم او کی این بر ما نویس|
  block
    block |تا بفرعون آمدند آن ساحران|
    block |دادشان تشریفهای بس گران|
  block
    block |وعده‌هاشان کرد و پیشین هم بداد|
    block |بندگان و اسپان و نقد و جنس و زاد|
  block
    block |بعد از آن می‌گفت هین ای سابقان|
    block |گر فزون آیید اندر امتحان|
  block
    block |برفشانم بر شما چندان عطا|
    block |که بدرد پردهٔ جود و سخا|
  block
    block |پس بگفتندش به اقبال تو شاه|
    block |غالب آییم و شود کارش تباه|
  block
    block |ما درین فن صفدریم و پهلوان|
    block |کس ندارد پای ما اندر جهان|
  block
    block |ذکر موسی بند خاطرها شدست|
    block |کین حکایتهاست که پیشین بدست|
  block
    block |ذکر موسی بهر روپوشست لیک|
    block |نور موسی نقد تست ای مرد نیک|
  block
    block |موسی و فرعون در هستی تست|
    block |باید این دو خصم را در خویش جست|
  block
    block |تا قیامت هست از موسی نتاج|
    block |نور دیگر نیست دیگر شد سراج|
  block
    block |این سفال و این پلیته دیگرست|
    block |لیک نورش نیست دیگر زان سرست|
  block
    block |گر نظر در شیشه داری گم شوی|
    block |زانک از شیشه‌ست اعداد دوی|
  block
    block |ور نظر بر نور داری وا رهی|
    block |از دوی واعداد جسم منتهی|
  block
    block |از نظرگاهست ای مغز وجود|
    block |اختلاف مؤمن و گبر و جهود|