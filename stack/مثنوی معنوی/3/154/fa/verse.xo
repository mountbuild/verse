
block |وجه عبرت گرفتن ازین حکایت و یقین دانستن کی ان مع العسر یسرا|
  block
    block |عبرتست آن قصه ای جان مر ترا|
    block |تا که راضی باشی در حکم خدا|
  block
    block |تا که زیرک باشی و نیکوگمان|
    block |چون ببینی واقعهٔ بد ناگهان|
  block
    block |دیگران گردند زرد از بیم آن|
    block |تو چو گل خندان گه سود و زیان|
  block
    block |زانک گل گر برگ برگش می‌کنی|
    block |خنده نگذارد نگردد منثنی|
  block
    block |گوید از خاری چرا افتم بغم|
    block |خنده را من خود ز خار آورده‌ام|
  block
    block |هرچه از تو یاوه گردد از قضا|
    block |تو یقین دان که خریدت از بلا|
  block
    block |ما التصوف قال وجدان الفرح|
    block |فی الفؤاد عند اتیان الترح|
  block
    block |آن عقابش را عقابی دان که او|
    block |در ربود آن موزه را زان نیک‌خو|
  block
    block |تا رهاند پاش را از زخم مار|
    block |ای خنک عقلی که باشد بی غبار|
  block
    block |گفت لا تاسوا علی ما فاتکم|
    block |ان اتی السرحان واردی شاتکم|
  block
    block |کان بلا دفع بلاهای بزرگ|
    block |و آن زیان منع زیانهای سترگ|