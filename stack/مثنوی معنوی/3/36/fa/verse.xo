
block |وحی آمدن به مادر موسی کی موسی را در آب افکن|
  block
    block |باز وحی آمد که در آبش فکن|
    block |روی در اومید دار و مو مکن|
  block
    block |در فکن در نیلش و کن اعتماد|
    block |من ترا با وی رسانم رو سپید|
  block
    block |این سخن پایان ندارد مکرهاش|
    block |جمله می‌پیچید هم در ساق و پاش|
  block
    block |صد هزاران طفل می‌کشت او برون|
    block |موسی اندر صدر خانه در درون|
  block
    block |از جنون می‌کشت هر جا بد جنین|
    block |از حیل آن کورچشم دوربین|
  block
    block |اژدها بد مکر فرعون عنود|
    block |مکر شاهان جهان را خورده بود|
  block
    block |لیک ازو فرعون‌تر آمد پدید|
    block |هم ورا هم مکر او را در کشید|
  block
    block |اژدها بود و عصا شد اژدها|
    block |این بخورد آن را به توفیق خدا|
  block
    block |دست شد بالای دست این تا کجا|
    block |تا بیزدان که الیه المنتهی|
  block
    block |کان یکی دریاست بی غور و کران|
    block |جمله دریاها چو سیلی پیش آن|
  block
    block |حیله‌ها و چاره‌ها گر اژدهاست|
    block |پیش الا الله آنها جمله لاست|
  block
    block |چون رسید اینجا بیانم سر نهاد|
    block |محو شد والله اعلم بالرشاد|
  block
    block |آنچ در فرعون بود اندر تو هست|
    block |لیک اژدرهات محبوس چهست|
  block
    block |ای دریغ این جمله احوال توست|
    block |تو بر آن فرعون بر خواهیش بست|
  block
    block |گر ز تو گویند وحشت زایدت|
    block |ور ز دیگر آفسان بنمایدت|
  block
    block |چه خرابت می‌کند نفس لعین|
    block |دور می‌اندازدت سخت این قرین|
  block
    block |آتشت را هیزم فرعون نیست|
    block |ورنه چون فرعون او شعله‌زنیست|