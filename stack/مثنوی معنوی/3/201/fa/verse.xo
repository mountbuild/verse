
block |باقی قصهٔ مهمان آن مسجد مهمان کش و ثبات و صدق او|
  block
    block |آن غریب شهر سربالا طلب|
    block |گفت می‌خسپم درین مسجد بشب|
  block
    block |مسجدا گر کربلای من شوی|
    block |کعبهٔ حاجت‌روای من شوی|
  block
    block |هین مرا بگذار ای بگزیده دار|
    block |تا رسن‌بازی کنم منصوروار|
  block
    block |گر شدیت اندر نصیحت جبرئیل|
    block |می‌نخواهد غوث در آتش خلیل|
  block
    block |جبرئیلا رو که من افروخته|
    block |بهترم چون عود و عنبر سوخته|
  block
    block |جبرئیلا گر چه یاری می‌کنی|
    block |چون برادر پاس داری می‌کنی|
  block
    block |ای برادر من بر آذر چابکم|
    block |من نه آن جانم که گردم بیش و کم|
  block
    block |جان حیوانی فزاید از علف|
    block |آتشی بود و چو هیزم شد تلف|
  block
    block |گر نگشتی هیزم او مثمر بدی|
    block |تا ابد معمور و هم عامر بدی|
  block
    block |باد سوزانت این آتش بدان|
    block |پرتو آتش بود نه عین آن|
  block
    block |عین آتش در اثیر آمد یقین|
    block |پرتو و سایهٔ ویست اندر زمین|
  block
    block |لاجرم پرتو نپاید ز اضطراب|
    block |سوی معدن باز می‌گردد شتاب|
  block
    block |قامت تو بر قرار آمد بساز|
    block |سایه‌ات کوته دمی یکدم دراز|
  block
    block |زانک در پرتو نیابد کس ثبات|
    block |عکسها وا گشت سوی امهات|
  block
    block |هین دهان بر بند فتنه لب گشاد|
    block |خشک آر الله اعلم بالرشاد|