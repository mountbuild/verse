
block |سر آنک بی‌مراد بازگشتن رسول علیه السلام از حدیبیه حق تعالی لقب آن فتح کرد کی انا فتحنا کی به صورت غلق بود و به معنی فتح چنانک شکستن مشک به ظاهر شکستن است و به معنی درست کردنست مشکی او را و تکمیل فواید اوست|
  block
    block |آمدش پیغام از دولت که رو|
    block |تو ز منع این ظفر غمگین مشو|
  block
    block |کاندرین خواری نقدت فتحهاست|
    block |نک فلان قلعه فلان بقعه تراست|
  block
    block |بنگر آخر چونک واگردید تفت|
    block |بر قریظه و بر نضیر از وی چه رفت|
  block
    block |قلعه‌ها هم گرد آن دو بقعه‌ها|
    block |شد مسلم وز غنایم نفعها|
  block
    block |ور نباشد آن تو بنگر کین فریق|
    block |پر غم و رنجند و مفتون و عشیق|
  block
    block |زهر خواری را چو شکر می‌خورند|
    block |خار غمها را چو اشتر می‌چرند|
  block
    block |بهر عین غم نه از بهر فرج|
    block |این تسافل پیش ایشان چون درج|
  block
    block |آنچنان شادند اندر قعر چاه|
    block |که همی‌ترسند از تخت و کلاه|
  block
    block |هر کجا دلبر بود خود همنشین|
    block |فوق گردونست نه زیر زمین|