
block |ملامت کردن اهل مسجد مهمان عاشق را از شب خفتن در آنجا و تهدید کردن مرورا|
  block
    block |قوم گفتندش که هین اینجا مخسپ|
    block |تا نکوبد جانستانت همچو کسپ|
  block
    block |که غریبی و نمی‌دانی ز حال|
    block |کاندرین جا هر که خفت آمد زوال|
  block
    block |اتفاقی نیست این ما بارها|
    block |دیده‌ایم و جمله اصحاب نهی|
  block
    block |هر که آن مسجد شبی مسکن شدش|
    block |نیم‌شب مرگ هلاهل آمدش|
  block
    block |از یکی ما تابه صد این دیده‌ایم|
    block |نه به تقلید از کسی بشنیده‌ایم|
  block
    block |گفت الدین نصیحه آن رسول|
    block |آن نصیحت در لغت ضد غلول|
  block
    block |این نصیحت راستی در دوستی|
    block |در غلولی خاین و سگ‌پوستی|
  block
    block |بی خیانت این نصیحت از وداد|
    block |می‌نماییمت مگرد از عقل و داد|