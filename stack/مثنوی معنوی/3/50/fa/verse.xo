
block |توفیق میان این دو حدیث کی الرضا بالکفر کفر و حدیث دیگر من لم یرض بقضایی  فلیطلب ربا سوای|
  block
    block |دی سؤالی کرد سایل مر مرا|
    block |زانک عاشق بود او بر ماجرا|
  block
    block |گفت نکتهٔ الرضا بالکفر کفر|
    block |این پیمبر گفت و گفت اوست مهر|
  block
    block |باز فرمود او که اندر هر قضا|
    block |مر مسلمان را رضا باید رضا|
  block
    block |نه قضای حق بود کفر و نفاق|
    block |گر بدین راضی شوم باشد شقاق|
  block
    block |ور نیم راضی بود آن هم زیان|
    block |پس چه چاره باشدم اندر میان|
  block
    block |گفتمش این کفر مقضی نه قضاست|
    block |هست آثار قضا این کفر راست|
  block
    block |پس قضا را خواجه از مقضی بدان|
    block |تا شکالت دفع گردد در زمان|
  block
    block |راضیم در کفر زان رو که قضاست|
    block |نه ازین رو که نزاع و خبث ماست|
  block
    block |کفر از روی قضا خود کفر نیست|
    block |حق را کافر مخوان اینجا مه‌ایست|
  block
    block |کفر جهلست و قضای کفر علم|
    block |هر دو کی یک باشد آخر حلم و خلم|
  block
    block |زشتی خط زشتی نقاش نیست|
    block |بلک از وی زشت را بنمودنیست|
  block
    block |قوت نقاش باشد آنک او|
    block |هم تواند زشت کردن هم نکو|
  block
    block |گر کشانم بحث این را من بساز|
    block |تا سؤال و تا جواب آید دراز|
  block
    block |ذوق نکتهٔ عشق از من می‌رود|
    block |نقش خدمت نقش دیگر می‌شود|