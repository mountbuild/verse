
block |مثال رنجور شدن آدمی بوهم تعظیم خلق  و رغبت مشتریان بوی و حکایت معلم|
  block
    block |کودکان مکتبی از اوستاد|
    block |رنج دیدند از ملال و اجتهاد|
  block
    block |مشورت کردند در تعویق کار|
    block |تا معلم در فتد در اضطرار|
  block
    block |چون نمی‌آید ورا رنجوریی|
    block |که بگیرد چند روز او دوریی|
  block
    block |تا رهیم از حبس و تنگی و ز کار|
    block |هست او چون سنگ خارا بر قرار|
  block
    block |آن یکی زیرکتر این تدبیر کرد|
    block |که بگوید اوستا چونی تو زرد|
  block
    block |خیر باشد رنگ تو بر جای نیست|
    block |این اثر یا از هوا یا از تبیست|
  block
    block |اندکی اندر خیال افتد ازین|
    block |تو برادر هم مدد کن این‌چنین|
  block
    block |چون درآیی از در مکتب بگو|
    block |خیر باشد اوستا احوال تو|
  block
    block |آن خیالش اندکی افزون شود|
    block |کز خیالی عاقلی مجنون شود|
  block
    block |آن سوم و آن چارم و پنجم چنین|
    block |در پی ما غم نمایند و حنین|
  block
    block |تا چو سی کودک تواتر این خبر|
    block |متفق گویند یابد مستقر|
  block
    block |هر یکی گفتش که شاباش ای ذکی|
    block |باد بختت بر عنایت متکی|
  block
    block |متفق گشتند در عهد وثیق|
    block |که نگرداند سخن را یک رفیق|
  block
    block |بعد از آن سوگند داد او جمله را|
    block |تا که غمازی نگوید ماجرا|
  block
    block |رای آن کودک بچربید از همه|
    block |عقل او در پیش می‌رفت از رمه|
  block
    block |آن تفاوت هست در عقل بشر|
    block |که میان شاهدان اندر صور|
  block
    block |زین قبل فرمود احمد در مقال|
    block |در زبان پنهان بود حسن رجال|