
block |بقیهٔ قصهٔ آن زاهد کوهی کی نذر کرده بود کی میوهٔ کوهی از درخت باز نکنم و درخت نفشانم و کسی را نگویم صریح و کنایت کی بیفشان آن خورم کی باد افکنده باشد  از درخت|
  block
    block |اندر آن که بود اشجار و ثمار|
    block |بس مرودی کوهی آنجا بی‌شمار|
  block
    block |گفت آن درویش یا رب با تو من|
    block |عهد کردم زین نچینم در زمن|
  block
    block |جز از آن میوه که باد انداختش|
    block |من نچینم از درخت منتعش|
  block
    block |مدتی بر نذر خود بودش وفا|
    block |تا در آمد امتحانات قضا|
  block
    block |زین سبب فرمود استثنا کنید|
    block |گر خدا خواهد به پیمان بر زنید|
  block
    block |هر زمان دل را دگر میلی دهم|
    block |هرنفس بر دل دگر داغی نهم|
  block
    block |کل اصباح لنا شان جدید|
    block |کل شیء عن مرادی لا یحید|
  block
    block |در حدیث آمد که دل همچون پریست|
    block |در بیابانی اسیر صرصریست|
  block
    block |باد پر را هر طرف راند گزاف|
    block |گه چپ و گه راست با صد اختلاف|
  block
    block |در حدیث دیگر این دل دان چنان|
    block |کب جوشان ز آتش اندر قازغان|
  block
    block |هر زمان دل را دگر رایی بود|
    block |آن نه از وی لیک از جایی بود|
  block
    block |پس چرا آمن شوی بر رای دل|
    block |عهد بندی تا شوی آخر خجل|
  block
    block |این هم از تاثیر حکمست و قدر|
    block |چاه می‌بیینی و نتوانی حذر|
  block
    block |نیست خود ازمرغ پران این عجب|
    block |که نبیند دام و افتد در عطب|
  block
    block |این عجب که دام بیند هم وتد|
    block |گر بخواهد ور نخواهد می‌فتد|
  block
    block |چشم باز و گوش باز و دام پیش|
    block |سوی دامی می‌پرد با پر خویش|