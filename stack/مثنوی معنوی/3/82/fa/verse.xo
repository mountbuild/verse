
block |بقیهٔ حکایت نابینا و مصحف|
  block
    block |مرد مهمان صبرکرد و ناگهان|
    block |کشف گشتش حال مشکل در زمان|
  block
    block |نیم‌شب آواز قرآن را شنید|
    block |جست از خواب آن عجایب را بدید|
  block
    block |که ز مصحف کور می‌خواندی درست|
    block |گشت بی‌صبر و ازو آن حال جست|
  block
    block |گفت آیا ای عجب با چشم کور|
    block |چون همی‌خوانی همی‌بینی سطور|
  block
    block |آنچ می‌خوانی بر آن افتاده‌ای|
    block |دست را بر حرف آن بنهاده‌ای|
  block
    block |اصبعت در سیر پیدا می‌کند|
    block |که نظر بر حرف داری مستند|
  block
    block |گفت ای گشته ز جهل تن جدا|
    block |این عجب می‌داری از صنع خدا|
  block
    block |من ز حق در خواستم کای مستعان|
    block |بر قرائت من حریصم همچو جان|
  block
    block |نیستم حافظ مرا نوری بده|
    block |در دو دیده وقت خواندن بی‌گره|
  block
    block |باز ده دو دیده‌ام را آن زمان|
    block |که بگیرم مصحف و خوانم عیان|
  block
    block |آمد از حضرت ندا کای مرد کار|
    block |ای بهر رنجی به ما اومیدوار|
  block
    block |حسن ظنست و امیدی خوش ترا|
    block |که ترا گوید بهر دم برتر آ|
  block
    block |هر زمان که قصد خواندن باشدت|
    block |یا ز مصحفها قرائت بایدت|
  block
    block |من در آن دم وا دهم چشم ترا|
    block |تا فرو خوانی معظم جوهرا|
  block
    block |همچنان کرد و هر آنگاهی که من|
    block |وا گشایم مصحف اندر خواندن|
  block
    block |آن خبیری که نشد غافل ز کار|
    block |آن گرامی پادشاه و کردگار|
  block
    block |باز بخشد بینشم آن شاه فرد|
    block |در زمان همچون چراغ شب‌نورد|
  block
    block |زین سبب نبود ولی را اعتراض|
    block |هرچه بستاند فرستد اعتیاض|
  block
    block |گر بسوزد باغت انگورت دهد|
    block |در میان ماتمی سورت دهد|
  block
    block |آن شل بی‌دست را دستی دهد|
    block |کان غمها را دل مستی دهد|
  block
    block |لا نسلم و اعتراض از ما برفت|
    block |چون عوض می‌آید از مفقود زفت|
  block
    block |چونک بی آتش مرا گرمی رسد|
    block |راضیم گر آتشش ما را کشد|
  block
    block |بی چراغی چون دهد او روشنی|
    block |گر چراغت شد چه افغان می‌کنی|