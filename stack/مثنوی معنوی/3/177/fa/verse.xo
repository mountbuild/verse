
block |مسلهٔ فنا و بقای درویش|
  block
    block |گفت قایل در جهان درویش نیست|
    block |ور بود درویش آن درویش نیست|
  block
    block |هست از روی بقای ذات او|
    block |نیست گشته وصف او در وصف هو|
  block
    block |چون زبانهٔ شمع پیش آفتاب|
    block |نیست باشد هست باشد در حساب|
  block
    block |هست باشد ذات او تا تو اگر|
    block |بر نهی پنبه بسوزد زان شرر|
  block
    block |نیست باشد روشنی ندهد ترا|
    block |کرده باشد آفتاب او را فنا|
  block
    block |در دو صد من شهد یک اوقیه خل|
    block |چون در افکندی و در وی گشت حل|
  block
    block |نیست باشد طعم خل چون می‌چشی|
    block |هست اوقیه فزون چون برکشی|
  block
    block |پیش شیری آهوی بیهوش شد|
    block |هستی‌اش در هست او روپوش شد|
  block
    block |این قیاس ناقصان بر کار رب|
    block |جوشش عشقست نه از ترک ادب|
  block
    block |نبض عاشق بی ادب بر می‌جهد|
    block |خویش را در کفهٔ شه می‌نهد|
  block
    block |بی‌ادب‌تر نیست کس زو در جهان|
    block |با ادب‌تر نیست کس زو در نهان|
  block
    block |هم بنسبت دان وفاق ای منتجب|
    block |این دو ضد با ادب با بی‌ادب|
  block
    block |بی‌ادب باشد چو ظاهر بنگری|
    block |که بود دعوی عشقش هم‌سری|
  block
    block |چون به باطن بنگری دعوی کجاست|
    block |او و دعوی پیش آن سلطان فناست|
  block
    block |مات زید زید اگر فاعل بود|
    block |لیک فاعل نیست کو عاطل بود|
  block
    block |او ز روی لفظ نحوی فاعلست|
    block |ورنه او مفعول و موتش قاتلست|
  block
    block |فاعل چه کو چنان مقهور شد|
    block |فاعلیها جمله از وی دور شد|