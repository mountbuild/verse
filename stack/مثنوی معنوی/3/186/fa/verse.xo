
block |در آمدن آن عاشق لاابالی در بخارا وتحذیر کردن دوستان او را از پیداشدن|
  block
    block |اندر آمد در بخارا شادمان|
    block |پیش معشوق خود و دارالامان|
  block
    block |همچو آن مستی که پرد بر اثیر|
    block |مه کنارش گیرد و گوید که گیر|
  block
    block |هرکه دیدش در بخارا گفت خیز|
    block |پیش از پیدا شدن منشین گریز|
  block
    block |که ترا می‌جوید آن شه خشمگین|
    block |تا کشد از جان تو ده ساله کین|
  block
    block |الله الله درمیا در خون خویش|
    block |تکیه کم کن بر دم و افسون خویش|
  block
    block |شحنهٔ صدر جهان بودی و راد|
    block |معتمد بودی مهندس اوستاد|
  block
    block |غدو کردی وز جزا بگریختی|
    block |رسته بودی باز چون آویختی|
  block
    block |از بلا بگریختی با صد حیل|
    block |ابلهی آوردت اینجا یا اجل|
  block
    block |ای که عقلت بر عطارد دق کند|
    block |عقل و عاقل را قضا احمق کند|
  block
    block |نحس خرگوشی که باشد شیرجو|
    block |زیرکی و عقل و چالاکیت کو|
  block
    block |هست صد چندین فسونهای قضا|
    block |گفت اذا جاء القضا ضاق الفضا|
  block
    block |صد ره و مخلص بود از چپ و راست|
    block |از قضا بسته شود کو اژدهاست|