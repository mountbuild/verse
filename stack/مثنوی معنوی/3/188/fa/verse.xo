
block |رسیدن آن عاشق به معشوق خویش چون دست از جان خود بشست|
  block
    block |همچو گویی سجده کن بر رو و سر|
    block |جانب آن صدر شد با چشم تر|
  block
    block |جمله خلقان منتظر سر در هوا|
    block |کش بسوزد یا برآویزد ورا|
  block
    block |این زمان این احمق یک لخت را|
    block |آن نماید که زمان بدبخت را|
  block
    block |همچو پروانه شرر را نور دید|
    block |احمقانه در فتاد از جان برید|
  block
    block |لیک شمع عشق چون آن شمع نیست|
    block |روشن اندر روشن اندر روشنیست|
  block
    block |او به عکس شمعهای آتشیست|
    block |می‌نماید آتش و جمله خوشیست|