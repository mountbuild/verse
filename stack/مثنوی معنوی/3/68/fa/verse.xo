
block |حکایت آن درویش کی در کوه خلوت کرده بود و بیان حلاوت انقطاع و خلوت و داخل شدن درین منقبت کی انا جلیس من ذکرنی و انیس من استانس بی گر با همه‌ای چو بی منی بی همه‌ای ور بی همه‌ای چو با منی با همه‌ای|
  block
    block |بود درویشی بکهساری مقیم|
    block |خلوت او را بود هم خواب و ندیم|
  block
    block |چون ز خالق می‌رسید او را شمول|
    block |بود از انفاس مرد و زن ملول|
  block
    block |همچنانک سهل شد ما را حضر|
    block |سهل شد هم قوم دیگر را سفر|
  block
    block |آنچنانک عاشقی بر سروری|
    block |عاشقست آن خواجه بر آهنگری|
  block
    block |هر کسی را بهر کاری ساختند|
    block |میل آن را در دلش انداختند|
  block
    block |دست و پا بی میل جنبان کی شود|
    block |خار وخس بی آب و بادی کی رود|
  block
    block |گر ببینی میل خود سوی سما|
    block |پر دولت بر گشا همچون هما|
  block
    block |ور ببینی میل خود سوی زمین|
    block |نوحه می‌کن هیچ منشین از حنین|
  block
    block |عاقلان خود نوحه‌ها پیشین کنند|
    block |جاهلان آخر بسر بر می‌زنند|
  block
    block |ز ابتدای کار آخر را ببین|
    block |تا نباشی تو پشیمان یوم دین|