
block |روان شدن خواجه به سوی ده|
  block
    block |خواجه در کار آمد و تجهیز ساخت|
    block |مرغ عزمش سوی ده اشتاب تاخت|
  block
    block |اهل و فرزندان سفر را ساختند|
    block |رخت را بر گاو عزم انداختند|
  block
    block |شادمانان و شتابان سوی ده|
    block |که بری خوردیم از ده مژده ده|
  block
    block |مقصد ما را چراگاه خوشست|
    block |یار ما آنجا کریم و دلکشست|
  block
    block |با هزاران آرزومان خوانده است|
    block |بهر ما غرس کرم بنشانده است|
  block
    block |ما ذخیرهٔ ده زمستان دراز|
    block |از بر او سوی شهر آریم باز|
  block
    block |بلک باغ ایثار راه ما کند|
    block |در میان جان خودمان جا کند|
  block
    block |عجلوا اصحابنا کی تربحوا|
    block |عقل می‌گفت از درون لا تفرحوا|
  block
    block |من رباح الله کونوا رابحین|
    block |ان ربی لا یحب الفرحین|
  block
    block |افرحوا هونا بما آتاکم|
    block |کل آت مشغل الهاکم|
  block
    block |شاد از وی شو مشو از غیر وی|
    block |او بهارست و دگرها ماه دی|
  block
    block |هر چه غیر اوست استدراج تست|
    block |گرچه تخت و ملکتست و تاج تست|
  block
    block |شاد از غم شو که غم دام لقاست|
    block |اندرین ره سوی پستی ارتقاست|
  block
    block |غم یکی گنجیست و رنج تو چو کان|
    block |لیک کی در گیرد این در کودکان|
  block
    block |کودکان چون نام بازی بشنوند|
    block |جمله با خر گور هم تگ می‌دوند|
  block
    block |ای خران کور این سو دامهاست|
    block |در کمین این سوی خون‌آشامهاست|
  block
    block |تیرها پران کمان پنهان ز غیب|
    block |بر جوانی می‌رسد صد تیر شیب|
  block
    block |گام در صحرای دل باید نهاد|
    block |زانک در صحرای گل نبود گشاد|
  block
    block |ایمن آبادست دل ای دوستان|
    block |چشمه‌ها و گلستان در گلستان|
  block
    block |عج الی القلب و سر یا ساریه|
    block |فیه اشجار و عین جاریه|
  block
    block |ده مرو ده مرد را احمق کند|
    block |عقل را بی نور و بی رونق کند|
  block
    block |قول پیغامبر شنو ای مجتبی|
    block |گور عقل آمد وطن در روستا|
  block
    block |هر که را در رستا بود روزی و شام|
    block |تا بماهی عقل او نبود تمام|
  block
    block |تا بماهی احمقی با او بود|
    block |از حشیش ده جز اینها چه درود|
  block
    block |وانک ماهی باشد اندر روستا|
    block |روزگاری باشدش جهل و عمی|
  block
    block |ده چه باشد شیخ واصل ناشده|
    block |دست در تقلید و حجت در زده|
  block
    block |پیش شهر عقل کلی این حواس|
    block |چون خران چشم‌بسته در خراس|
  block
    block |این رها کن صورت افسانه گیر|
    block |هل تو دردانه تو گندم‌دانه گیر|
  block
    block |گر بدر ره نیست هین بر می‌ستان|
    block |گر بدان ره نیستت این سو بران|
  block
    block |ظاهرش گیر ار چه ظاهر کژ پرد|
    block |عاقبت ظاهر سوی باطن برد|
  block
    block |اول هر آدمی خود صورتست|
    block |بعد از آن جان کو جمال سیرتست|
  block
    block |اول هر میوه جز صورت کیست|
    block |بعد از آن لذت که معنی ویست|
  block
    block |اولا خرگاه سازند و خرند|
    block |ترک را زان پس به مهمان آورند|
  block
    block |صورتت خرگاه دان معنیت ترک|
    block |معنیت ملاح دان صورت چو فلک|
  block
    block |بهر حق این را رها کن یک نفس|
    block |تا خر خواجه بجنباند جرس|