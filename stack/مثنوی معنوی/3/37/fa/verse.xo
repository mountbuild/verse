
block |حکایت مارگیر کی اژدهای فسرده را مرده پنداشت در ریسمانهاش پیچید و  آورد به بغداد|
  block
    block |یک حکایت بشنو از تاریخ‌گوی|
    block |تا بری زین راز سرپوشیده بوی|
  block
    block |مارگیری رفت سوی کوهسار|
    block |تا بگیرد او به افسونهاش مار|
  block
    block |گر گران و گر شتابنده بود|
    block |آنک جویندست یابنده بود|
  block
    block |در طلب زن دایما تو هر دو دست|
    block |که طلب در راه نیکو رهبرست|
  block
    block |لنگ و لوک و خفته‌شکل و بی‌ادب|
    block |سوی او می‌غیژ و او را می‌طلب|
  block
    block |گه بگفت و گه بخاموشی و گه|
    block |بوی کردن گیر هر سو بوی شه|
  block
    block |گفت آن یعقوب با اولاد خویش|
    block |جستن یوسف کنید از حد بیش|
  block
    block |هر حس خود را درین جستن بجد|
    block |هر طرف رانید شکل مستعد|
  block
    block |گفت از روح خدا لا تیاسوا|
    block |همچو گم کرده پسر رو سو بسو|
  block
    block |از ره حس دهان پرسان شوید|
    block |گوش را بر چار راه آن نهید|
  block
    block |هر کجا بوی خوش آید بو برید|
    block |سوی آن سر کاشنای آن سرید|
  block
    block |هر کجا لطفی ببینی از کسی|
    block |سوی اصل لطف ره یابی عسی|
  block
    block |این همه خوشها ز دریاییست ژرف|
    block |جزو را بگذار و بر کل دار طرف|
  block
    block |جنگهای خلق بهر خوبیست|
    block |برگ بی برگی نشان طوبیست|
  block
    block |خشمهای خلق بهر آشتیست|
    block |دام راحت دایما بی‌راحتیست|
  block
    block |هر زدن بهر نوازش را بود|
    block |هر گله از شکر آگه می‌کند|
  block
    block |بوی بر از جزو تا کل ای کریم|
    block |بوی بر از ضد تا ضد ای حکیم|
  block
    block |جنگها می آشتی آرد درست|
    block |مارگیر از بهر یاری مار جست|
  block
    block |بهر یاری مار جوید آدمی|
    block |غم خورد بهر حریف بی‌غمی|
  block
    block |او همی‌جستی یکی ماری شگرف|
    block |گرد کوهستان و در ایام برف|
  block
    block |اژدهایی مرده دید آنجا عظیم|
    block |که دلش از شکل او شد پر ز بیم|
  block
    block |مارگیر اندر زمستان شدید|
    block |مار می‌جست اژدهایی مرده دید|
  block
    block |مارگیر از بهر حیرانی خلق|
    block |مار گیرد اینت نادانی خلق|
  block
    block |آدمی کوهیست چون مفتون شود|
    block |کوه اندر مار حیران چون شود|
  block
    block |خویشتن نشناخت مسکین آدمی|
    block |از فزونی آمد و شد در کمی|
  block
    block |خویشتن را آدمی ارزان فروخت|
    block |بود اطلس خویش بر دلقی بدوخت|
  block
    block |صد هزاران مار و که حیران اوست|
    block |او چرا حیران شدست و ماردوست|
  block
    block |مارگیر آن اژدها را بر گرفت|
    block |سوی بغداد آمد از بهر شگفت|
  block
    block |اژدهایی چون ستون خانه‌ای|
    block |می‌کشیدش از پی دانگانه‌ای|
  block
    block |کاژدهای مرده‌ای آورده‌ام|
    block |در شکارش من جگرها خورده‌ام|
  block
    block |او همی مرده گمان بردش ولیک|
    block |زنده بود و او ندیدش نیک نیک|
  block
    block |او ز سرماها و برف افسرده بود|
    block |زنده بود و شکل مرده می‌نمود|
  block
    block |عالم افسردست و نام او جماد|
    block |جامد افسرده بود ای اوستاد|
  block
    block |باش تا خورشید حشر آید عیان|
    block |تا ببینی جنبش جسم جهان|
  block
    block |چون عصای موسی اینجا مار شد|
    block |عقل را از ساکنان اخبار شد|
  block
    block |پارهٔ خاک ترا چون مرد ساخت|
    block |خاکها را جملگی شاید شناخت|
  block
    block |مرده زین سو اند و زان سو زنده‌اند|
    block |خامش اینجا و آن طرف گوینده‌اند|
  block
    block |چون از آن سوشان فرستد سوی ما|
    block |آن عصا گردد سوی ما اژدها|
  block
    block |کوهها هم لحن داودی کند|
    block |جوهر آهن بکف مومی بود|
  block
    block |باد حمال سلیمانی شود|
    block |بحر با موسی سخن‌دانی شود|
  block
    block |ماه با احمد اشارت‌بین شود|
    block |نار ابراهیم را نسرین شود|
  block
    block |خاک قارون را چو ماری در کشد|
    block |استن حنانه آید در رشد|
  block
    block |سنگ بر احمد سلامی می‌کند|
    block |کوه یحیی را پیامی می‌کند|
  block
    block |ما سمیعیم و بصیریم و خوشیم|
    block |با شما نامحرمان ما خامشیم|
  block
    block |چون شما سوی جمادی می‌روید|
    block |محرم جان جمادان چون شوید|
  block
    block |از جمادی عالم جانها روید|
    block |غلغل اجزای عالم بشنوید|
  block
    block |فاش تسبیح جمادات آیدت|
    block |وسوسهٔ تاویلها نربایدت|
  block
    block |چون ندارد جان تو قندیلها|
    block |بهر بینش کرده‌ای تاویلها|
  block
    block |که غرض تسبیح ظاهر کی بود|
    block |دعوی دیدن خیال غی بود|
  block
    block |بلک مر بیننده را دیدار آن|
    block |وقت عبرت می‌کند تسبیح‌خوان|
  block
    block |پس چو از تسبیح یادت می‌دهد|
    block |آن دلالت همچو گفتن می‌بود|
  block
    block |این بود تاویل اهل اعتزال|
    block |و آن آنکس کو ندارد نور حال|
  block
    block |چون ز حس بیرون نیامد آدمی|
    block |باشد از تصویر غیبی اعجمی|
  block
    block |این سخن پایان ندارد مارگیر|
    block |می‌کشید آن مار را با صد زحیر|
  block
    block |تا به بغداد آمد آن هنگامه‌جو|
    block |تا نهد هنگامه‌ای بر چارسو|
  block
    block |بر لب شط مرد هنگامه نهاد|
    block |غلغله در شهر بغداد اوفتاد|
  block
    block |مارگیری اژدها آورده است|
    block |بوالعجب نادر شکاری کرده است|
  block
    block |جمع آمد صد هزاران خام‌ریش|
    block |صید او گشته چو او از ابلهیش|
  block
    block |منتظر ایشان و هم او منتظر|
    block |تا که جمع آیند خلق منتشر|
  block
    block |مردم هنگامه افزون‌تر شود|
    block |کدیه و توزیع نیکوتر رود|
  block
    block |جمع آمد صد هزاران ژاژخا|
    block |حلقه کرده پشت پا بر پشت پا|
  block
    block |مرد را از زن خبر نه ز ازدحام|
    block |رفته درهم چون قیامت خاص و عام|
  block
    block |چون همی حراقه جنبانید او|
    block |می‌کشیدند اهل هنگامه گلو|
  block
    block |و اژدها کز زمهریر افسرده بود|
    block |زیر صد گونه پلاس و پرده بود|
  block
    block |بسته بودش با رسنهای غلیظ|
    block |احتیاطی کرده بودش آن حفیظ|
  block
    block |در درنگ انتظار و اتفاق|
    block |تافت بر آن مار خورشید عراق|
  block
    block |آفتاب گرم‌سیرش گرم کرد|
    block |رفت از اعضای او اخلاط سرد|
  block
    block |مرده بود و زنده گشت او از شگفت|
    block |اژدها بر خویش جنبیدن گرفت|
  block
    block |خلق را از جنبش آن مرده مار|
    block |گشتشان آن یک تحیر صد هزار|
  block
    block |با تحیر نعره‌ها انگیختند|
    block |جملگان از جنبشش بگریختند|
  block
    block |می‌سکست او بند و زان بانگ بلند|
    block |هر طرف می‌رفت چاقاچاق بند|
  block
    block |بندها بسکست و بیرون شد ز زیر|
    block |اژدهایی زشت غران همچو شیر|
  block
    block |در هزیمت بس خلایق کشته شد|
    block |از فتاده و کشتگان صد پشته شد|
  block
    block |مارگیر از ترس بر جا خشک گشت|
    block |که چه آوردم من از کهسار و دشت|
  block
    block |گرگ را بیدار کرد آن کور میش|
    block |رفت نادان سوی عزرائیل خویش|
  block
    block |اژدها یک لقمه کرد آن گیج را|
    block |سهل باشد خون‌خوری حجاج را|
  block
    block |خویش را بر استنی پیچید و بست|
    block |استخوان خورده را در هم شکست|
  block
    block |نفست اژدرهاست او کی مرده است|
    block |از غم و بی آلتی افسرده است|
  block
    block |گر بیابد آلت فرعون او|
    block |که بامر او همی‌رفت آب جو|
  block
    block |آنگه او بنیاد فرعونی کند|
    block |راه صد موسی و صد هارون زند|
  block
    block |کرمکست آن اژدها از دست فقر|
    block |پشه‌ای گردد ز جاه و مال صقر|
  block
    block |اژدها را دار در برف فراق|
    block |هین مکش او را به خورشید عراق|
  block
    block |تا فسرده می‌بود آن اژدهات|
    block |لقمهٔ اویی چو او یابد نجات|
  block
    block |مات کن او را و آمن شو ز مات|
    block |رحم کم کن نیست او ز اهل صلات|
  block
    block |کان تف خورشید شهوت بر زند|
    block |آن خفاش مردریگت پر زند|
  block
    block |می‌کشانش در جهاد و در قتال|
    block |مردوار الله یجزیک الوصال|
  block
    block |چونک آن مرد اژدها را آورید|
    block |در هوای گرم خوش شد آن مرید|
  block
    block |لاجرم آن فتنه‌ها کرد ای عزیز|
    block |بیست همچندان که ما گفتیم نیز|
  block
    block |تو طمع داری که او را بی جفا|
    block |بسته داری در وقار و در وفا|
  block
    block |هر خسی را این تمنی کی رسد|
    block |موسیی باید که اژدرها کشد|
  block
    block |صدهزاران خلق ز اژدرهای او|
    block |در هزیمت کشته شد از رای او|