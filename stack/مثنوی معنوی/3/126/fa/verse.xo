
block |بیان آنک هر کس را نرسد مثل آوردن  خاصه در کار الهی|
  block
    block |کی رسدتان این مثلها ساختن|
    block |سوی آن درگاه پاک انداختن|
  block
    block |آن مثل آوردن آن حضرتست|
    block |که بعلم سر و جهر او آیتست|
  block
    block |تو چه دانی سر چیزی تا تو کل|
    block |یا به زلفی یا به رخ آری مثل|
  block
    block |موسیی آن را عصا دید و نبود|
    block |اژدها بد سر او لب می‌گشود|
  block
    block |چون چنان شاهی نداند سر چوب|
    block |تو چه دانی سر این دام و حبوب|
  block
    block |چون غلط شد چشم موسی در مثل|
    block |چون کند موشی فضولی مدخل|
  block
    block |آن مثالت را چو اژدرها کند|
    block |تا به پاسخ جزو جزوت بر کند|
  block
    block |این مثال آورد ابلیس لعین|
    block |تا که شد ملعون حق تا یوم دین|
  block
    block |این مثال آورد قارون از لجاج|
    block |تا فرو شد در زمین با تخت و تاج|
  block
    block |این مثالت را چو زاغ و بوم دان|
    block |که ازیشان پست شد صد خاندان|