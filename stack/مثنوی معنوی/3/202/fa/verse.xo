
block |ذکرخیال بد اندیشیدن قاصر فهمان|
  block
    block |پیش از آنک این قصه تا مخلص رسد|
    block |دود و گندی آمد از اهل حسد|
  block
    block |من نمی‌رنجم ازین لیک این لگد|
    block |خاطر ساده‌دلی را پی کند|
  block
    block |خوش بیان کرد آن حکیم غزنوی|
    block |بهر محجوبان مثال معنوی|
  block
    block |که ز قرآن گر نبیند غیر قال|
    block |این عجب نبود ز اصحاب ضلال|
  block
    block |کز شعاع آفتاب پر ز نور|
    block |غیر گرمی می‌نیابد چشم کور|
  block
    block |خربطی ناگاه از خرخانه‌ای|
    block |سر برون آورد چون طعانه‌ای|
  block
    block |کین سخن پستست یعنی مثنوی|
    block |قصه پیغامبرست و پی‌روی|
  block
    block |نیست ذکر بحث و اسرار بلند|
    block |که دوانند اولیا آن سو سمند|
  block
    block |از مقامات تبتل تا فنا|
    block |پایه پایه (پله پله) تا ملاقات خدا|
  block
    block |شرح و حد هر مقام و منزلی|
    block |که بپر زو بر پرد صاحب‌دلی|
  block
    block |چون کتاب الله بیامد هم بر آن|
    block |این چنین طعنه زدند آن کافران|
  block
    block |که اساطیرست و افسانهٔ نژند|
    block |نیست تعمیقی و تحقیقی بلند|
  block
    block |کودکان خرد فهمش می‌کنند|
    block |نیست جز امر پسند و ناپسند|
  block
    block |ذکر یوسف ذکر زلف پر خمش|
    block |ذکر یعقوب و زلیخا و غمش|
  block
    block |ظاهرست و هرکسی پی می‌برد|
    block |کو بیان که گم شود در وی خرد|
  block
    block |گفت اگر آسان نماید این به تو|
    block |این چنین آسان یکی سوره بگو|
  block
    block |جنتان و انستان و اهل کار|
    block |گو یکی آیت ازین آسان بیار|