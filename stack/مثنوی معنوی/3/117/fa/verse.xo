
block |گریختن عیسی علیه السلام فراز کوه از احمقان|
  block
    block |عیسی مریم به کوهی می‌گریخت|
    block |شیرگویی خون او می‌خواست ریخت|
  block
    block |آن یکی در پی دوید و گفت خیر|
    block |در پیت کس نیست چه گریزی چو طیر|
  block
    block |با شتاب او آنچنان می‌تاخت جفت|
    block |کز شتاب خود جواب او نگفت|
  block
    block |یک دو میدان در پی عیسی براند|
    block |پس بجد جد عیسی را بخواند|
  block
    block |کز پی مرضات حق یک لحظه بیست|
    block |که مرا اندر گریزت مشکلیست|
  block
    block |از کی این سو می‌گریزی ای کریم|
    block |نه پیت شیر و نه خصم و خوف و بیم|
  block
    block |گفت از احمق گریزانم برو|
    block |می‌رهانم خویش را بندم مشو|
  block
    block |گفت آخر آن مسیحا نه توی|
    block |که شود کور و کر از تو مستوی|
  block
    block |گفت آری گفت آن شه نیستی|
    block |که فسون غیب را ماویستی|
  block
    block |چون بخوانی آن فسون بر مرده‌ای|
    block |برجهد چون شیر صید آورده‌ای|
  block
    block |گفت آری آن منم گفتا که تو|
    block |نه ز گل مرغان کنی ای خوب‌رو|
  block
    block |گفت آری گفت پس ای روح پاک|
    block |هرچه خواهی می‌کنی از کیست باک|
  block
    block |با چنین برهان که باشد در جهان|
    block |که نباشد مر ترا از بندگان|
  block
    block |گفت عیسی که به ذات پاک حق|
    block |مبدع تن خالق جان در سبق|
  block
    block |حرمت ذات و صفات پاک او|
    block |که بود گردون گریبان‌چاک او|
  block
    block |کان فسون و اسم اعظم را که من|
    block |بر کر و بر کور خواندم شد حسن|
  block
    block |بر که سنگین بخواندم شد شکاف|
    block |خرقه را بدرید بر خود تا بناف|
  block
    block |برتن مرده بخواندم گشت حی|
    block |بر سر لاشی بخواندم گشت شی|
  block
    block |خواندم آن را بر دل احمق بود|
    block |صد هزاران بار و درمانی نشد|
  block
    block |سنگ خارا گشت و زان خو بر نگشت|
    block |ریگ شد کز وی نروید هیچ کشت|
  block
    block |گفت حکمت چیست کآنجا اسم حق|
    block |سود کرد اینجا نبود آن را سبق|
  block
    block |آن همان رنجست و این رنجی چرا|
    block |او نشد این را و آن را شد دوا|
  block
    block |گفت رنج احمقی قهر خداست|
    block |رنج و کوری نیست قهر آن ابتلاست|
  block
    block |ابتلا رنجیست کان رحم آورد|
    block |احمقی رنجیست کان زخم آورد|
  block
    block |آنچ داغ اوست مهر او کرده است|
    block |چاره‌ای بر وی نیارد برد دست|
  block
    block |ز احمقان بگریز چون عیسی گریخت|
    block |صحبت احمق بسی خونها که ریخت|
  block
    block |اندک اندک آب را دزدد هوا|
    block |دین چنین دزدد هم احمق از شما|
  block
    block |گرمیت را دزدد و سردی دهد|
    block |همچو آن کو زیر کون سنگی نهد|
  block
    block |آن گریز عیسی نه از بیم بود|
    block |آمنست او آن پی تعلیم بود|
  block
    block |زمهریر ار پر کند آفاق را|
    block |چه غم آن خورشید با اشراق را|