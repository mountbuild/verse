
block |بیمار شدن فرعون هم به وهم از تعظیم خلقان|
  block
    block |سجدهٔ خلق از زن و از طفل و مرد|
    block |زد دل فرعون را رنجور کرد|
  block
    block |گفتن هریک خداوند و ملک|
    block |آنچنان کردش ز وهمی منهتک|
  block
    block |که به دعوی الهی شد دلیر|
    block |اژدها گشت و نمی‌شد هیچ سیر|
  block
    block |عقل جزوی آفتش وهمست و ظن|
    block |زانک در ظلمات شد او را وطن|
  block
    block |بر زمین گر نیم گز راهی بود|
    block |آدمی بی وهم آمن می‌رود|
  block
    block |بر سر دیوار عالی گر روی|
    block |گر دو گز عرضش بود کژ می‌شوی|
  block
    block |بلک می‌افتی ز لرزهٔ دل به وهم|
    block |ترس وهمی را نکو بنگر بفهم|