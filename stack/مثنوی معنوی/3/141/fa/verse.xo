
block |قصه عشق صوفی بر سفرهٔ تهی|
  block
    block |صوفیی بر میخ روزی سفره دید|
    block |چرخ می‌زد جامه‌ها را می‌درید|
  block
    block |بانگ می‌زد نک نوای بی‌نوا|
    block |قحطها و دردها را نک دوا|
  block
    block |چونک دود و شور او بسیار شد|
    block |هر که صوفی بود با او یار شد|
  block
    block |کخ‌کخی و های و هویی می‌زدند|
    block |تای چندی مست و بی‌خود می‌شدند|
  block
    block |بوالفضولی گفت صوفی را که چیست|
    block |سفره‌ای آویخته وز نان تهیست|
  block
    block |گفت رو رو نقش بی‌معنیستی|
    block |تو بجو هستی که عاشق نیستی|
  block
    block |عشق نان بی نان غذای عاشق است|
    block |بند هستی نیست هر کو صادقست|
  block
    block |عاشقان را کار نبود با وجود|
    block |عاشقان را هست بی سرمایه سود|
  block
    block |بال نه و گرد عالم می‌پرند|
    block |دست نه و گو ز میدان می‌برند|
  block
    block |آن فقیری کو ز معنی بوی یافت|
    block |دست ببریده همی زنبیل بافت|
  block
    block |عاشقان اندر عدم خیمه زدند|
    block |چون عدم یک‌رنگ و نفس واحدند|
  block
    block |شیرخواره کی شناسد ذوق لوت|
    block |مر پری را بوی باشد لوت و پوت|
  block
    block |آدمی کی بو برد از بوی او|
    block |چونک خوی اوست ضد خوی او|
  block
    block |یابد از بو آن پری بوی‌کش|
    block |تو نیابی آن ز صد من لوت خوش|
  block
    block |پیش قبطی خون بود آن آب نیل|
    block |آب باشد پیش سبطی جمیل|
  block
    block |جاده باشد بحر ز اسرائیلیان|
    block |غرقه گه باشد ز فرعون عوان|