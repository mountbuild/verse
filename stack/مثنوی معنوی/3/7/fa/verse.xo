
block |بیان آنک الله گفتن نیازمند عین لبیک گفتن حق است|
  block
    block |آن یکی الله می‌گفتی شبی|
    block |تا که شیرین می‌شد از ذکرش لبی|
  block
    block |گفت شیطان آخر ای بسیارگو|
    block |این همه الله را لبیک کو|
  block
    block |می‌نیاید یک جواب از پیش تخت|
    block |چند الله می‌زنی با روی سخت|
  block
    block |او شکسته‌دل شد و بنهاد سر|
    block |دید در خواب او خضر را در خضر|
  block
    block |گفت هین از ذکر چون وا مانده‌ای|
    block |چون پشیمانی از آن کش خوانده‌ای|
  block
    block |گفت لبیکم نمی‌آید جواب|
    block |زان همی‌ترسم که باشم رد باب|
  block
    block |گفت آن الله تو لبیک ماست|
    block |و آن نیاز و درد و سوزت پیک ماست|
  block
    block |حیله‌ها و چاره‌جوییهای تو|
    block |جذب ما بود و گشاد این پای تو|
  block
    block |ترس و عشق تو کمند لطف ماست|
    block |زیر هر یا رب تو لبیکهاست|
  block
    block |جان جاهل زین دعا جز دور نیست|
    block |زانک یا رب گفتنش دستور نیست|
  block
    block |بر دهان و بر دلش قفلست و بند|
    block |تا ننالد با خدا وقت گزند|
  block
    block |داد مر فرعون را صد ملک و مال|
    block |تا بکرد او دعوی عز و جلال|
  block
    block |در همه عمرش ندید او درد سر|
    block |تا ننالد سوی حق آن بدگهر|
  block
    block |داد او را جمله ملک این جهان|
    block |حق ندادش درد و رنج و اندهان|
  block
    block |درد آمد بهتر از ملک جهان|
    block |تا بخوانی مر خدا را در نهان|
  block
    block |خواندن بی درد از افسردگیست|
    block |خواندن با درد از دل‌بردگیست|
  block
    block |آن کشیدن زیر لب آواز را|
    block |یاد کردن مبدا و آغاز را|
  block
    block |آن شده آواز صافی و حزین|
    block |ای خدا وی مستغاث و ای معین|
  block
    block |نالهٔ سگ در رهش بی جذبه نیست|
    block |زانک هر راغب اسیر ره‌زنیست|
  block
    block |چون سگ کهفی که از مردار رست|
    block |بر سر خوان شهنشاهان نشست|
  block
    block |تا قیامت می‌خورد او پیش غار|
    block |آب رحمت عارفانه بی تغار|
  block
    block |ای بسا سگ‌پوست کو را نام نیست|
    block |لیک اندر پرده بی آن جام نیست|
  block
    block |جان بده از بهر این جام ای پسر|
    block |بی جهاد و صبر کی باشد ظفر|
  block
    block |صبر کردن بهر این نبود حرج|
    block |صبر کن کالصبر مفتاح الفرج|
  block
    block |زین کمین بی صبر و حزمی کس نرست|
    block |حزم را خود صبر آمد پا و دست|
  block
    block |حزم کن از خورد کین زهرین گیاست|
    block |حزم کردن زور و نور انبیاست|
  block
    block |کاه باشد کو به هر بادی جهد|
    block |کوه کی مر باد را وزنی نهد|
  block
    block |هر طرف غولی همی‌خواند ترا|
    block |کای برادر راه خواهی هین بیا|
  block
    block |ره نمایم همرهت باشم رفیق|
    block |من قلاووزم درین راه دقیق|
  block
    block |نه قلاوزست و نه ره داند او|
    block |یوسفا کم رو سوی آن گرگ‌خو|
  block
    block |حزم این باشد که نفریبد ترا|
    block |چرب و نوش و دامهای این سرا|
  block
    block |که نه چربش دارد و نه نوش او|
    block |سحر خواند می‌دمد در گوش او|
  block
    block |که بیا مهمان ما ای روشنی|
    block |خانه آن تست و تو آن منی|
  block
    block |حزم آن باشد که گویی تخمه‌ام|
    block |یا سقیمم خستهٔ این دخمه‌ام|
  block
    block |یا سرم دردست درد سر ببر|
    block |یا مرا خواندست آن خالو پسر|
  block
    block |زانک یک نوشت دهد با نیشها|
    block |که بکارد در تو نوشش ریشها|
  block
    block |زر اگر پنجاه اگر شصتت دهد|
    block |ماهیا او گوشت در شستت دهد|
  block
    block |گر دهد خود کی دهد آن پر حیل|
    block |جوز پوسیدست گفتار دغل|
  block
    block |ژغژغ آن عقل و مغزت را برد|
    block |صد هزاران عقل را یک نشمرد|
  block
    block |یار تو خرجین تست و کیسه‌ات|
    block |گر تو رامینی مجو جز ویسه‌ات|
  block
    block |ویسه و معشوق تو هم ذات تست|
    block |وین برونیها همه آفات تست|
  block
    block |حزم آن باشد که چون دعوت کنند|
    block |تو نگویی مست و خواهان منند|
  block
    block |دعوت ایشان صفیر مرغ دان|
    block |که کند صیاد در مکمن نهان|
  block
    block |مرغ مرده پیش بنهاده که این|
    block |می‌کند این بانگ و آواز و حنین|
  block
    block |مرغ پندارد که جنس اوست او|
    block |جمع آید بر دردشان پوست او|
  block
    block |جز مگر مرغی که حزمش داد حق|
    block |تا نگردد گیج آن دانه و ملق|
  block
    block |هست بی حزمی پشیمانی یقین|
    block |بشنو این افسانه را در شرح این|