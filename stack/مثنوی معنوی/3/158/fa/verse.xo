
block |جواب خروس سگ را|
  block
    block |پس خروسش گفت تن زن غم مخور|
    block |که خدا بدهد عوض زینت دگر|
  block
    block |اسپ این خواجه سقط خواهد شدن|
    block |روز فردا سیر خور کم کن حزن|
  block
    block |مر سگان را عید باشد مرگ اسپ|
    block |روزی وافر بود بی جهد و کسپ|
  block
    block |اسپ را بفروخت چون بشنید مرد|
    block |پیش سگ شد آن خروسش روی‌زرد|
  block
    block |روز دیگر همچنان نان را ربود|
    block |آن خروس و سگ برو لب بر گشود|
  block
    block |کای خروس عشوه‌ده چند این دروغ|
    block |ظالمی و کاذبی و بی فروغ|
  block
    block |اسپ کش گفتی سقط گردد کجاست|
    block |کور اخترگوی و محرومی ز راست|
  block
    block |گفت او را آن خروس با خبر|
    block |که سقط شد اسپ او جای دگر|
  block
    block |اسپ را بفروخت و جست او از زیان|
    block |آن زیان انداخت او بر دیگران|
  block
    block |لیک فردا استرش گردد سقط|
    block |مر سگان را باشد آن نعمت فقط|
  block
    block |زود استر را فروشید آن حریص|
    block |یافت از غم وز زیان آن دم محیص|
  block
    block |روز ثالث گفت سگ با آن خروس|
    block |ای امیر کاذبان با طبل و کوس|
  block
    block |گفت او بفروخت استر را شتاب|
    block |گفت فردایش غلام آید مصاب|
  block
    block |چون غلام او بمیرد نانها|
    block |بر سگ و خواهنده ریزند اقربا|
  block
    block |این شنید و آن غلامش را فروخت|
    block |رست از خسران و رخ را بر فروخت|
  block
    block |شکرها می‌کرد و شادیها که من|
    block |رستم از سه واقعه اندر زمن|
  block
    block |تا زبان مرغ و سگ آموختم|
    block |دیدهٔ س القضا را دوختم|
  block
    block |روز دیگر آن سگ محروم گفت|
    block |کای خروس ژاژخا کو طاق و جفت|