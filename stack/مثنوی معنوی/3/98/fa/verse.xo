
block |اقتدا کردن قوم از پس دقوقی|
  block
    block |پیش در شد آن دقوقی در نماز|
    block |قوم همچون اطلس آمد او طراز|
  block
    block |اقتدا کردند آن شاهان قطار|
    block |در پی آن مقتدای نامدار|
  block
    block |چونک با تکبیرها مقرون شدند|
    block |همچو قربان از جهان بیرون شدند|
  block
    block |معنی تکبیر اینست ای امام|
    block |کای خدا پیش تو ما قربان شدیم|
  block
    block |وقت ذبح الله اکبر می‌کنی|
    block |همچنین در ذبح نفس کشتنی|
  block
    block |تن چو اسمعیل و جان همچون خلیل|
    block |کرد جان تکبیر بر جسم نبیل|
  block
    block |گشت کشته تن ز شهوتها و آز|
    block |شد به بسم الله بسمل در نماز|
  block
    block |چون قیامت پیش حق صفها زده|
    block |در حساب و در مناجات آمده|
  block
    block |ایستاده پیش یزدان اشک‌ریز|
    block |بر مثال راست‌خیز رستخیز|
  block
    block |حق همی‌گوید چه آوردی مرا|
    block |اندرین مهلت که دادم من ترا|
  block
    block |عمر خود را در چه پایان برده‌ای|
    block |قوت و قوت در چه فانی کرده‌ای|
  block
    block |گوهر دیده کجا فرسوده‌ای|
    block |پنج حس را در کجا پالوده‌ای|
  block
    block |چشم و هوش و گوش و گوهرهای عرش|
    block |خرج کردی چه خریدی تو ز فرش|
  block
    block |دست و پا دادمت چون بیل و کلند|
    block |من ببخشیدم ز خود آن کی شدند|
  block
    block |همچنین پیغامهای دردگین|
    block |صد هزاران آید از حضرت چنین|
  block
    block |در قیام این کفتها دارد رجوع|
    block |وز خجالت شد دوتا او در رکوع|
  block
    block |قوت استادن از خجلت نماند|
    block |در رکوع از شرم تسبیحی بخواند|
  block
    block |باز فرمان می‌رسد بردار سر|
    block |از رکوع و پاسخ حق بر شمر|
  block
    block |سر بر آرد از رکوع آن شرمسار|
    block |باز اندر رو فتد آن خام‌کار|
  block
    block |باز فرمان آیدش بردار سر|
    block |از سجود و وا ده از کرده خبر|
  block
    block |سر بر آرد او دگر ره شرمسار|
    block |اندر افتد باز در رو همچو مار|
  block
    block |باز گوید سر بر آر و باز گو|
    block |که بخواهم جست از تو مو بمو|
  block
    block |قوت پا ایستادن نبودش|
    block |که خطاب هیبتی بر جان زدش|
  block
    block |پس نشیند قعده زان بار گران|
    block |حضرتش گوید سخن گو با بیان|
  block
    block |نعمتت دادم بگو شکرت چه بود|
    block |دادمت سرمایه هین بنمای سود|
  block
    block |رو بدست راست آرد در سلام|
    block |سوی جان انبیا و آن کرام|
  block
    block |یعنی ای شاهان شفاعت کین لئیم|
    block |سخت در گل ماندش پای و گلیم|