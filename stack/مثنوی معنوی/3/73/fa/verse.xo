
block |متهم کردن آن شیخ را با دزدان وبریدن دستش را|
  block
    block |بیست از دزدان بدند آنجا و بیش|
    block |بخش می‌کردند مسروقات خویش|
  block
    block |شحنه را غماز آگه کرده بود|
    block |مردم شحنه بر افتادند زود|
  block
    block |هم بدان‌جا پای چپ و دست راست|
    block |جمله را ببرید و غوغایی بخاست|
  block
    block |دست زاهد هم بریده شد غلط|
    block |پاش را می‌خواست هم کردن سقط|
  block
    block |در زمان آمد سواری بس گزین|
    block |بانگ بر زد بر عوان کای سگ ببین|
  block
    block |این فلان شیخست از ابدال خدا|
    block |دست او را تو چرا کردی جدا|
  block
    block |آن عوان بدرید جامه تیز رفت|
    block |پیش شحنه داد آگاهیش تفت|
  block
    block |شحنه آمد پا برهنه عذرخواه|
    block |که ندانستم خدا بر من گواه|
  block
    block |هین بحل کن مر مرا زین کار زشت|
    block |ای کریم و سرور اهل بهشت|
  block
    block |گفت می‌دانم سبب این نیش را|
    block |می‌شناسم من گناه خویش را|
  block
    block |من شکستم حرمت ایمان او|
    block |پس یمینم برد دادستان او|
  block
    block |من شکستم عهد و دانستم بدست|
    block |تا رسید آن شومی جرات بدست|
  block
    block |دست ما و پای ما و مغز و پوست|
    block |باد ای والی فدای حکم دوست|
  block
    block |قسم من بود این ترا کردم حلال|
    block |تو ندانستی ترا نبود وبال|
  block
    block |و آنک او دانست او فرمان‌رواست|
    block |با خدا سامان پیچیدن کجاست|
  block
    block |ای بسا مرغی پریده دانه‌جو|
    block |که بریده حلق او هم حلق او|
  block
    block |ای بسا مرغی ز معده وز مغص|
    block |بر کنار بام محبوس قفس|
  block
    block |ای بسا ماهی در آب دوردست|
    block |گشته از حرص گلو ماخوذ شست|
  block
    block |ای بسا مستور در پرده بده|
    block |شومی فرج و گلو رسوا شده|
  block
    block |ای بسا قاضی حبر نیک‌خو|
    block |از گلو و رشوتی او زردرو|
  block
    block |بلک در هاروت و ماروت آن شراب|
    block |از عروج چرخشان شد سد باب|
  block
    block |با یزید از بهر این کرد احتراز|
    block |دید در خود کاهلی اندر نماز|
  block
    block |از سبب اندیشه کرد آن ذو لباب|
    block |دید علت خوردن بسیار از آب|
  block
    block |گفت تا سالی نخواهم خورد آب|
    block |آنچنان کرد و خدایش داد تاب|
  block
    block |این کمینه جهد او بد بهر دین|
    block |گشت او سلطان و قطب العارفین|
  block
    block |چون بریده شد برای حلق دست|
    block |مرد زاهد را در شکوی ببست|
  block
    block |شیخ اقطع گشت نامش پیش خلق|
    block |کرد معروفش بدین آفات حلق|