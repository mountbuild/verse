
block |بیان اشارت سلام سوی دست راست در قیامت از هیبت محاسبه حق از انبیا استعانت  و شفاعت خواستن|
  block
    block |انبیا گویند روز چاره رفت|
    block |چاره آنجا بود و دست‌افزار زفت|
  block
    block |مرغ بی‌هنگامی ای بدبخت رو|
    block |ترک ما گو خون ما اندر مشو|
  block
    block |رو بگرداند به سوی دست چپ|
    block |در تبار و خویش گویندش که خپ|
  block
    block |هین جواب خویش گو با کردگار|
    block |ما کییم ای خواجه دست از ما بدار|
  block
    block |نه ازین سو نه از آن سو چاره شد|
    block |جان آن بیچاره‌دل صد پاره شد|
  block
    block |از همه نومید شد مسکین کیا|
    block |پس برآرد هر دو دست اندر دعا|
  block
    block |کز همه نومید گشتم ای خدا|
    block |اول و آخر توی و منتها|
  block
    block |در نماز این خوش اشارتها ببین|
    block |تا بدانی کین بخواهد شد یقین|
  block
    block |بچه بیرون آر از بیضه نماز|
    block |سر مزن چون مرغ بی تعظیم و ساز|