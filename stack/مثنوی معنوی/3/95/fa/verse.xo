
block |هفت مرد شدن آن هفت درخت|
  block
    block |بعد دیری گشت آنها هفت مرد|
    block |جمله در قعده پی یزدان فرد|
  block
    block |چشم می‌مالم که آن هفت ارسلان|
    block |تا کیانند و چه دارند از جهان|
  block
    block |چون به نزدیکی رسیدم من ز راه|
    block |کردم ایشان را سلام از انتباه|
  block
    block |قوم گفتندم جواب آن سلام|
    block |ای دقوقی مفخر و تاج کرام|
  block
    block |گفتم آخر چون مرا بشناختند|
    block |پیش ازین بر من نظر ننداختند|
  block
    block |از ضمیر من بدانستند زود|
    block |یکدگر را بنگریدند از فرود|
  block
    block |پاسخم دادند خندان کای عزیز|
    block |این بپوشیدست اکنون بر تو نیز|
  block
    block |بر دلی کو در تحیر با خداست|
    block |کی شود پوشیده راز چپ و راست|
  block
    block |گفتم ار سوی حقایق بشکفند|
    block |چون ز اسم حرف رسمی واقفند|
  block
    block |گفت اگر اسمی شود غیب از ولی|
    block |آن ز استغراق دان نه از جاهلی|
  block
    block |بعد از آن گفتند ما را آرزوست|
    block |اقتدا کردن به تو ای پاک دوست|
  block
    block |گفتم آری لیک یک ساعت که من|
    block |مشکلاتی دارم از دور زمن|
  block
    block |تا شود آن حل به صحبتهای پاک|
    block |که به صحبت روید انگوری ز خاک|
  block
    block |دانهٔ پرمغز با خاک دژم|
    block |خلوتی و صحبتی کرد از کرم|
  block
    block |خویشتن در خاک کلی محو کرد|
    block |تا نماندش رنگ و بو و سرخ و زرد|
  block
    block |از پس آن محو قبض او نماند|
    block |پرگشاد و بسط شد مرکب براند|
  block
    block |پیش اصل خویش چون بی‌خویش شد|
    block |رفت صورت جلوهٔ معنیش شد|
  block
    block |سر چنین کردند هین فرمان تراست|
    block |تف دل از سر چنین کردن بخاست|
  block
    block |ساعتی با آن گروه مجتبی|
    block |چون مراقب گشتم و از خود جدا|
  block
    block |هم در آن ساعت ز ساعت رست جان|
    block |زانک ساعت پیر گرداند جوان|
  block
    block |جمله تلوینها ز ساعت خاستست|
    block |رست از تلوین که از ساعت برست|
  block
    block |چون ز ساعت ساعتی بیرون شوی|
    block |چون نماند محرم بی‌چون شوی|
  block
    block |ساعت از بی‌ساعتی آگاه نیست|
    block |زانکش آن سو جز تحیر راه نیست|
  block
    block |هر نفر را بر طویله خاص او|
    block |بسته‌اند اندر جهان جست و جو|
  block
    block |منتصب بر هر طویله رایضی|
    block |جز بدستوری نیاید رافضی|
  block
    block |از هوس گر از طویله بسکلد|
    block |در طویله دیگران سر در کند|
  block
    block |در زمان آخرجیان چست خوش|
    block |گوشهٔ افسار او گیرند و کش|
  block
    block |حافظان را گر نبینی ای عیار|
    block |اختیارت را ببین بی اختیار|
  block
    block |اختیاری می‌کنی و دست و پا|
    block |بر گشادستت چرا حسبی چرا|
  block
    block |روی در انکار حافظ برده‌ای|
    block |نام تهدیدات نفسش کرده‌ای|