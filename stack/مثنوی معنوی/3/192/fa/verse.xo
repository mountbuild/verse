
block |جواب گفتن عاشق عاذلان را|
  block
    block |گفت او ای ناصحان من بی ندم|
    block |از جهان زندگی سیر آمدم|
  block
    block |منبلی‌ام زخم جو و زخم‌خواه|
    block |عافیت کم جوی از منبل براه|
  block
    block |منبلی نی کو بود خود برگ‌جو|
    block |منبلی‌ام لاابالی مرگ‌جو|
  block
    block |منبلی نی کو به کف پول آورد|
    block |منبلی چستی کزین پل بگذرد|
  block
    block |آن نه کو بر هر دکانی بر زند|
    block |بل جهد از کون و کانی بر زند|
  block
    block |مرگ شیرین گشت و نقلم زین سرا|
    block |چون قفس هشتن پریدن مرغ را|
  block
    block |آن قفس که هست عین باغ در|
    block |مرغ می‌بیند گلستان و شجر|
  block
    block |جوق مرغان از برون گرد قفس|
    block |خوش همی‌خوانند ز آزادی قصص|
  block
    block |مرغ را اندر قفس زان سبزه‌زار|
    block |نه خورش ماندست و نه صبر و قرار|
  block
    block |سر ز هر سوراخ بیرون می‌کند|
    block |تا بود کین بند از پا برکند|
  block
    block |چون دل و جانش چنین بیرون بود|
    block |آن قفس را در گشایی چون بود|
  block
    block |نه چنان مرغ قفس در اندهان|
    block |گرد بر گردش به حلقه گربگان|
  block
    block |کی بود او را درین خوف و حزن|
    block |آرزوی از قفس بیرون شدن|
  block
    block |او همی‌خواهد کزین ناخوش حصص|
    block |صد قفس باشد بگرد این قفس|