
block |بیان آنک رفتن انبیا و اولیا به کوهها و غارها جهت پنهان کردن خویش نیست و جهت خوف تشویش خلق نیست بلک جهت ارشاد خلق است و تحریض بر انقطاع از دنیا  به قدر ممکن|
  block
    block |آنک گویند اولیا در که بوند|
    block |تا ز چشم مردمان پنهان شوند|
  block
    block |پیش خلق ایشان فراز صد که‌اند|
    block |گام خود بر چرخ هفتم می‌نهند|
  block
    block |پس چرا پنهان شود که‌جو بود|
    block |کو ز صد دریا و که زان سو بود|
  block
    block |حاجتش نبود به سوی که گریخت|
    block |کز پیش کرهٔ فلک صد نعل ریخت|
  block
    block |چرخ گردید و ندید او گرد جان|
    block |تعزیت‌جامه بپوشید آسمان|
  block
    block |گر به ظاهر آن پری پنهان بود|
    block |آدمی پنهان‌تر از پریان بود|
  block
    block |نزد عاقل زان پری که مضمرست|
    block |آدمی صد بار خود پنهان‌ترست|
  block
    block |آدمی نزدیک عاقل چون خفیست|
    block |چون بود آدم که در غیب او صفیست|