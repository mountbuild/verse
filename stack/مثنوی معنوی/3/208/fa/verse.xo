
block |مثل زدن در رمیدن کرهٔ اسپ از آب خوردن به سبب شخولیدن سایسان|
  block
    block |آنک فرمودست او اندر خطاب|
    block |کره و مادر همی‌خوردند آب|
  block
    block |می‌شخولیدند هر دم آن نفر|
    block |بهر اسپان که هلا هین آب خور|
  block
    block |آن شخولیدن به کره می‌رسید|
    block |سر همی بر داشت و از خور می‌رمید|
  block
    block |مادرش پرسید کای کره چرا|
    block |می‌رمی هر ساعتی زین استقا|
  block
    block |گفت کره می‌شخولند این گروه|
    block |ز اتفاق بانگشان دارم شکوه|
  block
    block |پس دلم می‌لرزد از جا می‌رود|
    block |ز اتفاق نعره خوفم می‌رسد|
  block
    block |گفت مادر تا جهان بودست ازین|
    block |کارافزایان بدند اندر زمین|
  block
    block |هین تو کار خویش کن ای ارجمند|
    block |زود کایشان ریش خود بر می‌کنند|
  block
    block |وقت تنگ و می‌رود آب فراخ|
    block |پیش از آن کز هجر گردی شاخ شاخ|
  block
    block |شهره کاریزیست پر آب حیات|
    block |آب کش تا بر دمد از تو نبات|
  block
    block |آب خضر از جوی نطق اولیا|
    block |می‌خوریم ای تشنهٔ غافل بیا|
  block
    block |گر نبینی آب کورانه بفن|
    block |سوی جو آور سبو در جوی زن|
  block
    block |چون شنیدی کاندرین جو آب هست|
    block |کور را تقلید باید کار بست|
  block
    block |جو فرو بر مشک آب‌اندیش را|
    block |تا گران بینی تو مشک خویش را|
  block
    block |چون گران دیدی شوی تو مستدل|
    block |رست از تقلید خشک آنگاه دل|
  block
    block |گر نبیند کور آب جو عیان|
    block |لیک داند چون سبو بیند گران|
  block
    block |که ز جو اندر سبو آبی برفت|
    block |کین سبک بود و گران شد ز آب و زفت|
  block
    block |زانک هر بادی مرا در می‌ربود|
    block |باد می‌نربایدم ثقلم فزود|
  block
    block |مر سفیهان را رباید هر هوا|
    block |زانک نبودشان گرانی قوی|
  block
    block |کشتی بی‌لنگر آمد مرد شر|
    block |که ز باد کژ نیابد او حذر|
  block
    block |لنگر عقلست عاقل را امان|
    block |لنگری در یوزه کن از عاقلان|
  block
    block |او مددهای خرد چون در ربود|
    block |از خزینه در آن دریای جود|
  block
    block |زین چنین امداد دل پر فن شود|
    block |بجهد از دل چشم هم روشن شود|
  block
    block |زانک نور از دل برین دیده نشست|
    block |تا چو دل شد دیدهٔ تو عاطلست|
  block
    block |دل چو بر انوار عقلی نیز زد|
    block |زان نصیبی هم بدو دیده دهد|
  block
    block |پس بدان کاب مبارک ز آسمان|
    block |وحی دلها باشد و صدق بیان|
  block
    block |ما چو آن کره هم آب جو خوریم|
    block |سوی آن وسواس طاعن ننگریم|
  block
    block |پی‌رو پیغمبرانی ره سپر|
    block |طعنهٔ خلقان همه بادی شمر|
  block
    block |آن خداوندان که ره طی کرده‌اند|
    block |گوش فا بانگ سگان کی کرده‌اند|