
block |نواختن معشوق عاشق بیهوش را تا به هوش باز آید|
  block
    block |می‌کشید از بیهشی‌اش در بیان|
    block |اندک اندک از کرم صدر جهان|
  block
    block |بانگ زد در گوش او شه کای گدا|
    block |زر نثار آوردمت دامن گشا|
  block
    block |جان تو کاندر فراقم می‌طپید|
    block |چونک زنهارش رسیدم چون رمید|
  block
    block |ای بدیده در فراقم گرم و سرد|
    block |با خود آ از بی‌خودی و باز گرد|
  block
    block |مرغ خانه اشتری را بی خرد|
    block |رسم مهمانش به خانه می‌برد|
  block
    block |چون به خانه مرغ اشتر پا نهاد|
    block |خانه ویران گشت و سقف اندر فتاد|
  block
    block |خانهٔ مرغست هوش و عقل ما|
    block |هوش صالح طالب ناقهٔ خدا|
  block
    block |ناقه چون سر کرد در آب و گلش|
    block |نه گل آنجا ماند نه جان و دلش|
  block
    block |کرد فضل عشق انسان را فضول|
    block |زین فزون‌جویی ظلومست و جهول|
  block
    block |جاهلست و اندرین مشکل شکار|
    block |می‌کشد خرگوش شیری در کنار|
  block
    block |کی کنار اندر کشیدی شیر را|
    block |گر بدانستی و دیدی شیر را|
  block
    block |ظالمست او بر خود و بر جان خود|
    block |ظلم بین کز عدلها گو می‌برد|
  block
    block |جهل او مر علمها را اوستاد|
    block |ظلم او مر عدلها را شد رشاد|
  block
    block |دست او بگرفت کین رفته دمش|
    block |آنگهی آید که من دم بخشمش|
  block
    block |چون به من زنده شود این مرده‌تن|
    block |جان من باشد که رو آرد به من|
  block
    block |من کنم او را ازین جان محتشم|
    block |جان که من بخشم ببیند بخششم|
  block
    block |جان نامحرم نبیند روی دوست|
    block |جز همان جان کاصل او از کوی اوست|
  block
    block |در دمم قصاب‌وار این دوست را|
    block |تا هلد آن مغز نغزش پوست را|
  block
    block |گفت ای جان رمیده از بلا|
    block |وصل ما را در گشادیم الصلا|
  block
    block |ای خود ما بی‌خودی و مستی‌ات|
    block |ای ز هست ما هماره هستی‌ات|
  block
    block |با تو بی لب این زمان من نو بنو|
    block |رازهای کهنه گویم می‌شنو|
  block
    block |زانک آن لبها ازین دم می‌رمد|
    block |بر لب جوی نهان بر می‌دمد|
  block
    block |گوش بی‌گوشی درین دم بر گشا|
    block |بهر راز یفعل الله ما یشا|
  block
    block |چون صلای وصل بشنیدن گرفت|
    block |اندک اندک مرده جنبیدن گرفت|
  block
    block |نه کم از خاکست کز عشوهٔ صبا|
    block |سبز پوشد سر بر آرد از فنا|
  block
    block |کم ز آب نطفه نبود کز خطاب|
    block |یوسفان زایند رخ چون آفتاب|
  block
    block |کم ز بادی نیست شد از امر کن|
    block |در رحم طاوس و مرغ خوش‌سخن|
  block
    block |کم ز کوه سنگ نبود کز ولاد|
    block |ناقه‌ای کان ناقه ناقه زاد زاد|
  block
    block |زین همه بگذر نه آن مایهٔ عدم|
    block |عالمی زاد و بزاید دم بدم|
  block
    block |بر جهید و بر طپید و شاد شاد|
    block |یک دو چرخی زد سجود اندر فتاد|