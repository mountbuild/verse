
block |شرح آن کور دوربین و آن کر تیزشنو و  آن برهنه دراز دامن|
  block
    block |کر امل را دان که مرگ ما شنید|
    block |مرگ خود نشنید و نقل خود ندید|
  block
    block |حرص نابیناست بیند مو بمو|
    block |عیب خلقان و بگوید کو بکو|
  block
    block |عیب خود یک ذره چشم کور او|
    block |می‌نبیند گرچه هست او عیب‌جو|
  block
    block |عور می‌ترسد که دامانش برند|
    block |دامن مرد برهنه چون درند|
  block
    block |مرد دنیا مفلس است و ترسناک|
    block |هیچ او را نیست از دزدانش باک|
  block
    block |او برهنه آمد و عریان رود|
    block |وز غم دزدش جگر خون می‌شود|
  block
    block |وقت مرگش که بود صد نوحه بیش|
    block |خنده آید جانش را زین ترس خویش|
  block
    block |آن زمان داند غنی کش نیست زر|
    block |هم ذکی داند که او بد بی‌هنر|
  block
    block |چون کنار کودکی پر از سفال|
    block |کو بر آن لرزان بود چون رب مال|
  block
    block |گر ستانی پاره‌ای گریان شود|
    block |پاره گر بازش دهی خندان شود|
  block
    block |چون نباشد طفل را دانش دثار|
    block |گریه و خنده‌ش ندارد اعتبار|
  block
    block |محتشم چون عاریت را ملک دید|
    block |پس بر آن مال دروغین می‌طپید|
  block
    block |خواب می‌بیند که او را هست مال|
    block |ترسد از دزدی که برباید جوال|
  block
    block |چون ز خوابش بر جهاند گوش‌کش|
    block |پس ز ترس خویش تسخر آیدش|
  block
    block |همچنان لرزانی این عالمان|
    block |که بودشان عقل و علم این جهان|
  block
    block |از پی این عاقلان ذو فنون|
    block |گفت ایزد در نبی لا یعلمون|
  block
    block |هر یکی ترسان ز دزدی کسی|
    block |خویشتن را علم پندارد بسی|
  block
    block |گوید او که روزگارم می‌برند|
    block |خود ندارد روزگار سودمند|
  block
    block |گوید از کارم بر آوردند خلق|
    block |غرق بی‌کاریست جانش تابه حلق|
  block
    block |عور ترسان که منم دامن کشان|
    block |چون رهانم دامن از چنگالشان|
  block
    block |صد هزاران فضل داند از علوم|
    block |جان خود را می‌نداند آن ظلوم|
  block
    block |داند او خاصیت هر جوهری|
    block |در بیان جوهر خود چون خری|
  block
    block |که همی‌دانم یجوز و لایجوز|
    block |خود ندانی تو یجوزی یا عجوز|
  block
    block |این روا و آن ناروا دانی ولیک|
    block |تو روا یا ناروایی بین تو نیک|
  block
    block |قیمت هر کاله می‌دانی که چیست|
    block |قیمت خود را ندانی احمقیست|
  block
    block |سعدها و نحسها دانسته‌ای|
    block |ننگری سعدی تو یا ناشسته‌ای|
  block
    block |جان جمله علمها اینست این|
    block |که بدانی من کیم در یوم دین|
  block
    block |آن اصول دین بدانستی ولیک|
    block |بنگر اندر اصل خود گر هست نیک|
  block
    block |از اصولینت اصول خویش به|
    block |که بدانی اصل خود ای مرد مه|