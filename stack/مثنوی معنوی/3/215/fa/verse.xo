
block |فسخ عزایم و نقضها جهت با خبر کردن آدمی را از آنک مالک و قاهر اوست و گاه گاه عزم او را فسخ ناکردن و نافذ  داشتن تا طمع او را بر عزم کردن  دارد تا باز عزمش را بشکند  تا تنبیه بر تنبیه بود|
  block
    block |عزمها و قصدها در ماجرا|
    block |گاه گاهی راست می‌آید ترا|
  block
    block |تا به طمع آن دلت نیت کند|
    block |بار دیگر نیتت را بشکند|
  block
    block |ور بکلی بی‌مرادت داشتی|
    block |دل شدی نومید امل کی کاشتی|
  block
    block |ور بکاریدی امل از عوریش|
    block |کی شدی پیدا برو مقهوریش|
  block
    block |عاشقان از بی‌مرادیهای خویش|
    block |باخبر گشتند از مولای خویش|
  block
    block |بی‌مرادی شد قلاوز بهشت|
    block |حفت الجنه شنو ای خوش سرشت|
  block
    block |که مراداتت همه اشکسته‌پاست|
    block |پس کسی باشد که کام او رواست|
  block
    block |پس شدند اشکسته‌اش آن صادقان|
    block |لیک کو خود آن شکست عاشقان|
  block
    block |عاقلان اشکسته‌اش از اضطرار|
    block |عاشقان اشکسته با صد اختیار|
  block
    block |عاقلانش بندگان بندی‌اند|
    block |عاشقانش شکری و قندی‌اند|
  block
    block |ائتیا کرها مهار عاقلان|
    block |ائتیا طوعا بهار بی‌دلان|