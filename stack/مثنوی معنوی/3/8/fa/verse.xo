
block |فریفتن روستایی شهری را و بدعوت  خواندن بلابه و الحاح بسیار|
  block
    block |ای برادر بود اندر ما مضی|
    block |شهریی با روستایی آشنا|
  block
    block |روستایی چون سوی شهر آمدی|
    block |خرگه اندر کوی آن شهری زدی|
  block
    block |دو مه و سه ماه مهمانش بدی|
    block |بر دکان او و بر خوانش بدی|
  block
    block |هر حوایج را که بودش آن زمان|
    block |راست کردی مرد شهری رایگان|
  block
    block |رو به شهری کرد و گفت ای خواجه تو|
    block |هیچ می‌نایی سوی ده فرجه‌جو|
  block
    block |الله الله جمله فرزندان بیار|
    block |کین زمان گلشنست و نوبهار|
  block
    block |یا بتابستان بیا وقت ثمر|
    block |تا ببندم خدمتت را من کمر|
  block
    block |خیل و فرزندان و قومت را بیار|
    block |در ده ما باش سه ماه و چهار|
  block
    block |که بهاران خطهٔ ده خوش بود|
    block |کشت‌زار و لالهٔ دلکش بود|
  block
    block |وعده دادی شهری او را دفع حال|
    block |تا بر آمد بعد وعده هشت سال|
  block
    block |او بهر سالی همی‌گفتی که کی|
    block |عزم خواهی کرد کامد ماه دی|
  block
    block |او بهانه ساختی کامسال‌مان|
    block |از فلان خطه بیامد میهمان|
  block
    block |سال دیگر گر توانم وا رهید|
    block |از مهمات آن طرف خواهم دوید|
  block
    block |گفت هستند آن عیالم منتظر|
    block |بهر فرزندان تو ای اهل بر|
  block
    block |باز هر سالی چو لکلک آمدی|
    block |تا مقیم قبهٔ شهری شدی|
  block
    block |خواجه هر سالی ز زر و مال خویش|
    block |خرج او کردی گشادی بال خویش|
  block
    block |آخرین کرت سه ماه آن پهلوان|
    block |خوان نهادش بامدادان و شبان|
  block
    block |از خجالت باز گفت او خواجه را|
    block |چند وعده چند بفریبی مرا|
  block
    block |گفت خواجه جسم و جانم وصل‌جوست|
    block |لیک هر تحویل اندر حکم هوست|
  block
    block |آدمی چون کشتی است و بادبان|
    block |تا کی آرد باد را آن بادران|
  block
    block |باز سوگندان بدادش کای کریم|
    block |گیر فرزندان بیا بنگر نعیم|
  block
    block |دست او بگرفت سه کرت بعهد|
    block |کالله الله زو بیا بنمای جهد|
  block
    block |بعد ده سال و بهر سالی چنین|
    block |لابه‌ها و وعده‌های شکرین|
  block
    block |کودکان خواجه گفتند ای پدر|
    block |ماه و ابر و سایه هم دارد سفر|
  block
    block |حقها بر وی تو ثابت کرده‌ای|
    block |رنجها در کار او بس برده‌ای|
  block
    block |او همی‌خواهد که بعضی حق آن|
    block |وا گزارد چون شوی تو میهمان|
  block
    block |بس وصیت کرد ما را او نهان|
    block |که کشیدش سوی ده لابه‌کنان|
  block
    block |گفت حقست این ولی ای سیبویه|
    block |اتق من شر من احسنت الیه|
  block
    block |دوستی تخم دم آخر بود|
    block |ترسم از وحشت که آن فاسد شود|
  block
    block |صحبتی باشد چو شمشیر قطوع|
    block |همچو دی در بوستان و در زروع|
  block
    block |صحبتی باشد چو فصل نوبهار|
    block |زو عمارتها و دخل بی‌شمار|
  block
    block |حزم آن باشد که ظن بد بری|
    block |تا گریزی و شوی از بد بری|
  block
    block |حزم سؤ الظن گفتست آن رسول|
    block |هر قدم را دام می‌دان ای فضول|
  block
    block |روی صحرا هست هموار و فراخ|
    block |هر قدم دامیست کم ران اوستاخ|
  block
    block |آن بز کوهی دود که دام کو|
    block |چون بتازد دامش افتد در گلو|
  block
    block |آنک می‌گفتی که کو اینک ببین|
    block |دشت می‌دیدی نمی‌دیدی کمین|
  block
    block |بی کمین و دام و صیاد ای عیار|
    block |دنبه کی باشد میان کشت‌زار|
  block
    block |آنک گستاخ آمدند اندر زمین|
    block |استخوان و کله‌هاشان را ببین|
  block
    block |چون به گورستان روی ای مرتضا|
    block |استخوانشان را بپرس از ما مضی|
  block
    block |تا بظاهر بینی آن مستان کور|
    block |چون فرو رفتند در چاه غرور|
  block
    block |چشم اگر داری تو کورانه میا|
    block |ور نداری چشم دست آور عصا|
  block
    block |آن عصای حزم و استدلال را|
    block |چون نداری دید می‌کن پیشوا|
  block
    block |ور عصای حزم و استدلال نیست|
    block |بی عصاکش بر سر هر ره مه‌ایست|
  block
    block |گام زان سان نه که نابینا نهد|
    block |تا که پا از چاه و از سگ وا رهد|
  block
    block |لرز لرزان و بترس و احتیاط|
    block |می‌نهد پا تا نیفتد در خباط|
  block
    block |ای ز دودی جسته در ناری شده|
    block |لقمه جسته لقمهٔ ماری شده|