
block |خلاص یافتن کودکان از مکتب بدین مکر|
  block
    block |سجده کردند و بگفتند ای کریم|
    block |دور بادا از تو رنجوری و بیم|
  block
    block |پس برون جستند سوی خانه‌ها|
    block |همچو مرغان در هوای دانه‌ها|
  block
    block |مادرانشان خشمگین گشتند و گفت|
    block |روز کتاب و شما با لهو جفت|
  block
    block |عذر آوردند کای مادر تو بیست|
    block |این گناه از ما و از تقصیر نیست|
  block
    block |از قضای آسمان استاد ما|
    block |گشت رنجور و سقیم و مبتلا|
  block
    block |مادران گفتند مکرست و دروغ|
    block |صد دروغ آرید بهر طمع دوغ|
  block
    block |ما صباح آییم پیش اوستا|
    block |تا ببینیم اصل این مکر شما|
  block
    block |کودکان گفتند بسم الله روید|
    block |بر دروغ و صدق ما واقف شوید|