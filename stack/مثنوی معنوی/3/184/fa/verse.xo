
block |لاابالی گفتن عاشق ناصح و عاذل را از سر عشق|
  block
    block |گفت ای ناصح خمش کن چند چند|
    block |پند کم ده زانک بس سختست بند|
  block
    block |سخت‌تر شد بند من از پند تو|
    block |عشق را نشناخت دانشمند تو|
  block
    block |آن طرف که عشق می‌افزود درد|
    block |بوحنیفه و شافعی درسی نکرد|
  block
    block |تو مکن تهدید از کشتن که من|
    block |تشنهٔ زارم به خون خویشتن|
  block
    block |عاشقان را هر زمانی مردنیست|
    block |مردن عشاق خود یک نوع نیست|
  block
    block |او دو صد جان دارد از جان هدی|
    block |وآن دوصد را می‌کند هر دم فدی|
  block
    block |هر یکی جان را ستاند ده بها|
    block |از نبی خوان عشرة امثالها|
  block
    block |گر بریزد خون من آن دوست‌رو|
    block |پای‌کوبان جان برافشانم برو|
  block
    block |آزمودم مرگ من در زندگیست|
    block |چون رهم زین زندگی پایندگیست|
  block
    block |اقتلونی اقتلونی یا ثقات|
    block |ان فی قتلی حیاتا فی حیات|
  block
    block |یا منیر الخد یا روح البقا|
    block |اجتذب روحی وجد لی باللقا|
  block
    block |لی حبیب حبه یشوی الحشا|
    block |لو یشا یمشی علی عینی مشی|
  block
    block |پارسی گو گرچه تازی خوشترست|
    block |عشق را خود صد زبان دیگرست|
  block
    block |بوی آن دلبر چو پران می‌شود|
    block |آن زبانها جمله حیران می‌شود|
  block
    block |بس کنم دلبر در آمد در خطاب|
    block |گوش شو والله اعلم بالصواب|
  block
    block |چونک عاشق توبه کرد اکنون بترس|
    block |کو چو عیاران کند بر دار درس|
  block
    block |گرچه این عاشق بخارا می‌رود|
    block |نه به درس و نه به استا می‌رود|
  block
    block |عاشقان را شد مدرس حسن دوست|
    block |دفتر و درس و سبقشان روی اوست|
  block
    block |خامشند و نعرهٔ تکرارشان|
    block |می‌رود تا عرش و تخت یارشان|
  block
    block |درسشان آشوب و چرخ و زلزله|
    block |نه زیاداتست و باب سلسله|
  block
    block |سلسلهٔ این قوم جعد مشکبار|
    block |مسلهٔ دورست لیکن دور یار|
  block
    block |مسلهٔ کیس ار بپرسد کس ترا|
    block |گو نگنجد گنج حق در کیسه‌ها|
  block
    block |گر دم خلع و مبارا می‌رود|
    block |بد مبین ذکر بخارا می‌رود|
  block
    block |ذکر هر چیزی دهد خاصیتی|
    block |زانک دارد هرصفت ماهیتی|
  block
    block |آن بخاری غصهٔ دانش نداشت|
    block |چشم بر خورشید بینش می‌گماشت|
  block
    block |هرکه درخلوت ببینش یافت راه|
    block |او ز دانشها نجوید دستگاه|
  block
    block |با جمال جان چوشد هم‌کاسه‌ای|
    block |باشدش ز اخبار و دانش تاسه‌ای|
  block
    block |دید بردانش بود غالب فرا|
    block |زان همی دنیا بچربد عامه را|
  block
    block |زانک دنیا را همی‌بینند عین|
    block |وآن جهانی را همی‌دانند دین|