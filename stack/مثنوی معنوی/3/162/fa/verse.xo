
block |دعاکردن موسی آن شخص را تا بایمان رود از دنیا|
  block
    block |موسی آمد در مناجات آن سحر|
    block |کای خدا ایمان ازو مستان مبر|
  block
    block |پادشاهی کن برو بخشا که او|
    block |سهو کرد و خیره‌رویی و غلو|
  block
    block |گفتمش این علم نه درخورد تست|
    block |دفع پندارید گفتم را و سست|
  block
    block |دست را بر اژدها آنکس زند|
    block |که عصا را دستش اژدرها کند|
  block
    block |سر غیب آن را سزد آموختن|
    block |که ز گفتن لب تواند دوختن|
  block
    block |درخور دریا نشد جز مرغ آب|
    block |فهم کن والله اعلم بالصواب|
  block
    block |او به دریا رفت و مرغ‌آبی نبود|
    block |گشت غرقه دست گیرش ای ودود|