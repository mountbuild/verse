
block |دویدن آن شخص به سوی موسی به زنهار چون از خروس خبر مرگ خود شنید|
  block
    block |چون شنید اینها دوان شد تیز و تفت|
    block |بر در موسی کلیم الله رفت|
  block
    block |رو همی‌مالید در خاک او ز بیم|
    block |که مرا فریاد رس زین ای کلیم|
  block
    block |گفت رو بفروش خود را و بره|
    block |چونک استا گشته‌ای بر جه ز چه|
  block
    block |بر مسلمانان زیان انداز تو|
    block |کیسه و همیانها را کن دوتو|
  block
    block |من درون خشت دیدم این قضا|
    block |که در آیینه عیان شد مر ترا|
  block
    block |عاقل اول بیند آخر را بدل|
    block |اندر آخر بیند از دانش مقل|
  block
    block |باز زاری کرد کای نیکوخصال|
    block |مر مرا در سر مزن در رو ممال|
  block
    block |از من آن آمد که بودم ناسزا|
    block |ناسزایم را تو ده حسن الجزا|
  block
    block |گفت تیری جست از شست ای پسر|
    block |نیست سنت کید آن واپس به سر|
  block
    block |لیک در خواهم ز نیکوداوری|
    block |تا که ایمان آن زمان با خود بری|
  block
    block |چونک ایمان برده باشی زنده‌ای|
    block |چونک با ایمان روی پاینده‌ای|
  block
    block |هم در آن دم حال بر خواجه بگشت|
    block |تا دلش شوریده و آوردند طشت|
  block
    block |شورش مرگست نه هیضهٔ طعام|
    block |قی چه سودت دارد ای بدبخت خام|
  block
    block |چار کس بردند تا سوی وثاق|
    block |ساق می‌مالید او بر پشت ساق|
  block
    block |پند موسی نشنوی شوخی کنی|
    block |خویشتن بر تیغ پولادی زنی|
  block
    block |شرم ناید تیغ را از جان تو|
    block |آن تست این ای برادر آن تو|