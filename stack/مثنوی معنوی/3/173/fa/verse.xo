
block |آداب المستمعین والمریدین عند فیض  الحکمة من لسان الشیخ|
  block
    block |بر ملولان این مکرر کردنست|
    block |نزد من عمر مکرر بردنست|
  block
    block |شمع از برق مکرر بر شود|
    block |خاک از تاب مکرر زر شود|
  block
    block |گر هزاران طالب‌اند و یک ملول|
    block |از رسالت باز می‌ماند رسول|
  block
    block |این رسولان ضمیر رازگو|
    block |مستمع خواهند اسرافیل‌خو|
  block
    block |نخوتی دارند و کبری چون شهان|
    block |چاکری خواهند از اهل جهان|
  block
    block |تا ادبهاشان بجاگه ناوری|
    block |از رسالتشان چگونه بر خوری|
  block
    block |کی رسانند آن امانت را بتو|
    block |تا نباشی پیششان راکع دوتو|
  block
    block |هر ادبشان کی همی‌آید پسند|
    block |کامدند ایشان ز ایوان بلند|
  block
    block |نه گدایانند کز هر خدمتی|
    block |از تو دارند ای مزور منتی|
  block
    block |لیک با بی‌رغبتیها ای ضمیر|
    block |صدقهٔ سلطان بیفشان وا مگیر|
  block
    block |اسپ خود را ای رسول آسمان|
    block |در ملولان منگر و اندر جهان|
  block
    block |فرخ آن ترکی که استیزه نهد|
    block |اسپش اندر خندق آتش جهد|
  block
    block |گرم گرداند فرس را آنچنان|
    block |که کند آهنگ اوج آسمان|
  block
    block |چشم را از غیر و غیرت دوخته|
    block |همچو آتش خشک و تر را سوخته|
  block
    block |گر پشیمانی برو عیبی کند|
    block |آتش اول در پشیمانی زند|
  block
    block |خود پشیمانی نروید از عدم|
    block |چون ببیند گرمی صاحب‌قدم|