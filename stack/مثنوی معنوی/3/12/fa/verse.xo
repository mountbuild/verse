
block |بقیهٔ داستان رفتن خواجه به دعوت روستایی سوی ده|
  block
    block |شد ز حد هین باز گرد ای یار گرد|
    block |روستایی خواجه را بین خانه برد|
  block
    block |قصهٔ اهل سبا یک گوشه نه|
    block |آن بگو کان خواجه چون آمد به ده|
  block
    block |روستایی در تملق شیوه کرد|
    block |تا که حزم خواجه را کالیوه کرد|
  block
    block |از پیام اندر پیام او خیره شد|
    block |تا زلال حزم خواجه تیره شد|
  block
    block |هم ازینجا کودکانش در پسند|
    block |نرتع و نلعب بشادی می‌زدند|
  block
    block |همچو یوسف کش ز تقدیر عجب|
    block |نرتع و نلعب ببرد از ظل آب|
  block
    block |آن نه بازی بلک جانبازیست آن|
    block |حیله و مکر و دغاسازیست آن|
  block
    block |هرچه از یارت جدا اندازد آن|
    block |مشنو آن را کان زیان دارد زیان|
  block
    block |گر بود آن سود صد در صد مگیر|
    block |بهر زر مگسل ز گنجور ای فقیر|
  block
    block |این شنو که چند یزدان زجر کرد|
    block |گفت اصحاب نبی را گرم و سرد|
  block
    block |زانک بر بانگ دهل در سال تنگ|
    block |جمعه را کردند باطل بی درنگ|
  block
    block |تا نباید دیگران ارزان خرند|
    block |زان جلب صرفه ز ما ایشان برند|
  block
    block |ماند پیغامبر بخلوت در نماز|
    block |با دو سه درویش ثابت پر نیاز|
  block
    block |گفت طبل و لهو و بازرگانیی|
    block |چونتان ببرید از ربانیی|
  block
    block |قد فضضتم نحو قمح هائما|
    block |ثم خلیتم نبیا قائما|
  block
    block |بهر گندم تخم باطل کاشتید|
    block |و آن رسول حق را بگذاشتید|
  block
    block |صحبت او خیر من لهوست و مال|
    block |بین کرا بگذاشتی چشمی بمال|
  block
    block |خود نشد حرص شما را این یقین|
    block |که منم رزاق و خیر الرازقین|
  block
    block |آنک گندم را ز خود روزی دهد|
    block |کی توکلهات را ضایع نهد|
  block
    block |از پی گندم جدا گشتی از آن|
    block |که فرستادست گندم ز آسمان|