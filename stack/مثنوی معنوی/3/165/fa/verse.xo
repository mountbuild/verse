
block |در آمدن حمزه رضی الله عنه در جنگ بی زره|
  block
    block |اندر آخر حمزه چون در صف شدی|
    block |بی زره سرمست در غزو آمدی|
  block
    block |سینه باز و تن برهنه پیش پیش|
    block |در فکندی در صف شمشیر خویش|
  block
    block |خلق پرسیدند کای عم رسول|
    block |ای هزبر صف‌شکن شاه فحول|
  block
    block |نه تو لا تلقوا بایدیکم الی|
    block |تهلکه خواندی ز پیغام خدا|
  block
    block |پس چرا تو خویش را در تهلکه|
    block |می در اندازی چنین در معرکه|
  block
    block |چون جوان بودی و زفت و سخت‌زه|
    block |تو نمی‌رفتی سوی صف بی زره|
  block
    block |چون شدی پیر و ضعیف و منحنی|
    block |پرده‌های لا ابالی می‌زنی|
  block
    block |لا ابالی‌وار با تیغ و سنان|
    block |می‌نمایی دار و گیر و امتحان|
  block
    block |تیغ حرمت می‌ندارد پیر را|
    block |کی بود تمییز تیغ و تیر را|
  block
    block |زین نسق غمخوارگان بی‌خبر|
    block |پند می‌دادند او را از غیر|