
block |نمودن مثال هفت شمع سوی ساحل|
  block
    block |هفت شمع از دور دیدم ناگهان|
    block |اندر آن ساحل شتابیدم بدان|
  block
    block |نور شعلهٔ هر یکی شمعی از آن|
    block |بر شده خوش تا عنان آسمان|
  block
    block |خیره گشتم خیرگی هم خیره گشت|
    block |موج حیرت عقل را از سر گذشت|
  block
    block |این چگونه شمعها افروختست|
    block |کین دو دیدهٔ خلق ازینها دوختست|
  block
    block |خلق جویان چراغی گشته بود|
    block |پیش آن شمعی که بر مه می‌فزود|
  block
    block |چشم‌بندی بد عجب بر دیده‌ها|
    block |بندشان می‌کرد یهدی من یشا|