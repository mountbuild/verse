
block |قانع شدن آن طالب به تعلیم زبان مرغ خانگی و سگ و اجابت موسی علیه السلام|
  block
    block |گفت باری نطق سگ کو بر درست|
    block |نطق مرغ خانگی کاهل پرست|
  block
    block |گفت موسی هین تو دانی رو رسید|
    block |نطق این هر دو شود بر تو پدید|
  block
    block |بامدادان از برای امتحان|
    block |ایستاد او منتظر بر آستان|
  block
    block |خادمه سفره بیفشاند و فتاد|
    block |پاره‌ای نان بیات آثار زاد|
  block
    block |در ربود آن را خروسی چون گرو|
    block |گفت سگ کردی تو بر ما ظلم رو|
  block
    block |دانهٔ گندم توانی خورد و من|
    block |عاجزم در دانه خوردن در وطن|
  block
    block |گندم و جو را و باقی حبوب|
    block |می‌توانی خورد و من نه ای طروب|
  block
    block |این لب نانی که قسم ماست نان|
    block |می‌ربایی این قدر را از سگان|