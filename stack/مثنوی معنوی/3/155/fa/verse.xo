
block |استدعاء آن مرد از موسی زبان بهایم با طیور|
  block
    block |گفت موسی را یکی مرد جوان|
    block |که بیاموزم زبان جانوران|
  block
    block |تا بود کز بانگ حیوانات و دد|
    block |عبرتی حاصل کنم در دین خود|
  block
    block |چون زبانهای بنی آدم همه|
    block |در پی آبست و نان و دمدمه|
  block
    block |بوک حیوانات را دردی دگر|
    block |باشد از تدبیر هنگام گذر|
  block
    block |گفت موسی رو گذر کن زین هوس|
    block |کین خطر دارد بسی در پیش و پس|
  block
    block |عبرت و بیداری از یزدان طلب|
    block |نه از کتاب و از مقال و حرف و لب|
  block
    block |گرم‌تر شد مرد زان منعش که کرد|
    block |گرم‌تر گردد همی از منع مرد|
  block
    block |گفت ای موسی چو نور تو بتافت|
    block |هر چه چیزی بود چیزی از تو یافت|
  block
    block |مر مرا محروم کردن زین مراد|
    block |لایق لطفت نباشد ای جواد|
  block
    block |این زمان قایم مقام حق توی|
    block |یاس باشد گر مرا مانع شوی|
  block
    block |گفت موسی یا رب این مرد سلیم|
    block |سخره کردستش مگر دیو رجیم|
  block
    block |گر بیاموزم زیان‌کارش بود|
    block |ور نیاموزم دلش بد می‌شود|
  block
    block |گفت ای موسی بیاموزش که ما|
    block |رد نکردیم از کرم هرگز دعا|
  block
    block |گفت یا رب او پشیمانی خورد|
    block |دست خاید جامه‌ها را بر درد|
  block
    block |نیست قدرت هر کسی را سازوار|
    block |عجز بهتر مایهٔ پرهیزکار|
  block
    block |فقر ازین رو فخر آمد جاودان|
    block |که به تقوی ماند دست نارسان|
  block
    block |زان غنا و زان غنی مردود شد|
    block |که ز قدرت صبرها بدرود شد|
  block
    block |آدمی را عجز و فقر آمد امان|
    block |از بلای نفس پر حرص و غمان|
  block
    block |آن غم آمد ز آرزوهای فضول|
    block |که بدان خو کرده است آن صید غول|
  block
    block |آرزوی گل بود گل‌خواره را|
    block |گلشکر نگوارد آن بیچاره را|