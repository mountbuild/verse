
block |خواندن آن دو ساحر پدر را از گور و پرسیدن از روان پدر حقیقت موسی علیه السلام|
  block
    block |بعد از آن گفتند ای مادر بیا|
    block |گور بابا کو تو ما را ره نما|
  block
    block |بردشان بر گور او بنمود راه|
    block |پس سه‌روزه داشتند از بهر شاه|
  block
    block |بعد از آن گفتند ای بابا به ما|
    block |شاه پیغامی فرستاد از وجا|
  block
    block |که دو مرد او را به تنگ آورده‌اند|
    block |آب رویش پیش لشکر برده‌اند|
  block
    block |نیست با ایشان سلاح و لشکری|
    block |جز عصا و در عصا شور و شری|
  block
    block |تو جهان راستان در رفته‌ای|
    block |گرچه در صورت به خاکی خفته‌ای|
  block
    block |آن اگر سحرست ما را ده خبر|
    block |ور خدایی باشد ای جان پدر|
  block
    block |هم خبر ده تا که ما سجده کنیم|
    block |خویشتن بر کیمیایی بر زنیم|
  block
    block |ناامیدانیم و اومیدی رسید|
    block |راندگانیم و کرم ما را کشید|