
block |امرکردن سلیمان علیه السلام پشهٔ متظلم را به احضار خصم به دیوان حکم|
  block
    block |پس سلیمان گفت ای زیبادوی|
    block |امر حق باید که از جان بشنوی|
  block
    block |حق به من گفتست هان ای دادور|
    block |مشنو از خصمی تو بی خصمی دگر|
  block
    block |تانیاید هر دو خصم اندر حضور|
    block |حق نیاید پیش حاکم در ظهور|
  block
    block |خصم تنها گر بر آرد صد نفیر|
    block |هان و هان بی خصم قول او مگیر|
  block
    block |من نیارم رو ز فرمان تافتن|
    block |خصم خود را رو بیاور سوی من|
  block
    block |گفت قول تست برهان و درست|
    block |خصم من بادست و او در حکم تست|
  block
    block |بانگ زد آن شه که ای باد صبا|
    block |پشه افغان کرد از ظلمت بیا|
  block
    block |هین مقابل شو تو و خصم و بگو|
    block |پاسخ خصم و بکن دفع عدو|
  block
    block |باد چون بشنید آمد تیز تیز|
    block |پشه بگرفت آن زمان راه گریز|
  block
    block |پس سلیمان گفت ای پشه کجا|
    block |باش تا بر هر دو رانم من قضا|
  block
    block |گفت ای شه مرگ من از بود اوست|
    block |خود سیاه این روز من از دود اوست|
  block
    block |او چو آمد من کجا یابم قرار|
    block |کو بر آرد از نهاد من دمار|
  block
    block |همچنین جویای درگاه خدا|
    block |چون خدا آمد شود جوینده لا|
  block
    block |گرچه آن وصلت بقا اندر بقاست|
    block |لیک ز اول آن بقا اندر فناست|
  block
    block |سایه‌هایی که بود جویای نور|
    block |نیست گردد چون کند نورش ظهور|
  block
    block |عقل کی ماند چو باشد سرده او|
    block |کل شیء هالک الا وجهه|
  block
    block |هالک آید پیش وجهش هست و نیست|
    block |هستی اندر نیستی خود طرفه‌ایست|
  block
    block |اندرین محضر خردها شد ز دست|
    block |چون قلم اینجا رسیده شد شکست|