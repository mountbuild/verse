
block |در وهم افکندن کودکان اوستاد را|
  block
    block |روز گشت و آمدند آن کودکان|
    block |بر همین فکرت ز خانه تا دکان|
  block
    block |جمله استادند بیرون منتظر|
    block |تا درآید اول آن یار مصر|
  block
    block |زانک منبع او بدست این رای را|
    block |سر امام آید همیشه پای را|
  block
    block |ای مقلد تو مجو بیشی بر آن|
    block |کو بود منبع ز نور آسمان|
  block
    block |او در آمد گفت استا را سلام|
    block |خیر باشد رنگ رویت زردفام|
  block
    block |گفت استا نیست رنجی مر مرا|
    block |تو برو بنشین مگو یاوه هلا|
  block
    block |نفی کرد اما غبار وهم بد|
    block |اندکی اندر دلش ناگاه زد|
  block
    block |اندر آمد دیگری گفت این چنین|
    block |اندکی آن وهم افزون شد بدین|
  block
    block |همچنین تا وهم او قوت گرفت|
    block |ماند اندر حال خود بس در شگفت|