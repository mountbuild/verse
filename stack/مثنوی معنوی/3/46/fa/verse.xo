
block |جواب گفتن ساحر مرده با فرزندان خود|
  block
    block |گفتشان در خواب کای اولاد من|
    block |نیست ممکن ظاهر این را دم زدن|
  block
    block |فاش و مطلق گفتنم دستور نیست|
    block |لیک راز از پیش چشمم دور نیست|
  block
    block |لیک بنمایم نشانی با شما|
    block |تا شود پیدا شما را این خفا|
  block
    block |نور چشمانم چو آنجا گه روید|
    block |از مقام خفتنش آگه شوید|
  block
    block |آن زمان که خفته باشد آن حکیم|
    block |آن عصا را قصد کن بگذار بیم|
  block
    block |گر بدزدی و توانی ساحرست|
    block |چارهٔ ساحر بر تو حاضرست|
  block
    block |ور نتانی هان و هان آن ایزدیست|
    block |او رسول ذوالجلال و مهتدیست|
  block
    block |گر جهان فرعون گیرد شرق و غرب|
    block |سرنگون آید خدا آنگاه حرب|
  block
    block |این نشان راست دادم جان باب|
    block |بر نویس الله اعلم بالصواب|
  block
    block |جان بابا چون بخسپد ساحری|
    block |سحر و مکرش را نباشد رهبری|
  block
    block |چونک چوپان خفت گرگ آمن شود|
    block |چونک خفت آن جهد او ساکن شود|
  block
    block |لیک حیوانی که چوپانش خداست|
    block |گرگ را آنجا امید و ره کجاست|
  block
    block |جادوی که حق کند حقست و راست|
    block |جادوی خواندن مر آن حق را خطاست|
  block
    block |جان بابا این نشان قاطعست|
    block |گر بمیرد نیز حقش رافعست|