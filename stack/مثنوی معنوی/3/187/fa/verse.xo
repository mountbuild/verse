
block |جواب گفتن عاشق عاذلان را وتهدید کنندگان را|
  block
    block |گفت من مستسقیم آبم کشد|
    block |گرچه می‌دانم که هم آبم کشد|
  block
    block |هیچ مستقسقی بنگریزد ز آب|
    block |گر دو صد بارش کند مات و خراب|
  block
    block |گر بیاماسد مرا دست و شکم|
    block |عشق آب از من نخواهد گشت کم|
  block
    block |گویم آنگه که بپرسند از بطون|
    block |کاشکی بحرم روان بودی درون|
  block
    block |خیک اشکم گو بدر از موج آب|
    block |گر بمیرم هست مرگم مستطاب|
  block
    block |من بهر جایی که بینم آب جو|
    block |رشکم آید بودمی من جای او|
  block
    block |دست چون دف و شکم همچون دهل|
    block |طبل عشق آب می‌کوبم چو گل|
  block
    block |گر بریزد خونم آن روح الامین|
    block |جرعه جرعه خون خورم همچون زمین|
  block
    block |چون زمین وچون جنین خون‌خواره‌ام|
    block |تا که عاشق گشته‌ام این کاره‌ام|
  block
    block |شب همی‌جوشم در آتش همچو دیگ|
    block |روز تا شب خون خورم مانند ریگ|
  block
    block |من پشیمانم که مکر انگیختم|
    block |از مراد خشم او بگریختم|
  block
    block |گو بران بر جان مستم خشم خویش|
    block |عید قربان اوست و عاشق گاومیش|
  block
    block |گاو اگر خسپد وگر چیزی خورد|
    block |بهر عید و ذبح او می‌پرورد|
  block
    block |گاو موسی دان مرا جان داده‌ای|
    block |جزو جزوم حشر هر آزاده‌ای|
  block
    block |گاو موسی بود قربان گشته‌ای|
    block |کمترین جزوش حیات کشته‌ای|
  block
    block |برجهید آن کشته ز آسیبش ز جا|
    block |در خطاب اضربوه بعضها|
  block
    block |یا کرامی اذبحوا هذا البقر|
    block |ان اردتم حشر ارواح النظر|
  block
    block |از جمادی مردم و نامی شدم|
    block |وز نما مردم به حیوان برزدم|
  block
    block |مردم از حیوانی و آدم شدم|
    block |پس چه ترسم کی ز مردن کم شدم|
  block
    block |حملهٔ دیگر بمیرم از بشر|
    block |تا بر آرم از ملایک پر و سر|
  block
    block |وز ملک هم بایدم جستن ز جو|
    block |کل شیء هالک الا وجهه|
  block
    block |بار دیگر از ملک قربان شوم|
    block |آنچ اندر وهم ناید آن شوم|
  block
    block |پس عدم گردم عدم چون ارغنون|
    block |گویدم که انا الیه راجعون|
  block
    block |مرگ دان آنک اتفاق امتست|
    block |کاب حیوانی نهان در ظلمتست|
  block
    block |همچو نیلوفر برو زین طرف جو|
    block |همچو مستسقی حریص و مرگ‌جو|
  block
    block |مرگ او آبست و او جویای آب|
    block |می‌خورد والله اعلم بالصواب|
  block
    block |ای فسرده عاشق ننگین نمد|
    block |کو ز بیم جان ز جانان می‌رمد|
  block
    block |سوی تیغ عشقش ای ننگ زنان|
    block |صد هزاران جان نگر دستک‌زنان|
  block
    block |جوی دیدی کوزه اندر جوی ریز|
    block |آب را از جوی کی باشد گریز|
  block
    block |آب کوزه چون در آب جو شود|
    block |محو گردد در وی و جو او شود|
  block
    block |وصف او فانی شد و ذاتش بقا|
    block |زین سپس نه کم شود نه بدلقا|
  block
    block |خویش را بر نخل او آویختم|
    block |عذر آن را که ازو بگریختم|