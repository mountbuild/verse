
block |شنیدن دقوقی در میان نماز افغان  آن کشتی کی غرق خواست شدن|
  block
    block |آن دقوقی در امامت کرد ساز|
    block |اندر آن ساحل در آمد در نماز|
  block
    block |و آن جماعت در پی او در قیام|
    block |اینت زیبا قوم و بگزیده امام|
  block
    block |ناگهان چشمش سوی دریا فتاد|
    block |چون شنید از سوی دریا داد داد|
  block
    block |در میان موج دید او کشتیی|
    block |در قضا و در بلا و زشتیی|
  block
    block |هم شب و هم ابر و هم موج عظیم|
    block |این سه تاریکی و از غرقاب بیم|
  block
    block |تند بادی همچو عزرائیل خاست|
    block |موجها آشوفت اندر چپ و راست|
  block
    block |اهل کشتی از مهابت کاسته|
    block |نعره وا ویلها برخاسته|
  block
    block |دستها در نوحه بر سر می‌زدند|
    block |کافر و ملحد همه مخلص شدند|
  block
    block |با خدا با صد تضرع آن زمان|
    block |عهدها و نذرها کرده بجان|
  block
    block |سر برهنه در سجود آنها که هیچ|
    block |رویشان قبله ندید از پیچ پیچ|
  block
    block |گفته که بی‌فایده‌ست این بندگی|
    block |آن زمان دیده در آن صد زندگی|
  block
    block |از همه اومید ببریده تمام|
    block |دوستان و خال و عم بابا و مام|
  block
    block |زاهد و فاسق شد آن دم متقی|
    block |همچو در هنگام جان کندن شقی|
  block
    block |نه ز چپشان چاره بود و نه ز راست|
    block |حیله‌ها چون مرد هنگام دعاست|
  block
    block |در دعا ایشان و در زاری و آه|
    block |بر فلک زیشان شده دود سیاه|
  block
    block |دیو آن دم از عداوت بین بین|
    block |بانگ زد کای سگ‌پرستان علتین|
  block
    block |مرگ و جسک ای اهل انکار و نفاق|
    block |عاقبت خواهد بدن این اتفاق|
  block
    block |چشمتان تر باشد از بعد خلاص|
    block |که شوید از بهر شهوت دیو خاص|
  block
    block |یادتان ناید که روزی در خطر|
    block |دستتان بگرفت یزدان از قدر|
  block
    block |این همی‌آمد ندا از دیو لیک|
    block |این سخن را نشنود جز گوش نیک|
  block
    block |راست فرمودست با ما مصطفی|
    block |قطب و شاهنشاه و دریای صفا|
  block
    block |کانچ جاهل دید خواهد عاقبت|
    block |عاقلان بینند ز اول مرتبت|
  block
    block |کارها ز آغاز اگر غیبست و سر|
    block |عاقل اول دید و آخر آن مصر|
  block
    block |اولش پوشیده باشد و آخر آن|
    block |عاقل و جاهل ببیند در عیان|
  block
    block |گر نبینی واقعهٔ غیب ای عنود|
    block |حزم را سیلاب کی اندر ربود|
  block
    block |حزم چه بود بدگمانی بر جهان|
    block |دم بدم بیند بلای ناگهان|