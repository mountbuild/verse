
block |مهلت دادن موسی علیه‌السلام فرعون را  تا ساحران را جمع کند از مداین|
  block
    block |گفت امر آمد برو مهلت ترا|
    block |من بجای خود شدم رستی ز ما|
  block
    block |او همی‌شد و اژدها اندر عقب|
    block |چون سگ صیاد دانا و محب|
  block
    block |چون سگ صیاد جنبان کرده دم|
    block |سنگ را می‌کرد ریگ او زیر سم|
  block
    block |سنگ و آهن را بدم در می‌کشید|
    block |خرد می‌خایید آهن را پدید|
  block
    block |در هوا می‌کرد خود بالای برج|
    block |که هزیمت می‌شد از وی روم و گرج|
  block
    block |کفک می‌انداخت چون اشتر ز کام|
    block |قطره‌ای بر هر که زد می‌شد جذام|
  block
    block |ژغژغ دندان او دل می‌شکست|
    block |جان شیران سیه می‌شد ز دست|
  block
    block |چون به قوم خود رسید آن مجتبی|
    block |شدق او بگرفت باز او شد عصا|
  block
    block |تکیه بر وی کرد و می‌گفت ای عجب|
    block |پیش ما خورشید و پیش خصم شب|
  block
    block |ای عجب چون می‌نبیند این سپاه|
    block |عالمی پر آفتاب چاشتگاه|
  block
    block |چشم باز و گوش باز و این ذکا|
    block |خیره‌ام در چشم‌بندی خدا|
  block
    block |من ازیشان خیره ایشان هم ز من|
    block |از بهاری خار ایشان من سمن|
  block
    block |پیششان بردم بسی جام رحیق|
    block |سنگ شد آبش به پیش این فریق|
  block
    block |دسته گل بستم و بردم به پیش|
    block |هر گلی چون خار گشت و نوش نیش|
  block
    block |آن نصیب جان بی‌خویشان بود|
    block |چونک با خویش‌اند پیدا کی شود|
  block
    block |خفتهٔ بیدار باید پیش ما|
    block |تا به بیداری ببیند خوابها|
  block
    block |دشمن این خواب خوش شد فکر خلق|
    block |تا نخسپد فکرتش بستست حلق|
  block
    block |حیرتی باید که روبد فکر را|
    block |خورده حیرت فکر را و ذکر را|
  block
    block |هر که کاملتر بود او در هنر|
    block |او بمعنی پس بصورت پیشتر|
  block
    block |راجعون گفت و رجوع این سان بود|
    block |که گله وا گردد و خانه رود|
  block
    block |چونک واگردید گله از ورود|
    block |پس فتد آن بز که پیش آهنگ بود|
  block
    block |پیش افتد آن بز لنگ پسین|
    block |اضحک الرجعی وجوه العابسین|
  block
    block |از گزافه کی شدند این قوم لنگ|
    block |فخر را دادند و بخریدند ننگ|
  block
    block |پا شکسته می‌روند این قوم حج|
    block |از حرج راهیست پنهان تا فرج|
  block
    block |دل ز دانشها بشستند این فریق|
    block |زانک این دانش نداند آن طریق|
  block
    block |دانشی باید که اصلش زان سرست|
    block |زانک هر فرعی به اصلش رهبرست|
  block
    block |هر پری بر عرض دریا کی پرد|
    block |تا لدن علم لدنی می‌برد|
  block
    block |پس چرا علمی بیاموزی به مرد|
    block |کش بباید سینه را زان پاک کرد|
  block
    block |پس مجو پیشی ازین سر لنگ باش|
    block |وقت وا گشتن تو پیش آهنگ باش|
  block
    block |آخرون السابقون باش ای ظریف|
    block |بر شجر سابق بود میوهٔ طریف|
  block
    block |گرچه میوه آخر آید در وجود|
    block |اولست او زانک او مقصود بود|
  block
    block |چون ملایک گوی لا علم لنا|
    block |تا بگیرد دست تو علمتنا|
  block
    block |گر درین مکتب ندانی تو هجا|
    block |همچو احمد پری از نور حجی|
  block
    block |گر نباشی نامدار اندر بلاد|
    block |گم نه‌ای الله اعلم بالعباد|
  block
    block |اندر آن ویران که آن معروف نیست|
    block |از برای حفظ گنجینهٔ زریست|
  block
    block |موضع معروف کی بنهند گنج|
    block |زین قبل آمد فرج در زیر رنج|
  block
    block |خاطر آرد بس شکال اینجا ولیک|
    block |بسکلد اشکال را استور نیک|
  block
    block |هست عشقش آتشی اشکال‌سوز|
    block |هر خیالی را بروبد نور روز|
  block
    block |هم از آن سو جو جواب ای مرتضا|
    block |کین سؤال آمد از آن سو مر ترا|
  block
    block |گوشهٔ بی گوشهٔ دل شه‌رهیست|
    block |تاب لا شرقی و لا غرب از مهیست|
  block
    block |تو ازین سو و از آن سو چون گدا|
    block |ای که معنی چه می‌جویی صدا|
  block
    block |هم از آن سو جو که وقت درد تو|
    block |می‌شوی در ذکر یا ربی دوتو|
  block
    block |وقت درد و مرگ آن سو می‌نمی|
    block |چونک دردت رفت چونی اعجمی|
  block
    block |وقت محنت گشته‌ای الله گو|
    block |چونک محنت رفت گویی راه کو|
  block
    block |این از آن آمد که حق را بی گمان|
    block |هر که بشناسد بود دایم بر آن|
  block
    block |وانک در عقل و گمان هستش حجاب|
    block |گاه پوشیدست و گه بدریده جیب|
  block
    block |عقل جزوی گاه چیره گه نگون|
    block |عقل کلی آمن از ریب المنون|
  block
    block |عقل بفروش و هنر حیرت بخر|
    block |رو به خواری نه بخارا ای پسر|
  block
    block |ما چه خود را در سخن آغشته‌ایم|
    block |کز حکایت ما حکایت گشته‌ایم|
  block
    block |من عدم و افسانه گردم در حنین|
    block |تا تقلب یابم اندر ساجدین|
  block
    block |این حکایت نیست پیش مرد کار|
    block |وصف حالست و حضور یار غار|
  block
    block |آن اساطیر اولین که گفت عاق|
    block |حرف قرآن را بد آثار نفاق|
  block
    block |لامکانی که درو نور خداست|
    block |ماضی و مستقبل و حال از کجاست|
  block
    block |ماضی و مستقبلش نسبت به تست|
    block |هر دو یک چیزند پنداری که دوست|
  block
    block |یک تنی او را پدر ما را پسر|
    block |بام زیر زید و بر عمرو آن زبر|
  block
    block |نسبت زیر و زبر شد زان دو کس|
    block |سقف سوی خویش یک چیزست بس|
  block
    block |نیست مثل آن مثالست این سخن|
    block |قاصر از معنی نو حرف کهن|
  block
    block |چون لب جو نیست مشکا لب ببند|
    block |بی لب و ساحل بدست این بحر قند|