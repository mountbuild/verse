
block |شنیدن داود علیه السلام سخن هر دو خصم وسال کردن از مدعی علیه|
  block
    block |چونک داود نبی آمد برون|
    block |گفت هین چونست این احوال چون|
  block
    block |مدعی گفت ای نبی الله داد|
    block |گاو من در خانه او در فتاد|
  block
    block |کشت گاوم را بپرسش که چرا|
    block |گاو من کشت او بیان کن ماجرا|
  block
    block |گفت داودش بگو ای بوالکرم|
    block |چون تلف کردی تو ملک محترم|
  block
    block |هین پراکنده مگو حجت بیار|
    block |تا به یک سو گردد این دعوی و کار|
  block
    block |گفت ای داود بودم هفت سال|
    block |روز و شب اندر دعا و در سؤال|
  block
    block |این همی‌جستم ز یزدان کای خدا|
    block |روزیی خواهم حلال و بی عنا|
  block
    block |مرد و زن بر ناله من واقف‌اند|
    block |کودکان این ماجرا را واصف‌اند|
  block
    block |تو بپرس از هر که خواهی این خبر|
    block |تا بگوید بی شکنجه بی ضرر|
  block
    block |هم هویدا پرس و هم پنهان ز خلق|
    block |که چه می‌گفت این گدای ژنده‌دلق|
  block
    block |بعد این جمله دعا و این فغان|
    block |گاوی اندر خانه دیدم ناگهان|
  block
    block |چشم من تاریک شد نه بهر لوت|
    block |شادی آن که قبول آمد قنوت|
  block
    block |کشتم آن را تا دهم در شکر آن|
    block |که دعای من شنود آن غیب‌دان|