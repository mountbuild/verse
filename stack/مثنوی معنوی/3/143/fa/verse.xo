
block |حکایت امیر و غلامش کی نماز باره بود وانس عظیم داشت در نماز و مناجات با حق|
  block
    block |میرشد محتاج گرمابه سحر|
    block |بانگ زد سنقر هلا بردار سر|
  block
    block |طاس و مندیل و گل از التون بگیر|
    block |تابه گرمابه رویم ای ناگزیر|
  block
    block |سنقر آن دم طاس و مندیلی نکو|
    block |برگرفت و رفت با او دو بدو|
  block
    block |مسجدی بر ره بد و بانگ صلا|
    block |آمد اندر گوش سنقر در ملا|
  block
    block |بود سنقر سخت مولع در نماز|
    block |گفت ای میر من ای بنده‌نواز|
  block
    block |تو برین دکان زمانی صبرکن|
    block |تا گزارم فرض و خوانم لم یکن|
  block
    block |چون امام و قوم بیرون آمدند|
    block |ازنماز و وردها فارغ شدند|
  block
    block |سنقر آنجا ماند تا نزدیک چاشت|
    block |میر سنقر را زمانی چشم داشت|
  block
    block |گفت ای سنقر چرا نایی برون|
    block |گفت می‌نگذاردم این ذو فنون|
  block
    block |صبر کن نک آمدم ای روشنی|
    block |نیستم غافل که در گوش منی|
  block
    block |هفت نوبت صبر کرد و بانگ کرد|
    block |تاکه عاجز گشت از تیباش مرد|
  block
    block |پاسخش این بود می‌نگذاردم|
    block |تا برون آیم هنوز ای محترم|
  block
    block |گفت آخر مسجد اندر کس نماند|
    block |کیت وا می‌دارد آنجا کت نشاند|
  block
    block |گفت آنک بسته‌استت از برون|
    block |بسته است او هم مرا در اندرون|
  block
    block |آنک نگذارد ترا کایی درون|
    block |می‌بنگذارد مرا کایم برون|
  block
    block |آنک نگذارد کزین سو پا نهی|
    block |او بدین سو بست پای این رهی|
  block
    block |ماهیان را بحر نگذارد برون|
    block |خاکیان را بحر نگذارد درون|
  block
    block |اصل ماهی آب و حیوان از گلست|
    block |حیله و تدبیر اینجا باطلست|
  block
    block |قفل زفتست و گشاینده خدا|
    block |دست در تسلیم زن واندر رضا|
  block
    block |ذره ذره گر شود مفتاحها|
    block |این گشایش نیست جز از کبریا|
  block
    block |چون فراموشت شود تدبیر خویش|
    block |یابی آن بخت جوان از پیر خویش|
  block
    block |چون فراموش خودی یادت کنند|
    block |بنده گشتی آنگه آزادت کنند|