
block |خواندن فرعون زنان نوزاده را  سوی میدان هم جهت مکر|
  block
    block |بعد نه مه شه برون آورد تخت|
    block |سوی میدان و منادی کرد سخت|
  block
    block |کای زنان با طفلکان میدان روید|
    block |جمله اسرائیلیان بیرون شوید|
  block
    block |آنچنانک پار مردان را رسید|
    block |خلعت و هر کس ازیشان زر کشید|
  block
    block |هین زنان امسال اقبال شماست|
    block |تا بیابد هر یکی چیزی که خواست|
  block
    block |مر زنان را خلعت و صلت دهد|
    block |کودکان را هم کلاه زر نهد|
  block
    block |هر که او این ماه زاییدست هین|
    block |گنجها گیرید از شاه مکین|
  block
    block |آن زنان با طفلکان بیرون شدند|
    block |شادمان تا خیمهٔ شه آمدند|
  block
    block |هر زن نوزاده بیرون شد ز شهر|
    block |سوی میدان غافل از دستان و قهر|
  block
    block |چون زنان جمله بدو گرد آمدند|
    block |هرچه بود آن نر ز مادر بستدند|
  block
    block |سر بریدندش که اینست احتیاط|
    block |تا نروید خصم و نفزاید خباط|