
block |در جامهٔ خواب افتادن استاد و نالیدن او  از وهم رنجوری|
  block
    block |جامه خواب آورد و گسترد آن عجوز|
    block |گفت امکان نه و باطن پر ز سوز|
  block
    block |گر بگویم متهم دارد مرا|
    block |ور نگویم جد شود این ماجرا|
  block
    block |فال بد رنجور گرداند همی|
    block |آدمی را که نبودستش غمی|
  block
    block |قول پیغامبر قبوله یفرض|
    block |ان تمارضتم لدینا تمرضوا|
  block
    block |گر بگویم او خیالی بر زند|
    block |فعل دارد زن که خلوت می‌کند|
  block
    block |مر مرا از خانه بیرون می‌کند|
    block |بهر فسقی فعل و افسون می‌کند|
  block
    block |جامه خوابش کرد و استاد اوفتاد|
    block |آه آه و ناله از وی می‌بزاد|
  block
    block |کودکان آنجا نشستند و نهان|
    block |درس می‌خواندند با صد اندهان|
  block
    block |کین همه کردیم و ما زندانییم|
    block |بد بنایی بود ما بد بانییم|