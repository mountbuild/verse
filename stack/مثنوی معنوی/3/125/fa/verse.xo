
block |جواب گفتن انبیا طعن ایشان را و  مثل زدن ایشان را|
  block
    block |ای دریغا که دوا در رنجتان|
    block |گشت زهر قهر جان آهنجتان|
  block
    block |ظلمت افزود این چراغ آن چشم را|
    block |چون خدا بگماشت پردهٔ خشم را|
  block
    block |چه رئیسی جست خواهیم از شما|
    block |که ریاستمان فزونست از سما|
  block
    block |چه شرف یابد ز کشتی بحر در|
    block |خاصه کشتیی ز سرگین گشته پر|
  block
    block |ای دریغ آن دیدهٔ کور و کبود|
    block |آفتابی اندرو ذره نمود|
  block
    block |ز آدمی که بود بی مثل و ندید|
    block |دیده ابلیس جز طینی ندید|
  block
    block |چشم دیوانه بهارش دی نمود|
    block |زان طرف جنبید کو را خانه بود|
  block
    block |ای بسا دولت که آید گاه گاه|
    block |پیش بی‌دولت بگردد او ز راه|
  block
    block |ای بسا معشوق کاید ناشناخت|
    block |پیش بدبختی نداند عشق باخت|
  block
    block |این غلط‌ده دیده را حرمان ماست|
    block |وین مقلب قلب را سؤ القضاست|
  block
    block |چون بت سنگین شما را قبله شد|
    block |لعنت و کوری شما را ظله شد|
  block
    block |چون بشاید سنگتان انباز حق|
    block |چون نشاید عقل و جان همراز حق|
  block
    block |پشهٔ مرده هما را شد شریک|
    block |چون نشاید زنده همراز ملیک|
  block
    block |یا مگر مرده تراشیدهٔ شماست|
    block |پشهٔ زنده تراشیدهٔ خداست|
  block
    block |عاشق خویشید و صنعت‌کرد خویش|
    block |دم ماران را سر مارست کیش|
  block
    block |نه در آن دم دولتی و نعمتی|
    block |نه در آن سر راحتی و لذتی|
  block
    block |گرد سر گردان بود آن دم مار|
    block |لایق‌اند و درخورند آن هر دو یار|
  block
    block |آنچنان گوید حکیم غزنوی|
    block |در الهی‌نامه گر خوش بشنوی|
  block
    block |کم فضولی کن تو در حکم قدر|
    block |درخور آمد شخص خر با گوش خر|
  block
    block |شد مناسب عضوها و ابدانها|
    block |شد مناسب وصفها با جانها|
  block
    block |وصف هر جانی تناسب باشدش|
    block |بی گمان با جان که حق بتراشدش|
  block
    block |چون صفت با جان قرین کردست او|
    block |پس مناسب دانش همچون چشم و رو|
  block
    block |شد مناسب وصفها در خوب و زشت|
    block |شد مناسب حرفها که حق نبشت|
  block
    block |دیده و دل هست بین اصبعین|
    block |چون قلم در دست کاتب ای حسین|
  block
    block |اصبع لطفست و قهر و در میان|
    block |کلک دل با قبض و بسطی زین بنان|
  block
    block |ای قلم بنگر گر اجلالیستی|
    block |که میان اصبعین کیستی|
  block
    block |جمله قصد و جنبشت زین اصبعست|
    block |فرق تو بر چار راه مجمعست|
  block
    block |این حروف حالهات از نسخ اوست|
    block |عزم و فسخت هم ز عزم و فسخ اوست|
  block
    block |جز نیاز و جز تضرع راه نیست|
    block |زین تقلب هر قلم آگاه نیست|
  block
    block |این قلم داند ولی بر قدر خود|
    block |قدر خود پیدا کند در نیک و بد|
  block
    block |آنچ در خرگوش و پیل آویختند|
    block |تا ازل را با حیل آمیختند|