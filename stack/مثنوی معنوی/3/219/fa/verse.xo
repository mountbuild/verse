
block |تفسیر این خبر کی مصطفی علیه السلام فرمود لا تفضلونی علی یونس بن متی|
  block
    block |گفت پیغامبر که معراج مرا|
    block |نیست بر معراج یونس اجتبا|
  block
    block |آن من بر چرخ و آن او نشیب|
    block |زانک قرب حق برونست از حساب|
  block
    block |قرب نه بالا نه پستی رفتنست|
    block |قرب حق از حبس هستی رستنست|
  block
    block |نیست را چه جای بالا است و زیر|
    block |نیست را نه زود و نه دورست و دیر|
  block
    block |کارگاه و گنج حق در نیستیست|
    block |غرهٔ هستی چه دانی نیست چیست|
  block
    block |حاصل این اشکست ایشان ای کیا|
    block |می‌نماند هیچ با اشکست ما|
  block
    block |آنچنان شادند در ذل و تلف|
    block |همچو ما در وقت اقبال و شرف|
  block
    block |برگ بی‌برگی همه اقطاع اوست|
    block |فقر و خواریش افتخارست و علوست|
  block
    block |آن یکی گفت ار چنانست آن ندید|
    block |چون بخندید او که ما را بسته دید|
  block
    block |چونک او مبدل شدست و شادیش|
    block |نیست زین زندان و زین آزادیش|
  block
    block |پس به قهر دشمنان چون شاد شد|
    block |چون ازین فتح و ظفر پر باد شد|
  block
    block |شاد شد جانش که بر شیران نر|
    block |یافت آسان نصرت و دست و ظفر|
  block
    block |پس بدانستیم کو آزاد نیست|
    block |جز به دنیا دلخوش و دلشاد نیست|
  block
    block |ورنه چون خندد که اهل آن جهان|
    block |بر بد و نیک‌اند مشفق مهربان|
  block
    block |این بمنگیدند در زیر زبان|
    block |آن اسیران با هم اندر بحث آن|
  block
    block |تا موکل نشنود بر ما جهد|
    block |خود سخن در گوش آن سلطان برد|