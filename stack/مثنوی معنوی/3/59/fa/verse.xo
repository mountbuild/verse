
block |عقول خلق متفاوتست در اصل فطرت و نزد  معتزله متساویست تفاوت عقول از تحصیل  علم است|
  block
    block |اختلاف عقلها در اصل بود|
    block |بر وفاق سنیان باید شنود|
  block
    block |بر خلاف قول اهل اعتزال|
    block |که عقول از اصل دارند اعتدال|
  block
    block |تجربه و تعلیم بیش و کم کند|
    block |تا یکی را از یکی اعلم کند|
  block
    block |باطلست این زانک رای کودکی|
    block |که ندارد تجربه در مسلکی|
  block
    block |بر دمید اندیشه‌ای زان طفل خرد|
    block |پیر با صد تجربه بویی نبرد|
  block
    block |خود فزون آن به که آن از فطرتست|
    block |تا ز افزونی که جهد و فکرتست|
  block
    block |تو بگو دادهٔ خدا بهتر بود|
    block |یاکه لنگی راهوارانه رود|