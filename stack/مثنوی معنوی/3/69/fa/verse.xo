
block |دیدن زرگر عاقبت کار را و سخن بر وفق عاقبت گفتن با مستعیر ترازو|
  block
    block |آن یکی آمد به پیش زرگری|
    block |که ترازو ده که بر سنجم زری|
  block
    block |گفت خواجه رو مرا غربال نیست|
    block |گفت میزان ده برین تسخر مه‌ایست|
  block
    block |گفت جاروبی ندارم در دکان|
    block |گفت بس بس این مضاحک رابمان|
  block
    block |من ترازویی که می‌خواهم بده|
    block |خویشتن را کر مکن هر سو مجه|
  block
    block |گفت بشنیدم سخن کر نیستم|
    block |تا نپنداری که بی معنیستم|
  block
    block |این شنیدم لیک پیری مرتعش|
    block |دست لرزان جسم تو نا منتعش|
  block
    block |وان زر تو هم قراضهٔ خرد مرد|
    block |دست لرزد پس بریزد زر خرد|
  block
    block |پس بگویی خواجه جاروبی بیار|
    block |تا بجویم زر خود را در غبار|
  block
    block |چون بروبی خاک را جمع آوری|
    block |گوییم غلبیر خواهم ای جری|
  block
    block |من ز اول دیدم آخر را تمام|
    block |جای دیگر رو ازینجا والسلام|