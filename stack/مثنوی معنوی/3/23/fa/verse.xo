
block |تشبیه فرعون و دعوی الوهیت او بدان  شغال کی دعوی طاوسی می‌کرد|
  block
    block |همچو فرعونی مرصع کرده ریش|
    block |برتر از عیسی پریده از خریش|
  block
    block |او هم از نسل شغال ماده زاد|
    block |در خم مالی و جاهی در فتاد|
  block
    block |هر که دید آن جاه و مالش سجده کرد|
    block |سجدهٔ افسوسیان را او بخورد|
  block
    block |گشت مستک آن گدای ژنده‌دلق|
    block |از سجود و از تحیرهای خلق|
  block
    block |مال مار آمد که در وی زهرهاست|
    block |و آن قبول و سجدهٔ خلق اژدهاست|
  block
    block |های ای فرعون ناموسی مکن|
    block |تو شغالی هیچ طاووسی مکن|
  block
    block |سوی طاووسان اگر پیدا شوی|
    block |عاجزی از جلوه و رسوا شوی|
  block
    block |موسی و هارون چو طاووسان بدند|
    block |پر جلوه بر سر و رویت زدند|
  block
    block |زشتیت پیدا شد و رسواییت|
    block |سرنگون افتادی از بالاییت|
  block
    block |چون محک دیدی سیه گشتی چو قلب|
    block |نقش شیری رفت و پیدا گشت کلب|
  block
    block |ای سگ‌گرگین زشت از حرص و جوش|
    block |پوستین شیر را بر خود مپوش|
  block
    block |غرهٔ شیرت بخواهد امتحان|
    block |نقش شیر و آنگه اخلاق سگان|