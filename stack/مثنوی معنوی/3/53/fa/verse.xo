
block |داستان مشغول شدن عاشقی به عشق‌نامه خواندن  و مطالعه کردن عشق‌نامه درحضور معشوق خویش و معشوق آن را ناپسند داشتن کی طلب الدلیل عند حضور المدلول  قبیح والاشتغال بالعلم بعد الوصول الی المعلوم مذموم|
  block
    block |آن یکی را یار پیش خود نشاند|
    block |نامه بیرون کرد و پیش یار خواند|
  block
    block |بیتها در نامه و مدح و ثنا|
    block |زاری و مسکینی و بس لابه‌ها|
  block
    block |گفت معشوق این اگر بهر منست|
    block |گاه وصل این عمر ضایع کردنست|
  block
    block |من به پیشت حاضر و تو نامه خوان|
    block |نیست این باری نشان عاشقان|
  block
    block |گفت اینجا حاضری اما ولیک|
    block |من نمی‌یایم نصیب خویش نیک|
  block
    block |آنچ می‌دیدم ز تو پارینه سال|
    block |نیست این دم گرچه می‌بینم وصال|
  block
    block |من ازین چشمه زلالی خورده‌ام|
    block |دیده و دل ز آب تازه کرده‌ام|
  block
    block |چشمه می‌بینم ولیکن آب نی|
    block |راه آبم را مگر زد ره‌زنی|
  block
    block |گفت پس من نیستم معشوق تو|
    block |من به بلغار و مرادت در قتو|
  block
    block |عاشقی تو بر من و بر حالتی|
    block |حالت اندر دست نبود یا فتی|
  block
    block |پس نیم کلی مطلوب تو من|
    block |جزو مقصودم ترا اندرز من|
  block
    block |خانهٔ معشوقه‌ام معشوق نی|
    block |عشق بر نقدست بر صندوق نی|
  block
    block |هست معشوق آنک او یکتو بود|
    block |مبتدا و منتهاات او بود|
  block
    block |چون بیابی‌اش نمانی منتظر|
    block |هم هویدا او بود هم نیز سر|
  block
    block |میر احوالست نه موقوف حال|
    block |بندهٔ آن ماه باشد ماه و سال|
  block
    block |چون بگوید حال را فرمان کند|
    block |چون بخواهد جسمها را جان کند|
  block
    block |منتها نبود که موقوفست او|
    block |منتظر بنشسته باشد حال‌جو|
  block
    block |کیمیای حال باشد دست او|
    block |دست جنباند شود مس مست او|
  block
    block |گر بخواهد مرگ هم شیرین شود|
    block |خار و نشتر نرگس و نسرین شود|
  block
    block |آنک او موقوف حالست آدمیست|
    block |کو بحال افزون و گاهی در کمیست|
  block
    block |صوفی ابن الوقت باشد در منال|
    block |لیک صافی فارغست از وقت و حال|
  block
    block |حالها موقوف عزم و رای او|
    block |زنده از نفخ مسیح‌آسای او|
  block
    block |عاشق حالی نه عاشق بر منی|
    block |بر امید حال بر من می‌تنی|
  block
    block |آنک یک دم کم دمی کامل بود|
    block |نیست معبود خلیل آفل بود|
  block
    block |وانک آفل باشد و گه آن و این|
    block |نیست دلبر لا احب افلین|
  block
    block |آنک او گاهی خوش و گه ناخوشست|
    block |یک زمانی آب و یک دم آتشست|
  block
    block |برج مه باشد ولیکن ماه نه|
    block |نقش بت باشد ولی آگاه نه|
  block
    block |هست صوفی صفاجو ابن وقت|
    block |وقت را همچون پدر بگرفته سخت|
  block
    block |هست صافی غرق عشق ذوالجلال|
    block |ابن کس نه فارغ از اوقات و حال|
  block
    block |غرقهٔ نوری که او لم یولدست|
    block |لم یلد لم یولد آن ایزدست|
  block
    block |رو چنین عشقی بجو گر زنده‌ای|
    block |ورنه وقت مختلف را بنده‌ای|
  block
    block |منگر اندر نقش زشت و خوب خویش|
    block |بنگر اندر عشق و در مطلوب خویش|
  block
    block |منگر آنک تو حقیری یا ضعیف|
    block |بنگر اندر همت خود ای شریف|
  block
    block |تو به هر حالی که باشی می‌طلب|
    block |آب می‌جو دایما ای خشک‌لب|
  block
    block |کان لب خشکت گواهی می‌دهد|
    block |کو بخر بر سر منبع رسد|
  block
    block |خشکی لب هست پیغامی ز آب|
    block |که بمات آرد یقین این اضطراب|
  block
    block |کین طلب‌کاری مبارک جنبشیست|
    block |این طلب در راه حق مانع کشیست|
  block
    block |این طلب مفتاح مطلوبات تست|
    block |این سپاه و نصرت رایات تست|
  block
    block |این طلب همچون خروسی در صیاح|
    block |می‌زند نعره که می‌آید صباح|
  block
    block |گرچه آلت نیستت تو می‌طلب|
    block |نیست آلت حاجت اندر راه رب|
  block
    block |هر که را بینی طلب‌کار ای پسر|
    block |یار او شو پیش او انداز سر|
  block
    block |کز جوار طالبان طالب شوی|
    block |وز ظلال غالبان غالب شوی|
  block
    block |گر یکی موری سلیمانی بجست|
    block |منگر اندر جستن او سست سست|
  block
    block |هرچه داری تو ز مال و پیشه‌ای|
    block |نه طلب بود اول و اندیشه‌ای|