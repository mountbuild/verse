
block |صفت آن مسجد کی عاشق‌کش بود و آن عاشق مرگ‌جوی لا ابالی کی درو مهمان شد|
  block
    block |یک حکایت گوش کن ای نیک‌پی|
    block |مسجدی بد بر کنار شهر ری|
  block
    block |هیچ کس در وی نخفتی شب ز بیم|
    block |که نه فرزندش شدی آن شب یتیم|
  block
    block |بس که اندر وی غریب عور رفت|
    block |صبحدم چون اختران در گور رفت|
  block
    block |خویشتن را نیک ازین آگاه کن|
    block |صبح آمد خواب را کوتاه کن|
  block
    block |هر کسی گفتی که پریانند تند|
    block |اندرو مهمان کشان با تیغ کند|
  block
    block |آن دگر گفتی که سحرست و طلسم|
    block |کین رصد باشد عدو جان و خصم|
  block
    block |آن دگر گفتی که بر نه نقش فاش|
    block |بر درش کای میهمان اینجا مباش|
  block
    block |شب مخسپ اینجا اگر جان بایدت|
    block |ورنه مرگ اینجا کمین بگشایدت|
  block
    block |وان یکی گفتی که شب قفلی نهید|
    block |غافلی کاید شما کم ره دهید|