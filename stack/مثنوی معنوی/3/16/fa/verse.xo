
block |رفتن خواجه و قومش به سوی ده|
  block
    block |خواجه و بچگان جهازی ساختند|
    block |بر ستوران جانب ده تاختند|
  block
    block |شادمانه سوی صحرا راندند|
    block |سافروا کی تغنموا بر خواندند|
  block
    block |کز سفرها ماه کیخسرو شود|
    block |بی سفرها ماه کی خسرو شود|
  block
    block |از سفر بیدق شود فرزین راد|
    block |وز سفر یابید یوسف صد مراد|
  block
    block |روز روی از آفتابی سوختند|
    block |شب ز اختر راه می‌آموختند|
  block
    block |خوب گشته پیش ایشان راه زشت|
    block |از نشاط ده شده ره چون بهشت|
  block
    block |تلخ از شیرین‌لبان خوش می‌شود|
    block |خار از گلزار دلکش می‌شود|
  block
    block |حنظل از معشوق خرما می‌شود|
    block |خانه از همخانه صحرا می‌شود|
  block
    block |ای بسا از نازنینان خارکش|
    block |بر امید گل‌عذار ماه‌وش|
  block
    block |ای بسا حمال گشته پشت‌ریش|
    block |از برای دلبر مه‌روی خویش|
  block
    block |کرده آهنگر جمال خود سیاه|
    block |تا که شب آید ببوسد روی ماه|
  block
    block |خواجه تا شب بر دکانی چار میخ|
    block |زانک سروی در دلش کردست بیخ|
  block
    block |تاجری دریا و خشکی می‌رود|
    block |آن بمهر خانه‌شینی می‌دود|
  block
    block |هر که را با مرده سودایی بود|
    block |بر امید زنده‌سیمایی بود|
  block
    block |آن دروگر روی آورده به چوب|
    block |بر امید خدمت مه‌روی خوب|
  block
    block |بر امید زنده‌ای کن اجتهاد|
    block |کو نگردد بعد روزی دو جماد|
  block
    block |مونسی مگزین خسی را از خسی|
    block |عاریت باشد درو آن مونسی|
  block
    block |انس تو با مادر و بابا کجاست|
    block |گر به جز حق مونسانت را وفاست|
  block
    block |انس تو با دایه و لالا چه شد|
    block |گر کسی شاید بغیر حق عضد|
  block
    block |انس تو با شیر و با پستان نماند|
    block |نفرت تو از دبیرستان نماند|
  block
    block |آن شعاعی بود بر دیوارشان|
    block |جانب خورشید وا رفت آن نشان|
  block
    block |بر هر آن چیزی که افتد آن شعاع|
    block |تو بر آن هم عاشق آیی ای شجاع|
  block
    block |عشق تو بر هر چه آن موجود بود|
    block |آن ز وصف حق زر اندود بود|
  block
    block |چون زری با اصل رفت و مس بماند|
    block |طبع سیر آمد طلاق او براند|
  block
    block |از زر اندود صفاتش پا بکش|
    block |از جهالت قلب را کم گوی خوش|
  block
    block |کان خوشی در قلبها عاریتست|
    block |زیر زینت مایهٔ بی زینتست|
  block
    block |زر ز روی قلب در کان می‌رود|
    block |سوی آن کان رو تو هم کان می‌رود|
  block
    block |نور از دیوار تا خور می‌رود|
    block |تو بدان خور رو که در خور می‌رود|
  block
    block |زین سپس پستان تو آب از آسمان|
    block |چون ندیدی تو وفا در ناودان|
  block
    block |معدن دنبه نباشد دام گرگ|
    block |کی شناسد معدن آن گرگ سترگ|
  block
    block |زر گمان بردند بسته در گره|
    block |می‌شتابیدند مغروران به ده|
  block
    block |همچنین خندان و رقصان می‌شدند|
    block |سوی آن دولاب چرخی می‌زدند|
  block
    block |چون همی‌دیدند مرغی می‌پرید|
    block |جانب ده صبر جامه می‌درید|
  block
    block |هر که می‌آمد ز ده از سوی او|
    block |بوسه می‌دادند خوش بر روی او|
  block
    block |گر تو روی یار ما را دیده‌ای|
    block |پس تو جان را جان و ما را دیده‌ای|