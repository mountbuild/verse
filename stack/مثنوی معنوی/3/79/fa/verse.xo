
block |عذر گفتن شیخ بهر ناگریستن بر فرزندان|
  block
    block |شیخ گفت او را مپندار ای رفیق|
    block |که ندارم رحم و مهر و دل شفیق|
  block
    block |بر همه کفار ما را رحمتست|
    block |گرچه جان جمله کافر نعمتست|
  block
    block |بر سگانم رحمت و بخشایش است|
    block |که چرا از سنگهاشان مالش است|
  block
    block |آن سگی که می‌گزد گویم دعا|
    block |که ازین خو وا رهانش ای خدا|
  block
    block |این سگان را هم در آن اندیشه دار|
    block |که نباشند از خلایق سنگسار|
  block
    block |زان بیاورد اولیا را بر زمین|
    block |تا کندشان رحمة للعالمین|
  block
    block |خلق را خواند سوی درگاه خاص|
    block |حق را خواند که وافر کن خلاص|
  block
    block |جهد بنماید ازین سو بهر پند|
    block |چون نشد گوید خدایا در مبند|
  block
    block |رحمت جزوی بود مر عام را|
    block |رحمت کلی بود همام را|
  block
    block |رحمت جزوش قرین گشته بکل|
    block |رحمت دریا بود هادی سبل|
  block
    block |رحمت جزوی بکل پیوسته شو|
    block |رحمت کل را تو هادی بین و رو|
  block
    block |تا که جزوست او نداند راه بحر|
    block |هر غدیری را کند ز اشباه بحر|
  block
    block |چون نداند راه یم کی ره برد|
    block |سوی دریا خلق را چون آورد|
  block
    block |متصل گردد به بحر آنگاه او|
    block |ره برد تا بحر همچون سیل و جو|
  block
    block |ور کند دعوت به تقلیدی بود|
    block |نه از عیان و وحی تاییدی بود|
  block
    block |گفت پس چون رحم داری بر همه|
    block |همچو چوپانی به گرد این رمه|
  block
    block |چون نداری نوحه بر فرزند خویش|
    block |چونک فصاد اجلشان زد بنیش|
  block
    block |چون گواه رحم اشک دیده‌هاست|
    block |دیدهٔ تو بی نم و گریه چراست|
  block
    block |رو به زن کرد و بگفتش ای عجوز|
    block |خود نباشد فصل دی همچون تموز|
  block
    block |جمله گر مردند ایشان گر حی‌اند|
    block |غایب و پنهان ز چشم دل کی‌اند|
  block
    block |من چو بینمشان معین پیش خویش|
    block |از چه رو رو را کنم همچون تو ریش|
  block
    block |گرچه بیرون‌اند از دور زمان|
    block |با من‌اند و گرد من بازی‌کنان|
  block
    block |گریه از هجران بود یا از فراق|
    block |با عزیزانم وصالست و عناق|
  block
    block |خلق اندر خواب می‌بینندشان|
    block |من به بیداری همی‌بینم عیان|
  block
    block |زین جهان خود را دمی پنهان کنم|
    block |برگ حس را از درخت افشان کنم|
  block
    block |حس اسیر عقل باشد ای فلان|
    block |عقل اسیر روح باشد هم بدان|
  block
    block |دست بستهٔ عقل را جان باز کرد|
    block |کارهای بسته را هم ساز کرد|
  block
    block |حسها و اندیشه بر آب صفا|
    block |همچو خس بگرفته روی آب را|
  block
    block |دست عقل آن خس به یکسو می‌برد|
    block |آب پیدا می‌شود پیش خرد|
  block
    block |خس بس انبه بود بر جو چون حباب|
    block |خس چو یکسو رفت پیدا گشت آب|
  block
    block |چونک دست عقل نگشاید خدا|
    block |خس فزاید از هوا بر آب ما|
  block
    block |آب را هر دم کند پوشیده او|
    block |آن هوا خندان و گریان عقل تو|
  block
    block |چونک تقوی بست دو دست هوا|
    block |حق گشاید هر دو دست عقل را|
  block
    block |پس حواس چیره محکوم تو شد|
    block |چون خرد سالار و مخدوم تو شد|
  block
    block |حس را بی‌خواب خواب اندر کند|
    block |تا که غیبیها ز جان سر بر زند|
  block
    block |هم به بیداری ببینی خوابها|
    block |هم ز گردون بر گشاید بابها|