
block |رنجور شدن اوستاد به وهم|
  block
    block |گشت استا سست از وهم و ز بیم|
    block |بر جهید و می‌کشانید او گلیم|
  block
    block |خشمگین با زن که مهر اوست سست|
    block |من بدین حالم نپرسید و نجست|
  block
    block |خود مرا آگه نکرد از رنگ من|
    block |قصد دارد تا رهد از ننگ من|
  block
    block |او به حسن و جلوهٔ خود مست گشت|
    block |بی‌خبر کز بام افتادم چو طشت|
  block
    block |آمد و در را بتندی وا گشاد|
    block |کودکان اندر پی آن اوستاد|
  block
    block |گفت زن خیرست چون زود آمدی|
    block |که مبادا ذات نیکت را بدی|
  block
    block |گفت کوری رنگ و حال من ببین|
    block |از غمم بیگانگان اندر حنین|
  block
    block |تو درون خانه از بغض و نفاق|
    block |می‌نبینی حال من در احتراق|
  block
    block |گفت زن ای خواجه عیبی نیستت|
    block |وهم و ظن لاش بی معنیستت|
  block
    block |گفتش ای غر تو هنوزی در لجاج|
    block |می‌نبینی این تغیر و ارتجاج|
  block
    block |گر تو کور و کر شدی ما را چه جرم|
    block |ما درین رنجیم و در اندوه و گرم|
  block
    block |گفت ای خواجه بیارم آینه|
    block |تا بدانی که ندارم من گنه|
  block
    block |گفت رو مه تو رهی مه آینت|
    block |دایما در بغض و کینی و عنت|
  block
    block |جامهٔ خواب مرا زو گستران|
    block |تا بخسپم که سر من شد گران|
  block
    block |زن توقف کرد مردش بانگ زد|
    block |کای عدو زوتر ترا این می‌سزد|