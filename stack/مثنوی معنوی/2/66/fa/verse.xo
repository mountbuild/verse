
block |باز جواب گفتن ابلیس معاویه را|
  block
    block |گفت ابلیسش گشای این عقده‌ها|
    block |من محکم قلب را و نقد را|
  block
    block |امتحان شیر و کلبم کرد حق|
    block |امتحان نقد و قلبم کرد حق|
  block
    block |قلب را من کی سیه‌رو کرده‌ام|
    block |صیرفی‌ام قیمت او کرده‌ام|
  block
    block |نیکوان را رهنمایی می‌کنم|
    block |شاخه‌های خشک را بر می‌کنم|
  block
    block |این علفها می‌نهم از بهر چیست|
    block |تا پدید آید که حیوان جنس کیست|
  block
    block |گرگ از آهو چو زاید کودکی|
    block |هست در گرگیش و آهویی شکی|
  block
    block |تو گیاه و استخوان پیشش بریز|
    block |تا کدامین سو کند او گام تیز|
  block
    block |گر به سوی استخوان آید سگست|
    block |ور گیا خواهد یقین آهو رگست|
  block
    block |قهر و لطفی جفت شد با همدگر|
    block |زاد ازین هر دو جهانی خیر و شر|
  block
    block |تو گیاه و استخوان را عرضه کن|
    block |قوت نفس و قوت جان را عرضه کن|
  block
    block |گر غذای نفس جوید ابترست|
    block |ور غذای روح خواهد سرورست|
  block
    block |گر کند او خدمت تن هست خر|
    block |ور رود در بحر جان یابد گهر|
  block
    block |گرچه این دو مختلف خیر و شرند|
    block |لیک این هر دو به یک کار اندرند|
  block
    block |انبیا طاعات عرضه می‌کنند|
    block |دشمنان شهوات عرضه می‌کنند|
  block
    block |نیک را چون بد کنم یزدان نیم|
    block |داعیم من خالق ایشان نیم|
  block
    block |خوب را من زشت سازم رب نه‌ام|
    block |زشت را و خوب را آیینه‌ام|
  block
    block |سوخت هندو آینه از درد را|
    block |کین سیه‌رو می‌نماید مرد را|
  block
    block |گفت آیینه گناه از من نبود|
    block |جرم او را نه که روی من زدود|
  block
    block |او مرا غماز کرد و راست‌گو|
    block |تا بگویم زشت کو و خوب کو|
  block
    block |من گواهم بر گوا زندان کجاست|
    block |اهل زندان نیستم ایزد گواست|
  block
    block |هر کجا بینم نهال میوه‌دار|
    block |تربیتها می‌کنم من دایه‌وار|
  block
    block |هر کجا بینم درخت تلخ و خشک|
    block |می‌برم من تا رهد از پشک مشک|
  block
    block |خشک گوید باغبان را کای فتی|
    block |مر مرا چه می‌بری سر بی خطا|
  block
    block |باغبان گوید خمش ای زشت‌خو|
    block |بس نباشد خشکی تو جرم تو|
  block
    block |خشک گوید راستم من کژ نیم|
    block |تو چرا بی‌جرم می‌بری پیم|
  block
    block |باغبان گوید اگر مسعودیی|
    block |کاشکی کژ بودیی تر بودیی|
  block
    block |جاذب آب حیاتی گشتیی|
    block |اندر آب زندگی آغشتیی|
  block
    block |تخم تو بد بوده است و اصل تو|
    block |با درخت خوش نبوده وصل تو|
  block
    block |شاخ تلخ ار با خوشی وصلت کند|
    block |آن خوشی اندر نهادش بر زند|