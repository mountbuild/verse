
block |به اقرار آوردن معاویه ابلیس را|
  block
    block |تو چرا بیدار کردی مر مرا|
    block |دشمن بیداریی تو ای دغا|
  block
    block |همچو خشخاشی همه خواب آوری|
    block |همچو خمری عقل و دانش را بری|
  block
    block |چارمیخت کرده‌ام هین راست گو|
    block |راست را دانم تو حیلتها مجو|
  block
    block |من ز هر کس آن طمع دارم که او|
    block |صاحب آن باشد اندر طبع و خو|
  block
    block |من ز سرکه می‌نجویم شکری|
    block |مر مخنث را نگیرم لشکری|
  block
    block |همچو گبران من نجویم از بتی|
    block |کو بود حق یا خود از حق آیتی|
  block
    block |من ز سرگین می‌نجویم بوی مشک|
    block |من در آب جو نجویم خشت خشک|
  block
    block |من ز شیطان این نجویم کوست غیر|
    block |کو مرا بیدار گرداند بخیر|
  block
    block |گفت بسیار آن بلیس از مکر و غدر|
    block |میر ازو نشنید کرد استیز و صبر|