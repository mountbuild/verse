
block |جستن آن درخت کی هر که میوهٔ  آن درخت خورد نمیرد|
  block
    block |گفت دانایی برای داستان|
    block |که درختی هست در هندوستان|
  block
    block |هر کسی کز میوهٔ او خورد و برد|
    block |نی شود او پیر نی هرگز بمرد|
  block
    block |پادشاهی این شنید از صادقی|
    block |بر درخت و میوه‌اش شد عاشقی|
  block
    block |قاصدی دانا ز دیوان ادب|
    block |سوی هندوستان روان کرد از طلب|
  block
    block |سالها می‌گشت آن قاصد ازو|
    block |گرد هندوستان برای جست و جو|
  block
    block |شهر شهر از بهر این مطلوب گشت|
    block |نی جزیره ماند و نی کوه و نی دشت|
  block
    block |هر که را پرسید کردش ریش‌خند|
    block |کین کی جوید جز مگر مجنون بند|
  block
    block |بس کسان صفعش زدند اندر مزاح|
    block |بس کسان گفتند ای صاحب‌فلاح|
  block
    block |جست و جوی چون تو زیرک سینه‌صاف|
    block |کی تهی باشد کجا باشد گزاف|
  block
    block |وین مراعاتش یکی صفع دگر|
    block |وین ز صفع آشکارا سخت‌تر|
  block
    block |می‌ستودندش بتسخر کای بزرگ|
    block |در فلان اقلیم بس هول و سترگ|
  block
    block |در فلان بیشه درختی هست سبز|
    block |بس بلند و پهن و هر شاخیش گبز|
  block
    block |قاصد شه بسته در جستن کمر|
    block |می‌شنید از هر کسی نوعی خبر|
  block
    block |بس سیاحت کرد آنجا سالها|
    block |می‌فرستادش شهنشه مالها|
  block
    block |چون بسی دید اندر آن غربت تعب|
    block |عاجز آمد آخر الامر از طلب|
  block
    block |هیچ از مقصود اثر پیدا نشد|
    block |زان غرض غیر خبر پیدا نشد|
  block
    block |رشتهٔ اومید او بگسسته شد|
    block |جستهٔ او عاقبت ناجسته شد|
  block
    block |کرد عزم بازگشتن سوی شاه|
    block |اشک می‌بارید و می‌برید راه|