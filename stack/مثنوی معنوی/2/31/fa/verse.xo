
block |ظاهر شدن فضل و زیرکی لقمان پیش امتحان کنندگان|
  block
    block |هر طعامی کوریدندی بوی|
    block |کس سوی لقمان فرستادی ز پی|
  block
    block |تا که لقمان دست سوی آن برد|
    block |قاصدا تا خواجه پس‌خوردش خورد|
  block
    block |سؤر او خوردی و شور انگیختی|
    block |هر طعامی کو نخوردی ریختی|
  block
    block |ور بخوردی بی دل و بی اشتها|
    block |این بود پیوندی بی انتها|
  block
    block |خربزه آورده بودند ارمغان|
    block |گفت رو فرزند لقمان را بخوان|
  block
    block |چون برید و داد او را یک برین|
    block |همچو شکر خوردش و چون انگبین|
  block
    block |از خوشی که خورد داد او را دوم|
    block |تا رسید آن گرچها تا هفدهم|
  block
    block |ماند گرچی گفت این را من خورم|
    block |تا چه شیرین خربزه‌ست این بنگرم|
  block
    block |او چنین خوش می‌خورد کز ذوق او|
    block |طبعها شد مشتهی و لقمه‌جو|
  block
    block |چون بخورد از تلخیش آتش فروخت|
    block |هم زبان کرد آبله هم حلق سوخت|
  block
    block |ساعتی بی‌خود شد از تلخی آن|
    block |بعد از آن گفتش که ای جان و جهان|
  block
    block |نوش چون کردی تو چندین زهر را|
    block |لطف چون انگاشتی این قهر را|
  block
    block |این چه صبرست این صبوری ازچه روست|
    block |یا مگر پیش تو این جانت عدوست|
  block
    block |چون نیاوردی به حیلت حجتی|
    block |که مرا عذریست بس کن ساعتی|
  block
    block |گفت من از دست نعمت‌بخش تو|
    block |خورده‌ام چندان که از شرمم دوتو|
  block
    block |شرمم آمد که یکی تلخ از کفت|
    block |من ننوشم ای تو صاحب‌معرفت|
  block
    block |چون همه اجزام از انعام تو|
    block |رسته‌اند و غرق دانه و دام تو|
  block
    block |گر ز یک تلخی کنم فریاد و داد|
    block |خاک صد ره بر سر اجزام باد|
  block
    block |لذت دست شکربخشت بداشت|
    block |اندرین بطیخ تلخی کی گذاشت|
  block
    block |از محبت تلخها شیرین شود|
    block |از محبت مسها زرین شود|
  block
    block |از محبت دردها صافی شود|
    block |از محبت دردها شافی شود|
  block
    block |از محبت مرده زنده می‌کنند|
    block |از محبت شاه بنده می‌کنند|
  block
    block |این محبت هم نتیجهٔ دانشست|
    block |کی گزافه بر چنین تختی نشست|
  block
    block |دانش ناقص کجا این عشق زاد|
    block |عشق زاید ناقص اما بر جماد|
  block
    block |بر جمادی رنگ مطلوبی چو دید|
    block |از صفیری بانگ محبوبی شنید|
  block
    block |دانش ناقص نداند فرق را|
    block |لاجرم خورشید داند برق را|
  block
    block |چونک ملعون خواند ناقص را رسول|
    block |بود در تاویل نقصان عقول|
  block
    block |زانک ناقص‌تن بود مرحوم رحم|
    block |نیست بر مرحوم لایق لعن و زخم|
  block
    block |نقص عقلست آن که بد رنجوریست|
    block |موجب لعنت سزای دوریست|
  block
    block |زانک تکمیل خردها دور نیست|
    block |لیک تکمیل بدن مقدور نیست|
  block
    block |کفر و فرعونی هر گبر بعید|
    block |جمله از نقصان عقل آمد پدید|
  block
    block |بهر نقصان بدن آمد فرج|
    block |در نبی که ما علی الاعمی حرج|
  block
    block |برق آفل باشد و بس بی وفا|
    block |آفل از باقی ندانی بی صفا|
  block
    block |برق خندد بر کی می‌خندد بگو|
    block |بر کسی که دل نهد بر نور او|
  block
    block |نورهای چرخ ببریده‌پیست|
    block |آن چو لا شرقی و لا غربی کیست|
  block
    block |برق را خو یخطف الابصار دان|
    block |نور باقی را همه انصار دان|
  block
    block |بر کف دریا فرس را راندن|
    block |نامه‌ای در نور برقی خواندن|
  block
    block |از حریصی عاقبت نادیدنست|
    block |بر دل و بر عقل خود خندیدنست|
  block
    block |عاقبت بینست عقل از خاصیت|
    block |نفس باشد کو نبیند عاقبت|
  block
    block |عقل کو مغلوب نفس او نفس شد|
    block |مشتری مات زحل شد نحس شد|
  block
    block |هم درین نحسی بگردان این نظر|
    block |در کسی که کرد نحست در نگر|
  block
    block |آن نظر که بنگرد این جر و مد|
    block |او ز نحسی سوی سعدی نقب زد|
  block
    block |زان همی‌گرداندت حالی به حال|
    block |ضد به ضد پیداکنان در انتقال|
  block
    block |تا که خوفت زاید از ذات الشمال|
    block |لذت ذات الیمین یرجی الرجال|
  block
    block |تا دو پر باشی که مرغ یک پره|
    block |عاجز آید از پریدن ای سره|
  block
    block |یا رها کن تا نیایم در کلام|
    block |یا بده دستور تا گویم تمام|
  block
    block |ورنه این خواهی نه آن فرمان تراست|
    block |کس چه داند مر ترا مقصد کجاست|
  block
    block |جان ابراهیم باید تا به نور|
    block |بیند اندر نار فردوس و قصور|
  block
    block |پایه پایه بر رود بر ماه و خور|
    block |تا نماند همچو حلقه بند در|
  block
    block |چون خلیل از آسمان هفتمین|
    block |بگذرد که لا احب الافلین|
  block
    block |این جهان تن غلط‌انداز شد|
    block |جز مر آن را کو ز شهوت باز شد|