
block |سخن گفتن به زبان حال و فهم کردن آن|
  block
    block |ماجرای شمع با پروانه تو|
    block |بشنو و معنی گزین ز افسانه تو|
  block
    block |گر چه گفتی نیست سر گفت هست|
    block |هین به بالا پر مپر چون جغد پست|
  block
    block |گفت در شطرنج کین خانهٔ رخست|
    block |گفت خانه از کجاش آمد بدست|
  block
    block |خانه را بخرید یا میراث یافت|
    block |فرخ آنکس کو سوی معنی شتافت|
  block
    block |گفت نحوی زید عمروا قد ضرب|
    block |گفت چونش کرد بی جرمی ادب|
  block
    block |عمرو را جرمش چه بد کان زید خام|
    block |بی گنه او را بزد همچون غلام|
  block
    block |گفت این پیمانهٔ معنی بود|
    block |گندمی بستان که پیمانه‌ست رد|
  block
    block |زید و عمرو از بهر اعرابست و ساز|
    block |گر دروغست آن تو با اعراب ساز|
  block
    block |گفت نی من آن ندانم عمرو را|
    block |زید چون زد بی‌گناه و بی‌خطا|
  block
    block |گفت از ناچار و لاغی بر گشود|
    block |عمرو یک واو فزون دزدیده بود|
  block
    block |زید واقف گشت دزدش را بزد|
    block |چونک از حد برد او را حد سزد|