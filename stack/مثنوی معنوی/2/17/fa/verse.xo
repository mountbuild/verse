
block |شکایت کردن اهل زندان پیش وکیل قاضی از دست آن مفلس|
  block
    block |با وکیل قاضی ادراک‌مند|
    block |اهل زندان در شکایت آمدند|
  block
    block |که سلام ما به قاضی بر کنون|
    block |بازگو آزار ما زین مرد دون|
  block
    block |کندرین زندان بماند او مستمر|
    block |یاوه‌تاز و طبل‌خوارست و مضر|
  block
    block |چون مگس حاضر شود در هر طعام|
    block |از وقاحت بی صلا و بی سلام|
  block
    block |پیش او هیچست لوت شصت کس|
    block |کر کند خود را اگر گوییش بس|
  block
    block |مرد زندان را نیاید لقمه‌ای|
    block |ور به صد حیلت گشاید طعمه‌ای|
  block
    block |در زمان پیش آید آن دوزخ گلو|
    block |حجتش این که خدا گفتا کلوا|
  block
    block |زین چنین قحط سه‌ساله داد داد|
    block |ظل مولانا ابد پاینده باد|
  block
    block |یا ز زندان تا رود این گاومیش|
    block |یا وظیفه کن ز وقفی لقمه‌ایش|
  block
    block |ای ز تو خوش هم ذکور و هم اناث|
    block |داد کن المستغاث المستغاث|
  block
    block |سوی قاضی شد وکیل با نمک|
    block |گفت با قاضی شکایت یک بیک|
  block
    block |خواند او را قاضی از زندان به پیش|
    block |پس تفحص کرد از اعیان خویش|
  block
    block |گشت ثابت پیش قاضی آن همه|
    block |که نمودند از شکایت آن رمه|
  block
    block |گفت قاضی خیز ازین زندان برو|
    block |سوی خانهٔ مردریگ خویش شو|
  block
    block |گفت خان و مان من احسان تست|
    block |همچو کافر جنتم زندان تست|
  block
    block |گر ز زندانم برانی تو برد|
    block |خود بمیرم من ز تقصیری و کد|
  block
    block |همچو ابلیسی که می‌گفت ای سلام|
    block |رب انظرنی الی یوم القیام|
  block
    block |کاندرین زندان دنیا من خوشم|
    block |تا که دشمن‌زادگان را می‌کشم|
  block
    block |هر که او را قوت ایمانی بود|
    block |وز برای زاد ره نانی بود|
  block
    block |می‌ستانم گه به مکر و گه به ریو|
    block |تا بر آرند از پشیمانی غریو|
  block
    block |گه به درویشی کنم تهدیدشان|
    block |گه به زلف و خال بندم دیدشان|
  block
    block |قوت ایمانی درین زندان کمست|
    block |وانک هست از قصد این سگ در خمست|
  block
    block |از نماز و صوم و صد بیچارگی|
    block |قوت ذوق آید برد یکبارگی|
  block
    block |استعیذ الله من شیطانه|
    block |قد هلکنا آه من طغیانه|
  block
    block |یک سگست و در هزاران می‌رود|
    block |هر که در وی رفت او او می‌شود|
  block
    block |هر که سردت کرد می‌دان کو دروست|
    block |دیو پنهان گشته اندر زیر پوست|
  block
    block |چون نیابد صورت آید در خیال|
    block |تا کشاند آن خیالت در وبال|
  block
    block |گه خیال فرجه و گاهی دکان|
    block |گه خیال علم و گاهی خان و مان|
  block
    block |هان بگو لا حولها اندر زمان|
    block |از زبان تنها نه بلک از عین جان|