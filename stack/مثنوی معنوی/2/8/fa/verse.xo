
block |التزام کردن خادم تعهد بهیمه را و تخلف نمودن|
  block
    block |حلقهٔ آن صوفیان مستفید|
    block |چونک در وجد و طرب آخر رسید|
  block
    block |خوان بیاوردند بهر میهمان|
    block |از بهیمه یاد آورد آن زمان|
  block
    block |گفت خادم را که در آخر برو|
    block |راست کن بهر بهیمه کاه و جو|
  block
    block |گفت لا حول این چه افزون گفتنست|
    block |از قدیم این کارها کار منست|
  block
    block |گفت تر کن آن جوش را از نخست|
    block |کان خر پیرست و دندانهاش سست|
  block
    block |گفت لا حول این چه می‌گویی مها|
    block |از من آموزند این ترتیبها|
  block
    block |گفت پالانش فرو نه پیش پیش|
    block |داروی منبل بنه بر پشت ریش|
  block
    block |گفت لا حول آخر ای حکمت‌گزار|
    block |جنس تو مهمانم آمد صد هزار|
  block
    block |جمله راضی رفته‌اند از پیش ما|
    block |هست مهمان جان ما و خویش ما|
  block
    block |گفت آبش ده ولیکن شیر گرم|
    block |گفت لا حول از توم بگرفت شرم|
  block
    block |گفت اندر جو تو کمتر کاه‌کن|
    block |گفت لا حول این سخن کوتاه کن|
  block
    block |گفت جایش را بروب از سنگ و پشک|
    block |ور بود تر ریز بر وی خاک خشک|
  block
    block |گفت لا حول ای پدر لا حول کن|
    block |با رسول اهل کمتر گو سخن|
  block
    block |گفت بستان شانه پشت خر بخار|
    block |گفت لا حول ای پدر شرمی بدار|
  block
    block |خادم این گفت و میان را بست چست|
    block |گفت رفتم کاه و جو آرم نخست|
  block
    block |رفت و از آخر نکرد او هیچ یاد|
    block |خواب خرگوشی بدان صوفی بداد|
  block
    block |رفت خادم جانب اوباش چند|
    block |کرد بر اندرز صوفی ریش‌خند|
  block
    block |صوفی از ره مانده بود و شد دراز|
    block |خوابها می‌دید با چشم فراز|
  block
    block |کان خرش در چنگ گرگی مانده بود|
    block |پاره‌ها از پشت و رانش می‌ربود|
  block
    block |گفت لا حول این چه مالیخولیاست|
    block |ای عجب آن خادم مشفق کجاست|
  block
    block |باز می‌دید آن خرش در راه‌رو|
    block |گه به چاهی می‌فتاد و گه بگو|
  block
    block |گونه‌گون می‌دید ناخوش واقعه|
    block |فاتحه می‌خواند او والقارعه|
  block
    block |گفت چاره چیست یاران جسته‌اند|
    block |رفته‌اند و جمله درها بسته‌اند|
  block
    block |باز می‌گفت ای عجب آن خادمک|
    block |نه که با ما گشت هم‌نان و نمک|
  block
    block |من نکردم با وی الا لطف و لین|
    block |او چرا با من کند برعکس کین|
  block
    block |هر عداوت را سبب باید سند|
    block |ورنه جنسیت وفا تلقین کند|
  block
    block |باز می‌گفت آدم با لطف و جود|
    block |کی بر آن ابلیس جوری کرده بود|
  block
    block |آدمی مر مار و کزدم را چه کرد|
    block |کو همی‌خواهد مرورا مرگ و درد|
  block
    block |گرگ را خود خاصیت بدریدنست|
    block |این حسد در خلق آخر روشنست|
  block
    block |باز می‌گفت این گمان بد خطاست|
    block |بر برادر این چنین ظنم چراست|
  block
    block |باز گفتی حزم سؤ الظن تست|
    block |هر که بدظن نیست کی ماند درست|
  block
    block |صوفی اندر وسوسه وان خر چنان|
    block |که چنین بادا جزای دشمنان|
  block
    block |آن خر مسکین میان خاک و سنگ|
    block |کژ شده پالان دریده پالهنگ|
  block
    block |کشته از ره جملهٔ شب بی علف|
    block |گاه در جان کندن و گه در تلف|
  block
    block |خر همه شب ذکر می‌کرد ای اله|
    block |جو رها کردم کم از یک مشت کاه|
  block
    block |با زبان حال می‌گفت ای شیوخ|
    block |رحمتی که سوختم زین خام شوخ|
  block
    block |آنچ آن خر دید از رنج و عذاب|
    block |مرغ خاکی بیند اندر سیل آب|
  block
    block |بس به پهلو گشت آن شب تا سحر|
    block |آن خر بیچاره از جوع البقر|
  block
    block |روز شد خادم بیامد بامداد|
    block |زود پالان جست بر پشتش نهاد|
  block
    block |خر فروشانه دو سه زخمش بزد|
    block |کرد با خر آنچ زان سگ می‌سزد|
  block
    block |خر جهنده گشت از تیزی نیش|
    block |کو زبان تا خر بگوید حال خویش|