
block |انکار فلسفی بر قرائت ان اصبح ماکم غورا|
  block
    block |مقریی می‌خواند از روی کتاب|
    block |ماؤکم غورا ز چشمه بندم آب|
  block
    block |آب را در غورها پنهان کنم|
    block |چشمه‌ها را خشک و خشکستان کنم|
  block
    block |آب را در چشمه کی آرد دگر|
    block |جز من بی مثل و با فضل و خطر|
  block
    block |فلسفی منطقی مستهان|
    block |می‌گذشت از سوی مکتب آن زمان|
  block
    block |چونک بشنید آیت او از ناپسند|
    block |گفت آریم آب را ما با کلند|
  block
    block |ما به زخم بیل و تیزی تبر|
    block |آب را آریم از پستی زبر|
  block
    block |شب بخفت و دید او یک شیرمرد|
    block |زد طبانچه هر دو چشمش کور کرد|
  block
    block |گفت زین دو چشمهٔ چشم ای شقی|
    block |با تبر نوری بر آر ار صادقی|
  block
    block |روز بر جست و دو چشم کور دید|
    block |نور فایض از دو چشمش ناپدید|
  block
    block |گر بنالیدی و مستغفر شدی|
    block |نور رفته از کرم ظاهر شدی|
  block
    block |لیک استغفار هم در دست نیست|
    block |ذوق توبه نقل هر سرمست نیست|
  block
    block |زشتی اعمال و شومی جحود|
    block |راه توبه بر دل او بسته بود|
  block
    block |از نیاز و اعتقاد آن خلیل|
    block |گشت ممکن امر صعب و مستحیل|
  block
    block |همچنین بر عکس آن انکار مرد|
    block |مس کند زر را و صلحی را نبرد|
  block
    block |دل بسختی همچو روی سنگ گشت|
    block |چون شکافد توبه آن را بهر کشت|
  block
    block |چون شعیبی کو که تا او از دعا|
    block |بهر کشتن خاک سازد کوه را|
  block
    block |یا بدریوزه مقوقس از رسول|
    block |سنگ‌لاخی مزرعی شد با اصول|
  block
    block |کهربای مسخ آمد این دغا|
    block |خاک قابل را کند سنگ و حصا|
  block
    block |هر دلی را سجده هم دستور نیست|
    block |مزد رحمت قسم هر مزدور نیست|
  block
    block |هین به پشت آن مکن جرم و گناه|
    block |که کنم توبه در آیم در پناه|
  block
    block |می‌بباید تاب و آبی توبه را|
    block |شرط شد برق و سحابی توبه را|
  block
    block |آتش و آبی بباید میوه را|
    block |واجب آید ابر و برق این شیوه را|
  block
    block |تا نباشد برق دل و ابر دو چشم|
    block |کی نشیند آتش تهدید و خشم|
  block
    block |کی بروید سبزهٔ ذوق وصال|
    block |کی بجوشد چشمه‌ها ز آب زلال|
  block
    block |کی گلستان راز گوید با چمن|
    block |کی بنفشه عهد بندد با سمن|
  block
    block |کی چناری کف گشاید در دعا|
    block |کی درختی سر فشاند در هوا|
  block
    block |کی شکوفه آستین پر نثار|
    block |بر فشاندن گیرد ایام بهار|
  block
    block |کی فروزد لاله را رخ همچو خون|
    block |کی گل از کیسه بر آرد زر برون|
  block
    block |کی بیاید بلبل و گل بو کند|
    block |کی چو طالب فاخته کوکو کند|
  block
    block |کی بگوید لک‌لک آن لک‌لک بجان|
    block |لک چه باشد ملک تست ای مستعان|
  block
    block |کی نماید خاک اسرار ضمیر|
    block |کی شود بی آسمان بستان منیر|
  block
    block |از کجا آورده‌اند آن حله‌ها|
    block |من کریم من رحیم کلها|
  block
    block |آن لطافتها نشان شاهدیست|
    block |آن نشان پای مرد عابدیست|
  block
    block |آن شود شاد از نشان کو دید شاه|
    block |چون ندید او را نباشد انتباه|
  block
    block |روح آنکس کو بهنگام الست|
    block |دید رب خویش و شد بی‌خویش مست|
  block
    block |او شناسد بوی می کو می بخورد|
    block |چون نخورد او می چه داند بوی کرد|
  block
    block |زانک حکمت همچو ناقهٔ ضاله است|
    block |همچو دلاله شهان را داله است|
  block
    block |تو ببینی خواب در یک خوش‌لقا|
    block |کو دهد وعده و نشانی مر ترا|
  block
    block |که مراد تو شود و اینک نشان|
    block |که به پیش آید ترا فردا فلان|
  block
    block |یک نشانی آن که او باشد سوار|
    block |یک نشانی که ترا گیرد کنار|
  block
    block |یک نشانی که بخندد پیش تو|
    block |یک نشان که دست بندد پیش تو|
  block
    block |یک نشانی آنک این خواب از هوس|
    block |چون شود فردا نگویی پیش کس|
  block
    block |زان نشان هم زکریا را بگفت|
    block |که نیایی تا سه روز اصلا بگفت|
  block
    block |تا سه شب خامش کن از نیک و بدت|
    block |این نشان باشد که یحی آیدت|
  block
    block |دم مزن سه روز اندر گفت و گو|
    block |کین سکوتست آیت مقصود تو|
  block
    block |هین میاور این نشان را تو بگفت|
    block |وین سخن را دار اندر دل نهفت|
  block
    block |این نشانها گویدش همچون شکر|
    block |این چه باشد صد نشانی دگر|
  block
    block |این نشان آن بود کان ملک و جاه|
    block |که همی‌جویی بیابی از اله|
  block
    block |آنک می‌گریی بشبهای دراز|
    block |وانک می‌سوزی سحرگه در نیاز|
  block
    block |آنک بی آن روز تو تاریک شد|
    block |همچو دوکی گردنت باریک شد|
  block
    block |وآنچ دادی هرچه داری در زکات|
    block |چون زکات پاک‌بازان رختهات|
  block
    block |رختها دادی و خواب و رنگ رو|
    block |سر فدا کردی و گشتی همچو مو|
  block
    block |چند در آتش نشستی همچو عود|
    block |چند پیش تیغ رفتی همچو خود|
  block
    block |زین چنین بیچارگیها صد هزار|
    block |خوی عشاقست و ناید در شمار|
  block
    block |چونک شب این خواب دیدی روز شد|
    block |از امیدش روز تو پیروز شد|
  block
    block |چشم گردان کرده‌ای بر چپ و راست|
    block |کان نشان و آن علامتها کجاست|
  block
    block |بر مثال برگ می‌لرزی که وای|
    block |گر رود روز و نشان ناید بجای|
  block
    block |می‌دوی در کوی و بازار و سرا|
    block |چون کسی کو گم کند گوساله را|
  block
    block |خواجه خیرست این دوادو چیستت|
    block |گم شده اینجا که داری کیستت|
  block
    block |گوییش خیرست لیکن خیر من|
    block |کس نشاید که بداند غیر من|
  block
    block |گر بگویم نک نشانم فوت شد|
    block |چون نشان شد فوت وقت موت شد|
  block
    block |بنگری در روی هر مرد سوار|
    block |گویدت منگر مرا دیوانه‌وار|
  block
    block |گوییش من صاحبی گم کرده‌ام|
    block |رو به جست و جوی او آورده‌ام|
  block
    block |دولتت پاینده بادا ای سوار|
    block |رحم کن بر عاشقان معذور دار|
  block
    block |چون طلب کردی بجد آمد نظر|
    block |جد خطا نکند چنین آمد خبر|
  block
    block |ناگهان آمد سواری نیکبخت|
    block |پس گرفت اندر کنارت سخت سخت|
  block
    block |تو شدی بیهوش و افتادی بطاق|
    block |بی‌خبر گفت اینت سالوس و نفاق|
  block
    block |او چه می‌بیند درو این شور چیست|
    block |او نداند کان نشان وصل کیست|
  block
    block |این نشان در حق او باشد که دید|
    block |آن دگر را کی نشان آید پدید|
  block
    block |هر زمان کز وی نشانی می‌رسید|
    block |شخص را جانی بجانی می‌رسید|
  block
    block |ماهی بیچاره را پیش آمد آب|
    block |این نشانها تلک آیات الکتاب|
  block
    block |پس نشانیها که اندر انبیاست|
    block |خاص آن جان را بود کو آشناست|
  block
    block |این سخن ناقص بماند و بی‌قرار|
    block |دل ندارم بی‌دلم معذور دار|
  block
    block |ذره‌ها را کی تواند کس شمرد|
    block |خاصه آن کو عشق از وی عقل برد|
  block
    block |می‌شمارم برگهای باغ را|
    block |می‌شمارم بانگ کبک و زاغ را|
  block
    block |در شمار اندر نیاید لیک من|
    block |می‌شمارم بهر رشد ممتحن|
  block
    block |نحس کیوان یا که سعد مشتری|
    block |ناید اندر حصر گرچه بشمری|
  block
    block |لیک هم بعضی ازین هر دو اثر|
    block |شرح باید کرد یعنی نفع و ضر|
  block
    block |تا شود معلوم آثار قضا|
    block |شمه‌ای مر اهل سعد و نحس را|
  block
    block |طالع آنکس که باشد مشتری|
    block |شاد گردد از نشاط و سروری|
  block
    block |وانک را طالع زحل از هر شرور|
    block |احتیاطش لازم آید در امور|
  block
    block |اذکروا الله شاه ما دستور داد|
    block |اندر آتش دید ما را نور داد|
  block
    block |گفت اگرچه پاکم از ذکر شما|
    block |نیست لایق مر مرا تصویرها|
  block
    block |لیک هرگز مست تصویر و خیال|
    block |در نیابد ذات ما را بی مثال|
  block
    block |ذکر جسمانه خیال ناقصست|
    block |وصف شاهانه از آنها خالصست|
  block
    block |شاه را گوید کسی جولاه نیست|
    block |این چه مدحست این مگر آگاه نیست|