
block |اندیشیدن یکی از صحابه بانکار کی رسول چرا ستاری نمی‌کند|
  block
    block |تا یکی یاری ز یاران رسول|
    block |در دلش انکار آمد زان نکول|
  block
    block |که چنین پیران با شیب و وقار|
    block |می‌کندشان این پیمبر شرمسار|
  block
    block |کو کرم کو سترپوشی کو حیا|
    block |صد هزاران عیب پوشند انبیا|
  block
    block |باز در دل زود استغفار کرد|
    block |تا نگردد ز اعتراض او روی‌زرد|
  block
    block |شومی یاری اصحاب نفاق|
    block |کرد مؤمن را چو ایشان زشت و عاق|
  block
    block |باز می‌زارید کای علام سر|
    block |مر مرا مگذار بر کفران مصر|
  block
    block |دل به دستم نیست همچون دید چشم|
    block |ورنه دل را سوزمی این دم ز خشم|
  block
    block |اندرین اندیشه خوابش در ربود|
    block |مسجد ایشانش پر سرگین نمود|
  block
    block |سنگهاش اندر حدث جای تباه|
    block |می‌دمید از سنگها دود سیاه|
  block
    block |دود در حلقش شد و حلقش بخست|
    block |از نهیب دود تلخ از خواب جست|
  block
    block |در زمان در رو فتاد و می‌گریست|
    block |کای خدا اینها نشان منکریست|
  block
    block |خلم بهتر از چنین حلم ای خدا|
    block |که کند از نور ایمانم جدا|
  block
    block |گر بکاوی کوشش اهل مجاز|
    block |تو بتو گنده بود همچون پیاز|
  block
    block |هر یکی از یکدگر بی مغزتر|
    block |صادقان را یک ز دیگر نغزتر|
  block
    block |صد کمر آن قوم بسته بر قبا|
    block |بهر هدم مسجد اهل قبا|
  block
    block |همچو آن اصحاب فیل اندر حبش|
    block |کعبه‌ای کردند حق آتش زدش|
  block
    block |قصد کعبه ساختند از انتقام|
    block |حالشان چون شد فرو خوان از کلام|
  block
    block |مر سیه‌رویان دین را خود جهاز|
    block |نیست الا حیلت و مکر و ستیز|
  block
    block |هر صحابی دید زان مسجد عیان|
    block |واقعه تا شد یقینشان سر آن|
  block
    block |واقعات ار باز گویم یک بیک|
    block |پس یقین گردد صفا بر اهل شک|
  block
    block |لیک می‌ترسم ز کشف رازشان|
    block |نازنینانند و زیبد نازشان|
  block
    block |شرع بی تقلید می‌پذرفته‌اند|
    block |بی محک آن نقد را بگرفته‌اند|
  block
    block |حکمت قرآن چو ضالهٔمؤمنست|
    block |هر کسی در ضالهٔ خود موقنست|