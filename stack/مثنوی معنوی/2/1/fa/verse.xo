
block |سر آغاز|
  block
    block |مدتی این مثنوی تاخیر شد|
    block |مهلتی بایست تا خون شیر شد|
  block
    block |تا نزاید بخت تو فرزند نو|
    block |خون نگردد شیر شیرین خوش شنو|
  block
    block |چون ضیاء الحق حسام الدین عنان|
    block |باز گردانید ز اوج آسمان|
  block
    block |چون به معراج حقایق رفته بود|
    block |بی‌بهارش غنچه‌ها ناکفته بود|
  block
    block |چون ز دریا سوی ساحل بازگشت|
    block |چنگ شعر مثنوی با ساز گشت|
  block
    block |مثنوی که صیقل ارواح بود|
    block |باز گشتش روز استفتاح بود|
  block
    block |مطلع تاریخ این سودا و سود|
    block |سال اندر ششصد و شصت و دو بود|
  block
    block |بلبلی زینجا برفت و بازگشت|
    block |بهر صید این معانی بازگشت|
  block
    block |ساعد شه مسکن این باز باد|
    block |تا ابد بر خلق این در باز باد|
  block
    block |آفت این در هوا و شهوتست|
    block |ورنه اینجا شربت اندر شربتست|
  block
    block |این دهان بر بند تا بینی عیان|
    block |چشم‌بند آن جهان حلق و دهان|
  block
    block |ای دهان تو خود دهانهٔ دوزخی|
    block |وی جهان تو بر مثال برزخی|
  block
    block |نور باقی پهلوی دنیای دون|
    block |شیر صافی پهلوی جوهای خون|
  block
    block |چون درو گامی زنی بی احتیاط|
    block |شیر تو خون می‌شودر از اختلاط|
  block
    block |یک قدم زد آدم اندر ذوق نفس|
    block |شد فراق صدر جنت طوق نفس|
  block
    block |همچو دیو از وی فرشته می‌گریخت|
    block |بهر نانی چند آب چشم ریخت|
  block
    block |گرچه یک مو بد گنه کو جسته بود|
    block |لیک آن مو در دو دیده رسته بود|
  block
    block |بود آدم دیدهٔ نور قدیم|
    block |موی در دیده بود کوه عظیم|
  block
    block |گر در آن آدم بکردی مشورت|
    block |در پشیمانی نگفتی معذرت|
  block
    block |زانک با عقلی چو عقلی جفت شد|
    block |مانع بد فعلی و بد گفت شد|
  block
    block |نفس با نفس دگر چون یار شد|
    block |عقل جزوی عاطل و بی‌کار شد|
  block
    block |چون ز تنهایی تو نومیدی شوی|
    block |زیر سایهٔ یار خورشیدی شوی|
  block
    block |رو بجو یار خدایی را تو زود|
    block |چون چنان کردی خدا یار تو بود|
  block
    block |آنک در خلوت نظر بر دوختست|
    block |آخر آن را هم ز یار آموختست|
  block
    block |خلوت از اغیار باید نه ز یار|
    block |پوستین بهر دی آمد نه بهار|
  block
    block |عقل با عقل دگر دوتا شود|
    block |نور افزون گشت و ره پیدا شود|
  block
    block |نفس با نفس دگر خندان شود|
    block |ظلمت افزون گشت و ره پنهان شود|
  block
    block |یار چشم تست ای مرد شکار|
    block |از خس و خاشاک او را پاک دار|
  block
    block |هین بجاروب زبان گردی مکن|
    block |چشم را از خس ره‌آوردی مکن|
  block
    block |چون که مؤمن آینهٔ مؤمن بود|
    block |روی او ز آلودگی ایمن بود|
  block
    block |یار آیینست جان را در حزن|
    block |در رخ آیینه ای جان دم مزن|
  block
    block |تا نپوشد روی خود را در دمت|
    block |دم فرو خوردن بباید هر دمت|
  block
    block |کم ز خاکی چونک خاکی یار یافت|
    block |از بهاری صد هزار انوار یافت|
  block
    block |آن درختی کو شود با یار جفت|
    block |از هوای خوش ز سر تا پا شکفت|
  block
    block |در خزان چون دید او یار خلاف|
    block |در کشید او رو و سر زیر لحاف|
  block
    block |گفت یار بد بلا آشفتنست|
    block |چونک او آمد طریقم خفتنست|
  block
    block |پس بخسپم باشم از اصحاب کهف|
    block |به ز دقیانوس آن محبوس لهف|
  block
    block |یقظه‌شان مصروف دقیانوس بود|
    block |خوابشان سرمایهٔ ناموس بود|
  block
    block |خواب بیداریست چون با دانشست|
    block |وای بیداری که با نادان نشست|
  block
    block |چونک زاغان خیمه بر بهمن زدند|
    block |بلبلان پنهان شدند و تن زدند|
  block
    block |زانک بی گلزار بلبل خامشست|
    block |غیبت خورشید بیداری‌کشست|
  block
    block |آفتابا ترک این گلشن کنی|
    block |تا که تحت الارض را روشن کنی|
  block
    block |آفتاب معرفت را نقل نیست|
    block |مشرق او غیر جان و عقل نیست|
  block
    block |خاصه خورشید کمالی کان سریست|
    block |روز و شب کردار او روشن‌گریست|
  block
    block |مطلع شمس آی گر اسکندری|
    block |بعد از آن هرجا روی نیکو فری|
  block
    block |بعد از آن هر جا روی مشرق شود|
    block |شرقها بر مغربت عاشق شود|
  block
    block |حس خفاشت سوی مغرب دوان|
    block |حس درپاشت سوی مشرق روان|
  block
    block |راه حس راه خرانست ای سوار|
    block |ای خران را تو مزاحم شرم دار|
  block
    block |پنج حسی هست جز این پنج حس|
    block |آن چو زر سرخ و این حسها چو مس|
  block
    block |اندر آن بازار کاهل محشرند|
    block |حس مس را چون حس زر کی خرند|
  block
    block |حس ابدان قوت ظلمت می‌خورد|
    block |حس جان از آفتابی می‌چرد|
  block
    block |ای ببرده رخت حسها سوی غیب|
    block |دست چون موسی برون آور ز جیب|
  block
    block |ای صفاتت آفتاب معرفت|
    block |و آفتاب چرخ بند یک صفت|
  block
    block |گاه خورشیدی و گه دریا شوی|
    block |گاه کوه قاف و گه عنقا شوی|
  block
    block |تو نه این باشی نه آن در ذات خویش|
    block |ای فزون از وهمها وز بیش بیش|
  block
    block |روح با علمست و با عقلست یار|
    block |روح را با تازی و ترکی چه کار|
  block
    block |از تو ای بی نقش با چندین صور|
    block |هم مشبه هم موحد خیره‌سر|
  block
    block |گه مشبه را موحد می‌کند|
    block |گه موحد را صور ره می‌زند|
  block
    block |گه ترا گوید ز مستی بوالحسن|
    block |یا صغیر السن یا رطب البدن|
  block
    block |گاه نقش خویش ویران می‌کند|
    block |آن پی تنزیه جانان می‌کند|
  block
    block |چشم حس را هست مذهب اعتزال|
    block |دیدهٔ عقلست سنی در وصال|
  block
    block |سخرهٔ حس‌اند اهل اعتزال|
    block |خویش را سنی نمایند از ضلال|
  block
    block |هر که بیرون شد ز حس سنی ویست|
    block |اهل بینش چشم عقل خوش‌پیست|
  block
    block |گر بدیدی حس حیوان شاه را|
    block |پس بدیدی گاو و خر الله را|
  block
    block |گر نبودی حس دیگر مر ترا|
    block |جز حس حیوان ز بیرون هوا|
  block
    block |پس بنی‌آدم مکرم کی بدی|
    block |کی به حس مشترک محرم شدی|
  block
    block |نامصور یا مصور گفتنت|
    block |باطل آمد بی ز صورت رفتنت|
  block
    block |نامصور یا مصور پیش اوست|
    block |کو همه مغزست و بیرون شد ز پوست|
  block
    block |گر تو کوری نیست بر اعمی حرج|
    block |ورنه رو کالصبر مفتاح الفرج|
  block
    block |پرده‌های دیده را داروی صبر|
    block |هم بسوزد هم بسازد شرح صدر|
  block
    block |آینهٔ دل چون شود صافی و پاک|
    block |نقشها بینی برون از آب و خاک|
  block
    block |هم ببینی نقش و هم نقاش را|
    block |فرش دولت را و هم فراش را|
  block
    block |چون خلیل آمد خیال یار من|
    block |صورتش بت معنی او بت‌شکن|
  block
    block |شکر یزدان را که چون او شد پدید|
    block |در خیالش جان خیال خود بدید|
  block
    block |خاک درگاهت دلم را می‌فریفت|
    block |خاک بر وی کو ز خاکت می‌شکیفت|
  block
    block |گفتم ار خوبم پذیرم این ازو|
    block |ورنه خود خندید بر من زشت‌رو|
  block
    block |چاره آن باشد که خود را بنگرم|
    block |ورنه او خندد مرا من کی خرم|
  block
    block |او جمیلست و محب للجمال|
    block |کی جوان نو گزیند پیر زال|
  block
    block |خوب خوبی را کند جذب این بدان|
    block |طیبات و طیبین بر وی بخوان|
  block
    block |در جهان هر چیز چیزی جذب کرد|
    block |گرم گرمی را کشید و سرد سرد|
  block
    block |قسم باطل باطلان را می‌کشند|
    block |باقیان از باقیان هم سرخوشند|
  block
    block |ناریان مر ناریان را جاذب‌اند|
    block |نوریان مر نوریان را طالب‌اند|
  block
    block |چشم چون بستی ترا جان کند نیست|
    block |چشم را از نور روزن صبر نیست|
  block
    block |چشم چون بستی ترا تاسه گرفت|
    block |نور چشم از نور روزن کی شکفت|
  block
    block |تاسهٔ تو جذب نور چشم بود|
    block |تا بپیوندد به نور روز زود|
  block
    block |چشم باز ار تاسه گیرد مر ترا|
    block |دانک چشم دل ببستی بر گشا|
  block
    block |آن تقاضای دو چشم دل شناس|
    block |کو همی‌جوید ضیای بی‌قیاس|
  block
    block |چون فراق آن دو نور بی‌ثبات|
    block |تاسه آوردت گشادی چشمهات|
  block
    block |پس فراق آن دو نور پایدار|
    block |تا سه می‌آرد مر آن را پاس دار|
  block
    block |او چو می‌خواند مرا من بنگرم|
    block |لایق جذبم و یا بد پیکرم|
  block
    block |گر لطیفی زشت را در پی کند|
    block |تسخری باشد که او بر وی کند|
  block
    block |کی ببینم روی خود را ای عجب|
    block |تا چه رنگم همچو روزم یا چو شب|
  block
    block |نقش جان خویش من جستم بسی|
    block |هیچ می‌ننمود نقشم از کسی|
  block
    block |گفتم آخر آینه از بهر چیست|
    block |تا بداند هر کسی کو چیست و کیست|
  block
    block |آینهٔ آهن برای پوستهاست|
    block |آینهٔ سیمای جان سنگی‌بهاست|
  block
    block |آینهٔ جان نیست الا روی یار|
    block |روی آن یاری که باشد زان دیار|
  block
    block |گفتم ای دل آینهٔ کلی بجو|
    block |رو به دریا کار بر ناید بجو|
  block
    block |زین طلب بنده به کوی تو رسید|
    block |درد مریم را به خرمابن کشید|
  block
    block |دیدهٔ تو چون دلم را دیده شد|
    block |شد دل نادیده غرق دیده شد|
  block
    block |آینهٔ کلی ترا دیدم ابد|
    block |دیدم اندر چشم تو من نقش خود|
  block
    block |گفتم آخر خویش را من یافتم|
    block |در دو چشمش راه روشن یافتم|
  block
    block |گفت وهمم کان خیال تست هان|
    block |ذات خود را از خیال خود بدان|
  block
    block |نقش من از چشم تو آواز داد|
    block |که منم تو تو منی در اتحاد|
  block
    block |کاندرین چشم منیر بی زوال|
    block |از حقایق راه کی یابد خیال|
  block
    block |در دو چشم غیر من تو نقش خود|
    block |گر ببینی آن خیالی دان و رد|
  block
    block |زانک سرمهٔ نیستی در می‌کشد|
    block |باده از تصویر شیطان می‌چشد|
  block
    block |چشمشان خانهٔ خیالست و عدم|
    block |نیستها را هست بیند لاجرم|
  block
    block |چشم من چون سرمه دید از ذوالجلال|
    block |خانهٔ هستیست نه خانهٔ خیال|
  block
    block |تا یکی مو باشد از تو پیش چشم|
    block |در خیالت گوهری باشد چو یشم|
  block
    block |یشم را آنگه شناسی از گهر|
    block |کز خیال خود کنی کلی عبر|
  block
    block |یک حکایت بشنو ای گوهر شناس|
    block |تا بدانی تو عیان را از قیاس|