
block |تتمهٔ اعتماد آن مغرور بر تملق خرس|
  block
    block |شخص خفت و خرس می‌راندش مگس|
    block |وز ستیز آمد مگس زو باز پس|
  block
    block |چند بارش راند از روی جوان|
    block |آن مگس زو باز می‌آمد دوان|
  block
    block |خشمگین شد با مگس خرس و برفت|
    block |بر گرفت از کوه سنگی سخت زفت|
  block
    block |سنگ آورد و مگس را دید باز|
    block |بر رخ خفته گرفته جای و ساز|
  block
    block |بر گرفت آن آسیا سنگ و بزد|
    block |بر مگس تا آن مگس وا پس خزد|
  block
    block |سنگ روی خفته را خشخاش کرد|
    block |این مثل بر جمله عالم فاش کرد|
  block
    block |مهر ابله مهر خرس آمد یقین|
    block |کین او مهرست و مهر اوست کین|
  block
    block |عهد او سستست و ویران و ضعیف|
    block |گفت او زفت و وفای او نحیف|
  block
    block |گر خورد سوگند هم باور مکن|
    block |بشکند سوگند مرد کژسخن|
  block
    block |چونک بی‌سوگند گفتش بد دروغ|
    block |تو میفت از مکر و سوگندش بدوغ|
  block
    block |نفس او میرست و عقل او اسیر|
    block |صد هزاران مصحفش خود خورده گیر|
  block
    block |چونک بی سوگند پیمان بشکند|
    block |گر خورد سوگند هم آن بشکند|
  block
    block |زانک نفس آشفته‌تر گردد از آن|
    block |که کنی بندش به سوگند گران|
  block
    block |چون اسیری بند بر حاکم نهد|
    block |حاکم آن را بر درد بیرون جهد|
  block
    block |بر سرش کوبد ز خشم آن بند را|
    block |می‌زند بر روی او سوگند را|
  block
    block |تو ز اوفوا بالعقودش دست شو|
    block |احفظوا ایمانکم با او مگو|
  block
    block |وانک حق را ساخت در پیمان سند|
    block |تن کند چون تار و گرد او تند|