
block |بیدار کردن ابلیس معاویه را  کی خیز وقت نمازست|
  block
    block |در خبر آمد که خال مؤمنان|
    block |خفته بد در قصر بر بستر ستان|
  block
    block |قصر را از اندرون در بسته بود|
    block |کز زیارتهای مردم خسته بود|
  block
    block |ناگهان مردی ورا بیدار کرد|
    block |چشم چون بگشاد پنهان گشت مرد|
  block
    block |گفت اندر قصر کس را ره نبود|
    block |کیست کین گستاخی و جرات نمود|
  block
    block |گرد برگشت و طلب کرد آن زمان|
    block |تا بیاید زان نهان گشته نشان|
  block
    block |او پس در مدبری را دید کو|
    block |در پس پرده نهان می‌کرد رو|
  block
    block |گفت هی تو کیستی نام تو چیست|
    block |گفت نامم فاش ابلیس شقیست|
  block
    block |گفت بیدارم چرا کردی بجد|
    block |راست گو با من مگو بر عکس و ضد|