
block |فضیلت حسرت خوردن آن مخلص بر فوت نماز  جماعت|
  block
    block |آن یکی می‌رفت در مسجد درون|
    block |مردم از مسجد همی‌آمد برون|
  block
    block |گشت پرسان که جماعت را چه بود|
    block |که ز مسجد می برون آیند زود|
  block
    block |آن یکی گفتش که پیغامبر نماز|
    block |با جماعت کرد و فارغ شد ز راز|
  block
    block |تو کجا در می‌روی ای مرد خام|
    block |چونک پیغامبر بدادست السلام|
  block
    block |گفت آه و دود از آن اه شد برون|
    block |آه او می‌داد از دل بوی خون|
  block
    block |آن یکی گفتا بده آن آه را|
    block |وین نماز من ترا بادا عطا|
  block
    block |گفت دادم آه و پذرفتم نماز|
    block |او ستد آن آه را با صد نیاز|
  block
    block |شب بخواب اندر بگفتش هاتفی|
    block |که خریدی آب حیوان و شفا|
  block
    block |حرمت این اختیار و این دخول|
    block |شد نماز جملهٔ خلقان قبول|