
block |دزدیدن مارگیر ماری را از مارگیری دیگر|
  block
    block |دزدکی از مارگیری مار برد|
    block |ز ابلهی آن را غنیمت می‌شمرد|
  block
    block |وا رهید آن مارگیر از زخم مار|
    block |مار کشت آن دزد او را زار زار|
  block
    block |مارگیرش دید پس بشناختش|
    block |گفت از جان مار من پرداختش|
  block
    block |در دعا می‌خواستی جانم ازو|
    block |کش بیابم مار بستانم ازو|
  block
    block |شکر حق را کان دعا مردود شد|
    block |من زیان پنداشتم آن سود شد|
  block
    block |بس دعاها کان زیانست و هلاک|
    block |وز کرم می‌نشنود یزدان پاک|