
block |باز تقریر کردن معاویه با ابلیس مکر او را|
  block
    block |گفت امیر او را که اینها راستست|
    block |لیک بخش تو ازینها کاستست|
  block
    block |صد هزاران را چو من تو ره زدی|
    block |حفره کردی در خزینه آمدی|
  block
    block |آتشی از تو نسوزم چاره نیست|
    block |کیست کز دست تو جامه‌ش پاره نیست|
  block
    block |طبعت ای آتش چو سوزانیدنیست|
    block |تا نسوزانی تو چیزی چاره نیست|
  block
    block |لعنت این باشد که سوزانت کند|
    block |اوستاد جمله دزدانت کند|
  block
    block |با خدا گفتی شنیدی روبرو|
    block |من چه باشم پیش مکرت ای عدو|
  block
    block |معرفتهای تو چون بانگ صفیر|
    block |بانگ مرغانست لیکن مرغ گیر|
  block
    block |صد هزاران مرغ را آن ره زدست|
    block |مرغ غره کشنایی آمدست|
  block
    block |در هوا چون بشنود بانگ صفیر|
    block |از هوا آید شود اینجا اسیر|
  block
    block |قوم نوح از مکر تو در نوحه‌اند|
    block |دل کباب و سینه شرحه شرحه‌اند|
  block
    block |عاد را تو باد دادی در جهان|
    block |در فکندی در عذاب و اندهان|
  block
    block |از تو بود آن سنگسار قوم لوط|
    block |در سیاهابه ز تو خوردند غوط|
  block
    block |مغز نمرود از تو آمد ریخته|
    block |ای هزاران فتنه‌ها انگیخته|
  block
    block |عقل فرعون ذکی فیلسوف|
    block |کور گشت از تو نیابید او وقوف|
  block
    block |بولهب هم از تو نااهلی شده|
    block |بوالحکم هم از تو بوجهلی شده|
  block
    block |ای برین شطرنج بهر یاد را|
    block |مات کرده صد هزار استاد را|
  block
    block |ای ز فرزین‌بندهای مشکلت|
    block |سوخته دلها سیه گشته دلت|
  block
    block |بحر مکری تو خلایق قطره‌ای|
    block |تو چو کوهی وین سلیمان ذره‌ای|
  block
    block |کی رهد از مکر تو ای مختصم|
    block |غرق طوفانیم الا من عصم|
  block
    block |بس ستارهٔ سعد از تو محترق|
    block |بس سپاه و جمع از تو مفترق|