
block |به حیلت در سخن آوردن سایل آن بزرگ را کی خود را دیوانه ساخته بود|
  block
    block |آن یکی می‌گفت خواهم عاقلی|
    block |مشورت آرم بدو در مشکلی|
  block
    block |آن یکی گفتش که اندر شهر ما|
    block |نیست عاقل جز که آن مجنون‌نما|
  block
    block |بر نیی گشته سواره نک فلان|
    block |می‌دواند در میان کودکان|
  block
    block |صاحب رایست و آتش‌پاره‌ای|
    block |آسمان قدرست و اخترباره‌ای|
  block
    block |فر او کروبیان را جان شدست|
    block |او درین دیوانگی پنهان شدست|
  block
    block |لیک هر دیوانه را جان نشمری|
    block |سر منه گوساله را چون سامری|
  block
    block |چون ولیی آشکارا با تو گفت|
    block |صد هزاران غیب و اسرار نهفت|
  block
    block |مر ترا آن فهم و آن دانش نبود|
    block |وا ندانستی تو سرگین را ز عود|
  block
    block |از جنون خود را ولی چون پرده ساخت|
    block |مر ورا ای کور کی خواهی شناخت|
  block
    block |گر ترا بازست آن دیدهٔ یقین|
    block |زیر هر سنگی یکی سرهنگ بین|
  block
    block |پیش آن چشمی که باز و رهبرست|
    block |هر گلیمی را کلیمی در برست|
  block
    block |مر ولی را هم ولی شهره کند|
    block |هر که را او خواست با بهره کند|
  block
    block |کس نداند از خرد او را شناخت|
    block |چونک او مر خویش را دیوانه ساخت|
  block
    block |چون بدزدد دزد بینایی ز کور|
    block |هیچ یابد دزد را او در عبور|
  block
    block |کور نشناسد که دزد او که بود|
    block |گرچه خود بر وی زند دزد عنود|
  block
    block |چون گزد سگ کور صاحب‌ژنده را|
    block |کی شناسد آن سگ درنده را|