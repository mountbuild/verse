
block |تتمهٔ حکایت خرس و آن ابله کی بر وفای او اعتماد کرده بود|
  block
    block |خرس هم از اژدها چون وا رهید|
    block |وآن کرم زان مرد مردانه بدید|
  block
    block |چون سگ اصحاب کهف آن خرس زار|
    block |شد ملازم در پی آن بردبار|
  block
    block |آن مسلمان سر نهاد از خستگی|
    block |خرس حارس گشت از دل‌بستگی|
  block
    block |آن یکی بگذشت و گفتش حال چیست|
    block |ای برادر مر ترا این خرس کیست|
  block
    block |قصه وا گفت و حدیث اژدها|
    block |گفت بر خرسی منه دل ابلها|
  block
    block |دوستی ابله بتر از دشمنیست|
    block |او بهر حیله که دانی راندنیست|
  block
    block |گفت والله از حسودی گفت این|
    block |ورنه خرسی چه نگری این مهر بین|
  block
    block |گفت مهر ابلهان عشوه‌ده است|
    block |این حسودی من از مهرش به است|
  block
    block |هی بیا با من بران این خرس را|
    block |خرس را مگزین مهل هم‌جنس را|
  block
    block |گفت رو رو کار خود کن ای حسود|
    block |گفت کارم این بد و رزقت نبود|
  block
    block |من کم از خرسی نباشم ای شریف|
    block |ترک او کن تا منت باشم حریف|
  block
    block |بر تو دل می‌لرزدم ز اندیشه‌ای|
    block |با چنین خرسی مرو در بیشه‌ای|
  block
    block |این دلم هرگز نلرزید از گزاف|
    block |نور حقست این نه دعوی و نه لاف|
  block
    block |مؤمنم ینظر بنور الله شده|
    block |هان و هان بگریز ازین آتشکده|
  block
    block |این همه گفت و به گوشش در نرفت|
    block |بدگمانی مرد سدیست زفت|
  block
    block |دست او بگرفت و دست از وی کشید|
    block |گفت رفتم چون نه‌ای یار رشید|
  block
    block |گفت رو بر من تو غمخواره مباش|
    block |بوالفضولا معرفت کمتر تراش|
  block
    block |باز گفتش من عدوی تو نیم|
    block |لطف باشد گر بیابی در پیم|
  block
    block |گفت خوابستم مرا بگذار و رو|
    block |گفت آخر یار را منقاد شو|
  block
    block |تا بخسپی در پناه عاقلی|
    block |در جوار دوستی صاحب‌دلی|
  block
    block |در خیال افتاد مرد از جد او|
    block |خشمگین شد زود گردانید رو|
  block
    block |کین مگر قصد من آمد خونیست|
    block |یا طمع دارد گدا و تونیست|
  block
    block |یا گرو بستست با یاران بدین|
    block |که بترساند مرا زین همنشین|
  block
    block |خود نیامد هیچ از خبث سرش|
    block |یک گمان نیک اندر خاطرش|
  block
    block |ظن نیکش جملگی بر خرس بود|
    block |او مگر مر خرس را هم‌جنس بود|
  block
    block |عاقلی را از سگی تهمت نهاد|
    block |خرس را دانست اهل مهر و داد|