
block |حلوا خریدن شیخ احمد خضرویه جهت غریمان بالهام حق تعالی|
  block
    block |بود شیخی دایما او وامدار|
    block |از جوامردی که بود آن نامدار|
  block
    block |ده هزاران وام کردی از مهان|
    block |خرج کردی بر فقیران جهان|
  block
    block |هم بوام او خانقاهی ساخته|
    block |جان و مال و خانقه در باخته|
  block
    block |وام او را حق ز هر جا می‌گزارد|
    block |کرد حق بهر خلیل از ریگ آرد|
  block
    block |گفت پیغامبر که در بازارها|
    block |دو فرشته می‌کنند ایدر دعا|
  block
    block |کای خدا تو منفقان را ده خلف|
    block |ای خدا تو ممسکان را ده تلف|
  block
    block |خاصه آن منفق که جان انفاق کرد|
    block |حلق خود قربانی خلاق کرد|
  block
    block |حلق پیش آورد اسمعیل‌وار|
    block |کارد بر حلقش نیارد کرد کار|
  block
    block |پس شهیدان زنده زین رویند و خوش|
    block |تو بدان قالب بمنگر گبروش|
  block
    block |چون خلف دادستشان جان بقا|
    block |جان ایمن از غم و رنج و شقا|
  block
    block |شیخ وامی سالها این کار کرد|
    block |می‌ستد می‌داد همچون پای‌مرد|
  block
    block |تخمها می‌کاشت تا روز اجل|
    block |تا بود روز اجل میر اجل|
  block
    block |چونک عمر شیخ در آخر رسید|
    block |در وجود خود نشان مرگ دید|
  block
    block |وام‌داران گرد او بنشسته جمع|
    block |شیخ بر خود خوش گدازان همچو شمع|
  block
    block |وام‌داران گشته نومید و ترش|
    block |درد دلها یار شد با درد شش|
  block
    block |شیخ گفت این بدگمانان را نگر|
    block |نیست حق را چار صد دینار زر|
  block
    block |کودکی حلوا ز بیرون بانگ زد|
    block |لاف حلوا بر امید دانگ زد|
  block
    block |شیخ اشارت کرد خادم را بسر|
    block |که برو آن جمله حلوا را بخر|
  block
    block |تا غریمان چونک آن حلوا خورند|
    block |یک زمانی تلخ در من ننگرند|
  block
    block |در زمان خادم برون آمد بدر|
    block |تا خرد او جمله حلوا را بزر|
  block
    block |گفت او را کوترو حلوا بچند|
    block |گفت کودک نیم دینار و ادند|
  block
    block |گفت نه از صوفیان افزون مجو|
    block |نیم دینارت دهم دیگر مگو|
  block
    block |او طبق بنهاد اندر پیش شیخ|
    block |تو ببین اسرار سر اندیش شیخ|
  block
    block |کرد اشارت با غریمان کین نوال|
    block |نک تبرک خوش خورید این را حلال|
  block
    block |چون طبق خالی شد آن کودک ستد|
    block |گفت دینارم بده ای با خرد|
  block
    block |شیخ گفتا از کجا آرم درم|
    block |وام دارم می‌روم سوی عدم|
  block
    block |کودک از غم زد طبق را بر زمین|
    block |ناله و گریه بر آورد و حنین|
  block
    block |می‌گریست از غبن کودک های های|
    block |کای مرا بشکسته بودی هر دو پای|
  block
    block |کاشکی من گرد گلخن گشتمی|
    block |بر در این خانقه نگذشتمی|
  block
    block |صوفیان طبل‌خوار لقمه‌جو|
    block |سگ‌دلان و همچو گربه روی‌شو|
  block
    block |از غریو کودک آنجا خیر و شر|
    block |گرد آمد گشت بر کودک حشر|
  block
    block |پیش شیخ آمد که ای شیخ درشت|
    block |تو یقین دان که مرا استاد کشت|
  block
    block |گر روم من پیش او دست تهی|
    block |او مرا بکشد اجازت می‌دهی|
  block
    block |وان غریمان هم بانکار و جحود|
    block |رو به شیخ آورده کین باری چه بود|
  block
    block |مال ما خوردی مظالم می‌بری|
    block |از چه بود این ظلم دیگر بر سری|
  block
    block |تا نماز دیگر آن کودک گریست|
    block |شیخ دیده بست و در وی ننگریست|
  block
    block |شیخ فارغ از جفا و از خلاف|
    block |در کشیده روی چون مه در لحاف|
  block
    block |با ازل خوش با اجل خوش شادکام|
    block |فارغ از تشنیع و گفت خاص و عام|
  block
    block |آنک جان در روی او خندد چو قند|
    block |از ترش‌رویی خلقش چه گزند|
  block
    block |آنک جان بوسه دهد بر چشم او|
    block |کی خورد غم از فلک وز خشم او|
  block
    block |در شب مهتاب مه را بر سماک|
    block |از سگان و وعوع ایشان چه باک|
  block
    block |سگ وظیفهٔ خود بجا می‌آورد|
    block |مه وظیفهٔ خود برخ می‌گسترد|
  block
    block |کارک خود می‌گزارد هر کسی|
    block |آب نگذارد صفا بهر خسی|
  block
    block |خس خسانه می‌رود بر روی آب|
    block |آب صافی می‌رود بی اضطراب|
  block
    block |مصطفی مه می‌شکافد نیم‌شب|
    block |ژاژ می‌خاید ز کینه بولهب|
  block
    block |آن مسیحا مرده زنده می‌کند|
    block |وان جهود از خشم سبلت می‌کند|
  block
    block |بانگ سگ هرگز رسد در گوش ماه|
    block |خاصه ماهی کو بود خاص اله|
  block
    block |می خورد شه بر لب جو تا سحر|
    block |در سماع از بانگ چغزان بی خبر|
  block
    block |هم شدی توزیع کودک دانگ چند|
    block |همت شیخ آن سخا را کرد بند|
  block
    block |تا کسی ندهد به کودک هیچ چیز|
    block |قوت پیران ازین بیش است نیز|
  block
    block |شد نماز دیگر آمد خادمی|
    block |یک طبق بر کف ز پیش حاتمی|
  block
    block |صاحب مالی و حالی پیش پیر|
    block |هدیه بفرستاد کز وی بد خبیر|
  block
    block |چارصد دینار بر گوشهٔ طبق|
    block |نیم دینار دگر اندر ورق|
  block
    block |خادم آمد شیخ را اکرام کرد|
    block |وان طبق بنهاد پیش شیخ فرد|
  block
    block |چون طبق را از غطا وا کرد رو|
    block |خلق دیدند آن کرامت را ازو|
  block
    block |آه و افغان از همه برخاست زود|
    block |کای سر شیخان و شاهان این چه بود|
  block
    block |این چه سرست این چه سلطانیست باز|
    block |ای خداوند خداوندان راز|
  block
    block |ما ندانستیم ما را عفو کن|
    block |بس پراکنده که رفت از ما سخن|
  block
    block |ما که کورانه عصاها می‌زنیم|
    block |لاجرم قندیلها را بشکنیم|
  block
    block |ما چو کران ناشنیده یک خطاب|
    block |هرزه گویان از قیاس خود جواب|
  block
    block |ما ز موسی پند نگرفتیم کو|
    block |گشت از انکار خضری زردرو|
  block
    block |با چنان چشمی که بالا می‌شتافت|
    block |نور چشمش آسمان را می‌شکافت|
  block
    block |کرده با چشمت تعصب موسیا|
    block |از حماقت چشم موش آسیا|
  block
    block |شیخ فرمود آن همه گفتار و قال|
    block |من بحل کردم شما را آن حلال|
  block
    block |سر این آن بود کز حق خواستم|
    block |لاجرم بنمود راه راستم|
  block
    block |گفت آن دینار اگر چه اندکست|
    block |لیک موقوف غریو کودکست|
  block
    block |تا نگرید کودک حلوا فروش|
    block |بحر رحمت در نمی‌آید به جوش|
  block
    block |ای برادر طفل طفل چشم تست|
    block |کام خود موقوف زاری دان درست|
  block
    block |گر همی‌خواهی که آن خلعت رسد|
    block |پس بگریان طفل دیده بر جسد|