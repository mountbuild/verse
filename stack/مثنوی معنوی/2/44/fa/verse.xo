
block |ترک کردن آن مرد ناصح بعد از مبالغهٔ پند مغرور خرس را|
  block
    block |آن مسلمان ترک ابله کرد و تفت|
    block |زیر لب لاحول گویان باز رفت|
  block
    block |گفت چون از جد و بندم وز جدال|
    block |در دل او پیش می‌زاید خیال|
  block
    block |پس ره پند و نصیحت بسته شد|
    block |امر اعرض عنهم پیوسته شد|
  block
    block |چون دوایت می‌فزاید درد پس|
    block |قصه با طالب بگو بر خوان عبس|
  block
    block |چونک اعمی طالب حق آمدست|
    block |بهر فقر او را نشاید سینه خست|
  block
    block |تو حریصی بر رشاد مهتران|
    block |تا بیاموزند عام از سروران|
  block
    block |احمدا دیدی که قومی از ملوک|
    block |مستمع گشتند گشتی خوش که بوک|
  block
    block |این رئیسان یار دین گردند خوش|
    block |بر عرب اینها سرند و بر حبش|
  block
    block |بگذرد این صیت از بصره و تبوک|
    block |زانک الناس علی دین الملوک|
  block
    block |زین سبب تو از ضریر مهتدی|
    block |رو بگردانیدی و تنگ آمدی|
  block
    block |کندرین فرصت کم افتد این مناخ|
    block |تو ز یارانی و وقت تو فراخ|
  block
    block |مزدحم می‌گردیم در وقت تنگ|
    block |این نصیحت می‌کنم نه از خشم و جنگ|
  block
    block |احمدا نزد خدا این یک ضریر|
    block |بهتر از صد قیصرست و صد وزیر|
  block
    block |یاد الناس معادن هین بیار|
    block |معدنی باشد فزون از صد هزار|
  block
    block |معدن لعل و عقیق مکتنس|
    block |بهترست از صد هزاران کان مس|
  block
    block |احمدا اینجا ندارد مال سود|
    block |سینه باید پر ز عشق و درد و دود|
  block
    block |اعمیی روشن‌دل آمد در مبند|
    block |پند او را ده که حق اوست پند|
  block
    block |گر دو سه ابله ترا منکر شدند|
    block |تلخ کی گردی چو هستی کان قند|
  block
    block |گر دو سه ابله ترا تهمت نهد|
    block |حق برای تو گواهی می‌دهد|
  block
    block |گفت از اقرار عالم فارغم|
    block |آنک حق باشد گواه او را چه غم|
  block
    block |گر خفاشی را ز خورشیدی خوریست|
    block |آن دلیل آمد که آن خورشید نیست|
  block
    block |نفرت خفاشکان باشد دلیل|
    block |که منم خورشید تابان جلیل|
  block
    block |گر گلابی را جعل راغب شود|
    block |آن دلیل ناگلابی می‌کند|
  block
    block |گر شود قلبی خریدار محک|
    block |در محکی‌اش در آید نقص و شک|
  block
    block |دزد شب خواهد نه روز این را بدان|
    block |شب نیم روزم که تابم در جهان|
  block
    block |فارقم فاروقم و غلبیروار|
    block |تا که که از من نمی‌یابد گذار|
  block
    block |آرد را پیدا کنم من از سبوس|
    block |تا نمایم کین نقوشست آن نفوس|
  block
    block |من چو میزان خدایم در جهان|
    block |وا نمایم هر سبک را از گران|
  block
    block |گاو را داند خدا گوساله‌ای|
    block |خر خریداری و در خور کاله‌ای|
  block
    block |من نه گاوم تا که گوسالم خرد|
    block |من نه خارم که اشتری از من چرد|
  block
    block |او گمان دارد که با من جور کرد|
    block |بلک از آیینهٔ من روفت گرد|