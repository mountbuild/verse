
block |قصهٔ تیراندازی و ترسیدن او از سواری کی در بیشه می‌رفت|
  block
    block |یک سواری با سلاح و بس مهیب|
    block |می‌شد اندر بیشه بر اسپی نجیب|
  block
    block |تیراندازی بحکم او را بدید|
    block |پس ز خوف او کمان را در کشید|
  block
    block |تا زند تیری سوارش بانگ زد|
    block |من ضعیفم گرچه زفتستم جسد|
  block
    block |هان و هان منگر تو در زفتی من|
    block |که کمم در وقت جنگ از پیرزن|
  block
    block |گفت رو که نیک گفتی ورنه نیش|
    block |بر تو می‌انداختم از ترس خویش|
  block
    block |بس کسان را کلت پیگار کشت|
    block |بی رجولیت چنان تیغی به مشت|
  block
    block |گر بپوشی تو سلاح رستمان|
    block |رفت جانت چون نباشی مرد آن|
  block
    block |جان سپر کن تیغ بگذار ای پسر|
    block |هر که بی سر بود ازین شه برد سر|
  block
    block |آن سلاحت حیله و مکر توست|
    block |هم ز تو زایید و هم جان تو خست|
  block
    block |چون نکردی هیچ سودی زین حیل|
    block |ترک حیلت کن که پیش آید دول|
  block
    block |چون یکی لحظه نخوردی بر ز فن|
    block |ترک فن گو می‌طلب رب المنن|
  block
    block |چون مبارک نیست بر تو این علوم|
    block |خویشتن گولی کن و بگذر ز شوم|
  block
    block |چون ملایک گو که لا علم لنا|
    block |یا الهی غیر ما علمتنا|