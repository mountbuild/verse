
block |فریفتن منافقان پیغامبر را علیه السلام تا به مسجد ضرارش برند|
  block
    block |بر رسول حق فسونها خواندند|
    block |رخش دستان و حیل می‌راندند|
  block
    block |آن رسول مهربان رحم‌کیش|
    block |جز تبسم جز بلی ناورد پیش|
  block
    block |شکرهای آن جماعت یاد کرد|
    block |در اجابت قاصدان را شاد کرد|
  block
    block |می‌نمود آن مکر ایشان پیش او|
    block |یک به یک زان سان که اندر شیر مو|
  block
    block |موی را نادیده می‌کرد آن لطیف|
    block |شیر را شاباش می‌گفت آن ظریف|
  block
    block |صد هزاران موی مکر و دمدمه|
    block |چشم خوابانید آن دم زان همه|
  block
    block |راست می‌فرمود آن بحر کرم|
    block |بر شما من از شما مشفق‌ترم|
  block
    block |من نشسته بر کنار آتشی|
    block |با فروغ و شعلهٔ بس ناخوشی|
  block
    block |همچو پروانه شما آن سو دوان|
    block |هر دو دست من شده پروانه‌ران|
  block
    block |چون بر آن شد تا روان گردد رسول|
    block |غیرت حق بانگ زد مشنو ز غول|
  block
    block |کین خبیثان مکر و حیلت کرده‌اند|
    block |جمله مقلوبست آنچ آورده‌اند|
  block
    block |قصد ایشان جز سیه‌رویی نبود|
    block |خیر دین کی جست ترسا و جهود|
  block
    block |مسجدی بر جسر دوزخ ساختند|
    block |با خدا نرد دغاها باختند|
  block
    block |قصدشان تفریق اصحاب رسول|
    block |فضل حق را کی شناسد هر فضول|
  block
    block |تا جهودی را ز شام اینجا کشند|
    block |که بوعظ او جهودان سرخوشند|
  block
    block |گفت پیغامبر که آری لیک ما|
    block |بر سر راهیم و بر عزم غزا|
  block
    block |زین سفر چون باز گردم آنگهان|
    block |سوی آن مسجد روان گردم روان|
  block
    block |دفعشان گفت و به سوی غزو تاخت|
    block |با دغایان از دغا نردی بباخت|
  block
    block |چون بیامد از غزا باز آمدند|
    block |چنگ اندر وعدهٔ ماضی زدند|
  block
    block |گفت حقش ای پیمبر فاش گو|
    block |عذر را ور جنگ باشد باش گو|
  block
    block |گفتشان بس بد درون و دشمنید|
    block |تا نگویم رازهاتان تن زنید|
  block
    block |چون نشانی چند از اسرارشان|
    block |در بیان آورد بد شد کارشان|
  block
    block |قاصدان زو باز گشتند آن زمان|
    block |حاش لله حاش لله دم‌زنان|
  block
    block |هر منافق مصحفی زیر بغل|
    block |سوی پیغامبر بیاورد از دغل|
  block
    block |بهر سوگندان که ایمان جنتیست|
    block |زانک سوگند آن کژان را سنتیست|
  block
    block |چون ندارد مرد کژ در دین وفا|
    block |هر زمانی بشکند سوگند را|
  block
    block |راستان را حاجت سوگند نیست|
    block |زانک ایشان را دو چشم روشنیست|
  block
    block |نقض میثاق و عهود از احمقیست|
    block |حفظ ایمان و وفاکار تقیست|
  block
    block |گفت پیغامبر که سوگند شما|
    block |راست گیرم یا که سوگند خدا|
  block
    block |باز سوگندی دگر خوردند قوم|
    block |مصحف اندر دست و بر لب مهر صوم|
  block
    block |که بحق این کلام پاک راست|
    block |کان بنای مسجد از بهر خداست|
  block
    block |اندر آنجا هیچ حیله و مکر نیست|
    block |اندر آنجا ذکر و صدق و یاربیست|
  block
    block |گفت پیغامبر که آواز خدا|
    block |می‌رسد در گوش من همچون صدا|
  block
    block |مهر بر گوش شما بنهاد حق|
    block |تا به آواز خدا نارد سبق|
  block
    block |نک صریح آواز حق می‌آیدم|
    block |همچو صاف از درد می‌پالایدم|
  block
    block |همچنانک موسی از سوی درخت|
    block |بانگ حق بشنید کای مسعودبخت|
  block
    block |از درخت انی انا الله می‌شنید|
    block |با کلام انوار می‌آمد پدید|
  block
    block |چون ز نور وحی در می‌ماندند|
    block |باز نو سوگندها می‌خواندند|
  block
    block |چون خدا سوگند را خواند سپر|
    block |کی نهد اسپر ز کف پیگارگر|
  block
    block |باز پیغامبر به تکذیب صریح|
    block |قد کذبتم گفت با ایشان فصیح|