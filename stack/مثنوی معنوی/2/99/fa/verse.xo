
block |گفتن عایشه رضی الله عنها مصطفی را علیه السلام کی تو بی مصلی بهر جا نماز می‌کنی چونست|
  block
    block |عایشه روزی به پیغامبر بگفت|
    block |یا رسول الله تو پیدا و نهفت|
  block
    block |هر کجا یابی نمازی می‌کنی|
    block |می‌دود در خانه ناپاک و دنی|
  block
    block |گرچه می‌دانی که هر طفل پلید|
    block |کرد مستعمل بهر جا که رسید|
  block
    block |گفت پیغامبر که از بهر مهان|
    block |حق نجس را پاک گرداند بدان|
  block
    block |سجده‌گاهم را از آن رو لطف حق|
    block |پاک گردانید تا هفتم طبق|
  block
    block |هان و هان ترک حسد کن با شهان|
    block |ور نه ابلیسی شوی اندر جهان|
  block
    block |کو اگر زهری خورد شهدی شود|
    block |تو اگر شهدی خوری زهری بود|
  block
    block |کو بدل گشت و بدل شد کار او|
    block |لطف گشت و نور شد هر نار او|
  block
    block |قوت حق بود مر بابیل را|
    block |ور نه مرغی چون کشد مر پیل را|
  block
    block |لشکری را مرغکی چندی شکست|
    block |تا بدانی کان صلابت از حقست|
  block
    block |گر ترا وسواس آید زین قبیل|
    block |رو بخوان تو سورهٔ اصحاب فیل|
  block
    block |ور کنی با او مری و همسری|
    block |کافرم دان گر تو زیشان سر بری|