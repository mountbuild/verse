
block |بیان حال خودپرستان و ناشکران در نعمت وجود انبیا و اولیا علیهم السلام|
  block
    block |هر که زیشان گفت از عیب و گناه|
    block |وز دل چون سنگ وز جان سیاه|
  block
    block |وز سبک‌داری فرمانهای او|
    block |وز فراغت از غم فردای او|
  block
    block |وز هوس وز عشق این دنیای دون|
    block |چون زنان مر نفس را بودن زبون|
  block
    block |وان فرار از نکته‌های ناصحان|
    block |وان رمیدن از لقای صالحان|
  block
    block |با دل و با اهل دل بیگانگی|
    block |با شهان تزویر و روبه‌شانگی|
  block
    block |سیر چشمان را گدا پنداشتن|
    block |از حسدشان خفیه دشمن داشتن|
  block
    block |گر پذیرد چیز تو گویی گداست|
    block |ورنه گویی زرق و مکرست و دغاست|
  block
    block |گر در آمیزد تو گویی طامعست|
    block |ورنی گویی در تکبر مولعست|
  block
    block |یا منافق‌وار عذر آری که من|
    block |مانده‌ام در نفقهٔ فرزند و زن|
  block
    block |نه مرا پروای سر خاریدنست|
    block |نه مرا پروای دین ورزیدنست|
  block
    block |ای فلان ما را بهمت یاد دار|
    block |تا شویم از اولیا پایان کار|
  block
    block |این سخن نی هم ز درد و سوز گفت|
    block |خوابناکی هرزه گفت و باز خفت|
  block
    block |هیچ چاره نیست از قوت عیال|
    block |از بن دندان کنم کسپ حلال|
  block
    block |چه حلال ای گشته از اهل ضلال|
    block |غیر خون تو نمی‌بینم حلال|
  block
    block |از خدا چاره‌ستش و از قوت نی|
    block |چاره‌ش است از دین و از طاغوت نی|
  block
    block |ای که صبرت نیست از دنیای دون|
    block |صبر چون داری ز نعم الماهدون|
  block
    block |ای که صبرت نیست از ناز و نعیم|
    block |صبر چون داری از الله کریم|
  block
    block |ای که صبرت نیست از پاک و پلید|
    block |صبر چون داری از آن کین آفرید|
  block
    block |کو خلیلی کو برون آمد ز غار|
    block |گفت هذا رب هان کو کردگار|
  block
    block |من نخواهم در دو عالم بنگریست|
    block |تا نبینم این دو مجلس آن کیست|
  block
    block |بی تماشای صفتهای خدا|
    block |گر خورم نان در گلو ماند مرا|
  block
    block |چون گوارد لقمه بی دیدار او|
    block |بی تماشای گل و گلزار او|
  block
    block |جز بر اومید خدا زین آب و خور|
    block |کی خورد یک لحظه غیر گاو و خر|
  block
    block |آنک کالانعام بد بل هم اضل|
    block |گرچه پر مکرست آن گنده‌بغل|
  block
    block |مکر او سرزیر و او سرزیر شد|
    block |روزگارک برد و روزش دیر شد|
  block
    block |فکرگاهش کند شد عقلش خرف|
    block |عمر شد چیزی ندارد چون الف|
  block
    block |آنچ می‌گوید درین اندیشه‌ام|
    block |آن هم از دستان آن نفسست هم|
  block
    block |وآنچ می‌گوید غفورست و رحیم|
    block |نیست آن جز حیلهٔ نفس لیم|
  block
    block |ای ز غم مرده که دست از نان تهیست|
    block |چون غفورست و رحیم این ترس چیست|