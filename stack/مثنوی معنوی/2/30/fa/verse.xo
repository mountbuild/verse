
block |امتحان کردن خواجهٔ لقمان زیرکی لقمان را|
  block
    block |نی که لقمان را که بندهٔ پاک بود|
    block |روز و شب در بندگی چالاک بود|
  block
    block |خواجه‌اش می‌داشتی در کار پیش|
    block |بهترش دیدی ز فرزندان خویش|
  block
    block |زانک لقمان گرچه بنده‌زاد بود|
    block |خواجه بود و از هوا آزاد بود|
  block
    block |گفت شاهی شیخ را اندر سخن|
    block |چیزی از بخشش ز من درخواست کن|
  block
    block |گفت ای شه شرم ناید مر ترا|
    block |که چنین گویی مرا زین برتر آ|
  block
    block |من دو بنده دارم و ایشان حقیر|
    block |وآن دو بر تو حاکمانند و امیر|
  block
    block |گفت شه آن دو چه‌اند این زلتست|
    block |گفت آن یک خشم و دیگر شهوتست|
  block
    block |شاه آن دان کو ز شاهی فارغست|
    block |بی مه و خورشید نورش بازغست|
  block
    block |مخزن آن دارد که مخزن ذات اوست|
    block |هستی او دارد که با هستی عدوست|
  block
    block |خواجهٔ لقمان بظاهر خواجه‌وش|
    block |در حقیقت بنده لقمان خواجه‌اش|
  block
    block |در جهان بازگونه زین بسیست|
    block |در نظرشان گوهری کم از خسیست|
  block
    block |مر بیابان را مفازه نام شد|
    block |نام و رنگی عقلشان را دام شد|
  block
    block |یک گره را خود معرف جامه است|
    block |در قبا گویند کو از عامه است|
  block
    block |یک گره را ظاهر سالوس زهد|
    block |نور باید تا بود جاسوس زهد|
  block
    block |نور باید پاک از تقلید و غول|
    block |تا شناسد مرد را بی فعل و قول|
  block
    block |در رود در قلب او از راه عقل|
    block |نقد او بیند نباشد بند نقل|
  block
    block |بندگان خاص علام الغیوب|
    block |در جهان جان جواسیس القلوب|
  block
    block |در درون دل در آید چون خیال|
    block |پیش او مکشوف باشد سر حال|
  block
    block |در تن گنجشک چیست از برگ و ساز|
    block |که شود پوشیده آن بر عقل باز|
  block
    block |آنک واقف گشت بر اسرار هو|
    block |سر مخلوقات چه بود پیش او|
  block
    block |آنک بر افلاک رفتارش بود|
    block |بر زمین رفتن چه دشوارش بود|
  block
    block |در کف داود کاهن گشت موم|
    block |موم چه بود در کف او ای ظلوم|
  block
    block |بود لقمان بنده‌شکلی خواجه‌ای|
    block |بندگی بر ظاهرش دیباجه‌ای|
  block
    block |چون رود خواجه به جای ناشناس|
    block |در غلام خویش پوشاند لباس|
  block
    block |او بپوشد جامه‌های آن غلام|
    block |مر غلام خویش را سازد امام|
  block
    block |در پیش چون بندگان در ره شود|
    block |تا نباید زو کسی آگه شود|
  block
    block |گوید ای بنده تو رو بر صدر شین|
    block |من بگیرم کفش چون بندهٔ کهین|
  block
    block |تو درشتی کن مرا دشنام ده|
    block |مر مرا تو هیچ توقیری منه|
  block
    block |ترک خدمت خدمت تو داشتم|
    block |تا به غربت تخم حیلت کاشتم|
  block
    block |خواجگان این بندگیها کرده‌اند|
    block |تا گمان آید که ایشان بنده‌اند|
  block
    block |چشم‌پر بودند و سیر از خواجگی|
    block |کارها را کرده‌اند آمادگی|
  block
    block |وین غلامان هوا بر عکس آن|
    block |خویشتن بنموده خواجهٔ عقل و جان|
  block
    block |آید از خواجه ره افکندگی|
    block |ناید از بنده به غیر بندگی|
  block
    block |پس از آن عالم بدین عالم چنان|
    block |تعبیتها هست بر عکس این بدان|
  block
    block |خواجهٔ لقمان ازین حال نهان|
    block |بود واقف دیده بود از وی نشان|
  block
    block |راز می‌دانست و خوش می‌راند خر|
    block |از برای مصلحت آن راه‌بر|
  block
    block |مر ورا آزاد کردی از نخست|
    block |لیک خشنودی لقمان را بجست|
  block
    block |زانک لقمان را مراد این بود تا|
    block |کس نداند سر آن شیر و فتی|
  block
    block |چه عجب گر سر ز بد پنهان کنی|
    block |این عجب که سر ز خود پنهان کنی|
  block
    block |کار پنهان کن تو از چشمان خود|
    block |تا بود کارت سلیم از چشم بد|
  block
    block |خویش را تسلیم کن بر دام مزد|
    block |وانگه از خود بی ز خود چیزی بدزد|
  block
    block |می‌دهند افیون به مرد زخم‌مند|
    block |تا که پیکان از تنش بیرون کنند|
  block
    block |وقت مرگ از رنج او را می‌درند|
    block |او بدان مشغول شد جان می‌برند|
  block
    block |چون به هر فکری که دل خواهی سپرد|
    block |از تو چیزی در نهان خواهند برد|
  block
    block |پس بدان مشغول شو کان بهترست|
    block |تا ز تو چیزی برد کان کهترست|
  block
    block |هرچه تحصیلی کنی ای معتنی|
    block |می در آید دزد از آن سو کایمنی|
  block
    block |بار بازرگان چو در آب اوفتد|
    block |دست اندر کالهٔ بهتر زند|
  block
    block |چونک چیزی فوت خواهد شد در آب|
    block |ترک کمتر گوی و بهتر را بیاب|