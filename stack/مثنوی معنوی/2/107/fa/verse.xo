
block |جواب اشکال|
  block
    block |این بداند کانک اهل خاطرست|
    block |غایب آفاق او را حاضرست|
  block
    block |پیش مریم حاضر آید در نظر|
    block |مادر یحیی که دورست از بصر|
  block
    block |دیده‌ها بسته ببیند دوست را|
    block |چون مشبک کرده باشد پوست را|
  block
    block |ور ندیدش نه از برون نه از اندرون|
    block |از حکایت گیر معنی ای زبون|
  block
    block |نی چنان کافسانه‌ها بشنیده بود|
    block |همچو شین بر نقش آن چفسیده بود|
  block
    block |تا همی‌گفت آن کلیله بی‌زبان|
    block |چون سخن نوشد ز دمنه بی بیان|
  block
    block |ور بدانستند لحن همدگر|
    block |فهم آن چون مرد بی نطقی بشر|
  block
    block |در میان شیر و گاو آن دمنه چون|
    block |شد رسول و خواند بر هر دو فسون|
  block
    block |چون وزیر شیر شد گاو نبیل|
    block |چون ز عکس ماه ترسان گشت پیل|
  block
    block |این کلیله و دمنه جمله افتراست|
    block |ورنه کی با زاغ لک‌لک را مریست|
  block
    block |ای برادر قصه چون پیمانه‌ایست|
    block |معنی اندر وی مثال دانه‌ایست|
  block
    block |دانهٔ معنی بگیرد مرد عقل|
    block |ننگرد پیمانه را گر گشت نقل|
  block
    block |ماجرای بلبل و گل گوش دار|
    block |گر چه گفتی نیست آنجا آشکار|