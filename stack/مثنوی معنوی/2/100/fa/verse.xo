
block |کشیدن موش مهار شتر را و معجب  شدن موش در خود|
  block
    block |موشکی در کف مهار اشتری|
    block |در ربود و شد روان او از مری|
  block
    block |اشتر از چستی که با او شد روان|
    block |موش غره شد که هستم پهلوان|
  block
    block |بر شتر زد پرتو اندیشه‌اش|
    block |گفت بنمایم ترا تو باش خوش|
  block
    block |تا بیامد بر لب جوی بزرگ|
    block |کاندرو گشتی زبون پیل سترگ|
  block
    block |موش آنجا ایستاد و خشک گشت|
    block |گفت اشتر ای رفیق کوه و دشت|
  block
    block |این توقف چیست حیرانی چرا|
    block |پا بنه مردانه اندر جو در آ|
  block
    block |تو قلاوزی و پیش‌آهنگ من|
    block |درمیان ره مباش و تن مزن|
  block
    block |گفت این آب شگرفست و عمیق|
    block |من همی‌ترسم ز غرقاب ای رفیق|
  block
    block |گفت اشتر تا ببینم حد آب|
    block |پا درو بنهاد آن اشتر شتاب|
  block
    block |گفت تا زانوست آب ای کور موش|
    block |از چه حیران گشتی و رفتی ز هوش|
  block
    block |گفت مور تست و ما را اژدهاست|
    block |که ز زانو تا به زانو فرقهاست|
  block
    block |گر ترا تا زانو است ای پر هنر|
    block |مر مرا صد گز گذشت از فرق سر|
  block
    block |گفت گستاخی مکن بار دگر|
    block |تا نسوزد جسم و جانت زین شرر|
  block
    block |تو مری با مثل خود موشان بکن|
    block |با شتر مر موش را نبود سخن|
  block
    block |گفت توبه کردم از بهر خدا|
    block |بگذران زین آب مهلک مر مرا|
  block
    block |رحم آمد مر شتر را گفت هین|
    block |برجه و بر کودبان من نشین|
  block
    block |این گذشتن شد مسلم مر مرا|
    block |بگذرانم صد هزاران چون ترا|
  block
    block |چون پیمبر نیستی پس رو به راه|
    block |تا رسی از چاه روزی سوی جاه|
  block
    block |تو رعیت باش چون سلطان نه‌ای|
    block |خود مران چون مرد کشتیبان نه‌ای|
  block
    block |چون نه‌ای کامل دکان تنها مگیر|
    block |دست‌خوش می‌باش تا گردی خمیر|
  block
    block |انصتوا را گوش کن خاموش باش|
    block |چون زبان حق نگشتی گوش باش|
  block
    block |ور بگویی شکل استفسار گو|
    block |با شهنشاهان تو مسکین‌وار گو|
  block
    block |ابتدای کبر و کین از شهوتست|
    block |راسخی شهوتت از عادتست|
  block
    block |چون ز عادت گشت محکم خوی بد|
    block |خشم آید بر کسی کت واکشد|
  block
    block |چونک تو گل‌خوار گشتی هر ک او|
    block |واکشد از گل ترا باشد عدو|
  block
    block |بت‌پرستان چونک گرد بت تنند|
    block |مانعان راه خود را دشمن‌اند|
  block
    block |چونک کرد ابلیس خو با سروری|
    block |دید آدم را حقیر او از خری|
  block
    block |که به از من سروری دیگر بود|
    block |تا که او مسجود چون من کس شود|
  block
    block |سروری زهرست جز آن روح را|
    block |کو بود تریاق‌لانی ز ابتدا|
  block
    block |کوه اگر پر مار شد باکی مدار|
    block |کو بود اندر درون تریاق‌زار|
  block
    block |سروری چون شد دماغت را ندیم|
    block |هر که بشکستت شود خصم قدیم|
  block
    block |چون خلاف خوی تو گوید کسی|
    block |کینه‌ها خیزد ترا با او بسی|
  block
    block |که مرا از خوی من بر می‌کند|
    block |خویش را بر من چو سرور می‌کند|
  block
    block |چون نباشد خوی بد سرکش درو|
    block |کی فروزد از خلاف آتش درو|
  block
    block |با مخالف او مدارایی کند|
    block |در دل او خویش را جایی کند|
  block
    block |زانک خوی بد نگشتست استوار|
    block |مور شهوت شد ز عادت همچو مار|
  block
    block |مار شهوت را بکش در ابتلا|
    block |ورنه اینک گشت مارت اژدها|
  block
    block |لیک هر کس مور بیند مار خویش|
    block |تو ز صاحب‌دل کن استفسار خویش|
  block
    block |تا نشد زر مس نداند من مسم|
    block |تا نشد شه دل نداند مفلسم|
  block
    block |خدمت اکسیر کن مس‌وار تو|
    block |جور می‌کش ای دل از دلدار تو|
  block
    block |کیست دلدار اهل دل نیکو بدان|
    block |که چو روز و شب جهانند از جهان|
  block
    block |عیب کم گو بندهٔ الله را|
    block |متهم کم کن به دزدی شاه را|