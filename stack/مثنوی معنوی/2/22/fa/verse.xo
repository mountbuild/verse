
block |براه کردن شاه یکی را از آن دو غلام و ازین دیگر پرسیدن|
  block
    block |آن غلامک را چو دید اهل ذکا|
    block |آن دگر را کرد اشارت که بیا|
  block
    block |کاف رحمت گفتمش تصغیر نیست|
    block |جد گود فرزندکم تحقیر نیست|
  block
    block |چون بیامد آن دوم در پیش شاه|
    block |بود او گنده‌دهان دندان سیاه|
  block
    block |گرچه شه ناخوش شد از گفتار او|
    block |جست و جویی کرد هم ز اسرار او|
  block
    block |گفت با این شکل و این گند دهان|
    block |دور بنشین لیک آن سوتر مران|
  block
    block |که تو اهل نامه و رقعه بدی|
    block |نه جلیس و یار و هم‌بقعه بدی|
  block
    block |تا علاج آن دهان تو کنیم|
    block |تو حبیب و ما طبیب پر فنیم|
  block
    block |بهر کیکی نو گلیمی سوختن|
    block |نیست لایق از تو دیده دوختن|
  block
    block |با همه بنشین دو سه دستان بگو|
    block |تا ببینم صورت عقلت نکو|
  block
    block |آن ذکی را پس فرستاد او به کار|
    block |سوی حمامی که رو خود را بخار|
  block
    block |وین دگر را گفت خه تو زیرکی|
    block |صد غلامی در حقیقت نه یکی|
  block
    block |آن نه‌ای که خواجه‌تاش تو نمود|
    block |از تو ما را سرد می‌کرد آن حسود|
  block
    block |گفت او دزد و کژست و کژنشین|
    block |حیز و نامرد و چنینست و چنین|
  block
    block |گفت پیوسته بدست او راست‌گو|
    block |راست‌گویی من ندیدستم چو او|
  block
    block |راست‌گویی در نهادش خلقتیست|
    block |هرچه گوید من نگویم آن تهیست|
  block
    block |کژ ندانم آن نکواندیش را|
    block |متهم دارم وجود خویش را|
  block
    block |باشد او در من ببیند عیبها|
    block |من نبینم در وجود خود شها|
  block
    block |هر کسی گر عیب خود دیدی ز پیش|
    block |کی بدی فارغ وی از اصلاح خویش|
  block
    block |غافل‌اند این خلق از خود ای پدر|
    block |لاجرم گویند عیب همدگر|
  block
    block |من نبینم روی خود را ای شمن|
    block |من ببینم روی تو تو روی من|
  block
    block |آنکسی که او ببیند روی خویش|
    block |نور او از نور خلقانست بیش|
  block
    block |گر بیمرد دید او باقی بود|
    block |زانک دیدش دید خلاقی بود|
  block
    block |نور حسی نبود آن نوری که او|
    block |روی خود محسوس بیند پیش رو|
  block
    block |گفت اکنون عیبهای او بگو|
    block |آنچنان که گفت او از عیب تو|
  block
    block |تا بدانم که تو غمخوار منی|
    block |کدخدای ملکت و کار منی|
  block
    block |گفت ای شه من بگویم عیبهاش|
    block |گرچه هست او مر مرا خوش خواجه‌تاش|
  block
    block |عیب او مهر و وفا و مردمی|
    block |عیب او صدق و ذکا و همدمی|
  block
    block |کمترین عیبش جوامردی و داد|
    block |آن جوامردی که جان را هم بداد|
  block
    block |صد هزاران جان خدا کرده پدید|
    block |چه جوامردی بود کان را ندید|
  block
    block |ور بدیدی کی بجان بخلش بدی|
    block |بهر یک جان کی چنین غمگین شدی|
  block
    block |بر لب جو بخل آب آن را بود|
    block |کو ز جوی آب نابینا بود|
  block
    block |گفت پیغامبر که هر که از یقین|
    block |داند او پاداش خود در یوم دین|
  block
    block |که یکی را ده عوض می‌آیدش|
    block |هر زمان جودی دگرگون زایدش|
  block
    block |جود جمله از عوضها دیدنست|
    block |پس عوض دیدن ضد ترسیدنست|
  block
    block |بخل نادیدن بود اعواض را|
    block |شاد دارد دید در خواض را|
  block
    block |پس بعالم هیچ کس نبود بخیل|
    block |زانک کس چیزی نبازد بی بدیل|
  block
    block |پس سخا از چشم آمد نه ز دست|
    block |دید دارد کار جز بینا نرست|
  block
    block |عیب دیگر این که خودبین نیست او|
    block |هست او در هستی خود عیب‌جو|
  block
    block |عیب‌گوی و عیب‌جوی خود بدست|
    block |با همه نیکو و با خود بد بدست|
  block
    block |گفت شه جلدی مکن در مدح یار|
    block |مدح خود در ضمن مدح او میار|
  block
    block |زانک من در امتحان آرم ورا|
    block |شرمساری آیدت در ما ورا|