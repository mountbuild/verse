
block |فرمودن والی آن مرد را کی این خاربن را کی نشانده‌ای بر سر راه بر کن|
  block
    block |همچو آن شخص درشت خوش‌سخن|
    block |در میان ره نشاند او خاربن|
  block
    block |ره گذریانش ملامت‌گر شدند|
    block |پس بگفتندش بکن این را نکند|
  block
    block |هر دمی آن خاربن افزون شدی|
    block |پای خلق از زخم آن پر خون شدی|
  block
    block |جامه‌های خلق بدریدی ز خار|
    block |پای درویشان بخستی زار زار|
  block
    block |چون بجد حاکم بدو گفت این بکن|
    block |گفت آری بر کنم روزیش من|
  block
    block |مدتی فردا و فردا وعده داد|
    block |شد درخت خار او محکم نهاد|
  block
    block |گفت روزی حاکمش ای وعده کژ|
    block |پیش آ در کار ما واپس مغژ|
  block
    block |گفت الایام یا عم بیننا|
    block |گفت عجل لا تماطل دیننا|
  block
    block |تو که می‌گویی که فردا این بدان|
    block |که بهر روزی که می‌آید زمان|
  block
    block |آن درخت بد جوان‌تر می‌شود|
    block |وین کننده پیر و مضطر می‌شود|
  block
    block |خاربن در قوت و برخاستن|
    block |خارکن در پیری و در کاستن|
  block
    block |خاربن هر روز و هر دم سبز و تر|
    block |خارکن هر روز زار و خشک تر|
  block
    block |او جوان‌تر می‌شود تو پیرتر|
    block |زود باش و روزگار خود مبر|
  block
    block |خاربن دان هر یکی خوی بدت|
    block |بارها در پای خار آخر زدت|
  block
    block |بارها از خوی خود خسته شدی|
    block |حس نداری سخت بی‌حس آمدی|
  block
    block |گر ز خسته گشتن دیگر کسان|
    block |که ز خلق زشت تو هست آن رسان|
  block
    block |غافلی باری ز زخم خود نه‌ای|
    block |تو عذاب خویش و هر بیگانه‌ای|
  block
    block |یا تبر بر گیر و مردانه بزن|
    block |تو علی‌وار این در خیبر بکن|
  block
    block |یا به گلبن وصل کن این خار را|
    block |وصل کن با نار نور یار را|
  block
    block |تا که نور او کشد نار ترا|
    block |وصل او گلشن کند خار ترا|
  block
    block |تو مثال دوزخی او مؤمنست|
    block |کشتن آتش به مؤمن ممکنست|
  block
    block |مصطفی فرمود از گفت جحیم|
    block |کو بممن لابه‌گر گردد ز بیم|
  block
    block |گویدش بگذر ز من ای شاه زود|
    block |هین که نورت سوز نارم را ربود|
  block
    block |پس هلاک نار نور مؤمنست|
    block |زانک بی ضد دفع ضد لا یمکنست|
  block
    block |نار ضد نور باشد روز عدل|
    block |کان ز قهر انگیخته شد این ز فضل|
  block
    block |گر همی خواهی تو دفع شر نار|
    block |آب رحمت بر دل آتش گمار|
  block
    block |چشمهٔ آن آب رحمتمؤمنست|
    block |آب حیوان روح پاک محسنست|
  block
    block |بس گریزانست نفس تو ازو|
    block |زانک تو از آتشی او آب خو|
  block
    block |ز آب آتش زان گریزان می‌شود|
    block |کآتشش از آب ویران می‌شود|
  block
    block |حس و فکر تو همه از آتشست|
    block |حس شیخ و فکر او نور خوشست|
  block
    block |آب نور او چو بر آتش چکد|
    block |چک چک از آتش بر آید برجهد|
  block
    block |چون کند چک‌چک تو گویش مرگ و درد|
    block |تا شود این دوزخ نفس تو سرد|
  block
    block |تا نسوزد او گلستان ترا|
    block |تا نسوزد عدل و احسان ترا|
  block
    block |بعد از آن چیزی که کاری بر دهد|
    block |لاله و نسرین و سیسنبر دهد|
  block
    block |باز پهنا می‌رویم از راه راست|
    block |باز گرد ای خواجه راه ما کجاست|
  block
    block |اندر آن تقریر بودیم ای حسود|
    block |که خرت لنگست و منزل دور زود|
  block
    block |سال بیگه گشت وقت کشت نی|
    block |جز سیه‌رویی و فعل زشت نی|
  block
    block |کرم در بیخ درخت تن فتاد|
    block |بایدش بر کند و در آتش نهاد|
  block
    block |هین و هین ای راه‌رو بیگاه شد|
    block |آفتاب عمر سوی چاه شد|
  block
    block |این دو روزک را که زورت هست زود|
    block |پیر افشانی بکن از راه جود|
  block
    block |این قدر تخمی که ماندستت بباز|
    block |تا بروید زین دو دم عمر دراز|
  block
    block |تا نمردست این چراغ با گهر|
    block |هین فتیلش ساز و روغن زودتر|
  block
    block |هین مگو فردا که فرداها گذشت|
    block |تا بکلی نگذرد ایام کشت|
  block
    block |پند من بشنو که تن بند قویست|
    block |کهنه بیرون کن گرت میل نویست|
  block
    block |لب ببند و کف پر زر بر گشا|
    block |بخل تن بگذار و پیش آور سخا|
  block
    block |ترک شهوتها و لذتها سخاست|
    block |هر که در شهوت فرو شد برنخاست|
  block
    block |این سخا شاخیست از سرو بهشت|
    block |وای او کز کف چنین شاخی بهشت|
  block
    block |عروة الوثقاست این ترک هوا|
    block |برکشد این شاخ جان را بر سما|
  block
    block |تا برد شاخ سخا ای خوب‌کیش|
    block |مر ترا بالاکشان تا اصل خویش|
  block
    block |یوسف حسنی و این عالم چو چاه|
    block |وین رسن صبرست بر امر اله|
  block
    block |یوسفا آمد رسن در زن دو دست|
    block |از رسن غافل مشو بیگه شدست|
  block
    block |حمد لله کین رسن آویختند|
    block |فضل و رحمت را بهم آمیختند|
  block
    block |تا ببینی عالم جان جدید|
    block |عالم بس آشکار ناپدید|
  block
    block |این جهان نیست چون هستان شده|
    block |وان جهان هست بس پنهان شده|
  block
    block |خاک بر بادست و بازی می‌کند|
    block |کژنمایی پرده‌سازی می‌کند|
  block
    block |اینک بر کارست بی‌کارست و پوست|
    block |وانک پنهانست مغز و اصل اوست|
  block
    block |خاک همچون آلتی در دست باد|
    block |باد را دان عالی و عالی‌نژاد|
  block
    block |چشم خاکی را به خاک افتد نظر|
    block |بادبین چشمی بود نوعی دگر|
  block
    block |اسپ داند اسپ را کو هست یار|
    block |هم سواری داند احوال سوار|
  block
    block |چشم حس اسپست و نور حق سوار|
    block |بی‌سواره اسپ خود ناید به کار|
  block
    block |پس ادب کن اسپ را از خوی بد|
    block |ورنه پیش شاه باشد اسپ رد|
  block
    block |چشم اسپ از چشم شه رهبر بود|
    block |چشم او بی‌چشم شه مضطر بود|
  block
    block |چشم اسپان جز گیاه و جز چرا|
    block |هر کجا خوانی بگوید نی چرا|
  block
    block |نور حق بر نور حس راکب شود|
    block |آنگهی جان سوی حق راغب شود|
  block
    block |اسپ بی راکب چه داند رسم راه|
    block |شاه باید تا بداند شاه‌راه|
  block
    block |سوی حسی رو که نورش راکبست|
    block |حس را آن نور نیکو صاحبست|
  block
    block |نور حس را نور حق تزیین بود|
    block |معنی نور علی نور این بود|
  block
    block |نور حسی می‌کشد سوی ثری|
    block |نور حقش می‌برد سوی علی|
  block
    block |زانک محسوسات دونتر عالمیست|
    block |نور حق دریا و حس چون شب‌نمیست|
  block
    block |لیک پیدا نیست آن راکب برو|
    block |جز به آثار و به گفتار نکو|
  block
    block |نور حسی کو غلیظست و گران|
    block |هست پنهان در سواد دیدگان|
  block
    block |چونک نور حس نمی‌بینی ز چشم|
    block |چون ببینی نور آن دینی ز چشم|
  block
    block |نور حس با این غلیظی مختفیست|
    block |چون خفی نبود ضیائی کان صفیست|
  block
    block |این جهان چون خس به دست باد غیب|
    block |عاجزی پیش گرفت و داد غیب|
  block
    block |گه بلندش می‌کند گاهیش پست|
    block |گه درستش می‌کند گاهی شکست|
  block
    block |گه یمینش می‌برد گاهی یسار|
    block |گه گلستانش کند گاهیش خار|
  block
    block |دست پنهان و قلم بین خط‌گزار|
    block |اسپ در جولان و ناپیدا سوار|
  block
    block |تیر پران بین و ناپیدا کمان|
    block |جانها پیدا و پنهان جان جان|
  block
    block |تیر را مشکن که این تیر شهیست|
    block |نیست پرتاوی ز شصت آگهیست|
  block
    block |ما رمیت اذ رمیت گفت حق|
    block |کار حق بر کارها دارد سبق|
  block
    block |خشم خود بشکن تو مشکن تیر را|
    block |چشم خشمت خون شمارد شیر را|
  block
    block |بوسه ده بر تیر و پیش شاه بر|
    block |تیر خون‌آلود از خون تو تر|
  block
    block |آنچ پیدا عاجز و بسته و زبون|
    block |وآنچ ناپیدا چنان تند و حرون|
  block
    block |ما شکاریم این چنین دامی کراست|
    block |گوی چوگانیم چوگانی کجاست|
  block
    block |می‌درد می‌دوزد این خیاط کو|
    block |می‌دمد می‌سوزد این نفاط کو|
  block
    block |ساعتی کافر کند صدیق را|
    block |ساعتی زاهد کند زندیق را|
  block
    block |زانک مخلص در خطر باشد ز دام|
    block |تا ز خود خالص نگردد او تمام|
  block
    block |زانک در راهست و ره‌زن بی‌حدست|
    block |آن رهد کو در امان ایزدست|
  block
    block |آینه خالص نگشت او مخلص است|
    block |مرغ را نگرفته است او مقنص است|
  block
    block |چونک مخلص گشت مخلص باز رست|
    block |در مقام امن رفت و برد دست|
  block
    block |هیچ آیینه دگر آهن نشد|
    block |هیچ نانی گندم خرمن نشد|
  block
    block |هیچ انگوری دگر غوره نشد|
    block |هیچ میوهٔ پخته با کوره نشد|
  block
    block |پخته گرد و از تغیر دور شو|
    block |رو چو برهان محقق نور شو|
  block
    block |چون ز خود رستی همه برهان شدی|
    block |چونک بنده نیست شد سلطان شدی|
  block
    block |ور عیان خواهی صلاح الدین نمود|
    block |دیده‌ها را کرد بینا و گشود|
  block
    block |فقر را از چشم و از سیمای او|
    block |دید هر چشمی که دارد نور هو|
  block
    block |شیخ فعالست بی‌آلت چو حق|
    block |با مریدان داده بی گفتی سبق|
  block
    block |دل به دست او چو موم نرم رام|
    block |مهر او گه ننگ سازد گاه نام|
  block
    block |مهر مومش حاکی انگشتریست|
    block |باز آن نقش نگین حاکی کیست|
  block
    block |حاکی اندیشهٔ آن زرگرست|
    block |سلسلهٔ هر حلقه اندر دیگرست|
  block
    block |این صدا در کوه دلها بانگ کیست|
    block |گه پرست از بانگ این که گه تهیست|
  block
    block |هر کجا هست او حکیمست اوستاد|
    block |بانگ او زین کوه دل خالی مباد|
  block
    block |هست که کوا مثنا می‌کند|
    block |هست که کآواز صدتا می‌کند|
  block
    block |می‌زهاند کوه از آن آواز و قال|
    block |صد هزاران چشمهٔ آب زلال|
  block
    block |چون ز که آن لطف بیرون می‌شود|
    block |آبها در چشمه‌ها خون می‌شود|
  block
    block |زان شهنشاه همایون‌نعل بود|
    block |که سراسر طور سینا لعل بود|
  block
    block |جان پذیرفت و خرد اجزای کوه|
    block |ما کم از سنگیم آخر ای گروه|
  block
    block |نه ز جان یک چشمه جوشان می‌شود|
    block |نه بدن از سبزپوشان می‌شود|
  block
    block |نی صدای بانگ مشتاقی درو|
    block |نی صفای جرعهٔ ساقی درو|
  block
    block |کو حمیت تا ز تیشه وز کلند|
    block |این چنین که را بکلی بر کنند|
  block
    block |بوک بر اجزای او تابد مهی|
    block |بوک در وی تاب مه یابد رهی|
  block
    block |چون قیامت کوهها را برکند|
    block |بر سر ما سایه کی می‌افکند|
  block
    block |این قیامت زان قیامت کی کمست|
    block |آن قیامت زخم و این چون مرهمست|
  block
    block |هر که دید این مرهم از زخم ایمنست|
    block |هر بدی کین حسن دید او محسنست|
  block
    block |ای خنک زشتی که خوبش شد حریف|
    block |وای گل‌رویی که جفتش شد خریف|
  block
    block |نان مرده چون حریف جان شود|
    block |زنده گردد نان و عین آن شود|
  block
    block |هیزم تیره حریف نار شد|
    block |تیرگی رفت و همه انوار شد|
  block
    block |در نمکلان چون خر مرده فتاد|
    block |آن خری و مردگی یکسو نهاد|
  block
    block |صبغة الله هست خم رنگ هو|
    block |پیسها یک رنگ گردد اندرو|
  block
    block |چون در آن خم افتد و گوییش قم|
    block |از طرب گوید منم خم لا تلم|
  block
    block |آن منم خم خود انا الحق گفتنست|
    block |رنگ آتش دارد الا آهنست|
  block
    block |رنگ آهن محو رنگ آتشست|
    block |ز آتشی می‌لافد و خامش وشست|
  block
    block |چون بسرخی گشت همچون زر کان|
    block |پس انا النارست لافش بی زبان|
  block
    block |شد ز رنگ و طبع آتش محتشم|
    block |گوید او من آتشم من آتشم|
  block
    block |آتشم من گر ترا شکیست و ظن|
    block |آزمون کن دست را بر من بزن|
  block
    block |آتشم من بر تو گر شد مشتبه|
    block |روی خود بر روی من یک‌دم بنه|
  block
    block |آدمی چون نور گیرد از خدا|
    block |هست مسجود ملایک ز اجتبا|
  block
    block |نیز مسجود کسی کو چون ملک|
    block |رسته باشد جانش از طغیان و شک|
  block
    block |آتش چه آهن چه لب ببند|
    block |ریش تشبیه مشبه را مخند|
  block
    block |پار در دریا منه کم‌گوی از آن|
    block |بر لب دریا خمش کن لب گزان|
  block
    block |گرچه صد چون من ندارد تاب بحر|
    block |لیک می‌نشکیبم از غرقاب بحر|
  block
    block |جان و عقل من فدای بحر باد|
    block |خونبهای عقل و جان این بحر داد|
  block
    block |تا که پایم می‌رود رانم درو|
    block |چون نماند پا چو بطانم درو|
  block
    block |بی‌ادب حاضر ز غایب خوشترست|
    block |حلقه گرچه کژ بود نی بر درست|
  block
    block |ای تن‌آلوده بگرد حوض گرد|
    block |پاک کی گردد برون حوض مرد|
  block
    block |پاک کو از حوض مهجور اوفتاد|
    block |او ز پاکی خویش هم دور اوفتاد|
  block
    block |پاکی این حوض بی‌پایان بود|
    block |پاکی اجسام کم میزان بود|
  block
    block |زانک دل حوضست لیکن در کمین|
    block |سوی دریا راه پنهان دارد این|
  block
    block |پاکی محدود تو خواهد مدد|
    block |ورنه اندر خرج کم گردد عدد|
  block
    block |آب گفت آلوده را در من شتاب|
    block |گفت آلوده که دارم شرم از آب|
  block
    block |گفت آب این شرم بی من کی رود|
    block |بی من این آلوده زایل کی شود|
  block
    block |ز آب هر آلوده کو پنهان شود|
    block |الحیاء یمنع الایمان بود|
  block
    block |دل ز پایهٔ حوض تن گلناک شد|
    block |تن ز آب حوض دلها پاک شد|
  block
    block |گرد پایهٔ حوض دل گرد ای پسر|
    block |هان ز پایهٔ حوض تن می‌کن حذر|
  block
    block |بحر تن بر بحر دل بر هم زنان|
    block |در میانشان برزخ لا یبغیان|
  block
    block |گر تو باشی راست ور باشی تو کژ|
    block |پیشتر می‌غژ بدو واپس مغژ|
  block
    block |پیش شاهان گر خطر باشد بجان|
    block |لیک نشکیبند ازو با همتان|
  block
    block |شاه چون شیرین‌تر از شکر بود|
    block |جان به شیرینی رود خوشتر بود|
  block
    block |ای ملامت‌گر سلامت مر ترا|
    block |ای سلامت‌جو رها کن تو مرا|
  block
    block |جان من کوره‌ست با آتش خوشست|
    block |کوره را این بس که خانهٔ آتشست|
  block
    block |همچو کوره عشق را سوزیدنیست|
    block |هر که او زین کور باشد کوره نیست|
  block
    block |برگ بی برگی ترا چون برگ شد|
    block |جان باقی یافتی و مرگ شد|
  block
    block |چون ترا غم شادی افزودن گرفت|
    block |روضهٔ جانت گل و سوسن گرفت|
  block
    block |آنچ خوف دیگران آن امن تست|
    block |بط قوی از بحر و مرغ خانه سست|
  block
    block |باز دیوانه شدم من ای طبیب|
    block |باز سودایی شدم من ای حبیب|
  block
    block |حلقه‌های سلسلهٔ تو ذو فنون|
    block |هر یکی حلقه دهد دیگر جنون|
  block
    block |داد هر حلقه فنونی دیگرست|
    block |پس مرا هر دم جنونی دیگرست|
  block
    block |پس فنون باشد جنون این شد مثل|
    block |خاصه در زنجیر این میر اجل|
  block
    block |آنچنان دیوانگی بگسست بند|
    block |که همه دیوانگان پندم دهند|