
block |تنها کردن باغبان صوفی و فقیه و علوی را از همدیگر|
  block
    block |باغبانی چون نظر در باغ کرد|
    block |دید چون دزدان بباغ خود سه مرد|
  block
    block |یک فقیه و یک شریف و صوفیی|
    block |هر یکی شوخی بدی لا یوفیی|
  block
    block |گفت با اینها مرا صد حجتست|
    block |لیک جمع‌اند و جماعت قوتست|
  block
    block |بر نیایم یک تنه با سه نفر|
    block |پس ببرمشان نخست از همدگر|
  block
    block |هر یکی را من به سویی افکنم|
    block |چونک تنها شد سبیلش بر کنم|
  block
    block |حیله کرد و کرد صوفی را به راه|
    block |تا کند یارانش را با او تباه|
  block
    block |گفت صوفی را برو سوی وثاق|
    block |یک گلیم آور برای این رفاق|
  block
    block |رفت صوفی گفت خلوت با دو یار|
    block |تو فقیهی وین شریف نامدار|
  block
    block |ما به فتوی تو نانی می‌خوریم|
    block |ما به پر دانش تو می‌پریم|
  block
    block |وین دگر شه‌زاده و سلطان ماست|
    block |سیدست از خاندان مصطفاست|
  block
    block |کیست آن صوفی شکم‌خوار خسیس|
    block |تا بود با چون شما شاهان جلیس|
  block
    block |چون بباید مر ورا پنبه کنید|
    block |هفته‌ای بر باغ و راغ من زنید|
  block
    block |باغ چه بود جان من آن شماست|
    block |ای شما بوده مرا چون چشم راست|
  block
    block |وسوسه کرد و مریشان را فریفت|
    block |آه کز یاران نمی‌باید شکیفت|
  block
    block |چون بره کردند صوفی را و رفت|
    block |خصم شد اندر پیش با چوب زفت|
  block
    block |گفت ای سگ صوفیی باشد که تیز|
    block |اندر آیی باغ ما تو از ستیز|
  block
    block |این جنیدت ره نمود و بایزید|
    block |از کدامین شیخ و پیرت این رسید|
  block
    block |کوفت صوفی را چو تنها یافتش|
    block |نیم کشتش کرد و سر بشکافتش|
  block
    block |گفت صوفی آن من بگذشت لیک|
    block |ای رفیقان پاس خود دارید نیک|
  block
    block |مر مرا اغیار دانستید هان|
    block |نیستم اغیارتر زین قلتبان|
  block
    block |اینچ من خوردم شما را خوردنیست|
    block |وین چنین شربت جزای هر دنیست|
  block
    block |این جهان کوهست و گفت و گوی تو|
    block |از صدا هم باز آید سوی تو|
  block
    block |چون ز صوفی گشت فارغ باغبان|
    block |یک بهانه کرد زان پس جنس آن|
  block
    block |کای شریف من برو سوی وثاق|
    block |که ز بهر چاشت پختم من رقاق|
  block
    block |بر در خانه بگو قیماز را|
    block |تا بیارد آن رقاق و قاز را|
  block
    block |چون بره کردش بگفت ای تیزبین|
    block |تو فقیهی ظاهرست این و یقین|
  block
    block |او شریفی می‌کند دعوی سرد|
    block |مادر او را که داند تا کی کرد|
  block
    block |بر زن و بر فعل زن دل می‌نهید|
    block |عقل ناقص وانگهانی اعتماد|
  block
    block |خویشتن را بر علی و بر نبی|
    block |بسته است اندر زمانه بس غبی|
  block
    block |هر که باشد از زنا و زانیان|
    block |این برد ظن در حق ربانیان|
  block
    block |هر که بر گردد سرش از چرخها|
    block |همچو خود گردنده بیند خانه را|
  block
    block |آنچ گفت آن باغبان بوالفضول|
    block |حال او بد دور از اولاد رسول|
  block
    block |گر نبودی او نتیجهٔ مرتدان|
    block |کی چنین گفتی برای خاندان|
  block
    block |خواند افسونها شنید آن را فقیه|
    block |در پیش رفت آن ستمکار سفیه|
  block
    block |گفت ای خر اندرین باغت کی خواند|
    block |دزدی از پیغامبرت میراث ماند|
  block
    block |شیر را بچه همی‌ماند بدو|
    block |تو به پیغامبر بچه مانی بگو|
  block
    block |با شریف آن کرد مرد ملتجی|
    block |که کند با آل یاسین خارجی|
  block
    block |تا چه کین دارند دایم دیو و غول|
    block |چون یزید و شمر با آل رسول|
  block
    block |شد شریف از زخم آن ظالم خراب|
    block |با فقیه او گفت ما جستیم از آب|
  block
    block |پای دار اکنون که ماندی فرد و کم|
    block |چون دهل شو زخم می‌خور در شکم|
  block
    block |گر شریف و لایق و همدم نیم|
    block |از چنین ظالم ترا من کم نیم|
  block
    block |مر مرا دادی بدین صاحب غرض|
    block |احمقی کردی ترا بئس العوض|
  block
    block |شد ازو فارغ بیامد کای فقیه|
    block |چه فقیهی ای تو ننگ هر سفیه|
  block
    block |فتوی‌ات اینست ای ببریده‌دست|
    block |کاندر آیی و نگویی امر هست|
  block
    block |این چنین رخصت بخواندی در وسیط|
    block |یا بدست این مساله اندر محیط|
  block
    block |گفت حقستت بزن دستت رسید|
    block |این سزای آنک از یاران برید|