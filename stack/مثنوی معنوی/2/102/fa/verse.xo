
block |تشنیع صوفیان بر آن صوفی کی پیش شیخ بسیار می‌گوید|
  block
    block |صوفیان بر صوفیی شنعه زدند|
    block |پیش شیخ خانقاهی آمدند|
  block
    block |شیخ را گفتند داد جان ما|
    block |تو ازین صوفی بجو ای پیشوا|
  block
    block |گفت آخر چه گله‌ست ای صوفیان|
    block |گفت این صوفی سه خو دارد گران|
  block
    block |در سخن بسیارگو همچون جرس|
    block |در خورش افزون خورد از بیست کس|
  block
    block |ور بخسپد هست چون اصحاب کهف|
    block |صوفیان کردند پیش شیخ زحف|
  block
    block |شیخ رو آورد سوی آن فقیر|
    block |که ز هر حالی که هست اوساط گیر|
  block
    block |در خبر خیر الامور اوساطها|
    block |نافع آمد ز اعتدال اخلاطها|
  block
    block |گر یکی خلطی فزون شد از عرض|
    block |در تن مردم پدید آید مرض|
  block
    block |بر قرین خویش مفزا در صفت|
    block |کان فراق آرد یقین در عاقبت|
  block
    block |نطق موسی بد بر اندازه ولیک|
    block |هم فزون آمد ز گفت یار نیک|
  block
    block |آن فزونی با خضر آمد شقاق|
    block |گفت رو تو مکثری هذا فراق|
  block
    block |موسیا بسیارگویی دور شو|
    block |ور نه با من گنگ باش و کور شو|
  block
    block |ور نرفتی وز ستیزه شسته‌ای|
    block |تو بمعنی رفته‌ای بگسسته‌ای|
  block
    block |چون حدث کردی تو ناگه در نماز|
    block |گویدت سوی طهارت رو بتاز|
  block
    block |ور نرفتی خشک خنبان می‌شوی|
    block |خود نمازت رفت پیشین ای غوی|
  block
    block |رو بر آنها که هم‌جفت توند|
    block |عاشقان و تشنهٔ گفت توند|
  block
    block |پاسبان بر خوابناکان بر فزود|
    block |ماهیان را پاسبان حاجت نبود|
  block
    block |جامه‌پوشان را نظر بر گازرست|
    block |جان عریان را تجلی زیورست|
  block
    block |یا ز عریانان به یکسو باز رو|
    block |یا چو ایشان فارغ از تنجامه شو|
  block
    block |ور نمی‌توانی که کل عریان شوی|
    block |جامه کم کن تا ره اوسط روی|