
block |گمان بردن کاروانیان که بهیمهٔ صوفی رنجورست|
  block
    block |چونک صوفی بر نشست و شد روان|
    block |رو در افتادن گرفت او هر زمان|
  block
    block |هر زمانش خلق بر می‌داشتند|
    block |جمله رنجورش همی‌پنداشتند|
  block
    block |آن یکی گوشش همی‌پیچید سخت|
    block |وان دگر در زیر کامش جست لخت|
  block
    block |وان دگر در نعل او می‌جست سنگ|
    block |وان دگر در چشم او می‌دید زنگ|
  block
    block |باز می‌گفتند ای شیخ این ز چیست|
    block |دی نمی‌گفتی که شکر این خر قویست|
  block
    block |گفت آن خر کو بشب لا حول خورد|
    block |جز بدین شیوه نداند راه کرد|
  block
    block |چونک قوت خر بشب لا حول بود|
    block |شب مسبح بود و روز اندر سجود|
  block
    block |آدمی خوارند اغلب مردمان|
    block |از سلام علیکشان کم جو امان|
  block
    block |خانهٔ دیوست دلهای همه|
    block |کم پذیر از دیومردم دمدمه|
  block
    block |از دم دیو آنک او لا حول خورد|
    block |همچو آن خر در سر آید در نبرد|
  block
    block |هر که در دنیا خورد تلبیس دیو|
    block |وز عدو دوست‌رو تعظیم و ریو|
  block
    block |در ره اسلام و بر پول صراط|
    block |در سر آید همچو آن خر از خباط|
  block
    block |عشوه‌های یار بد منیوش هین|
    block |دام بین ایمن مرو تو بر زمین|
  block
    block |صد هزار ابلیس لا حول آر بین|
    block |آدما ابلیس را در مار بین|
  block
    block |دم دهد گوید ترا ای جان و دوست|
    block |تا چو قصابی کشد از دوست پوست|
  block
    block |دم دهد تا پوستت بیرون کشد|
    block |وای او کز دشمنان افیون چشد|
  block
    block |سر نهد بر پای تو قصاب‌وار|
    block |دم دهد تا خونت ریزد زار زار|
  block
    block |همچو شیری صید خود را خویش کن|
    block |ترک عشوهٔ اجنبی و خویش کن|
  block
    block |همچو خادم دان مراعات خسان|
    block |بی‌کسی بهتر ز عشوهٔ ناکسان|
  block
    block |در زمین مردمان خانه مکن|
    block |کار خود کن کار بیگانه مکن|
  block
    block |کیست بیگانه تن خاکی تو|
    block |کز برای اوست غمناکی تو|
  block
    block |تا تو تن را چرب و شیرین می‌دهی|
    block |جوهر خود را نبینی فربهی|
  block
    block |گر میان مشک تن را جا شود|
    block |روز مردن گند او پیدا شود|
  block
    block |مشک را بر تن مزن بر دل بمال|
    block |مشک چه بود نام پاک ذوالجلال|
  block
    block |آن منافق مشک بر تن می‌نهد|
    block |روح را در قعر گلخن می‌نهد|
  block
    block |بر زبان نام حق و در جان او|
    block |گندها از فکر بی ایمان او|
  block
    block |ذکر با او همچو سبزهٔ گلخنست|
    block |بر سر مبرز گلست و سوسنست|
  block
    block |آن نبات آنجا یقین عاریتست|
    block |جای آن گل مجلسست و عشرتست|
  block
    block |طیبات آید به سوی طیبین|
    block |للخبیثین الخبیثات است هین|
  block
    block |کین مدار آنها که از کین گمرهند|
    block |گورشان پهلوی کین‌داران نهند|
  block
    block |اصل کینه دوزخست و کین تو|
    block |جزو آن کلست و خصم دین تو|
  block
    block |چون تو جزو دوزخی پس هوش دار|
    block |جزو سوی کل خود گیرد قرار|
  block
    block |ور تو جزو جنتی ای نامدار|
    block |عیش تو باشد ز جنت پایدار|
  block
    block |تلخ با تلخان یقین ملحق شود|
    block |کی دم باطل قرین حق شود|
  block
    block |ای برادر تو همان اندیشه‌ای|
    block |ما بقی تو استخوان و ریشه‌ای|
  block
    block |گر گلست اندیشهٔ تو گلشنی|
    block |ور بود خاری تو هیمهٔ گلخنی|
  block
    block |گر گلابی بر سر جیبت زنند|
    block |ور تو چون بولی برونت افکنند|
  block
    block |طبله‌ها در پیش عطاران ببین|
    block |جنس را با جنس خود کرده قرین|
  block
    block |جنسها با جنسها آمیخته|
    block |زین تجانس زینتی انگیخته|
  block
    block |گر در آمیزند عود و شکرش|
    block |بر گزیند یک یک از یک‌دیگرش|
  block
    block |طبله‌ها بشکست و جانها ریختند|
    block |نیک و بد درهمدگر آمیختند|
  block
    block |حق فرستاد انبیا را با ورق|
    block |تا گزید این دانه‌ها را بر طبق|
  block
    block |پیش ازیشان ما همه یکسان بدیم|
    block |کس ندانستی که ما نیک و بدیم|
  block
    block |قلب و نیکو در جهان بودی روان|
    block |چون همه شب بود و ما چون شب‌روان|
  block
    block |تا بر آمد آفتاب انبیا|
    block |گفت ای غش دور شو صافی بیا|
  block
    block |چشم داند فرق کردن رنگ را|
    block |چشم داند لعل را و سنگ را|
  block
    block |چشم داند گوهر و خاشاک را|
    block |چشم را زان می‌خلد خاشاکها|
  block
    block |دشمن روزند این قلابکان|
    block |عاشق روزند آن زرهای کان|
  block
    block |زانک روزست آینهٔ تعریف او|
    block |تا ببیند اشرفی تشریف او|
  block
    block |حق قیامت را لقب زان روز کرد|
    block |روز بنماید جمال سرخ و زرد|
  block
    block |پس حقیقت روز سر اولیاست|
    block |روز پیش ماهشان چون سایه‌هاست|
  block
    block |عکس راز مرد حق دانید روز|
    block |عکس ستاریش شام چشم‌دوز|
  block
    block |زان سبب فرمود یزدان والضحی|
    block |والضحی نور ضمیر مصطفی|
  block
    block |قول دیگر کین ضحی را خواست دوست|
    block |هم برای آنک این هم عکس اوست|
  block
    block |ورنه بر فانی قسم گفتن خطاست|
    block |خود فنا چه لایق گفت خداست|
  block
    block |از خلیلی لا احب افلین|
    block |پس فنا چون خواست رب العالمین|
  block
    block |لا احب افلین گفت آن خلیل|
    block |کی فنا خواهد ازین رب جلیل|
  block
    block |باز واللیل است ستاری او|
    block |وان تن خاکی زنگاری او|
  block
    block |آفتابش چون برآمد زان فلک|
    block |با شب تن گفت هین ما ودعک|
  block
    block |وصل پیدا گشت از عین بلا|
    block |زان حلاوت شد عبارت ما قلی|
  block
    block |هر عبارت خود نشان حالتیست|
    block |حال چون دست و عبارت آلتیست|
  block
    block |آلت زرگر به دست کفشگر|
    block |همچو دانهٔ کشت کرده ریگ در|
  block
    block |و آلت اسکاف پیش برزگر|
    block |پیش سگ که استخوان در پیش خر|
  block
    block |بود انا الحق در لب منصور نور|
    block |بود انا الله در لب فرعون زور|
  block
    block |شد عصا اندر کف موسی گوا|
    block |شد عصا اندر کف ساحر هبا|
  block
    block |زین سبب عیسی بدان همراه خود|
    block |در نیاموزید آن اسم صمد|
  block
    block |کو نداند نقص بر آلت نهد|
    block |سنگ بر گل زن تو آتش کی جهد|
  block
    block |دست و آلت همچو سنگ و آهنست|
    block |جفت باید جفت شرط زادنست|
  block
    block |آنک بی جفتست و بی آلت یکیست|
    block |در عدد شکست و آن یک بی‌شکیست|
  block
    block |آنک دو گفت و سه گفت و بیش ازین|
    block |متفق باشند در واحد یقین|
  block
    block |احولی چون دفع شد یکسان شوند|
    block |دو سه گویان هم یکی گویان شوند|
  block
    block |گر یکی گویی تو در میدان او|
    block |گرد بر می‌گرد از چوگان او|
  block
    block |گوی آنگه راست و بی نقصان شود|
    block |کو ز زخم دست شه رقصان شود|
  block
    block |گوش دار ای احول اینها را بهوش|
    block |داروی دیده بکش از راه گوش|
  block
    block |پس کلام پاک در دلهای کور|
    block |می‌نپاید می‌رود تا اصل نور|
  block
    block |وان فسون دیو در دلهای کژ|
    block |می‌رود چون کفش کژ در پای کژ|
  block
    block |گرچه حکمت را به تکرار آوری|
    block |چون تو نااهلی شود از تو بری|
  block
    block |ورچه بنویسی نشانش می‌کنی|
    block |ورچه می‌لافی بیانش می‌کنی|
  block
    block |او ز تو رو در کشد ای پر ستیز|
    block |بندها را بگسلد وز تو گریز|
  block
    block |ور نخوانی و ببیند سوز تو|
    block |علم باشد مرغ دست‌آموز تو|
  block
    block |او نپاید پیش هر نااوستا|
    block |همچو طاووسی به خانهٔ روستا|