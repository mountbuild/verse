
block |خاریدن روستایی در تاریکی شیر را بظن آنک گاو اوست|
  block
    block |روستایی گاو در آخر ببست|
    block |شیر گاوش خورد و بر جایش نشست|
  block
    block |روستایی شد در آخر سوی گاو|
    block |گاو را می‌جست شب آن کنج‌کاو|
  block
    block |دست می‌مالید بر اعضای شیر|
    block |پشت و پهلو گاه بالا گاه زیر|
  block
    block |گفت شیر از روشنی افزون شدی|
    block |زهره‌اش بدریدی و دل خون شدی|
  block
    block |این چنین گستاخ زان می‌خاردم|
    block |کو درین شب گاو می‌پنداردم|
  block
    block |حق همی‌گوید که ای مغرور کور|
    block |نه ز نامم پاره پاره گشت طور|
  block
    block |که لو انزلنا کتابا للجبل|
    block |لانصدع ثم انقطع ثم ارتحل|
  block
    block |از من ار کوه احد واقف بدی|
    block |پاره گشتی و دلش پر خون شدی|
  block
    block |از پدر وز مادر این بشنیده‌ای|
    block |لاجرم غافل درین پیچیده‌ای|
  block
    block |گر تو بی‌تقلید ازین واقف شوی|
    block |بی نشان از لطف چون هاتف شوی|
  block
    block |بشنو این قصه پی تهدید را|
    block |تا بدانی آفت تقلید را|