
block |تتمهٔ نصیحت رسول علیه السلام بیمار را|
  block
    block |گفت پیغامبر مر آن بیمار را|
    block |چون عیادت کرد یار زار را|
  block
    block |که مگر نوعی دعایی کرده‌ای|
    block |از جهالت زهربایی خورده‌ای|
  block
    block |یاد آور چه دعا می‌گفته‌ای|
    block |چون ز مکر نفس می‌آشفته‌ای|
  block
    block |گفت یادم نیست الا همتی|
    block |دار با من یادم آید ساعتی|
  block
    block |از حضور نوربخش مصطفی|
    block |پیش خاطر آمد او را آن دعا|
  block
    block |تافت زان روزن که از دل تا دلست|
    block |روشنی که فرق حق و باطلست|
  block
    block |گفت اینک یادم آمد ای رسول|
    block |آن دعا که گفته‌ام من بوالفضول|
  block
    block |چون گرفتار گنه می‌آمدم|
    block |غرقه دست اندر حشایش می‌زدم|
  block
    block |از تو تهدید و وعیدی می‌رسید|
    block |مجرمان را از عذاب بس شدید|
  block
    block |مضطرب می‌گشتم و چاره نبود|
    block |بند محکم بود و قفل ناگشود|
  block
    block |نی مقام صبر و نی راه گریز|
    block |نی امید توبه نی جای ستیز|
  block
    block |من چو هاروت و چو ماروت از حزن|
    block |آه می‌کردم که ای خلاق من|
  block
    block |از خطر هاروت و ماروت آشکار|
    block |چاه بابل را بکردند اختیار|
  block
    block |تا عذاب آخرت اینجا کشند|
    block |گربزند و عاقل و ساحروشند|
  block
    block |نیک کردند و بجای خویش بود|
    block |سهل‌تر باشد ز آتش رنج دود|
  block
    block |حد ندارد وصف رنج آن جهان|
    block |سهل باشد رنج دنیا پیش آن|
  block
    block |ای خنک آن کو جهادی می‌کند|
    block |بر بدن زجری و دادی می‌کند|
  block
    block |تا ز رنج آن جهانی وا رهد|
    block |بر خود این رنج عبادت می‌نهد|
  block
    block |من همی‌گفتم که یا رب آن عذاب|
    block |هم درین عالم بران بر من شتاب|
  block
    block |تا در آن عالم فراغت باشدم|
    block |در چنین درخواست حلقه می‌زدم|
  block
    block |این چنین رنجوریی پیدام شد|
    block |جان من از رنج بی آرام شد|
  block
    block |مانده‌ام از ذکر و از اوراد خود|
    block |بی‌خبر گشتم ز خویش و نیک و بد|
  block
    block |گر نمی‌دیدم کنون من روی تو|
    block |ای خجسته وی مبارک بوی تو|
  block
    block |می‌شدم از بند من یکبارگی|
    block |کردیم شاهانه این غمخوارگی|
  block
    block |گفت هی هی این دعا دیگر مکن|
    block |بر مکن تو خویش را از بیخ و بن|
  block
    block |تو چه طاقت داری ای مور نژند|
    block |که نهد بر تو چنان کوه بلند|
  block
    block |گفت توبه کردم ای سلطان که من|
    block |از سر جلدی نلافم هیچ فن|
  block
    block |این جهان تیهست و تو موسی و ما|
    block |از گنه در تیه مانده مبتلا|
  block
    block |قوم موسی راه می‌پیموده‌اند|
    block |آخر اندر گام اول بوده‌اند|
  block
    block |سالها ره می‌رویم و در اخیر|
    block |همچنان در منزل اول اسیر|
  block
    block |گر دل موسی ز ما راضی بدی|
    block |تیه را راه و کران پیدا شدی|
  block
    block |ور بکل بیزار بودی او ز ما|
    block |کی رسیدی خوانمان هیچ از سما|
  block
    block |کی ز سنگی چشمه‌ها جوشان شدی|
    block |در بیابان‌مان امان جان شدی|
  block
    block |بل به جای خوان خود آتش آمدی|
    block |اندرین منزل لهب بر ما زدی|
  block
    block |چون دو دل شد موسی اندر کار ما|
    block |گاه خصم ماست و گاهی یار ما|
  block
    block |خشمش آتش می‌زند در رخت ما|
    block |حلم او رد می‌کند تیر بلا|
  block
    block |کی بود که حلم گردد خشم نیز|
    block |نیست این نادر ز لطفت ای عزیز|
  block
    block |مدح حاضر وحشتست از بهر این|
    block |نام موسی می‌برم قاصد چنین|
  block
    block |ورنه موسی کی روا دارد که من|
    block |پیش تو یاد آورم از هیچ تن|
  block
    block |عهد ما بشکست صد بار و هزار|
    block |عهد تو چون کوه ثابت بر قرار|
  block
    block |عهد ما کاه و به هر بادی زبون|
    block |عهد تو کوه و ز صد که هم فزون|
  block
    block |حق آن قوت که بر تلوین ما|
    block |رحمتی کن ای امیر لونها|
  block
    block |خویش را دیدیم و رسوایی خویش|
    block |امتحان ما مکن ای شاه بیش|
  block
    block |تا فضیحتهای دیگر را نهان|
    block |کرده باشی ای کریم مستعان|
  block
    block |بی‌حدی تو در جمال و در کمال|
    block |در کژی ما بی‌حدیم و در ضلال|
  block
    block |بی حدی خویش بگمار ای کریم|
    block |بر کژی بی حد مشتی لئیم|
  block
    block |هین که از تقطیع ما یک تار ماند|
    block |مصر بودیم و یکی دیوار ماند|
  block
    block |البقیه البقیه ای خدیو|
    block |تا نگردد شاد کلی جان دیو|
  block
    block |بهر ما نی بهر آن لطف نخست|
    block |که تو کردی گمرهان را باز جست|
  block
    block |چون نمودی قدرتت بنمای رحم|
    block |ای نهاده رحمها در لحم و شحم|
  block
    block |این دعا گر خشم افزاید ترا|
    block |تو دعا تعلیم فرما مهترا|
  block
    block |آنچنان کادم بیفتاد از بهشت|
    block |رجعتش دادی که رست از دیو زشت|
  block
    block |دیو کی بود کو ز آدم بگذرد|
    block |بر چنین نطعی ازو بازی برد|
  block
    block |در حقیقت نفع آدم شد همه|
    block |لعنت حاسد شده آن دمدمه|
  block
    block |بازیی دید و دو صد بازی ندید|
    block |پس ستون خانهٔ خود را برید|
  block
    block |آنشی زد شب بکشت دیگران|
    block |باد آتش را بکشت او بران|
  block
    block |چشم‌بندی بود لعنت دیو را|
    block |تا زیان خصم دید آن ریو را|
  block
    block |خود زیان جان او شد ریو او|
    block |گویی آدم بود دیو دیو او|
  block
    block |لعنت این باشد که کژبینش کند|
    block |حاسد و خودبین و پر کینش کند|
  block
    block |تا نداند که هر آنک کرد بد|
    block |عاقبت باز آید و بر وی زند|
  block
    block |جمله فرزین‌بندها بیند بعکس|
    block |مات بر وی گردد و نقصان و وکس|
  block
    block |زانک گر او هیچ بیند خویش را|
    block |مهلک و ناسور بیند ریش را|
  block
    block |درد خیزد زین چنین دیدن درون|
    block |درد او را از حجاب آرد برون|
  block
    block |تا نگیرد مادران را درد زه|
    block |طفل در زادن نیابد هیچ ره|
  block
    block |این امانت در دل و دل حامله‌ست|
    block |این نصیحتها مثال قابله‌ست|
  block
    block |قابله گوید که زن را درد نیست|
    block |درد باید درد کودک را رهیست|
  block
    block |آنک او بی‌درد باشد ره‌زنست|
    block |زانک بی‌دردی انا الحق گفتنست|
  block
    block |آن انا بی وقت گفتن لعنتست|
    block |آن انا در وقت گفتن رحمتست|
  block
    block |آن انا منصور رحمت شد یقین|
    block |آن انا فرعون لعنت شد ببین|
  block
    block |لاجرم هر مرغ بی‌هنگام را|
    block |سر بریدن واجبست اعلام را|
  block
    block |سر بریدن چیست کشتن نفس را|
    block |در جهاد و ترک گفتن تفس را|
  block
    block |آنچنانک نیش کزدم بر کنی|
    block |تا که یابد او ز کشتن ایمنی|
  block
    block |بر کنی دندان پر زهری ز مار|
    block |تا رهد مار از بلای سنگسار|
  block
    block |هیچ نکشد نفس را جز ظل پیر|
    block |دامن آن نفس‌کش را سخت گیر|
  block
    block |چون بگیری سخت آن توفیق هوست|
    block |در تو هر قوت که آید جذب اوست|
  block
    block |ما رمیت اذ رمیت راست دان|
    block |هر چه کارد جان بود از جان جان|
  block
    block |دست گیرنده ویست و بردبار|
    block |دم بدم آن دم ازو اومید دار|
  block
    block |نیست غم گر دیر بی او مانده‌ای|
    block |دیرگیر و سخت‌گیرش خوانده‌ای|
  block
    block |دیر گیرد سخت گیرد رحمتش|
    block |یک دمت غایب ندارد حضرتش|
  block
    block |ور تو خواهی شرح این وصل و ولا|
    block |از سر اندیشه می‌خوان والضحی|
  block
    block |ور تو گویی هم بدیها از ویست|
    block |لیک آن نقصان فضل او کیست|
  block
    block |آن بدی دادن کمال اوست هم|
    block |من مثالی گویمت ای محتشم|
  block
    block |کرد نقاشی دو گونه نقشها|
    block |نقشهای صاف و نقشی بی صفا|
  block
    block |نقش یوسف کرد و حور خوش‌سرشت|
    block |نقش عفریتان و ابلیسان زشت|
  block
    block |هر دو گونه نقش استادی اوست|
    block |زشتی او نیست آن رادی اوست|
  block
    block |زشت را در غایت زشتی کند|
    block |جمله زشتیها به گردش بر تند|
  block
    block |تا کمال دانشش پیدا شود|
    block |منکر استادیش رسوا شود|
  block
    block |ور نداند زشت کردن ناقص است|
    block |زین سبب خلاق گبر و مخلص است|
  block
    block |پس ازین رو کفر و ایمان شاهدند|
    block |بر خداوندیش و هر دو ساجدند|
  block
    block |لیک مؤمن دان که طوعا ساجدست|
    block |زانک جویای رضا و قاصدست|
  block
    block |هست کرها گبر هم یزدان‌پرست|
    block |لیک قصد او مرادی دیگرست|
  block
    block |قلعهٔ سلطان عمارت می‌کند|
    block |لیک دعوی امارت می‌کند|
  block
    block |گشته یاغی تا که ملک او بود|
    block |عاقبت خود قلعه سلطانی شود|
  block
    block |مؤمن آن قلعه برای پادشاه|
    block |می‌کند معمور نه از بهر جاه|
  block
    block |زشت گوید ای شه زشت‌آفرین|
    block |قادری بر خوب و بر زشت مهین|
  block
    block |خوب گوید ای شه حسن و بها|
    block |پاک گردانیدیم از عیبها|