
block |ترسیدن کودک از آن شخص صاحب جثه و گفتن آن شخص کی ای کودک مترس کی من نامردم|
  block
    block |کنک زفتی کودکی را یافت فرد|
    block |زرد شد کودک ز بیم قصد مرد|
  block
    block |گفت ایمن باش ای زیبای من|
    block |که تو خواهی بود بر بالای من|
  block
    block |من اگر هولم مخنث دان مرا|
    block |همچو اشتر بر نشین می‌ران مرا|
  block
    block |صورت مردان و معنی این چنین|
    block |از برون آدم درون دیو لعین|
  block
    block |آن دهل را مانی ای زفت چو عاد|
    block |که برو آن شاخ را می‌کوفت باد|
  block
    block |روبهی اشکار خود را باد داد|
    block |بهر طبلی همچو خیک پر ز باد|
  block
    block |چون ندید اندر دهل او فربهی|
    block |گفت خوکی به ازین خیک تهی|
  block
    block |روبهان ترسند ز آواز دهل|
    block |عاقلش چندان زند که لا تقل|