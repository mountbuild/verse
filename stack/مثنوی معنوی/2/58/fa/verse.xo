
block |خواندن محتسب مست خراب افتاده را به زندان|
  block
    block |محتسب در نیم شب جایی رسید|
    block |در بن دیوار مستی خفته دید|
  block
    block |گفت هی مستی چه خوردستی بگو|
    block |گفت ازین خوردم که هست اندر سبو|
  block
    block |گفت آخر در سبو واگو که چیست|
    block |گفت از آنک خورده‌ام گفت این خفیست|
  block
    block |گفت آنچ خورده‌ای آن چیست آن|
    block |گفت آنک در سبو مخفیست آن|
  block
    block |دور می‌شد این سؤال و این جواب|
    block |ماند چون خر محتسب اندر خلاب|
  block
    block |گفت او را محتسب هین آه کن|
    block |مست هوهو کرد هنگام سخن|
  block
    block |گفت گفتم آه کن هو می‌کنی|
    block |گفت من شاد و تو از غم منحنی|
  block
    block |آه از درد و غم و بیدادیست|
    block |هوی هوی می‌خوران از شادیست|
  block
    block |محتسب گفت این ندانم خیز خیز|
    block |معرفت متراش و بگذار این ستیز|
  block
    block |گفت رو تو از کجا من از کجا|
    block |گفت مستی خیز تا زندان بیا|
  block
    block |گفت مست ای محتسب بگذار و رو|
    block |از برهنه کی توان بردن گرو|
  block
    block |گر مرا خود قوت رفتن بدی|
    block |خانهٔ خود رفتمی وین کی شدی|
  block
    block |من اگر با عقل و با امکانمی|
    block |همچو شیخان بر سر دکانمی|