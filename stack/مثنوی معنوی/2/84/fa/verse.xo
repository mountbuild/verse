
block |بیان آنک در هر نفسی فتنهٔ مسجد ضرار هست|
  block
    block |چون پدید آمد که آن مسجد نبود|
    block |خانهٔ حیلت بد و دام جهود|
  block
    block |پس نبی فرمود کان را بر کنند|
    block |مطرحهٔ خاشاک و خاکستر کنند|
  block
    block |صاحب مسجد چو مسجد قلب بود|
    block |دانه‌ها بر دام ریزی نیست جود|
  block
    block |گوشت اندر شست تو ماهی‌رباست|
    block |آنچنان لقمه نی بخشش نه سخاست|
  block
    block |مسجد اهل قبا کان بد جماد|
    block |آنچ کفو او نبد راهش نداد|
  block
    block |در جمادات این چنین حیفی نرفت|
    block |زد در آن ناکفو امیر داد نفت|
  block
    block |پس حقایق را که اصل اصلهاست|
    block |دان که آنجا فرقها و فصلهاست|
  block
    block |نه حیاتش چون حیات او بود|
    block |نه مماتش چون ممات او بود|
  block
    block |گور او هرگز چو گور او مدان|
    block |خود چه گویم حال فرق آن جهان|
  block
    block |بر محک زن کار خود ای مرد کار|
    block |تا نسازی مسجد اهل ضرار|
  block
    block |بس در آن مسجدکنان تسخر زدی|
    block |چون نظر کردی تو خود زیشان بدی|