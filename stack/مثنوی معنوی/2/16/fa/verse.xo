
block |تعریف کردن منادیان قاضی مفلس را گرد شهر|
  block
    block |بود شخصی مفلسی بی خان و مان|
    block |مانده در زندان و بند بی امان|
  block
    block |لقمهٔ زندانیان خوردی گزاف|
    block |بر دل خلق از طمع چون کوه قاف|
  block
    block |زهره نه کس را که لقمهٔ نان خورد|
    block |زانک آن لقمه‌ربا گاوش برد|
  block
    block |هر که دور از دعوت رحمان بود|
    block |او گداچشمست اگر سلطان بود|
  block
    block |مر مروت را نهاده زیر پا|
    block |گشته زندان دوزخی زان نان‌ربا|
  block
    block |گر گریزی بر امید راحتی|
    block |زان طرف هم پیشت آید آفتی|
  block
    block |هیچ کنجی بی دد و بی دام نیست|
    block |جز بخلوتگاه حق آرام نیست|
  block
    block |کنج زندان جهان ناگزیر|
    block |نیست بی پامزد و بی دق الحصیر|
  block
    block |والله ار سوراخ موشی در روی|
    block |مبتلای گربه چنگالی شوی|
  block
    block |آدمی را فربهی هست از خیال|
    block |گر خیالاتش بود صاحب‌جمال|
  block
    block |ور خیالاتش نماید ناخوشی|
    block |می‌گذارد همچو موم از آتشی|
  block
    block |در میان مار و کزدم گر ترا|
    block |با خیالات خوشان دارد خدا|
  block
    block |مار و کزدم مر ترا مونس بود|
    block |کان خیالت کیمیای مس بود|
  block
    block |صبر شیرین از خیال خوش شدست|
    block |کان خیالات فرج پیش آمدست|
  block
    block |آن فرج آید ز ایمان در ضمیر|
    block |ضعف ایمان ناامیدی و زحیر|
  block
    block |صبر از ایمان بیابد سر کله|
    block |حیث لا صبر فلا ایمان له|
  block
    block |گفت پیغامبر خداش ایمان نداد|
    block |هر که را صبری نباشد در نهاد|
  block
    block |آن یکی در چشم تو باشد چو مار|
    block |هم وی اندر چشم آن دیگر نگار|
  block
    block |زانک در چشمت خیال کفر اوست|
    block |وان خیال مؤمنی در چشم دوست|
  block
    block |کاندرین یک شخص هر دو فعل هست|
    block |گاه ماهی باشد او و گاه شست|
  block
    block |نیم او مؤمن بود نیمیش گبر|
    block |نیم او حرص‌آوری نیمیش صبر|
  block
    block |گفت یزدانت فمنکم مؤمن|
    block |باز منکم کافر گبر کهن|
  block
    block |همچو گاوی نیمهٔ چپش سیاه|
    block |نیمهٔ دیگر سپید همچو ماه|
  block
    block |هر که این نیمه ببیند رد کند|
    block |هر که آن نیمه ببیند کد کند|
  block
    block |یوسف اندر چشم اخوان چون ستور|
    block |هم وی اندر چشم یعقوبی چو حور|
  block
    block |از خیال بد مرورا زشت دید|
    block |چشم فرع و چشم اصلی ناپدید|
  block
    block |چشم ظاهر سایهٔ آن چشم دان|
    block |هرچه آن بیند بگردد این بدان|
  block
    block |تو مکانی اصل تو در لامکان|
    block |این دکان بر بند و بگشا آن دکان|
  block
    block |شش جهت مگریز زیرا در جهات|
    block |ششدره‌ست و ششدره ماتست مات|