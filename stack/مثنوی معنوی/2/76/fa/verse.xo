
block |فوت شدن دزد بواز دادن آن شخص صاحب‌خانه را کی نزدیک آمده بود کی دزد را دریابد و بگیرد|
  block
    block |این بدان ماند که شخصی دزد دید|
    block |در وثاق اندر پی او می‌دوید|
  block
    block |تا دو سه میدان دوید اندر پیش|
    block |تا در افکند آن تعب اندر خویش|
  block
    block |اندر آن حمله که نزدیک آمدش|
    block |تا بدو اندر جهد در یابدش|
  block
    block |دزد دیگر بانگ کردش که بیا|
    block |تا ببینی این علامات بلا|
  block
    block |زود باش و باز گرد ای مرد کار|
    block |تا ببینی حال اینجا زار زار|
  block
    block |گفت باشد کان طرف دزدی بود|
    block |گر نگردم زود این بر من رود|
  block
    block |در زن و فرزند من دستی زند|
    block |بستن این دزد سودم کی کند|
  block
    block |این مسلمان از کرم می‌خواندم|
    block |گر نگردم زود پیش آید ندم|
  block
    block |بر امید شفقت آن نیکخواه|
    block |دزد را بگذاشت باز آمد براه|
  block
    block |گفت ای یار نکو احوال چیست|
    block |این فغان و بانگ تو از دست کیست|
  block
    block |گفت اینک بین نشان پای دزد|
    block |این طرف رفتست دزد زن‌بمزد|
  block
    block |نک نشان پای دزد قلتبان|
    block |در پی او رو بدین نقش و نشان|
  block
    block |گفت ای ابله چه می‌گویی مرا|
    block |من گرفته بودم آخر مر ورا|
  block
    block |دزد را از بانگ تو بگذاشتم|
    block |من تو خر را آدمی پنداشتم|
  block
    block |این چه ژاژست و چه هرزه ای فلان|
    block |من حقیقت یافتم چه بود نشان|
  block
    block |گفت من از حق نشانت می‌دهم|
    block |این نشانست از حقیقت آگهم|
  block
    block |گفت طراری تو یا خود ابلهی|
    block |بلک تو دزدی و زین حال آگهی|
  block
    block |خصم خود را می‌کشیدم من کشان|
    block |تو رهانیدی ورا کاینک نشان|
  block
    block |تو جهت‌گو من برونم از جهات|
    block |در وصال آیات کو یا بینات|
  block
    block |صنع بیند مرد محجوب از صفات|
    block |در صفات آنست کو گم کرد ذات|
  block
    block |واصلان چون غرق ذات‌اند ای پسر|
    block |کی کنند اندر صفات او نظر|
  block
    block |چونک اندر قعر جو باشد سرت|
    block |کی به رنگ آب افتد منظرت|
  block
    block |ور به رنگ آب باز آیی ز قعر|
    block |پس پلاسی بستدی دادی تو شعر|
  block
    block |طاعت عامه گناه خاصگان|
    block |وصلت عامه حجاب خاص دان|
  block
    block |مر وزیری را کند شه محتسب|
    block |شه عدو او بود نبود محب|
  block
    block |هم گناهی کرده باشد آن وزیر|
    block |بی سبب نبود تغیر ناگزیر|
  block
    block |آنک ز اول محتسب بد خود ورا|
    block |بخت و روزی آن بدست از ابتدا|
  block
    block |لیک آنک اول وزیر شه بدست|
    block |محتسب کردن سبب فعل بدست|
  block
    block |چون ترا شه ز آستانه پیش خواند|
    block |باز سوی آستانه باز راند|
  block
    block |تو یقین می‌دان که جرمی کرده‌ای|
    block |جبر را از جهل پیش آورده‌ای|
  block
    block |که مرا روزی و قسمت این بدست|
    block |پس چرا دی بودت آن دولت به دست|
  block
    block |قسمت خود خود بریدی تو ز جهل|
    block |قسمت خود را فزاید مرد اهل|