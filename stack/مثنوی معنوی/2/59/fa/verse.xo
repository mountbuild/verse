
block |دوم بار در سخن کشیدن سایل آن بزرگ را تا حال او معلوم‌تر گردد|
  block
    block |گفت آن طالب که آخر یک نفس|
    block |ای سواره بر نی این سو ران فرس|
  block
    block |راند سوی او که هین زوتر بگو|
    block |کاسپ من بس توسنست و تندخو|
  block
    block |تا لگد بر تو نکوبد زود باش|
    block |از چه می‌پرسی بیانش کن تو فاش|
  block
    block |او مجال راز دل گفتن ندید|
    block |زو برون شو کرد و در لاغش کشید|
  block
    block |گفت می‌خواهم درین کوچه زنی|
    block |کیست لایق از برای چون منی|
  block
    block |گفت سه گونه زن‌اند اندر جهان|
    block |آن دو رنج و این یکی گنج روان|
  block
    block |آن یکی را چون بخواهی کل تراست|
    block |وآن دگر نیمی ترا نیمی جداست|
  block
    block |وآن سیم هیچ او ترا نبود بدان|
    block |این شنودی دور شو رفتم روان|
  block
    block |تا ترا اسپم نپراند لگد|
    block |که بیفتی بر نخیزی تا ابد|
  block
    block |شیخ راند اندر میان کودکان|
    block |بانگ زد بار دگر او را جوان|
  block
    block |که بیا آخر بگو تفسیر این|
    block |این زنان سه نوع گفتی بر گزین|
  block
    block |راند سوی او و گفتش بکر خاص|
    block |کل ترا باشد ز غم یابی خلاص|
  block
    block |وانک نیمی آن تو بیوه بود|
    block |وانک هیچست آن عیال با ولد|
  block
    block |چون ز شوی اولش کودک بود|
    block |مهر و کل خاطرش آن سو رود|
  block
    block |دور شو تا اسپ نندازد لگد|
    block |سم اسپ توسنم بر تو رسد|
  block
    block |های هویی کرد شیخ باز راند|
    block |کودکان را باز سوی خویش خواند|
  block
    block |باز بانگش کرد آن سایل بیا|
    block |یک سؤالم ماند ای شاه کیا|
  block
    block |باز راند این سو بگو زوتر چه بود|
    block |که ز میدان آن بچه گویم ربود|
  block
    block |گفت ای شه با چنین عقل و ادب|
    block |این چه شیدست این چه فعلست ای عجب|
  block
    block |تو ورای عقل کلی در بیان|
    block |آفتابی در جنون چونی نهان|
  block
    block |گفت این اوباش رایی می‌زنند|
    block |تا درین شهر خودم قاضی کنند|
  block
    block |دفع می‌گفتم مرا گفتند نی|
    block |نیست چون تو عالمی صاحب فنی|
  block
    block |با وجود تو حرامست و خبیث|
    block |که کم از تو در قضا گوید حدیث|
  block
    block |در شریعت نیست دستوری که ما|
    block |کمتر از تو شه کنیم و پیشوا|
  block
    block |زین ضرورت گیج و دیوانه شدم|
    block |لیک در باطن همانم که بدم|
  block
    block |عقل من گنجست و من ویرانه‌ام|
    block |گنج اگر پیدا کنم دیوانه‌ام|
  block
    block |اوست دیوانه که دیوانه نشد|
    block |این عسس را دید و در خانه نشد|
  block
    block |دانش من جوهر آمد نه عرض|
    block |این بهایی نیست بهر هر غرض|
  block
    block |کان قندم نیستان شکرم|
    block |هم زمن می‌روید و من می‌خورم|
  block
    block |علم تقلیدی و تعلیمیست آن|
    block |کز نفور مستمع دارد فغان|
  block
    block |چون پی دانه نه بهر روشنیست|
    block |همچو طالب‌علم دنیای دنیست|
  block
    block |طالب علمست بهر عام و خاص|
    block |نه که تا یابد ازین عالم خلاص|
  block
    block |همچو موشی هر طرف سوراخ کرد|
    block |چونک نورش راند از در گفت برد|
  block
    block |چونک سوی دشت و نورش ره نبود|
    block |هم در آن ظلمات جهدی می‌نمود|
  block
    block |گر خدایش پر دهد پر خرد|
    block |برهد از موشی و چون مرغان پرد|
  block
    block |ور نجوید پر بماند زیر خاک|
    block |ناامید از رفتن راه سماک|
  block
    block |علم گفتاری که آن بی جان بود|
    block |عاشق روی خریداران بود|
  block
    block |گرچه باشد وقت بحث علم زفت|
    block |چون خریدارش نباشد مرد و رفت|
  block
    block |مشتری من خدایست او مرا|
    block |می‌کشد بالا که الله اشتری|
  block
    block |خونبهای من جمال ذوالجلال|
    block |خونبهای خود خورم کسب حلال|
  block
    block |این خریداران مفلس را بهل|
    block |چه خریداری کند یک مشت گل|
  block
    block |گل مخور گل را مخر گل را مجو|
    block |زانک گل خوارست دایم زردرو|
  block
    block |دل بخور تا دایما باشی جوان|
    block |از تجلی چهره‌ات چون ارغوان|
  block
    block |یا رب این بخشش نه حد کار ماست|
    block |لطف تو لطف خفی را خود سزاست|
  block
    block |دست گیر از دست ما ما را بخر|
    block |پرده را بر دار و پردهٔ ما مدر|
  block
    block |باز خر ما را ازین نفس پلید|
    block |کاردش تا استخوان ما رسید|
  block
    block |از چو ما بیچارگان این بند سخت|
    block |کی گشاید ای شه بی‌تاج و تخت|
  block
    block |این چنین قفل گران را ای ودود|
    block |کی تواند جز که فضل تو گشود|
  block
    block |ما ز خود سوی تو گردانیم سر|
    block |چون توی از ما به ما نزدیکتر|
  block
    block |این دعا هم بخشش و تعلیم تست|
    block |گرنه در گلخن گلستان از چه رست|
  block
    block |در میان خون و روده فهم و عقل|
    block |جز ز اکرام تو نتوان کرد نقل|
  block
    block |از دو پاره پیه این نور روان|
    block |موج نورش می‌زند بر آسمان|
  block
    block |گوشت‌پاره که زبان آمد ازو|
    block |می‌رود سیلاب حکمت همچو جو|
  block
    block |سوی سوراخی که نامش گوشهاست|
    block |تا بباغ جان که میوه‌ش هوشهاست|
  block
    block |شاه‌راه باغ جانها شرع اوست|
    block |باغ و بستانهای عالم فرع اوست|
  block
    block |اصل و سرچشمهٔ خوشی آنست آن|
    block |زود تجری تحتها الانهار خوان|