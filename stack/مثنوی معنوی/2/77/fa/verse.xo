
block |قصهٔ منافقان و مسجد ضرار ساختن ایشان|
  block
    block |یک مثال دیگر اندر کژروی|
    block |شاید ار از نقل قرآن بشنوی|
  block
    block |این چنین کژ بازیی در جفت و طاق|
    block |با نبی می‌باختند اهل نفاق|
  block
    block |کز برای عز دین احمدی|
    block |مسجدی سازیم و بود آن مرتدی|
  block
    block |این چنین کژ بازیی می‌باختند|
    block |مسجدی جز مسجد او ساختند|
  block
    block |سقف و فرش و قبه‌اش آراسته|
    block |لیک تفریق جماعت خواسته|
  block
    block |نزد پیغامبر بلابه آمدند|
    block |همچو اشتر پیش او زانو زدند|
  block
    block |کای رسول حق برای محسنی|
    block |سوی آن مسجد قدم رنجه کنی|
  block
    block |تا مبارک گردد از اقدام تو|
    block |تا قیامت تازه بادا نام تو|
  block
    block |مسجد روز گلست و روز ابر|
    block |مسجد روز ضرورت وقت فقر|
  block
    block |تا غریبی یابد آنجا خیر و جا|
    block |تا فراوان گردد این خدمت‌سرا|
  block
    block |تا شعار دین شود بسیار و پر|
    block |زانک با یاران شود خوش کار مر|
  block
    block |ساعتی آن جایگه تشریف ده|
    block |تزکیه‌مان کن ز ما تعریف ده|
  block
    block |مسجد و اصحاب مسجد را نواز|
    block |تو مهی ما شب دمی با ما بساز|
  block
    block |تا شود شب از جمالت همچو روز|
    block |ای جمالت آفتاب جان‌فروز|
  block
    block |ای دریغا کان سخن از دل بدی|
    block |تا مراد آن نفر حاصل شدی|
  block
    block |لطف کاید بی دل و جان در زبان|
    block |همچو سبزهٔ تون بود ای دوستان|
  block
    block |هم ز دورش بنگر و اندر گذر|
    block |خوردن و بو را نشاید ای پسر|
  block
    block |سوی لطف بی وفایان هین مرو|
    block |کان پل ویران بود نیکو شنو|
  block
    block |گر قدم را جاهلی بر وی زند|
    block |بشکند پل و آن قدم را بشکند|
  block
    block |هر کجا لشکر شکسته میشود|
    block |از دو سه سست مخنث می‌بود|
  block
    block |در صف آید با سلاح او مردوار|
    block |دل برو بنهند کاینک یار غار|
  block
    block |رو بگرداند چو بیند زخم را|
    block |رفتن او بشکند پشت ترا|
  block
    block |این درازست و فراوان می‌شود|
    block |وآنچ مقصودست پنهان می‌شود|