
block |انکار کردن موسی علیه السلام بر مناجات شبان|
  block
    block |دید موسی یک شبانی را براه|
    block |کو همی‌گفت ای گزیننده اله|
  block
    block |تو کجایی تا شوم من چاکرت|
    block |چارقت دوزم کنم شانه سرت|
  block
    block |جامه‌ات شویم شپشهاات کشم|
    block |شیر پیشت آورم ای محتشم|
  block
    block |دستکت بوسم بمالم پایکت|
    block |وقت خواب آید بروبم جایکت|
  block
    block |ای فدای تو همه بزهای من|
    block |ای بیادت هیهی و هیهای من|
  block
    block |این نمط بیهوده می‌گفت آن شبان|
    block |گفت موسی با کی است این ای فلان|
  block
    block |گفت با آنکس که ما را آفرید|
    block |این زمین و چرخ ازو آمد پدید|
  block
    block |گفت موسی های بس مدبر شدی|
    block |خود مسلمان ناشده کافر شدی|
  block
    block |این چه ژاژست این چه کفرست و فشار|
    block |پنبه‌ای اندر دهان خود فشار|
  block
    block |گند کفر تو جهان را گنده کرد|
    block |کفر تو دیبای دین را ژنده کرد|
  block
    block |چارق و پاتابه لایق مر تراست|
    block |آفتابی را چنینها کی رواست|
  block
    block |گر نبندی زین سخن تو حلق را|
    block |آتشی آید بسوزد خلق را|
  block
    block |آتشی گر نامدست این دود چیست|
    block |جان سیه گشته روان مردود چیست|
  block
    block |گر همی‌دانی که یزدان داورست|
    block |ژاژ و گستاخی ترا چون باورست|
  block
    block |دوستی بی‌خرد خود دشمنیست|
    block |حق تعالی زین چنین خدمت غنیست|
  block
    block |با کی می‌گویی تو این با عم و خال|
    block |جسم و حاجت در صفات ذوالجلال|
  block
    block |شیر او نوشد که در نشو و نماست|
    block |چارق او پوشد که او محتاج پاست|
  block
    block |ور برای بنده‌شست این گفت تو|
    block |آنک حق گفت او منست و من خود او|
  block
    block |آنک گفت انی مرضت لم تعد|
    block |من شدم رنجور او تنها نشد|
  block
    block |آنک بی یسمع و بی یبصر شده‌ست|
    block |در حق آن بنده این هم بیهده‌ست|
  block
    block |بی ادب گفتن سخن با خاص حق|
    block |دل بمیراند سیه دارد ورق|
  block
    block |گر تو مردی را بخوانی فاطمه|
    block |گرچه یک جنس‌اند مرد و زن همه|
  block
    block |قصد خون تو کند تا ممکنست|
    block |گرچه خوش‌خو و حلیم و ساکنست|
  block
    block |فاطمه مدحست در حق زنان|
    block |مرد را گویی بود زخم سنان|
  block
    block |دست و پا در حق ما استایش است|
    block |در حق پاکی حق آلایش است|
  block
    block |لم یلد لم یولد او را لایق است|
    block |والد و مولود را او خالق است|
  block
    block |هرچه جسم آمد ولادت وصف اوست|
    block |هرچه مولودست او زین سوی جوست|
  block
    block |زانک از کون و فساد است و مهین|
    block |حادثست و محدثی خواهد یقین|
  block
    block |گفت ای موسی دهانم دوختی|
    block |وز پشیمانی تو جانم سوختی|
  block
    block |جامه را بدرید و آهی کرد تفت|
    block |سر نهاد اندر بیابانی و رفت|