
block |دانستن پیغامبر علیه السلام کی سبب رنجوری آن شخص گستاخی بوده است در دعا|
  block
    block |چون پیمبر دید آن بیمار را|
    block |خوش نوازش کرد یار غار را|
  block
    block |زنده شد او چون پیمبر را بدید|
    block |گوییا آن دم مر او را آفرید|
  block
    block |گفت بیماری مرا این بخت داد|
    block |کآمد این سلطان بر من بامداد|
  block
    block |تا مرا صحت رسید و عافیت|
    block |از قدوم این شه بی حاشیت|
  block
    block |ای خجسته رنج و بیماری و تب|
    block |ای مبارک درد و بیداری شب|
  block
    block |نک مرا در پیری از لطف و کرم|
    block |حق چنین رنجوریی داد و سقم|
  block
    block |درد پشتم داد هم تا من ز خواب|
    block |بر جهم هر نیمشب لا بد شتاب|
  block
    block |تا نخسپم جمله شب چون گاومیش|
    block |دردها بخشید حق از لطف خویش|
  block
    block |زین شکست آن رحم شاهان جوش کرد|
    block |دوزخ از تهدید من خاموش کرد|
  block
    block |رنج گنج آمد که رحمتها دروست|
    block |مغز تازه شد چو بخراشید پوست|
  block
    block |ای برادر موضع تاریک و سرد|
    block |صبر کردن بر غم و سستی و درد|
  block
    block |چشمهٔ حیوان و جام مستی است|
    block |کان بلندیها همه در پستی است|
  block
    block |آن بهاران مضمرست اندر خزان|
    block |در بهارست آن خزان مگریز از آن|
  block
    block |همره غم باش و با وحشت بساز|
    block |می‌طلب در مرگ خود عمر دراز|
  block
    block |آنچ گوید نفس تو کاینجا بدست|
    block |مشنوش چون کار او ضد آمدست|
  block
    block |تو خلافش کن که از پیغامبران|
    block |این چنین آمد وصیت در جهان|
  block
    block |مشورت در کارها واجب شود|
    block |تا پشیمانی در آخر کم بود|
  block
    block |حیله‌ها کردند بسیار انبیا|
    block |تا که گردان شد برین سنگ آسیا|
  block
    block |نفس می‌خواهد که تا ویران کند|
    block |خلق را گمراه و سرگردان کند|
  block
    block |گفت امت مشورت با کی کنیم|
    block |انبیا گفتند با عقل امام|
  block
    block |گفت گر کودک در آید یا زنی|
    block |کو ندارد عقل و رای روشنی|
  block
    block |گفت با او مشورت کن وانچ گفت|
    block |تو خلاف آن کن و در راه افت|
  block
    block |نفس خود را زن شناس از زن بتر|
    block |زانک زن جزویست نفست کل شر|
  block
    block |مشورت با نفس خود گر می‌کنی|
    block |هرچه گوید کن خلاف آن دنی|
  block
    block |گر نماز و روزه می‌فرمایدت|
    block |نفس مکارست مکری زایدت|
  block
    block |مشورت با نفس خویش اندر فعال|
    block |هرچه گوید عکس آن باشد کمال|
  block
    block |برنیایی با وی و استیز او|
    block |رو بر یاری بگیر آمیز او|
  block
    block |عقل قوت گیرد از عقل دگر|
    block |نیشکر کامل شود از نیشکر|
  block
    block |من ز مکر نفس دیدم چیزها|
    block |کو برد از سحر خود تمییزها|
  block
    block |وعده‌ها بدهد ترا تازه به دست|
    block |که هزاران بار آنها را شکست|
  block
    block |عمر اگر صد سال خود مهلت دهد|
    block |اوت هر روزی بهانهٔ نو نهد|
  block
    block |گرم گوید وعده‌های سرد را|
    block |جادوی مردی ببندد مرد را|
  block
    block |ای ضیاء الحق حسام الدین بیا|
    block |که نروید بی تو از شوره گیا|
  block
    block |از فلک آویخته شد پرده‌ای|
    block |از پی نفرین دل آزرده‌ای|
  block
    block |این قضا را هم قضا داند علاج|
    block |عقل خلقان در قضا گیجست گیج|
  block
    block |اژدها گشتست آن مار سیاه|
    block |آنک کرمی بود افتاده به راه|
  block
    block |اژدها و مار اندر دست تو|
    block |شد عصا ای جان موسی مست تو|
  block
    block |حکم خذها لا تخف دادت خدا|
    block |تا به دستت اژدها گردد عصا|
  block
    block |هین ید بیضا نما ای پادشاه|
    block |صبح نو بگشا ز شبهای سیاه|
  block
    block |دوزخی افروخت بر وی دم فسون|
    block |ای دم تو از دم دریا فزون|
  block
    block |بحر مکارست بنموده کفی|
    block |دوزخست از مکر بنموده تفی|
  block
    block |زان نماید مختصر در چشم تو|
    block |تا زبون بینیش جنبد خشم تو|
  block
    block |همچنانک لشکر انبوه بود|
    block |مر پیمبر را به چشم اندک نمود|
  block
    block |تا بریشان زد پیمبر بی خطر|
    block |ور فزون دیدی از آن کردی حذر|
  block
    block |آن عنایت بود و اهل آن بدی|
    block |احمدا ورنه تو بد دل می‌شدی|
  block
    block |کم نمود او را و اصحاب ورا|
    block |آن جهاد ظاهر و باطن خدا|
  block
    block |تا میسر کرد یسری را برو|
    block |تا ز عسری او بگردانید رو|
  block
    block |کم نمودن مر ورا پیروز بود|
    block |که حقش یار و طریق‌آموز بود|
  block
    block |آنک حق پشتش نباشد از ظفر|
    block |وای اگر گربه‌ش نماید شیر نر|
  block
    block |وای اگر صد را یکی بیند ز دور|
    block |تا به چالش اندر آید از غرور|
  block
    block |زان نماید ذوالفقاری حربه‌ای|
    block |زان نماید شیر نر چون گربه‌ای|
  block
    block |تا دلیر اندر فتد احمق به جنگ|
    block |واندر آردشان بدین حیلت به چنگ|
  block
    block |تا به پای خویش باشند آمده|
    block |آن فلیوان جانب آتشکده|
  block
    block |کاه برگی می‌نماید تا تو زود|
    block |پف کنی کو را برانی از وجود|
  block
    block |هین که آن که کوهها بر کنده است|
    block |زو جهان گریان و او در خنده است|
  block
    block |می‌نماید تا بکعب این آب جو|
    block |صد چو عاج ابن عنق شد غرق او|
  block
    block |می‌نماید موج خونش تل مشک|
    block |می‌نماید قعر دریا خاک خشک|
  block
    block |خشک دید آن بحر را فرعون کور|
    block |تا درو راند از سر مردی و زور|
  block
    block |چون در آید در تک دریا بود|
    block |دیدهٔ فرعون کی بینا بود|
  block
    block |دیده بینا از لقای حق شود|
    block |حق کجا همراز هر احمق شود|
  block
    block |قند بیند خود شود زهر قتول|
    block |راه بیند خود بود آن بانگ غول|
  block
    block |ای فلک در فتنهٔ آخر زمان|
    block |تیز می‌گردی بده آخر زمان|
  block
    block |خنجر تیزی تو اندر قصد ما|
    block |نیش زهرآلوده‌ای در فصد ما|
  block
    block |ای فلک از رحم حق آموز رحم|
    block |بر دل موران مزن چون مار زخم|
  block
    block |حق آنک چرخهٔ چرخ ترا|
    block |کرد گردان بر فراز این سرا|
  block
    block |که دگرگون گردی و رحمت کنی|
    block |پیش از آن که بیخ ما را بر کنی|
  block
    block |حق آنک دایگی کردی نخست|
    block |تا نهال ما ز آب و خاک رست|
  block
    block |حق آن شه که ترا صاف آفرید|
    block |کرد چندان مشعله در تو پدید|
  block
    block |آنچنان معمور و باقی داشتت|
    block |تا که دهری از ازل پنداشتت|
  block
    block |شکر دانستیم آغاز ترا|
    block |انبیا گفتند آن راز ترا|
  block
    block |آدمی داند که خانه حادثست|
    block |عنکبوتی نه که در وی عابشست|
  block
    block |پشه کی داند که این باغ از کیست|
    block |کو بهاران زاد و مرگش در دیست|
  block
    block |کرم کاندر چوب زاید سست‌حال|
    block |کی بداند چوب را وقت نهال|
  block
    block |ور بداند کرم از ماهیتش|
    block |عقل باشد کرم باشد صورتش|
  block
    block |عقل خود را می‌نماید رنگها|
    block |چون پری دورست از آن فرسنگها|
  block
    block |از ملک بالاست چه جای پری|
    block |تو مگس‌پری بپستی می‌پری|
  block
    block |گرچه عقلت سوی بالا می‌پرد|
    block |مرغ تقلیدت بپستی می‌چرد|
  block
    block |علم تقلیدی وبال جان ماست|
    block |عاریه‌ست و ما نشسته کان ماست|
  block
    block |زین خرد جاهل همی باید شدن|
    block |دست در دیوانگی باید زدن|
  block
    block |هرچه بینی سود خود زان می‌گریز|
    block |زهر نوش و آب حیوان را بریز|
  block
    block |هر که بستاید ترا دشنام ده|
    block |سود و سرمایه به مفلس وام ده|
  block
    block |ایمنی بگذار و جای خوف باش|
    block |بگذر از ناموس و رسوا باش و فاش|
  block
    block |آزمودم عقل دور اندیش را|
    block |بعد ازین دیوانه سازم خویش را|