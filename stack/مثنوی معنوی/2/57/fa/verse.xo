
block |حمله بردن سگ بر کور گدا|
  block
    block |یک سگی در کوی بر کور گدا|
    block |حمله می‌آورد چون شیر وغا|
  block
    block |سگ کند آهنگ درویشان بخشم|
    block |در کشد مه خاک درویشان بچشم|
  block
    block |کور عاجز شد ز بانگ و بیم سگ|
    block |اندر آمد کور در تعظیم سگ|
  block
    block |کای امیر صید و ای شیر شکار|
    block |دست دست تست دست از من بدار|
  block
    block |کز ضرورت دم خر را آن حکیم|
    block |کرد تعظیم و لقب دادش کریم|
  block
    block |گفت او هم از ضرورت کای اسد|
    block |از چو من لاغر شکارت چه رسد|
  block
    block |گور می‌گیرند یارانت به دشت|
    block |کور می‌گیری تو در کوچه بگشت|
  block
    block |گور می‌جویند یارانت بصید|
    block |کور می‌جویی تو در کوچه بکید|
  block
    block |آن سگ عالم شکار گور کرد|
    block |وین سگ بی‌مایه قصد کور کرد|
  block
    block |علم چون آموخت سگ رست از ضلال|
    block |می‌کند در بیشه‌ها صید حلال|
  block
    block |سگ چو عالم گشت شد چالاک زحف|
    block |سگ چو عارف گشت شد اصحاب کهف|
  block
    block |سگ شناسا شد که میر صید کیست|
    block |ای خدا آن نور اشناسنده چیست|
  block
    block |کور نشناسد نه از بی چشمی است|
    block |بلک این زانست کز جهلست مست|
  block
    block |نیست خود بی‌چشم‌تر کور از زمین|
    block |این زمین از فضل حق شد خصم بین|
  block
    block |نور موسی دید و موسی را نواخت|
    block |خسف قارون کرد و قارون را شناخت|
  block
    block |رجف کرد اندر هلاک هر دعی|
    block |فهم کرد از حق که یاارض ابلعی|
  block
    block |خاک و آب و باد و نار با شرر|
    block |بی‌خبر با ما و با حق با خبر|
  block
    block |ما بعکس آن ز غیر حق خبیر|
    block |بی‌خبر از حق و از چندین نذیر|
  block
    block |لاجرم اشفقن منها جمله‌شان|
    block |کند شد ز آمیز حیوان حمله‌شان|
  block
    block |گفت بیزاریم جمله زین حیات|
    block |کو بود با خلق حی با حق موات|
  block
    block |چون بماند از خلق گردد او یتیم|
    block |انس حق را قلب می‌باید سلیم|
  block
    block |چون ز کوری دزد دزدد کاله‌ای|
    block |می‌کند آن کور عمیا ناله‌ای|
  block
    block |تا نگوید دزد او را کان منم|
    block |کز تو دزدیدم که دزد پر فنم|
  block
    block |کی شناسد کور دزد خویش را|
    block |چون ندارد نور چشم و آن ضیا|
  block
    block |چون بگوید هم بگیر او را تو سخت|
    block |تا بگوید او علامتهای رخت|
  block
    block |پس جهاد اکبر آمد عصر دزد|
    block |تا بگوید که چه برد آن زن بمزد|
  block
    block |اولا دزدید کحل دیده‌ات|
    block |چون ستانی باز یابی تبصرت|
  block
    block |کالهٔ حکمت که گم کردهٔ دلست|
    block |پیش اهل دل یقین آن حاصلست|
  block
    block |کوردل با جان و با سمع و بصر|
    block |می‌نداند دزد شیطان را ز اثر|
  block
    block |ز اهل دل جو از جماد آن را مجو|
    block |که جماد آمد خلایق پیش او|
  block
    block |مشورت جوینده آمد نزد او|
    block |کای اب کودک شده رازی بگو|
  block
    block |گفت رو زین حلقه کین در باز نیست|
    block |باز گرد امروز روز راز نیست|
  block
    block |گر مکان را ره بدی در لامکان|
    block |همچو شیخان بودمی من بر دکان|