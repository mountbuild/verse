
block |حکایت مشورت کردن خدای تعالی  در ایجاد خلق|
  block
    block |مشورت می‌رفت در ایجاد خلق|
    block |جانشان در بحر قدرت تا به حلق|
  block
    block |چون ملایک مانع آن می‌شدند|
    block |بر ملایک خفیه خنبک می‌زدند|
  block
    block |مطلع بر نقش هر که هست شد|
    block |پیش از آن کین نفس کل پابست شد|
  block
    block |پیشتر ز افلاک کیوان دیده‌اند|
    block |پیشتر از دانه‌ها نان دیده‌اند|
  block
    block |بی دماغ و دل پر از فکرت بدند|
    block |بی سپاه و جنگ بر نصرت زدند|
  block
    block |آن عیان نسبت بایشان فکرتست|
    block |ورنه خود نسبت بدوران رؤیتست|
  block
    block |فکرت از ماضی و مستقبل بود|
    block |چون ازین دو رست مشکل حل شود|
  block
    block |دیده چون بی‌کیف هر باکیف را|
    block |دیده پیش از کان صحیح و زیف را|
  block
    block |پیشتر از خلقت انگورها|
    block |خورده میها و نموده شورها|
  block
    block |در تموز گرم می‌بینند دی|
    block |در شعاع شمس می‌بینند فی|
  block
    block |در دل انگور می را دیده‌اند|
    block |در فنای محض شی را دیده‌اند|
  block
    block |آسمان در دور ایشان جرعه‌نوش|
    block |آفتاب از جودشان زربفت‌پوش|
  block
    block |چون ازیشان مجتمع بینی دو یار|
    block |هم یکی باشند و هم ششصد هزار|
  block
    block |بر مثال موجها اعدادشان|
    block |در عدد آورده باشد بادشان|
  block
    block |مفترق شد آفتاب جانها|
    block |در درون روزن ابدان ما|
  block
    block |چون نظر در قرص داری خود یکیست|
    block |وانک شد محجوب ابدان در شکیست|
  block
    block |تفرقه در روح حیوانی بود|
    block |نفس واحد روح انسانی بود|
  block
    block |چونک حق رش علیهم نوره|
    block |مفترق هرگز نگردد نور او|
  block
    block |یک زمان بگذار ای همره ملال|
    block |تا بگویم وصف خالی زان جمال|
  block
    block |در بیان ناید جمال حال او|
    block |هر دو عالم چیست عکس خال او|
  block
    block |چونک من از خال خوبش دم زنم|
    block |نطق می‌خواهد که بشکافد تنم|
  block
    block |همچو موری اندرین خرمن خوشم|
    block |تا فزون از خویش باری می‌کشم|