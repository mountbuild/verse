
block |طعن زدن بیگانه در شیخ و جواب گفتن مرید شیخ او را|
  block
    block |آن یکی یک شیخ را تهمت نهاد|
    block |کو بدست و نیست بر راه رشاد|
  block
    block |شارب خمرست و سالوس و خبیث|
    block |مر مریدان را کجا باشد مغیث|
  block
    block |آن یکی گفتش ادب را هوش دار|
    block |خرد نبود این چنین ظن بر کبار|
  block
    block |دور ازو و دور از آن اوصاف او|
    block |که ز سیلی تیره گردد صاف او|
  block
    block |این چنین بهتان منه بر اهل حق|
    block |کین خیال تست برگردان ورق|
  block
    block |این نباشد ور بود ای مرغ خاک|
    block |بحر قلزم را ز مرداری چه باک|
  block
    block |نیست دون القلتین و حوض خرد|
    block |که تواند قطره‌ایش از کار برد|
  block
    block |آتش ابراهیم را نبود زیان|
    block |هر که نمرودیست گو می‌ترس از آن|
  block
    block |نفس نمرودست و عقل و جان خلیل|
    block |روح در عینست و نفس اندر دلیل|
  block
    block |این دلیل راه ره‌رو را بود|
    block |کو بهر دم در بیابان گم شود|
  block
    block |واصلان را نیست جز چشم و چراغ|
    block |از دلیل و راهشان باشد فراغ|
  block
    block |گر دلیلی گفت آن مرد وصال|
    block |گفت بهر فهم اصحاب جدال|
  block
    block |بهر طفل نو پدر تی‌تی کند|
    block |گرچه عقلش هندسهٔ گیتی کند|
  block
    block |کم نگردد فضل استاد از علو|
    block |گر الف چیزی ندارد گوید او|
  block
    block |از پی تعلیم آن بسته‌دهن|
    block |از زبان خود برون باید شدن|
  block
    block |در زبان او بباید آمدن|
    block |تا بیاموزد ز تو او علم و فن|
  block
    block |پس همه خلقان چو طفلان ویند|
    block |لازمست این پیر را در وقت پند|
  block
    block |آن مرید شیخ بد گوینده را|
    block |آن به کفر و گمرهی آکنده را|
  block
    block |گفت خود را تو مزن بر تیغ تیز|
    block |هین مکن با شاه و با سلطان ستیز|
  block
    block |حوض با دریا اگر پهلو زند|
    block |خویش را از بیخ هستی بر کند|
  block
    block |نیست بحری کو کران دارد که تا|
    block |تیره گردد او ز مردار شما|
  block
    block |کفر را حدست و اندازه بدان|
    block |شیخ و نور شیخ را نبود کران|
  block
    block |پیش بی حد هرچه محدودست لاست|
    block |کل شیء غیر وجه الله فناست|
  block
    block |کفر و ایمان نیست آنجایی که اوست|
    block |زانک او مغزست و این دو رنگ و پوست|
  block
    block |این فناها پردهٔ آن وجه گشت|
    block |چون چراغ خفیه اندر زیر طشت|
  block
    block |پس سر این تن حجاب آن سرست|
    block |پیش آن سر این سر تن کافرست|
  block
    block |کیست کافر غافل از ایمان شیخ|
    block |کیست مرده بی خبر از جان شیخ|
  block
    block |جان نباشد جز خبر در آزمون|
    block |هر که را افزون خبر جانش فزون|
  block
    block |جان ما از جان حیوان بیشتر|
    block |از چه زان رو که فزون دارد خبر|
  block
    block |پس فزون از جان ما جان ملک|
    block |کو منزه شد ز حس مشترک|
  block
    block |وز ملک جان خداوندان دل|
    block |باشد افزون تو تحیر را بهل|
  block
    block |زان سبب آدم بود مسجودشان|
    block |جان او افزونترست از بودشان|
  block
    block |ورنه بهتر را سجود دون‌تری|
    block |امر کردن هیچ نبود در خوری|
  block
    block |کی پسندد عدل و لطف کردگار|
    block |که گلی سجده کند در پیش خار|
  block
    block |جان چو افزون شد گذشت از انتها|
    block |شد مطیعش جان جمله چیزها|
  block
    block |مرغ و ماهی و پری و آدمی|
    block |زانک او بیشست و ایشان در کمی|
  block
    block |ماهیان سوزن‌گر دلقش شوند|
    block |سوزنان را رشته‌ها تابع بوند|