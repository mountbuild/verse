
block |عذر گفتن فقیر به شیخ|
  block
    block |پس فقیر آن شیخ را احوال گفت|
    block |عذر را با آن غرامت کرد جفت|
  block
    block |مر سؤال شیخ را داد او جواب|
    block |چون جوابات خضر خوب و صواب|
  block
    block |آن جوابات سؤالات کلیم|
    block |کش خضر بنمود از رب علیم|
  block
    block |گشت مشکلهاش حل وافزون ز یاد|
    block |از پی هر مشکلش مفتاح داد|
  block
    block |از خضر درویش هم میراث داشت|
    block |در جواب شیخ همت بر گماشت|
  block
    block |گفت راه اوسط ارچه حکمتست|
    block |لیک اوسط نیز هم با نسبتست|
  block
    block |آب جو نسبت باشتر هست کم|
    block |لیک باشد موش را آن همچو یم|
  block
    block |هر که را باشد وظیفه چار نان|
    block |دو خورد یا سه خورد هست اوسط آن|
  block
    block |ور خورد هر چار دور از اوسط است|
    block |او اسیر حرص مانند بط است|
  block
    block |هر که او را اشتها ده نان بود|
    block |شش خورد می‌دان که اوسط آن بود|
  block
    block |چون مرا پنجاه نان هست اشتها|
    block |مر ترا شش گرده هم‌دستیم نی|
  block
    block |تو بده رکعت نماز آیی ملول|
    block |من به پانصد در نیایم در نحول|
  block
    block |آن یکی تا کعبه حافی می‌رود|
    block |وین یکی تا مسجد از خود می‌شود|
  block
    block |آن یکی در پاک‌بازی جان بداد|
    block |وین یکی جان کند تا یک نان بداد|
  block
    block |این وسط در با نهایت می‌رود|
    block |که مر آن را اول و آخر بود|
  block
    block |اول و آخر بباید تا در آن|
    block |در تصور گنجد اوسط یا میان|
  block
    block |بی‌نهایت چون ندارد دو طرف|
    block |کی بود او را میانه منصرف|
  block
    block |اول و آخر نشانش کس نداد|
    block |گفت لو کان له البحر مداد|
  block
    block |هفت دریا گر شود کلی مداد|
    block |نیست مر پایان شدن را هیچ امید|
  block
    block |باغ و بیشه گر بود یکسر قلم|
    block |زین سخن هرگز نگردد هیچ کم|
  block
    block |آن همه حبر و قلم فانی شود|
    block |وین حدیث بی‌عدد باقی بود|
  block
    block |حالت من خواب را ماند گهی|
    block |خواب پندارد مر آن را گم‌رهی|
  block
    block |چشم من خفته دلم بیدار دان|
    block |شکل بی‌کار مرا بر کار دان|
  block
    block |گفت پیغامبر که عینای تنام|
    block |لا ینام قلبی عن رب الانام|
  block
    block |چشم تو بیدار و دل خفته بخواب|
    block |چشم من خفته دلم در فتح باب|
  block
    block |مر دلم را پنج حس دیگرست|
    block |حس دل را هر دو عالم منظرست|
  block
    block |تو ز ضعف خود مکن در من نگاه|
    block |بر تو شب بر من همان شب چاشتگاه|
  block
    block |بر تو زندان بر من آن زندان چو باغ|
    block |عین مشغولی مرا گشته فراغ|
  block
    block |پای تو در گل مرا گل گشته گل|
    block |مر ترا ماتم مرا سور و دهل|
  block
    block |در زمینم با تو ساکن در محل|
    block |می‌دوم بر چرخ هفتم چون زحل|
  block
    block |همنشینت من نیم سایهٔ منست|
    block |برتر از اندیشه‌ها پایهٔ منست|
  block
    block |زانک من ز اندیشه‌ها بگذشته‌ام|
    block |خارج اندیشه پویان گشته‌ام|
  block
    block |حاکم اندیشه‌ام محکوم نی|
    block |زانک بنا حاکم آمد بر بنا|
  block
    block |جمله خلقان سخرهٔ اندیشه‌اند|
    block |زان سبب خسته دل و غم‌پیشه‌اند|
  block
    block |قاصدا خود را باندیشه دهم|
    block |چون بخواهم از میانشان بر جهم|
  block
    block |من چو مرغ اوجم اندیشه مگس|
    block |کی بود بر من مگس را دست‌رس|
  block
    block |قاصدا زیر آیم از اوج بلند|
    block |تا شکسته‌پایگان بر من تنند|
  block
    block |چون ملالم گیرد از سفلی صفات|
    block |بر پرم همچون طیور الصافات|
  block
    block |پر من رستست هم از ذات خویش|
    block |بر نچفسانم دو پر من با سریش|
  block
    block |جعفر طیار را پر جاریه‌ست|
    block |جعفر طرار را پر عاریه‌ست|
  block
    block |نزد آنک لم یذق دعویست این|
    block |نزد سکان افق معنیست این|
  block
    block |لاف و دعوی باشد این پیش غراب|
    block |دیگ تی و پر یکی پیش ذباب|
  block
    block |چونک در تو می‌شود لقمه گهر|
    block |تن مزن چندانک بتوانی بخور|
  block
    block |شیخ روزی بهر دفع سؤ ظن|
    block |در لگن قی کرد پر در شد لگن|
  block
    block |گوهر معقول را محسوس کرد|
    block |پیر بینا بهر کم‌عقلی مرد|
  block
    block |چونک در معده شود پاکت پلید|
    block |قفل نه بر خلق و پنهان کن کلید|
  block
    block |هر که در وی لقمه شد نور جلال|
    block |هر چه خواهد تا خورد او را حلال|