
block |بقیهٔ قصهٔ طعنه زدن آن مرد بیگانه در شیخ|
  block
    block |آن خبیث از شیخ می‌لایید ژاژ|
    block |کژنگر باشد همیشه عقل کاژ|
  block
    block |که منش دیدم میان مجلسی|
    block |او ز تقوی عاریست و مفلسی|
  block
    block |ورکه باور نیستت خیز امشبان|
    block |تا ببینی فسق شیخت را عیان|
  block
    block |شب ببردش بر سر یک روزنی|
    block |گفت بنگر فسق و عشرت کردنی|
  block
    block |بنگر آن سالوس روز و فسق شب|
    block |روز همچون مصطفی شب بولهب|
  block
    block |روز عبدالله او را گشته نام|
    block |شب نعوذ بالله و در دست جام|
  block
    block |دید شیشه در کف آن پیر پر|
    block |گفت شیخا مر ترا هم هست غر|
  block
    block |تو نمی‌گفتی که در جام شراب|
    block |دیو می‌میزد شتابان نا شتاب|
  block
    block |گفت جامم را چنان پر کرده‌اند|
    block |کاندرو اندر نگنجد یک سپند|
  block
    block |بنگر اینجا هیچ گنجد ذره‌ای|
    block |این سخن را کژ شنیده غره‌ای|
  block
    block |جام ظاهر خمر ظاهر نیست این|
    block |دور دار این را ز شیخ غیب‌بین|
  block
    block |جام می هستی شیخست ای فلیو|
    block |کاندرو اندر نگنجد بول دیو|
  block
    block |پر و مالامال از نور حقست|
    block |جام تن بشکست نور مطلقست|
  block
    block |نور خورشید ار بیفتد بر حدث|
    block |او همان نورست نپذیرد خبث|
  block
    block |شیخ گفت این خود نه جامست و نه می|
    block |هین بزیر آ منکرا بنگر بوی|
  block
    block |آمد و دید انگبین خاص بود|
    block |کور شد آن دشمن کور و کبود|
  block
    block |گفت پیر آن دم مرید خویش را|
    block |رو برای من بجو می ای کیا|
  block
    block |که مرا رنجیست مضطر گشته‌ام|
    block |من ز رنج از مخمصه بگذشته‌ام|
  block
    block |در ضرورت هست هر مردار پاک|
    block |بر سر منکر ز لعنت باد خاک|
  block
    block |گرد خمخانه بر آمد آن مرید|
    block |بهر شیخ از هر خمی او می‌چشید|
  block
    block |در همه خمخانه‌ها او می ندید|
    block |گشته بد پر از عسل خم نبید|
  block
    block |گفت ای رندان چه حالست این چه کار|
    block |هیچ خمی در نمی‌بینم عقار|
  block
    block |جمله رندان نزد آن شیخ آمدند|
    block |چشم گریان دست بر سر می‌زدند|
  block
    block |در خرابات آمدی شیخ اجل|
    block |جمله میها از قدومت شد عسل|
  block
    block |کرده‌ای مبدل تو می را از حدث|
    block |جان ما را هم بدل کن از خبث|
  block
    block |گر شود عالم پر از خون مال‌مال|
    block |کی خورد بندهٔ خدا الا حلال|