
block |وصیت کردن پیغامبر علیه السلام مر آن بیمار را و دعا آموزانیدنش|
  block
    block |گفت پیغامبر مر آن بیمار را|
    block |این بگو کای سهل‌کن دشوار را|
  block
    block |آتنا فی دار دنیانا حسن|
    block |آتنا فی دار عقبانا حسن|
  block
    block |راه را بر ما چو بستان کن لطیف|
    block |منزل ما خود تو باشی ای شریف|
  block
    block |مؤمنان در حشر گویند ای ملک|
    block |نی که دوزخ بود راه مشترک|
  block
    block |مؤمن و کافر برو یابد گذار|
    block |ما ندیدیم اندرین ره دود و نار|
  block
    block |نک بهشت و بارگاه آمنی|
    block |پس کجا بود آن گذرگاه دنی|
  block
    block |پس ملک گوید که آن روضهٔ خضر|
    block |که فلان جا دیده‌اید اندر گذر|
  block
    block |دوزخ آن بود و سیاستگاه سخت|
    block |بر شما شد باغ و بستان و درخت|
  block
    block |چون شما این نفس دوزخ‌خوی را|
    block |آتشی گبر فتنه‌جوی را|
  block
    block |جهدها کردید و او شد پر صفا|
    block |نار را کشتید از بهر خدا|
  block
    block |آتش شهوت که شعله می‌زدی|
    block |سبزهٔ تقوی شد و نور هدی|
  block
    block |آتش خشم از شما هم حلم شد|
    block |ظلمت جهل از شما هم علم شد|
  block
    block |آتش حرص از شما ایثار شد|
    block |و آن حسد چون خار بد گلزار شد|
  block
    block |چون شما این جمله آتشهای خویش|
    block |بهر حق کشتید جمله پیش پیش|
  block
    block |نفس ناری را چو باغی ساختید|
    block |اندرو تخم وفا انداختید|
  block
    block |بلبلان ذکر و تسبیح اندرو|
    block |خوش سرایان در چمن بر طرف جو|
  block
    block |داعی حق را اجابت کرده‌اید|
    block |در جحیم نفس آب آورده‌اید|
  block
    block |دوزخ ما نیز در حق شما|
    block |سبزه گشت و گلشن و برگ و نوا|
  block
    block |چیست احسان را مکافات ای پسر|
    block |لطف و احسان و ثواب معتبر|
  block
    block |نی شما گفتید ما قربانییم|
    block |پیش اوصاف بقا ما فانییم|
  block
    block |ما اگر قلاش و گر دیوانه‌ایم|
    block |مست آن ساقی و آن پیمانه‌ایم|
  block
    block |بر خط و فرمان او سر می‌نهیم|
    block |جان شیرین را گروگان می‌دهیم|
  block
    block |تا خیال دوست در اسرار ماست|
    block |چاکری و جانسپاری کار ماست|
  block
    block |هر کجا شمع بلا افروختند|
    block |صد هزاران جان عاشق سوختند|
  block
    block |عاشقانی کز درون خانه‌اند|
    block |شمع روی یار را پروانه‌اند|
  block
    block |ای دل آنجا رو که با تو روشنند|
    block |وز بلاها مر ترا چون جوشنند|
  block
    block |بر جنایاتت مواسا می‌کنند|
    block |در میان جان ترا جا می‌کنند|
  block
    block |زان میان جان ترا جا می‌کنند|
    block |تا ترا پر باده چون جا می‌کنند|
  block
    block |در میان جان ایشان خانه گیر|
    block |در فلک خانه کن ای بدر منیر|
  block
    block |چون عطارد دفتر دل وا کنند|
    block |تا که بر تو سرها پیدا کنند|
  block
    block |پیش خویشان باش چون آواره‌ای|
    block |بر مه کامل زن ار مه پاره‌ای|
  block
    block |جزو را از کل خود پرهیز چیست|
    block |با مخالف این همه آمیز چیست|
  block
    block |جنس را بین نوع گشته در روش|
    block |غیبها بین عین گشته در رهش|
  block
    block |تا چو زن عشوه خری ای بی‌خرد|
    block |از دروغ و عشوه کی یابی مدد|
  block
    block |چاپلوس و لفظ شیرین و فریب|
    block |می‌ستانی می‌نهی چون زن به جیب|
  block
    block |مر ترا دشنام و سیلی شهان|
    block |بهتر آید از ثنای گمرهان|
  block
    block |صفع شاهان خور مخور شهد خسان|
    block |تا کسی گردی ز اقبال کسان|
  block
    block |زانک ازیشان خلعت و دولت رسد|
    block |در پناه روح جان گردد جسد|
  block
    block |هر کجا بینی برهنه و بی‌نوا|
    block |دان که او بگریختست از اوستا|
  block
    block |تا چنان گردد که می‌خواهد دلش|
    block |آن دل کور بد بی‌حاصلش|
  block
    block |گر چنان گشتی که استا خواستی|
    block |خویش را و خویش را آراستی|
  block
    block |هر که از استا گریزد در جهان|
    block |او ز دولت می‌گریزد این بدان|
  block
    block |پیشه‌ای آموختی در کسب تن|
    block |چنگ اندر پیشهٔ دینی بزن|
  block
    block |در جهان پوشیده گشتی و غنی|
    block |چون برون آیی ازینجا چون کنی|
  block
    block |پیشه‌ای آموز کاندر آخرت|
    block |اندر آید دخل کسب مغفرت|
  block
    block |آن جهان شهریست پر بازار و کسب|
    block |تا نپنداری که کسب اینجاست حسب|
  block
    block |حق تعالی گفت کین کسب جهان|
    block |پیش آن کسبست لعب کودکان|
  block
    block |همچو آن طفلی که بر طفلی تند|
    block |شکل صحبت‌کن مساسی می‌کند|
  block
    block |کودکان سازند در بازی دکان|
    block |سود نبود جز که تعبیر زمان|
  block
    block |شب شود در خانه آید گرسنه|
    block |کودکان رفته بمانده یک تنه|
  block
    block |این جهان بازی‌گهست و مرگ شب|
    block |باز گردی کیسه خالی پر تعب|
  block
    block |کسب دین عشقست و جذب اندرون|
    block |قابلیت نور حق را ای حرون|
  block
    block |کسب فانی خواهدت این نفس خس|
    block |چند کسب خس کنی بگذار بس|
  block
    block |نفس خس گر جویدت کسب شریف|
    block |حیله و مکری بود آن را ردیف|