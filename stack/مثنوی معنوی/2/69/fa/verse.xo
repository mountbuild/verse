
block |باز تقریر ابلیس تلبیس خود را|
  block
    block |گفت هر مردی که باشد بد گمان|
    block |نشنود او راست را با صد نشان|
  block
    block |هر درونی که خیال‌اندیش شد|
    block |چون دلیل آری خیالش بیش شد|
  block
    block |چون سخن در وی رود علت شود|
    block |تیغ غازی دزد را آلت شود|
  block
    block |پس جواب او سکوتست و سکون|
    block |هست با ابله سخن گفتن جنون|
  block
    block |تو ز من با حق چه نالی ای سلیم|
    block |تو بنال از شر آن نفس لئیم|
  block
    block |تو خوری حلوا ترا دنبل شود|
    block |تب بگیرد طبع تو مختل شود|
  block
    block |بی گنه لعنت کنی ابلیس را|
    block |چون نبینی از خود آن تلبیس را|
  block
    block |نیست از ابلیس از تست ای غوی|
    block |که چو روبه سوی دنبه می‌روی|
  block
    block |چونک در سبزه ببینی دنبه‌ها|
    block |دام باشد این ندانی تو چرا|
  block
    block |زان ندانی کت ز دانش دور کرد|
    block |میل دنبه چشم و عقلت کور کرد|
  block
    block |حبک الاشیاء یعمیک یصم|
    block |نفسک السودا جنت لا تختصم|
  block
    block |تو گنه بر من منه کژ کژ مبین|
    block |من ز بد بیزارم و از حرص و کین|
  block
    block |من بدی کردم پشیمانم هنوز|
    block |انتظارم تا دیم گردد تموز|
  block
    block |متهم گشتم میان خلق من|
    block |فعل خود بر من نهد هر مرد و زن|
  block
    block |گرگ بیچاره اگرچه گرسنست|
    block |متهم باشد که او در طنطنه‌ست|
  block
    block |از ضعیفی چون نتواند راه رفت|
    block |خلق گوید تخمه است از لوت زفت|