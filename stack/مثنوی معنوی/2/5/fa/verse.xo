
block |اندرز کردن صوفی خادم را در تیمار داشت بهیمه و لا حول خادم|
  block
    block |صوفیی می‌گشت در دور افق|
    block |تا شبی در خانقاهی شد قنق|
  block
    block |یک بهیمه داشت در آخر ببست|
    block |او به صدر صفه با یاران نشست|
  block
    block |پس مراقب گشت با یاران خویش|
    block |دفتری باشد حضور یار پیش|
  block
    block |دفتر صوفی سواد حرف نیست|
    block |جز دل اسپید همچون برف نیست|
  block
    block |زاد دانشمند آثار قلم|
    block |زاد صوفی چیست آثار قدم|
  block
    block |همچو صیادی سوی اشکار شد|
    block |گام آهو دید و بر آثار شد|
  block
    block |چندگاهش گام آهو در خورست|
    block |بعد از آن خود ناف آهو رهبرست|
  block
    block |چونک شکر گام کرد و ره برید|
    block |لاجرم زان گام در کامی رسید|
  block
    block |رفتن یک منزلی بر بوی ناف|
    block |بهتر از صد منزل گام و طواف|
  block
    block |آن دلی کو مطلع مهتابهاست|
    block |بهر عارف فتحت ابوابهاست|
  block
    block |با تو دیوارست و با ایشان درست|
    block |با تو سنگ و با عزیزان گوهرست|
  block
    block |آنچ تو در آینه بینی عیان|
    block |پیر اندر خشت بیند بیش از آن|
  block
    block |پیر ایشانند کین عالم نبود|
    block |جان ایشان بود در دریای جود|
  block
    block |پیش ازین تن عمرها بگذاشتند|
    block |پیشتر از کشت بر برداشتند|
  block
    block |پیشتر از نقش جان پذرفته‌اند|
    block |پیشتر از بحر درها سفته‌اند|