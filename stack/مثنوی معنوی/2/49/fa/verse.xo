
block |وحی کردن حق تعالی به موسی علیه السلام کی چرا به عیادت من نیامدی|
  block
    block |آمد از حق سوی موسی این عتاب|
    block |کای طلوع ماه دیده تو ز جیب|
  block
    block |مشرقت کردم ز نور ایزدی|
    block |من حقم رنجور گشتم نامدی|
  block
    block |گفت سبحانا تو پاکی از زیان|
    block |این چه رمزست این بکن یا رب بیان|
  block
    block |باز فرمودش که در رنجوریم|
    block |چون نپرسیدی تو از روی کرم|
  block
    block |گفت یا رب نیست نقصانی ترا|
    block |عقل گم شد این سخن را برگشا|
  block
    block |گفت آری بندهٔ خاص گزین|
    block |کشت رنجور او منم نیکو ببین|
  block
    block |هست معذوریش معذوری من|
    block |هست رنجوریش رنجوری من|
  block
    block |هر که خواهد همنشینی خدا|
    block |تا نشیند در حضور اولیا|
  block
    block |از حضور اولیا گر بسکلی|
    block |تو هلاکی زانک جزوی بی کلی|
  block
    block |هر که را دیو از کریمان وا برد|
    block |بی کسش یابد سرش را او خورد|
  block
    block |یک بدست از جمع رفتن یک زمان|
    block |مکر دیوست بشنو و نیکو بدان|