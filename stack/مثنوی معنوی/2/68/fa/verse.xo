
block |نالیدن معاویه به حضرت حق تعالی از ابلیس و نصرت خواستن|
  block
    block |این حدیثش همچو دودست ای اله|
    block |دست گیر ار نه گلیمم شد سیاه|
  block
    block |من به حجت بر نیایم با بلیس|
    block |کوست فتنهٔ هر شریف و هر خسیس|
  block
    block |آدمی کو علم الاسما بگست|
    block |در تک چون برق این سگ بی تکست|
  block
    block |از بهشت انداختش بر روی خاک|
    block |چون سمک در شست او شد از سماک|
  block
    block |نوحهٔ انا ظلمنا می‌زدی|
    block |نیست دستان و فسونش را حدی|
  block
    block |اندرون هر حدیث او شرست|
    block |صد هزاران سحر در وی مضمرست|
  block
    block |مردی مردان ببندد در نفس|
    block |در زن و در مرد افروزد هوس|
  block
    block |ای بلیس خلق‌سوز فتنه‌جو|
    block |بر چیم بیدار کردی راست گو|