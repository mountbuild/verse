
block |حیران شدن حاجیان در کرامات آن زاهد  کی در بادیه تنهاش یافتند|
  block
    block |زاهدی بد در میان بادیه|
    block |در عبادت غرق چون عبادیه|
  block
    block |حاجیان آنجا رسیدند از بلاد|
    block |دیده‌شان بر زاهد خشک اوفتاد|
  block
    block |جای زاهد خشک بود او ترمزاج|
    block |از سموم بادیه بودش علاج|
  block
    block |حاجیان حیران شدند از وحدتش|
    block |و آن سلامت در میان آفتش|
  block
    block |در نماز استاده بد بر روی ریگ|
    block |ریگ کز تفش بجوشد آب دیگ|
  block
    block |گفتیی سرمست در سبزه و گلست|
    block |یا سواره بر براق و دلدلست|
  block
    block |یا که پایش بر حریر و حله‌هاست|
    block |یا سموم او را به از باد صباست|
  block
    block |پس بماندند آن جماعت با نیاز|
    block |تا شود درویش فارغ از نماز|
  block
    block |چون ز استغراق باز آمد فقیر|
    block |زان جماعت زندهٔ روشن‌ضمیر|
  block
    block |دید کآبش می‌چکید از دست و رو|
    block |جامه‌اش تر بود از آثار وضو|
  block
    block |پس بپرسیدش که آبت از کجاست|
    block |دست را بر داشت کز سوی سماست|
  block
    block |گفت هر گاهی که خواهی می‌رسد|
    block |بی ز چاه و بی ز حبل من مسد|
  block
    block |مشکل ما حل کن ای سلطان دین|
    block |تا ببخشد حال تو ما را یقین|
  block
    block |وا نما سری ز اسرارت بما|
    block |تا ببریم از میان زنارها|
  block
    block |چشم را بگشود سوی آسمان|
    block |که اجابت کن دعای حاجیان|
  block
    block |رزق‌جویی را ز بالا خوگرم|
    block |تو ز بالا بر گشودستی درم|
  block
    block |ای نموده تو مکان از لامکان|
    block |فی السماء رزقکم کرده عیان|
  block
    block |در میان این مناجات ابر خوش|
    block |زود پیدا شد چو پیل آب‌کش|
  block
    block |همچو آب از مشک باریدن گرفت|
    block |در گو و در غارها مسکن گرفت|
  block
    block |ابر می‌بارید چون مشک اشکها|
    block |حاجیان جمله گشاده مشکها|
  block
    block |یک جماعت زان عجایب کارها|
    block |می‌بریدند از میان زنارها|
  block
    block |قوم دیگر را یقین در ازدیاد|
    block |زین عجب والله اعلم بالرشاد|
  block
    block |قوم دیگر ناپذیرا ترش و خام|
    block |ناقصان سرمدی تم الکلام|