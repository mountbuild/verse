
block |فهم کردن مریدان کی ذاالنون دیوانه نشد قاصد کرده است|
  block
    block |دوستان در قصهٔ ذاالنون شدند|
    block |سوی زندان و در آن رایی زدند|
  block
    block |کین مگر قاصد کند یا حکمتیست|
    block |او درین دین قبله‌ای و آیتیست|
  block
    block |دور دور از عقل چون دریای او|
    block |تا جنون باشد سفه‌فرمای او|
  block
    block |حاش لله از کمال جاه او|
    block |کابر بیماری بپوشد ماه او|
  block
    block |او ز شر عامه اندر خانه شد|
    block |او ز ننگ عاقلان دیوانه شد|
  block
    block |او ز عار عقل کند تن‌پرست|
    block |قاصدا رفتست و دیوانه شدست|
  block
    block |که ببندیدم قوی وز ساز گاو|
    block |بر سر و پشتم بزن وین را مکاو|
  block
    block |تا ز زخم لخت یابم من حیات|
    block |چون قتیل از گاو موسی ای ثقات|
  block
    block |تا ز زخم لخت گاوی خوش شوم|
    block |همچو کشته و گاو موسی گش شوم|
  block
    block |زنده شد کشته ز زخم دم گاو|
    block |همچو مس از کیمیا شد زر ساو|
  block
    block |کشته بر جست و بگفت اسرار را|
    block |وا نمود آن زمرهٔ خون‌خوار را|
  block
    block |گفت روشن کین جماعت کشته‌اند|
    block |کین زمان در خصمیم آشفته‌اند|
  block
    block |چونک کشته گردد این جسم گران|
    block |زنده گردد هستی اسراردان|
  block
    block |جان او بیند بهشت و نار را|
    block |باز داند جملهٔ اسرار را|
  block
    block |وا نماید خونیان دیو را|
    block |وا نماید دام خدعه و ریو را|
  block
    block |گاو کشتن هست از شرط طریق|
    block |تا شود از زخم دمش جان مفیق|
  block
    block |گاو نفس خویش را زوتر بکش|
    block |تا شود روح خفی زنده و بهش|