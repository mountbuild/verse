
block |رجوع به حکایت ذاالنون رحمة الله علیه|
  block
    block |چون رسیدند آن نفر نزدیک او|
    block |بانگ بر زد هی کیانید اتقو|
  block
    block |با ادب گفتند ما از دوستان|
    block |بهر پرسش آمدیم اینجا بجان|
  block
    block |چونی ای دریای عقل ذو فنون|
    block |این چه بهتانست بر عقلت جنون|
  block
    block |دود گلخن کی رسد در آفتاب|
    block |چون شود عنقا شکسته از غراب|
  block
    block |وا مگیر از ما بیان کن این سخن|
    block |ما محبانیم با ما این مکن|
  block
    block |مر محبان را نشاید دور کرد|
    block |یا بروپوش و دغل مغرور کرد|
  block
    block |راز را اندر میان آور شها|
    block |رو مکن در ابر پنهانی مها|
  block
    block |ما محب و صادق و دل خسته‌ایم|
    block |در دو عالم دل به تو در بسته‌ایم|
  block
    block |فحش آغازید و دشنام از گزاف|
    block |گفت او دیوانگانه زی و قاف|
  block
    block |بر جهید و سنگ پران کرد و چوب|
    block |جملگی بگریختند از بیم کوب|
  block
    block |قهقهه خندید و جنبانید سر|
    block |گفت باد ریش این یاران نگر|
  block
    block |دوستان بین کو نشان دوستان|
    block |دوستان را رنج باشد همچو جان|
  block
    block |کی کران گیرد ز رنج دوست دوست|
    block |رنج مغز و دوستی آن را چو پوست|
  block
    block |نی نشان دوستی شد سرخوشی|
    block |در بلا و آفت و محنت‌کشی|
  block
    block |دوست همچون زر بلا چون آتشست|
    block |زر خالص در دل آتش خوشست|