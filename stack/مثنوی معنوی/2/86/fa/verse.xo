
block |قصد کردن غزان بکشتن یک مردی تا آن دگر بترسد|
  block
    block |آن غزان ترک خون‌ریز آمدند|
    block |بهر یغما بر دهی ناگه زدند|
  block
    block |دو کس از اعیان آن ده یافتند|
    block |در هلاک آن یکی بشتافتند|
  block
    block |دست بستندش که قربانش کنند|
    block |گفت ای شاهان و ارکان بلند|
  block
    block |در چه مرگم چرا می‌افکنید|
    block |از چه آخر تشنهٔ خون منید|
  block
    block |چیست حکمت چه غرض در کشتنم|
    block |چون چنین درویشم و عریان‌تنم|
  block
    block |گفت تا هیبت برین یارت زند|
    block |تا بترسد او و زر پیدا کند|
  block
    block |گفت آخر او ز من مسکین‌ترست|
    block |گفت قاصد کرده است او را زرست|
  block
    block |گفت چون وهمست ما هر دو یکیم|
    block |در مقام احتمال و در شکیم|
  block
    block |خود ورا بکشید اول ای شهان|
    block |تا بترسم من دهم زر را نشان|
  block
    block |پس کرمهای الهی بین که ما|
    block |آمدیم آخر زمان در انتها|
  block
    block |آخرین قرنها پیش از قرون|
    block |در حدیثست آخرون السابقون|
  block
    block |تا هلاک قوم نوح و قوم هود|
    block |عارض رحمت بجان ما نمود|
  block
    block |کشت ایشان را که ما ترسیم ازو|
    block |ور خود این بر عکس کردی وای تو|