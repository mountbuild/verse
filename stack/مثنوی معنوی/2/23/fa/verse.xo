
block |قسم غلام در صدق و وفای یار خود از طهارت ظن خود|
  block
    block |گفت نه والله بالله العظیم|
    block |مالک الملک و به رحمان و رحیم|
  block
    block |آن خدایی که فرستاد انبیا|
    block |نه بحاجت بل بفضل و کبریا|
  block
    block |آن خداوندی که از خاک ذلیل|
    block |آفرید او شهسواران جلیل|
  block
    block |پاکشان کرد از مزاج خاکیان|
    block |بگذرانید از تک افلاکیان|
  block
    block |بر گرفت از نار و نور صاف ساخت|
    block |وانگه او بر جملهٔ انوار تاخت|
  block
    block |آن سنابرقی که بر ارواح تافت|
    block |تا که آدم معرفت زان نور یافت|
  block
    block |آن کز آدم رست و دست شیث چید|
    block |پس خلیفه‌ش کرد آدم کان بدید|
  block
    block |نوح از آن گوهر که برخوردار بود|
    block |در هوای بحر جان دربار بود|
  block
    block |جان ابراهیم از آن انوار زفت|
    block |بی حذر در شعله‌های نار رفت|
  block
    block |چونک اسمعیل در جویش فتاد|
    block |پیش دشنهٔ آبدارش سر نهاد|
  block
    block |جان داوود از شعاعش گرم شد|
    block |آهن اندر دست‌بافش نرم شد|
  block
    block |چون سلیمان بد وصالش را رضیع|
    block |دیو گشتش بنده فرمان و مطیع|
  block
    block |در قضا یعقوب چون بنهاد سر|
    block |چشم روشن کرد از بوی پسر|
  block
    block |یوسف مه‌رو چو دید آن آفتاب|
    block |شد چنان بیدار در تعبیر خواب|
  block
    block |چون عصا از دست موسی آب خورد|
    block |ملکت فرعون را یک لقمه کرد|
  block
    block |نردبانش عیسی مریم چو یافت|
    block |بر فراز گنبد چارم شتافت|
  block
    block |چون محمد یافت آن ملک و نعیم|
    block |قرص مه را کرد او در دم دو نیم|
  block
    block |چون ابوبکر آیت توفیق شد|
    block |با چنان شه صاحب و صدیق شد|
  block
    block |چون عمر شیدای آن معشوق شد|
    block |حق و باطل را چو دل فاروق شد|
  block
    block |چونک عثمان آن عیان را عین گشت|
    block |نور فایض بود و ذی النورین گشت|
  block
    block |چون ز رویش مرتضی شد درفشان|
    block |گشت او شیر خدا در مرج جان|
  block
    block |چون جنید از جند او دید آن مدد|
    block |خود مقاماتش فزون شد از عدد|
  block
    block |بایزید اندر مزیدش راه دید|
    block |نام قطب العارفین از حق شنید|
  block
    block |چونک کرخی کرخ او را شد حرس|
    block |شد خلیفهٔ عشق و ربانی نفس|
  block
    block |پور ادهم مرکب آن سو راند شاد|
    block |گشت او سلطان سلطانان داد|
  block
    block |وان شقیق از شق آن راه شگرف|
    block |گشت او خورشید رای و تیز طرف|
  block
    block |صد هزاران پادشاهان نهان|
    block |سر فرازانند زان سوی جهان|
  block
    block |نامشان از رشک حق پنهان بماند|
    block |هر گدایی نامشان را بر نخواند|
  block
    block |حق آن نور و حق نورانیان|
    block |کاندر آن بحرند همچون ماهیان|
  block
    block |بحر جان و جان بحر ار گویمش|
    block |نیست لایق نام نو می‌جویمش|
  block
    block |حق آن آنی که این و آن ازوست|
    block |مغزها نسبت بدو باشند پوست|
  block
    block |که صفات خواجه‌تاش و یار من|
    block |هست صد چندان که این گفتار من|
  block
    block |آنچ می‌دانم ز وصف آن ندیم|
    block |باورت ناید چه گویم ای کریم|
  block
    block |شاه گفت اکنون از آن خود بگو|
    block |چند گویی آن این و آن او|
  block
    block |تو چه داری و چه حاصل کرده‌ای|
    block |از تک دریا چه در آورده‌ای|
  block
    block |روز مرگ این حس تو باطل شود|
    block |نور جان داری که یار دل شود|
  block
    block |در لحد کین چشم را خاک آگند|
    block |هست آنچ گور را روشن کند|
  block
    block |آن زمان که دست و پایت بر درد|
    block |پر و بالت هست تا جان بر پرد|
  block
    block |آن زمان کین جان حیوانی نماند|
    block |جان باقی بایدت بر جا نشاند|
  block
    block |شرط من جا بالحسن نه کردنست|
    block |این حسن را سوی حضرت بردنست|
  block
    block |جوهری داری ز انسان یا خری|
    block |این عرضها که فنا شد چون بری|
  block
    block |این عرضهای نماز و روزه را|
    block |چونک لایبقی زمانین انتفی|
  block
    block |نقل نتوان کرد مر اعراض را|
    block |لیک از جوهر برند امراض را|
  block
    block |تا مبدل گشت جوهر زین عرض|
    block |چون ز پرهیزی که زایل شد مرض|
  block
    block |گشت پرهیز عرض جوهر بجهد|
    block |شد دهان تلخ از پرهیز شهد|
  block
    block |از زراعت خاکها شد سنبله|
    block |داروی مو کرد مو را سلسله|
  block
    block |آن نکاح زن عرض بد شد فنا|
    block |جوهر فرزند حاصل شد ز ما|
  block
    block |جفت کردن اسپ و اشتر را عرض|
    block |جوهر کره بزاییدن غرض|
  block
    block |هست آن بستان نشاندن هم عرض|
    block |کشت جوهر گشت بستان نک غرض|
  block
    block |هم عرض دان کیمیا بردن به کار|
    block |جوهری زان کیمیا گر شد بیار|
  block
    block |صیقلی کردن عرض باشد شها|
    block |زین عرض جوهر همی‌زاید صفا|
  block
    block |پس مگو که من عملها کرده‌ام|
    block |دخل آن اعراض را بنما مرم|
  block
    block |این صفت کردن عرض باشد خمش|
    block |سایهٔ بز را پی قربان مکش|
  block
    block |گفت شاها بی قنوط عقل نیست|
    block |گر تو فرمایی عرض را نقل نیست|
  block
    block |پادشاها جز که یاس بنده نیست|
    block |گر عرض کان رفت باز آینده نیست|
  block
    block |گر نبودی مر عرض را نقل و حشر|
    block |فعل بودی باطل و اقوال فشر|
  block
    block |این عرضها نقل شد لونی دگر|
    block |حشر هر فانی بود کونی دگر|
  block
    block |نقل هر چیزی بود هم لایقش|
    block |لایق گله بود هم سایقش|
  block
    block |وقت محشر هر عرض را صورتیست|
    block |صورت هر یک عرض را نوبتیست|
  block
    block |بنگر اندر خود نه تو بودی عرض|
    block |جنبش جفتی و جفتی با غرض|
  block
    block |بنگر اندر خانه و کاشانه‌ها|
    block |در مهندس بود چون افسانه‌ها|
  block
    block |آن فلان خانه که ما دیدیم خوش|
    block |بود موزون صفه و سقف و درش|
  block
    block |از مهندس آن عرض و اندیشه‌ها|
    block |آلت آورد و ستون از بیشه‌ها|
  block
    block |چیست اصل و مایهٔ هر پیشه‌ای|
    block |جز خیال و جز عرض و اندیشه‌ای|
  block
    block |جمله اجزای جهان را بی غرض|
    block |در نگر حاصل نشد جز از عرض|
  block
    block |اول فکر آخر آمد در عمل|
    block |بنیت عالم چنان دان در ازل|
  block
    block |میوه‌ها در فکر دل اول بود|
    block |در عمل ظاهر بخر می‌شود|
  block
    block |چون عمل کردی شجر بنشاندی|
    block |اندر آخر حرف اول خواندی|
  block
    block |گرچه شاخ و برگ و بیخش اولست|
    block |آن همه از بهر میوه مرسلست|
  block
    block |پس سری که مغز آن افلاک بود|
    block |اندر آخر خواجهٔ لولاک بود|
  block
    block |نقل اعراضست این بحث و مقال|
    block |نقل اعراضست این شیر و شگال|
  block
    block |جمله عالم خود عرض بودند تا|
    block |اندرین معنی بیامد هل اتی|
  block
    block |این عرضها از چه زاید از صور|
    block |وین صور هم از چه زاید از فکر|
  block
    block |این جهان یک فکرتست از عقل کل|
    block |عقل چون شاهست و صورتها رسل|
  block
    block |عالم اول جهان امتحان|
    block |عالم ثانی جزای این و آن|
  block
    block |چاکرت شاها جنایت می‌کند|
    block |آن عرض زنجیر و زندان می‌شود|
  block
    block |بنده‌ات چون خدمت شایسته کرد|
    block |آن عرض نی خلعتی شد در نبرد|
  block
    block |این عرض با جوهر آن بیضست و طیر|
    block |این از آن و آن ازین زاید بسیر|
  block
    block |گفت شاهنشه چنین گیر المراد|
    block |این عرضهای تو یک جوهر نزاد|
  block
    block |گفت مخفی داشتست آن را خرد|
    block |تا بود غیب این جهان نیک و بد|
  block
    block |زانک گر پیدا شدی اشکال فکر|
    block |کافر و مؤمن نگفتی جز که ذکر|
  block
    block |پس عیان بودی نه غیب ای شاه این|
    block |نقش دین و کفر بودی بر جبین|
  block
    block |کی درین عالم بت و بتگر بدی|
    block |چون کسی را زهره تسخر بدی|
  block
    block |پس قیامت بودی این دنیای ما|
    block |در قیامت کی کند جرم و خطا|
  block
    block |گفت شه پوشید حق پاداش بد|
    block |لیک از عامه نه از خاصان خود|
  block
    block |گر به دامی افکنم من یک امیر|
    block |از امیران خفیه دارم نه از وزیر|
  block
    block |حق به من بنمود پس پاداش کار|
    block |وز صورهای عملها صد هزار|
  block
    block |تو نشانی ده که من دانم تمام|
    block |ماه را بر من نمی‌پوشد غمام|
  block
    block |گفت پس از گفت من مقصود چیست|
    block |چون تو می‌دانی که آنچ بود چیست|
  block
    block |گفت شه حکمت در اظهار جهان|
    block |آنک دانسته برون آید عیان|
  block
    block |آنچ می‌دانست تا پیدا نکرد|
    block |بر جهان ننهاد رنج طلق و درد|
  block
    block |یک زمان بی کار نتوانی نشست|
    block |تا بدی یا نیکیی از تو نجست|
  block
    block |این تقاضاهای کار از بهر آن|
    block |شد موکل تا شود سرت عیان|
  block
    block |پس کلابهٔ تن کجا ساکن شود|
    block |چون سر رشتهٔ ضمیرش می‌کشد|
  block
    block |تاسهٔ تو شد نشان آن کشش|
    block |بر تو بی کاری بود چون جان‌کنش|
  block
    block |این جهان و آن جهان زاید ابد|
    block |هر سبب مادر اثر از وی ولد|
  block
    block |چون اثر زایید آن هم شد سبب|
    block |تا بزاید او اثرهای عجب|
  block
    block |این سببها نسل بر نسلست لیک|
    block |دیده‌ای باید منور نیک نیک|
  block
    block |شاه با او در سخن اینجا رسید|
    block |یا بدید از وی نشانی یا ندید|
  block
    block |گر بدید آن شاه جویا دور نیست|
    block |لیک ما را ذکر آن دستور نیست|
  block
    block |چون ز گرمابه بیامد آن غلام|
    block |سوی خویشش خواند آن شاه و همام|
  block
    block |گفت صحا لک نعیم دائم|
    block |بس لطیفی و ظریف و خوب‌رو|
  block
    block |ای دریغا گر نبودی در تو آن|
    block |که همی‌گوید برای تو فلان|
  block
    block |شاد گشتی هر که رویت دیدیی|
    block |دیدنت ملک جهان ارزیدیی|
  block
    block |گفت رمزی زان بگو ای پادشاه|
    block |کز برای من بگفت آن دین‌تباه|
  block
    block |گفت اول وصف دوروییت کرد|
    block |کاشکارا تو دوایی خفیه درد|
  block
    block |خبث یارش را چو از شه گوش کرد|
    block |در زمان دریای خشمش جوش کرد|
  block
    block |کف برآورد آن غلام و سرخ گشت|
    block |تا که موج هجو او از حد گذشت|
  block
    block |کو ز اول دم که با من یار بود|
    block |همچو سگ در قحط بس گه‌خوار بود|
  block
    block |چون دمادم کرد هجوش چون جرس|
    block |دست بر لب زد شهنشاهش که بس|
  block
    block |گفت دانستم ترا از وی بدان|
    block |از تو جان گنده‌ست و از یارت دهان|
  block
    block |پس نشین ای گنده‌جان از دور تو|
    block |تا امیر او باشد و مامور تو|
  block
    block |در حدیث آمد که تسبیح از ریا|
    block |همچو سبزهٔ گولخن دان ای کیا|
  block
    block |پس بدان که صورت خوب و نکو|
    block |با خصال بد نیرزد یک تسو|
  block
    block |ور بود صورت حقیر و ناپذیر|
    block |چون بود خلقش نکو در پاش میر|
  block
    block |صورت ظاهر فنا گردد بدان|
    block |عالم معنی بماند جاودان|
  block
    block |چند بازی عشق با نقش سبو|
    block |بگذر از نقش سبو رو آب جو|
  block
    block |صورتش دیدی ز معنی غافلی|
    block |از صدف دری گزین گر عاقلی|
  block
    block |این صدفهای قوالب در جهان|
    block |گرچه جمله زنده‌اند از بحر جان|
  block
    block |لیک اندر هر صدف نبود گهر|
    block |چشم بگشا در دل هر یک نگر|
  block
    block |کان چه دارد وین چه دارد می‌گزین|
    block |زانک کم‌یابست آن در ثمین|
  block
    block |گر به صورت می‌روی کوهی به شکل|
    block |در بزرگی هست صد چندان که لعل|
  block
    block |هم به صورت دست و پا و پشم تو|
    block |هست صد چندان که نقش چشم تو|
  block
    block |لیک پوشیده نباشد بر تو این|
    block |کز همه اعضا دو چشم آمد گزین|
  block
    block |از یک اندیشه که آید در درون|
    block |صد جهان گردد به یک دم سرنگون|
  block
    block |جسم سلطان گر به صورت یک بود|
    block |صد هزاران لشکرش در پی دود|
  block
    block |باز شکل و صورت شاه صفی|
    block |هست محکوم یکی فکر خفی|
  block
    block |خلق بی‌پایان ز یک اندیشه بین|
    block |گشته چون سیلی روانه بر زمین|
  block
    block |هست آن اندیشه پیش خلق خرد|
    block |لیک چون سیلی جهان را خورد و برد|
  block
    block |پس چو می‌بینی که از اندیشه‌ای|
    block |قایمست اندر جهان هر پیشه‌ای|
  block
    block |خانه‌ها و قصرها و شهرها|
    block |کوهها و دشتها و نهرها|
  block
    block |هم زمین و بحر و هم مهر و فلک|
    block |زنده از وی همچو کز دریا سمک|
  block
    block |پس چرا از ابلهی پیش تو کور|
    block |تن سلیمانست و اندیشه چو مور|
  block
    block |می‌نماید پیش چشمت که بزرگ|
    block |هست اندیشه چو موش و کوه گرگ|
  block
    block |عالم اندر چشم تو هول و عظیم|
    block |ز ابر و رعد و چرخ داری لرز و بیم|
  block
    block |وز جهان فکرتی ای کم ز خر|
    block |ایمن و غافل چو سنگ بی‌خبر|
  block
    block |زانک نقشی وز خرد بی‌بهره‌ای|
    block |آدمی خو نیستی خرکره‌ای|
  block
    block |سایه را تو شخص می‌بینی ز جهل|
    block |شخص از آن شد نزد تو بازی و سهل|
  block
    block |باش تا روزی که آن فکر و خیال|
    block |بر گشاید بی‌حجابی پر و بال|
  block
    block |کوهها بینی شده چون پشم نرم|
    block |نیست گشته این زمین سرد و گرم|
  block
    block |نه سما بینی نه اختر نه وجود|
    block |جز خدای واحد حی ودود|
  block
    block |یک فسانه راست آمد یا دروغ|
    block |تا دهد مر راستیها را فروغ|