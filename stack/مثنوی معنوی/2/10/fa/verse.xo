
block |یافتن شاه باز را به خانهٔ کمپیر زن|
  block
    block |دین نه آن بازیست کو از شه گریخت|
    block |سوی آن کمپیر کو می آرد بیخت|
  block
    block |تا که تتماجی پزد اولاد را|
    block |دید آن باز خوش خوش‌زاد را|
  block
    block |پایکش بست و پرش کوتاه کرد|
    block |ناخنش ببرید و قوتش کاه کرد|
  block
    block |گفت نااهلان نکردندت بساز|
    block |پر فزود از حد و ناخن شد دراز|
  block
    block |دست هر نااهل بیمارت کند|
    block |سوی مادر آ که تیمارت کند|
  block
    block |مهر جاهل را چنین دان ای رفیق|
    block |کژ رود جاهل همیشه در طریق|
  block
    block |روز شه در جست و جو بیگاه شد|
    block |سوی آن کمپیر و آن خرگاه شد|
  block
    block |دید ناگه باز را در دود و گرد|
    block |شه برو بگریست زار و نوحه کرد|
  block
    block |گفت هرچند این جزای کار تست|
    block |که نباشی در وفای ما درست|
  block
    block |چون کنی از خلد زی دوزخ فرار|
    block |غافل از لا یستوی اصحاب نار|
  block
    block |این سزای آنک از شاه خبیر|
    block |خیره بگریزد بخانهٔ گنده‌پیر|
  block
    block |باز می‌مالید پر بر دست شاه|
    block |بی زبان می‌گفت من کردم گناه|
  block
    block |پس کجا زارد کجا نالد لئیم|
    block |گر تو نپذیری به جز نیک ای کریم|
  block
    block |لطف شه جان را جنایت‌جو کند|
    block |زانک شه هر زشت را نیکو کند|
  block
    block |رو مکن زشتی که نیکیهای ما|
    block |زشت آمد پیش آن زیبای ما|
  block
    block |خدمت خود را سزا پنداشتی|
    block |تو لوای جرم از آن افراشتی|
  block
    block |چون ترا ذکر و دعا دستور شد|
    block |زان دعا کردن دلت مغرور شد|
  block
    block |هم‌سخن دیدی تو خود را با خدا|
    block |ای بسا کو زین گمان افتد جدا|
  block
    block |گرچه با تو شه نشیند بر زمین|
    block |خویشتن بشناس و نیکوتر نشین|
  block
    block |باز گفت ای شه پشیمان می‌شوم|
    block |توبه کردم نو مسلمان می‌شوم|
  block
    block |آنک تو مستش کنی و شیرگیر|
    block |گر ز مستی کژ رود عذرش پذیر|
  block
    block |گرچه ناخن رفت چون باشی مرا|
    block |بر کنم من پرچم خورشید را|
  block
    block |ورچه پرم رفت چون بنوازیم|
    block |چرخ بازی گم کند در بازیم|
  block
    block |گر کمر بخشیم که را بر کنم|
    block |گر دهی کلکی علمها بشکنم|
  block
    block |آخر از پشه نه کم باشد تنم|
    block |ملک نمرودی به پر برهم زنم|
  block
    block |در ضعیفی تو مرا بابیل گیر|
    block |هر یکی خصم مرا چون پیل گیر|
  block
    block |قدر فندق افکنم بندق حریق|
    block |بندقم در فعل صد چون منجنیق|
  block
    block |گرچه سنگم هست مقدار نخود|
    block |لیک در هیجا نه سر ماند نه خود|
  block
    block |موسی آمد در وغا با یک عصاش|
    block |زد بر آن فرعون و بر شمشیرهاش|
  block
    block |هر رسولی یک‌تنه کان در زدست|
    block |بر همه آفاق تنها بر زدست|
  block
    block |نوح چون شمشیر در خواهید ازو|
    block |موج طوفان گشت ازو شمشیرخو|
  block
    block |احمدا خود کیست اسپاه زمین|
    block |ماه بین بر چرخ و بشکافش جبین|
  block
    block |تا بداند سعد و نحس بی‌خبر|
    block |دور تست این دور نه دور قمر|
  block
    block |دور تست ایرا که موسی کلیم|
    block |آرزو می‌برد زین دورت مقیم|
  block
    block |چونک موسی رونق دور تو دید|
    block |کاندرو صبح تجلی می‌دمید|
  block
    block |گفت یا رب آن چه دور رحمتست|
    block |آن گذشت از رحمت آنجا رؤیتست|
  block
    block |غوطه ده موسی خود را در بحار|
    block |از میان دورهٔ احمد بر آر|
  block
    block |گفت یا موسی بدان بنمودمت|
    block |راه آن خلوت بدان بگشودمت|
  block
    block |که تو زان دوری درین دور ای کلیم|
    block |پا بکش زیرا درازست این گلیم|
  block
    block |من کریمم نان نمایم بنده را|
    block |تا بگریاند طمع آن زنده را|
  block
    block |بینی طفلی بمالد مادری|
    block |تا شود بیدار و وا جوید خوری|
  block
    block |کو گرسنه خفته باشد بی‌خبر|
    block |وان دو پستان می‌خلد زو مهر در|
  block
    block |کنت کنزا رحمة مخفیة|
    block |فابتعثت امة مهدیة|
  block
    block |هر کراماتی که می‌جویی بجان|
    block |او نمودت تا طمع کردی در آن|
  block
    block |چند بت بشکست احمد در جهان|
    block |تا که یا رب گوی گشتند امتان|
  block
    block |گر نبودی کوشش احمد تو هم|
    block |می‌پرستیدی چو اجدادت صنم|
  block
    block |این سرت وا رست از سجدهٔ صنم|
    block |تا بدانی حق او را بر امم|
  block
    block |گر بگویی شکر این رستن بگو|
    block |کز بت باطن همت برهاند او|
  block
    block |مر سرت را چون رهانید از بتان|
    block |هم بدان قوت تو دل را وا رهان|
  block
    block |سر ز شکر دین از آن برتافتی|
    block |کز پدر میراث مفتش یافتی|
  block
    block |مرد میراثی چه داند قدر مال|
    block |رستمی جان کند و مجان یافت زال|
  block
    block |چون بگریانم بجوشد رحمتم|
    block |آن خروشنده بنوشد نعمتم|
  block
    block |گر نخواهم داد خود ننمایمش|
    block |چونش کردم بسته دل بگشایمش|
  block
    block |رحمتم موقوف آن خوش گریه‌هاست|
    block |چون گریست از بحر رحمت موج خاست|