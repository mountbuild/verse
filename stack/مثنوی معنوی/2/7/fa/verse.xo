
block |بسته شدن تقریر معنی حکایت به سبب میل مستمع به استماع ظاهر صورت حکایت|
  block
    block |کی گذارد آنک رشک روشنیست|
    block |تا بگویم آنچ فرض و گفتنیست|
  block
    block |بحر کف پیش آرد و سدی کند|
    block |جر کند وز بعد جر مدی کند|
  block
    block |این زمان بشنو چه مانع شد مگر|
    block |مستمع را رفت دل جای دگر|
  block
    block |خاطرش شد سوی صوفی قنق|
    block |اندر آن سودا فرو شد تا عنق|
  block
    block |لازم آمد باز رفتن زین مقال|
    block |سوی آن افسانه بهر وصف حال|
  block
    block |صوفی آن صورت مپندار ای عزیز|
    block |همچو طفلان تا کی از جوز و مویز|
  block
    block |جسم ما جوز و مویزست ای پسر|
    block |گر تو مردی زین دو چیز اندر گذر|
  block
    block |ور تو اندر نگذری اکرام حق|
    block |بگذراند مر ترا از نه طبق|
  block
    block |بشنو اکنون صورت افسانه را|
    block |لیک هین از که جداکن دانه را|