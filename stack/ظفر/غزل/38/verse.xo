
block |خواہ کر انصاف ظالم خواہ کر بیداد تو|
  block
    block |خواہ کر انصاف ظالم خواہ کر بیداد تو|
    block |پر جو فریادی ہیں ان کی سن تو لے فریاد تو|
  block
    block |دم بدم بھرتے ہیں ہم تیری ہوا خواہی کا دم|
    block |کر نہ بد خوؤں کے کہنے سے ہمیں برباد تو|
  block
    block |کیا گنہ کیا جرم کیا تقصیر میری کیا خطا|
    block |بن گیا جو اس طرح حق میں مرے جلاد تو|
  block
    block |قید سے تیری کہاں جائیں گے ہم بے بال و پر|
    block |کیوں قفس میں تنگ کرتا ہے ہمیں صیاد تو|
  block
    block |دل کو دل سے راہ ہے تو جس طرح سے ہم تجھے|
    block |یاد کرتے ہیں کرے یوں ہی ہمیں بھی یاد تو|
  block
    block |دل ترا فولاد ہو تو آپ ہو آئینہ وار|
    block |صاف یک باری سنے میری اگر روداد تو|
  block
    block |شاد و خرم ایک عالم کو کیا اس نے ظفرؔ|
    block |پر سبب کیا ہے کہ ہے رنجیدہ و ناشاد تو|