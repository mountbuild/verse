
block |رخ جو زیر سنبل پر پیچ و تاب آ جائے گا|
  block
    block |رخ جو زیر سنبل پر پیچ و تاب آ جائے گا|
    block |پھر کے برج سنبلہ میں آفتاب آ جائے گا|
  block
    block |تیرا احساں ہوگا قاصد گر شتاب آ جائے گا|
    block |صبر مجھ کو دیکھ کر خط کا جواب آ جائے گا|
  block
    block |ہو نہ بیتاب اتنا گر اس کا عتاب آ جائے گا|
    block |تو غضب میں اے دل خانہ خراب آ جائے گا|
  block
    block |اس قدر رونا نہیں بہتر بس اب اشکوں کو روک|
    block |ورنہ طوفاں دیکھ اے چشم پر آب آ جائے گا|
  block
    block |پیش ہووے گا اگر تیرے گناہوں کا حساب|
    block |تنگ ظالم عرصۂ روز حساب آ جائے گا|
  block
    block |دیکھ کر دست ستم میں تیری تیغ آب دار|
    block |میرے ہر زخم جگر کے منہ میں آب آ جائے گا|
  block
    block |اپنی چشم مست کی گردش نہ اے ساقی دکھا|
    block |دیکھ چکر میں ابھی جام شراب آ جائے گا|
  block
    block |خوب ہوگا ہاں جو سینہ سے نکل جائے گا تو|
    block |چین مجھ کو اے دل پر اضطراب آ جائے گا|
  block
    block |اے ظفرؔ اٹھ جائے گا جب پردہ شرم و حجاب|
    block |سامنے وہ یار میرے بے حجاب آ جائے گا|