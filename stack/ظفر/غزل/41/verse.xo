
block |سب رنگ میں اس گل کی مرے شان ہے موجود|
  block
    block |سب رنگ میں اس گل کی مرے شان ہے موجود|
    block |غافل تو ذرا دیکھ وہ ہر آن ہے موجود|
  block
    block |ہر تار کا دامن کے مرے کر کے تبرک|
    block |سربستہ ہر اک خار بیابان ہے موجود|
  block
    block |عریانی تن ہے یہ بہ از خلعت شاہی|
    block |ہم کو یہ ترے عشق میں سامان ہے موجود|
  block
    block |کس طرح لگاوے کوئی داماں کو ترے ہاتھ|
    block |ہونے کو تو اب دست و گریبان ہے موجود|
  block
    block |لیتا ہی رہا رات ترے رخ کی بلائیں|
    block |تو پوچھ لے یہ زلف پریشان ہے موجود|
  block
    block |تم چشم حقیقت سے اگر آپ کو دیکھو|
    block |آئینۂ حق میں دل انسان ہے موجود|
  block
    block |کہتا ہے ظفرؔ ہیں یہ سخن آگے سبھوں کے|
    block |جو کوئی یہاں صاحب عرفان ہے موجود|