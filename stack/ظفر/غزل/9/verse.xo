
block |ہم یہ تو نہیں کہتے کہ غم کہہ نہیں سکتے|
  block
    block |ہم یہ تو نہیں کہتے کہ غم کہہ نہیں سکتے|
    block |پر جو سبب غم ہے وہ ہم کہہ نہیں سکتے|
  block
    block |ہم دیکھتے ہیں تم میں خدا جانے بتو کیا|
    block |اس بھید کو اللہ کی قسم کہہ نہیں سکتے|
  block
    block |رسوائے جہاں کرتا ہے رو رو کے ہمیں تو|
    block |ہم تجھے کچھ اے دیدۂ نم کہہ نہیں سکتے|
  block
    block |کیا پوچھتا ہے ہم سے تو اے شوخ ستم گر|
    block |جو تو نے کئے ہم پہ ستم کہہ نہیں سکتے|
  block
    block |ہے صبر جنہیں تلخ کلامی کو تمہاری|
    block |شربت ہی بتاتے ہیں سم کہہ نہیں سکتے|
  block
    block |جب کہتے ہیں کچھ بات رکاوٹ کی ترے ہم|
    block |رک جاتا ہے یہ سینہ میں دم کہہ نہیں سکتے|
  block
    block |اللہ رے ترا رعب کہ احوال دل اپنا|
    block |دے دیتے ہیں ہم کر کے رقم کہہ نہیں سکتے|
  block
    block |طوبائے بہشتی ہے تمہارا قد رعنا|
    block |ہم کیونکر کہیں سرو ارم کہہ نہیں سکتے|
  block
    block |جو ہم پہ شب ہجر میں اس ماہ لقا کے|
    block |گزرے ہیں ظفرؔ رنج و الم کہہ نہیں سکتے|