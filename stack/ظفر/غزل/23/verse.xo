
block |دیکھ دل کو مرے او کافر بے پیر نہ توڑ|
  block
    block |دیکھ دل کو مرے او کافر بے پیر نہ توڑ|
    block |گھر ہے اللہ کا یہ اس کی تو تعمیر نہ توڑ|
  block
    block |غل سدا وادئ وحشت میں رکھوں گا برپا|
    block |اے جنوں دیکھ مرے پاؤں کی زنجیر نہ توڑ|
  block
    block |دیکھ ٹک غور سے آئینۂ دل کو میرے|
    block |اس میں آتا ہے نظر عالم تصویر نہ توڑ|
  block
    block |تاج زر کے لیے کیوں شمع کا سر کاٹے ہے|
    block |رشتۂ الفت پروانہ کو گل گیر نہ توڑ|
  block
    block |اپنے بسمل سے یہ کہتا تھا دم نزع وہ شوخ|
    block |تھا جو کچھ عہد سو او عاشق دلگیر نہ توڑ|
  block
    block |رقص بسمل کا تماشا مجھے دکھلا کوئی دم|
    block |دست و پا مار کے دم تو تہ شمشیر نہ توڑ|
  block
    block |سہم کر اے ظفرؔ اس شوخ کماندار سے کہہ|
    block |کھینچ کر دیکھ مرے سینے سے تو تیر نہ توڑ|