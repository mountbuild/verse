
block |ٹکڑے نہیں ہیں آنسوؤں میں دل کے چار پانچ|
  block
    block |ٹکڑے نہیں ہیں آنسوؤں میں دل کے چار پانچ|
    block |سرخاب بیٹھے پانی میں ہیں مل کے چار پانچ|
  block
    block |منہ کھولے ہیں یہ زخم جو بسمل کے چار پانچ|
    block |پھر لیں گے بوسے خنجر قاتل کے چار پانچ|
  block
    block |کہنے ہیں مطلب ان سے ہمیں دل کے چار پانچ|
    block |کیا کہیے ایک منہ ہیں وہاں مل کے چار پانچ|
  block
    block |دریا میں گر پڑا جو مرا اشک ایک گرم|
    block |بت خانے لب پہ ہو گئے ساحل کے چار پانچ|
  block
    block |دو چار لاشے اب بھی پڑے تیرے در پہ ہیں|
    block |اور آگے دب چکے ہیں تلے گل کے چار پانچ|
  block
    block |راہیں ہیں دو مجاز و حقیقت ہے جن کا نام|
    block |رستے نہیں ہیں عشق کی منزل کے چار پانچ|
  block
    block |رنج و تعب مصیبت و غم یاس و درد و داغ|
    block |آہ و فغاں رفیق ہیں یہ دل کے چار پانچ|
  block
    block |دو تین جھٹکے دوں جوں ہی وحشت کے زور میں|
    block |زنداں میں ٹکڑے ہوویں سلاسل کے چار پانچ|
  block
    block |فرہاد و قیس و وامق و عذرا تھے چار دوست|
    block |اب ہم بھی آ ملے تو ہوئے مل کے چار پانچ|
  block
    block |ناز و ادا و غمزہ نگہ پنجۂ مژہ|
    block |ماریں ہیں ایک دل کو یہ پل پل کے چار پانچ|
  block
    block |ایما ہے یہ کہ دیویں گے نو دن کے بعد دل|
    block |لکھ بھیجے خط میں شعر جو بیدل کے چار پانچ|
  block
    block |ہیرے کے نورتن نہیں تیرے ہوئے ہیں جما|
    block |یہ چاندنی کے پھول مگر کھل کے چار پانچ|
  block
    block |مینائے نہہ فلک ہے کہاں بادۂ نشاط|
    block |شیشے ہیں یہ تو زہر ہلاہل کے چار پانچ|
  block
    block |ناخن کریں ہیں زخموں کو دو دو ملا کے ایک|
    block |تھے آٹھ دس سو ہو گئے اب چھل کے چار پانچ|
  block
    block |گر انجم فلک سے بھی تعداد کیجئے|
    block |نکلیں زیادہ داغ مرے دل کے چار پانچ|
  block
    block |ماریں جو سر پہ سل کو اٹھا کر قلق سے ہم|
    block |دس پانچ ٹکڑے سر کے ہوں اور سل کے چار پانچ|
  block
    block |مان اے ظفرؔ تو پنج تن و چار یار کو|
    block |ہیں صدر دین کی یہی محفل کے چار پانچ|