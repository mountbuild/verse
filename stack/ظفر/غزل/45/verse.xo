
block |جب کہ پہلو میں ہمارے بت خود کام نہ ہو|
  block
    block |جب کہ پہلو میں ہمارے بت خود کام نہ ہو|
    block |گریے سے شام و سحر کیوں کہ ہمیں کام نہ ہو|
  block
    block |لے گیا دل کا جو آرام ہمارے یا رب|
    block |اس دل آرام کو مطلق کبھی آرام نہ ہو|
  block
    block |جس کو سمجھے لب پاں خوردہ وہ مالیدہ مسی|
    block |مردماں دیکھیو پھولی وہ کہیں شام نہ ہو|
  block
    block |آج تشریف گلستاں میں وہ مے کش لایا|
    block |کف نرگس پہ دھرا کیونکہ بھلا جام نہ ہو|
  block
    block |کر مجھے قتل وہاں اب کہ نہ ہو کوئی جہاں|
    block |تا مری جاں تو کہیں خلق میں بدنام نہ ہو|
  block
    block |دیکھ کر کھولیو تو کاکل پیچاں کی گرہ|
    block |کہ مرا طائر دل اس کے تہ دام نہ ہو|
  block
    block |بن ترے اے بت خود کام یہ دل کو ہے خطر|
    block |تیرے عاشق کا تمام آہ کہیں کام نہ ہو|
  block
    block |آج ہر ایک جو یارو نظر آتا ہے نڈھال|
    block |اپنی ابرو کی وہ کھینچے ہوئے صمصام نہ ہو|
  block
    block |ہے مرے شوخ کی بالیدہ وہ کافر آنکھیں|
    block |جس کے ہم چشم ذرا نرگس بادام نہ ہو|
  block
    block |صبح ہوتی ہی نہیں اور نہیں کٹتی رات|
    block |رخ پہ کھولے وہ کہیں زلف سیاہ فام نہ ہو|
  block
    block |اے ظفرؔ چرخ پہ خورشید جو یوں کانپے ہے|
    block |جلوہ گر آج کہیں یار لب بام نہ ہو|