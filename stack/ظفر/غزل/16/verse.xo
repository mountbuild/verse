
block |کافر تجھے اللہ نے صورت تو پری دی|
  block
    block |کافر تجھے اللہ نے صورت تو پری دی|
    block |پر حیف ترے دل میں محبت نہ ذری دی|
  block
    block |دی تو نے مجھے سلطنت بحر و بر اے عشق|
    block |ہونٹوں کو جو خشکی مری آنکھوں کو تری دی|
  block
    block |خال لب شیریں کا دیا بوسہ کب اس نے|
    block |اک چاٹ لگانے کو مرے نیشکری دی|
  block
    block |کافر ترے سوائے سر زلف نے مجھ کو|
    block |کیا کیا نہ پریشانی و آشفتہ سری دی|
  block
    block |محنت سے ہے عظمت کہ زمانے میں نگیں کو|
    block |بے کاوش سینہ نہ کبھی ناموری دی|
  block
    block |صیاد نے دی رخصت پرواز پر افسوس|
    block |تو نے نہ اجازت مجھے بے بال و پری دی|
  block
    block |کہتا ترا کچھ سوختہ جاں لیک اجل نے|
    block |فرصت نہ اسے مثل چراغ سحری دی|
  block
    block |قسام ازل نے نہ رکھا ہم کو بھی محروم|
    block |گرچہ نہ دیا کوئی ہنر بے ہنری دی|
  block
    block |اس چشم میں ہے سرمے کا دنبالہ پر آشوب|
    block |کیوں ہاتھ میں بدمست کے بندوق بھری دی|
  block
    block |دل دے کے کیا ہم نے تری زلف کا سودا|
    block |اک آپ بلا اپنے لیے مول خریدی|
  block
    block |ساقی نے دیا کیا مجھے اک ساغر سرشار|
    block |گویا کہ دو عالم سے ظفرؔ بے خبری دی|