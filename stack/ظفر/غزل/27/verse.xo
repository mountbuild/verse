
block |ہے دل کو جو یاد آئی فلک پیر کسی کی|
  block
    block |ہے دل کو جو یاد آئی فلک پیر کسی کی|
    block |آنکھوں کے تلے پھرتی ہے تصویر کسی کی|
  block
    block |گریہ بھی ہے نالہ بھی ہے اور آہ و فغاں بھی|
    block |پر دل میں ہوئی اس کے نہ تاثیر کسی کی|
  block
    block |ہاتھ آئے ہے کیا خاک ترے خاک کف پا|
    block |جب تک کہ نہ قسمت میں ہو اکسیر کسی کی|
  block
    block |یارو وہ ہے بگڑا ہوا باتیں نہ بناؤ|
    block |کچھ پیش نہیں جانے کی تقریر کسی کی|
  block
    block |نازاں نہ ہو منعم کہ جہاں تیرا محل ہے|
    block |ہووے گی یہاں پہلے بھی تعمیر کسی کی|
  block
    block |میری گرہ دل نہ کھلی ہے نہ کھلے گی|
    block |جب تک نہ کھلے زلف گرہ گیر کسی کی|
  block
    block |آتا بھی اگر ہے تو وہ پھر جائے ہے الٹا|
    block |جس وقت الٹ جائے ہے تقدیر کسی کی|
  block
    block |اس ابرو و مژگاں سے ظفرؔ تیز زیادہ|
    block |خنجر نہ کسی کا ہے نہ شمشیر کسی کی|
  block
    block |جو دل سے ادھر جائے نظر دل ہو گرفتار|
    block |مجرم ہو کوئی اور ہو تقصیر کسی کی|