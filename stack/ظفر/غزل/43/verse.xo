
block |مر گئے اے واہ ان کی ناز برداری میں ہم|
  block
    block |مر گئے اے واہ ان کی ناز برداری میں ہم|
    block |دل کے ہاتھوں سے پڑے کیسی گرفتاری میں ہم|
  block
    block |سب پہ روشن ہے ہماری سوزش دل بزم میں|
    block |شمع ساں جلتے ہیں اپنی گرم بازاری میں ہم|
  block
    block |یاد میں ہے تیرے دم کی آمد و شد پر خیال|
    block |بے خبر سب سے ہیں اس دم کی خبرداری میں ہم|
  block
    block |جب ہنسایا گردش گردوں نے ہم کو شکل گل|
    block |مثل شبنم ہیں ہمیشہ گریہ و زاری میں ہم|
  block
    block |چشم و دل بینا ہے اپنے روز و شب اے مردماں|
    block |گرچہ سوتے ہیں بظاہر پر ہیں بیداری میں ہم|
  block
    block |دوش پر رخت سفر باندھے ہے کیا غنچہ صبا|
    block |دیکھتے ہیں سب کو یاں جیسے کہ تیاری میں ہم|
  block
    block |کب تلک بے دید سے یا رب رکھیں چشم وفا|
    block |لگ رہے ہیں آج کل تو دل کی غم خواری میں ہم|
  block
    block |دیکھ کر آئینہ کیا کہتا ہے یارو اب وہ شوخ|
    block |ماہ سے صد چند بہتر ہیں ادا داری میں ہم|
  block
    block |اے ظفرؔ لکھ تو غزل بحر و قوافی پھیر کر|
    block |خامۂ در ریز سے ہیں اب گہر باری میں ہم|