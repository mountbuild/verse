
block |نہ دائم غم ہے نے عشرت کبھی یوں ہے کبھی ووں ہے|
  block
    block |نہ دائم غم ہے نے عشرت کبھی یوں ہے کبھی ووں ہے|
    block |تبدل یاں ہے ہر ساعت کبھی یوں ہے کبھی ووں ہے|
  block
    block |گریباں چاک ہوں گاہے اڑاتا خاک ہوں گاہے|
    block |لیے پھرتی مجھے وحشت کبھی یوں ہے کبھی ووں ہے|
  block
    block |ابھی ہیں وہ مرے ہم دم ابھی ہو جائیں گے دشمن|
    block |نہیں اک وضع پر صحبت کبھی یوں ہے کبھی ووں ہے|
  block
    block |جو شکل شیشہ گریاں ہوں تو مثل جام خنداں ہوں|
    block |یہی ہے یاں کی کیفیت کبھی یوں ہے کبھی ووں ہے|
  block
    block |کسی وقت اشک ہیں جاری کسی وقت آہ اور زاری|
    block |غرض حال غم فرقت کبھی یوں ہے کبھی ووں ہے|
  block
    block |کوئی دن ہے بہار گل پھر آخر ہے خزاں بالکل|
    block |چمن ہے منزل عبرت کبھی یوں ہے کبھی ووں ہے|
  block
    block |ظفرؔ اک بات پر دائم وہ ہووے کس طرح قائم|
    block |جو اپنی پھیرتا نیت کبھی یوں ہے کبھی ووں ہے|