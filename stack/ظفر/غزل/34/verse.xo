
block |پان کھا کر سرمہ کی تحریر پھر کھینچی تو کیا|
  block
    block |پان کھا کر سرمہ کی تحریر پھر کھینچی تو کیا|
    block |جب مرا خوں ہو چکا شمشیر پھر کھینچی تو کیا|
  block
    block |اے مہوس جب کہ زر تیرے نصیبوں میں نہیں|
    block |تو نے محنت بھی پئے اکسیر پھر کھینچی تو کیا|
  block
    block |گر کھنچے سینہ سے ناوک روح تو قالب سے کھینچ|
    block |اے اجل جب کھنچ گیا وہ تیر پھر کھینچی تو کیا|
  block
    block |کھینچتا تھا پاؤں میرا پہلے ہی زنجیر سے|
    block |اے جنوں تو نے مری زنجیر پھر کھینچی تو کیا|
  block
    block |دار ہی پر اس نے کھینچا جب سر بازار عشق|
    block |لاش بھی میری پئے تشہیر پھر کھینچی تو کیا|
  block
    block |کھینچ اب نالہ کوئی ایسا کہ ہو اس کو اثر|
    block |تو نے اے دل آہ پر تاثیر پھر کھینچی تو کیا|
  block
    block |چاہیئے اس کا تصور ہی سے نقشہ کھینچنا|
    block |دیکھ کر تصویر کو تصویر پھر کھینچی تو کیا|
  block
    block |کھینچ لے اول ہی سے دل کی عنان اختیار|
    block |تو نے گر اے عاشق دلگیر پھر کھینچی تو کیا|
  block
    block |کیا ہوا آگے اٹھائے گر ظفرؔ احسان عقل|
    block |اور اگر اب منت تدبیر پھر کھینچی تو کیا|