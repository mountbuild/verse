
block |گئی یک بہ یک جو ہوا پلٹ نہیں دل کو میرے قرار ہے|
  block
    block |گئی یک بہ یک جو ہوا پلٹ نہیں دل کو میرے قرار ہے|
    block |کروں اس ستم کو میں کیا بیاں مرا غم سے سینہ فگار ہے|
  block
    block |یہ رعایۂ ہند تبہ ہوئی کہوں کیا جو ان پہ جفا ہوئی|
    block |جسے دیکھا حاکم وقت نے کہا یہ بھی قابل دار ہے|
  block
    block |یہ کسی نے ظلم بھی ہے سنا کہ دی پھانسی لوگوں کو بے گناہ|
    block |وہی کلمہ گویوں کی سمت سے ابھی دل میں ان کے بخار ہے|
  block
    block |نہ تھا شہر دہلی یہ تھا چمن کہو کس طرح کا تھا یاں امن|
    block |جو خطاب تھا وہ مٹا دیا فقط اب تو اجڑا دیار ہے|
  block
    block |یہی تنگ حال جو سب کا ہے یہ کرشمہ قدرت رب کا ہے|
    block |جو بہار تھی سو خزاں ہوئی جو خزاں تھی اب وہ بہار ہے|
  block
    block |شب و روز پھول میں جو تلے کہو خار غم کو وہ کیا سہے|
    block |ملے طوق قید میں جب انہیں کہا گل کے بدلے یہ ہار ہے|
  block
    block |سبھی جادہ ماتم سخت ہے کہو کیسی گردش بخت ہے|
    block |نہ وہ تاج ہے نہ وہ تخت ہے نہ وہ شاہ ہے نہ دیار ہے|
  block
    block |جو سلوک کرتے تھے اور سے وہی اب ہیں کتنے ذلیل سے|
    block |وہ ہیں تنگ چرخ کے جور سے رہا تن پہ ان کے نہ تار ہے|
  block
    block |نہ وبال تن پہ ہے سر مرا نہیں جان جانے کا ڈر ذرا|
    block |کٹے غم ہی، نکلے جو دم مرا مجھے اپنی زندگی بار ہے|
  block
    block |کیا ہے غم ظفرؔ تجھے حشر کا جو خدا نے چاہا تو برملا|
    block |ہمیں ہے وسیلہ رسول کا وہ ہمارا حامیٔ کار ہے|