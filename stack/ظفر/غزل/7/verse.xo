
block |دیکھو انساں خاک کا پتلا بنا کیا چیز ہے|
  block
    block |دیکھو انساں خاک کا پتلا بنا کیا چیز ہے|
    block |بولتا ہے اس میں کیا وہ بولتا کیا چیز ہے|
  block
    block |روبرو اس زلف کے دام بلا کیا چیز ہے|
    block |اس نگہ کے سامنے تیر قضا کیا چیز ہے|
  block
    block |یوں تو ہیں سارے بتاں غارتگر ایمان و دیں|
    block |ایک وہ کافر صنم نام خدا کیا چیز ہے|
  block
    block |جس نے دل میرا دیا دام محبت میں پھنسا|
    block |وہ نہیں معلوم مج کو ناصحا کیا چیز ہے|
  block
    block |ہووے اک قطرہ جو زہراب محبت کا نصیب|
    block |خضر پھر تو چشمۂ آب بقا کیا چیز ہے|
  block
    block |مرگ ہی صحت ہے اس کی مرگ ہی اس کا علاج|
    block |عشق کا بیمار کیا جانے دوا کیا چیز ہے|
  block
    block |دل مرا بیٹھا ہے لے کر پھر مجھی سے وہ نگار|
    block |پوچھتا ہے ہاتھ میں میرے بتا کیا چیز ہے|
  block
    block |خاک سے پیدا ہوئے ہیں دیکھ رنگا رنگ گل|
    block |ہے تو یہ ناچیز لیکن اس میں کیا کیا چیز ہے|
  block
    block |جس کی تجھ کو جستجو ہے وہ تجھی میں ہے ظفرؔ|
    block |ڈھونڈتا پھر پھر کے تو پھر جا بجا کیا چیز ہے|