
block |پان کی سرخی نہیں لب پر بت خوں خوار کے|
  block
    block |پان کی سرخی نہیں لب پر بت خوں خوار کے|
    block |لگ گیا ہے خون عاشق منہ کو اس تلوار کے|
  block
    block |خال عارض دیکھ لو حلقے میں زلف یار کے|
    block |مار مہرہ گر نہ دیکھا ہو دہن میں مار کے|
  block
    block |انجم تاباں فلک پر جانتی ہے جس کو خلق|
    block |کچھ شرارے ہیں وہ میری آہ آتش بار کے|
  block
    block |طوبی جنت سے اس کو کام کیا ہے حوروش|
    block |جو کہ ہیں آسودہ سائے میں تری دیوار کے|
  block
    block |پوچھتے ہو حال کیا میرا قمار عشق میں|
    block |جھاڑ بیٹھا ہاتھ میں نقد دل و دیں ہار کے|
  block
    block |یہ ہوئی تاثیر عشق کوہکن سے سنگ آب|
    block |اشک جاری اب تلک چشموں سے ہیں کہسار کے|
  block
    block |ہے وہ بے وحدت کہ جو سمجھے ہے کفر و دیں میں فرق|
    block |رکھتی ہے تسبیح رشتہ تار سے زنار کے|
  block
    block |وعدۂ دیدار جو ٹھہرا قیامت پر تو یاں|
    block |روز ہوتی ہے قیامت شوق میں دیدار کے|
  block
    block |ہوشیاری ہے یہی کیجے ظفرؔ اس سے حذر|
    block |دیکھیے جس کو نشے میں بادۂ پندار کے|