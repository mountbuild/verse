
block |محبت چاہیے باہم ہمیں بھی ہو تمہیں بھی ہو|
  block
    block |محبت چاہیے باہم ہمیں بھی ہو تمہیں بھی ہو|
    block |خوشی ہو اس میں یا ہو غم ہمیں بھی ہو تمہیں بھی ہو|
  block
    block |غنیمت تم اسے سمجھو کہ اس خم خانہ میں یارو|
    block |نصیب اک دم دل خرم ہمیں بھی ہو تمہیں بھی ہو|
  block
    block |دلاؤ حضرت دل تم نہ یاد خط سبز اس کا|
    block |کہیں ایسا نہ ہو یہ سم ہمیں بھی ہو تمہیں بھی ہو|
  block
    block |ہمیشہ چاہتا ہے دل کہ مل کر کیجے مے نوشی|
    block |میسر جام مے جم جم ہمیں بھی ہو تمہیں بھی ہو|
  block
    block |ہم اپنا عشق چمکائیں تم اپنا حسن چمکاؤ|
    block |کہ حیراں دیکھ کر عالم ہمیں بھی ہو تمہیں بھی ہو|
  block
    block |رہے حرص و ہوا دائم عزیزو ساتھ جب اپنے|
    block |نہ کیونکر فکر بیش و کم ہمیں بھی ہو تمہیں بھی ہو|
  block
    block |ظفرؔ سے کہتا ہے مجنوں کہیں درد دل محزوں|
    block |جو غم سے فرصت اب اک دم ہمیں بھی ہو تمہیں بھی ہو|