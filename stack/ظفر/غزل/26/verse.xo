
block |زلف جو رخ پر ترے اے مہر طلعت کھل گئی|
  block
    block |زلف جو رخ پر ترے اے مہر طلعت کھل گئی|
    block |ہم کو اپنی تیرہ روزی کی حقیقت کھل گئی|
  block
    block |کیا تماشا ہے رگ لیلیٰ میں ڈوبا نیشتر|
    block |فصد مجنوں باعث جوش محبت کھل گئی|
  block
    block |دل کا سودا اک نگہ پر ہے تری ٹھہرا ہوا|
    block |نرخ تو کیا پوچھتا ہے اب تو قیمت کھل گئی|
  block
    block |آئینے کو ناز تھا کیا اپنے روئے صاف پر|
    block |آنکھ ہی پر دیکھتے ہی تیری صورت کھل گئی|
  block
    block |تھی اسیران قفس کو آرزو پرواز کی|
    block |کھل گئی کھڑکی قفس کی کیا کہ قسمت کھل گئی|
  block
    block |تیرے عارض پر ہوا آخر غبار خط نمود|
    block |کھل گئی آئینہ رو دل کی کدورت کھل گئی|
  block
    block |بے تکلف آئے تم کھولے ہوئے بند قبا|
    block |اب گرہ دل کی ہمارے فی الحقیقت کھل گئی|
  block
    block |باندھی زاہد نے توکل پر کمر سو بار چست|
    block |لیکن آخر باعث سستی ہمت کھل گئی|
  block
    block |کھلتے کھلتے رک گئے وہ ان کو تو نے اے ظفرؔ|
    block |سچ کہو کس آنکھ سے دیکھا کہ چاہت کھل گئی|