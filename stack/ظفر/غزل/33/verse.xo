
block |نہ اس کا بھید یاری سے نہ عیاری سے ہاتھ آیا|
  block
    block |نہ اس کا بھید یاری سے نہ عیاری سے ہاتھ آیا|
    block |خدا آگاہ ہے دل کی خبرداری سے ہاتھ آیا|
  block
    block |نہ ہوں جن کے ٹھکانے ہوش وہ منزل کو کیا پہنچے|
    block |کہ رستہ ہاتھ آیا جس کی ہشیاری سے ہاتھ آیا|
  block
    block |ہوا حق میں ہمارے کیوں ستم گر آسماں اتنا|
    block |کوئی پوچھے کہ ظالم کیا ستم گاری سے ہاتھ آیا|
  block
    block |اگرچہ مال دنیا ہاتھ بھی آیا حریصوں کے|
    block |تو دیکھا ہم نے کس کس ذلت و خواری سے ہاتھ آیا|
  block
    block |نہ کر ظالم دل آزاری جو یہ دل منظور ہے لینا|
    block |کسی کا دل جو ہاتھ آیا تو دل داری سے ہاتھ آیا|
  block
    block |اگرچہ خاکساری کیمیا کا سہل نسخہ ہے|
    block |ولیکن ہاتھ آیا جس کے دشواری سے ہاتھ آیا|
  block
    block |ہوئی ہرگز نہ تیرے چشم کے بیمار کو صحت|
    block |نہ جب تک زہر تیرے خط زنگاری سے ہاتھ آیا|
  block
    block |کوئی یہ وحشیٔ رم دیدہ تیرے ہاتھ آیا تھا|
    block |پر اے صیادوش دل کی گرفتاری سے ہاتھ آیا|
  block
    block |ظفرؔ جو دو جہاں میں گوہر مقصود تھا اپنا|
    block |جناب فخر دیں کی وہ مددگاری سے ہاتھ آیا|