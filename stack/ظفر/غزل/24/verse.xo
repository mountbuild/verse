
block |گالیاں تنخواہ ٹھہری ہے اگر بٹ جائے گی|
  block
    block |گالیاں تنخواہ ٹھہری ہے اگر بٹ جائے گی|
    block |عاشقوں کے گھر مٹھائی لب شکر بٹ جائے گی|
  block
    block |روبرو گر ہوگا یوسف اور تو آ جائے گا|
    block |اس کی جانب سے زلیخا کی نظر بٹ جائے گی|
  block
    block |رہزنوں میں ناز و غمزہ کی یہ جنس دین و دل|
    block |جوں متاع بردہ آخر ہم دگر بٹ جائے گی|
  block
    block |ہوگا کیا گر بول اٹھے غیر باتوں میں مری|
    block |پھر طبیعت میری اے بیداد گر بٹ جائے گی|
  block
    block |دولت دنیا نہیں جانے کی ہرگز تیرے ساتھ|
    block |بعد تیرے سب یہیں اے بے خبر بٹ جائے گی|
  block
    block |کر لے اے دل جان کو بھی رنج و غم میں تو شریک|
    block |یہ جو محنت تجھ پہ ہے کچھ کچھ مگر بٹ جائے گی|
  block
    block |مونگ چھاتی پہ جو دلتے ہیں کسی کی دیکھنا|
    block |جوتیوں میں دال ان کی اے ظفرؔ بٹ جائے گی|