
block |جب کبھی دریا میں ہوتے سایہ افگن آپ ہیں|
  block
    block |جب کبھی دریا میں ہوتے سایہ افگن آپ ہیں|
    block |فلس ماہی کو بتاتے ماہ روشن آپ ہیں|
  block
    block |سیتے ہیں سوزن سے چاک سینہ کیا اے چارہ ساز|
    block |خار غم سینے میں اپنے مثل سوزن آپ ہیں|
  block
    block |پیار سے کر کے حمائل غیر کی گردن میں ہاتھ|
    block |مارتے تیغ ستم سے مجھ کو گردن آپ ہیں|
  block
    block |کھینچ کر آنکھوں میں اپنی سرمۂ دنبالہ دار|
    block |کرتے پیدا سحر سے نرگس میں سوسن آپ ہیں|
  block
    block |دیکھ کر صحرا میں مجھ کو پہلے گھبرایا تھا قیس|
    block |پھر جو پہچانا تو بولا حضرت من آپ ہیں|
  block
    block |جی دھڑکتا ہے کہیں تار رگ گل چبھ نہ جائے|
    block |سیج پر پھولوں کی کرتے قصد خفتن آپ ہیں|
  block
    block |کیا مزا ہے تیغ قاتل میں کہ اکثر صید عشق|
    block |آن کر اس پر رگڑتے اپنی گردن آپ ہیں|
  block
    block |مجھ سے تم کیا پوچھتے ہو کیسے ہیں ہم کیا کہیں|
    block |جی ہی جانے ہے کہ جیسے مشفق من آپ ہیں|
  block
    block |پر غرور و پر تکبر پر جفا و پر ستم|
    block |پر فریب و پر دغا پر مکر و پر فن آپ ہیں|
  block
    block |ظلم پیشہ ظلم شیوہ ظلم ران و ظلم دوست|
    block |دشمن دل دشمن جاں دشمن تن آپ ہیں|
  block
    block |یکہ تاز و نیزہ باز و عربدہ جو تند خو|
    block |تیغ زن دشنہ گزار و ناوک افگن آپ ہیں|
  block
    block |تسمہ کش طراز و غارت گر تاراج ساز|
    block |کافر یغمائی و قزاق رہزن آپ ہیں|
  block
    block |فتنہ جو بیداد گر سفاک و اظلم کینہ ور|
    block |گرم جنگ و گرم قتل و گرم کشتن آپ ہیں|
  block
    block |بد مزاج و بد دماغ و بد شعار و بد سلوک|
    block |بد طریق و بد زباں بد عہد و بد ظن آپ ہیں|
  block
    block |بے مروت بے وفا نا مہرباں نا آشنا|
    block |میرے قاتل میرے حاسد میرے دشمن آپ ہیں|
  block
    block |اے ظفرؔ کیا پائے قاتل کے ہے بوسے کی ہوس|
    block |یوں جو بسمل ہو کے سرگرم طپیدن آپ ہیں|