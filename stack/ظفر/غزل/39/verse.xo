
block |واقف ہیں ہم کہ حضرت غم ایسے شخص ہیں|
  block
    block |واقف ہیں ہم کہ حضرت غم ایسے شخص ہیں|
    block |اور پھر ہم ان کے یار ہیں ہم ایسے شخص ہیں|
  block
    block |دیوانے تیرے دشت میں رکھیں گے جب قدم|
    block |مجنوں بھی لے گا ان کے قدم ایسے شخص ہیں|
  block
    block |جن پہ ہوں ایسے ظلم و ستم ہم نہیں وہ لوگ|
    block |ہوں روز بلکہ لطف و کرم ایسے شخص ہیں|
  block
    block |یوں تو بہت ہیں اور بھی خوبان دل فریب|
    block |پر جیسے پر فن آپ ہیں کم ایسے شخص ہیں|
  block
    block |کیا کیا جفا کشوں پہ ہیں ان دلبروں کے ظلم|
    block |ایسوں کے سہتے ایسے ستم ایسے شخص ہیں|
  block
    block |دیں کیا ہے بلکہ دیجئے ایمان بھی انہیں|
    block |زاہد یہ بت خدا کی قسم ایسے شخص ہیں|
  block
    block |آزردہ ہوں عدو کے جو کہنے پہ اے ظفرؔ|
    block |نے ایسے شخص وہ ہیں نہ ہم ایسے شخص ہیں|