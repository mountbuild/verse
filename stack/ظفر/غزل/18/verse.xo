
block |نباہ بات کا اس حیلہ گر سے کچھ نہ ہوا|
  block
    block |نباہ بات کا اس حیلہ گر سے کچھ نہ ہوا|
    block |ادھر سے کیا نہ ہوا پر ادھر سے کچھ نہ ہوا|
  block
    block |جواب صاف تو لاتا اگر نہ لاتا خط|
    block |لکھا نصیب کا جو نامہ بر سے کچھ نہ ہوا|
  block
    block |ہمیشہ فتنے ہی برپا کیے مرے سر پر|
    block |ہوا یہ اور تو اس فتنہ گر سے کچھ نہ ہوا|
  block
    block |بلا سے گریۂ شب تو ہی کچھ اثر کرتا|
    block |اگرچہ عشق میں آہ سحر سے کچھ نہ ہوا|
  block
    block |جلا جلا کے کیا شمع ساں تمام مجھے|
    block |بس اور تو مجھے سوز جگر سے کچھ نہ ہوا|
  block
    block |رہیں عدو سے وہی گرم جوشیاں اس کی|
    block |اس آہ سرد اور اس چشم تر سے کچھ نہ ہوا|
  block
    block |اٹھایا عشق میں کیا کیا نہ درد سر میں نے|
    block |حصول پر مجھے اس درد سر سے کچھ نہ ہوا|
  block
    block |شب وصال میں بھی میری جان کو آرام|
    block |عزیزو درد جدائی کے ڈر سے کچھ نہ ہوا|
  block
    block |نہ دوں گا دل اسے میں یہ ہمیشہ کہتا تھا|
    block |وہ آج لے ہی گیا اور ظفرؔ سے کچھ نہ ہوا|