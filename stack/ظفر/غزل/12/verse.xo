
block |شمشیر برہنہ مانگ غضب بالوں کی مہک پھر ویسی ہی|
  block
    block |شمشیر برہنہ مانگ غضب بالوں کی مہک پھر ویسی ہی|
    block |جوڑے کی گندھاوٹ قہر خدا بالوں کی مہک پھر ویسی ہی|
  block
    block |آنکھیں ہیں کٹورا سی وہ ستم گردن ہے صراحی دار غضب|
    block |اور اسی میں شراب سرخی پاں رکھتی ہے جھلک پھر ویسی ہی|
  block
    block |ہر بات میں اس کی گرمی ہے ہر ناز میں اس کے شوخی ہے|
    block |قامت ہے قیامت چال پری چلنے میں پھڑک پھر ویسی ہی|
  block
    block |گر رنگ بھبوکا آتش ہے اور بینی شعلۂ سرکش ہے|
    block |تو بجلی سی کوندے ہے پری عارض کی چمک پھر ویسی ہی|
  block
    block |نوخیز کچیں دو غنچہ ہیں ہے نرم شکم اک خرمن گل|
    block |باریک کمر جو شاخ گل رکھتی ہے لچک پھر ویسی ہی|
  block
    block |ہے ناف کوئی گرداب بلا اور گول سریں رانیں ہیں صفا|
    block |ہے ساق بلوریں شمع ضیا پاؤں کی کفک پھر ویسی ہی|
  block
    block |محرم ہے حباب آب رواں سورج کی کرن ہے اس پہ لپٹ|
    block |جالی کی کرتی ہے وہ بلا گوٹے کی دھنک پھر ویسی ہی|
  block
    block |وہ گائے تو آفت لائے ہے ہر تال میں لیوے جان نکال|
    block |ناچ اس کا اٹھائے سو فتنے گھنگرو کی جھنک پھر ویسی ہی|
  block
    block |ہر بات پہ ہم سے وہ جو ظفرؔ کرتا ہے لگاوٹ مدت سے|
    block |اور اس کی چاہت رکھتے ہیں ہم آج تلک پھر ویسی ہی|