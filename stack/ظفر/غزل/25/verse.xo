
block |ہجر کے ہاتھ سے اب خاک پڑے جینے میں|
  block
    block |ہجر کے ہاتھ سے اب خاک پڑے جینے میں|
    block |درد اک اور اٹھا آہ نیا سینے میں|
  block
    block |خون دل پینے سے جو کچھ ہے حلاوت ہم کو|
    block |یہ مزا اور کسی کو نہیں مے پینے میں|
  block
    block |دل کو کس شکل سے اپنے نہ مصفا رکھوں|
    block |جلوہ گر یار کی صورت ہے اس آئینے میں|
  block
    block |اشک و لخت جگر آنکھوں میں نہیں ہیں میرے|
    block |ہیں بھرے لال و گہر عشق کے گنجینے میں|
  block
    block |شکل آئینہ ظفرؔ سے تو نہ رکھ دل میں خیال|
    block |کچھ مزا بھی ہے بھلا جان مری لینے میں|