
block |واں ارادہ آج اس قاتل کے دل میں اور ہے|
  block
    block |واں ارادہ آج اس قاتل کے دل میں اور ہے|
    block |اور یہاں کچھ آرزو بسمل کے دل میں اور ہے|
  block
    block |وصل کی ٹھہراوے ظالم تو کسی صورت سے آج|
    block |ورنہ ٹھہری کچھ ترے مائل کے دل میں اور ہے|
  block
    block |ہے ہلال و بدر میں اک نور پر جو روشنی|
    block |دل میں ناقص کے ہے وہ کامل کے دل میں اور ہے|
  block
    block |پہلے تو ملتا ہے دل داری سے کیا کیا دل ربا|
    block |باندھتا منصوبے پھر وہ مل کے دل میں اور ہے|
  block
    block |ہے مجھے بعد از سوال بوسہ خواہش وصل کی|
    block |یہ تمنا ایک اس سائل کے دل میں اور ہے|
  block
    block |گو وہ محفل میں نہ بولا پا گئے چتون سے ہم|
    block |آج کچھ اس رونق محفل کے دل میں اور ہے|
  block
    block |یوں تو ہے وہ ہی دل عالم کے دل میں اے ظفرؔ|
    block |اس کا عالم مرد صاحب دل کے دل میں اور ہے|