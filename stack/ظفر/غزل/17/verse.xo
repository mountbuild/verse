
block |عشق تو مشکل ہے اے دل کون کہتا سہل ہے|
  block
    block |عشق تو مشکل ہے اے دل کون کہتا سہل ہے|
    block |لیک نادانی سے اپنی تو نے سمجھا سہل ہے|
  block
    block |گر کھلے دل کی گرہ تجھ سے تو ہم جانیں تجھے|
    block |اے صبا غنچے کا عقدہ کھول دینا سہل ہے|
  block
    block |ہمدمو دل کے لگانے میں کہو لگتا ہے کیا|
    block |پر چھڑانا اس کا مشکل ہے لگانا سہل ہے|
  block
    block |گرچہ مشکل ہے بہت میرا علاج درد دل|
    block |پر جو تو چاہے تو اے رشک مسیحا سہل ہے|
  block
    block |ہے بہت دشوار مرنا یہ سنا کرتے تھے ہم|
    block |پر جدائی میں تری ہم نے جو دیکھا سہل ہے|
  block
    block |شمع نے جل کر جلایا بزم میں پروانے کو|
    block |بن جلے اپنے جلانا کیا کسی کا سہل ہے|
  block
    block |عشق کا رستہ سراسر ہے دم شمشیر پر|
    block |بوالہوس اس راہ میں رکھنا قدم کیا سہل ہے|
  block
    block |اے ظفرؔ کچھ ہو سکے تو فکر کر عقبیٰ کا تو|
    block |کر نہ دنیا کا تردد کار دنیا سہل ہے|