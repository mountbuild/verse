
block |لگتا نہیں ہے دل مرا اجڑے دیار میں|
  block
    block |لگتا نہیں ہے دل مرا اجڑے دیار میں|
    block |کس کی بنی ہے عالم ناپائیدار میں|
  block
    block |کہہ دو ان حسرتوں سے کہیں اور جا بسیں|
    block |اتنی جگہ کہاں ہے دل داغدار میں|
  block
    block |کانٹوں کو مت نکال چمن سے او باغباں|
    block |یہ بھی گلوں کے ساتھ پلے ہیں بہار میں|
  block
    block |بلبل کو باغباں سے نہ صیاد سے گلہ|
    block |قسمت میں قید لکھی تھی فصل بہار میں|
  block
    block |کتنا ہے بد نصیب ظفرؔ دفن کے لیے|
    block |دو گز زمین بھی نہ ملی کوئے یار میں|