
block |کیونکہ ہم دنیا میں آئے کچھ سبب کھلتا نہیں|
  block
    block |کیونکہ ہم دنیا میں آئے کچھ سبب کھلتا نہیں|
    block |اک سبب کیا بھید واں کا سب کا سب کھلتا نہیں|
  block
    block |پوچھتا ہے حال بھی گر وہ تو مارے شرم کے|
    block |غنچۂ تصویر کے مانند لب کھلتا نہیں|
  block
    block |شاہد مقصود تک پہنچیں گے کیونکر دیکھیے|
    block |بند ہے باب تمنا ہے غضب کھلتا نہیں|
  block
    block |بند ہے جس خانۂ زنداں میں دیوانہ تیرا|
    block |اس کا دروازہ پری رو روز و شب کھلتا نہیں|
  block
    block |دل ہے یہ غنچہ نہیں ہے اس کا عقدہ اے صبا|
    block |کھولنے کا جب تلک آوے نہ ڈھب کھلتا نہیں|
  block
    block |عشق نے جن کو کیا خاطر گرفتہ ان کا دل|
    block |لاکھ ہووے گرچہ سامان طرب کھلتا نہیں|
  block
    block |کس طرح معلوم ہووے اس کے دل کا مدعا|
    block |مجھ سے باتوں میں ظفرؔ وہ غنچہ لب کھلتا نہیں|