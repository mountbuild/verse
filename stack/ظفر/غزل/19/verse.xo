
block |وہ سو سو اٹھکھٹوں سے گھر سے باہر دو قدم نکلے|
  block
    block |وہ سو سو اٹھکھٹوں سے گھر سے باہر دو قدم نکلے|
    block |بلا سے اس کی گر اس میں کسی مضطر کا دم نکلے|
  block
    block |کہاں آنسو کے قطرے خون دل سے ہیں بہم نکلے|
    block |یہ دل میں جمع تھے مدت سے کچھ پیکان غم نکلے|
  block
    block |مرے مضمون سوز دل سے خط سب جل گیا میرا|
    block |قلم سے حرف جو نکلے شرر ہی یک قلم نکلے|
  block
    block |نکال اے چارہ گر تو شوق سے لیکن سر پیکاں|
    block |ادھر نکلے جگر سے تیر ادھر قالب سے دم نکلے|
  block
    block |تصور سے لب لعلیں کے تیرے ہم اگر رو دیں|
    block |تو جو لخت جگر آنکھوں سے نکلے اک رقم نکلے|
  block
    block |نہیں ڈرتے اگر ہوں لاکھ زنداں یار زنداں سے|
    block |جنون اب تو مثال نالۂ زنجیر ہم نکلے|
  block
    block |جگر پر داغ لب پر دود دل اور اشک دامن میں|
    block |تری محفل سے ہم مانند شمع صبح دم نکلے|
  block
    block |اگر ہوتا زمانہ گیسوئے شب رنگ کا تیرے|
    block |مری شب دیز سودا کا زیادہ تر قدم نکلے|
  block
    block |کجی جن کی طبیعت میں ہے کب ہوتی وہ سیدھی ہے|
    block |کہو شاخ گل تصویر سے کس طرح خم نکلے|
  block
    block |شمار اک شب کیا ہم نے جو اپنے دل کے داغوں سے|
    block |تو انجم چرخ ہشتم کے بہت سے ان سے کم نکلے|
  block
    block |خدا کے واسطے زاہد اٹھا پردہ نہ کعبہ کا|
    block |کہیں ایسا نہ ہو یاں بھی وہی کافر صنم نکلے|
  block
    block |تمنا ہے یہ دل میں جب تلک ہے دم میں دم اپنے|
    block |ظفرؔ منہ سے ہمارے نام اس کا دم بہ دم نکلے|