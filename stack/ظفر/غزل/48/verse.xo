
block |کریں گے قصد ہم جس دم تمہارے گھر میں آویں گے|
  block
    block |کریں گے قصد ہم جس دم تمہارے گھر میں آویں گے|
    block |جو ہوگی عمر بھر کی راہ تو دم بھر میں آویں گے|
  block
    block |اگر ہاتھوں سے اس شیریں ادا کے ذبح ہوں گے ہم|
    block |تو شربت کے سے گھونٹ آب دم خنجر میں آویں گے|
  block
    block |یہی گر جوش گریہ ہے تو بہہ کر ساتھ اشکوں کے|
    block |ہزاروں پارۂ دل میرے چشم تر میں آویں گے|
  block
    block |گر اس قید بلا سے اب کی چھوٹیں گے تو پھر ہرگز|
    block |نہ ہم دام فریب شوخ غارت گر میں آویں گے|
  block
    block |نہ جاتے گرچہ مر جاتے جو ہم معلوم کر جاتے|
    block |کہ اتنا تنگ جا کر کوچہ دلبر میں آویں گے|
  block
    block |گریباں چاک لاکھوں ہاتھ سے اس مہر طلعت کے|
    block |برنگ صبح محشر عرصۂ محشر میں آویں گے|
  block
    block |جو سرگردانی اپنی تیرے دیوانے دکھائیں گے|
    block |تو پھر کیا کیا بگولے دشت کے چکر میں آویں گے|
  block
    block |ظفرؔ اپنا کرشمہ گر دکھایا چشم ساقی نے|
    block |تماشے جام جم کے سب نظر ساغر میں آویں گے|