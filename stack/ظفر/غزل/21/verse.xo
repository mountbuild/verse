
block |واں رسائی نہیں تو پھر کیا ہے|
  block
    block |واں رسائی نہیں تو پھر کیا ہے|
    block |یہ جدائی نہیں تو پھر کیا ہے|
  block
    block |ہو ملاقات تو صفائی سے|
    block |اور صفائی نہیں تو پھر کیا ہے|
  block
    block |دل ربا کو ہے دل ربائی شرط|
    block |دل ربائی نہیں تو پھر کیا ہے|
  block
    block |گلہ ہوتا ہے آشنائی میں|
    block |آشنائی نہیں تو پھر کیا ہے|
  block
    block |اللہ اللہ رے ان بتوں کا غرور|
    block |یہ خدائی نہیں تو پھر کیا ہے|
  block
    block |موت آئی تو ٹل نہیں سکتی|
    block |اور آئی نہیں تو پھر کیا ہے|
  block
    block |مگس قاب اغنیا ہونا ہے|
    block |بے حیائی نہیں تو پھر کیا ہے|
  block
    block |بوسۂ لب دل شکستہ کو|
    block |مومیائی نہیں تو پھر کیا ہے|
  block
    block |نہیں رونے میں گر ظفرؔ تاثیر|
    block |جگ ہنسائی نہیں تو پھر کیا ہے|