
block |نہ درویشوں کا خرقہ چاہیئے نہ تاج شاہانا|
  block
    block |نہ درویشوں کا خرقہ چاہیئے نہ تاج شاہانا|
    block |مجھے تو ہوش دے اتنا رہوں میں تجھ پہ دیوانا|
  block
    block |کتابوں میں دھرا ہے کیا بہت لکھ لکھ کے دھو ڈالیں|
    block |ہمارے دل پہ نقش کالجحر ہے تیرا فرمانا|
  block
    block |غنیمت جان جو دم گزرے کیفیت سے گلشن میں|
    block |دئے جا ساقیٔ پیماں شکن بھر بھر کے پیمانا|
  block
    block |نہ دیکھا وہ کہیں جلوہ جو دیکھا خانۂ دل میں|
    block |بہت مسجد میں سر مارا بہت سا ڈھونڈا بت خانا|
  block
    block |کچھ ایسا ہو کہ جس سے منزل مقصود کو پہنچوں|
    block |طریق پارسائی ہووے یا ہو راہ رندانا|
  block
    block |یہ ساری آمد و شد ہے نفس کی آمد و شد پر|
    block |اسی تک آنا جانا ہے نہ پھر جانا نہ پھر آنا|
  block
    block |ظفرؔ وہ زاہد بے درد کی ہو حق سے بہتر ہے|
    block |کرے گر رند درد دل سے ہاو ہوئے مستانا|