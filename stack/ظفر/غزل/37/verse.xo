
block |تفتہ جانوں کا علاج اے اہل دانش اور ہے|
  block
    block |تفتہ جانوں کا علاج اے اہل دانش اور ہے|
    block |عشق کی آتش بلا ہے اس کی سوزش اور ہے|
  block
    block |کیوں نہ وحشت میں چبھے ہر مو بشکل نیش تیز|
    block |خار غم کی تیرے دیوانے کی کاوش اور ہے|
  block
    block |مطربو باساز آؤ تم ہماری بزم میں|
    block |ساز و ساماں سے تمہاری اتنی سازش اور ہے|
  block
    block |تھوکتا بھی دختر رز پر نہیں مست الست|
    block |جو کہ ہے اس فاحشہ پر غش وہ فاحش اور ہے|
  block
    block |تاب کیا ہمتاب ہووے اس سے خورشید فلک|
    block |آفتاب داغ دل کی اپنے تابش اور ہے|
  block
    block |سب مٹا دیں دل سے ہیں جتنی کہ اس میں خواہشیں|
    block |گر ہمیں معلوم ہو کچھ اس کی خواہش اور ہے|
  block
    block |ابر مت ہم چشم ہونا چشم دریا بار سے|
    block |تیری بارش اور ہے اور اس کی بارش اور ہے|
  block
    block |ہے تو گردش چرخ کی بھی فتنہ انگیزی میں طاق|
    block |تیری چشم فتنہ زا کی لیک گردش اور ہے|
  block
    block |بت پرستی جس سے ہووے حق پرستی اے ظفرؔ|
    block |کیا کہوں تجھ سے کہ وہ طرز پرستش اور ہے|