
block |ہم نے تری خاطر سے دل زار بھی چھوڑا|
  block
    block |ہم نے تری خاطر سے دل زار بھی چھوڑا|
    block |تو بھی نہ ہوا یار اور اک یار بھی چھوڑا|
  block
    block |کیا ہوگا رفوگر سے رفو میرا گریبان|
    block |اے دست جنوں تو نے نہیں تار بھی چھوڑا|
  block
    block |دیں دے کے گیا کفر کے بھی کام سے عاشق|
    block |تسبیح کے ساتھ اس نے تو زنار بھی چھوڑا|
  block
    block |گوشہ میں تری چشم سیہ مست کے دل نے|
    block |کی جب سے جگہ خانۂ خمار بھی چھوڑا|
  block
    block |اس سے ہے غریبوں کو تسلی کہ اجل نے|
    block |مفلس کو جو مارا تو نہ زردار بھی چھوڑا|
  block
    block |ٹیڑھے نہ ہو ہم سے رکھو اخلاص تو سیدھا|
    block |تم پیار سے رکتے ہو تو لو پیار بھی چھوڑا|
  block
    block |کیا چھوڑیں اسیران محبت کو وہ جس نے|
    block |صدقے میں نہ اک مرغ گرفتار بھی چھوڑا|
  block
    block |پہنچی مری رسوائی کی کیونکر خبر اس کو|
    block |اس شوخ نے تو دیکھنا اخبار بھی چھوڑا|
  block
    block |کرتا تھا جو یاں آنے کا جھوٹا کبھی اقرار|
    block |مدت سے ظفرؔ اس نے وہ اقرار بھی چھوڑا|