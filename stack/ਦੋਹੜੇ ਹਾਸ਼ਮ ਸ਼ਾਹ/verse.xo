block |ਦੋਹੜੇ ਹਾਸ਼ਮ ਸ਼ਾਹ|
  block
    block |ਆਦਮ ਰੂਪ ਜਿਹਿਆ ਤਨ ਕੀਤਾ|
  block
    block |ਆਦਮ ਰੂਪ ਜਿਹਿਆ ਤਨ ਕੀਤਾ ਕੌਣ ਬਣਦਾ ਆਪ ਦੀਵਾਨਾ ।|
    block |ਬਿਰਹੋਂ ਭੂਤ ਸ਼ੌਦਾਈ ਕਰਕੇ ਅਤੇ ਕਰਦਾ ਖ਼ਲਕ ਬੇਗ਼ਾਨਾ ।|
    block |ਰਹਿਆ ਇਸ਼ਕ ਪਹਾੜ ਚਿਰੇਂਦਾ ਅਤੇ ਸੀ ਫ਼ਰਹਾਦ ਨਿਸ਼ਾਨਾ ।|
    block |ਸੋਈ ਸ਼ਖ਼ਸ ਬੋਲੇ ਵਿਚ ਮੇਰੇ ਇਵੇਂ ਹਾਸ਼ਮ ਨਾਮ ਬਹਾਨਾ ।|
    block |ਆਦਰ ਭਾਉ ਜਗਤ ਦਾ ਕਰੀਏ|
  block
    block |ਆਦਰ ਭਾਉ ਜਗਤ ਦਾ ਕਰੀਏ ਅਤੇ ਕਸਬੀ ਕਹਿਣ ਰਸੀਲਾ ।|
    block |ਜੇ ਕਰ ਦੂਰ ਹਟਾਏ ਲੋਕਾਂ ਅਤੇ ਕਹਿਣ ਸਵਾਨ ਕੁਤੀਲਾ ।|
    block |ਦੇਸ ਤਿਆਗ ਫ਼ਕੀਰੀ ਫੜੀਏ ਨਹੀਂ ਛੁਟਦਾ ਖੇਸ਼ ਕਬੀਲਾ ।|
    block |ਹਾਸ਼ਮ ਖ਼ਿਆਲ ਛੁਟੇ ਨਹੀਂ ਰਾਹੀਂ ਕੋਈ ਸੌ ਤਦਬੀਰ ਨ ਹੀਲਾ ।|
    block |ਆਸ਼ਕ ਆਖ ਦੇਖਾਂ ਕਿਸ ਖ਼ਾਤਰ|
  block
    block |ਆਸ਼ਕ ਆਖ ਦੇਖਾਂ ਕਿਸ ਖ਼ਾਤਰ ਨਿਤ ਚਰਬੀ ਮਾਸ ਸੁਕਾਵਣ ।|
    block |ਚਾਹੁਣ ਹਰਫ਼ ਹਿਜਰ ਦਾ ਲਿਖਿਆ ਉਹ ਕਾਗਜ਼ ਸਾਫ਼ ਬਣਾਵਣ ।|
    block |ਰੁਕ ਰੁਕ ਸੂਤ ਪਏ ਮਿਸਤਰ ਦਾ ਅਤੇ ਸਾਬਤ ਕਲਮ ਚਲਾਵਣ ।|
    block |ਹਾਸ਼ਮ ਆਸ਼ਕ ਏਸ ਕਿਤਾਬੋਂ ਨਿਤ ਸਮਝਿ ਸਲੂਕ ਕਮਾਵਣ ।|
    block |ਆਸ਼ਕ ਜੇਡ ਬੇਅਕਲ ਨਾ ਕੋਈ|
  block
    block |ਆਸ਼ਕ ਜੇਡ ਬੇਅਕਲ ਨਾ ਕੋਈ ਜਿਨ ਜਾਣ ਸਮਝ ਨਿੱਤ ਖਪਣਾ ।|
    block |ਬੇਦ ਕੁਰਾਨ ਪੜ੍ਹੇ ਜੱਗ ਸਾਰਾ ਓਸ ਨਾਮ ਜਾਨੀ ਦਾ ਜਪਣਾ ।|
    block |ਆਤਸ਼ ਲੈਣ ਬਿਗਾਨੇ ਘਰ ਦੀ ਤੇ ਫੂਕ ਦੇਵਣ ਘਰ ਅਪਣਾ ।|
    block |ਹਾਸ਼ਮ ਸ਼ਾਹ ਕੀ ਹਾਸਲ ਇਸ਼ਕੋਂ ਐਵੇਂ ਮੁਫ਼ਤ ਬਿਰਹੋਂ ਦਾ ਖਪਣਾ ।|
    block |ਆਤਸ਼ ਹੋਣ ਬਿਰਹੋਂ ਦੀ ਆਤਸ਼|
  block
    block |ਆਤਸ਼ ਹੋਣ ਬਿਰਹੋਂ ਦੀ ਆਤਸ਼ ਵਿਚ ਤੇਜ਼ੀ ਬਹੁਤ ਪਛਾਤੀ ।|
    block |ਸੋਹਣੀ ਰੋਜ਼ ਮਿਲੇ ਤਰ ਨਦੀਆਂ ਪਰ ਸਰਦ ਨ ਹੋਵੇ ਛਾਤੀ ।|
    block |ਓੜਕ ਏਸ ਹਿਜਰ ਦੇ ਸੋਜ਼ੇ ਉਹ ਬੈਠਿ ਲਹੂ ਵਿਚ ਨ੍ਹਾਤੀ ।|
    block |ਹਾਸ਼ਮ ਬਾਝ ਮੁਇਆਂ ਨਹੀਂ ਮਿਲਦਾ ਅਸਾਂ ਖ਼ੂਬ ਸਹੀ ਕਰ ਜਾਤੀ ।|
    block |ਐ ਦਿਲ ਦਾਮ ਹਿਰਸ ਦੇ ਫ਼ਸਿਓਂ|
  block
    block |ਐ ਦਿਲ ਦਾਮ ਹਿਰਸ ਦੇ ਫ਼ਸਿਓਂ ਤੂੰ ਰਹਿਓਂ ਖ਼ਰਾਬ ਤਦਾਹੀਂ ।|
    block |ਆਪਣਾ ਆਪ ਪਛਾਤੋਈ ਹਿਰਸੋਂ ਤੇ ਯਾਰ ਪਛਾਤੋਈ ਨਾਹੀਂ ।|
    block |ਕਾਮਲ ਖ਼ੂਨ ਜਿਗਰ ਦਾ ਖਾ ਹੁਣ ਅਤੇ ਦਰਦ ਉਨ੍ਹਾਂ ਦਾ ਆਹੀਂ ।|
    block |ਹਾਸ਼ਮ ਯਾਰ ਰਹੇ ਜਾਂ ਜਾਏ ਨਹੀਂ ਇਕ ਘਰ ਲਾਖ ਸਲਾਹੀਂ ।|
    block |ਐ ਦਿਲ ਦਰਦ ਨਸੀਬ ਤੇਰੇ ਵਿਚ|
  block
    block |ਐ ਦਿਲ ਦਰਦ ਨਸੀਬ ਤੇਰੇ ਵਿਚ ਤਾਂ ਮੈਂ ਕੀ ਕਰਾਂ ਬਿਚਾਰਾ ।|
    block |ਆਪੇ ਦਰਦ ਸਹੇੜੇਂ ਪਾਈਭਾਈ ਅਤੇ ਚਾਹੇਂ ਭੀ ਛੁਟਕਾਰਾ ।|
    block |ਏਵੇਂ ਹੋਗੁ ਸਆਦਤ ਤੇਰੀ ਤੂੰ ਕਰ ਦੁਖ ਦਰਦ ਪਿਆਰਾ ।|
    block |ਹਾਸ਼ਮ ਪੀੜ ਹਟਾਵੇ ਕਿਧਰੋਂ ਹੁਣ ਭਾਈ ਪਲੀਦ ਨਿਕਾਰਾ ।|
    block |ਐ ਦਿਲ ਢੂੰਡ ਫਿਰੇ ਜਗ ਪਾਇਆ|
  block
    block |ਐ ਦਿਲ ਢੂੰਡ ਫਿਰੇ ਜਗ ਪਾਇਆ ਪਰ ਢੂੰਡਣ ਬਹੁਤ ਔਖੇਰਾ ।|
    block |ਬੀਜੇਂ ਦਾਖ ਨ ਹੋਵਣ ਕੰਡੇ ਤੂੰ ਨਾ ਕਰ ਦੇਖ ਅੰਧੇਰਾ ।|
    block |ਕਰ ਕੁਝ ਦਰਦ ਬਿਗਾਨੇ ਦਰਦੋਂ ਮਤ ਦਰਦ ਕਰੇ ਰੱਬ ਤੇਰਾ ।|
    block |ਹਾਸ਼ਮ ਢੂੰਡ ਕਿਵੇਂ ਦਮ ਐਵੇਂ ਅਜੇ ਹੁਣ ਭੀ ਵਖਤ ਬਤੇਰਾ ।|
    block |ਐ ਦਿਲ ਤੂੰ ਦਿਲਬਰ ਦੇ ਬਦਲੇ|
  block
    block |ਐ ਦਿਲ ਤੂੰ ਦਿਲਬਰ ਦੇ ਬਦਲੇ ਸੌ ਮਿਹਣਾ ਕਰ ਕਰ ਮਾਰੀ ।|
    block |ਜਾਂ ਮਨਸੂਰ ਚੜ੍ਹਾਇਆ ਸੂਲੀ ਇਹ ਗਲ ਲਾਈ ਕਰ ਪਿਆਰੀ ।|
    block |ਜੇਹੀ ਸਮਝ ਗਏ ਕਰ ਸੌਦਾ ਸਭ ਅਪਣੀ ਅਪਣੀ ਵਾਰੀ ।|
    block |ਹਾਸ਼ਮ ਹੋਰ ਨਵੇਂ ਗੁਲ ਬੂਟੇ ਜਦ ਫਿਰੀਆਂ ਹੋਰ ਬਹਾਰੀਂ ।|
    block |ਐ ਗੁਲ ਮੀਤ ਨ ਜਾਣ ਕਿਸੇ ਨੂੰ|
  block
    block |ਐ ਗੁਲ ਮੀਤ ਨ ਜਾਣ ਕਿਸੇ ਨੂੰ ਜਿਹੜਾ ਵੇਖਣ ਆਣ ਖਲੋਵੇ ।|
    block |ਅਪਣੀ ਗਰਜ਼ ਸਭੀ ਜਗ ਪਿਆਰੀ ਸਭ ਤੋੜ ਲਇਆਂ ਖ਼ੁਸ਼ ਹੋਵੇ ।|
    block |ਹੈ ਇਕ ਦਰਦ ਤੇਰਾ ਬੁਲਬੁਲ ਨੂੰ ਜਿਹੜੀ ਹਿਜਰ ਤੇਰੇ ਬਹਿ ਰੋਵੇ ।|
    block |ਹਾਸ਼ਮ ਦਰਦ ਹੋਵੇ ਜਿਸ ਤਨ ਨੂੰ ਸੋਈ ਨਾਲ ਤੇਰੇ ਬਹਿ ਰੋਵੇ ।|
    block |ਐਸੇ ਯਾਰ ਮਿਲਣ ਸਬੱਬੀਂ|
  block
    block |ਐਸੇ ਯਾਰ ਮਿਲਣ ਸਬੱਬੀਂ ਜਿਹੜੇ ਕਦੀ ਨ ਮੋੜਨ ਅੱਖੀਂ ।|
    block |ਦੇਸ਼ ਬਿਦੇਸ਼ ਨ ਲੱਭਦੇ ਢੂੰਢੇ ਅਤੇ ਮੁੱਲ ਨ ਆਵਣ ਲੱਖੀਂ ।|
    block |ਰੁਲਦੇ ਫਿਰਨ ਜਨੂੰਨ ਲੁਕਾਈ ਉਹ ਅੱਗ ਛਿਪਾਏ ਕੱਖੀਂ ।|
    block |ਪਰ ਉਹ ਭੇਤ ਪਛਾਣਨ ਵਾਲਾ ਤੂੰ ਹਾਸ਼ਮ ਦਿਲ ਵਿਚ ਰੱਖੀਂ ।|
    block |ਅਜ ਇਸ ਰਿਜ਼ਕ ਭਲੇ ਛਬ ਬਾਂਕੀ|
  block
    block |ਅਜ ਇਸ ਰਿਜ਼ਕ ਭਲੇ ਛਬ ਬਾਂਕੀ ਤੈਨੂੰ ਆਖਣ ਲੋਕ ਅਉਤਾਰੀ ।|
    block |ਜੇ ਸਿਰ ਦਰਦ ਹੋਵੇ ਜਗ ਸਾਰਾ ਤੇਰੀ ਆਣ ਕਰੇ ਦਿਲਦਾਰੀ ।|
    block |ਐ ਦਿਲ ਜਾਨ ਨਹੀਂ ਬਿਨ ਅਪਣਿਓਂ ਤੇਰੀ ਤੁਰਸੇ ਕਾਰਗੁਜ਼ਾਰੀ ।|
    block |ਹਾਸ਼ਮ ਹੋਗੁ ਖ਼ੁਆਰੀ ਭਲਕੇ ਤੂੰ ਨ ਕਰ ਹਿਰਸ ਪਿਆਰੀ ।|
  block
    block |ਅਪਣੀ ਪੀੜ ਸਭੋ ਜਗ ਫੜਿਆ|
  block
    block |ਅਪਣੀ ਪੀੜ ਸਭੋ ਜਗ ਫੜਿਆ ਕੌਣ ਜਾਣੇ ਹਾਲ ਬੇਗ਼ਾਨਾ ।|
    block |ਡੋਬੂ ਘਾਟ ਸੰਜੋਗੀਂ ਮੇਲਾ ਜਿਹੜਾ ਦਿਸਦਾ ਸਹਜ ਯਰਾਨਾ ।|
    block |ਹਿਜਰੀ ਸੋਜ਼ ਜਨੂੰਨੀ ਕਰਦਾ ਕੌਣ ਬਚਦਾ ਆਪ ਦੀਵਾਨਾ ।|
    block |ਹਾਸ਼ਮ ਖ਼ੂਬ ਸਤੀ ਝੱਬ ਮਿਲਿਆ ਵਿਚ ਕਰਕੇ ਮੌਤ ਬਹਾਨਾ ।|
    block |ਔਖਧ ਪੇਸ਼ ਨ ਜਾਵਗੁ ਲੋਕਾ|
  block
    block |ਔਖਧ ਪੇਸ਼ ਨ ਜਾਵਗੁ ਲੋਕਾ ਬਚ ਰਹਿਓ ਨੈਣਾਂ ਦਿਉਂ ਡੰਗੋਂ ।|
    block |ਬਿਰਹੋਂ ਰੋਗ ਕੇਹਾ ਹਤਿਆਰਾ ਨਹੀਂ ਹੁੰਦਾ ਲਾਖ ਵਿਦੰਗੋਂ ।|
    block |ਮਾਸ ਗਿਆ ਜਿੰਦ ਰਹੀ ਨ ਬਾਕੀ ਅਜੇ ਨਿਕਲੇ ਆਹ ਕਰੰਗੋਂ ।|
    block |ਹਾਸ਼ਮ ਏਸ ਹਕੀਕਤ ਤਾਈਂ ਜਾ ਪੁਛੀਏ ਭੌਰ ਪਤੰਗੋਂ ।|
    block |ਬੇਬੁਨਿਆਦ ਜਹਾਨ ਪਛਾਣੇ|
  block
    block |ਬੇਬੁਨਿਆਦ ਜਹਾਨ ਪਛਾਣੇ ਇਤਾਂ ਜੋਸ਼ ਕਰੇ ਦਿਲ ਮੇਰਾ ।|
    block |ਚਾਹੇ ਤਰਕ ਕੀਤੀ ਹਰ ਤਰਫ਼ੋਂ ਅਤੇ ਕਰੇ ਗਿਆਨ ਬਥੇਰਾ ।|
    block |ਪਰ ਇਹ ਹਿਰਸ ਹਵਾਇ ਜਹਾਨੀਂ ਭੈੜਾ ਤੋੜਨ ਬਹੁਤ ਔਖੇਰਾ ।|
    block |ਹਾਸ਼ਮ ਨੀਂਦ ਉਖਾੜ ਸਵੇਰੇ ਨਹੀਂ ਦਿਸਦਾ ਸੂਲ ਬਿਖੇੜਾ ।|
    block |ਬੇਬੁਨਿਆਦ ਕਰੇਂ ਬੁਨਿਆਦਾਂ|
  block
    block |ਬੇਬੁਨਿਆਦ ਕਰੇਂ ਬੁਨਿਆਦਾਂ ਤੂੰ ਖੋਲ੍ਹ ਅਕਲ ਦੀ ਤਾਕੀ ।|
    block |ਜਿਸ ਦਿਨ ਖ਼ਰਚ ਲਹੇਂਗਾ ਸਾਰੇ ਇਹ ਖ਼ਰਚੀ ਰਹਗੁ ਨ ਬਾਕੀ ।|
    block |ਸੌ ਸਮਿਆਨ ਕਰੇਂ ਖੜਿ ਫ਼ੌਜ਼ਾਂ ਅਤੇ ਜ਼ਰਾ ਨ ਰਹਸੇਂ ਆਕੀ ।|
    block |ਹਾਸ਼ਮ ਸਮਝ ਬਿਹਬੂਦ ਪਿਆਰੇ ਤੂੰ ਖ਼ਾਕੀ ਹੈਂ ਬਣ ਖ਼ਾਕੀ ।|
    block |ਬੇਲੇ ਮਗਰ ਤਿਨ੍ਹਾਂ ਦੇ ਚੀਰੇ|
  block
    block |ਬੇਲੇ ਮਗਰ ਤਿਨ੍ਹਾਂ ਦੇ ਚੀਰੇ ਜੈਂਦਾ ਨਾਮ ਨਾਹੀ ਪੁੱਤ ਕਿਸ ਦਾ ।|
    block |ਖੇੜੇ ਛੋੜ ਮਾਹੀ ਦਰ ਪਈਓ ਕੋਈ ਸ਼ਾਨ ਲਿਬਾਸ ਨ ਜਿਸ ਦਾ ।|
    block |ਮਾਏ ਬੈਠ ਅੱਖੀਂ ਵਿਚ ਵੇਖੀਂ ਮੈਨੂੰ ਚਾਕ ਕਿਹਾ ਕੁਝ ਦਿਸਦਾ ।|
    block |ਹਾਸ਼ਮ ਪੀੜ ਤਿਸੇ ਤਨ ਹੋਵੇ ਕੋਈ ਘਾਵ ਦੁਖਾਵੇ ਜਿਸਦਾ ।|
    block |ਬੇਸਾਜ਼ਾਂ ਦਾ ਸਾਜ਼ ਹੈ ਸੋਹਣਿਆਂ|
  block
    block |ਬੇਸਾਜ਼ਾਂ ਦਾ ਸਾਜ਼ ਹੈ ਸੋਹਣਿਆਂ ਜਿਨ੍ਹਾਂ ਤਾਣ ਨ ਤਕੀਆ ਕੋਈ ।|
    block |ਤੂੰ ਕਰਤਾ ਤਿਨ੍ਹਾਂ ਨੂੰ ਪਾਲੇਂ ਜਿਨ੍ਹਾਂ ਕੋਲ ਮਿਲੇ ਨ ਢੋਈ ।|
    block |ਸੁਣ ਫ਼ਰਿਆਦ ਆ ਗਏ ਦਰ ਤੇਰੇ ਅਸੀਂ ਆਜ਼ਿਜ਼ ਸਾਥ ਸਥੋਈ ।|
    block |ਹਾਸ਼ਮ ਕੂਕ ਕਹੇ ਦਰ ਕਿਸ ਦੇ ਜੈਂ ਦਾ ਤੈਂ ਬਿਨ ਹੋਰ ਨ ਕੋਈ ।|
    block |ਭਾਂਬੜ ਦਰਦ ਹਦਾਯਤ ਵਾਲਾ|
  block
    block |ਭਾਂਬੜ ਦਰਦ ਹਦਾਯਤ ਵਾਲਾ ਜਿਹੜਾ ਪਲ ਪਲ ਬਲ ਬਲ ਬੁਝਦਾ ।|
    block |ਘਾਇਲ ਆਪ ਹੋਇਆ ਦੁਖਿਆਰਾ ਭਲਾ ਹੋਰ ਬੰਨੇ ਕਦ ਰੁਝਦਾ ।|
    block |ਮਜਨੂੰ ਸੋਜ਼ ਲੇਲੀ ਦੇ ਜਲਿਆ ਉਹਨੂੰ ਖਾਣ ਗੋਸ਼ਤ ਕਦ ਸੁਝਦਾ ।|
    block |ਹਾਸ਼ਮ ਇਸ਼ਕ ਕਹੇ ਜਗ ਜਿਸ ਨੂੰ ਭਲਾ ਕੌਣ ਕਿਸੇ ਕੋਲ ਪੁਜਦਾ ।|
    block |ਭੁੱਲਾ ਇਸ਼ਕ ਗਿਆ ਜਿਸ ਵਿਹੜੇ|
  block
    block |ਭੁੱਲਾ ਇਸ਼ਕ ਗਿਆ ਜਿਸ ਵਿਹੜੇ ਉਹਦੀ ਸਭ ਜੜ ਮੂਲ ਗਵਾਵੇ ।|
    block |ਜਿਉਂ ਬਾਗ਼ਬਾਨ ਸੁੱਟੇ ਕੱਟ ਬੂਟਾ ਅਤੇ ਭੀ ਸਿਰ ਵਾਰ ਲਗਾਵੇ ।|
    block |ਕਿਸਮਤ ਨਾਲ ਹੋਵੇ ਮੁੜ ਹਰਿਆ ਨਹੀਂ ਮੂਲ ਸੁੱਕੇ ਜੜ ਜਾਵੇ ।|
    block |ਹਾਸ਼ਮ ਰਾਹ ਇਸ਼ਕ ਦਾ ਏਹੋ ਕੋਈ ਭਾਗ ਭਲੇ ਫਲ ਪਾਵੇ ।|
    block |ਬਿਰਹੋਂ ਦੂਰ ਅਜ਼ਾਰੀ ਕੀਤੇ|
  block
    block |ਬਿਰਹੋਂ ਦੂਰ ਅਜ਼ਾਰੀ ਕੀਤੇ ਅਸੀਂ ਪ੍ਰੇਮ ਚਿਖਾ ਵਿਚ ਪਾ ਕੇ ।|
    block |ਅਫ਼ਲਾਤੂਨ ਨ ਸਮਝੇ ਵੇਦਨ ਜੇ ਨਬਜ਼ ਫੜੇ ਹੱਥ ਆ ਕੇ ।|
    block |ਮਜਨੂੰ ਦੇਖ ਹਵਾਲਤ ਮੇਰੀ ਉਹ ਰੋਵਣ ਬਹਿ ਗਲ ਲਾ ਕੇ ।|
    block |ਹਾਸ਼ਮ ਹਾਲ ਸੱਜਣ ਨੂੰ ਸਾਡਾ ਭਲਾ ਕੌਣ ਕਹੇ ਸਮਝਾ ਕੇ ।|
    block |ਬੋਲੇ ਕਾਗ ਸਵੇਰ ਪਛਾਤੀ|
  block
    block |ਬੋਲੇ ਕਾਗ ਸਵੇਰ ਪਛਾਤੀ ਅਤੇ ਸ਼ੋਰ ਕੀਤਾ ਬਣ ਮੋਰਾਂ ।|
    block |ਸੂਰਜ ਸ਼ਮ੍ਹਾਂ ਜਗਤ ਦੀ ਹੋਇਆ ਅਤੇ ਪਿਆ ਅੰਧੇਰ ਚਕੋਰਾਂ ।|
    block |ਖ਼ੂਬੀ ਹੁਸਨ ਅਤੇ ਗੁਲ ਨਾਹੀ ਵੱਸ ਹੋਰ ਦਿਲਾਂ ਦੀਆਂ ਡੋਰਾਂ ।|
    block |ਸਾਧਾਂ ਨਾਲ ਨ ਮਤਲਬ ਹਾਸ਼ਮ ਜਿਨ੍ਹਾਂ ਗ਼ਰਜ਼ ਬਣੀ ਸੰਗ ਚੋਰਾਂ ।|
    block |ਬੂਟੇ ਸੇਬ ਅਨਾਰ ਲਗਾਏ|
  block
    block |ਬੂਟੇ ਸੇਬ ਅਨਾਰ ਲਗਾਏ ਕਰ ਮੁਨਸਫ਼ ਲੋਕ ਗਵਾਹੀ ।|
    block |ਆਈ ਜਿਦਿਨ ਬਹਾਰ ਫੁਲਾਂ ਦੀ ਤਾਂ ਫੁਲ ਹੋਏ ਕਾਹੀਂ ।|
    block |ਰਾਧੀ ਦਾਖ ਡਿਠੀ ਕੰਡਿਆਰੀ ਜਿਹਦੀ ਜ਼ਰਾ ਉਮੀਦ ਨ ਆਹੀ ।|
    block |ਹਾਸ਼ਮ ਦੇਖ ਖਿਆਲ ਰੱਬਾਨੀ ਅਤੇ ਉਸ ਦੀ ਬੇਪਰਵਾਹੀ ।|
    block |ਬੁਧ ਸੁਧ ਜਿਨ ਸਮਝੀ ਕੁਝ ਥੋੜੀ|
  block
    block |ਬੁਧ ਸੁਧ ਜਿਨ ਸਮਝੀ ਕੁਝ ਥੋੜੀ ਸੋ ਖਾਂਦਾ ਖ਼ੂਨ ਜਿਗਰ ਦਾ ।|
    block |ਜਿਸ ਨੇ ਲਈ ਬਹਾਰ ਵਸਲ ਦੀ ਸੋ ਹੋਯਾ ਅਸੀਰ ਹਿਜਰ ਦਾ ।|
    block |ਤੋਤੀ ਹੁਸਨ ਕਲਾਮ ਨ ਸਿਖਦੀ ਕਿਉਂ ਪੈਂਦਾ ਨਾਮ ਪਿੰਜਰ ਦਾ ।|
    block |ਹਾਸ਼ਮਸ਼ਾਹ ਰਸ ਮੂਲ ਦੁਖਾਂ ਦਾ ਜਿਸ ਰਸ ਬਦਲੇ ਦੁਖਿ ਮਰਦਾ ।|
    block |ਚਾਕਾ ਵੇ ਮਤ ਚਾਕਾਂ ਵਾਲੀ|
  block
    block |ਚਾਕਾ ਵੇ ਮਤ ਚਾਕਾਂ ਵਾਲੀ ਤੇਰੀ ਦੇਖ ਲਈ ਚਤੁਰਾਈ ।|
    block |ਏਹੋ ਇਸ਼ਕ ਕਮਾਵਣ ਸਿਖਿਓਂ ਤੂੰ ਅੰਗ ਬਿਭੂਤ ਲਗਾਈ|
    block |ਆਵਾਵਰਦ ਨਮਰਦਾਂ ਵਾਲੀ ਤੈਨੂੰ ਕਿਨ ਇਹ ਚਾਲ ਸਿਖਾਈ|
    block |ਹਾਸ਼ਮ ਆਖ ਰਾਂਝਣ ਨੂੰ ਮਿਲ ਕੇ ਮੈਂ ਵਾਰੀ ਘੋਲ ਘੁਮਾਈ ।|
    block |ਚਮਕ ਕਰੋੜ ਮਜਨੂੰਆਂ ਵਾਲੀ|
  block
    block |ਚਮਕ ਕਰੋੜ ਮਜਨੂੰਆਂ ਵਾਲੀ ਜੇ ਤੂੰ ਸਮਝਣ ਲਾਇਕ ਹੋਵੇਂ ।|
    block |ਜਿਸ ਤੋਂ ਵਾਰ ਸੁਟੇ ਲਖ ਹਾਸੇ ਤੂੰ ਰੋਣ ਏਹਾ ਬਹਿ ਰੋਵੇਂ ।|
    block |ਵਸਲੋਂ ਆਣ ਹਿਜ਼ਰ ਦੇ ਪਿਆਰੇ ਅਸਾਂ ਵੇਖ ਡਿਠੇ ਰਸ ਦੋਵੇਂ ।|
    block |ਹਾਸ਼ਮ ਤੋੜਿ ਜੰਜ਼ੀਰ ਮਜ਼੍ਹਬ ਦੇ ਅਤੇ ਹੋ ਨਿਰਵੈਰ ਖਲੋਵੇਂ ।|
    block |ਚੰਦਾ ਚਮਕ ਵਿਖਾਲ ਨਾ ਸਾਨੂੰ|
  block
    block |ਚੰਦਾ ਚਮਕ ਵਿਖਾਲ ਨਾ ਸਾਨੂੰ ਅਤੇ ਨਾ ਕਰ ਮਾਣ ਵਧੇਰਾ ।|
    block |ਤੈਂ ਜੇਹੇ ਲੱਖ ਚੜ੍ਹਨ ਅਸਾਂ ਨੂੰ ਪਰ ਸੱਜਣਾ ਬਾਝ ਹਨੇਰਾ ।|
    block |ਜਿਸ ਡਿੱਠਿਆਂ ਦਿਲ ਰੋਸ਼ਨ ਹੋਵੇ ਉਹ ਹੁਸਨ ਨਹੀਂ ਅੱਜ ਤੇਰਾ ।|
    block |ਹਾਸ਼ਮ ਬਾਝ ਤੁਸਾਂ ਦੁੱਖ ਪਾਇਆ ਝੱਬ ਆ ਮਿਲ ਸਾਜਨ ਮੇਰਾ ।|
    block |ਚੰਦਾ ਦੇਖ ਚਕੋਰ ਪੁਕਾਰੇ|
  block
    block |ਚੰਦਾ ਦੇਖ ਚਕੋਰ ਪੁਕਾਰੇ ਤੱਕ ਹਾਲਤ ਖੋਲ੍ਹ ਦਿਲਾਂ ਨੂੰ ।|
    block |ਤੂੰ ਸਰਦਾਰ ਸਭੀ ਕੁਝ ਤੇਰਾ ਏਸ ਸੋਭਾ ਭਾਉ ਅਸਾਨੂੰ ।|
    block |ਜੋੜੀ ਜੋੜ ਦਿਤੀ ਰੱਬ ਸਾਹਿਬ ਅਤੇ ਜੀਵਾਂ ਦੇਖ ਤੁਸਾਨੂੰ ।|
    block |ਹਾਸ਼ਮ ਖ਼ਰਚ ਨਹੀਂ ਕੁਛ ਹੋਂਦਾ ਭੋਰਾ ਕਰ ਕੁਝ ਯਾਦ ਮਿਤਰਾਂ ਨੂੰ ।|
    block |ਚੜ੍ਹਿਆ ਚਾ ਪਪੀਹੇ ਸੁਣ ਕੇ|
  block
    block |ਚੜ੍ਹਿਆ ਚਾ ਪਪੀਹੇ ਸੁਣ ਕੇ ਅਤੇ ਸਾਵਣ ਦੀ ਰੁਤ ਆਈ ।|
    block |ਤਰਸਣ ਖਪਣ ਤੇ ਦੁਖ ਪਾਵਣ ਉਨ ਸਿਕਦਿਆਂ ਉਮਰ ਗਵਾਈ ।|
    block |ਨੇੜੇ ਭਾਲ ਪੀਆ ਦਿਲਬਰ ਦੀ ਉਨੂ ਚਮਕੇ ਚਮਕ ਸਵਾਈ ।|
    block |ਹਾਸ਼ਮ ਕੀ ਇਹ ਮਾਣ ਮਿਲਣ ਦਾ ਜਿਸ ਦਿਸਦੀ ਫੇਰ ਜੁਦਾਈ ।|
    block |ਚੋਰ ਚੁਰਾਇ ਲਿਆ ਦਿਲ ਮੇਰਾ|
  block
    block |ਚੋਰ ਚੁਰਾਇ ਲਿਆ ਦਿਲ ਮੇਰਾ ਏਸ ਚੇਟਕ ਚੋਰ ਤੂਫ਼ਾਨੀ ।|
    block |ਦਰ ਦਰ ਫਿਰਾਂ ਦੀਵਾਨੀ ਢੂੰਡਾਂ ਲੋਕ ਆਖਣਫਿਰੇ ਦੀਵਾਨੀ ।|
    block |ਜਿਸ ਨੂੰ ਜਾ ਪੁਛੀਏ ਸੋਈ ਕਹਿੰਦੀ ਭੈੜੀ ਫਿਰੇ ਖ਼ਰਾਬ ਦੀਵਾਨੀ ।|
    block |ਹਾਸ਼ਮ ਖ਼ੂਬ ਅਸਾਂ ਨਾਲ ਕੀਤੀ ਤੇਰੇ ਇਸ਼ਕ ਉਤੋਂ ਕੁਰਬਾਨੀ ।|
    block |ਚੂਚਕ ਬਾਪ ਉਲਾਂਭਿਓਂ ਡਰ ਕੇ|
  block
    block |ਚੂਚਕ ਬਾਪ ਉਲਾਂਭਿਓਂ ਡਰ ਕੇ ਅਸੀਂ ਸ਼ਹਿਰੋਂ ਮਾਰ ਖਦੇੜੇ ।|
    block |ਬੇਇਤਬਾਰ ਹੋਏ ਜਗ ਸਾਰੇ ਹੁਣ ਕਰਨ ਵਿਆਹ ਨ ਖੇੜੇ ।|
    block |ਤਰਸਣ ਨੈਣ ਰਾਂਝਣਾ ਤੈਨੂੰ ਅਸੀਂ ਕਿਉਂ ਤੁਧ ਯਾਰ ਸਹੇੜੇ ।|
    block |ਹਾਸ਼ਮ ਕੌਣ ਦਿਲਾਂ ਦੀਆਂ ਜਾਣੇ ਮੇਰਾ ਸਾਹਿਬ ਨਿਆਂ ਨਿਬੇੜੇ ।|
    block |ਦਾਮ ਜ਼ੁਲਫ਼ ਵਿਚ ਬੇਰ ਮੋਤੀ ਜਦ|
  block
    block |ਦਾਮ ਜ਼ੁਲਫ਼ ਵਿਚ ਬੇਰ ਮੋਤੀ ਜਦ ਉਲਟ ਉਲਟ ਵਿਚ ਧਰਦੇ ।|
    block |ਹੰਸ ਹਾਥ ਛੁਈਆਂ ਕਰ ਫਸਦੇ ਅਤੇ ਪਟਕ ਪਟਕ ਸਿਰ ਮਰਦੇ ।|
    block |ਖੁੰਨਣ ਜ਼ਖਮ ਘਾਇਲ ਦਿਲ ਦਰਦੀ ਨਿਤ ਸਹਿਣ ਸੂਲ ਦਿਲਬਰ ਦੇ ।|
    block |ਵੇਖੋ ਲੇਖ ਹਾਸ਼ਮ ਮੁਸ਼ਤਾਕਾਂ ਸੋਹਣੇ ਕਦਰ ਨਹੀਂ ਫਿਰ ਕਰਦੇ ।|
    block |ਦੌਲਤ ਮਾਲ ਜਹਾਨ ਪਿਆਰਾ|
  block
    block |ਦੌਲਤ ਮਾਲ ਜਹਾਨ ਪਿਆਰਾ ਅਸਾਂ ਢੂੰਡ ਲੱਧਾ ਇਕ ਪਿਆਰਾ ।|
    block |ਸੋ ਭੀ ਲੋਕ ਨ ਦੇਖਣ ਦੇਂਦੇ ਜਗ ਸੜਦਾ ਹੈਂਸਿਆਰਾ ।|
    block |ਦਿਲ ਵਿਚ ਸ਼ੌਕ ਬਖ਼ੀਲ ਚੁਫੇਰੇ ਮੇਰਾ ਹੋਗੁ ਕਿਵੇਂ ਛੁਟਕਾਰਾ ।|
    block |ਹਾਸ਼ਮ ਆਓ ਮਿਲਾਓ ਰਾਂਝਾ ਮੇਰਾ ਸੁਖ ਦਿਲ ਦਾ ਦੁਖ ਸਾਰਾ ।|
    block |ਦੀਪਕ ਦੇਖ ਜਲੇ ਪਰਵਾਨਾ|
  block
    block |ਦੀਪਕ ਦੇਖ ਜਲੇ ਪਰਵਾਨਾ ਉਨ ਇਹ ਕੀ ਮਜ਼੍ਹਬ ਪਛਾਤਾ ।|
    block |ਆਸ਼ਕ ਦੀਨ ਨ ਮਜ਼੍ਹਬ ਰਖੇਂਦੇ ਉਨ੍ਹਾਂ ਵਿਰਦ ਖ਼ੁਦਾ ਕਰ ਜਾਤਾ ।|
    block |ਜਿਨ ਇਹ ਇਲਮ ਭੁਲਾਯਾ ਦਿਲ ਤੋਂ ਉਨ ਲੱਧਾ ਯਾਰ ਗਵਾਤਾ ।|
    block |ਹਾਸ਼ਮ ਤਿਨ੍ਹਾਂ ਰੱਬ ਪਛਾਤਾ ਜਿਨ੍ਹਾਂ ਆਪਣਾ ਆਪ ਪਛਾਤਾ ।|
    block |ਦੇਖਣ ਨੈਣ ਨਿਆਜ਼ ਨੈਣਾਂ ਦੀ|
  block
    block |ਦੇਖਣ ਨੈਣ ਨਿਆਜ਼ ਨੈਣਾਂ ਦੀ ਜਦ ਨੈਣ ਨੈਣਾਂ ਵਿਚ ਅਟਕੇ ।|
    block |ਨੈਣ ਬੁਰੇ ਨਿਤ ਮਾਰਨ ਚੋਕਾਂ ਜਦ ਨੈਣ ਨੈਣਾਂ ਵਿਚ ਪਟਕੇ ।|
    block |ਕਾਰੀ ਚੋਟ ਨੈਣਾਂ ਨੂੰ ਲੱਗੀ ਨੈਣ ਹਰਗਿਜ਼ ਰਹਿਣ ਨ ਅਟਕੇ ।|
    block |ਹਾਸ਼ਮ ਦੋਸ਼ ਨੈਣਾਂ ਵਿਚ ਨਾਹੀਂ ਨੈਣ ਦੇਖਿ ਅਦਾਈਂ ਲਟਕੇ ।|
    block |ਦੇਖ ਚਕੋਰ ਕਹਿਆ ਇਕ ਮੁਨਸਫ਼|
  block
    block |ਦੇਖ ਚਕੋਰ ਕਹਿਆ ਇਕ ਮੁਨਸਫ਼ ਤੈਨੂੰ ਮੂਰਖ਼ ਕਹਾਂ ਸਿਆਣਾ|
    block |ਉਹ ਚੰਦ ਪ੍ਰਿਥਵੀਪਤਿ ਰਾਜਾ ਤੂੰ ਪੰਛੀ ਲੋਕ ਨਿਮਾਣਾ ।|
    block |ਕਹਿਆ ਚਕੋਰਨਹੀਂ ਤੂੰ ਮਹਿਰਮ ਏਸ ਰਮਜ਼ੋਂ ਜਾਹ ਅਣਜਾਣਾ|
    block |ਹਾਸ਼ਮ ਰਾਜ ਨ ਦਿਸਦਾ ਮੈਨੂੰ ਮੈਂ ਯਾਰ ਜਾਨੀ ਕਰ ਜਾਣਾ ।|
    block |ਦਿਲਬਰ ਦਾਮ ਵਿਛਾ ਜ਼ੁਲਫ਼ ਦੀ|
  block
    block |ਦਿਲਬਰ ਦਾਮ ਵਿਛਾ ਜ਼ੁਲਫ਼ ਦੀ ਵਿਚ ਚੋਗ ਹੁਸਨ ਦੀ ਪਾਈ ।|
    block |ਦੇਖ ਖ਼ੁਰਾਕ ਜਨਾਵਰ ਦਿਲ ਦਾ ਉਹ ਜਾ ਪਇਆ ਵਿਚ ਫਾਹੀ ।|
    block |ਹੈ ਕਿਤ ਹਾਲ ਗ਼ਰੀਬ ਬਿਚਾਰਾ ਮੁੜ ਦਿਲ ਦੀ ਖ਼ਬਰ ਨ ਆਈ ।|
    block |ਹਾਸ਼ਮ ਮੁੜਨ ਮੁਹਾਲ ਤਿਨ੍ਹਾਂ ਨੂੰ ਜਿਨ੍ਹਾਂ ਨਿਵ ਸਿਰ ਬਾਜ਼ੀ ਲਾਈ ।|
    block |ਦਿਲਬਰ ਵੇਖ ਰਿਹਾ ਵਿਚ ਸ਼ੀਸ਼ੇ|
  block
    block |ਦਿਲਬਰ ਵੇਖ ਰਿਹਾ ਵਿਚ ਸ਼ੀਸ਼ੇ ਉਹਨੂੰ ਸੂਰਤਿ ਨਜ਼ਰ ਨ ਆਵੇ ।|
    block |ਪਾਣੀ ਦੇ ਵਿਚ ਸਹੀ ਨ ਹੋਵੇ ਜਦ ਆਈਨਾ ਅਕਸ ਮਿਲਾਵੇ ।|
    block |ਦੀਪਕ ਕੋਲ ਚਿਖਾ ਦੇ ਧਰਿਆ ਉਹਦੀ ਚਮਕ ਚਮਕ ਮਿਲ ਜਾਵੇ ।|
    block |ਹਾਸ਼ਮ ਆਪ ਹੋਵੇ ਲਖ ਸ਼ੀਸ਼ਾ ਉਹਨੂੰ ਸ਼ੀਸ਼ਾ ਕੌਣ ਦਿਖਾਵੇ ।|
    block |ਦਿਲਬਰ ਯਾਰ ਫ਼ਿਰਾਕ ਦੇ ਮੇਰੇ|
  block
    block |ਦਿਲਬਰ ਯਾਰ ਫ਼ਿਰਾਕ ਦੇ ਮੇਰੇ ਵਗਦੇ ਨੈਣ ਫੁਹਾਰੇ ।|
    block |ਦਿਲ ਦਾ ਖ਼ੂਨ ਵਗੇ ਵਿਚ ਰਲਿਆ ਜਿਹੜੇ ਚਮਕਣ ਸੁਰਖ਼ ਸਤਾਰੇ ।|
    block |ਆਤਸ਼ਬਾਜ਼ ਪ੍ਰੇਮ ਬਣਾਏ ਫੁਲਝੜੀਆਂ ਨੈਣ ਬਿਚਾਰੇ ।|
    block |ਹਾਸ਼ਮ ਖ਼ੂਬ ਤਮਾਸ਼ਾ ਬਣਿਆ ਹੁਣ ਲਾਇਕ ਯਾਰ ਪਿਆਰੇ ।|
    block |ਦਿਲਬਰ ਯਾਰ ਕੇਹਾ ਤੁਧ ਕੀਤਾ|
  block
    block |ਦਿਲਬਰ ਯਾਰ ਕੇਹਾ ਤੁਧ ਕੀਤਾ ਮੇਰੀ ਪਕੜੀ ਜਾਨ ਅਜ਼ਾਬਾਂ ।|
    block |ਦਾਰੂ ਦਰਦ ਤੇਰੇ ਦਾ ਨਾ ਹੈ ਅਸਾਂ ਪੜ੍ਹੀਆਂ ਲਾਖ ਕਿਤਾਬਾਂ ।|
    block |ਰੋਵਣ ਜੋਸ਼ ਲਗੇ ਨਿਤ ਅੱਖੀਆਂ ਜਦ ਭੜਕੀ ਭਾਹ ਕਬਾਬਾਂ ।|
    block |ਹਾਸ਼ਮ ਬਹੁਤ ਸਹੇ ਦੁਖ ਪਿਆਰੇ ਕਦੀ ਆ ਮਿਲ ਦੇਖ ਖ਼ਰਾਬਾਂ ।|
    block |ਦਿਲਬਰ ਯਾਰ ਕੇਹੀ ਤੁਧ ਕੀਤੀ|
  block
    block |ਦਿਲਬਰ ਯਾਰ ਕੇਹੀ ਤੁਧ ਕੀਤੀ ਮਿਰੇ ਸਾਸ ਲਬਾਂ ਪਰ ਆਏ ।|
    block |ਜ਼ਾਹਰ ਕਰਾਂ ਹੋਵੇ ਜਗ ਰੁਸਵਾ ਤੇ ਹੁਇਆ ਖਾਮੋਸ਼ ਨ ਜਾਏ ।|
    block |ਮੈਂ ਕਰ ਸ਼ਰਮ ਡਰਾਂ ਵਿਚ ਵੇਹੜੇ ਅਤੇ ਬਿਰਹੋਂ ਢੋਲ ਵਜਾਏ ।|
    block |ਹਾਸ਼ਮ ਫੀਲ ਵੜੇ ਜਿਸ ਵੇਹੜੇ ਭਲਾ ਕਿਚਰਕੁ ਕੋਈ ਲੁਕਾਏ ।|
    block |ਦਿਲਬਰ ਯਾਰ ਕਿਹੇ ਦਿਨ ਆਹੇ|
  block
    block |ਦਿਲਬਰ ਯਾਰ ਕਿਹੇ ਦਿਨ ਆਹੇ ਜਦ ਹੱਸ ਹੱਸ ਲੈ ਗਲਿ ਮਿਲਦੇ ।|
    block |ਜਿਉਂ ਜਿਉਂ ਬੇਪਰਵਾਹੀ ਕਰਦਾ ਸਾਨੂੰ ਡਾਹ ਲਗਣ ਤਿਲ ਤਿਲ ਦੇ ।|
    block |ਤਸਬੀ ਦੇਖ ਨਾਹੀਂ ਹੱਥ ਸਾਡੇ ਅਸਾਂ ਦਾਗ਼ ਰਖੇ ਗਿਣ ਦਿਲ ਦੇ ।|
    block |ਹਾਸ਼ਮ ਧੋਵਣ ਬਹੁਤ ਔਖੇਰਾ ਪਰ ਦਾਗ਼ ਨ ਦਿਲ ਤੋਂ ਹਿਲਦੇ ।|
    block |ਦਿਲਬਰ ਯਾਰ ਮਹੂਰਤ ਕਰ ਲੈ|
  block
    block |ਦਿਲਬਰ ਯਾਰ ਮਹੂਰਤ ਕਰ ਲੈ ਅੱਜ ਨਾਲਿ ਅਸਾਂ ਮੁਖ ਹੱਸਕੇ ।|
    block |ਬਿਜਲੀ ਰੋਜ਼ ਨਹੀਂ ਝੜ ਹੋਵੇ ਅਤੇ ਮੇਘ ਸਮੇਂ ਵਿਚ ਲਸ਼ਕੇ ।|
    block |ਜਾਂ ਮੁੜਿ ਫੇਰਿ ਜਵਾਨੀ ਆਵੇ ਅਤੇ ਜੀਉ ਲਏ ਮਨ ਵਸ ਕੇ ।|
    block |ਹਾਸ਼ਮ ਜਾਣ ਗ਼ਨੀਮਤ ਮਿਲਣਾ ਮਿਲ ਨਾਲ ਅਸਾਂ ਹੱਸ ਰਸ ਕੇ ।|
    block |ਦਿਲਬਰ ਯਾਰ ਨਦੀ ਦੀਆਂ ਲਹਿਰੀਂ|
  block
    block |ਦਿਲਬਰ ਯਾਰ ਨਦੀ ਦੀਆਂ ਲਹਿਰੀਂ ਇਹ ਸਦਾ ਨ ਰਹਿਣ ਇਥਾਈਂ ।|
    block |ਤੈਂਡਾ ਇਸ਼ਕ ਮੇਰੀ ਦਿਲਗ਼ੀਰੀ ਕੋਈ ਲਾਖ ਵਰ੍ਹੇ ਤਕ ਨਾਹੀਂ ।|
    block |ਦੋ ਦਿਨ ਭੌਰ ਗੁਲਾਂ ਦਾ ਮੇਲਾ ਅਤੇ ਆਸ ਉਮੀਦ ਸਰਾਈਂ ।|
    block |ਹਾਸ਼ਮ ਪਰ ਕੀ ਦੋਸ਼ ਮਿਤ੍ਰ ਵਿਚ ਲੇਖ ਅਸਾਡੇ ਨਾਹੀਂ ।|
    block |ਦਿਲਬਰ ਯਾਰ ਨ ਦੋਸ਼ ਤੁਸਾਨੂੰ|
  block
    block |ਦਿਲਬਰ ਯਾਰ ਨ ਦੋਸ਼ ਤੁਸਾਨੂੰ ਕੀ ਕਰੀਏ ਸਿਫ਼ਤ ਤੁਸਾਡੀ ।|
    block |ਮਿਲੇ ਤੰਬੀਹ ਗ਼ੁਨਾਹਾਂ ਮੂਜਬ ਇਹ ਸਭ ਤਕਸੀਰ ਅਸਾਡੀ ।|
    block |ਮੁਨਸਫ਼ ਦਰਦਮੰਦਾਂ ਦੇ ਨਾਹੀਂ ਇਹ ਬਾਣ ਤੁਸਾਂ ਵਿਚ ਡਾਢੀ ।|
    block |ਗ਼ੈਰਤ ਤੇਗ਼ ਜਿਨ੍ਹਾਂ ਦੀ ਹਾਸ਼ਮ ਕਿਉਂ ਢੂੰਡਣ ਤੇਗ਼ ਫ਼ੌਲਾਦੀ ।|
    block |ਦਿਲਬਰ ਯਾਰ ਨ ਕਰ ਅਲਗਰਜ਼ੀ|
  block
    block |ਦਿਲਬਰ ਯਾਰ ਨ ਕਰ ਅਲਗਰਜ਼ੀ ਇਨ੍ਹਾਂ ਨਾਲ ਨਿਮਾਣਿਆਂ ਯਾਰਾਂ ।|
    block |ਇਕ ਜੰਮਦੇ ਇਕ ਮੈਂ ਤੁਧ ਜੇਹੇ ਕਈ ਰੁਲ ਗਏ ਖ਼ਾਕ ਹਜ਼ਾਰਾਂ ।|
    block |ਕਿਚਰਕੁ ਕੂਕ ਪਪੀਹਾ ਕੂਕੇ ਅਤੇ ਕਿਚਰਕੁ ਪਵਣ ਪੁਹਾਰਾਂ ।|
    block |ਹਾਸ਼ਮ ਹੋਸ਼ ਪਕੜ ਨਹੀਂ ਬੰਦੇ ਕੋਈ ਨਿਤ ਨਿਤ ਚੇਤ ਬਹਾਰਾਂ ।|
    block |ਦਿਲਬਰ ਯਾਰ ਸ਼ਿੰਗਾਰ ਰੰਗੀਲਾ|
  block
    block |ਦਿਲਬਰ ਯਾਰ ਸ਼ਿੰਗਾਰ ਰੰਗੀਲਾ ਮਤ ਬਾਹਰ ਦੇਖ ਅਸਾਡੇ ।|
    block |ਦਿਲ ਬੰਦ ਹੋਇਆ ਨਿਤ ਮਿਲਣ ਤੰਬੀਹਾਂ ਅਤੇ ਬ੍ਰਿਹੋਂ ਮਗਰ ਪਿਆਦੇ ।|
    block |ਦਰਦ ਫ਼ਿਰਾਕ ਤੁਸਾਡੇ ਵਾਲਾ ਇਹ ਹੋਇਆ ਨਸੀਬ ਅਸਾਡੇ ।|
    block |ਹਾਸ਼ਮ ਦੇਖ ਵਜ਼ੀਫ਼ਾ ਆਹੀਂ ਪਰ ਖ਼ਾਤਰ ਯਾਰ ਤੁਸਾਡੇ ।|
    block |ਦਿਲ ਦੇ ਕੋਲ ਅੱਖੀਂ ਨਹੀਂ ਦਿਸਦੇ|
  block
    block |ਦਿਲ ਦੇ ਕੋਲ ਅੱਖੀਂ ਨਹੀਂ ਦਿਸਦੇ ਦਿਲਬਰ ਮੀਤ ਖੜੇ ਦਿਲ ਜਾਨੀ ।|
    block |ਆ ਜਾਨੀ ਪਰਦੇਸੀ ਪਿਆਰੇ ਤੇਰੇ ਪਲ ਪਲ ਦੇ ਕੁਰਬਾਨੀ ।|
    block |ਤੈਂ ਬਿਨ ਦੇਸ ਉਜਾੜਾ ਦਿਸਦਾ ਜਿਹੜਾ ਆਹਾ ਨੂਰ ਨੂਰਾਨੀ ।|
    block |ਹਾਸ਼ਮ ਆਖ ਸੱਜਣ ਨੂੰ ਮਿਲ ਕੇ ਮੈਂ ਤੁਧ ਦੇ ਬਾਝ ਦੀਵਾਨੀ ।|
    block |ਦਿਲ ਦਿਲਗ਼ੀਰ ਹੋਇਆ ਤਕਦੀਰੋਂ|
  block
    block |ਦਿਲ ਦਿਲਗ਼ੀਰ ਹੋਇਆ ਤਕਦੀਰੋਂ ਤੈਨੂੰ ਕੌਣ ਦੇਵੇ ਦਮ ਸੁਖ ਦਾ ।|
    block |ਬਹੁਤੇ ਯਾਰ ਬਿਦਰਦ ਲਿਬਾਸੀ ਕਰ ਗਿਆਨ ਸੁਣਾਵਣ ਮੁਖ ਦਾ ।|
    block |ਦਰਦੀ ਦਰਦ ਵੰਡਾਇਆ ਲੋੜਨ ਹਥੋਂ ਆਣ ਦੁਖਾਵਣ ਦੁਖ ਦਾ ।|
    block |ਕਾਮਲ ਯਾਰ ਮਿਲੇ ਕੋਈ ਹਾਸ਼ਮ ਤਾਂ ਸਰਦ ਹੋਵੇ ਦਮ ਦੁਖ ਦਾ ।|
    block |ਦਿਲ ਘਾਇਲ ਦਿਲਬਰ ਨੂੰ ਕਹਿਆ|
  block
    block |ਦਿਲ ਘਾਇਲ ਦਿਲਬਰ ਨੂੰ ਕਹਿਆ ਤੂੰ ਸੁਣ ਜਾਨੀ ਮੇਰਾ ।|
    block |ਜੇ ਤੂੰ ਐਬ ਡਿਠਾ ਵਿਚ ਸਾਡੇ ਅਤੇ ਧਰਿਆ ਪੈਰ ਪਰੇਰਾ ।|
    block |ਤੈਂਡੇ ਨਾਲ ਨਹੀਂ ਕੁਝ ਮਤਲਬ ਸਾਨੂੰ ਸ਼ੌਂਕ ਲੋੜੀਂਦਾ ਤੇਰਾ ।|
    block |ਹਾਸ਼ਮ ਰਹਿਗੁ ਕਿਆਮਤ ਤੋੜੀਂ ਸਾਨੂੰ ਏਹੋ ਦਾਨ ਬਤੇਰਾ ।|
    block |ਦਿਲ ਨੂੰ ਬਾਣ ਪਿਆ ਇਕ ਮਾਏ|
  block
    block |ਦਿਲ ਨੂੰ ਬਾਣ ਪਿਆ ਇਕ ਮਾਏ ਮੈਨੂੰ ਜ਼ਾਹਰ ਮੂਲ ਨ ਹੋਵੇ ।|
    block |ਆਪੇ ਬਾਲ ਚਿਖਾ ਵਿਚ ਜਲਦਾ ਪਰ ਸੇਕ ਲਗੇ ਬਹਿ ਰੋਵੇ ।|
    block |ਛਡਦਾ ਬਾਣ ਨ ਜਲਬਲ ਮੁਰਦਾ ਮੇਰੀ ਜਾਨ ਖਲਾਸੀ ਹੋਵੇ ।|
    block |ਹਾਸ਼ਮ ਹਾਲ ਤੱਤੀ ਦਾ ਜਾਣੇ ਜਿਹੜਾ ਨਾਲ ਲਹੂ ਮੁਖ ਧੋਵੇ ।|
    block |ਦਿਲ ਸੋਈ ਜੋ ਸੋਜ਼ ਸੱਜਨ ਦੇ|
  block
    block |ਦਿਲ ਸੋਈ ਜੋ ਸੋਜ਼ ਸੱਜਨ ਦੇ ਨਿਤ ਖ਼ੂਨ ਜਿਗਰ ਦਾ ਪੀਵੇ ।|
    block |ਨੈਣ ਸੋਈ ਜੋ ਆਸ ਦਰਸ ਦੀ ਨਿਤ ਰਹਿਣ ਹਮੇਸ਼ਾ ਖੀਵੇ ।|
    block |ਦਿਲ ਬੇਦਰਦ ਬਿਆਧੀਂ ਭਰਿਆ ਸ਼ਾਲਾਉਹ ਹਰ ਕਿਸੇ ਨ ਥੀਵੇ ।|
    block |ਹਾਸ਼ਮ ਸੋ ਦਿਲ ਜਾਣ ਰੰਗੀਲਾ ਜਿਹੜਾ ਦੇਖ ਦਿਲਾਂ ਵਲ ਜੀਵੇ ।|
    block |ਦਿਲ ਤੂੰ ਹੀ ਦਿਲਬਰ ਭੀ ਤੂੰ ਹੀ|
  block
    block |ਦਿਲ ਤੂੰ ਹੀ ਦਿਲਬਰ ਭੀ ਤੂੰ ਹੀ ਅਤੇ ਦੀਦ ਤੂੰ ਹੀ ਦੁਖ ਤੇਰਾ ।|
    block |ਨੀਂਦਰ ਭੁੱਖ ਆਰਾਮ ਤੂੰ ਹੀ ਤੂੰ ਅਤੇ ਤੈਂ ਬਿਨ ਜਗਤ ਅੰਧੇਰਾ ।|
    block |ਨੈਣ ਪਰਾਣ ਹਯਾਤੀ ਤੂੰ ਹੀ ਇਕ ਹਰਫ਼ ਨਹੀਂ ਵਿਚ ਮੇਰਾ ।|
    block |ਹਾਸ਼ਮ ਸਾਂਝ ਤੁਸਾਡੇ ਦਮ ਦੀ ਹੋਰ ਵਸਦਾ ਮੁਲਕ ਬਤੇਰਾ ।|
    block |ਦਿਲ ਵਿਚ ਸਬਰ ਹਯਾ ਨ ਮਾਏ|
  block
    block |ਦਿਲ ਵਿਚ ਸਬਰ ਹਯਾ ਨ ਮਾਏ ਵੰਞ ਖੜਿਆ ਹੋਤਾਂ ਛਲ ਕੇ ।|
    block |ਬਾਲਣ ਬਦਨ ਦਲੀਲਾਂ ਆਤਸ਼ ਉਹ ਠਾਂਢਡਾਢ ਡਿਠੀ ਬਲ ਬਲ ਕੇ ।|
    block |ਮਿਤਰਾਂ ਵੇਖ ਕੀਤੀ ਮਿਤ੍ਰਾਈ ਅਜ ਨਾਲ ਬਲੋਚਾਂ ਰਲ ਕੇ ।|
    block |ਹਾਸ਼ਮ ਝਾਗ ਸੱਸੀ ਭੀ ਬਿਪਤਾ ਜੋ ਮਰਗੁ ਥਲਾਂ ਵਿਚ ਜਲ ਕੇ ।|
    block |ਦਿਨ ਵਿਚ ਲਾਖ ਕ੍ਰੋੜ ਚਲਾਵਣ|
  block
    block |ਦਿਨ ਵਿਚ ਲਾਖ ਕ੍ਰੋੜ ਚਲਾਵਣ ਉਨ੍ਹਾਂ ਤਰਕਸ਼ ਤੀਰ ਨ ਮੁਕਦੇ ।|
    block |ਖ਼ੂਨੀ ਜ਼ਾਤ ਮਹਿਬੂਬ ਸਿਪਾਹੀ ਜਿਹੜੇ ਚੋਟੋਂ ਮੂਲ ਨ ਉਕਦੇ ।|
    block |ਆਸ਼ਕ ਜਾਨ ਤਲੀ ਪਰ ਧਰ ਕੇ ਫੇਰਪੈਰ ਪਿਛਾਂਹ ਨ ਚੁਕਦੇ ।|
    block |ਹਾਸ਼ਮ ਫੇਰ ਲਹਿਣ ਪਰ ਆਸ਼ਕ ਸੁਹਣੇ ਰਹਿਣ ਹਮੇਸ਼ਾਂ ਲੁਕਦੇ ।|
    block |ਡਿਠੀ ਕਬਰ ਸਕੰਦਰ ਵਾਲੀ|
  block
    block |ਡਿਠੀ ਕਬਰ ਸਕੰਦਰ ਵਾਲੀ ਉਹ ਖ਼ਾਕ ਪਈ ਚੁਪ ਕੀਤੀ ।|
    block |ਅੱਖੀਂ ਮੀਟ ਤਾਂਹੀ ਕੁਝ ਦਿਸਦਾ ਤੁਧ ਕੌਣ ਸਹੀ ਕਰ ਜਾਤੀ ।|
    block |ਹੱਸੇ ਹੋਤ ਨਾ ਆਹੀ ਸੱਸੀ ਉਹ ਖ਼ੁਆਬ ਆਹੀ ਹੋ ਬੀਤੀ ।|
    block |ਹਾਸ਼ਮ ਆਖ ਸੱਜਣ ਕਿਸ ਬਦਲੇ ਭਲਾ ਬਣ ਬਿਦਰਦ ਅਨੀਤੀ ।|
    block |ਦੋ ਦਿਨ ਕੂਕ ਪਪੀਹਾ ਕੂਕੇ|
  block
    block |ਦੋ ਦਿਨ ਕੂਕ ਪਪੀਹਾ ਕੂਕੇ ਉਹਨੂੰ ਬੂੰਦ ਅਕਾਸ਼ੋਂ ਪੈਂਦੀ ।|
    block |ਮੇਰੀ ਉਮਰ ਕੂਕੇਂਦਿਆਂ ਗੁਜ਼ਰੀ ਅਤੇ ਜਾਨ ਸੂਲੀ ਨਿਤ ਸਹਿੰਦੀ ।|
    block |ਫਿਰਕਾ ਹੋਰ ਨ ਫਿਰਿਆ ਕੋਈ ਰਹੀ ਵਾਉ ਇਹੋ ਨਿਤ ਵਹਿੰਦੀ ।|
    block |ਹਾਸ਼ਮ ਸਾਸ ਛੁਟਣ ਸੁਖ ਪਾਏ ਮੇਰੀ ਆਸ ਇਹੋ ਨਿਤ ਰਹਿੰਦੀ ।|
    block |ਦੂਰ ਨਿਕਾਬ ਕੀਤਾ ਦਿਲਬਰ ਨੇ|
  block
    block |ਦੂਰ ਨਿਕਾਬ ਕੀਤਾ ਦਿਲਬਰ ਨੇ ਅਤੇ ਚਮਕੀ ਤੇਗ਼ ਮਿਆਨੋਂ ।|
    block |ਯਾ ਉਹ ਬਰਕ ਅਬਰ ਸੋਂ ਨਿਕਲੀ ਯਾ ਹੂਰ ਡਿਗੀ ਅਸਮਾਨੋਂ ।|
    block |ਦੇਖ ਸ਼ਹੀਦ ਹੋਇ ਦਿਲ ਘਾਇਲ ਅਤੇ ਗੁਜ਼ਰੇ ਏਸ ਜਹਾਨੋਂ ।|
    block |ਹਾਸ਼ਮ ਜ਼ਾਹਦਾਂ ਜ਼ੁਹਦ ਭੁਲਾਇਆ ਅਤੇ ਰਹੀ ਕਲਾਮ ਜ਼ਬਾਨੋਂ ।|
    block |ਦੋਜ਼ਖ ਦੇ ਵਲ ਨਾਲ ਯਾਰਾਂ ਦੇ|
  block
    block |ਦੋਜ਼ਖ ਦੇ ਵਲ ਨਾਲ ਯਾਰਾਂ ਦੇ ਖ਼ੁਸ਼ ਹੋ ਕੇ ਪਗ ਧਰੀਏ ।|
    block |ਜੁਮਲ ਬਹਿਸ਼ਤ ਮਿਲੇ ਬਿਨ ਯਾਰਾਂ ਤਾਂ ਜ਼ਰਾ ਕਬੂਲ ਨ ਕਰੀਏ ।|
    block |ਜੋ ਦਮ ਦੂਰ ਯਾਰਾਂ ਥੀਂ ਹੋਵੇ ਉਹ ਦੋਜ਼ਖ ਦੇ ਦਮ ਭਰੀਏ ।|
    block |ਹਾਸ਼ਮ ਸਾਥ ਯਾਰਾਂ ਦਾ ਕਰੀਏ ਖ਼ਵਾਹ ਤਰੀਏ ਖ਼ਵਾਹ ਮਰੀਏ ।|
    block |ਏਤ ਸਰਾਇ ਮੁਸਾਫ਼ਰਖ਼ਾਨੇ|
  block
    block |ਏਤ ਸਰਾਇ ਮੁਸਾਫ਼ਰਖ਼ਾਨੇ ਕਈ ਆ ਮੁਸਾਫ਼ਰ ਰਹਿੰਦੇ ।|
    block |ਰਾਤ ਰਹੇ ਕੋਈ ਇਕ ਪਲ ਠਹਿਰੇ ਪਰ ਹੋਸ਼ ਆਈ ਉਠ ਬਹਿੰਦੇ ।|
    block |ਆਵਣ ਨਾਲ ਹੁਲਾਸ ਹੁਸਨ ਦੇ ਅਤੇ ਜਾਂਦੇ ਨੀ ਦਿਲ ਦਹਿੰਦੇ ।|
    block |ਹਾਸ਼ਮ ਸਮਝਿ ਵਿਹਾਰ ਕਦੀਮੀ ਅਸੀਂ ਕਾਸ ਪਿਛੇ ਦੁਖ ਸਹਿੰਦੇ ।|
    block |ਗਈ ਬਹਾਰ ਖਿਜ਼ਾਂ ਵੀ ਆਈ|
  block
    block |ਗਈ ਬਹਾਰ ਖਿਜ਼ਾਂ ਵੀ ਆਈ ਝੱਬ ਆਓ ਕਦੀ ਘੱਤ ਫੋਰਾਫੇਰਾ ।|
    block |ਚਿਰੀਂ ਵਿਛੁੰਨਿਆਂ ਦੇ ਗਲ ਮਿਲ ਕੇ ਪਰ ਜ਼ੋਰ ਲਗਾਇਓ ਥੋੜਾ ।|
    block |ਕਰਸੀ ਪੀੜ ਕਲੇਜਾ ਦੁਖਸੀ ਹੋਇਆ ਦਰਦ ਤਿਰੇ ਵਿਚ ਫੋੜਾ ।|
    block |ਹਾਸ਼ਮ ਹੋਣ ਪਿਆਰੇ ਦੁਸ਼ਮਣ ਜਿਹੜੇ ਘੱਤਣ ਦਰਦ ਵਿਛੋੜਾ ।|
    block |ਗਹਿਰੀ ਰਾਤਿ ਹਾਥ ਛਿਪ ਜਾਵੇ|
  block
    block |ਗਹਿਰੀ ਰਾਤਿ ਹਾਥ ਛਿਪ ਜਾਵੇ ਅਤੇ ਪੌਣ ਰੂਪ ਜਮ ਸਰਕੇ ।|
    block |ਬਿਜਲੀ ਚਮਕ ਚਮਕ ਡਰ ਪਾਵੇ ਬਰਫ਼ ਸਾਰਮੁੰਹ ਕਰਕੇ ।|
    block |ਖ਼ੂਨੀ ਤੇਗ਼ ਤੇਜ਼ ਜਲ ਨਦੀਆਂ ਓਥੇ ਸ਼ੀਂਹ ਮਰਨ ਡਰ ਡਰਕੇ ।|
    block |ਪ੍ਰੀਤ ਰੀਤਿ ਐਸੀ ਕਰ ਹਾਸ਼ਮ ਸੋਹਣੀ ਫੇਰ ਜਾਵੇ ਨੈਂ ਤਰਕੇ ।|
    block |ਗ਼ੈਰਤ ਪਕੜ ਨਾਹੀਂ ਜੇ ਦੇਖੇਂ|
  block
    block |ਗ਼ੈਰਤ ਪਕੜ ਨਾਹੀਂ ਜੇ ਦੇਖੇਂ ਕੋਈ ਕਰ ਦੱਸੋ ਬੁਰਿਆਈ ।|
    block |ਕਿਚਰਕੁ ਰਹਿਗੁ ਗ਼ਰੀਬ ਬੇਚਾਰਾ ਅਤੇ ਕਿਚਰਕੁ ਕਰੇ ਕਮਾਈ ।|
    block |ਜਿਥੇ ਅਕਲ ਗਈ ਕਰ ਸੌਦਾ ਲੱਖ ਏਸ ਸ਼ਹਿਰ ਵਿਚ ਆਈ ।|
    block |ਅਪਣੀ ਖ਼ਬਰ ਨਾਹੀਂ ਕੁਛ ਹਾਸ਼ਮ ਕੀ ਮਤਲਬ ਨਾਲ ਪਰਾਈ ।|
    block |ਘਰ ਵਿਚ ਲੱਖ ਦੁਸ਼ਮਣ ਲੱਖ ਦੋਸਤ|
  block
    block |ਘਰ ਵਿਚ ਲੱਖ ਦੁਸ਼ਮਣ ਲੱਖ ਦੋਸਤ ਤੂੰ ਬਾਹਰ ਫਿਰੇਂ ਢੂੰਡੇਂਦਾ ।|
    block |ਦਾਅਵਾ ਹਿਰਸ ਗ਼ਰੂਰ ਜਹਾਨੀਂ ਨਹੀਂ ਘਰ ਵਿਚ ਹੁਕਮ ਮੰਨੇਂਦਾ ।|
    block |ਇਹ ਦੁਸ਼ਮਣ ਘਰ ਦੇ ਲਖ ਸੂਲਾਂ ਨਹੀਂ ਜਿਸ ਲਗ ਸਾਫ਼ ਕਰੇਂਦਾ ।|
    block |ਜੀਵੰਦਿਆਂ ਵਿਚ ਜਾਣ ਨ ਹਾਸ਼ਮ ਜੈਂਦੇ ਘਰ ਵਿਚ ਸ਼ੇਰ ਬੁਕੇਂਦਾ ।|
    block |ਗੁਲ ਨੇ ਦਰਦ ਦਿਤਾ ਬੁਲਬੁਲ ਨੂੰ|
  block
    block |ਗੁਲ ਨੇ ਦਰਦ ਦਿਤਾ ਬੁਲਬੁਲ ਨੂੰ ਉਹਦੀ ਆਣ ਕੀਤੀ ਦਿਲਦਾਰੀ ।|
    block |ਤੂੰ ਮਹਿਬੂਬ ਕਹਿਆ ਬੁਲਬੁਲ ਨੇ ਕਿਉਂ ਕਰਨਾ ਹੈਂ ਇੰਤਜ਼ਾਰੀ ।|
    block |ਮਾਲੀ ਤੋੜ ਲਵਗੁ ਗੁਲ ਕਹਿਆ ਅਸਾਂ ਜਦ ਇਹ ਰਾਤ ਗੁਜ਼ਾਰੀ ।|
    block |ਹਾਸ਼ਮ ਯਾਦ ਕਰੇਸੀ ਬੁਲਬੁਲ ਇਹ ਉਲਫ਼ਤ ਬਾਤ ਹਮਾਰੀ ।|
    block |ਗੁਲ ਤੇ ਖ਼ਾਰ ਪੈਦਾਇਸ਼ ਇਕਸੇ|
  block
    block |ਗੁਲ ਤੇ ਖ਼ਾਰ ਪੈਦਾਇਸ਼ ਇਕਸੇ ਇਸ ਬਾਗ਼ ਚਮਨ ਦੇ ਦੋਵੀਂ ।|
    block |ਇਕ ਸ਼ਬ ਉਮਰ ਗੁਲਾਂ ਦੀ ਓੜਕ ਅਤੇ ਖ਼ਾਰ ਰਹੇ ਨਿਤ ਓਵੀਂ ।|
    block |ਥੋੜਾ ਰਹਿਣ ਕਬੂਲ ਪਿਆਰੇ ਪਰ ਤੂੰ ਖ਼ਾਰ ਨ ਹੋਵੀਂ ।|
    block |ਹਾਸ਼ਮ ਆਣ ਮਿਲੀਂ ਗੁਲ ਹੱਸਕੇ ਭਾਵੇਂ ਇਕ ਪਲ ਪਾਸ ਖਲੋਵੀਂ ।|
    block |ਹਾਕਮ ਹੁਕਮ ਨਸੀਬੋਂ ਕਰਦਾ|
  block
    block |ਹਾਕਮ ਹੁਕਮ ਨਸੀਬੋਂ ਕਰਦਾ ਪਰ ਲਸ਼ਕਰ ਪਾਸ ਖੜੋਵੇ ।|
    block |ਘਾਇਲ ਇਸ਼ਕ ਦਿਲਾਂ ਨੂੰ ਕਰਦਾ ਪਰ ਨੈਣ ਵਸੀਲਾ ਹੋਵੇ ।|
    block |ਹੈ ਤਕਦੀਰ ਵੱਲੋਂ ਸਭ ਲਿਖਿਆ ਪਰ ਬਿਨ ਅਸਬਾਬ ਨ ਹੋਵੇ ।|
    block |ਹਾਸ਼ਮ ਬਾਝ ਤੁਲਹਾ ਨਹੀਂ ਬੇੜੀ ਅਤੇ ਪਾਸ ਨਦੀ ਬਹਿ ਰੋਵੇ ।|
    block |ਹਰ ਹਰ ਪੋਸਤ ਦੇ ਵਿਚ ਦੋਸਤ|
  block
    block |ਹਰ ਹਰ ਪੋਸਤ ਦੇ ਵਿਚ ਦੋਸਤ ਉਹ ਦੋਸਤ ਰੂਪ ਵਟਾਵੇ ।|
    block |ਦੋਸਤ ਤੀਕ ਨਾ ਪਹੁੰਚੇ ਕੋਈ ਇਹ ਪੋਸਤ ਚਾਇ ਭੁਲਾਵੇ ।|
    block |ਦੋਸਤ ਖ਼ਾਸ ਪਛਾਣੇ ਤਾਂਹੀ ਜਦ ਪੋਸਤ ਖ਼ਾਕ ਰੁਲਾਵੇ ।|
    block |ਹਾਸ਼ਮ ਸ਼ਾਹ ਜਦ ਦੋਸਤ ਪਾਵੇ ਤਦ ਪੋਸਤ ਵਲ ਕਦ ਜਾਵੇ ।|
    block |ਹਾਸ਼ਮ ਨਾਮ ਰਖਾਇਆ ਉਸ ਨੇ|
  block
    block |ਹਾਸ਼ਮ ਨਾਮ ਰਖਾਇਆ ਉਸ ਨੇ ਇਕ ਦਮੜੀ ਪਾਸ ਨ ਜਿਸਦੇ ।|
    block |ਆਜ਼ਿਜ਼ ਹਾਲ ਹਵਾਲ ਨ ਕੋਈ ਕੀ ਵਸਫ਼ ਸੁਣਾਏ ਤਿਸਦੇ ।|
    block |ਤਨ ਪਿੰਜਰ ਦਿਲ ਘਾਇਲ ਜ਼ਖਮੀ ਅਤੇ ਨੈਣ ਭਰੇ ਨਿਤ ਦਿਸਦੇ ।|
    block |ਪਰ ਹਾਸ਼ਮ ਨੂੰ ਹਸ਼ਮਤ ਏਹੋ ਹੋਰ ਕਰਮ ਵੰਡਾਏ ਕਿਸ ਦੇ ।|
    block |ਹੀਰੇ ਲਾਜ ਸਿਆਲਾਂ ਲਾਹਿਆ|
  block
    block |ਹੀਰੇ ਲਾਜ ਸਿਆਲਾਂ ਲਾਹਿਆ ਤੁਧ ਯਾਰ ਬਣਾਇਆ ਪਾਲੀ ।|
    block |ਚੋਬਰ ਕਰਨ ਮਜ਼ਾਖਾਂ ਤੈਨੂੰਔਹ ਹੀਰ ਚਕੇਟੇ ਵਾਲੀ ।|
    block |ਹੀਰ ਕਦੀਮੀ ਓਹੀ ਵੇ ਲੋਕਾ ਅਤੇ ਮੈਂ ਕਦੋਂ ਲੱਜ ਵਾਲੀ ।|
    block |ਰਾਂਝਾ ਐਬ ਛੁਪਾਵੇ ਹਾਸ਼ਮ ਮੇਰਾ ਦੀਨ ਦੁਨੀ ਦਾ ਵਾਲੀ ।|
    block |ਹੇ ਗੁਲ ਮੀਤ ਨਹੀਂ ਇਹ ਬੂਟਾ|
  block
    block |ਹੇ ਗੁਲ ਮੀਤ ਨਹੀਂ ਇਹ ਬੂਟਾ ਤੂੰ ਨ ਕਰ ਲਾਡ ਇਵੇਹੇ ।|
    block |ਇਹ ਕਪਟੀ ਸੁੱਕ ਗਿਆ ਨ ਮੂਲੇ ਕਈ ਤੋੜ ਲਏ ਤੁਧ ਜੇਹੇ ।|
    block |ਰੋ ਪਿਆਰੀ ਬੁਲਬੁਲ ਗੁਲ ਮਿਲ ਕੇ ਕਦ ਮਿਲਸਣ ਯਾਰ ਅਜੇਹੇ ।|
    block |ਹਾਸ਼ਮਸ਼ਾਹ ਅਸਰਾਫ਼ ਕਮੀਨਾ ਕਿਉਂ ਇਤ ਬਿਧ ਆਣ ਦਸੇਹੇ ।|
    block |ਹੁਣ ਤੂੰ ਆਉ ਨ ਆ ਅਸਾਥੀਂ|
  block
    block |ਹੁਣ ਤੂੰ ਆਉ ਨ ਆ ਅਸਾਥੀਂ ਕੋਈ ਆਪੇ ਆਣ ਮਿਲੇਸੀ ।|
    block |ਜਿਸ ਦਿਨ ਮੌਤ ਖੜਿਗੁ ਵਿਚ ਕਬਰੇ ਸਿਰ ਸੌ ਮਣ ਭਾਰ ਪਵੇਸੀ ।|
    block |ਤਿਸ ਦਿਨ ਕਰੇਂ ਕਬਰ ਵਲ ਫੇਰਾ ਤੇਰਾ ਰਾਹ ਸ਼ਹੀਦ ਤਕੇਸੀ ।|
    block |ਹਾਸ਼ਮੁ ਹੋਗੁ ਅਹਿਸਾਨ ਤੁਸਾਡਾ ਮੇਰਾ ਹਰ ਦਮ ਸ਼ੁਕਰ ਕਰੇਸੀ ।|
    block |ਇਹ ਅਫ਼ਸੋਸ ਰਹਿਗੁ ਦਿਲ ਮੇਰੇ|
  block
    block |ਇਹ ਅਫ਼ਸੋਸ ਰਹਿਗੁ ਦਿਲ ਮੇਰੇ ਤੇ ਜਾਗੁ ਨ ਕਦੀ ਕਦਾਹੀਂ ।|
    block |ਦਿਲਬਰ ਦੇ ਹਥ ਦਿਲ ਮੇਰਾ ਲੈ ਮੇਰੀ ਕਦਰ ਪਛਾਤੋਸੁ ਨਾਹੀਂ ।|
    block |ਬੇਪ੍ਰਵਾਹ ਸ਼ਨਾਸ ਨ ਉਸ ਨੂੰ ਯਾ ਮੈਂ ਕੁਛ ਹੋਗੁ ਗ਼ੁਨਾਹੀਂ ।|
    block |ਹਾਸ਼ਮ ਇਹ ਗੱਲ ਕਤਅ ਨ ਕੀਤੀ ਭਰਮ ਰਹਿਆ ਮਨ ਮਾਹੀਂ ।|
    block |ਇਹ ਅੱਖੀਂ ਬਿਨ ਫ਼ੌਜ ਹੁਸਨ ਦੀ|
  block
    block |ਇਹ ਅੱਖੀਂ ਬਿਨ ਫ਼ੌਜ ਹੁਸਨ ਦੀ ਸੁੱਤੀ ਕਲਾ ਜਗਾਵਣ ।|
    block |ਅਕਲਮੰਦਾਂ ਨੂੰ ਕਰ ਮਨਸੂਬੇ ਵਸ ਬਿਦਰਦਾਂ ਪਾਵਣ ।|
    block |ਹਾਕਮ ਹੁਕਮ ਕਰਨ ਬਿਨ ਲਸ਼ਕਰ ਬੇਤਕਸੀਰ ਕੁਹਾਵਣ ।|
    block |ਹਾਸ਼ਮ ਮਨ ਨ ਆਣੀਂ ਅੱਖੀਂ ਮਤ ਸੂਲੀ ਪਕੜ ਚੜ੍ਹਾਵਣ ।|
  block
    block |ਇਹ ਦਿਲ ਖ਼ੁਆਰ ਕਰੇ ਨਿਤ ਮੈਨੂੰ|
  block
    block |ਇਹ ਦਿਲ ਖ਼ੁਆਰ ਕਰੇ ਨਿਤ ਮੈਨੂੰ ਇਸ ਹੋਸ਼ ਗਵਾਇਆ ਮੇਰਾ ।|
    block |ਜਿਉਂ ਦਰਿਆ ਹਮੇਸ਼ਾ ਢਾਹਵੇ ਨਿਤ ਅਪਣਾ ਆਪ ਚੌਫੇਰਾ ।|
    block |ਅਪਣੀ ਖ਼ਬਰ ਨਹੀਂ ਇਸ ਦਿਲ ਨੂੰ ਜਿਉਂ ਦੀਪਕ ਮਗਰ ਅੰਨ੍ਹੇਰਾ ।|
    block |ਹਾਸ਼ਮ ਯਾਰ ਮਿਲੇ ਤੁਧ ਆਖਾਂ ਅਸਾਂ ਖ਼ੂਬ ਡਿਠਾ ਸੁਖ ਤੇਰਾ ।|
    block |ਇਕ ਬਹਿ ਕੋਲ ਖ਼ੁਸ਼ਾਮਦ ਕਰਦੇ|
  block
    block |ਇਕ ਬਹਿ ਕੋਲ ਖ਼ੁਸ਼ਾਮਦ ਕਰਦੇ ਪਰ ਗ਼ਰਜ਼ੀ ਹੋਣ ਕਮੀਨੇ ।|
    block |ਇਕ ਬੇਪਰਵਾਹ ਨ ਪਾਸ ਖੜੋਵਣ ਪਰ ਹੋਵਣ ਯਾਰ ਨਗੀਨੇ ।|
    block |ਕੂੰਜਾਂ ਵਾਂਗੁ ਹਜ਼ਾਰ ਕੋਹਾਂ ਤੇ ਉਨ੍ਹਾਂ ਸ਼ੌਕ ਵਖੋ ਵਖ ਸੀਨੇ ।|
    block |ਹਾਸ਼ਮ ਸਾਜਣ ਕੋਲ ਹਮੇਸ਼ਾਂ ਭਾਵੇਂ ਵਿਛੜੇ ਹੋਣ ਮਹੀਨੇ ।|
    block |ਇਕਨਾ ਕੋਲ ਹੁਸਨ ਚਤੁਰਾਈ|
  block
    block |ਇਕਨਾ ਕੋਲ ਹੁਸਨ ਚਤੁਰਾਈ ਇਕ ਘਾਇਲ ਯਾਰ ਦੀਵਾਨੇ ।|
    block |ਇਕਨਾ ਪਾਸ ਕੂਤ ਨਾ ਸ਼ਬ ਦਾ ਇਕ ਬਖਸ਼ਣ ਰੋਜ਼ ਖ਼ਜ਼ਾਨੇ ।|
    block |ਇਕਨਾ ਦਰਦ ਹਮੇਸ਼ਾ ਆਹੀਂ ਇਕ ਗਾਵਣ ਨਾਲ ਤਰਾਨੇ ।|
    block |ਹਾਸ਼ਮ ਖ਼ੁਆਬ ਚਮਨ ਦੀ ਲਹਿਰੀਂ ਗਏ ਫਿਰ ਫਿਰ ਕਈ ਜ਼ਮਾਨੇ ।1|
    block |ਇਕਨਾ ਰੋਗ ਸਰੀਰਾਂ ਉਪਜੇ|
  block
    block |ਇਕਨਾ ਰੋਗ ਸਰੀਰਾਂ ਉਪਜੇ ਇਕ ਦਿਲ ਦੇ ਵਹਿਮ ਅਜ਼ਾਰੀ ।|
    block |ਵਹਿਮ ਖ਼ਿਆਲ ਦਲੀਲਾਂ ਕੀਤਾ ਉਹਨੂੰ ਕਾਮਲ ਰੋਗ ਬੀਮਾਰੀ ।|
    block |ਜੋ ਦਿਲ ਗ਼ਰਕ ਦਲੀਲੀਂ ਹੋਇਆ ਉਹਨੂੰ ਸਾਸ ਨਿਬਾਹੁਣ ਭਾਰੀ ।|
    block |ਹਾਸ਼ਮ ਦਿਲ ਬੇਦਰਦ ਵਟਾਏ ਕੋਈ ਗਾਹਕ ਮਿਲੇ ਬਿਆਪਾਰੀ ।1|
    block |ਇਕ ਪਲ ਹਿਜਰ ਨਹੀਂ ਸਹਿ ਸਕਦਾ|
  block
    block |ਇਕ ਪਲ ਹਿਜਰ ਨਹੀਂ ਸਹਿ ਸਕਦਾ ਤਿਸ ਆਵੇ ਪੇਸ਼ ਜੁਦਾਈ ।|
    block |ਦਿਲ ਨੂੰ ਸਬਰ ਅਰਾਮ ਨ ਆਵੇ ਦੂਜਾ ਦੁਰ ਦੁਰ ਕਰੇ ਲੁਕਾਈ ।|
    block |ਦਿਲ ਨੂੰ ਸਿਕਲ ਹੋਵੇ ਹਰ ਤਰਫ਼ੋਂ ਤਦ ਪਕੜੇ ਐਨ ਸਫ਼ਾਈ ।|
    block |ਤਾਂ ਕੁਝ ਬਣੇ ਆਈਨਾ ਹਾਸ਼ਮ ਅਤੇ ਸਮਝੇ ਭੇਤ ਇਲਾਹੀ ।1|
    block |ਇਕਸੇ ਤਾਰ ਬਹਾਰ ਨਾ ਰਹਿੰਦੀ|
  block
    block |ਇਕਸੇ ਤਾਰ ਬਹਾਰ ਨਾ ਰਹਿੰਦੀ ਨਹੀਂ ਇਕਸੇ ਤੌਰ ਜ਼ਮਾਨਾ ।|
    block |ਹਰ ਦਿਨ ਚਾਲ ਨਹੀਂ ਅਲਬੇਲੀ ਨਹੀਂ ਹਰ ਦਮ ਜ਼ੋਰ ਜਵਾਨਾ ।|
    block |ਰੋਵਣ ਸੋਗ ਹਮੇਸ਼ ਨਾ ਹੋਵੇ ਨਹੀਂ ਨਿੱਤ ਨਿੱਤ ਰਾਗ ਸ਼ਹਾਨਾ ।|
    block |ਹਾਸ਼ਮ ਬੈਠ ਗਈਆਂ ਲੱਖ ਡਾਰਾਂ ਇਹ ਜਗਤ ਮੁਸਾਫ਼ਰਖਾਨਾ ।|
    block |ਇਕਸੇ ਥਾਉਂ ਨ ਵਗਦੀਆਂ ਨਦੀਆਂ|
  block
    block |ਇਕਸੇ ਥਾਉਂ ਨ ਵਗਦੀਆਂ ਨਦੀਆਂ ਨਹੀਂ ਇਕਸੇ ਤੌਰ ਲੁਕਾਈ ।|
    block |ਐ ਦਿਲ ਪਕੜ ਦਲੇਰੀ ਦਿਲ ਦੀ ਕਰ ਸੋਚ ਵਿਚਾਰ ਨ ਕਾਈ ।|
    block |ਰਲ ਮਿਲ ਬਹਿਣ ਹਮੇਸ਼ ਨ ਦੇਂਦਾ ਕਿਉਂ ਨਿਤ ਰਹਿਗੁ ਜੁਦਾਈ ।|
    block |ਹਾਸ਼ਮ ਫ਼ਤ੍ਹੇ ਅਸਾਨ ਤਿਨ੍ਹਾਂ ਨੂੰ ਜਿਨ੍ਹਾਂ ਹਿੰਮਤ ਯਾਰ ਬਣਾਈ ।|
    block |ਇਨ੍ਹੀਂ ਅੱਖੀਂ ਰੱਬ ਨਜ਼ਰ ਨ ਆਵੇ|
  block
    block |ਇਨ੍ਹੀਂ ਅੱਖੀਂ ਰੱਬ ਨਜ਼ਰ ਨ ਆਵੇ ਰੱਬ ਹੋਰ ਅੱਖੀਂ ਮਨ ਮਾਹੀਂ ।|
    block |ਦਹਸਿਰ ਬਿੰਸਤ ਅੱਖੀਂ ਹੱਥ ਆਇਆ ਪਰ ਰਾਮ ਪਛਾਤੋਸੁ ਨਾਹੀਂ ।|
    block |ਜਿਤ ਵਲ ਉਲਟ ਪਵੇ ਰੁਖ ਦਿਲ ਦਾ ਏਹ ਨੈਣ ਪ੍ਰਾਣ ਤਦਾਹੀਂ ।|
    block |ਹਾਸ਼ਮ ਦੋਸ਼ ਨੈਣਾਂ ਨੂੰ ਕੇਹਾ ਇਸ ਦਿਲ ਦੀਆਂ ਦੂਰ ਨਿਗਾਹੀਂ ।|
    block |ਇਸ਼ਕਾ ਬਾਲ ਚਿਖਾ ਵਿਚ ਪਾਵੇਂ|
  block
    block |ਇਸ਼ਕਾ ਬਾਲ ਚਿਖਾ ਵਿਚ ਪਾਵੇਂ ਤਾਂ ਮੈਂ ਅੰਗ ਨ ਮੋੜਾਂ ਜ਼ੱਰਰਾ ।|
    block |ਮੁਖ ਮੋੜਾਂ ਤੇ ਕਾਫ਼ਰ ਥੀਵਾਂ ਜੇ ਸੀਸ ਧਰਾਵੇਂ ਅੱਰਰਾ ।|
    block |ਸ਼ੌਕ ਸ਼ਰਾਬ ਪਿਲਾਇਓਈ ਮੈਨੂੰ ਹੁਣ ਹੋਇਆ ਮਸਤ ਮੁਕੱਰਰਾ ।|
    block |ਹਾਸ਼ਮ ਨਹੀਂ ਰਹਿਓ ਹੁਣ ਤੂੰ ਹੀ ਹੁਣ ਮੈਂ ਵਿਚਮੈਂ ਨ ਜ਼ਰਰਾ ।|
    block |ਇਸ਼ਕਾ ਲੱਖ ਔਗੁਣ ਵਿਚ ਤੇਰੇ|
  block
    block |ਇਸ਼ਕਾ ਲੱਖ ਔਗੁਣ ਵਿਚ ਤੇਰੇ ਕੋਈ ਇਕ ਦੋ ਚਾਰ ਨ ਪਾਏ ।|
    block |ਇਕ ਗੁਣ ਹੈ ਐਸਾ ਵਿਚ ਤੇਰੇ ਜਿਸ ਸਭ ਇਹ ਐਬ ਛਿਪਾਏ ।|
    block |ਜਿਤ ਵਲ ਧਿਆਨ ਕਰੇਂ ਨਹੀਂ ਹਟਦਾ ਬਿਨ ਮਤਲਬ ਸਿਰ ਪਹੁੰਚਾਏ ।|
    block |ਹਾਸ਼ਮ ਏਸ ਪਿਛੇ ਦਿਲ ਘਾਇਲ ਤੇਰੇ ਹੋਇ ਗ਼ੁਲਾਮ ਵਿਕਾਏ ।|
    block |ਇਸ਼ਕ ਅਸਾਂ ਨਾਲ ਐਸੀ ਕੀਤੀ|
  block
    block |ਇਸ਼ਕ ਅਸਾਂ ਨਾਲ ਐਸੀ ਕੀਤੀ ਜਿਉਂ ਰੁੱਖਾਂ ਨਾਲ ਪਾਲਾ ।|
    block |ਧਿਰ ਧਿਰ ਹੋਏ ਗ਼ੁਨਾਹੀ ਕਮਲੇ ਮੈਨੂੰ ਮਿਲਦਾ ਦੇਸਨਿਕਾਲਾ ।|
    block |ਇਨ ਬਿਰਹੋਂ ਛਲੀਏ ਵਲ ਲੀਤਾ ਮੈਂ ਜਾਣਾਂ ਇਸ਼ਕ ਸੁਖਾਲਾ ।|
    block |ਹਾਸ਼ਮ ਯਾਰ ਸੱਜਣ ਦੇ ਕਾਰਣ ਅਸਾਂ ਪੀਤਾ ਜ਼ਹਿਰ ਪਿਆਲਾ ।|
    block |ਜਾਂ ਫ਼ਰਹਾਦ ਵਿਖੇ ਤੂੰ ਆਇਓਂ|
  block
    block |ਜਾਂ ਫ਼ਰਹਾਦ ਵਿਖੇ ਤੂੰ ਆਇਓਂ ਉਹਤੋਂ ਜਾ ਪਹਾੜ ਚਿਰਾਇਓ ।|
    block |ਮੇਰੇ ਪੈਰ ਜੰਜ਼ੀਰ ਹਯਾ ਦਾ ਉਹਨੂੰ ਮੂਲ ਨਾ ਚਾਇ ਤੁੜਾਇਓ ।|
    block |ਇਸ਼ਕਾ ਜ਼ੋਰ ਨਹੀਂ ਵਿਚ ਤੇਰੇ ਸੱਚ ਆਖ ਬੁਢੇਪਾ ਆਇਓ|
    block |ਹਾਸ਼ਮ ਲੋਕ ਕਰਨ ਗ਼ਮ ਐਵੇਂ ਅਸਾਂ ਭੇਤ ਤੇਰਾ ਹੁਣ ਪਾਇਓ ।|
    block |ਜਾਨੀ ਜੀਵਨ ਚਾਰ ਦਿਹਾੜੇ|
  block
    block |ਜਾਨੀ ਜੀਵਨ ਚਾਰ ਦਿਹਾੜੇ ਇਹ ਸਦਾ ਨ ਰਹਿਣ ਬਹਾਰੀਂ ।|
    block |ਏਸ ਚਮਨ ਵਿਚ ਫਿਰ ਫਿਰ ਗਈਆਂ ਕੋਟ ਬੇਅੰਤ ਸ਼ੁਮਾਰੀਂ ।|
    block |ਮੈਂ ਤੂੰ ਕੌਣ ਵਿਚਾਰੇ ਕਿਸ ਦੇ ਕਿਸ ਗਿਣਤੀ ਲਾਖ ਹਜ਼ਾਰੀਂ ।|
    block |ਹਾਸ਼ਮ ਖ਼ੁਆਬ ਹਯਾਤੀ ਬਦਲੇ ਤੂੰ ਕੌਲ ਕਰਾਰ ਨ ਹਾਰੀਂ ।|
    block |ਜਾਨੀ ਯਾਰ ਨ ਹਾਸਲ ਹੋਂਦੇ|
  block
    block |ਜਾਨੀ ਯਾਰ ਨ ਹਾਸਲ ਹੋਂਦੇ ਫਿਰ ਲਾਖ ਕਰੋੜੀਂ ਮੁਲ ਨੂੰ ।|
    block |ਦੇਖ ਦੀਦਾਰ ਕੋਈ ਦਮ ਲਾਹਾ ਅਤੇ ਜਾਣ ਗ਼ਨੀਮਤ ਗੁਲ ਨੂੰ ।|
    block |ਓੜਕ ਤੋੜ ਲੇਜਾਵਗੁ ਮਾਲੀ ਅਤੇ ਸੋਗ ਪਵਗੁ ਬੁਲਬੁਲ ਨੂੰ ।|
    block |ਹਾਸ਼ਮ ਯਾਰ ਮਿਲੇ ਗਲ ਹੱਸਕੇ ਕੋਈ ਅਜ ਨਹੀਂ ਤੁਧ ਤੁਲ ਨੂੰ ।|
    block |ਜਾਨ ਜਹਾਨ ਦੋਵੇਂ ਦਮ ਕੋਈ|
  block
    block |ਜਾਨ ਜਹਾਨ ਦੋਵੇਂ ਦਮ ਕੋਈ ਅਤੇ ਹਿਰਸ ਹਜ਼ਾਰ ਚੁਫੇਰੇ ।|
    block |ਮਾਰਨ ਰਾਹ ਸਿਧਾਵਣ ਰਾਤੀਂ ਅਤੇ ਫ਼ੌਜ ਰਹੇ ਨਿਤ ਨੇੜੇ ।|
    block |ਸਾਬਤ ਜਾਨ ਜੁ ਮਾਲ ਦਿਸੀਵੇ ਅਸੀਂ ਆਣ ਮੁਸਾਫ਼ਰ ਘੇਰੇ ।|
    block |ਹਾਸ਼ਮ ਆਪ ਕਰਗੁ ਸੋਈ ਹੋਸੀ ਹੋਰ ਵਸ ਨਹੀਂ ਕੁਝ ਮੇਰੇ ।|
    block |ਜਬ ਲਗ ਮਿਲੀ ਨ ਤੈਨੂੰ ਜਾਗ੍ਹਾ|
  block
    block |ਜਬ ਲਗ ਮਿਲੀ ਨ ਤੈਨੂੰ ਜਾਗ੍ਹਾ ਮੈਂ ਹੀਰ ਆਹੀ ਅਲਬੇਲੀ ।|
    block |ਹੁਣ ਮੈਂ ਚੋਰ ਹੋਈ ਜਗ ਸਾਰੇ ਮੇਰਾ ਤੈਂ ਬਿਨ ਹੋਰ ਨ ਬੇਲੀ ।|
    block |ਚਾਕਾ ਚਾਕ ਮੇਰਾ ਦਿਲ ਕਰਕੇ ਹੁਣ ਮਤ ਜਾ ਛੋੜ ਇਕੇਲੀ ।|
    block |ਹਾਸ਼ਮ ਦੇਣ ਉਲਾਂਭਾ ਮਾਪੇਹੋਈ ਹੀਰ ਰਾਂਝਣ ਦੀ ਚੇਲੀ ।|
    block |ਜਦ ਇਹ ਖ਼ਾਕ ਰਿਹਾ ਤਨ ਮੇਰਾ|
  block
    block |ਜਦ ਇਹ ਖ਼ਾਕ ਰਿਹਾ ਤਨ ਮੇਰਾ ਤੁਧ ਦੁਖ ਸੁਖ ਮੂਲ ਨ ਆਹਾ ।|
    block |ਭੀ ਮੁੜ ਖ਼ਾਕ ਹੋਈ ਸੀ ਓਵੇਂ ਕੋਈ ਰੋਜ਼ ਮਿਲਣ ਦਾ ਲਾਹਾ ।|
    block |ਆਉ ਜਾਨੀ ਗਲ ਲੱਗ ਅਸਾਡੇ ਤੇਰਾ ਇਸ਼ਕ ਪਿਆ ਗਲਿ ਫਾਹਾ ।|
    block |ਹਾਸ਼ਮ ਹੋਗੁ ਸਨਾਸ਼ ਮੁਇਆਂ ਦੀ ਸੁਣ ਦਿਲਬਰ ਬੇਪਰਵਾਹਾ ।|
    block |ਜੈਂ ਦੁਖ ਪ੍ਰੇਮ ਤਿਨ੍ਹੇ ਹੱਥਿ ਆਇਆ|
  block
    block |ਜੈਂ ਦੁਖ ਪ੍ਰੇਮ ਤਿਨ੍ਹੇ ਹੱਥਿ ਆਇਆ ਇਸ ਦਿਲਬਰ ਦੀ ਸਰਕਾਰੋਂ ।|
    block |ਖ਼ੁਸ਼ ਦਿਲ ਹੋ ਕਰ ਸ਼ੁਕਰ ਖ਼ੁਦਾ ਦਾ ਹੁਣ ਬਚਿਓਂ ਲਾਖ ਅਜ਼ਾਰੋਂ ।|
    block |ਇਕ ਦੁਖ ਤੋਂ ਦੁਖ ਜਾਣ ਹਜ਼ਾਰਾਂ ਦੇਖ ਹਾਸਲ ਏਸ ਪਿਆਰੋਂ ।|
    block |ਹਾਸ਼ਮ ਸ਼ਾਹ ਦੁਖ ਢੂੰਡ ਇਸ਼ਕ ਦਾ ਇਸ ਕਾਮਲ ਪਾਸ ਹਜ਼ਾਰੋਂ ।|
    block |ਜਿਸ ਦਾ ਦਰਦ ਤਿਸੇ ਹੱਥ ਦਾਰੂ|
  block
    block |ਜਿਸ ਦਾ ਦਰਦ ਤਿਸੇ ਹੱਥ ਦਾਰੂ ਹੋਰ ਕੌਣ ਤਬੀਬ ਗੰਵਾਵੇ ।|
    block |ਕੂਕ ਦਿਲਾ ਕੋਈ ਕੂਕ ਕਹਿਰ ਦੀ ਮਤ ਸਾਹਿਬ ਜੇ ਸੁਣ ਪਾਵੇ ।|
    block |ਮੁੱਦਤਾਂ ਗੁਜ਼ਰ ਗਈਆਂ ਮੁਖ ਡਿਠਿਆਂ ਮੇਰਾ ਦਿਲਬਰ ਨਜ਼ਰ ਨ ਆਵੇ ।|
    block |ਹਾਸ਼ਮੁ ਹੋਗੁ ਕੋਈ ਦਿਨ ਐਸਾ ਮੇਰਾ ਦਿਲਬਰ ਲਏ ਕਲਾਵੇ ।|
    block |ਜਿਸ ਦਿਨ ਸ਼ਹਿਰ ਮਹਿਬੂਬਾਂ ਵਾਲੇ|
  block
    block |ਜਿਸ ਦਿਨ ਸ਼ਹਿਰ ਮਹਿਬੂਬਾਂ ਵਾਲੇ ਕੋਈ ਆਸ਼ਕ ਪੈਰ ਧਰੇਂਦਾ ।|
    block |ਜਾਨ ਖ਼ੁਰਾਕ ਬਣਾਵੇ ਗ਼ਮ ਦੀ ਅਤੇ ਪਲ ਪਲ ਸੂਲ ਸਹੇਂਦਾ ।|
    block |ਸੀਸ ਉਤਾਰ ਪਿਆਲਾ ਕਰਕੇ ਅਤੇ ਲੈ ਹੱਥਿ ਭੀਖ ਮੰਗੇਂਦਾ ।|
    block |ਹਾਸ਼ਮ ਤਰਸ ਮਹਿਬੂਬਾਂ ਆਵੇ ਅਤੇ ਤਾਂ ਕੁਝ ਖ਼ੈਰ ਪਵੇਂਦਾ ।|
    block |ਜਿਸ ਦਿਨ ਤੋੜ ਮੁਰਾਦਾਂ ਟੁਰਸੈਂ|
  block
    block |ਜਿਸ ਦਿਨ ਤੋੜ ਮੁਰਾਦਾਂ ਟੁਰਸੈਂ ਉਹ ਰੋਜ਼ ਵਿਸਾਰ ਨ ਭਾਈ ।|
    block |ਸੱਥਰ ਘੱਤ ਮੈਦਾਨੇ ਬਹਿਸਨ ਜਦ ਖੇਸ਼ ਕਬੀਲਾ ਮਾਈ ।|
    block |ਹੁਣ ਜਿਥੇ ਦੁਖ ਫੋਲੇਂ ਅਪਣਾ ਫਿਰ ਸੋ ਧਿਰ ਰਹਗੁ ਨ ਕਾਈ ।|
    block |ਹਾਸ਼ਮ ਨੌਬਤ ਵਾਰੀ ਅਪਣੀ ਫਿਰ ਕਿਨ ਕਿਨ ਨਹੀਂ ਵਜਾਈ ।|
    block |ਜਿਸ ਘਰ ਵਿਚ ਹੋਵੇ ਦੁਖਿਆਰਾ|
  block
    block |ਜਿਸ ਘਰ ਵਿਚ ਹੋਵੇ ਦੁਖਿਆਰਾ ਉਹਦੇ ਸਭ ਘਰ ਦੇ ਦੁਖ ਪਾਵਣ ।|
    block |ਪਲਕੁ ਵਿਸਾਹ ਕਰੇਨ ਨ ਤਿਸਦਾ ਅਤੇ ਔਖਧਿ ਵੈਦ ਪੁਛਾਵਣ ।|
    block |ਜਿਸ ਤਨ ਵਿਚ ਹੋਵੇ ਦਿਲ ਘਾਇਲ ਭਲਾ ਸੋ ਤਨ ਕੀ ਸੁਖ ਪਾਵਣ ।|
    block |ਹਾਸ਼ਮ ਦਰਦ ਅਜੀਜ਼ ਆਸ਼ਕ ਨੂੰ ਜਿਹੜੇ ਸੌ ਸੁਖ ਘੋਲ ਘੁਮਾਵਣ ।|
    block |ਜਿਸ ਜਾਨੀ ਬਣਿਆ ਜਗ ਜਾਣੇ|
  block
    block |ਜਿਸ ਜਾਨੀ ਬਣਿਆ ਜਗ ਜਾਣੇ ਤੂੰ ਜਾਣ ਸੋਈ ਦਿਲ ਜਾਨੀ ।|
    block |ਕਿਸ ਦੇ ਨਾਲ ਬਣੇ ਅਣਬਣਤੀ ਛਡ ਮੀਤ ਇਹ ਪ੍ਰੀਤਿ ਜਹਾਨੀ ।|
    block |ਭਲਕੇ ਵਾਉ ਖਿਜ਼ਾਂ ਦੀ ਵਗਸੀ ਨਾ ਰਖਸੀ ਨਾਮ ਨਿਸ਼ਾਨੀ ।|
    block |ਦਮਖ਼ੁਦ ਹੋ ਕਰ ਜਾਹ ਦਮ ਪੂਰੇ ਤੂੰ ਹਾਸ਼ਮ ਦੀ ਜ਼ਿੰਦਗਾਨੀ|
    block |ਜਿਸ ਨੇ ਇਹ ਗੱਲ ਪੁਖ਼ਤਾ ਜਾਣੀਂ|
  block
    block |ਜਿਸ ਨੇ ਇਹ ਗੱਲ ਪੁਖ਼ਤਾ ਜਾਣੀਂ ਉਹ ਖ਼ਾਮ ਹੋਇਆ ਵਿਚ ਖ਼ੇਸ਼ਾਂ ।|
    block |ਲੱਜ਼ਤ ਹਿਜਰ ਵਸਲ ਦੀ ਦੇਖੀ ਅਤੇ ਕੀਤਾ ਹਾਲ ਪਰੇਸ਼ਾਂ ।|
    block |ਬਿਰਹੋਂ ਜ਼ੰਬੂਰ ਚੜ੍ਹੇ ਹਰ ਤਰਫ਼ੋਂ ਉਹਨੂੰ ਲਾਖ ਲਗਾਵਣ ਨੈਅਸ਼ਾਂ ।|
    block |ਹਾਸ਼ਮ ਹਉਂ ਕੁਰਬਾਨ ਉਨ੍ਹਾਂ ਦੇ ਜਿਹੜੇ ਸਾਹਿਬ ਦਰਦ ਹਮੇਸ਼ਾਂ ।|
    block |ਜਿਸ ਨੂੰ ਤਲਬ ਹੋਵੇ ਜਿਸ ਦਿਲ ਦੀ|
  block
    block |ਜਿਸ ਨੂੰ ਤਲਬ ਹੋਵੇ ਜਿਸ ਦਿਲ ਦੀ ਨਹੀਂ ਹਟਦਾ ਲਾਖ ਹਟਾਏ ।|
    block |ਤਿਸ ਦੇ ਬਾਝ ਨ ਹੋਸੁ ਤਸੱਲੀ ਭਾਵੇਂ ਸੌ ਕਰ ਗਿਆਨ ਸੁਣਾਏ ।|
    block |ਮਜਨੂੰ ਬਾਝ ਲੇਲੀ ਖ਼ੁਸ਼ ਨਾਹੀਂ ਭਾਵੇਂ ਰੱਬ ਨੂੰ ਜਾ ਮਿਲਾਏ ।|
    block |ਹਾਸ਼ਮ ਜਾਨ ਮੁਰਾਦ ਇਸ਼ਕ ਦੀ ਉਹਨੂੰ ਅੱਖੀਂ ਯਾਰ ਦਿਖਾਏ ।|
    block |ਜਿਸ ਵਿਚ ਚਿਣਗ ਬਿਰਹੋਂ ਦੀ ਪਈਆ|
  block
    block |ਜਿਸ ਵਿਚ ਚਿਣਗ ਬਿਰਹੋਂ ਦੀ ਪਈਆ ਤਿਸ ਨਾਲ ਲਹੂ ਮੁਖ ਧੋਤਾ ।|
    block |ਸ਼ਮ੍ਹਾਂ ਜਮਾਲ ਡਿਠਾ ਪਰਵਾਨੇ ਅਤੇ ਆਣ ਸ਼ਹੀਦ ਖੜੋਤਾ ।|
    block |ਜਾਂ ਮਨਸੂਰ ਹੋਇਆ ਮਦ ਮਾਤਾ ਤਦ ਸੂਲੀ ਨਾਲ ਪਰੋਤਾ ।|
    block |ਹਾਸ਼ਮ ਇਸ਼ਕ ਅਜੇਹਾ ਮਿਲਿਆ ਜਿਸ ਦੀਨ ਮਜ਼੍ਹਬ ਸਭ ਧੋਤਾ ।|
    block |ਜਿਥੇ ਬੈਠ ਕਹਾਂ ਦੁਖ ਦਿਲ ਦਾ|
  block
    block |ਜਿਥੇ ਬੈਠ ਕਹਾਂ ਦੁਖ ਦਿਲ ਦਾ ਮੈਨੂੰ ਘਾਇਲ ਮਿਲੇ ਨ ਕੋਈ ।|
    block |ਜਿਸ ਨੂੰ ਕੂਕ ਕਹਾਂ ਸੋਈ ਆਖੇਭੈੜੀ ਲਾਹ ਪਰੇ ਮੁਖ ਲੋਈ ।|
    block |ਤੇਰਾ ਹੁਸਨ ਮੇਰੀ ਦਿਲਗ਼ੀਰੀ ਸਭ ਜਗ ਵਿਚ ਜ਼ਾਹਰ ਹੋਈ ।|
    block |ਹਾਸ਼ਮ ਇਹ ਅਹਿਸਾਨ ਜਾਨੀ ਦਾ ਸਾਨੂੰ ਕਿਤ ਵਲ ਮਿਲੇ ਨ ਢੋਈ ।|
    block |ਜਿਤ ਵਾਸ ਕਦੀਮ ਕਮੀਨਾ ਕੀਤਾ|
  block
    block |ਜਿਤ ਵਾਸ ਕਦੀਮ ਕਮੀਨਾ ਕੀਤਾ ਭੈੜਾ ਫੜਿਆ ਸੋਗ ਉਦਾਸੀ ।|
    block |ਕਿਸਮਤ ਆਣ ਸੁਤੀ ਨਹੀਂ ਸਮਝੇ ਫੇਰ ਕਿਤ ਵਲ ਟੋਰ ਲੈ ਜਾਸੀ ।|
    block |ਚਾਵੜ ਚਾ ਮੁਸਾਫ਼ਰ ਕਹਿਆਜੇਹੜਾ ਆਣ ਲੱਤਾ ਸ਼ਬ ਵਾਸੀ ।|
    block |ਹਾਸ਼ਮ ਸਮਝ ਨ ਕਰ ਤੂੰ ਦ੍ਹਾਵਾ ਮਤ ਹੋਰ ਪਵੇ ਗਲਿ ਫਾਸੀ ।|
    block |ਜੀਉ ਜਾਨੀ ਤਨ ਮਨ ਵਿਚ ਜਾਨੀ|
  block
    block |ਜੀਉ ਜਾਨੀ ਤਨ ਮਨ ਵਿਚ ਜਾਨੀ ਮੈਨੂੰ ਸਭ ਜਾਨੀ ਦਿਸ ਆਵੇ ।|
    block |ਹਰਦਮ ਦਰਦ ਜ਼ਬਾਨ ਜਾਨੀ ਦਾ ਹੋਰ ਸੁਖ਼ਨ ਕਲਾਮ ਨ ਭਾਵੇ ।|
    block |ਪਰ ਜਾਨੀ ਜ਼ਾਹਰ ਬਿਨ ਮਿਲਿਆਂ ਇਨ੍ਹਾਂ ਅੱਖੀਆਂ ਚੈਨ ਨ ਆਵੇ ।|
    block |ਹਾਸ਼ਮ ਆਖ ਦਮਾਂ ਦਿਆਂ ਰੁੱਠਿਆਂ ਪਰ ਕੌਣ ਗੱਲੀਂ ਪਰਚਾਵੇ ।|
    block |ਜਿਉਂ ਜਿਉਂ ਬਖ਼ੀਲ ਚੁਫ਼ੇਰੇ ਫਿਰਦੇ|
  block
    block |ਜਿਉਂ ਜਿਉਂ ਬਖ਼ੀਲ ਚੁਫ਼ੇਰੇ ਫਿਰਦੇ ਅਤੇ ਜ਼ੋਰ ਪਿਆ ਜਗ ਲਾਵੇ ।|
    block |ਤਿਉਂ ਤਿਉਂ ਦਰਦ ਹੋਵੇ ਨਿਤ ਪੁਖ਼ਤਾ ਉਹਨੂੰ ਔਖਧ ਵਾਂਗੁ ਸੁਖਾਵੇ ।|
    block |ਤੇਰਾ ਦਰਦ ਮੇਰੇ ਵਿਚ ਸੀਨੇ ਮੇਰੀ ਜਿੰਦ ਜਾਵੇ ਤਦ ਜਾਵੇ ।|
    block |ਹਾਸ਼ਮ ਮਿਲਣ ਹਰਾਮ ਤਿਨ੍ਹਾਂ ਨੂੰ ਜਿਹੜਾ ਦੁਖ ਤੇਰੇ ਦੁਖ ਪਾਵੇ ।|
    block |ਜਿਉਂ ਜਿਉਂ ਨਫਸ ਮੋੜੇ ਤਕਦੀਰੋਂ|
  block
    block |ਜਿਉਂ ਜਿਉਂ ਨਫਸ ਮੋੜੇ ਤਕਦੀਰੋਂ ਤਿਉਂ ਤਿਉਂ ਇਹ ਮਨ ਭੂਲੇ ।|
    block |ਜੰਮਦਾ ਉਠ ਅੜਾਵਨ ਲਗਦਾ ਫਿਰਿ ਭਾਰ ਨ ਟਲਦਾ ਮੂਲੇ ।|
    block |ਹੋਣੀ ਹੋਗੁ ਸੋਈ ਕੁਝ ਹੋਸੀ ਕੋਈ ਲਾਖ ਪਿਆ ਸਿਰ ਝੂਲੇ ।|
    block |ਹਾਸ਼ਮਸ਼ਾਹ ਕਰ ਸਬਰ ਬਤੇਰਾ ਤੈਨੂੰ ਖ਼ੈਰ ਪਵਗੁ ਇਤ ਸੂਲੇ ।|
    block |ਜੋ ਹੱਡ ਦੁਧ ਮਲਾਈਂ ਪਾਲੇ|
  block
    block |ਜੋ ਹੱਡ ਦੁਧ ਮਲਾਈਂ ਪਾਲੇ ਤੂੰ ਖੋਹ ਖੱਸ ਮਾਲ ਬੇਗ਼ਾਨਾ ।|
    block |ਇਕ ਦਿਨ ਲੋਕ ਤਮਾਸ਼ੇ ਕਾਰਣ ਤੇਰੇ ਧਰਸਨ ਹਾਡ ਨਿਸ਼ਾਨਾ ।|
    block |ਤੂੰਹੀ ਨਾਲ ਆਈ ਕਰ ਟੋਟੇ ਵਿਚ ਧਰ ਕੇ ਇਸ਼ਕ ਬਹਾਨਾ ।|
    block |ਹਾਸ਼ਮ ਜਾਨ ਕਹੇ ਤੁਧ ਕੀਤਾ ਇਹ ਜਗਤ ਮੁਸਾਫ਼ਰਖ਼ਾਨਾ ।|
    block |ਕਾਰੀ ਰੋਗ ਬੀਮਾਰੀ ਭਾਰੀ|
  block
    block |ਕਾਰੀ ਰੋਗ ਬੀਮਾਰੀ ਭਾਰੀ ਮੇਰੀ ਕੋਈ ਨ ਕਰਦਾ ਕਾਰੀ ।|
    block |ਹਾਰੀ ਉਮਰ ਜਵਾਨੀ ਸਾਰੀ ਤੇਰੀ ਸੂਰਤ ਤੋਂ ਬਲਿਹਾਰੀ ।|
    block |ਡਾਰੀ ਲੋਗ ਕਹਿਣ ਬੁਰਿਆਰੀ ਭੈੜੀ ਕੂੰਜ ਫਿਰੇ ਬਿਨ ਡਾਰੀਂ ।|
    block |ਵਾਰੀ ਘੋਲ ਘੁਮਾਈ ਹਾਸ਼ਮ ਮੇਰੀ ਬਾਤ ਪੁਛੇਂ ਇਕ ਵਾਰੀ ।|
    block |ਕਾਬਲ ਕਦਰ ਮਹਿਬੂਬ ਜੇ ਹੋਵੇ|
  block
    block |ਕਾਬਲ ਕਦਰ ਮਹਿਬੂਬ ਜੇ ਹੋਵੇ ਤਾਂ ਆਸ਼ਕ ਨੂੰ ਲੈ ਤਰਦਾ ।|
    block |ਸਾਬਤ ਚਸ਼ਮ ਰਹੇ ਦਿਲਬਰ ਦੀ ਤਾਂ ਦੇਖੋ ਆਸ਼ਕ ਮਰਦਾ ।|
    block |ਇਕ ਚਾਹੇ ਇਕ ਮੂਲ ਨ ਚਾਹੇ ਉਹ ਹਰਗਿਜ਼ ਨੇਹੁੰ ਨ ਸਰਦਾ ।|
    block |ਹਾਸ਼ਮ ਮੂਲ ਨ ਮਰੇ ਸਿਪਾਹੀ ਜਿਥੇ ਕਦਰ ਨਹੀਂ ਕੋਈ ਕਰਦਾ ।|
    block |ਕਾਫ਼ਰ ਕਹਿਰ ਨਜ਼ੂਲ ਵਿਛੋੜਾ|
  block
    block |ਕਾਫ਼ਰ ਕਹਿਰ ਨਜ਼ੂਲ ਵਿਛੋੜਾ ਇਸ ਦਿਲਬਰ ਯਾਰ ਸੱਜਣ ਦਾ ।|
    block |ਤਰਸਣ ਨੈਣ ਨਹੀਂ ਵਸ ਚੱਲਦਾ ਅਤੇ ਦਿਲ ਵਿਚ ਸ਼ੌਕ ਮਿਲਣ ਦਾ ।|
    block |ਜ਼ਹਿਮਤ ਏਸ ਨਹੀਂ ਭਰਵਾਸਾ ਮੈਨੂੰ ਇਕ ਦਿਨ ਹੋਰ ਬਚਣ ਦਾ ।|
    block |ਹਾਸ਼ਮ ਬਾਝ ਅਮਲ ਮਰ ਜਾਂਦਾ ਭੈੜਾ ਅਮਲੀ ਏਸ ਮਿਲਣ ਦਾ ।|
    block |ਕਾਫ਼ਰ ਨੈਣ ਭਰੇ ਦਿਲ ਡੰਗਣ|
  block
    block |ਕਾਫ਼ਰ ਨੈਣ ਭਰੇ ਦਿਲ ਡੰਗਣ ਜਿਹੜੇ ਦਿਸਣ ਬਾਲ ਇਆਣੇ ।|
    block |ਚਾਮਲ ਚੜ੍ਹਨ ਕਰਨ ਨਿਤ ਸ਼ੋਖੀ ਅਤੇ ਸੌਦਾ ਕਰਨ ਧਿਙਾਣੇ ।|
    block |ਹਾਸੀ ਪਾ ਦਿਤੀ ਗਲ ਫਾਂਸੀ ਹੁਣ ਰੋਂਦੀ ਵਖਤ ਵਿਹਾਣੇ ।|
    block |ਹਾਸ਼ਮ ਦੇਖ ਉਨ੍ਹਾਂ ਨੈਣਾਂ ਨੂੰ ਕੋਈ ਜਾਣੇ ਬਹੁਤ ਨਿਮਾਣੇ ।|
    block |ਕਰ ਅਫ਼ਸੋਸ ਕਹਿਆ ਦਿਲ ਘਾਇਲ|
  block
    block |ਕਰ ਅਫ਼ਸੋਸ ਕਹਿਆ ਦਿਲ ਘਾਇਲ ਜਦ ਡਿਠੋ ਸੁ ਚੰਦ ਉਜਾਲਾ ।|
    block |ਸੁਣ ਚੰਦਾ ਬੁਲਬੁਲ ਦੇ ਵਿਛੜੇ ਤੈਨੂੰ ਦਾਗ਼ ਪਿਆ ਗੁਲਲਾਲਾ ।|
    block |ਲਾਖ ਚਕੋਰ ਗਏ ਮਰ ਆਸ਼ਕ ਤੂੰ ਅਜੇ ਨ ਹੋਇਓਂ ਕਾਲਾ ।|
    block |ਹਾਸ਼ਮ ਮਿਲਣ ਦਰੁਸਤ ਤਿਨ੍ਹਾਂ ਨੂੰ ਜਿਨ੍ਹਾਂ ਵਿਛੜਨ ਜ਼ਹਿਰ ਪਿਆਲਾ ।|
    block |ਕਰਦੀ ਖ਼ਾਕ ਤੁਹਾਡੇ ਦਰ ਦੀ|
  block
    block |ਕਰਦੀ ਖ਼ਾਕ ਤੁਹਾਡੇ ਦਰ ਦੀ ਸਭ ਦੂਰ ਅੱਖੀਂ ਦੇ ਪਰਦੇ ।|
    block |ਕਿਤ ਬਿਧਿ ਖ਼ਾਕ ਅਸਾਂ ਹੱਥ ਆਵੇ ਭਲਾ ਆਖ ਦਿਤੇ ਬਿਨ ਸਿਰ ਦੇ ।|
    block |ਕੀ ਸੁਨਿਆਰ ਪਹਾਰਯੋਂ ਕੂੜਾ ਭੈੜੇ ਦੇਣ ਨਹੀਂ ਇਹ ਜ਼ਰ ਦੇ ।|
    block |ਹਾਸ਼ਮ ਪਹੁੰਚ ਹੋਵੇ ਦਰ ਤੋੜੀਂ ਅਤੇ ਆਸ਼ਕ ਕਿਉਂ ਜਲ ਮਰਦੇ ।|
    block |ਕਰੇ ਖ਼ਰਾਬ ਫ਼ਕੀਰੀ ਤਾਈਂ|
  block
    block |ਕਰੇ ਖ਼ਰਾਬ ਫ਼ਕੀਰੀ ਤਾਈਂ ਇਹ ਦਾਨਸ਼ ਦੂਰੰਦੇਸ਼ੀ ।|
    block |ਚਸ਼ਮ ਪਰ ਆਬ ਜਿਗਰ ਪਰ ਆਤਸ਼ ਇਹ ਹਰਫ਼ ਦੁਵੇਂ ਦਰਵੇਸ਼ੀ ।|
    block |ਨੀਂਦ ਹਰਮ ਖ਼ੁਸ਼ੀ ਵਿਚ ਸੁਫ਼ਨੇ ਇਹ ਰਹੇ ਤਰੀਕ ਹਮੇਸ਼ੀ ।|
    block |ਬਣੇ ਫ਼ਕੀਰ ਤਾਂ ਸਮਝੇ ਹਾਸ਼ਮ ਇਹ ਰਸਮ ਕਲੰਦਰ ਕੈਸੀ ।|
    block |ਕਰਿ ਕਰਿ ਸਮਝ ਰਹਿਆ ਵਿਚ ਹੈਰਤ|
  block
    block |ਕਰਿ ਕਰਿ ਸਮਝ ਰਹਿਆ ਵਿਚ ਹੈਰਤ ਮੈਨੂੰ ਦਿਲ ਦਾ ਭੇਤ ਨ ਆਵੇ ।|
    block |ਕਦੀ ਤਾਂ ਤਖ਼ਤ ਬਹੇ ਬਣ ਹਾਕਮ ਅਤੇ ਕਦੀ ਕੰਗਾਲ ਕਹਾਵੇ ।|
    block |ਕਦੀਸਖ਼ਤ ਬਿਜ਼ਾਰ ਹੋਵੇ ਖ਼ੁਦ ਜਿਸਮੋਂ ਸਭ ਕਿਛੁ ਖਾਕ ਮਿਲਾਵੇ ।|
    block |ਦੀਗਰ ਕੌਣ ਕਹੇ ਮੈਂ ਹਾਸ਼ਮ ਜਿਹੜਾ ਰੋਜ਼ ਦੁਕਾਨ ਚਲਾਵੇ ।|
    block |ਕੌਣ ਜਨੂੰਨ ਸੱਸੀ ਵਿਚ ਵੜਿਆ|
  block
    block |ਕੌਣ ਜਨੂੰਨ ਸੱਸੀ ਵਿਚ ਵੜਿਆ ਉਠ ਨੱਠੀ ਸ਼ਹਿਰ ਭੰਬੋਰੋਂ ।|
    block |ਪੰਛੀ ਰੂਹ ਸੱਸੀ ਦਾ ਭੜਕੇ ਉਹ ਬਾਜ਼ ਗਿਆ ਛੁਟ ਡੋਰੋਂ ।|
    block |ਤਪਦੀ ਖ਼ਾਕ ਉਤੇ ਥਲ ਚੀਰੇ ਅਤੇ ਸਾਂਝ ਟੁਟੀ ਦਿਲ ਹੋਰੋਂ ।|
    block |ਹਾਸ਼ਮ ਯਾਰ ਮਿਲੇ ਮਿਲ ਬੈਠੀ ਉਨ ਲਾਲ ਲੱਧਾ ਇਸ ਗੋਰੋਂ ।|
    block |ਕੌਣ ਕਬੂਲ ਖ਼ਰਾਬੀ ਕਰਦਾ|
  block
    block |ਕੌਣ ਕਬੂਲ ਖ਼ਰਾਬੀ ਕਰਦਾ ਪਰ ਲੇਖ ਖ਼ਰਾਬ ਕਰਾਵੇ ।|
    block |ਕਿਸ ਦਾ ਜੀਉ ਨ ਰਾਜ ਕਰਨ ਦਾ ਪਰ ਕਿਸਮਤ ਭੀਖ ਮੰਗਾਵੇ ।|
    block |ਆਪਣੇ ਹਾਥ ਨ ਸੂਲ ਸਹੀ ਦੀ ਪਰ ਸੂਲੀ ਲੇਖ ਸਹਾਵੇ ।|
    block |ਖ਼ੁਸ਼ ਹੋ ਦੇਖ ਸਬਰ ਕਰ ਹਾਸ਼ਮ ਤੈਨੂੰ ਜੋ ਕੁਝ ਲੇਖ ਦਿਖਾਵੇ ।|
    block |ਕੇਹੀ ਬਾਣ ਪਈ ਇਸ ਦਿਲ ਨੂੰ|
  block
    block |ਕੇਹੀ ਬਾਣ ਪਈ ਇਸ ਦਿਲ ਨੂੰ ਭੈੜਾ ਡਿਠਿਆਂ ਬਾਝ ਨ ਜੀਵੇ ।|
    block |ਜਿਉਂ ਕਰ ਮਗਸ ਸ਼ਕਰ ਦੇ ਪੀੜੇ ਉਹ ਵਸ ਕਰ ਜੁਦਾ ਨ ਥੀਵੇ ।|
    block |ਆਖ ਦੇਖਾਂ ਕੀ ਹਾਸਲ ਦਿਲ ਨੂੰ ਭੈੜਾ ਤਪਿਆ ਰੋਜ਼ ਦਸੀਵੇ ।|
    block |ਹਾਸ਼ਮ ਇਸ਼ਕ ਕੀਤਾ ਦਿਲ ਦੁਸ਼ਮਣ ਭਲਾ ਕੌਣ ਇਲਾਜ ਕਜੀਵੇ ।|
    block |ਕੇਹੀ ਪ੍ਰੇਮ ਜੜੀ ਸਿਰ ਪਾਈ|
  block
    block |ਕੇਹੀ ਪ੍ਰੇਮ ਜੜੀ ਸਿਰ ਪਾਈ ਮੇਰਾ ਦਿਲ ਜਾਨੀ ਖੱਸ ਲੀਤਾ ।|
    block |ਨੈਣਾ ਨੱਕ ਸੂਈ ਦੇ ਵਾਂਗੂ ਮੇਰਾ ਦਿਲ ਸੋਹਣੇ ਨਾਲ ਸੀਤਾ ।|
    block |ਮਾਏ ਭੂਤ ਬਿਰਹੋਂ ਦਾ ਮੈਨੂੰ ਜਿਨਮਜਨੂੰ ਮੁਝ ਨੂੰ ਕੀਤਾ ।|
    block |ਹਾਸ਼ਮ ਜੀਵਣ ਬਚਣ ਔਖੇਰਾ ਜਿਨ ਜ਼ਹਿਰ ਪਿਆਲਾ ਪੀਤਾ ।|
    block |ਖ਼ੁਦੀ ਗੁਮਾਨ ਨਫ਼ਸ ਦੀਆਂ ਫੌਜਾਂ|
  block
    block |ਖ਼ੁਦੀ ਗੁਮਾਨ ਨਫ਼ਸ ਦੀਆਂ ਫੌਜਾਂ ਨਿਤ ਦੂਧ ਉਨ੍ਹਾਂ ਮੁਖ ਚੋਵੇ ।|
    block |ਲਖ ਬਰਸਾਂ ਤਕ ਜੀਵੇ ਕੋਈ ਅਤੇ ਲਖ ਫ਼ੌਜਾਂ ਖੜਿ ਢੋਵੇ ।|
    block |ਕਰੇ ਮੁਹਿੰਮ ਲੜੇ ਦਿਨ ਰਾਤੀਂ ਤਾਂ ਰਈਅਤ ਨ ਹੋਵੇ ।|
    block |ਕਰੜੀ ਕੈਦ ਨਫ਼ਸ ਦੀ ਹਾਸ਼ਮ ਏਥੇ ਹਰ ਇਕ ਅਟਕ ਖਲੋਵੇ ।|
    block |ਕਿਸ ਕਿਸ ਤਰਫ਼ ਨਹੀਂ ਦਿਲ ਫਿਰਦਾ|
  block
    block |ਕਿਸ ਕਿਸ ਤਰਫ਼ ਨਹੀਂ ਦਿਲ ਫਿਰਦਾ ਅਤੇ ਕੀ ਕੁਝ ਜ਼ੋਰ ਨ ਲਾਵੇ ।|
    block |ਪਲ ਵਿਚ ਲਾਖ ਕਰੋੜ ਦਲੀਲਾਂ ਇਕ ਢਾਹਵੇ ਹੋਰ ਲਿਆਵੇ ।|
    block |ਪਰ ਤਕਦੀਰ ਹੋਵੇ ਜਦ ਉਲਟੀ ਅਤੇ ਪੇਸ਼ ਕੋਈ ਨ ਜਾਵੇ ।|
    block |ਹਾਸ਼ਮ ਨਾਲ ਹਿਮਾਇਤ ਅਜ਼ਲੀ ਹਰ ਇਕ ਚਤੁਰ ਕਹਾਵੇ ।|
    block |ਕਿਥੇ ਸ਼ਾਹ ਸਕੰਦਰ ਦਾਰਾ|
  block
    block |ਕਿਥੇ ਸ਼ਾਹ ਸਕੰਦਰ ਦਾਰਾ ਅਤੇ ਜਾਮ ਗਿਆ ਕਿਤ ਜਮ ਦਾ ।|
    block |ਥਿੜਕਨ ਦੇਉ ਜਿਨ੍ਹਾਂ ਦੀ ਤੇਗ਼ੋਂ ਅਤੇ ਧੌਲ ਪਿਆ ਨਿਤ ਕੰਬਦਾ ।|
    block |ਢੂੰਡਿਆਂ ਖ਼ਾਕ ਤਿਨ੍ਹਾਂ ਨਹੀਂ ਲਭਦੀ ਇਹ ਜਗਤ ਬੁਰਾ ਘਰ ਗ਼ਮ ਦਾ ।|
    block |ਹਾਸ਼ਮ ਜਾਨ ਗ਼ਨੀਮਤ ਦਮ ਨੂੰ ਭਲਾ ਕਿਆ ਭਰਵਾਸਾ ਦਮ ਦਾ ।|
    block |ਕਿੱਥੇ ਤਖ਼ਤ ਹਜ਼ਾਰਾ ਮਾਏ|
  block
    block |ਕਿੱਥੇ ਤਖ਼ਤ ਹਜ਼ਾਰਾ ਮਾਏ ਅਤੇ ਝੰਗ ਸਿਆਲ ਕਿਥਾਹੀਂ ।|
    block |ਰਾਂਝਾ ਲੇਖ ਹੀਰੇ ਦੇ ਲਿਖਿਆ ਤਾਂ ਆਣ ਮਿਲਾਇਆ ਸਾਈਂ ।|
    block |ਮਤੀਂ ਦੇਣ ਨ ਮੁੜਸਣ ਮਾਏ ਜਿਹੜੇ ਲੇਖ ਤੱਤੀ ਦੇ ਆਹੀਂ ।|
    block |ਹਾਸ਼ਮ ਡੋਰ ਫੜੇ ਹੱਥ ਕੋਈ ਦੋਸ਼ ਅਸਾਂ ਵਿਚ ਨਾਹੀਂ ।|
    block |ਕਿਤ ਵਲ ਯਾਰ ਗਏ ਦਿਲ ਜਾਨੀ|
  block
    block |ਕਿਤ ਵਲ ਯਾਰ ਗਏ ਦਿਲ ਜਾਨੀ ਜਿਹੜੇ ਰੋਵਣ ਦੂਰ ਗਿਆਂ ਨੂੰ ।|
    block |ਜੀਵੰਦਿਆਂ ਦੀ ਬਾਤ ਨ ਪੁਛਦੇ ਕੀ ਕਰਸਨ ਯਾਦ ਮੁਇਆਂ ਨੂੰ ।|
    block |ਸੱਜਣ ਯਾਦ ਪਵਣ ਦੁਖ ਬਣਿਆਂ ਵਿਚ ਬਿਪਤਾ ਵਖਤ ਪਇਆਂ ਨੂੰ ।|
    block |ਐਸੇ ਯਾਰ ਮਿਲਣ ਸਬੱਬੀਂ ਪਰ ਹਾਸ਼ਮ ਅਸਾਂ ਜਿਹਿਆਂ ਨੂੰ ।|
    block |ਕਿਉਂ ਜੰਮੀਓਂ ਕਿਉਂ ਫੇਰ ਵਿਆਹੀਓਂ|
  block
    block |ਕਿਉਂ ਜੰਮੀਓਂ ਕਿਉਂ ਫੇਰ ਵਿਆਹੀਓਂ ਜੰਮਦੀ ਮਾਰ ਨ ਸੁੱਟੀ ।|
    block |ਦੇਖ ਹੁਣ ਹਾਲ ਸੱਸੀ ਦਾ ਮਾਏ ਮੈਂ ਫਿਰਾਂ ਪਲਾਂਥਲਾਂ ਵਿਚ ਲੁੱਟੀ ।|
    block |ਬੇਤਕਸੀਰ ਬੇਦੋਸ਼ੀ ਆਜ਼ਿਜ ਮੈਂ ਆਣ ਬਲੋਚਾਂ ਲੁੱਟੀ ।|
    block |ਹਾਸ਼ਮ ਜਾਨ ਗਵਾਈਆ ਸੱਸੀ ਪਰ ਆਸ ਉਮੈਦ ਨ ਟੁੱਟੀ ।|
    block |ਕਿਉਂ ਤਲਵਾਰ ਵਿਛੋੜੇ ਵਾਲੀ|
  block
    block |ਕਿਉਂ ਤਲਵਾਰ ਵਿਛੋੜੇ ਵਾਲੀ ਤੂੰ ਹਰਦਮ ਸਾਣ ਚੜ੍ਹਾਵੇਂ ।|
    block |ਤੈਥੇ ਜ਼ੋਰ ਨਹੀਂ ਬਿਨ ਤੇਗ਼ੋਂ ਤੂੰ ਐਵੇਂ ਮਾਰਿ ਗਵਾਵੇਂ ।|
    block |ਆਸ਼ਕ ਨਾਲ ਨਹੀਂ ਸਿਰ ਰੱਖਦੇ ਤੂੰ ਕਿਸ ਪਰ ਤੇਗ਼ ਉਠਾਵੇਂ ।|
    block |ਹਾਸ਼ਮ ਬੋਲ ਨਹੀਂ ਮਤ ਬੋਲੇਂ ਕੋਈ ਹੋਰ ਨਸੀਹਤ ਪਾਵੇਂ ।|
    block |ਕੋਈ ਮੁਲ ਨਹੀਂ ਬਿਨ ਪਾਰਖੁ|
  block
    block |ਕੋਈ ਮੁਲ ਨਹੀਂ ਬਿਨ ਪਾਰਖੁ ਲਖ ਪਾਰਸ ਉੱਚ ਕਹਾਵੇ ।|
    block |ਹੋਵੇ ਮੁੱਲ ਮਲੂਮ ਲੇਲੀ ਦਾ ਪਰ ਜੇ ਮਜਨੂੰ ਮੁਲ ਪਾਵੇ ।|
    block |ਕੀਮਤ ਕਦਰ ਸ਼ਨਾਸ਼ ਗੁਲਾਂ ਦੀ ਕੋਈ ਭਵਰੋਂ ਜਾਇ ਪੁਛਾਵੇ ।|
    block |ਹਾਸ਼ਮ ਬਾਝ ਪਛਾਨਣ ਵਾਲੇ ਕੋਈ ਕੀ ਗੁਣ ਕੱਢ ਦਿਖਾਵੇ ।|
    block |ਕੁਝ ਤਕਸੀਰ ਅਸਾਥੋਂ ਹੋਈ|
  block
    block |ਕੁਝ ਤਕਸੀਰ ਅਸਾਥੋਂ ਹੋਈ ਜੋ ਯਾਰ ਸੱਜਣ ਚਿਤ ਲਾਇਆ ।|
    block |ਯਾ ਕੁਛ ਵਾਉ ਵਗੀ ਕਲਿਯੁਗ ਦੀ ਕੋਈ ਝੁਲਕ ਮਿਤਰ ਦਿਲ ਆਇਆ ।|
    block |ਦਿਲ ਬੇਦਰਦ ਤਬੀਬਾਂ ਕੀਤਾ ਜੋ ਘਾਇਲ ਚਾਇ ਭੁਲਾਇਆ ।|
    block |ਹਾਸ਼ਮ ਜਾਨ ਸਆਦਤ ਏਵੇਂ ਜੋ ਯਾਰ ਸੱਜਣ ਮਨ ਭਾਇਆ ।|
    block |ਕੁਲ ਲਾਜ ਕਬੀਲਾ ਤੇ ਮਾਂ ਪਿਊ|
  block
    block |ਕੁਲ ਲਾਜ ਕਬੀਲਾ ਤੇ ਮਾਂ ਪਿਊ ਅਸਾਂ ਦਿਤਾ ਛੋੜ ਤਿਨ੍ਹਾਂ ਨੂੰ ।|
    block |ਕਰੰਗ ਸਰੀਰ ਹੋਇਆ ਗ਼ਮ ਤੇਰੇ ਅਸਾਂ ਮੰਨੀ ਜਾਨ ਤੁਸਾਂ ਨੂੰ ।|
    block |ਕਿਉਂ ਇਸ਼ਕਾ ਕੀ ਮੰਗਨਾਈ ਮੈਥੋਂ ਹੁਣ ਸੱਚ ਕਹਿ ਆਖ ਅਸਾਂ ਨੂੰ ।|
    block |ਹਾਸ਼ਮ ਸਾਸ ਹੋਏ ਕਮ ਤੇਰੇ ਕੀ ਕਰਸੇਂ ਯਾਦ ਮੁਇਆਂ ਨੂੰ|
    block |ਲਬ ਖ਼ੁਸ਼ਕੀ ਮੂੰਹ ਜ਼ਰਦੀ ਵਰਤੀ|
  block
    block |ਲਬ ਖ਼ੁਸ਼ਕੀ ਮੂੰਹ ਜ਼ਰਦੀ ਵਰਤੀ ਅਤੇ ਖ਼ੂਨ ਦਿਸੇ ਵਿਚ ਨੈਣਾਂ ।|
    block |ਗੁਲ ਨੇ ਦੇਖ ਕਿਹਾ ਬੁਲਬੁਲ ਨੂੰਸੱਚ ਹਾਲ ਅਸਾਥੀਂ ਕਹਿਣਾ ।|
    block |ਬੁਲਬੁਲ ਰੋ ਕਿਹਾਦੁਖ ਤੇਰੇ ਸਾਨੂੰ ਸੂਲ ਪਵਗੁ ਹੁਣ ਸਹਿਣਾ ।|
    block |ਹਾਸ਼ਮ ਫੇਰ ਕਹਿਆ ਗੁਲ ਹੱਸਕੇਭਲਾ ਆਖ ਸਦਾ ਤੁਧ ਰਹਿਣਾ ।|
    block |ਲੋਕਾਂ ਭਾਣੇ ਵਸਤੀ ਵਸਦੀ|
  block
    block |ਲੋਕਾਂ ਭਾਣੇ ਵਸਤੀ ਵਸਦੀ ਅਤੇ ਸਭ ਜਗ ਆਖੇ ਵਸਦੀ ।|
    block |ਆ ਵਸਤੀ ਤਨ ਮਨ ਦੀ ਵਸਤੀ ਅਤੇ ਦਿਲ ਮੇਰੇ ਦੀ ਵਸਦੀ ।|
    block |ਜਿਸ ਵਸਤੀ ਨਾਲ ਨ ਵਸਤੀ ਸਾਨੂੰ ਉਸ ਵਸਤੀ ਨਾਲ ਨ ਵਸਦੀ ।|
    block |ਹਾਸ਼ਮ ਯਾਰ ਮਿਲੇ ਵਿਚ ਬੇਲੇ ਉਹ ਬਾਗ ਬਹਾਰੀਂ ਵਸਦੀ ।|
    block |ਮਾਏ ਦਰਦ ਫ਼ਿਰਾਕ ਮਾਹੀ ਦੇ|
  block
    block |ਮਾਏ ਦਰਦ ਫ਼ਿਰਾਕ ਮਾਹੀ ਦੇ ਅਜ ਬਾਲ ਚਿਖਾ ਵਿਚ ਪਾਈ ।|
    block |ਸੋਜ਼ ਫ਼ਿਰਾਕ ਦੀਵਾਨੀ ਕੀਤੀ ਮੇਰੀ ਜਾਨ ਲਬਾਂ ਪਰ ਆਈ ।|
    block |ਗ਼ਰਜ਼ੀ ਯਾਰ ਦੁਖਾਂ ਤੋਂ ਡਰਿਆ ਮੁੜ ਵਾਤ ਨ ਪੁਛੀਆ ਕਾਈ ।|
    block |ਹਾਸ਼ਮ ਬਾਝ ਲਗੇ ਤਨ ਆਪਣੇ ਕੌਣ ਜਾਣੇ ਪੀੜ ਪਰਾਈ ।|
    block |ਮੈਨੂੰ ਖ਼ਬਰ ਨਹੀਂ ਦਿਲ ਮੇਰਾ|
  block
    block |ਮੈਨੂੰ ਖ਼ਬਰ ਨਹੀਂ ਦਿਲ ਮੇਰਾ ਕਿਸ ਜਾਗ੍ਹਾ ਵਿਚ ਵਸਦਾ|
    block |ਅਚਰਜ ਦੇਖ ਇਸ਼ਕ ਨੂੰ ਯਾਰੋ ਭਲਾ ਕੌਣ ਕੋਈ ਜਾ ਦੱਸਦਾ ।|
    block |ਨਾ ਉਹ ਦਾਮ ਵਿਛਾਈ ਦਿਸਦੀ ਜਿਤ ਜਾ ਮੇਰਾ ਦਿਲ ਫੱਸਦਾ ।|
    block |ਹਾਸ਼ਮ ਬਹੁਤ ਦੇਵੇ ਦੁਖ ਪਿਆਰਾ ਦਿਲ ਫੇਰ ਉਤੇ ਵਲ ਨੱਸਦਾ ।|
    block |ਮੈਂ ਵਿਚ ਦੋਸ਼ ਨਹੀਂ ਕੁਝ ਮੂਲੋਂ|
  block
    block |ਮੈਂ ਵਿਚ ਦੋਸ਼ ਨਹੀਂ ਕੁਝ ਮੂਲੋਂ ਮੈਨੂੰ ਲਿਖਿਆ ਲੇਖ ਭੁਲਾਵੇ ।|
    block |ਜਿਸ ਨੂੰ ਨਫਰ ਕੀਤਾ ਤਕਦੀਰੋਂ ਉਹਨੂੰ ਸਾਹਿਬ ਕੌਣ ਬਣਾਵੇ ।|
    block |ਮੈਂ ਗੁੱਡੀ ਆਂ ਹਥ ਡੋਰ ਖਿਡਾਰੀ ਮੈਨੂੰ ਖੁਆਹਸ਼ ਨਾਲ ਫਿਰਾਵੇ ।|
    block |ਹਾਸ਼ਮ ਨਰਦ ਹੋਵੇ ਵਸ ਪਾਸੇ ਉਹਨੂੰ ਪਰਤ ਪਵੇ ਵਸ ਆਵੇ ।|
    block |ਮੈਂ ਵਿਚ ਤੈਂ ਵਿਚ ਸਾਹਿਬ ਮੇਰੇ|
  block
    block |ਮੈਂ ਵਿਚ ਤੈਂ ਵਿਚ ਸਾਹਿਬ ਮੇਰੇ ਮੈਨੂੰ ਫ਼ਰਕ ਇਹੋ ਦਿਸ ਆਵੇ ।|
    block |ਕਰਾਂ ਗੁਨਾਹ ਕਰੋੜ ਹਮੇਸ਼ਾਂ ਮੈਨੂੰ ਜ਼ਰਾ ਹਯਾ ਨ ਆਵੇ ।|
    block |ਭੀ ਦੁਰਕਾਰ ਨ ਸੁਟਦਾ ਦਰ ਤੋਂ ਅਤੇ ਪਾਲੇ ਐਬ ਛੁਪਾਵੇ ।|
    block |ਹਾਸ਼ਮ ਦੇਖ ਛੰਨਾਰ ਸੁਹਾਗਣਿ ਉਹਦਾ ਪਾਪ ਸਭੇ ਛਿਪ ਜਾਵੇ ।|
    block |ਮਜਨੂੰ ਹੋਇ ਬਹਾਂ ਦਿਨ ਇਕਸੇ|
  block
    block |ਮਜਨੂੰ ਹੋਇ ਬਹਾਂ ਦਿਨ ਇਕਸੇ ਜੇ ਯਾਰ ਲੇਲੀ ਹੱਥ ਆਵੇ ।|
    block |ਕਾਮਲ ਯਾਰ ਬੇਸਿਦਕ ਆਸ਼ਕ ਨੂੰ ਉਹ ਸਾਦਕ ਚਾ ਬਣਾਵੇ ।|
    block |ਨਾਕਸ ਤਬਅ ਮਹਿਬੂਬ ਜੇ ਹੋਵੇ ਕੀ ਆਸ਼ਕ ਇਸ਼ਕ ਕਮਾਵੇ ।|
    block |ਹਾਸ਼ਮ ਆਸ਼ਕ ਹੋਣ ਸੁਖਾਲਾ ਪਰ ਹੋਇਆ ਮਹਿਬੂਬ ਨ ਜਾਵੇ ।|
    block |ਮਜਨੂੰ ਕੂਕ ਕੂੰਜਾਂ ਦੀ ਸੁਣ ਕੇ|
  block
    block |ਮਜਨੂੰ ਕੂਕ ਕੂੰਜਾਂ ਦੀ ਸੁਣ ਕੇ ਉਸ ਕਹਿਆਦੁਖ ਨ ਫੋਲੋ ।|
    block |ਦੁਖ ਜਰ ਕੇ ਮਰ ਮਰ ਕੇ ਡਰ ਕੇ ਤੁਸੀਂ ਯਾਰ ਸੱਜਣ ਨੂੰ ਟੋਲੋ ।|
    block |ਝੱਬ ਦੇ ਕੂਕ ਤੁਸਾਡੀ ਸੁਣਸੀ ਪਰ ਜੇ ਕੁਝ ਮੂੰਹੋਂ ਨ ਬੋਲੋ ।|
    block |ਹਾਸ਼ਮ ਯਾਰ ਚੜ੍ਹਾਵਗੁ ਸੂਲੀ ਤੁਸੀਂ ਕਹਿਣ ਪ੍ਰੇਮ ਨ ਖੋਲ੍ਹੋ ।|
    block |ਮਜਨੂੰ ਵੇਖਿ ਲਹੂ ਭਰ ਰੋਇਆ|
  block
    block |ਮਜਨੂੰ ਵੇਖਿ ਲਹੂ ਭਰ ਰੋਇਆ ਜਦ ਮੁਇਆ ਪਤੰਗ ਸਿਪਾਹੀ ।|
    block |ਸ਼ਾਬਾਸ਼ ਯਾਰ ਮਿਲਿਓਂ ਇਕ ਵਾਰੀ ਮੁੜ ਸਹੀ ਨ ਪੀੜ ਜੁਦਾਈ ।|
    block |ਅਸੀਂ ਖ਼ਰਾਬ ਹੋਏ ਮਿਲ ਵਿਛੜੇ ਹੁਣ ਫਿਰਾਂ ਖ਼ਰਾਬ ਜੁਦਾਈ ।|
    block |ਹਾਸ਼ਮ ਵੇਖ ਮੁਇਆ ਦਿਲ ਜਲਿਆ ਇਨ੍ਹਾਂ ਕੀ ਸਿਰ ਪੋਤ ਉਠਾਈ ।|
    block |ਮਾਉ ਬੈਠ ਸੱਸੀ ਨੂੰ ਆਖੇ|
  block
    block |ਮਾਉ ਬੈਠ ਸੱਸੀ ਨੂੰ ਆਖੇਕਿਉਂ ਕਮਲੀ ਫਿਰੇਂ ਦੀਵਾਨੀ|
    block |ਮਾਏ ਰੋਗ ਲਗੇ ਤਾਂ ਜਾਣਂੇ ਕੀ ਜਾਣੇਂ ਪੀੜ ਬੇਗ਼ਾਨੀ ।|
    block |ਜਿਸ ਦੇ ਨਾਲ ਮੇਰੀ ਜਿੰਦ ਅਟਕੀ ਸੋਈ ਛੋੜ ਗਿਆ ਦਿਲ ਜਾਨੀ ।|
    block |ਹਾਸ਼ਮ ਸਬਰ ਨ ਆਵੇ ਦਿਲ ਨੂੰ ਮੇਰੀ ਵਿਸਰੀ ਹੋਸ਼ ਜਹਾਨੀਂ ।|
    block |ਮਰ ਮਰ ਲਾਖ ਗਏ ਨਹੀਂ ਸਮਝੇ|
  block
    block |ਮਰ ਮਰ ਲਾਖ ਗਏ ਨਹੀਂ ਸਮਝੇ ਵਿਚ ਝੰਗ ਸਿਆਲ ਸਲੇਟੀ ।|
    block |ਹੀਰ ਜਹਾਨ ਸੁੱਤੀ ਜਗ ਜਾਣੇ ਜਦ ਬਣੀ ਅਨਾਥ ਚਕੇਟੀ ।|
    block |ਪਾਰਸ ਇਸ਼ਕ ਜਿਨ੍ਹਾਂ ਨੂੰ ਮਿਲਿਆ ਉਹਦੀ ਜਾਤ ਸ਼ਕਲ ਸਭ ਮੇਟੀ ।|
    block |ਹਾਸ਼ਮ ਹੀਰ ਬਣੀ ਜਗਮਾਤਾ ਭਲਾ ਕੌਣ ਕੰਗਾਲ ਜਟੇਟੀ ।|
    block |ਮੇਘਲਿਆ ਵੱਸ ਭਾਗੀਂ ਭਰਿਆ|
  block
    block |ਮੇਘਲਿਆ ਵੱਸ ਭਾਗੀਂ ਭਰਿਆ ਤੁਧ ਔਝੜ ਦੇਸ ਵਸਾਏ ।|
    block |ਭਲਕੇ ਫੇਰ ਕਰੀਂ ਝੜ ਏਵੇਂ ਮੇਰਾ ਪੀਆ ਪਰਦੇਸ ਨਾ ਜਾਏ ।|
    block |ਕਦ ਅਸਬਾਬ ਅਜੇਹੇ ਮਿਲਸਣ ਕੋਈ ਕਿਸਮਤ ਆਣ ਮਿਲਾਏ ।|
    block |ਹਾਸ਼ਮ ਜਾਣ ਮਿਲਣ ਦਾ ਲਾਹਾ ਫੇਰ ਵਿਛੜੇ ਕੌਣ ਮਿਲਾਏ ।|
    block |ਮੇਹਨਤ ਫੇਰਿ ਮੁੜੇ ਕੁਝ ਸਾਡੀ|
  block
    block |ਮੇਹਨਤ ਫੇਰਿ ਮੁੜੇ ਕੁਝ ਸਾਡੀ ਜੇ ਆਣ ਦੇਖੇ ਜਿਨ ਲਾਈ ।|
    block |ਜਿਉਂ ਜਿਉਂ ਜ਼ਰਦ ਹੋਇਆ ਰੰਗ ਮੇਰਾ ਮੈਨੂੰ ਹੱਸਦੀ ਦੇਖ ਲੁਕਾਈ ।|
    block |ਰੌਸ਼ਨ ਵਾਂਗੁ ਮਹਿਬੂਬਾਂ ਨਾਹੀਂ ਜੋ ਕਿਸਮਤ ਹੋਸੁ ਸਵਾਈ ।|
    block |ਹਾਸ਼ਮ ਸ਼ਾਹ ਪਰ ਸੀਰਤ ਪਾਵੇ ਜਿਸ ਸੂਰਤ ਖ਼ਾਕ ਰੁਲਾਈ ।|
    block |ਮੇਵੇਦਾਰ ਦਰਖ਼ਤ ਮੇਵੇ ਦੇ|
  block
    block |ਮੇਵੇਦਾਰ ਦਰਖ਼ਤ ਮੇਵੇ ਦੇ ਜਿਸ ਦਿਲ ਨੂੰ ਹਿਰਸ ਨ ਕਾਈ ।|
    block |ਖ਼ਾਤਰ ਓਸ ਪਿਆ ਉਸ ਝੁਕਣਾ ਸਿਰ ਭਾਰੀ ਪੋਤ ਉਠਾਈ ।|
    block |ਸਰੂ ਕਬੂਲ ਨ ਕੀਤਾ ਮੇਵਾ ਉਨੂੰ ਹਰਜ ਮਰਜ਼ ਨਹੀਂ ਕਾਈ ।|
    block |ਹਾਸ਼ਮ ਹਿਰਸ ਲਗਾ ਨ ਕਾਈ ਅਤੇ ਸਰੂ ਹੋਇਆ ਉਹ ਭਾਈ ।|
    block |ਮੂਰਖ ਲੋਕ ਸਦਾ ਸੁਖ ਸੌਂਦੇ|
  block
    block |ਮੂਰਖ ਲੋਕ ਸਦਾ ਸੁਖ ਸੌਂਦੇ ਅਤੇ ਕਮਾਵਣ ਪੈਸਾ ।|
    block |ਨਾ ਕੁਛ ਊਚ ਨਾ ਨੀਚ ਪਛਾਨਣ ਅਤੇ ਪ੍ਰੇਮ ਨਾ ਜਾਨਣ ਕੈਸਾ ।|
    block |ਸ਼ਾਲਾ ਨਿਜ ਹੋਵੇ ਚਤੁਰਾਈ ਸਾਨੂੰ ਖੁਆਰ ਕੀਤਾ ਤੁਧ ਐਸਾ ।|
    block |ਹਾਸ਼ਮ ਕਾਟ ਪ੍ਰੇਮ ਕਰੇਂਦਾ ਜਿਸ ਹੋਸ਼ ਹੋਵੇ ਵਿਚ ਜੈਸਾ ।|
    block |ਮੁੱਦਤ ਹਿਰਸ ਜਹਾਨੇ ਵਾਲਾ|
  block
    block |ਮੁੱਦਤ ਹਿਰਸ ਜਹਾਨੇ ਵਾਲਾ ਮੈਂ ਦਿਲ ਵਿਚ ਬਾਗ਼ ਲਗਾਇਆ ।|
    block |ਓੜਕ ਬਾਗ਼ ਹੋਇਆ ਪਰਵਰਦਾ ਅਤੇ ਨਾਲ ਗੁਲਾਂ ਸਭ ਛਾਇਆ ।|
    block |ਜਾ ਮੈਂ ਮੁਸ਼ਕ ਲਿਆ ਹਰ ਗੁਲ ਥੋਂ ਅਤੇ ਭੇਤ ਚਮਨ ਦਾ ਆਇਆ ।|
    block |ਹਾਸ਼ਮ ਬੇਬੁਨਿਆਦੀ ਵਾਲਾ ਮੈਨੂੰ ਮੁਸ਼ਕ ਗੁਲਾਂ ਥੋਂ ਆਇਆ ।|
    block |ਮੁਸ਼ਕਲ ਨੇਹੁ ਲਗਾਵਣ ਹੋਇਆ|
  block
    block |ਮੁਸ਼ਕਲ ਨੇਹੁ ਲਗਾਵਣ ਹੋਇਆ ਮੈਨੂੰ ਧਿਰ ਧਿਰ ਲਾਖ ਨਿਹੋਰਾ ।|
    block |ਸਿਰ ਗੱਠੜੀ ਲਖ ਕੋਸ ਟਿਕਾਣਾ ਅਤੇ ਤਨ ਵਿਚ ਤਨਕ ਨ ਜ਼ੋਰਾ ।|
    block |ਦਿਲਬਰ ਯਾਰ ਬਣੀ ਗੱਲ ਔਖੀ ਮੈਨੂੰ ਬਹਿਣ ਨ ਮਿਲਦਾ ਭੋਰਾ ।|
    block |ਹਾਸ਼ਮ ਨੇਹੁੰ ਨ ਲਾਈਓ ਕੋਈ ਕੋਈ ਦੇਵੇ ਸ਼ਹਿਰ ਢੰਡੋਰਾ ।|
    block |ਨ ਬਣ ਸ਼ੇਖ ਮਸ਼ਾਇਖ ਪਿਆਰੇ|
  block
    block |ਨ ਬਣ ਸ਼ੇਖ ਮਸ਼ਾਇਖ ਪਿਆਰੇ ਨ ਪਹਿਨ ਲਿਬਾਸ ਫ਼ਕਰ ਦਾ ।|
    block |ਬਣ ਘਾਇਲ ਮਰ ਦਿਲ ਦੀ ਪੀੜੇ ਇਹ ਤਿਉਂ ਤਿਉਂ ਦਾਮ ਮਕਰ ਦਾ ।|
    block |ਤੋੜ ਖ਼ੁਦੀ ਖ਼ੁਦਬੀਨੀ ਨਫ਼ਸੋਂ ਅਤੇ ਚਾਕਰ ਰਹਿ ਦਿਲਬਰ ਦਾ ।|
    block |ਹਾਸ਼ਮ ਦਰਦ ਜਿਗਰ ਵਿਚ ਬੂਟਾ ਕਰ ਗਿਰੀਆ ਨਾਲ ਪ੍ਰਵਰਦਾ ।|
    block |ਨਦੀਆਂ ਨੀਰ ਰਹਿਣ ਨਿਤ ਤਾਰੂ|
  block
    block |ਨਦੀਆਂ ਨੀਰ ਰਹਿਣ ਨਿਤ ਤਾਰੂ ਇਹ ਕਦੀ ਨ ਹੋਵਣ ਹਲਕੇ ।|
    block |ਜੋ ਜਲ ਅੱਜ ਗਿਆ ਇਸ ਰਾਹੀਂ ਸੋ ਫੇਰ ਨ ਆਵੇ ਭਲਕੇ ।|
    block |ਏਵੇਂ ਰਹਿਗੁ ਜਹਾਨ ਵਸੇਂਦਾ ਪਰ ਅਸੀਂ ਨ ਰਹਿਸਾਂ ਰਲਕੇ ।|
    block |ਹਾਸ਼ਮ ਕੌਣ ਕਰਗੁ ਦਿਲਬਰੀਆਂ ਇਸ ਖ਼ਾਕ ਮਿੱਟੀ ਵਿਚ ਰਲਕੇ ।|
    block |ਨਹੀਂ ਕਬੂਲ ਇਬਾਦਤ ਤੇਰੀ|
  block
    block |ਨਹੀਂ ਕਬੂਲ ਇਬਾਦਤ ਤੇਰੀ ਤੂੰ ਜਬ ਲਗ ਪਾਕ ਨ ਹੋਵੇਂ ।|
    block |ਆਮਲ ਖ਼ਾਕ ਪਵੇ ਮੁਲ ਤੇਰਾ ਪਰ ਜਬ ਲਗ ਖ਼ਾਕ ਨ ਹੋਵੇਂ ।|
    block |ਨਹੀਂ ਬੇਬਾਕ ਕਦੀ ਹਰ ਤਰਫ਼ੋਂ ਜਦ ਬੇਇਤਫ਼ਾਕ ਨ ਹੋਵੇਂ ।|
    block |ਹਾਸ਼ਮ ਕੀ ਮੁਸ਼ਤਾਕ ਇਸ਼ਕ ਦਾ ਭਲਾ ਜਾਂ ਸਿਰ ਤਾਕ ਨ ਹੋਵੇਂ ।|
    block |ਨ ਕਰ ਹੋਰ ਇਲਾਜ ਤਬੀਬਾ|
  block
    block |ਨ ਕਰ ਹੋਰ ਇਲਾਜ ਤਬੀਬਾ ਮੈਨੂੰ ਫ਼ਰਕ ਨਹੀਂ ਇਕ ਤਿਲ ਦਾ ।|
    block |ਦਾਰੂ ਸੇਕ ਲਗੇ ਜਲ ਜਾਇ ਜਦ ਭੜਕ ਉਠੇ ਦੁਖ ਦਿਲ ਦਾ ।|
    block |ਮਾਏ ਮਗਰ ਹਰੌਲ ਇਸ਼ਕ ਦਾ ਮੈਨੂੰ ਪਲਕੁ ਟਿਕਾਉ ਨ ਮਿਲਦਾ ।|
    block |ਹਾਸ਼ਮ ਸ਼ੌਕ ਬਥੇਰਾ ਦਿਲ ਨੂੰ ਪਰ ਹਰਗਿਜ਼ ਰਿਜ਼ਕ ਨ ਹਿਲਦਾ ।|
    block |ਨ ਕੁਝ ਮਿਥੀ ਨ ਮਿਥ ਕੇ ਟੁਰਿਆ|
  block
    block |ਨ ਕੁਝ ਮਿਥੀ ਨ ਮਿਥ ਕੇ ਟੁਰਿਆ ਅਸੀਂ ਟੋਰ ਦਿਤੇ ਟੁਰ ਆਏ ।|
    block |ਬੀਤਣ ਜੋਗ ਨ ਮਿਥਕੇ ਬੀਤੇ ਉਨ ਆਪੇ ਚਾ ਬਹਾਏ ।|
    block |ਕੁਛ ਮਾਲੂਮ ਨਹੀਂ ਇਹ ਹਿਕਮਤਿ ਫਿਰ ਕਿਤ ਵਲ ਤੋੜ ਲਿਜਾਏ ।|
    block |ਹਾਸ਼ਮ ਆਪ ਕਰੇ ਸਭ ਕਾਰਾਂ ਵਿਚ ਹਿਕਮਤ ਅਸੀਂ ਬਣਾਏ ।|
    block |ਓਸ ਗਲੀ ਦਿਲਬਰ ਦੀ ਜਾਈਏ|
  block
    block |ਓਸ ਗਲੀ ਦਿਲਬਰ ਦੀ ਜਾਈਏ ਪਰ ਅਸਪ ਜਨੂੰਨੀ ਚੜ੍ਹ ਕੇ ।|
    block |ਦੁਖਾਂ ਨਾਲ ਖੜਾਂ ਹਮ ਰਾਹੀ ਅਤੇ ਨਾਲ ਸੁਖਾਂ ਦੇ ਲੜ ਕੇ ।|
    block |ਆਖਣ ਲੋਕ ਦੀਵਾਨਾ ਆਇਆ ਅਤੇ ਢੋਲ ਵਜਾਵਣ ਰਲ ਕੇ ।|
    block |ਹਾਸ਼ਮ ਖ਼ੂਬ ਹੋਏ ਦਿਲ ਰਾਜ਼ੀ ਭਾਈ ਓਸ ਗਲੀ ਵਿਚ ਵੜ ਕੇ ।|
    block |ਪਲ ਪਲ ਸ਼ੌਕ ਜ਼ਿਆਦਾ ਹੋਵੇ|
  block
    block |ਪਲ ਪਲ ਸ਼ੌਕ ਜ਼ਿਆਦਾ ਹੋਵੇ ਦਿਲ ਰਖਦਾ ਪੈਰ ਅਗਾਹਾਂ ।|
    block |ਦਿਨ ਦਿਨ ਉਮਰ ਨਿਖੁਟਦੀ ਜਾਵੇ ਉਹਦੀ ਮੁੜਦੀ ਵਾਗ ਪਿਛਾਹਾਂ ।|
    block |ਦੋਵੇਂ ਥੋਕ ਨਹੀਂ ਵਸ ਮੇਰੇ ਇਹੋ ਬਣੀ ਲਚਾਰ ਅਸਾਹਾਂ ।|
    block |ਕੀ ਸਿਰ ਕਾਜ ਹੋਵੇ ਕਹਿ ਹਾਸ਼ਮ ਜਿਥੇ ਇਕ ਘਰ ਲਾਖ ਸਲਾਹਾਂ ।|
    block |ਪਾਂਧੀ ਮੰਨ ਸਵਾਲ ਅਸਾਡਾ|
  block
    block |ਪਾਂਧੀ ਮੰਨ ਸਵਾਲ ਅਸਾਡਾ ਝੱਬ ਘਿੰਨ ਸੰਨੇਹਾ ਜਾਈਂ ।|
    block |ਮੇਹੀਂ ਚਾਰੇ ਤੇ ਚਾਕ ਸਦਾਵੇ ਵਿਚ ਬੇਲੇ ਬਰਬਰ ਕਾਹੀਂ ।|
    block |ਤੱਤੀ ਹੀਰ ਉਡੀਕੇ ਤੈਨੂੰ ਔਹ ਵਾਲ ਖੁਲ੍ਹੇ ਵਿਚ ਰਾਹੀਂ ।|
    block |ਹਾਸ਼ਮ ਆਉ ਨ ਆਉ ਅਸਾਥੇ ਪਰ ਮਨੋਂ ਵਿਸਾਰੀਂ ਨਾਹੀਂ ।|
    block |ਪਾਰਸ ਨਾਲ ਮਿਲੇ ਰੰਗ ਬਦਲੇ|
  block
    block |ਪਾਰਸ ਨਾਲ ਮਿਲੇ ਰੰਗ ਬਦਲੇ ਕਰਨ ਆਸ਼ਕ ਸਾਫ਼ ਨਿਗਾਹੋਂ ।|
    block |ਜਿਸ ਜਾ ਸੈਰ ਕਰਨ ਨਿਤ ਆਸ਼ਕ ਉਹ ਦੂਰ ਮਕਾਨ ਫਨਾਹੋਂ ।|
    block |ਦਿਲਬਰ ਲਿਖ ਤਸਵੀਰ ਆਸ਼ਕ ਦੀ ਹੋਵੇਂ ਮੁਹਕਮ ਕੋਟ ਪਨਾਹੋਂ ।|
    block |ਹਾਸ਼ਮ ਪਾਕ ਘਣੇ ਲਖ ਦਫਤਰ ਕਰਨ ਆਸ਼ਕ ਪਾਕ ਗ਼ੁਨਾਹੋਂ ।|
    block |ਫਲਿਆ ਬਾਗ਼ ਲਗੇ ਟੁਰ ਆਵਨ|
  block
    block |ਫਲਿਆ ਬਾਗ਼ ਲਗੇ ਟੁਰ ਆਵਨ ਕਈ ਪੰਛੀ ਲਾਖ ਹਜ਼ਾਰਾਂ ।|
    block |ਇਕ ਬੋਲਣ ਇਕ ਖਾਵਣ ਮੇਵੇ ਇਕ ਬੰਨ੍ਹ ਬੰਨ੍ਹ ਬਹਿਣ ਕਤਾਰਾਂ ।|
    block |ਹਾਕਰ ਮਾਰ ਉੜਾ ਨ ਮਾਲੀ ਬਣ ਆਸ਼ਕ ਵੇਖ ਦੀਦਾਰਾਂ ।|
    block |ਹਾਸ਼ਮ ਬਾਗ਼ ਸੰਭਾਲੀਂ ਅਪਣਾ ਜਦ ਫਿਰਸਨ ਹੋਰ ਬਹਾਰਾਂ ।|
    block |ਪੁਛਿ ਪੁਛਿ ਪਵੇ ਨ ਬਿਪਤਾ ਮੂਲੇ|
  block
    block |ਪੁਛਿ ਪੁਛਿ ਪਵੇ ਨ ਬਿਪਤਾ ਮੂਲੇ ਅਤੇ ਪੁਛਿ ਪੁਛਿ ਹੋਣ ਨ ਰੋਗੀ ।|
    block |ਲਿਖਿਆ ਲੇਖ ਕਰੇ ਸਰਗਰਦਾਂ ਕਿਆ ਜੋਗੀ ਕਿਆ ਭੋਗੀ ।|
    block |ਸੋ ਕਿਸ ਤੌਰ ਬਣੇ ਸੁਖਿਆਰਾ ਜਿਸ ਲੇਖ ਲਿਖਾਇਆ ਸੋਗੀ ।|
    block |ਹਾਸ਼ਮ ਲੇਖ ਬਣਾਵੇ ਜੋਗੀ ਅਤੇ ਲੇਖ ਬਣਾਵੇ ਸੋਗੀ ।|
    block |ਰੱਬ ਦਾ ਆਸ਼ਕ ਹੋਣ ਸੁਖਾਲਾ|
  block
    block |ਰੱਬ ਦਾ ਆਸ਼ਕ ਹੋਣ ਸੁਖਾਲਾ ਇਹ ਬਹੁਤ ਸੁਖਾਲੀ ਬਾਜ਼ੀ ।|
    block |ਗੋਸ਼ਾ ਪਕੜ ਰਹੇ ਹੋ ਸਾਬਰ ਫੜ ਤਸਬੀ ਬਣੇ ਨਿਮਾਜ਼ੀ ।|
    block |ਸੁਖ ਆਰਾਮ ਜਗਤ ਵਿਚ ਸ਼ੋਭਾ ਅਤੇ ਦੇਖ ਹੋਵੇ ਜਗ ਰਾਜ਼ੀ ।|
    block |ਹਾਸ਼ਮ ਖ਼ਾਕ ਰੁਲਾਵੇ ਗਲੀਆਂ ਇਹ ਕਾਫ਼ਰ ਇਸ਼ਕ ਮਜ਼ਾਜੀ ।|
    block |ਰਹੇ ਬੁਝਾਇ ਨ ਬੁਝੀ ਮੂਲੋਂ|
  block
    block |ਰਹੇ ਬੁਝਾਇ ਨ ਬੁਝੀ ਮੂਲੋਂ ਖ਼ਬਰ ਲੁਕਾਈ ਅੱਖੀਂ ।|
    block |ਓੜਕ ਭੜਕ ਉਠੀ ਨਹੀਂ ਰਹੀਆ ਇਹ ਅੱਗ ਛੁਪਾਈ ਕੱਖੀਂ ।|
    block |ਹੁਣ ਭੜਕੇ ਮੁੜ ਦੇਖਾਂ ਬੁਝੇ ਤਾਂ ਦੋਜ਼ਖ ਪੈਸਨ ਅੱਖੀਂ ।|
    block |ਹਾਸ਼ਮ ਹੋਣ ਸ਼ਹੀਦ ਸ਼ਹਾਦਤ ਜਿਨ੍ਹਾਂ ਜ਼ਹਿਰ ਇਸ਼ਕ ਦੀ ਚੱਖੀ ।|
    block |ਰਾਹੀ ਯਾਰ ਰਾਂਝਣ ਨੂੰ ਆਖੀਂ|
  block
    block |ਰਾਹੀ ਯਾਰ ਰਾਂਝਣ ਨੂੰ ਆਖੀਂ ਕੋਈ ਹਾਲ ਅਸਾਡੇ ਦਰਦੋਂ ।|
    block |ਜਿਚਰਗੁ ਜੋਗ ਕਮਾਵੇਂ ਜੇ ਤੂੰ ਜਾਨ ਤਲੀ ਪਰ ਧਰਦੋਂ ।|
    block |ਮਿਰਜ਼ੇ ਯਾਰ ਵਾਂਗੂੰ ਦਿਨ ਇਕਸੇ ਯਾ ਮਿਲਦੋਂ ਯਾ ਮਰਦੋਂ ।|
    block |ਹਾਸ਼ਮ ਸ਼ਾਹ ਅਜ ਜਾਨ ਬਚਾਵੇਂ ਜਾਂ ਤੂੰ ਨੇਹੁੰ ਨ ਕਰਦੋਂ ।|
    block |ਰੱਖੀਂ ਲਾਜ ਨਿਲਾਜ ਨ ਹੋਵੀਂ|
  block
    block |ਰੱਖੀਂ ਲਾਜ ਨਿਲਾਜ ਨ ਹੋਵੀਂ ਇਥੇ ਪੈਰ ਪਿਛਾਂਹ ਨ ਧਰਨਾ ।|
    block |ਜ਼ਹਿਰ ਖ਼ੁਰਾਕ ਬਣਾਈ ਆਪੇ ਅਤੇ ਮਰਨ ਕੋਲੋਂ ਕਿਉਂ ਡਰਨਾ ।|
    block |ਚਮਕੀ ਚਿਖਾ ਇਸ਼ਕ ਦੀ ਪਿਆਰੇ ਇਥੇ ਸਾਬਤ ਹੋ ਜਲਿ ਮਰਨਾ ।|
    block |ਹਾਸ਼ਮ ਇਹੋ ਕਮਾਲ ਇਸ਼ਕ ਦਾ ਜੋ ਸੀਸ ਅਗਾਂਹਾਂ ਧਰਨਾ ।|
    block |ਰਾਂਝਾ ਹੀਰ ਨੇ ਰੱਬ ਕਰ ਜਾਤਾ|
  block
    block |ਰਾਂਝਾ ਹੀਰ ਨੇ ਰੱਬ ਕਰ ਜਾਤਾ ਲੋਕ ਦੇਇ ਨਸੀਹਤ ਥੱਕੇ ।|
    block |ਆਵਾਜ਼ੁਰਦ ਚਕੇਟੇ ਆਖਣ ਮੈਨੂੰ ਖੇਸ਼ ਕਬੀਲਾ ਸਕੇ ।|
    block |ਕਾਬਾ ਤਖ਼ਤ ਹਜ਼ਾਰਾ ਮਾਏ ਲੋਕ ਟੁਰ ਟੁਰ ਜਾਵਣ ਮੱਕੇ ।|
    block |ਹਾਸ਼ਮ ਆਖ ਹਟਾਉ ਨ ਸਾਨੂੰ ਅਗੇ ਮਿਲਣ ਚੁਫੇਰਿਓਂ ਧੱਕੇ ।|
    block |ਰਾਂਝਾ ਯਾਰ ਗ਼ਰੀਬ ਹੀਰੇ ਦਾ|
  block
    block |ਰਾਂਝਾ ਯਾਰ ਗ਼ਰੀਬ ਹੀਰੇ ਦਾ ਓਨ ਕੰਨ ਪੜਵਾਏ ਤਾਹੀਂ ।|
    block |ਸਾਹਿਬ ਜ਼ੋਰ ਨ ਆਜਿਜ਼ ਹੁੰਦੇ ਉਹ ਜ਼ੋਰ ਕਰਨ ਸਭ ਥਾਈਂ ।|
    block |ਉਹੋ ਇਸ਼ਕ ਕਮਾਯਾ ਮਿਰਜ਼ੇ ਪਰ ਆਜਿਜ਼ ਨਿਵਿਓ ਨਾਹੀਂ ।|
    block |ਹਾਸ਼ਮ ਇਸ਼ਕ ਕੰਗਾਲਾਂ ਵਾਲਾ ਨਿਤ ਰੋਵਣ ਮਾਰਨ ਆਹੀਂ ।|
    block |ਰੋ ਰੋ ਨਾਲ ਫੁਹਾਰ ਨੈਣਾਂ ਦੀ|
  block
    block |ਰੋ ਰੋ ਨਾਲ ਫੁਹਾਰ ਨੈਣਾਂ ਦੀ ਮੈਂ ਨਿਤ ਰੱਖਾਂ ਝੜ ਲਾਈਂ ।|
    block |ਜਾਤੋ ਮੂਲ ਨਹੀਂ ਕਿਤ ਪਾਣੀ ਹੱਥੋਂ ਗ਼ਮ ਦੀ ਵੇਲ ਵਧਾਈ ।|
    block |ਆਤਸ਼ ਸੋਜ਼ ਹਿਜਰ ਦੇ ਵਾਲੀ ਮੈਂ ਚਾਹਾਂ ਚਾ ਬੁਝਾਈ ।|
    block |ਹਾਸ਼ਮ ਖ਼ਬਰ ਨਹੀਂ ਫਲ ਕੇਹਾ ਇਸ ਵੇਲ ਪਵੇ ਰੁਤ ਆਈ ।|
    block |ਰਾਵਤ ਫੀਲ ਨਿਸ਼ਾਨਾਂ ਵਾਲੇ|
  block
    block |ਰਾਵਤ ਫੀਲ ਨਿਸ਼ਾਨਾਂ ਵਾਲੇ ਲਖ ਵਸਦੇ ਕੋਈ ਨ ਤੱਕੇ ।|
    block |ਚਾਕ ਚੁਗਾਵੇ ਮੱਝੀਂ ਸੋਈ ਵੇਖ ਜਹਾਨ ਨ ਸੱਕੇ ।|
    block |ਮਾਉ ਰੋਜ਼ ਦੇਵੇ ਲੱਖ ਤਾਅਨੇ ਅਤੇ ਬਾਪ ਦਿਵਾਵੇ ਧੱਕੇ ।|
    block |ਰਾਂਝਾ ਮਾਣ ਨਿਮਾਣੀ ਹਾਸ਼ਮ ਉਹਨੂੰ ਰੱਬ ਸਲਾਮਤ ਰੱਖੇ ।|
    block |ਰੋਵਣ ਨੈਣ ਜਿਨ੍ਹਾਂ ਦੇ ਕਾਰਣ|
  block
    block |ਰੋਵਣ ਨੈਣ ਜਿਨ੍ਹਾਂ ਦੇ ਕਾਰਣ ਸੋ ਸਿਕਦਿਆਂ ਮਿਲਣ ਕਦਾਹੀਂ ।|
    block |ਜਿਨ੍ਹਾਂ ਨਾਲ ਨ ਮਤਲਬ ਕੋਈ ਸੋ ਦਿਸਣ ਸੰਝ ਸਬਾਹੀਂ ।|
    block |ਤਰਸਣ ਨੈਣ ਨ ਚਲਦੇ ਜ਼ੋਰੇ ਮੇਰੇ ਦਿਲ ਵਿਚ ਭੜਕਣ ਭਾਹੀਂ ।|
    block |ਹਾਸ਼ਮ ਆਖ ਲਚਾਰ ਕੀ ਕਰੀਏ ਇਹੋ ਵਿਰਦ ਅਸਾਡਾ ਆਹੀਂ ।|
    block |ਰੁੱਖਾਂ ਪੌਣ ਪਰਿੰਦਾਂ ਡਿਠੀ|
  block
    block |ਰੁੱਖਾਂ ਪੌਣ ਪਰਿੰਦਾਂ ਡਿਠੀ ਜੋ ਨਾਲ ਯੂਸਫ਼ ਦੇ ਬੀਤੀ ।|
    block |ਪਾਸ ਯਕੂਬ ਯੂਸਫ਼ ਦੀ ਬਿਰਥਾ ਪਰ ਕਿਸੇ ਬੇਦਰਦ ਨ ਕੀਤੀ ।|
    block |ਹੋਤ ਬਿਹੋਸ਼ ਸੱਸੀ ਦੇ ਹਾਲੋਂ ਉਨ ਜ਼ਹਿਰ ਥਲਾਂ ਵਿਚ ਪੀਤੀ ।|
    block |ਹਾਸ਼ਮ ਕਿਸ ਕਿਸ ਨਾਲ ਨ ਕੀਤੀ ਇਸ ਬ੍ਰਿਹੋਂ ਬਿਦਰਦ ਅਨੀਤੀ ।|
    block |ਰੁਖ਼ਸਤ ਹੋ ਗੁਲ ਗਏ ਚਮਨ ਥੋਂ|
  block
    block |ਰੁਖ਼ਸਤ ਹੋ ਗੁਲ ਗਏ ਚਮਨ ਥੋਂ ਅਤੇ ਸਿਹਨ ਸੰਭਾਲੇ ਖਾਰਾਂ ।|
    block |ਕਊਆ ਨਜ਼ਰ ਨ ਆਵੇ ਕੋਈ ਜਿਥੇ ਬੁਲਬੁਲ ਸਾਹਨ ਹਜ਼ਾਰਾਂ ।|
    block |ਕਰ ਲੈ ਯਾਦ ਸਗੂਫ਼ਾ ਸਬਜ਼ੀ ਅਤੇ ਉਹ ਖ਼ੁਸ਼ਰੋਜ਼ ਬਹਾਰਾਂ ।|
    block |ਹਾਸ਼ਮ ਸੋਜ਼ ਅੱਖੀਂ ਵਿਚ ਆਵੇ ਦੇਖੋ ਬਰਸਨ ਅਬਰ ਬਹਾਰਾਂ ।|
    block |ਸਾਜਣ ਤੌਕ ਜੰਜ਼ੀਰਾਂ ਬਾਝੋਂ|
  block
    block |ਸਾਜਣ ਤੌਕ ਜੰਜ਼ੀਰਾਂ ਬਾਝੋਂ ਜਿੰਦ ਕਰਦੇ ਕੈਦ ਸਵਾਈ ।|
    block |ਜਿਸ ਦੇ ਭਾਗ ਨਸੀਬੋਂ ਜਾਹਨ ਸੋ ਪੈਂਦਾ ਨੀਂਦ ਪਰਾਈ ।|
    block |ਲੱਖ ਲੱਖ ਐਬ ਮਿਲਣ ਵਿਚ ਉਠਦੇ ਸਿਰ ਤੁਹਮਤ ਵੈਰ ਜੁਦਾਈ ।|
    block |ਹਾਸ਼ਮ ਇਸ਼ਕ ਖਰਾਬ ਕਰੇਂਦਾ ਅਤੇ ਵਸਦੀ ਲਾਖ ਲੁਕਾਈ ।|
    block |ਸਾਬਤ ਹੋ ਜਿਸ ਦਰਸ ਇਸ਼ਕ ਦੇ|
  block
    block |ਸਾਬਤ ਹੋ ਜਿਸ ਦਰਸ ਇਸ਼ਕ ਦੇ ਲਿਆ ਹਰਫ਼ ਹਕੀਕਤ ਵਾਲਾ ।|
    block |ਹੋ ਬੇਜ਼ਾਰ ਗਿਆ ਸਭ ਇਲਮੋਂ ਅਤੇ ਤਸਬੀ ਰਹੀ ਨ ਮਾਲਾ ।|
    block |ਨ ਉਹ ਸੁਘੜ ਨ ਮੂਰਖ ਹੋਇਆ ਉਨ ਫੜਿਆ ਪੰਥ ਨਿਰਾਲਾ ।|
    block |ਹਾਸ਼ਮ ਜ਼ੁਹਦ ਇਬਾਦਤ ਕੋਲੋਂ ਉਨ ਮਤਲਬ ਲਿਆ ਸੁਖਾਲਾ ।|
    block |ਸਾਹਿਬ ਦਰਦ ਹਮੇਸ਼ਾ ਦਰਦੀ|
  block
    block |ਸਾਹਿਬ ਦਰਦ ਹਮੇਸ਼ਾ ਦਰਦੀ ਜਿਨ੍ਹਾਂ ਦਰਦ ਰਹੇ ਨਿਤ ਮਗਰੇ ।|
    block |ਸਾਜਨ ਹੋਣ ਤਬੀਬ ਦੁਖਾਂ ਦੇ ਜਿਹੜੇ ਰੋਗ ਗਵਾਵਣ ਸਗਰੇ ।|
    block |ਪਰ ਇਹ ਨੈਣ ਜਿਵੇਂ ਜਿਉਂ ਦੇਖਣ ਭੈੜੇ ਤਿਉਂ ਤਿਉਂ ਹੋਣ ਬਿਸਬਰੇ ।|
    block |ਹਾਸ਼ਮ ਨੈਣ ਹਮੇਸ਼ ਅਜ਼ਾਰੀ ਜਿਹੜੇ ਜਾ ਪਏ ਵਿਚ ਕਬਰੇ ।|
    block |ਸਾਹਿਬ ਹੁਸਨ ਡਿਠੇ ਸਭ ਖੋਟੇ|
  block
    block |ਸਾਹਿਬ ਹੁਸਨ ਡਿਠੇ ਸਭ ਖੋਟੇ ਅਤੇ ਖੋਟ ਕਮਾਵਣ ਸਾਰਾ ।|
    block |ਪਰ ਇਹ ਮੋੜ ਰਹੇ ਨਹੀਂ ਮੁੜਦਾ ਭੈੜਾ ਮੂਰਖ ਮਨ ਹਤਿਆਰਾ ।|
    block |ਹਠ ਤਪ ਦੇਖਦਿਆਂ ਨੱਸ ਜਾਵੇ ਉਥੇ ਜਤ ਸਤ ਕੌਣ ਬਿਚਾਰਾ ।|
    block |ਹਾਸ਼ਮ ਹੁਸਨ ਬਲਾ ਗਜ਼ਬ ਦੀ ਪਰ ਓੜਕ ਝੂਠ ਪਸਾਰਾ ।|
    block |ਸਈਓ ਨੀ ਮਗ਼ਰੂਰ ਨ ਹੋਈਓ|
  block
    block |ਸਈਓ ਨੀ ਮਗ਼ਰੂਰ ਨ ਹੋਈਓ ਤੁਸਾਂ ਕਿਉਂ ਘਰ ਬਾਰ ਭੁਲਾਏ ।|
    block |ਮਾਪੇ ਲਾਡ ਲਡਾਵਣ ਸਾਨੂੰ ਪਰ ਕਾਰਣ ਦੇਣ ਪਰਾਏ ।|
    block |ਈਹੋ ਛੋੜ ਗਈਆਂ ਕੁਲ ਵੇਹੜਾ ਜਿਨ੍ਹਾਂ ਜਾ ਘਰ ਹੋਰ ਬਣਾਏ ।|
    block |ਹਾਸ਼ਮ ਜਾਨ ਢੂੰਡਾਊ ਸਾਡੀ ਕੋਈ ਅੱਜ ਆਏ ਕੱਲ ਆਏ ।|
    block |ਸੰਭਲ ਖੇਤ ਮੀਆਂ ਇਸ਼ਕੇ ਦਾ|
  block
    block |ਸੰਭਲ ਖੇਤ ਮੀਆਂ ਇਸ਼ਕੇ ਦਾ ਹੁਣ ਨਿਕਲੀ ਤੇਗ਼ ਮਿਆਨੋਂ ।|
    block |ਖਾ ਮਰ ਜ਼ਹਿਰ ਪਿਆਰੀ ਕਰਕੇ ਜੇ ਲਈ ਹਈ ਏਸ ਦੁਕਾਨੋਂ ।|
    block |ਸਿਰ ਦੇਵਣ ਦਾ ਸਾਕ ਇਸ਼ਕ ਦਾ ਹੋਰ ਨਫ਼ਾ ਨ ਅਕਲ ਗਿਆਨੋਂ ।|
    block |ਹਾਸ਼ਮ ਬਾਝ ਮੁਇਆਂ ਨਹੀਂ ਬਣਦੀ ਅਸਾਂ ਡਿੱਠਾ ਵੇਦ ਕੁਰਾਨੋਂ ।|
    block |ਸਰਦੀ ਮਾਰ ਰਖੀ ਪਰ ਸੋਹਣੀ|
  block
    block |ਸਰਦੀ ਮਾਰ ਰਖੀ ਪਰ ਸੋਹਣੀ ਬਾਝ ਮੁਇਆਂ ਨਹੀਂ ਸਰਦੀ ।|
    block |ਦਰਦੀ ਦਰਦ ਫ਼ਿਰਾਕ ਰੰਞਾਣੀ ਮੈਂ ਖ਼ਾਕ ਤੁਸਾਡੇ ਦਰ ਦੀ ।|
    block |ਜਰਦੀ ਜਾਨ ਜਿਗਰ ਵਿਚ ਪੀੜਾਂ ਮੈਂ ਵਾਂਙ ਚਿਖਾ ਦੇ ਜਲਦੀ ।|
    block |ਭਰਦੀ ਨੈਣ ਤੱਤੀ ਨਿਤ ਹਾਸ਼ਮ ਮੈਂ ਬਾਝ ਤੁਸਾਂ ਦੁਖ ਭਰਦੀ ।|
    block |ਸੱਸੀ ਪਲਕ ਨ ਹੱਸੀ ਦਿਸੀ|
  block
    block |ਸੱਸੀ ਪਲਕ ਨ ਹੱਸੀ ਦਿਸੀ ਜਿਹੜੀ ਕੁੱਠੀ ਤੇਗ਼ ਨਜ਼ਰ ਦੀ ।|
    block |ਸੁਣ ਲੋਕਾ ਕੋਈ ਮੇਰਾ ਹੋਕਾ ਮੈਂ ਮੁੱਠੀ ਨੀਂਦ ਫ਼ਜ਼ਰ ਦੀ ।|
    block |ਹਾਏ ਮੈਂ ਮਰ ਜਾਂਦੀ ਜੰਮਦੀ ਕਿਉਂ ਸਹਿੰਦੀ ਸੂਲ ਹਿਜਰ ਦੀ ।|
    block |ਹਾਸ਼ਮ ਲੇਖ ਸੱਸੀ ਦੇ ਆਹੇ ਇਹੋ ਕਿਸਮਤ ਕਲਮ ਕਹਿਰ ਦੀ ।|
    block |ਸੌ ਆਫ਼ਤ ਲੱਖ ਘੁੰਮਣਵਾਣੀ|
  block
    block |ਸੌ ਆਫ਼ਤ ਲੱਖ ਘੁੰਮਣਵਾਣੀ ਇਸ ਪ੍ਰੇਮ ਨਦੀ ਵਿਚ ਵੜਿਆਂ ।|
    block |ਖ਼ਾਸੇ ਯਾਰ ਨ ਉਤਰੇ ਕੋਈ ਬਿਨ ਸਾਦਕ ਸਿਦਕ ਨ ਤਰਿਆ ।|
    block |ਦਿਲਬਰ ਯਾਰ ਵਿਸਾਰੀਂ ਨਾਹੀਂ ਅਸਾਂ ਦਰਦਮੰਦਾਂ ਦੁਖ ਭਰਿਆਂ ।|
    block |ਹਾਸ਼ਮ ਤਾਂਘ ਨ ਜਾਵਗੁ ਤੈਂਡੀ ਮੇਰੇ ਏਸ ਦਿਲੋਂ ਬਿਨ ਮਰਿਆਂ ।1|
    block |ਸੌ ਦੁਖ ਮੇਰੀ ਜਿੰਦ ਨਿਤ ਜਰਦੀ|
  block
    block |ਸੌ ਦੁਖ ਮੇਰੀ ਜਿੰਦ ਨਿਤ ਜਰਦੀ ਜਿਹੜਾ ਪਲਕੁ ਨ ਜਾਵੇ ਜਰਿਆ ।|
    block |ਜਾਰੀ ਜ਼ਖਮ ਜਿਗਰ ਦਾ ਹੋਇਆ ਦੇਖਿ ਖ਼ੂਨ ਅੱਖੀਂ ਵਿਚ ਭਰਿਆ ।|
    block |ਮੇਰਾ ਹਾਲ ਪਛਾਣੇ ਮਜਨੂੰ ਜਿਨ ਸੌ ਦੁਖ ਲੇਲਾਂਦਾ ਜਰਿਆ ।|
    block |ਹਾਸ਼ਮੁ ਯਾਰ ਮਿਲਗੁ ਕਿ ਨਾਹੀ ਮੇਰਾ ਹਿਜਰ ਵਲੋਂ ਦਿਲ ਡਰਿਆ ।|
    block |ਸਾਵਣ ਦੀ ਘਟ ਦੇਖ ਪਪੀਹਾ|
  block
    block |ਸਾਵਣ ਦੀ ਘਟ ਦੇਖ ਪਪੀਹਾ ਉਹ ਰੋਇ ਕਹੇ ਦੁਖ ਬੈਨੋਂ ।|
    block |ਸੁਣ ਤੂੰ ਯਾਰ ਪਿਟਣ ਕੁਰਲਾਵਣ ਇਹ ਭਾ ਪਿਆ ਨਿਤ ਮੈਂ ਨੋਂ ।|
    block |ਪਰ ਗਰਜਨ ਬਰਸਨ ਅੱਜ ਵਾਲਾ ਮੁੜ ਹਾਥ ਨ ਆਵਗੁ ਤੈਂ ਨੋਂ ।|
    block |ਹਾਸ਼ਮ ਕਰ ਅਹਿਸਾਨ ਮਿੱਤ੍ਰਾਂ ਸਿਰ ਅਤੇ ਕਰ ਸਕਣਾ ਫੇਰ ਕੈਂ ਨੋਂ ।|
    block |ਸ਼ੀਰੀਂ ਨਾਮ ਧਰਾਇਆ ਸ਼ੀਰੀਂ|
  block
    block |ਸ਼ੀਰੀਂ ਨਾਮ ਧਰਾਇਆ ਸ਼ੀਰੀਂ ਪਰ ਕੌੜੀ ਜ਼ਹਿਰ ਹਮੇਸ਼ਾ ।|
    block |ਦੇਂਦੀ ਜ਼ਹਿਰ ਪਿਆਲਾ ਭਰ ਕੇ ਨਿਤ ਖ਼ੂਨ ਕਰਨ ਦਾ ਪੇਸ਼ਾ ।|
    block |ਇਕ ਘੁੱਟ ਲੈ ਫ਼ਰਹਾਦ ਵਿਚਾਰਾ ਉਹ ਮਾਰ ਮੋਇਆ ਸਿਰ ਤੇਸਾ ।|
    block |ਹਾਸ਼ਮ ਪਿਆਰ ਮਹਿਬੂਬਾਂ ਵਾਲਾ ਅਤੇ ਗੱਲ ਗੱਲ ਦਾ ਰਗ ਰੇਸਾ ।|
    block |ਸਿਦਕ ਮਲਾਹ ਸਮੁੰਦਰ ਤਾਰੇ|
  block
    block |ਸਿਦਕ ਮਲਾਹ ਸਮੁੰਦਰ ਤਾਰੇ ਜਿਥੇ ਪੰਛੀ ਪਾਰ ਨ ਹੋਵੇ ।|
    block |ਜਿਸ ਦਾ ਥਾਉਂ ਮਕਾਨ ਨ ਰੱਬ ਦਾ ਤਿਸ ਜਾ ਹਜ਼ੂਰ ਖਲੋਵੇ ।|
    block |ਓੜਕ ਮੁਲ ਪਵੇ ਜੇਹੜਾ ਮੋਤੀ ਨਿਤ ਮਿਜ਼ਗ਼ਾਂ ਨਾਲ ਪਰੋਵੇ ।|
    block |ਹਾਸ਼ਮ ਤਾਂਘ ਹੋਵੇ ਜਿਸ ਦਿਲ ਦੀ ਓਹੀ ਜਦ ਕਦ ਹਾਸਲ ਹੋਵੇ ।|
    block |ਸਿਰ ਸਿਰ ਰਿਜ਼ਕ ਜਿਨ੍ਹਾਂ ਦਾ ਲਿਖਿਆ|
  block
    block |ਸਿਰ ਸਿਰ ਰਿਜ਼ਕ ਜਿਨ੍ਹਾਂ ਦਾ ਲਿਖਿਆ ਸੋਈ ਸਿਰ ਸਿਰ ਉਮਰ ਲਿਖਾਏ ।|
    block |ਨਾ ਉਹ ਘਟੇ ਘਟਾਏ ਮੂਲੋਂ ਨ ਉਹ ਵਧੇ ਵਧਾਏ ।|
    block |ਕਰ ਗੁਜ਼ਰਾਨ ਉਤੇ ਵਲ ਜਾਸੀ ਮੁੜ ਫੇਰ ਉਤੇ ਚਿਤ ਜਾਏ ।|
    block |ਕੀ ਸਿਰ ਭਾਰ ਪਿਆ ਮਿਤ੍ਰਾਂ ਦੇ ਉਨ੍ਹਾਂ ਮਨ ਤੋਂ ਚਾ ਭੁਲਾਏ ।|
    block |ਸੋ ਭਲਵਾਨ ਬਹਾਦਰ ਨਾਹੀਂ|
  block
    block |ਸੋ ਭਲਵਾਨ ਬਹਾਦਰ ਨਾਹੀਂ ਜੇਹੜੇ ਢਾਹ ਲੈਣ ਕੁਝ ਮਸਤਾਂ ।|
    block |ਸਾਹਿਬ ਜ਼ੋਰ ਹੋਵੇ ਜਗ ਜਾਣੇ ਜੇਹੜੇ ਦਿਲ ਨੂੰ ਦੇਣ ਸ਼ਿਕਸ਼ਤਾਂ ।|
    block |ਮੂਲ ਗਵਾ ਲਿਆ ਮੈਂ ਜੇਹੀਆਂ ਅਸਾਂ ਸ਼ਹਿਵਤ ਹਿਰਸਪ੍ਰਸਤਾਂ ।|
    block |ਸਾਹਿਬ ਮਗਜ਼ ਰਸੀਲੇ ਹਾਸ਼ਮ ਜਿਹੜੇ ਕਰ ਕਰ ਬਹਿਣ ਨਿਸ਼ਸਤਾਂ ।|
    block |ਸੂਲਾਂ ਸੱਲੀ ਤੇ ਦਰਦਾਂ ਮੱਲੀ|
  block
    block |ਸੂਲਾਂ ਸੱਲੀ ਤੇ ਦਰਦਾਂ ਮੱਲੀ ਮੈਂ ਫਿਰਾਂ ਦੀਵਾਨੀ ਝੱਲੀ ।|
    block |ਬਿਰਹੋਂ ਲੁੱਟੀ ਤੇ ਸਾਥੋਂ ਟੁੱਟੀ ਮੈਂ ਕਮਲੀ ਫਿਰਾਂ ਇਕੱਲੀ ।|
    block |ਮਜਨੂੰ ਜਾ ਮੋਇਆ ਜਿਸ ਵਿਹੜੇ ਮੈਂ ਮੌਤ ਵਿਹਾਜਣ ਚੱਲੀ ।|
    block |ਹਾਸ਼ਮ ਯਾਰ ਮਿਲੇ ਲੱਖ ਪਾਵਾਂ ਮੇਰੀ ਮਿਹਨਤ ਪਵੇ ਸਵੱਲੀ ।|
    block |ਸੋਜ਼ ਫ਼ਿਰਾਕ ਨਸੀਬ ਅਸਾਡੇ|
  block
    block |ਸੋਜ਼ ਫ਼ਿਰਾਕ ਨਸੀਬ ਅਸਾਡੇ ਅਸੀਂ ਭਾ ਪਇਆ ਦੁਖ ਭਰਸਾਂ ।|
    block |ਜੇ ਦਿਨ ਰਾਤ ਰਹਾਂ ਵਿਚ ਜਲ ਦੇ ਅਤੇ ਵਾਂਗ ਪਪੀਹੇ ਤਰਸਾਂ ।|
    block |ਕਰ ਤਕਬੀਰ ਹੋਵੇ ਛੁਟਕਾਰਾ ਮਤ ਮੌਤ ਹਰਾਮ ਨ ਮਰਸਾਂ ।|
    block |ਹਾਸ਼ਮ ਤਲਬ ਰਹੇ ਜਿੰਦ ਜਾਏ ਤਾਂ ਮੈਂ ਸ਼ੁਕਰ ਹਜ਼ਾਰਾਂ ਕਰਸਾਂ ।|
    block |ਸੁੰਦਰ ਸੁਘੜ ਰਸੀਲੇ ਰਸੀਏ|
  block
    block |ਸੁੰਦਰ ਸੁਘੜ ਰਸੀਲੇ ਰਸੀਏ ਕਈ ਕੋਟ ਜਗਤ ਵਿਚ ਆਏ ।|
    block |ਲਖ ਹਾਥੀ ਲਖ ਲਸ਼ਕਰ ਘੋੜੇ ਵਿਚ ਏਸ ਜ਼ਿਮੀਨ ਸਮਾਏ ।|
    block |ਪਲ ਛਲ ਖ਼ੁਆਬ ਖ਼ਿਆਲ ਵਸੇਰਾ ਕੋਈ ਕਾਸ ਪਿਛੇ ਭੁਲ ਜਾਏ ।|
    block |ਹਾਸ਼ਮ ਕਿਸ ਜੀਵਨ ਭਰਵਾਸੇ ਅਸੀਂ ਮਿਤਰਾਂ ਚਾ ਭੁਲਾਏ ।|
    block |ਸੁਣ ਜਾਨੀ ਤੈਨੂੰ ਲਿਖ ਜਾਨੀ|
  block
    block |ਸੁਣ ਜਾਨੀ ਤੈਨੂੰ ਲਿਖ ਜਾਨੀ ਪਰ ਜਾਨ ਨਹੀਂ ਵਲ ਜਾਨੀ ।|
    block |ਕਿਸ ਨੂੰ ਹੋਗੁ ਸ਼ਨਾਸ ਅਜੇਹਾ ਜੇਹੜੀ ਹੋਗੁ ਖ਼ਰਾਬ ਦੀਵਾਨੀ ।|
    block |ਤੇਰੇ ਸ਼ੌਕ ਪਿਛੇ ਦਿਲ ਮੇਰੇ ਸਭ ਜਾਣੀ ਖ਼ਲਕ ਬੇਗਾਨੀ ।|
    block |ਹਾਸ਼ਮ ਵਾਰ ਸੁਟੀ ਜਿੰਦ ਮੇਰੀ ਤੇਰੇ ਇਸ਼ਕ ਉਤੋਂ ਕੁਰਬਾਨੀ ।|
    block |ਸੁਣ ਇਸ਼ਕਾ ਜੇਹੀ ਤੁਧ ਨੇ ਕੀਤੀ|
  block
    block |ਸੁਣ ਇਸ਼ਕਾ ਜੇਹੀ ਤੁਧ ਨੇ ਕੀਤੀ ਤੂੰ ਰੋਜ਼ ਸਤਾਵੇਂ ਮੈਨੂੰ ।|
    block |ਇਕ ਵਾਰੀ ਨਿਤ ਆਵੇਂ ਮੇਰੇ ਮੈਂ ਖ਼ੂਬ ਰੁਲਾਵਾਂ ਤੈਨੂੰ ।|
    block |ਤੇਰੇ ਜੇਡ ਬੇਵਫ਼ਾ ਨ ਕੋਈ ਮੈਂ ਕੂਕ ਸੁਣਾਵਾਂ ਕੈਂ ਨੂੰ ।|
    block |ਹਾਸ਼ਮ ਖ਼ੁਆਰ ਕਰੇਂ ਜਗ ਸਾਰੇ ਤੂੰ ਯਾਰ ਬਣਾਵੇਂ ਜੈਂ ਨੂੰ ।|
    block |ਸੁੱਟਾਂ ਵਾਰ ਬਹਿਸ਼ਤਾਂ ਲੋਕਾਂ|
  block
    block |ਸੁੱਟਾਂ ਵਾਰ ਬਹਿਸ਼ਤਾਂ ਲੋਕਾਂ ਜੇ ਰੀਸ ਕਰਨ ਦਿਲਬਰ ਦੀ ।|
    block |ਦੋਜ਼ਖ ਕੌਣ ਕਰੇਨ ਬਰਾਬਰ ਇਸ ਆਤਸ਼ ਸੋਜ਼ ਹਿਜਰ ਦੀ ।|
    block |ਦੋਵੇਂ ਥੋਕ ਨਹੀਂ ਵਸ ਮੇਰੇ ਮੈਂ ਗਰਦ ਤੁਸਾਡੇ ਦਰ ਦੀ ।|
    block |ਹਾਸ਼ਮ ਰਾਹ ਅਜੇਹੇ ਪਾਈ ਮੈਂ ਇਸ਼ਕ ਤੇਰੇ ਦੀ ਬਰਦੀ ।|
    block |ਤਾਂ ਜਾਣੇ ਦਿਲ ਹੋਵੇ ਜਾਨੀ|
  block
    block |ਤਾਂ ਜਾਣੇ ਦਿਲ ਹੋਵੇ ਜਾਨੀ ਜਦ ਜਾਨ ਜਾਨੀ ਵਲ ਹਾਰੇ ।|
    block |ਹਿਕਮਤਿ ਜਾਣ ਸਿਪਾਹੀ ਵਾਲੀ ਜੋ ਆਪ ਮਰੇ ਸੋਈ ਮਾਰੇ ।|
    block |ਕਿਸ ਨੂੰ ਪਾਰ ਕਰੇ ਮਨਤਾਰੂ ਜਿਹੜਾ ਆਪ ਤਰੇ ਸੋਈ ਤਾਰੇ ।|
    block |ਹਾਸ਼ਮ ਵੈਲ ਕਦੀਮ ਕਮੀਨਾ ਅਸਾਂ ਜਾਚ ਡਿਠਾ ਦਿਨ ਚਾਰੇ ।|
    block |ਤੈਂਡਾ ਇਸ਼ਕ ਕਸਾਈ ਵੜਿਆ|
  block
    block |ਤੈਂਡਾ ਇਸ਼ਕ ਕਸਾਈ ਵੜਿਆ ਜਿਨ ਨਾਲ ਸੂਲਾਂ ਦਿਲ ਭਰਿਆ ।|
    block |ਇਕ ਦਿਨ ਬਰਸ ਜੇਹਾ ਹੋ ਬੀਤੇ ਮੈਂ ਉਮਰ ਵਲੋਂ ਬਹੁ ਡਰਿਆ ।|
    block |ਦਿਲਬਰ ਯਾਰ ਡਿਠੇ ਮੁਖ ਤੇਰਾ ਮੇਰਾ ਤਨ ਮਨ ਥੀਵੇ ਹਰਿਆ ।|
    block |ਹਾਸ਼ਮ ਸ਼ਾਹ ਉਡੀਕੇ ਤੇਰਾ ਕਦੀ ਆ ਮਿਲ ਭਾਗੀਂ ਭਰਿਆ ।|
    block |ਤੈਨੂੰ ਹੁਸਨ ਖ਼ਰਾਬ ਕਰੇਂਦਾ|
  block
    block |ਤੈਨੂੰ ਹੁਸਨ ਖ਼ਰਾਬ ਕਰੇਂਦਾ ਅਤੇ ਮੈਨੂੰ ਸਮਝ ਸਤਾਇਆ ।|
    block |ਜਿਉਂ ਜਿਉਂ ਆਣ ਹੁਸਨ ਦੀ ਸਮਝਾਂ ਮੈਨੂੰ ਉਠਦਾ ਸੂਲ ਸਵਾਇਆ ।|
    block |ਸਭੇ ਦਰਦ ਡਿਠੇ ਸਭ ਦੁਖੀਏ ਜਿਨ੍ਹਾਂ ਸਮਝ ਸਮਝ ਦੁਖ ਲਾਇਆ ।|
    block |ਆਤਸ਼ ਸਮਝ ਜਿਨ੍ਹਾਂ ਵਿਚ ਹਾਸ਼ਮ ਉਨ੍ਹਾਂ ਆਪਣਾ ਆਪ ਜਲਾਇਆ ।|
    block |ਤਨ ਦੀ ਚਿਖਾ ਬਣਾਵੇ ਦੀਪਕ|
  block
    block |ਤਨ ਦੀ ਚਿਖਾ ਬਣਾਵੇ ਦੀਪਕ ਤਾਂ ਆਣ ਜਲਣ ਪਰਵਾਨੇ ।|
    block |ਭਾਂਬੜ ਹੋਰ ਹਜ਼ਾਰਾਂ ਦਿਸਦੇ ਪਰ ਓਸ ਪਤੰਗ ਦੀਵਾਨੇ ।|
    block |ਆਪਣਾ ਆਪ ਬਣਾਵੇ ਕੋਲੇ ਸੋ ਕਰੇ ਕਬਾਬ ਬਿਗ਼ਾਨੇ ।|
    block |ਹਾਸ਼ਮ ਰਾਹ ਦਿਲਾਂ ਦੇ ਦਿਲ ਵਿਚ ਹੋਰ ਜਾਦੂ ਸਿਹਰ ਬਹਾਨੇ ।1|
    block |ਤਾਂਹੀ ਰਹੀ ਕੁਚੱਜੀ ਕਮਲੀ|
  block
    block |ਤਾਂਹੀ ਰਹੀ ਕੁਚੱਜੀ ਕਮਲੀ ਮੈਂ ਜਾਇ ਕੁਰਾਹੀਂ ਵੱਤੀ ।|
    block |ਕਿਉਂ ਕਰ ਕਹੇ ਨ ਸਾਸ ਅਸਾਨੂੰਨਿਜ ਆਵੇਂ ਔਤ ਨਿਖੱਤੀ ।|
    block |ਕੁੜੀਆਂ ਦਾਜ ਬਣਾ ਲਿਓ ਈ ਮੈਂ ਚਰਖੇ ਤੰਦ ਨ ਘੱਤੀ ।|
    block |ਹਾਸ਼ਮ ਕੌਂਤ ਵਸਾਵਣ ਪੈਸੀ ਮੈਂ ਹੋਵਾਂ ਲਾਖ ਕੁਪੱਤੀ ।|
    block |ਤਨ ਪਿੰਜਰ ਦਿਲ ਘਾਇਲ ਕੈਦੀ|
  block
    block |ਤਨ ਪਿੰਜਰ ਦਿਲ ਘਾਇਲ ਕੈਦੀ ਮੈਨੂੰ ਸਾਬਤ ਦੇਖ ਨ ਫਿਰਦੀ ।|
    block |ਬੇਪਰਵਾਹੀ ਤੇ ਜ਼ਾਲਮ ਫਾਹੀ ਮੈਨੂੰ ਰੜਕੇ ਸਾਂਗ ਨਜ਼ਰ ਦੀ ।|
    block |ਝਿੜਕਣ ਲੋਕ ਨ ਥੰਮਣ ਮਾਪੇ ਮੈਂ ਕਮਲੀ ਕਿਸੇ ਨ ਧਿਰ ਦੀ ।|
    block |ਸਾਹਿਬ ਦਰਦ ਮਿਲੇ ਕੋਈ ਹਾਸ਼ਮ ਮੇਰੀ ਸਮਝੇ ਪੀੜ ਹਿਜਰ ਦੀ ।|
    block |ਤਨ ਟੁਟਦਾ ਮਨ ਤਪਦਾ ਮਾਏ|
  block
    block |ਤਨ ਟੁਟਦਾ ਮਨ ਤਪਦਾ ਮਾਏ ਮੈਨੂੰ ਅੱਖੀਂ ਪੀੜ ਵੇਖਣ ਦੀ ।|
    block |ਇਕ ਪਲ ਸਹਿਣ ਵਿਛੋੜਾ ਭਾਰੀ ਕੇਹੀ ਪਈਆ ਬਾਣ ਮਿਲਣ ਦੀ ।|
    block |ਏਹੀਉ ਵਿਰਦ ਇਬਾਦਤ ਮੇਰੀ ਤਰਸਣ ਜਲਣ ਬਲਣ ਦੀ ।|
    block |ਹਾਸ਼ਮੁ ਹੋਗੁ ਕਬੂਲ ਤਦਾਹੀਂ ਜਦ ਫਿਰਗੁ ਦਲੀਲ ਸੱਜਣ ਦੀ ।|
    block |ਤਸਬੀ ਬਹੁਤ ਭੁਵਾਵਣ ਕਸਬੀ|
  block
    block |ਤਸਬੀ ਬਹੁਤ ਭੁਵਾਵਣ ਕਸਬੀ ਜਿਨ੍ਹਾਂ ਦਾਮ ਫ਼ਰੇਬ ਵਿਛਾਇਆ ।|
    block |ਕਰ ਕਰ ਗਿਆਨ ਸੁਣਾਉਣ ਸਿਆਣੇ ਨਾ ਇਤ ਬਿਧ ਸ਼ੇਖ ਕਹਾਇਆ ।|
    block |ਮਤਲਬ ਜੋ ਇਸ ਰਾਹ ਇਲਾਹੀ ਉਨ੍ਹਾਂ ਹਰਗਿਜ਼ ਮੂਲ ਨਾ ਪਾਇਆ ।|
    block |ਹਾਸ਼ਮ ਸਮਝ ਰਸਾਇਣ ਵਾਲੇ ਕਦੀ ਆਪਣਾ ਆਪ ਲਖਾਇਆ ।|
    block |ਤੂੰ ਹੈਂ ਯਾਰ ਤੂੰ ਹੈਂ ਦੁਖਦਾਈ|
  block
    block |ਤੂੰ ਹੈਂ ਯਾਰ ਤੂੰ ਹੈਂ ਦੁਖਦਾਈ ਅਤੇ ਦਰਦ ਧੁਖੇ ਨਿਤ ਤੇਰਾ ।|
    block |ਪਰਸੋਂ ਆਖ ਲਗਾਈਓਈ ਬਰਸੋਂ ਅਤੇ ਬੈਠ ਰਹਿਓਂ ਘਤ ਡੇਰਾ ।|
    block |ਕੌਲ ਕਰਾਰ ਸੰਭਾਲ ਪਿਆਰੇ ਅਤੇ ਆਉ ਕਦੀ ਘੱਤ ਫੇਰਾ ।|
    block |ਹਾਸ਼ਮ ਬਾਝ ਤੁਸਾਂ ਸੁਖ ਨਾਹੀਂ ਹੋਰ ਵਸਦਾ ਮੁਲਖ ਬਤੇਰਾ ।|
    block |ਤੋੜਿ ਜੰਜ਼ੀਰ ਸ਼ਰੀਅਤ ਨਸਦਾ|
  block
    block |ਤੋੜਿ ਜੰਜ਼ੀਰ ਸ਼ਰੀਅਤ ਨਸਦਾ ਜਦ ਰਚਦਾ ਇਸ਼ਕ ਮਜਾਜ਼ੀ ।|
    block |ਦਿਲ ਨੂੰ ਚੋਟ ਲਗੀ ਜਿਸ ਦਿਨ ਦੀ ਅਸਾਂ ਖ਼ੂਬ ਸਿਖੀ ਰਿੰਦਬਾਜ਼ੀ ।|
    block |ਭੱਜ ਭੱਜ ਰੂਹ ਵੜੇ ਬੁਤਖ਼ਾਨੇ ਅਤੇ ਜ਼ਾਹਰ ਜਿਸਮ ਨਿਮਾਜ਼ੀ ।|
    block |ਹਾਸ਼ਮ ਖ਼ੂਬ ਪੜ੍ਹਾਇਆ ਦਿਲ ਨੂੰ ਇਸ ਬੈਠ ਇਸ਼ਕ ਦੇ ਕਾਜ਼ੀ ।|
    block |ਟੁੱਟਾ ਮਾਣ ਪਏ ਪਰਮੁਲਕੀਂ|
  block
    block |ਟੁੱਟਾ ਮਾਣ ਪਏ ਪਰਮੁਲਕੀਂ ਰੱਬ ਸੁੱਟੇ ਦੂਰ ਦੁਰਾਡੇ ।|
    block |ਕਿਸਮਤ ਖ਼ਿਆਲ ਪਈ ਬਣ ਦੁਸ਼ਮਣ ਹੁਣ ਕੀ ਵੱਸ ਯਾਰ ਅਸਾਡੇ ।|
    block |ਦਿਲਬਰ ਯਾਰ ਵਿਸਾਰੀਂ ਨਾਹੀਂ ਅਸੀਂ ਜਿਤ ਕਿਤ ਹਾਲ ਤੁਸਾਡੇ ।|
    block |ਆਜ਼ਿਜ਼ ਲੋਕ ਨਿਮਾਣੇ ਹਾਸ਼ਮ ਨਹੀਂ ਸ਼ਿਰਕਤ ਨਾਲ ਖ਼ੁਦਾ ਦੇ ।|
    block |ਵਾਰ ਸੁਟਾਂ ਮੈਂਮੈਂ ਹੁਣ ਲੋਕਾ|
  block
    block |ਵਾਰ ਸੁਟਾਂ ਮੈਂਮੈਂ ਹੁਣ ਲੋਕਾ ਜਿਨ੍ਹਾਂ ਰਾਂਝਣ ਖੜਿਆ ਬੇਲੇ ।|
    block |ਨਦੀਆਂ ਨਾਲੇ ਤੇ ਬਿਸੀਅਰ ਕਾਲੇ ਅਤੇ ਬੇਲੇ ਸ਼ੇਰ ਬਘੇਲੇ ।|
    block |ਅੱਖੀਂ ਯਾਰ ਦਿਸੇ ਘਰ ਆਵੇ ਭੈੜੀ ਰਾਤ ਪਵਗੁ ਕਿਸ ਵੇਲੇ ।|
    block |ਹਾਸ਼ਮ ਮਾਣ ਹਯਾਤੀ ਮੇਰੀ ਰੱਬ ਚਾਕ ਸਲਾਮਤ ਮੇਲੇ ।|
    block |ਵਗ ਵਾਏ ਪਰ ਸੁਆਰਥ ਭਰੀਏ|
  block
    block |ਵਗ ਵਾਏ ਪਰ ਸੁਆਰਥ ਭਰੀਏ ਤੂੰ ਜਾਈਂ ਤਖਤ ਹਜ਼ਾਰੇ ।|
    block |ਆਖੀਂ ਯਾਰ ਰਾਂਝਣ ਨੂੰ ਮਿਲਕੇ ਅਸੀਂ ਤੂੰ ਕਿਉਂ ਮਨੋ ਵਿਸਾਰੇ ।|
    block |ਬੱਸ ਹੁਣ ਨੇਹੁੰ ਕਮਾ ਲਇਓਈ ਇਹੋ ਚਾ ਆਹਾ ਦਿਨ ਚਾਰੇ ।|
    block |ਹਾਸ਼ਮ ਏਸ ਮੁਹੱਬਤ ਬਦਲੇ ਸਾਨੂੰ ਖੁਆਰ ਕੀਤਾ ਜੱਗ ਸਾਰੇ ।|
    block |ਵਗ ਵਾਏ ਵੰਞ ਤਖ਼ਤ ਹਜ਼ਾਰੇ|
  block
    block |ਵਗ ਵਾਏ ਵੰਞ ਤਖ਼ਤ ਹਜ਼ਾਰੇ ਵਲ ਜਾਈਂ ਬੱਰਾ ਖ਼ੁਦਾਈ ।|
    block |ਹੀਰ ਨਿਲਾਜ ਨਿਮਾਣੀ ਵਲ ਦਾ ਕੋਈ ਦਈਂ ਸੁਨੇਹਾ ਜਾਈ ।|
    block |ਦੋ ਦਿਨ ਚਾਰ ਮਹੀਂ ਮੀਆਂ ਰਾਂਝਾ ਤੁਧ ਕੀਤੀ ਬਹੁਤ ਕਮਾਈ ।|
    block |ਹਾਸ਼ਮ ਸਾਰ ਦੁਖਾਂ ਦੀ ਜਾਣੇ ਜਿਨ੍ਹਾਂ ਦਿਨ ਦਿਨ ਚੋਟ ਸਵਾਈ ।|
    block |ਵੇਦ ਕਿਤੇਬ ਪੜ੍ਹਨ ਚਤੁਰਾਈ|
  block
    block |ਵੇਦ ਕਿਤੇਬ ਪੜ੍ਹਨ ਚਤੁਰਾਈ ਅਤੇ ਜਪ ਤਪ ਸਾਧੁ ਬਣਾਵੇ ।|
    block |ਭਗਵੇਂ ਭੇਸ ਕਰਨ ਕਿਸ ਕਾਰਣ ਉਹ ਮੰਦਾ ਖੋਟ ਲੁਕਾਵੇ ।|
    block |ਮੂਰਖ ਜਾ ਵੜੇ ਉਸ ਵਿਹੜੇ ਅਤੇ ਔਖਧ ਜਨਮ ਗਵਾਵੇ ।|
    block |ਹਾਸ਼ਮ ਮੁਕਤ ਨਸੀਬ ਜਿਨ੍ਹਾਂ ਦੇ ਸੋਈ ਦਰਦਮੰਦਾਂ ਵਲ ਆਵੇ ।|
    block |ਵਿਛੜੇ ਯਾਰ ਨ ਹੋਸੁ ਅੰਦੇਸ਼ਾ|
  block
    block |ਵਿਛੜੇ ਯਾਰ ਨ ਹੋਸੁ ਅੰਦੇਸ਼ਾ ਭੈੜਾ ਖੋਟਾ ਯਾਰ ਅਨੀਤੀ ।|
    block |ਮੂਰਖ ਯਾਰ ਪਿਛੇ ਜਲ ਮਰਨਾ ਕਿਨ ਆਸ਼ਕ ਇਹ ਗੱਲ ਕੀਤੀ ।|
    block |ਜਿਨ ਹਥ ਨਾਲ ਬਿਮੁਨਸਫ ਜੋੜੇ ਉਨ ਜਦ ਕਦ ਖੇਲ ਨ ਜੀਤੀ ।|
    block |ਹਾਸ਼ਮ ਨੇਹੁੰ ਟੁਟੇ ਤਿਸ ਯਾਰੋਂ ਏਹੋ ਲਾਖ ਵੱਟੀ ਸੁਖ ਬੀਤੀ ।|
    block |ਵਾਰਸ ਬਣ ਬੈਠੀ ਜੋ ਆਹੀ|
  block
    block |ਵਾਰਸ ਬਣ ਬੈਠੀ ਜੋ ਆਹੀ ਅਤੇ ਏਸ ਸੁਹਾਵੇ ਘਰ ਦੀ ।|
    block |ਓੜਕ ਦੇਸ ਨਿਕਾਲਾ ਮਿਲਿਆ ਗਈ ਹਾਥ ਮੱਥੇ ਪਰ ਧਰਦੀ ।|
    block |ਸੰਭਲ ਸੀਸ ਗੁੰਦਾਵੀਂ ਮੁਈਏ ਕੋਈ ਪਰਤੀਤ ਨਹੀਂ ਇਸ ਦਰ ਦੀ ।|
    block |ਹਾਸ਼ਮ ਹੋਈ ਸੁਹਾਗਣਿ ਵਿਰਲੀ ਅਤੇ ਤਾਣ ਰਹੇ ਸਭ ਕਰਦੀ ।|
    block |ਯਾ ਕਰ ਹਾਰ ਸ਼ਿੰਗਾਰ ਪਿਆਰੇ|
  block
    block |ਯਾ ਕਰ ਹਾਰ ਸ਼ਿੰਗਾਰ ਪਿਆਰੇ ਸਿਖ ਨਾਜ਼ ਨਿਆਜ਼ ਜ਼ਨਾਨੀਂ ।|
    block |ਯਾ ਬਣ ਮਰਦ ਫ਼ਤ੍ਹੇ ਕਰ ਦੁਸ਼ਮਣ ਘੱਤ ਸਿਰ ਵਿਚ ਖ਼ਾਕ ਮੈਦਾਨੀਂ ।|
    block |ਯਾ ਕਰ ਸਬਰ ਫ਼ਕੀਰੀ ਫੜਕੇ ਛਡ ਹਿਰਸ ਹਵਾਇ ਜਹਾਨੀਂ ।|
    block |ਹਾਸ਼ਮ ਕੀ ਖ਼ੁਸ਼ ਹੋਣ ਪਿਆਰੇ ਭਲਾ ਹਿੰਮਤ ਦੇਖ ਬੇਗ਼ਾਨੀ ।|
    block |ਜ਼ਹਿਮਤ ਤਾਪ ਸਰਾਪੋਂ ਬਚਦੇ|
  block
    block |ਜ਼ਹਿਮਤ ਤਾਪ ਸਰਾਪੋਂ ਬਚਦੇ ਅਤੇ ਜ਼ਾਲਮ ਡਾਹ ਮਿਤਰਾਂ ਦੇ ।|
    block |ਦਾਰੂ ਬਾਝ ਦੀਦਾਰ ਜਾਨੀ ਦੇ ਅਸਾਂ ਬਹੁਤ ਡਿਠੇ ਮਰ ਜਾਂਦੇ ।|
    block |ਪਲਕੁ ਦੀਦਾਰ ਨ ਹਾਸਲ ਹੋਵੇ ਤਾਂ ਪਏ ਮੁਰਦੇ ਮਰਿਆਂ ਦੇ ।|
    block |ਹਾਸ਼ਮ ਸ਼ਾਹ ਸ਼ਹੀਦ ਨੈਣਾਂ ਦੇ ਸੋਈ ਹੋਣ ਨਸੀਬ ਜਿਨ੍ਹਾਂ ਦੇ ।|
    block |ਜ਼ੁਹਦ ਇਬਾਦਤ ਚਾਹੇ ਦੇਖੇ|
  block
    block |ਜ਼ੁਹਦ ਇਬਾਦਤ ਚਾਹੇ ਦੇਖੇ ਨਹੀਂ ਹਰਗਿਜ਼ ਧਿਆਨ ਨ ਕਰਦਾ ।|
    block |ਸ਼ਾਹ ਮਨਸੂਰ ਚੜ੍ਹਾਇਆ ਸੂਲੀ ਅਤੇ ਯੂਸਫ਼ ਕੀਤੋ ਸੂ ਬਰਦਾ ।|
    block |ਕਿਸ ਗੱਲ ਦੇ ਵਿਚ ਰਾਜ਼ੀ ਹੋਵੇ ਕੋਈ ਭੇਤ ਨਹੀਂ ਇਸ ਦਰ ਦਾ ।|
    block |ਹਾਸ਼ਮ ਬੇਪਰਵਾਹੀ ਕੋਲੋਂ ਮੇਰਾ ਹਰ ਵੇਲੇ ਜੀ ਡਰਦਾ ।|
