block |ܡܠܬܐ|
  block 1
    block
      block |ܡܲܡܠܠܵܐ ܡܵܘܬܿܪܵܢܵܐ ܕܥܲܠ|
      block |ܐܘܪܚܐ ܕܕܝܪܝܘܬܐ|
      block |ܕܤܝܼܡ|
      block |ܠܡܪܝ ܐܝܤܚܩ ܐܦܤܩܘܦܐ|
      block |ܕܢܝܢܘܐ܁|
    block
      block |ܥܲܠ ܚܲܝܠܹܗ ܕܡܵܪܲܢ ܝܼܫܘܿܥ ܡܫܝܼܚܵܐ|
      block |ܡܫܲܪܹܝܢ ܚ̄ܢܲܢ ܠܡܸܟܼܬܲܒܼ ܦܵܠܓܘܼܬܼܵܐ ܩܲܕܼܡܵܝܬܼܵܐ ܕܡܲܡܠܠܵܐ|
      block |ܡܵܘܬܿܪܵܢܵܐ ܕܩܲܕܝܼܫܵܐ|
      block |ܡܪܝ ܐܝܤܚܩ|
      block |ܩܲܛܪܵܝܵܐ܃ ܐܲܦܸܤܩܘܿܦܵܐ ܕܢܝܼܢܘܹܐ ܡܕܼܝܼܢ̄ܬܼܵܐ܁|
      block |ܡܵܪܲܢ ܥܲܕܵܪܲܝܢܝ ܒܲܨܠܘܿܬܹܗ܁ ܐܵܡܹܝܢ܁|
    block
      block |ܡܹܐܡܪܵܐ ܩܲܕܼܡܵܝܵܐ܁|
    block
      block |ܕܹܚܠܲܬܼ ܐܲܠܵܗܵܐ܃ ܪܹܫܵܐ ܗ̣̄ܝ ܕܲܡܝܲܬܿܪܘܼܬܼܵܐ܁ ܝܲܠܕܵܐ ܓܹܝܪ ܡܸܬܼܐܲܡܪܵܐ|
      block |ܕܗܲܝܡܵܢܘܼܬܼܵܐ܁ ܡܸܙܕܲܪܥܵܐ ܡܲܢ ܒܠܸܒܵܐ܃ ܟܲܕܼ ܠܪܸܥܝܵܢܵܐ ܐ̄ܢܵܫ܃ ܐܲܦܬܼܵܐ|
      block |ܢܸܬܸܠ ܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ܃ ܕܲܢܤܲܝܸܟܼ ܠܙܵܘܥܵܘ̈ܗܝ ܦܗܲܝ̈ܐ܃|
      block |ܠܓܼܵܘ ܡ̣ܢ ܫܪܲܓܼܪ̈ܵܓܼܝܵܬܼܵܐ ܕܡܲܪ̈ܢܝܵܬܹܗ ܕܬܼܘܼܩܵܢܵܐ ܗܵܘ̇ ܕܲܥܬܼܝܼܕ܁|
      block |ܠܲܤܝܵܡ ܫܲܬܼܐܸܤܬܼܵܗ̇ ܕܲܡܝܲܬܿܪܘܼܬܼܵܐ܃ ܠܲܝܬܿ ܕܩܲܕܝܼܡ ܒܐܵܪܼ̈ܫܹܐ ܕܝܼܠܵܢܵܝܹ̈ܐ|
    block
      block |ܕܝܼܠܵܗ̇܃ ܠܗܵܝ̇ ܕܟܲܕܼ ܢܸܩܦܘܿܣ ܝܵܬܲܢ ܒܲܓܼܗܵܝܬܼܵܐ ܕܡ̣ܢ ܤܘܼܥܪ̈ܵܢܹܐ܃|
      block |ܠܘܵܬܼ ܡܸܠܬܼܵܐ ܕܢܘܼܗܪܵܐ ܕܲܬܼܪܝܼܨܘܼܬܼ ܫܒܼܝܼ̈ܠܹܐ ܩܲܕܝܼ̈ܫܹܐ܃ ܗܵܝ̇|
      block |ܕܲܡܚܵܘܝܵܢܝܼܬܼܵܐ ܡ̣ܢ ܡܙܲܡܪܵܢܵܐ ܒܝܲܕܼ ܪܘܼܚܵܐ ܐܸܬܼܟܲܢܝܲܬ̤܀ ܠܡܲܚܤܸܢ|
      block |ܡܸܫܬܿܟܲܚ ܒܲܪܢܵܫܵܐ ܕܲܡܨܸܐ ܡܤܲܝܒܲܪ ܐܝܼܩܵܪܹ̈ܐ܃ ܐܵܘ ܕܲܠܡܵܐ ܟܠ|
      block |ܟ̱ܠܹܗ܁ ܘܗܵܕܹܐ܃ ܡܸܛܠ ܡܩܲܒܿܠܵܢܘܼܬܼܵܐ ܩܲܠܝܼܠܬܼܵܐ ܕܫܘܼܓܼܢܵܝܹ̈ܐ܃ ܐܲܝܟܼ|
      block |ܐ̄ܢܵܫ ܢܹܐܡܲܪ܃ ܘܐܸܢ ܐܲܝܟܼ ܡܲܠܲܐܟܼܵܐ ܐܝܼܬܼܵܘܗܝ ܒܲܙܢܵܐ܀ ܪܹܫ ܐܘܼܪܚܵܐ|
      block |ܕܚܲܝܹ̈ܐ܃ ܠܡܲܥܢܵܝܘܼ ܗܵܘܢܵܐ ܒܡܸ̈ܠܲܝ ܐܲܠܵܗܵܐ܃ ܘܕܼܘܼܪܵܫܵܐ ܕܒܲܡܤܲܝܒܪܵܢܘܼܬܼܵܐ܁|
      block |ܫܸܩܝܵܐ ܕܹܝܢ ܕܡ̣ܢ ܬܲܡܵܢ܃ ܡܥܲܕܲܪ ܠܘܵܬܼ ܓܡܝܼܪܘܼܬܼܵܐ ܕܲܒܼܗܵܕܹܐ܁|
      block |ܗܵܟܲܢܵܐ ܡܲܢ ܘܕܲܫܩܝܼܠܘܼܬܼ ܬܲܪܒܿܝܼܬܼܵܐ ܕܲܠܘܵܬܼ ܫܘܼܡܠܵܝܵܐ ܕܲܒܼܗܵܕܹܐ܃|
      block |ܠܝܲܬܼܝܼܪܘܼܬܼ ܤܘܼܢܩܵܢܵܐ܃ ܕܲܠܗܵܝ̇ ܐܲܬܼܪܵܐ ܬܸܬܸܠ܁ ܘܥܘܼܕܼܪܵܐ ܕܡ̣ܢ|
      block |ܬܲܪ̈ܬܲܝܗܹܝܢ܃ ܗܵܬܲܚ̇ ܩܲܠܝܼܠܵܐܝܼܬܼ ܠܘܵܬܼ ܡܲܤܲܩܬܼܵܐ ܕܟܼܠܹܗ ܒܸܢܝܵܢܵܐ܀|
      block |ܠܲܝܬܿ ܕܐܸܫܟܲܚ̣ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ܃ ܐܸܠܵܐ ܐܲܝܢܵܐ ܕܐܸܬܼܪܲܚܲܩ|
      block |ܡ̣ܢ ܥܵܠܡܵܐ܁ ܫܘܼܢܵܝܵܐ ܕܹܝܢ܃ ܠܵܘ ܠܲܚܙܘܼܩܝܵܐ ܕܡ̣ܢ ܦܲܓܼܪܵܐ ܐܵܡܲ̇ܪܢܵܐ܃|
      block |ܐܸܠܵܐ ܕܡ̣ܢ ܨܸܒܼ̈ܘܵܬܹܗ܀ ܡܝܬܲܪܘܼܬܼܵܐ ܗܵܕܲܐ ܗ̣̄ܝ܃ ܕܐ̄ܢܵܫ ܒܪܸܥܝܵܢܹܗ|
      block |ܡ̣ܢ ܥܵܠܡܵܐ ܢܸܗܘܸܐ ܤܦܝܼܩ܁ ܟܠ ܟܡܵܐ ܕܪܸ̈ܓܼܫܹܐ ܤܵܥ̇ܪܝܼܢ|
      block |ܨܸܒܼ̈ܘܵܬܼܵܐ܃ ܠܸܒܵܐ ܕܢܸܫܟܲܬܼ ܡ̣ܢ ܗܲܓܵܓܲܝ̈ܗܹܝܢ܃ ܠܵܐ ܡܲܨܝܵܐ܁ ܘܠܵܐ|
      block |ܚܲܫܹ̈ܐ ܒܵܛ̇ܠܝܼܢ܃ ܘܠܵܐ ܚܘܼ̈ܫܵܒܹܐ ܒܝܼ̈ܫܹܐ ܤܵܝ̇ܦܝܼܢ܃ ܒܸܠܥܵܕܼ ܡ̣ܢ ܡܲܕܼܒܿܪܵܐ|
      block |ܘܚܘܼܪܒܵܐ܀ ܥܕܲܡܵܐ ܓܹܝܪ ܕܬܸܩܢܸܐ ܢܲܦܫܵܐ ܪܵܘܵܝܘܼܬܼܵܐ ܕܲܒܼܗܲܝܡܵܢܘܼܬܼܵܐ|
      block |ܕܒܲܐܠܵܗܵܐ܃ ܒܲܡܩܲܒܿܠܵܢܘܼܬܼܵܐ ܕܲܪܓܸܫܬܼܵܐ ܕܚܲܝ̈ܠܹܝܗ̇܃ ܠܵܐ ܡܚܝܼܠܘܼܬܼܵܐ|
      block |ܕܪܸܓܼܫܹܐ ܡܲܐܤܝܵܐ܃ ܘܠܵܐ ܒܚܲܝܠܵܐ ܡܸܬܼܡܲܨܝܵܐ ܠܲܡܕܼܵܫ ܠܗܘܼܠܹܗ|
      block |ܡܸܬܼܚܲܙܝܵܢܝܼܬܼܵܐ܃ ܕܐܝܼܬܹܝܗ̇ ܤܝܵܓܼܵܐ ܕܗܵܘ̇ ܕܲܠܓܼܵܘ܃ ܘܠܵܐ ܪܓܼܝܼܫܵܐ܀|
    block
      block |ܡܠܝܼܠܘܼܬܼܵܐ܃ ܥܸܠܬܼܵܐ ܗ̣̄ܝ ܕܚܹܐܪܘܼܬܼܵܐ܁ ܘܦܹܐܪܹ̈ܐ ܕܬܲܪ̈ܬܲܝܗܹܝܢ܃|
      block |ܡܸܨܛܲܠܝܵܢܘܼܬܼܵܐ܁ ܕܒܸܠܥܵܕܼ ܩܲܕܼܡܵܝܬܼܵܐ܃ ܐܵܦܠܵܐ ܕܬܲܪܬܹܝܢ܁ ܘܐܲܝܟܵܐ|
      block |ܕܚܲܤܝܼܪܵܐ ܬܪܲܝܵܢܝܼܬܼܵܐ܃ ܬܲܡܵܢ ܐܲܝܟܼ ܕܒܲܦܓܼܘܼ̈ܕܹܐ ܐܲܤܝܼܪܵܐ ܬܠܝܼܬܼܵܝܬܼܵܐ܀|
      block |ܐܸܡܲܬܼܝ ܕܛܲܝܒܿܘܼܬܼܵܐ ܬܸܤܓܸܐ ܒܒܲܪܢܵܫܵܐ܃ ܗܵܝܕܹܝܢ ܒܪܸܚ̱ܡܬܼܵܐ|
      block |ܕܙܲܕܝܼܩܘܼܬܼܵܐ܃ ܕܸܚܠܬܼܵܐ ܕܡܵܘܬܵܐ܃ ܬܸܬܼܒܿܤܸܐ܁ ܘܥܸܠ̈ܠܵܬܼܵܐ ܤܲܓܿܝܼ̈ܐܵܬܼܵܐ|
      block |ܡܸܫܟܲܚ ܒܢܲܦܫܹܗ܃ ܕܲܒܼܘܵܠܝܼܬܼܵܐ ܐܝܼܬܹܝܗ̇ ܕܲܚܠܵܦ ܕܸܚܠܲܬܼ ܐܲܠܵܗܵܐ܃|
      block |ܐ̄ܢܵܫ ܐܘܼ̈ܠܨܵܢܹܐ ܢܸܤܒܿܘܿܠ܁ ܘܐܲܝܠܹܝܢ ܕܡܲܟܿܝܵܢ̈ܝܬܼܵܐ ܡܸܬܼܪ̈ܲܢܝܵܢ ܕܦܲܓܼܪܵܐ|
      block |ܟܹܐܡܲܬܼ܃ ܘܲܥܪܝܼܨܵܐܝܼܬܼ ܕܢܸܤܡ̈ܟܼܵܢ ܠܘܵܬܼ ܟܝܵܢܵܐ܃ ܘܲܠܡܲܚܵܫܘܼ ܢܸܩܦܵܐܝܼܬܼ|
      block |ܤܝܼ̈ܡܵܢ܃ ܐܲܝܟܼ ܠܵܐ ܡܸܕܸܡ ܒܦܸܚܡܵܐ ܕܗܵܘ̇ ܡܵܐ ܕܡܸܤܬܲܟܸܐ܃ ܡ̣ܢ|
      block |ܟܲܕܼܘܼ ܒܥܲܝܢܵܘ̈ܗܝ ܚܫܝܼ̈ܒܼܵܢ܁ ܘܲܕܼܠܵܐ ܡܲܨܝܵܐ ܒܸܠܥܵܕܼ ܡ̣ܢ ܫܩܝܼܠܘܼܬܼ|
      block |ܢܸܤܝܵܢܵܐ ܕܚܲܫܹ̈ܐ ܢܸܕܥܝܼܘܗܝ ܠܲܫܪܵܪܵܐ܃ ܦܝܵܤܵܐ ܕܥܲܠ ܗܵܕܹܐ ܡܸܢܹܗ|
      block |ܡ̣ܢ ܪܸܥܝܵܢܵܐ܃ ܚܲܬܝܼܬܼܵܐܝܼܬܼ ܡܸܫܟܲܚ܁ ܘܕܲܒܼܛܝܼܠܘܼܬܼܵܐ ܤܲܓܿܝܼܐܬܼܵܐ ܐܝܼܬܼ|
      block |ܠܹܗ ܠܐܲܠܵܗܵܐ ܥܲܠ ܒܲܪܢܵܫܵܐ܃ ܘܲܕܼܠܵܐ ܒܫܸܓܼܡܵܐ ܫܒܼܝܼܩ܁ ܘܝܲܬܿܝܼܪܵܐܝܼܬܼ|
      block |ܢܲܦܝܼ̈ܩܲܝ ܒܲܒܼܥܵܬܹܗ܃ ܘܲܛܥܝܼ݁ܢܲܝ ܚܲܫܵܐ ܕܡܸܛܠܵܬܹܗ܃ ܐܲܝܟܼ ܕܲܒܼܨܒܼܥܵܐ|
      block |ܚܵܙܹ̇ܝܢ ܢܲܗܝܼܪܵܐܝܼܬܼ܁ ܡܵܐ ܕܹܝܢ ܕܚܲܤܝܼܪܘܼܬܼ ܗܲܝܡܵܢܘܼܬܼܵܐ ܒܠܸܒܲܢ ܬܸܬ̱ܢܨܒܼ܃|
      block |ܗܵܝܕܹܝܢ ܒܕܲܠܩܘܼܒܼܠܵܝܘܼܬܼܵܐ ܡܸܫܬܲܟܼ̈ܚܵܢ ܟܠܗܹܝܢ܁ ܠܵܘ ܡܸܛܠ ܒܘܼܚܵܢܵܐ܃|
      block |ܘܲܕܼܗܵܝ̇ ܕܢܸܬܿܬܿܟܸܠ ܥܲܠ ܐܲܠܵܗܵܐ ܠܵܘ ܒܟܼܠܥܸܕܵܢ ܠܲܡ ܡܲܨܠܚܵܐ܃|
      block |ܘܲܕܼܠܵܘ ܗܵܟܲܢܵܐ ܒܛܝܼܠ ܠܹܗ ܠܲܐܠܵܗܵܐ ܥܠܲܝܟ ܠܲܡ ܐܲܝܟܼ ܕܡܸܬܼܪܲܢܝܵܐ܃|
      block |ܤܒܼܝܼܤܵܐܝܼܬܼ ܡܸܬܼܪ̈ܲܡܙܵܢ ܡ̣ܢ ܗܵܠܹܝܢ ܕܟܲܡܝܼܢܝܼܢ ܘܲܒܼܥܲܡܛܵܢܵܐ ܫܵܕܹܝܢ|
      block |ܓܹܐܪ̈ܲܝܗܘܿܢ܀|
      block |ܪܹܫ ܚܲܝܵܘ̈ܗܝ ܫܲܪܝܼܪܹ̈ܐ ܕܒܲܪܢܵܫܵܐ܃ ܕܸܚܠܲܬܼ ܐܲܠܵܗܵܐ܁ ܘܗܵܕܹܐ ܥܲܡ|
      block |ܦܸܗܝܵܐ ܕܨܸܒܼ̈ܘܵܬܼܵܐ ܕܲܬܼܟܲܬܲܪ ܒܢܲܦܫܵܐ܃ ܠܵܐ ܡܸܬܿܛܦܝܼܤܵܐ܁ ܡܸܬܼܦܲܠܗܲܕܼ|
    block
      block |ܓܹܝܪ ܠܸܒܵܐ܃ ܒܝܲܕܼ ܬܸܫܡܸܫܬܼܵܐ ܕܪܸ̈ܓܼܫܹܐ܃ ܡ̣ܢ ܗܲܢܝܼܐܘܼܬܼܵܐ ܕܒܲܐܠܵܗܵܐ܀|
      block |ܐܲܤܝܼܪܝܼܢ ܐܸܢܘܿܢ ܙܵܘ̈ܥܹܐ ܕܲܠܓܼܵܘ ܒܡܲܪܓܿܫܵܢܘܼܬܼܗܘܿܢ܃ ܒܝܲܕܼ ܪܸ̈ܓܼܫܹܐ|
      block |ܡܫܲܡܫܵܢܲܝ̈ܗܘܿܢ܀ ܦܠܝܼܓܼܘܼܬܼܵܐ ܕܠܸܒܵܐ܃ ܡܲܥܠܵܐ ܥܲܠ ܢܲܦܫܵܐ ܕܸܚܠܬܼܵܐ܁|
      block |ܗܲܝܡܵܢܘܼܬܼܵܐ ܕܹܝܢ܃ ܐܵܦ ܒܲܦܤܵܩܵܐ ܕܗܲܕܵܡܹ̈ܐ܃ ܡܸܫܟܿܚܵܐ ܕܲܬܼܓܲܒܲܪ|
      block |ܬܲܪܥܝܼܬܼܵܐ܁ ܟܡܵܐ ܕܪܸܚܡܲܬܼ ܦܲܓܼܪܵܐ ܚܲܤܝܼܢܵܐ ܒܵܟܼ܃ ܕܬܸܗܘܸܐ ܠܒܼܝܼܒܼܵܐ|
      block |ܘܠܵܐ ܕܲܚܘܼܠܬܼܵܢܵܐ ܠܵܐ ܡܸܫܟܲܚ ܐܲܢ̄ܬܿ܃ ܡܸܛܠ ܤܲܩܘܼ̈ܒܼܠܹܐ ܤܲܓܿܝܼ̈ܐܹܐ܃|
      block |ܕܐܲܡܝܼܢܝܼܢ ܒܘܲܥܕܵܐ ܕܗܵܘ̇ ܕܐܸܬܼܪܚܸܡ܀ ܐܲܝܢܵܐ ܕܠܐܝܼܩܵܪܵܐ ܢܩܸܐ܃ ܠܵܐ|
      block |ܡܸܫܟܚܵܐ ܕܢܸܚܤܪ̈ܵܢ ܠܹܗ ܥܸܠ̈ܠܵܬܼܵܐ ܕܥܵܩ̈ܵܬܼܵܐ܀ ܠܲܝܬܿ ܒܲܪܢܵܫܵܐ܃ ܕܥܲܡ|
      block |ܫܘܼܚܠܵܦܵܐ ܕܨܸܒܼ̈ܘܵܬܼܵܐ܃ ܠܵܐ ܩܵܢܹ̇ܐ ܪܸܥܝܵܢܹܗ ܫܘܼܚܠܵܦܵܐ ܠܐܲܝܢܵܐ ܕܗ̤ܘ|
      block |ܓܲܒܵܐ ܥܲܡ ܦܸܚܡܗܹܝܢ܀ ܐܸܢ ܡܲܢ ܪܓܸܫܬܼܵܐ ܬܪܲܝܵܢܝܼܬܼܵܐ ܐܝܼܬܹܝܗ̇ ܕܪܸ̈ܓܼܫܹܐ܃|
      block |ܗܵܝ̇ ܕܡܸܢܵܗ̇ ܪܸܓܿܬܼܵܐ ܡܟܼܵܢܵܐ ܠܡܸܬܼܝܼܠܵܕܼܘܼ܃ ܐܲܝܟܼ ܡܸܠܬܼܵܐ ܕܐܹܘܲܓܼܪܝܼܣ܃|
      block |ܢܸܫܠܘܿܢ ܡܵܕܹܝܢ ܐܲܝܠܹܝܢ ܕܥܲܡ ܦܘܼܪ̈ܬܵܟܹܐ܃ ܕܲܒܼܫܲܝܢܵܐ ܪܸܥܝܵܢܵܐ ܢܸܛܪܘܼܢ|
      block |ܡܸܫܬܵܘܕܹܝܢ܀ ܢܲܟܦܵܐ ܗܵܢܵܘ܃ ܐܲܝܢܵܐ ܕܠܵܘ ܒܢܝܼܫܵܐ ܕܬܲܟܼܬܘܼܫܵܐ ܟܠܹܝܢ|
      block |ܡ̣ܢ ܘܲܥܕܹܗ ܙܵܘ̈ܥܹܐ ܤܢܲܝ̈ܵܐ܃ ܐܸܠܵܐ ܕܗ̤ܘ ܫܪܵܪܵܐ ܕܠܸܒܹܗ ܡܢܲܟܸܿܦ|
      block |ܚܵܘܪܵܐ ܕܪܸܥܝܵܢܹܗ܃ ܕܠܵܐ ܢܲܩܸܬܼ ܒܚܘܼ̈ܫܵܒܹܐ ܙܲܠܝܼ̈ܠܹܐ ܡܲܪܵܚܵܐܝܼܬܼ܁ ܘܟܲܕܼ|
      block |ܚܲܤܝܘܼܬܼܵܐ ܕܬܹܐܪܬܹܗ܃ ܡܸܤܬܲܗܕܵܐ ܡ̣ܢ ܚܵܘܪܵܐ ܕܒܼܵܒܼ̈ܬܹܗ ܕܲܢܛܝܼܪ̈ܵܢ|
      block |ܡܗܲܝܡܢܵܐܝܼܬܼ܃ ܟܘܼܚܵܕܼܵܐ ܐܲܝܟܼ ܐܲܦܲܝ̈ ܬܲܪܥܵܐ ܬܠܸܐ ܒܐܲܬܼܪܵܐ ܟܲܤܝܵܐ|
      block |ܕܚܘܼܫܵܒܼܵܘ̈ܗܝ܁ ܕܐܲܝܟܼ ܒܬܼܘܼܠܬܼܵܐ ܡܢܲܟܲܦܬܼܵܐ܃ ܬܸܗܘܸܐ ܢܛܝܼܪܵܐ|
      block |ܕܲܟܼܝܘܼܬܼܵܗ̇ ܡܗܲܝܡܢܵܐܝܼܬܼ ܠܲܡܫܝܼܚܵܐ܀ ܠܲܝܬ ܡܸܕܸܡ ܕܗܵܟܲܢܵܐ ܤܵܦܹ̇ܩ|
      block |ܠܲܡܫܲܢܵܝܘܼ ܥܝܵܕܹ̈ܐ ܙܠܝܼ̈ܠܹܐ ܡ̣ܢ ܢܲܦܫܵܐ܃ ܘܲܠܡܸܬܼܟܲܣ ܠܥܘܼܗܕܵܢܹ̈ܐ|
      block |ܡܙܝܼܥܵܢܹ̈ܐ ܡܩܝܼ̈ܡܲܝ ܫܲܠܗܸܒܼ̈ܝܵܬܼܵܐ ܫܓܼܝܼ̈ܫܬܼܵܐ ܒܓܼܘܼܫܡܵܐ܃ ܐܲܝܟܼ ܒܲܠܝܼܥܘܼܬܼܵܐ|
      block |ܕܲܒܼܪܸܚܡܲܬܼ ܝܘܼܠܦܵܢܵܐ܃ ܘܗܸܦܝܵܐ ܕܒܼܵܬܲܪ ܥܘܼܩܵܪܹ̈ܐ ܕܤܘܼܟܵܠܲܝ̈ܗܘܿܢ|
    block
      block |ܕܦܸܬܼܓܼܵܡܹ̈ܐ ܕܲܟܼܬܼܵܒܹ̈ܐ܀ ܐܸܡܲܬܼܝ ܕܹܝܢ ܕܙܵܘܥܹ̈ܐ ܢܸܥܡܕܼܘܼܢ ܒܗܲܢܝܼܐܘܼܬܼܵܐ|
      block |ܒܵܬܲܪ ܚܸܟܼܡܬܼܵܐ ܕܐܲܤܝܼܢܵܐ ܒܡܸܠܹ̈ܐ܃ ܒܝܲܕܼ ܚܲܝܠܵܐ ܕܡܵܬܹ̇ܩ ܒܘܼܝܵܢܵܐ ܡ̣ܢ|
      block |ܬܲܡܵܢ܃ ܟܠ ܫܵܒܹ̇ܩ ܒܸܤܬܲܪ ܓܘܼܫܡܹܗ܁ ܟܲܕܼ ܛܵܥܹ̇ܐ ܠܬܹܒܹܝܠ|
      block |ܘܲܠܟܼܠ ܕܒܼܵܗ̇܃ ܘܲܠܟܼܠܗܘܿܢ ܥܘܼ̈ܗܕܵܢܹܐ ܡܩܝܼ̈ܡܲܝ ܨܲܠܡܹ̈ܐ|
      block |ܕܲܓܼܫܝܼܡܘܼܬܼ ܥܵܠܡܵܐ ܥܵܛܹ̇ܐ ܡ̣ܢ ܢܲܦܫܵܐ܁ ܘܡ̣ܢ ܚܫܲܝܬܼܵܐ ܟܡܵܐ|
      block |ܙܲܒܼܢ̈ܝܼܢ ܕܚܘܼ̈ܫܵܒܹܐ ܕܲܥܝܵܕܵܐ܃ ܤܘܼܥܪ̈ܵܢܵܘ̈ܗܝ ܕܲܟܼܝܵܢܵܐ܃ ܒܬܸܡܗܵܐ ܘܗ̤ܝ|
      block |ܢܲܦܫܵܐ ܒܪܸܢܝܵܗ̇ ܦܵܝ̇ܫܵܐ܃ ܒܚܲܕܼ̈ܬܼܵܬܼܵܐ ܕܦܵܓܼ̈ܥܵܢ ܒܵܗ̇ ܡ̣ܢ ܝܲܡܵܐ|
      block |ܕܐ̄ܪ̈ܵܙܲܝܗܘܿܢ܀|
      block |ܘܐܵܦܸܢ ܒܡܵܘ̈ܗܝ ܥܸܠܵܝܹ̈ܐ ܢܸܗܘܸܐ ܛܵܐܹ̇ܦ ܪܸܥܝܵܢܵܐ܃ ܟܲܕܼ ܠܵܐ ܢܸܫܟܲܚ|
      block |ܠܘܵܬܼ ܗܵܢܵܐ ܟ̱ܠܹܗ ܥܘܼܡܩܵܐ ܢܥܲܡܸܩ ܙܵܘܥܵܘ̈ܗܝ܃ ܠܡܸܚܙܵܐ|
      block |ܠܟܼܠܗܘܿܢ ܓܲܙܹ̈ܐ ܕܒܲܬܼܗܘܿܡܵܘ̈ܗܝ܁ ܤܵܦܹ̇ܩ ܗ̄ܘ̣ ܗܸܪܓܵܐ ܒܪܸܚܡܬܹܗ|
      block |ܦܵܟܲ̇ܪ ܠܚܘܼ̈ܫܵܒܹܐ ܚܲܝܠܬܼܵܢܵܐܝܼܬܼ ܒܝܲܕܼ ܚܘܼ̈ܫܵܒܹܐ ܕܬܲܗܪܵܐ܃ ܕܢܸܗܘܘܿܢ|
      block |ܟܠܹܝܢ ܡ̣ܢ ܪܸܢܝܵܐ ܘܪܲܗܛܵܐ ܕܲܠܘܵܬܼ ܟܝܵܢܹܗ ܕܓܼܘܼܫܡܵܐ܃ ܐܲܝܟܲܢܵܐ|
      block |ܕܐܸܡ݂ܲܪ ܐ̄ܢܵܫ ܡ̣ܢ ܠܒܼܝܼ̈ܫܲܝ ܐܲܠܵܗܵܐ܀ ܡܸܛܠ ܓܹܝܪ ܕܲܪܦܸܐ ܗ̣̄ܘ ܠܸܒܵܐ܃|
      block |ܐܵܡܲ݁ܪ܃ ܠܵܐ ܡܸܫܟܲܚ ܕܲܢܤܲܝܒܲܪ ܒܝܼ̈ܫܵܬܼܵܐ ܕܦܵܓܼ̈ܥܵܢ ܒܹܗ ܡ̣ܢ ܠܒܲܪ܃|
      block |ܘܲܩܪܵܒܼܵܐ ܕܡ̣ܢ ܠܵܓܼܵܘ܁ ܘܝܵܕܼܥܝܼܬܘܿܢ ܠܲܡ܃ ܕܝܲܩܝܼܪ ܗ̄ܘ̣ ܚܘܼܒܼܵܐ|
      block |ܒܝܼܫܵܐ ܕܦܲܓܼܪܵܐ܁ ܘܐܸܢ ܗ̤ܘ ܕܠܸܒܵܐ ܒܝܘܼܠܦܵܢܵܐ ܠܵܐ ܢܸܬܼܥܢܸܐ܃ ܠܵܐ|
      block |ܡܸܫܟܿܚܵܐ ܕܲܢܤܲܝܒܲ ܫܓܼܘܼܫܝܵܐ ܕܲܗܡܵܤܹܗ ܕܦܲܓܼܪܵܐ܁|
      block |ܐܲܝܟܼ ܝܲܩܝܼܪܘܼܬܹܗ ܓܹܝܪ ܕܡܲܬܼܩܵܠܵܐ ܠܚܲܪܝܼܦܘܼܬܼ ܢܸܙܠܵܐ ܕܡܲܤܲܐܬܼܵܐ|
      block |ܠܘܼܩܒܲܠ ܫܓܼܘܼܫܚܵܐ ܕܡܲܫ̈ܒܹܐ܃ ܗܵܟܲܢܵܐ ܟܘܼܚܵܕܵܐ ܘܕܸܚܠܬܼܵܐ|
      block |ܠܡܸܨܛܲܠܝܵܢܘܼܬܹܗ ܕܪܸܥܝܵܢܵܐ܁ ܘܗܵܘ̇ ܡܵܐ ܕܦܸܚܡܵܐ ܕܚܲܤܝܼܪܘܼܬܼܵܐ|
      block |ܬܲܡܵܢ܃ ܗ̤ܘ ܟܲܕܼ ܗ̤ܘ ܝܲܬܝܼܪܘܼܬܼ ܡܫܲܠܛܘܼܬܼܵܗ̇ ܕܚܹܐܪܘܼܬܼܵܐ ܒܗܵܕܹܐ܁|
    block
      block |ܟܡܵܐ ܕܬܲܡܵܢ ܬܵܘܤܲܦܬܼܵܐ ܒܚܲܤܝܼܪܘܼܬܼܵܐ܃ ܗܵܟܲܢܵܐ ܘܥܸܠܬܼܵܐ ܠܲܕܼܠܝܼܠܘܼܬܼ|
      block |ܙܲܠܝܼܠܘܼܬܼܗܹܝܢ ܕܟܲܦܹ̈ܐ ܒܠܵܐ ܩܵܘܡܵܐ܁ ܘܗܵܪܟܵܐ ܟܡܵܐ ܕܚܹܐܪܘܼܬܼܵܐ|
      block |ܒܝܲܕܼ ܡܸܬܿܬܿܪܝܼܡܵܢܘܼܬܼܵܐ ܕܕܸܚܠܬܼܵܐ ܡ̣ܢ ܢܲܦܫܵܐ܃ ܗܵܟܲܢܵܐ ܡܲܤܲܐܬܹܗ|
      block |ܕܪܸܥܝܵܢܵܐ ܠܟܼܠ ܓܲܒܿ ܙܵܐ̇ܠܵܐ ܚܲܪܝܼܦܵܐܝܼܬܼ܁ ܡܵܕܹܝܢ ܡܸܬܿܬܿܙܝܼܥܵܢܘܼܬܼܵܐ܃|
      block |ܬܪܲܝܵܢܘܼܬܼܵܐ ܗ̣̄ܝ ܕܚܹܐܪܘܼܬܼܵܐ܁ ܘܫܘܼ̈ܓܼܢܵܝܹܐ ܪܸ̈ܥܝܵܢܵܝܹܐ܃ ܬܪ̈ܲܝܵܢܹܐ ܒܵܬܲܪ|
      block |ܡܸܨܛܲܠܝܵܢܘܼܬܼܵܐ܀ ܐܸܬܼܚܲܟܲܡ ܠܲܡܤܵܡ ܫܲܬܼܐܸܤܬܼܵܐ ܠܡܲܪܕܝܼܬܼܵܟܼ|
      block |ܒܐܘܼܪܚܵܐ ܕܐܲܠܵܗܵܐ܃ ܘܲܒܼܝܵܘ̈ܬܼܵܐ ܙܥܘܿܪܹ̈ܐ ܡܩܝܼܡܵܐ ܠܵܟܼ ܥܲܠ ܬܲܪܥܵܐ|
      block |ܕܡܲܠܟܘܼܬܼܵܐ܃ ܕܠܵܐ ܟܪܘܼܟܼܝܵܐ ܕܐܘܼܪܚܵܐ܀ ܠܵܐ ܬܘܚܼܪ ܐܲܝܟܼ|
      block |ܕܲܒܼܛܲܟܼܤܵܐ ܕܲܪ̈ܕܝܵܐ ܕܡܲܠܦܵܢܹ̈ܐ܃ ܒܡܸܠܹ̈ܐ ܕܡ̣ܢ ܒܘܼܚܵܢܵܐ ܤܝܼ̈ܡܵܢ|
      block |ܠܬܲܪܒܿܝܼܬܼܵܐ ܕܕܼܘܼܒܵܪ̈ܲܝܟ܃ ܕܬܹܐܪܲܒܼ ܢܲܦܫܵܟܼ ܒܪܲܒܿܘܼܬܼ ܤܘܼ̈ܟܵܠܹܐ|
      block |ܕܲܒܼܗܘܿܢ܁ ܦܪܘܿܫ ܢܝܼܫܵܐ ܕܡܸܠܬܼܵܐ ܒܟܼܠ ܫܲܪ̈ܒܿܝܼܢ ܕܲܒܼܗܘܿܢ|
      block |ܬܹܦܓܲܥ ܒܲܟܼܬܼܝܼ̈ܒܼܵܬܼܵܐ܃ ܕܲܬܼܥܲܡܸܩ ܢܲܦܫܵܟܼ ܠܡܸܫܟܲܢ ܠܘܵܬܼ ܝܲܪܼ̈ܥܵܬܼܵܐ|
      block |ܪܵܘܪ̈ܒܼܵܬܼܵܐ ܕܐܝܼܬܼ ܒܲܤܝܵܡܵܐ ܕܐ̄ܢܵܫܵܐ ܢܲܗܝܼܪܹ̈ܐ܀ ܐܲܝܠܹܝܢ ܕܲܒܼܕܼܘܼܒܼܵܪ̈ܲܝܗܘܿܢ|
      block |ܡ̣ܢ ܛܲܝܒܿܘܼܬܼܵܐ ܡܸܬܼܗܲܕܹܝܢ ܠܡܸܬܼܢܲܗܵܪܘܼ܃ ܒܲܕܼܡܘܼܬܼ ܙܲܠܝܼܩܵܐ ܡܸܕܸܡ|
      block |ܡܸܬܼܝܲܕܼܥܵܢܵܐ ܡܲܪܓܫܝܼܢ ܐܲܡܝܼܢܵܐܝܼܬܼ ܕܪܵܕܹܐ ܒܲܝܢܵܬܼ ܦܸܬܼܓܼܵܡܹ̈ܐ܁ ܘܗ̤ܘ|
      block |ܦܵܪܹܫ ܩܕܼܵܡ ܪܸܥܝܵܢܵܐ ܡܲܡܠܠܵܐ ܫܚܘܼܡܵܐ܃ ܡ̣ܢ ܫܲܪ̈ܒܹܐ ܕܐܲܡܝܼܪܝܼܢ|
      block |ܒܪܲܒܿܘܼܬܼ ܪܸܥܝܵܢܵܐ ܠܦܘܼܬܵܚܵܐ ܢܲܦܫܵܢܵܝܵܐ܀ ܒܲܪܢܵܫܵܐ ܕܲܫܚܝܼܡܵܐܝܼܬܼ ܩܵܪܹܐ|
      block |ܒܦܸܬܼܓܼܵܡܹ̈ܐ ܪܵܘܪ̈ܒܹܐ܃ ܐܵܦ ܠܸܒܹܗ ܡܸܫܐܲܚܲܡ ܘܫܵܬܲܚܲܡ ܘܫܵܗܹ̇ܐ ܡ̣ܢ ܚܲܝܠܵܐ|
      block |ܩܲܕܝܼܫܵܐ܃ ܗܵܘ̇ ܕܝܵܗܹ̇ܒܼ ܠܠܸܒܵܐ ܛܥܵܡܬܼܵܐ ܚܠܝܼܬܼܵܐ ܒܤܘܼ̈ܟܵܠܹܐ|
    block
      block |ܕܡܲܬܼܡܗܝܼܢ ܢܲܦܫܵܐ܁ ܟܠ ܡܸܕܼܡ܃ ܠܘܵܬܼ ܐ̄ܚܝܵܢܹܗ ܡܥܵܕܼ ܪܵܗܹ̇ܛ܁|
      block |ܘܢܲܦܫܵܐ ܕܐܝܼܬܼ ܒܵܗ̇ ܡܢܵܬܼܵܐ ܡ̣ܢ ܪܘܼܚܵܐ܃ ܡܵܐ ܕܫܵܡ̇ܥܵܐ ܡܸܕܹܡ|
      block |ܕܲܛܡܝܼܪ ܒܹܗ ܚܲܝܠܵܐ ܪܘܼܚܵܢܵܐ܃ ܒܫܘܼܠܗܵܒܼܵܐ ܢܵܬܼ̇ܦܵܐ ܠܬܲܫܥܝܼܬܹܗ܃|
      block |ܐܵܦܸܢ ܠܵܘ ܠܟܼܠܢܵܫ ܡܥܝܼܪ ܠܬܲܗܪܵܐ܃ ܫܲܪܒܵܐ ܕܐܲܡܝܼܪ ܪܘܼܚܵܢܵܐܝܼܬܼ܃|
      block |ܘܲܛܡܝܼܪ ܒܹܗ ܚܲܝܠܵܐ ܪܲܒܵܐ܀|
      block |ܡܸܠܬܼܵܐ ܕܥܲܠ ܡܝܲܬܿܪܘܼܬܼܵܐ܃ ܠܸܒܵܐ ܒܵܥ̇ܝܵܐ ܕܲܡܤܲܪܲܩ ܡ̣ܢ|
      block |ܐܲܪܥܵܐ ܘܥܸܢܝܵܢܹ̈ܝܗ̇܀ ܒܲܪܢܵܫܵܐ ܕܲܥܡܝܼܠ ܪܸܥܝܵܢܹܗ ܒܨܸܦܬܼܵܐ ܕܥܵܒܼܘܿܪ̈ܝܵܬܼܵܐ܃|
      block |ܫܲܪ̈ܒܹܐ ܕܥܲܠ ܡܝܲܬܿܪܘܼܬܼܵܐ ܠܵܐ ܡܥܝܼܪܝܼܢ ܡܲܚܫܲܒܼܬܹܗ܃ ܠܘܵܬܼ ܪܸܚܡܲܬܼ|
      block |ܒܥܵܬܼܵܐ ܕܩܸܢܝܵܢܵܗ̇܀ ܩܲܕܝܼܡ ܐܲܝܟܼ ܕܒܲܗܘܵܝܵܐ ܫܪܵܝܵܐ ܕܡ̣ܢ ܗܘܼ̈ܠܹܐ܃|
      block |ܠܐܲܤܘܼܪܹ̈ܐ ܕܒܲܐܠܵܗܵܐ܁ ܘܐܵܦܸܢ ܐܲܝܟܼ ܕܲܒܼܦܘܼܪ̈ܢܵܤܹܐ ܛܲܝܒܿܘܼ̈ܬܼܵܢܵܝܹܐ|
      block |ܒܚܲܕܼܚ̈ܕܼܵܢܹܐ ܐܝܼܬܼ ܐܸܡܲܬܼܝ ܕܩܵܕܹܡ ܗܵܢܵܐ ܠܗܵܘ̇܃ ܐܲܝܟܼ ܕܲܬܼܚܲܦܸܐ ܪܸܚܡܬܼܵܐ|
      block |ܠܪܸܚܡܬܼܵܐ܁ ܒܛܲܟܼܤܵܐ ܕܹܝܢ ܕܲܥܝܵܕܼܵܐ ܕܲܡܕܲܒܿܪܵܢܘܼܬܼܵܐ܃ ܐ̄ܚܪܵܢܝܵܐܝܼܬܼ|
      block |ܐܝܼܬܹܝܗ̇ ܒܤܸܕܼܪܵܐ ܕܓܼܵܘܵܐ܁ ܐܲܢ̄ܬܿ ܕܹܝܢ܃ ܛܲܟܼܤܵܐ ܓܵܘܢܵܝܵܐ ܛܲܪ܁ ܐܸܢ|
      block |ܩܵܕܼܡܵܐ ܠܵܟܼ ܛܲܝܒܿܘܼܬܼܵܐ܃ ܕܝܼܠܵܗ̇ ܐܝܼܬܹܝܗ̇܁ ܘܐܸܢ ܠܵܐ܃ ܒܐܘܼܪܚܵܐ|
      block |ܕܟܼܠܢܵܫ ܪܵܕܹܐ ܒܝܘܼܒܵܠܵܐ܃ ܤܲܩ ܠܘܵܬܼ ܡܲܤܲܩܬܼܵܐ ܕܡܲܓܼܕܠܵܐ|
      block |ܪܘܼܚܵܢܵܝܵܐ܀ ܟܠܡܸܕܸܡ ܕܲܒܼܬܹܐܘܿܪܝܼܵܐ ܡܸܬܼܦܠܲܚ ܘܡܸܫܬܲܡܠܸܐ ܦܘܼܩܕܵܢܵܐ|
      block |ܡܸܛܠܵܬܹܗ܃ ܐܵܦ ܗ̤ܘ ܠܵܐ ܡܸܬܼܚܲܙܝܵܢܵܐ ܗ̄ܘ̣ ܟ̱ܠܹܗ ܠܗܲܝ̈ܢܹܐ ܕܒܸܤܪܵܐ܁|
      block |ܘܟܼܠ ܕܲܒܼܤܵܥܘܿܪܘܼܬܼܵܐ܃ ܟ̱ܠܹܗ ܡܪܲܟܿܒܼܵܐ ܐܝܼܬܼܵܘܗܝ܁ ܕܚܲܕܼ ܗ̄ܘ̣|
      block |ܒܲܠܚܘܿܕܼ ܦܘܼܩܕܵܢܵܐ܃ ܕܡܸܛܠܵܬܹܗ ܤܢܝܼܩ ܥܲܠ ܬܲܪ̈ܬܲܝܗܹܝܢ܁ ܗܵܢܵܘ|
      block |ܕܹܝܢ܃ ܘܥܲܠ ܬܹܐܘܿܪܝܼܵܐ܃ ܘܥܲܠ ܦܘܼܠܚܵܢܵܐ܁ ܡܸܛܠ ܕܲܡܓܲܫܡܘܼܬܼܵܐ|
      block |ܘܠܵܐ ܡܓܲܫܡܘܼܬܼܵܐ ܘܲܡܠܲܚܡܘܼܬܼܵܐ ܕܬܲܪ̈ܬܲܝܗܹܝܢ܃ ܗ̤ܘܝܘܼ ܡ̣ܢ ܟܠ܁|
    block
      block |ܡܸܛܠ ܗܵܢܵܐ܃ ܘܗܵܘ̇ ܕܡܸܛܠܵܬܹܗ܃ ܥܦܝܼܦܵܐܝܼܬܼ ܡܸܤܬܲܟܲܠ ܡܲܕܥܵܐ|
      block |ܢܲܗܝܼܪܵܐ܃ ܐܲܝܟܼ ܕܩܲܕܸܡ̣ ܐܸܬܼܦܲܩܲܕܼ ܒܝܲܕܼ ܛܘܼܒܼܵܢܵܐ ܡܘܼܫܹܐ܁ ܘܗܵܝ̇|
      block |ܕܲܦܫܝܼܛܬܼܵܐ ܗ̣̄ܝ ܡܸܤܬܲܟܿܠܵܐ܃ ܘܗܵܝ̇ ܕܲܥܦܝܼܦܘܼܬܼܵܐ܀ ܕܩܲܕܝܼܡܘܼܬܼ|
      block |ܗܘܵܝܵܐ ܡ̇ܢ ܕܡܸܕܸܡ ܥܕܼܝܼܠܵܐܝܼܬܼ܃ ܠܵܘ ܪܓܸܫܬܹܗ ܕܥܘܼܗܕܵܢܵܐ|
      block |ܡܲܥܒܿܪܝܼܢ܃ ܥܲܡ̈ܠܹܐ ܕܠܲܕܼܟܲܝ̈ܐ ܡܸܬܼܝܲܨܦܝܼܢ܁ ܐܸܠܵܐ ܚܲܫܝܼܫܘܼܬܼ|
      block |ܥܘܼܗܪܵܢܹܗ ܡ̣ܢ ܪܸܥܝܵܢܵܐ ܢܵܤܒܿܝܼܢ܃ ܕܲܡܝܲܬܿܪܵܐܝܼܬܼ ܬܸܗܘܸܐ ܗܵܝ̇ ܕܡ̣ܢ|
      block |ܟܲܕܼܘܼ ܫܲܡܫܲܬ̤ ܡܲܥܒܲܪܬܵܐ ܕܲܒܼܪܸܥܝܵܢܵܐ܀ ܥܵܠܒܵܐ ܗ̣̄ܝ ܝܲܥܢܘܼܬܼܵܗ̇ ܕܢܲܦܫܵܐ|
      block |ܒܩܸܢܝܵܢܵܐ ܕܲܡܝܲܬܿܪܘܼܬܼܵܐ܃ ܠܲܡܢܵܬܼ ܪܸܓܼܬܼܵܐ ܕܒܲܪ ܙܵܘܓܵܗ̇|
      block |ܒܲܕܼܡܸܬܼܚܲܙ̈ܝܵܢ܀ ܠܟܼܠܡܸܕܸܡ܃ ܡܫܘܼܚܵܬܼܵܐ ܡܨܲܒܿܬܼܵܐ܁ ܒܸܠܥܵܕܹܝܗ̇ ܕܹܝܢ|
      block |ܘܐܵܦ ܐܲܝܠܹܝܢ ܕܲܠܥܘܼܕܼܪܵܢܵܐ ܡܚܝܼܪ̈ܲܢ܃ ܠܘܵܬܼ ܤܘܼܓܿܦܵܢܵܐ ܕܢܲܗ̈ܦܟܼܵܢ|
      block |ܚܫܲܚܬܼܵܐ ܕܡܸܢܗܹܝܢ ܟܵܠܝܼܬܼܵܐ܃ ܘܠܵܐ ܡܸܕܸܡ܀|
      block |ܨܵܒܹ̇ܐ ܐܲܢ̄ܬܿ ܕܬܸܫܬܵܘܬܲܦ ܠܐܵܠܵܗܵܐ ܒܡܲܕܥܵܟܼ܃ ܒܲܫܩܝܼܠܘܼܬܼ|
      block |ܡܲܪܓܫܵܢܘܼܬܼܵܐ ܕܗܵܝ̇ ܗܲܢܝܼܐܘܼܬܼܵܐ ܠܵܐ ܡܫܲܥܒܿܕܲܬܼ ܠܪܸ̈ܓܼܫܹܐ܃|
      block |ܠܲܡܪܲܚܡܵܢܘܼܬܼܵܐ ܩܲܦ܁ ܒܡܸܕܸܡ ܓܹܝܪ ܕܠܹܗ ܗ̄ܘ̣ ܡܲܤܒܲܗ܃ ܟܲܕܼ|
      block |ܢܸܫܬܿܟܲܚ ܠܓܼܵܘ ܡܸܬܵܟܼ܃ ܡܸܬܿܬܿܨܝܼܪ ܒܹܗ ܗܵܘ̇ ܫܘܼܦܪܵܐ ܩܲܕܝܼܫܵܐ܁|
      block |ܟ̱ܠܵܢܵܝܘܼܬܼܵܐ ܕܤܘܼܥܪ̈ܵܢܹܐ ܕܲܡܪܲܚܡܵܢܘܼܬܼܵܐ܃ ܕܠܵܐ ܡܸܕܸܡ ܙܲܒܼܢܵܐ|
      block |ܕܒܼܡܨܲܥܬܼܵܐ܃ ܠܲܚܕܼܵܢܵܝܘܼܬܼ ܬܸܫܒܿܘܿܚܬܼܵܗ̇ ܡܲܙܠܲܓܼܬܼܵܐ ܕܐܲܠܵܗܘܼܬܼܵܐ܃|
      block |ܫܵܘܬܵܦܬܼܵܐ ܡܲܩܦܵܐ ܠܢܲܦܫܵܐ܀ ܚܘܼܝܵܕܼܵܐ ܪܘܼܚܵܢܵܝܵܐ ܐܝܼܬܼܵܐܘܗܝ܃ ܥܘܼܗܕܵܢܵܐ|
      block |ܠܵܐ ܛܵܒܼܘܿܥܵܐ܃ ܐܲܝܢܵܐ ܕܲܒܼܫܘܼܠܗܵܒܼܵܐ ܪܸܚ̱ܡܬܼܵܢܵܐ ܠܵܐ ܡܸܬܼܦܲܪܫܵܢܵܐܝܼܬܼ|
      block |ܢܵܨܹ̇ܦ ܒܠܸܒܵܐ܁ ܗܵܘ̇ ܕܡ̣ܢ ܐܲܡܝܼܢܘܼܬܼܵܐ ܕܨܹܝܕܼ ܦܘܼ̈ܩܕܵܢܹܐ ܚܲܝܠܵܐ|
    block
      block |ܢܵܤܹ̇ܒܼ ܠܐܲܤܝܼܪܘܼܬܼܵܐ܃ ܘܠܵܐ ܫܐܝܼܠܵܐܝܼܬܼ ܘܠܵܐ ܟܝܵܢܵܐܝܼܬܼ܃ ܡܠܘܿܐܼܵܐ|
      block |ܡܸܫܬܿܟܲܚ ܬܲܡܵܢ ܠܲܚܙܵܬܼܵܐ ܢܲܦܫܵܢܵܝܬܼܵܐ܃ ܕܬܸܤܬܿܡܸܟܼ ܥܠܵܘܗܝ|
      block |ܩܢܘܿܡܵܐܝܼܬܼ܁ ܘܡܸܛܠܗܵܢܵܐ܃ ܠܘܵܬܼ ܬܲܗܪܵܐ ܡܸܬܼܢܓܸܕܼ܃ ܒܥܲܡܝܼܨܘܼܬܼܵܐ|
      block |ܕܲܥܦܝܼܦܘܼܬܼ ܪܸ̈ܓܼܫܹܐ ܒܸܤܪ̈ܵܢܵܝܹܐ ܘܢܲܦܫܵܢܵܝܹ̈ܐ܁ ܘܠܵܐ ܐܝܼܬܼ ܫܒܼܝܼܠܵܐ|
      block |ܐ̄ܚܪܹܢܵܐ ܨܹܝܕܼ ܚܘܼܒܵܐ ܪܘܼܚܵܢܵܐ܃ ܗܵܘ̇ ܕܐܝܼܬܼܵܘܗܝ ܨܵܝܘܿܪܵܐ ܕܝܘܼܩܢܵܐ|
      block |ܠܵܐ ܡܸܬܼܚܲܙܝܵܢܵܐ܃ ܐܸܠܵܐ ܐܸܢ ܠܘܼܩܕܲܡ ܒܲܡܪܲܚܡܵܢܘܼܬܼܵܐ ܐ̄ܢܵܫ ܢܫܲܪܸܐ܃|
      block |ܐܲܝܟܼ ܒܲܪܬܼ ܩܵܠܹܐ ܕܡܵܪܲܢ܃ ܕܲܠܘܵܬܼ ܓܡܝܼܪܘܼܬܹܗ ܕܐܲܒܼܵܐ ܫܲܬܼܐܸܤܬܼܵܐ܃|
      block |ܠܗܵܕܹܐ ܦܵܩܹ̇ܕܼ ܠܡܸܫܬܲܡܥܵܢܵܘ̈ܗܝ܀ ܐ̄ܚܪܹܬܼܵܐ ܗ̣̄ܝ ܡܸܠܬܼܵܐ|
      block |ܤܘܼܥܪܵܢܵܝܬܼܵܐ܃ ܘܲܐ̄ܚܪ̈ܵܢܝܵܬܼܵܐ ܐܸܢܹܝܢ ܡܸܠܹ̈ܐ ܫܲܦܝܼܪ̈ܵܬܼܵܐ܁ ܘܐܵܦ ܒܸܠܥܵܕܼ|
      block |ܢܸܤܝܵܢܵܐ ܕܨܸܒܼ̈ܘܵܬܼܵܐ܃ ܝܵܕܼܥܵܐ ܗ̣̄ܝ ܚܸܟܼܡܬܼܵܐ ܡܸܠܹܝ̈ܗ̇ ܡܨܲܒܿܬܼܵܐ܃|
      block |ܘܠܲܡܡܲܠܵܠܘܼ ܫܪܵܪܵܐ ܟܲܕܼ ܠܵܐ ܡܦܵܤܵܐ ܒܹܗ܃ ܘܠܲܡܓܲܠܵܚܘܼ ܥܲܠ|
      block |ܡܝܲܬܿܪܘܼܬܼܵܐ܃ ܟܲܕܼ ܠܵܐ ܡܬܼܘܿܡ ܫܸܩܠܲܬ̤ ܢܸܤܝܵܢܵܐ ܕܦܘܼܠܚܵܢܵܗ̇܃ ܡܸܠܬܼܵܐ|
      block |ܕܡ̣ܢ ܦܘܼܠܚܵܢܵܐ܃ ܓܲܙܵܐ ܗ̣̄ܝ ܕܬܼܘܼܟܼܠܵܢܵܐ܁ ܘܚܸܟܼܡܬܼܵܐ ܒܲܛܝܼܠܬܼܵܐ܃|
      block |ܓܘܼܥܠܵܢܵܐ ܗ̣̄ܝ ܡܟܲܚܕܼܵܢܵܐ܁ ܐܲܝܟܼ ܐܘܼܡܵܢܵܐ ܕܨܵܐܲܪ ܡܲܝ̈ܵܐ ܒܐܸܤܹ̈ܐ܃|
      block |ܘܲܠܨܲܗܝܹܗ ܕܢܸܬܿܠܘܼܢ ܦܘܼܝܵܓܼܵܐ ܠܵܐ ܡܸܫܟܿܚܝܼܢ܁ ܘܐܲܝܟܼ ܕܚܵܙܹ̇ܐ܃|
      block |ܚܸܠܡܹ̈ܐ ܫܲܦܝܼܪܹ̈ܐ܀ ܐܲܝܢܵܐ ܕܹܝܢ ܕܡ̣ܢ ܢܸܤܝܵܢܵܐ ܕܥܲܡܠܹܗ ܡܡܲܠܸܠ|
      block |ܥܲܠ ܡܝܲܬܿܪܘܼܬܼܵܐ܃ ܐܲܝܟܼ ܕܡ̣ܢ ܡܲܪ̈ܗܵܛܹܐ ܕܬܹܐܓܼܘܼܪܬܹܗ ܡܝܲܒܸܿܠ|
      block |ܡܸܠܬܼܵܐ ܠܫܵܡܘܿܥܵܘ̈ܗܝ܃ ܘܐܲܝܟܼ ܕܡ̣ܢ ܩܸܢܝܵܢܵܐ ܕܢܲܦܫܹܗ ܙܵܪܲܥ̇|
      block |ܝܘܼܠܦܵܢܹܗ ܒܐܸܕܼܢܹ̈ܐ ܕܨܵܝܘܿܬܼܵܘ̈ܗܝ܁ ܦܵܬܲܚ̇ ܦܘܼܡܹܗ ܒܦܵܪܹܗ̄ܤܝܼܵܐ|
      block |ܥܲܡ ܒܢܵܘ̈ܗܝ ܪ̈ܘܼܚܵܢܹܐ܃ ܒܲܕܼܡܘܼܬܼ ܝܲܥܩܘܿܒܼ ܤܵܒܼܵܐ ܠܝܵܘܤܸܦ|
      block |ܢܲܟܼܦܵܐ܁ ܘܐܸܢܵܐ ܠܲܡ܃ ܗܵܐ ܝܸܗ̇ܒܹܿܬܼ ܠܵܟܼ ܡܢܵܬܼܵܐ ܚܕܼܵܐ ܝܲܬܝܼܪܬܵܐ ܥܲܠ|
      block |ܐܲܚܲܝ̈ܟ܃ ܕܢܸܤ̇ܒܹܿܬܼ ܡ̣ܢ ܐܝܼܬܼܵܐ ܕܐܵܡܘܿܪ̈ܵܝܹܐ ܒܤܲܝܦܝ ܘܲܒܼܩܸܫܬܿܝ܀|
    block
      block |ܟܠ ܒܲܪܢܵܫܵܐ ܗܵܟܹܝܠ ܕܲܡܟܲܬܿܡܝܼܢ ܕܘܼܒܵܪ̈ܵܘܗܝ܃ ܚܲܒܿܝܼܒܼܝܼܢ|
      block |ܥܠܵܘܗܝ ܚܲܝܹ̈ܐ ܕܙܲܒܼܢܵܐ܁ ܘܲܬܼܪܲܝܵܢܵܐ ܕܹܝܢ ܗܵܢܵܐ܃ ܐܲܝܢܵܐ ܕܡ̣ܢ ܝܑܼܕܲܥܬܼܵܐ|
      block |ܚܲܤܝܼܪ܁ ܘܫܲܦܝܼܪ ܐܸܡ݂ܲܪ ܐ̄ܢܵܫ܃ ܕܲܡܥܝܼܩܵܐ ܕܸܚܠܲܬܼ ܡܵܘܬܵܐ ܠܓܲܒܼܪܵܐ|
      block |ܒܸܤܪܵܢܵܐ܁ ܘܐܲܝܢܵܐ ܕܐܝܼܬܼ ܠܹܗ ܤܵܗܕܘܼܬܼܵܐ ܛܵܒܼܬܼܵܐ ܒܢܲܦܫܹܗ܃ ܗ̤ܘܝܘܼ|
      block |ܡܸܬܼܪܲܓܼܪܲܓܼ ܠܹܗ܃ ܐܲܝܟܼ ܕܲܠܚܲܝܹ̈ܐ܀ ܠܵܐ ܢܸܬܼܚܫܸܒܼ ܠܵܟܼ ܚܲܟܿܝܼܡܵܐ|
      block |ܕܲܫܪܵܪܵܐ܃ ܐܲܝܢܵܐ ܕܲܚܠܵܦ ܚܲܝܹ̈ܐ ܕܙܲܒܼܢܵܐ܃ ܠܕܸܚܠܬܼܵܐ ܡܫܲܥܒܲܕܼ ܪܸܥܝܵܢܹܗ܀|
      block |ܟܠ ܛܵܒܼ̈ܬܼܵܐ ܘܒܼܝܼ̈ܫܵܬܼܵܐ ܕܨܹܝܕܼ ܦܲܓܼܪܵܐ ܓܵܕܼ̈ܫܵܢ܃ ܚܸܠܡܹ̈ܐ ܢܸܬܼܚܲܫ̈ܒܵܢ|
      block |ܠܵܟܼ ܟܠܗܹܝܢ܁ ܕܠܵܘ ܒܲܠܚܘܿܕܼ ܒܝܲܕܼ ܡܵܘܬܵܐ ܐܝܼܬܼ ܠܵܟܼ ܠܡܸܫܬܪܵܝܘܼ|
      block |ܡܸܢܗܹܝܢ܃ ܐܸܠܵܐ ܘܲܟܼܡܵܐ ܙܲܒܼܢ̈ܝܼܢ ܡ̣ܢ ܩܕܼܵܡ ܡܵܘܬܵܐ ܫܵܒܼ̈ܩܵܢ ܠܵܟܼ|
      block |ܘܲܡܫܲܢ̈ܝܵܢ܀ ܐܸܢ ܐܝܼܬܼ ܡܸܢܗܹܝܢ ܕܲܡܫܵܘܬܿܦܵܐ ܒܗܹܝܢ ܢܲܦܫܵܟܼ܃ ܠܗܹܝܢ|
      block |ܬܸܪܢܸܐ ܕܐܝܼܬܲܝܗܹܝܢ ܩܸܢܝܵܢܵܟܼ ܕܲܠܥܵܠܲܡ܃ ܕܐܵܦ ܠܥܵܠܡܵܐ ܕܲܥܬܼܝܼܕܼ|
      block |ܥܲܡܵܟܼ ܐܵܙܵܠ̄ܢ̈܁ ܘܐܸܢ ܫܲܦܝܼܪ̈ܵܬܼܵܐ ܐܸܢܹܝܢ܃ ܚܕܼܝܼ܃ ܘܐܵܘܕܵܐ ܠܐܲܠܵܗܵܐ|
      block |ܒܪܸܥܝܵܢܵܟܼ܁ ܘܐܸܢ ܒܝܼ̈ܫܵܬܼܵܐ ܐܝܼܬܲܝܗܹܝܢ܃ ܗ̤ܘܲܝܬܿ ܡܲܟܼܪܸܐ ܘܡܸܬܲܬܲܢܲܚ܃|
      block |ܘܲܒܼܥܝܼ ܓܗܵܝܬܼܵܐ ܕܡܸܢܗܹܝܢ܃ ܥܲܕܼ ܐܝܼܬܲܝܟ ܒܦܲܓܼܪܵܐ܁ ܟܠ ܛܵܒܼܬܼܵܐ|
      block |ܕܹܝܢ ܕܡܸܤܬܲܥܪܵܐ ܠܘܵܬܼܵܟܼ ܡܸܬܼܝܲܕܼܥܵܢܵܐܝܼܬܼ ܘܲܒܼܟܸܤܝܵܐ܃ ܬܸܗܘܸܐ|
      block |ܚܲܬܿܝܼܬܼܵܐ ܠܵܟܼ܃ ܕܡܲܥܡܘܿܕܼܝܼܬܼܵܐ ܘܗܲܝܡܵܢܘܼܬܼܵܐ ܗ̤ܘܲܝ̈ ܠܵܟܼ ܡܸܨܥܵܝܵܐ|
      block |ܠܘܵܬܼܵܗ̇܃ ܗܵܢܹ̇ܝܢ ܕܲܒܼܗܹܝܢ ܐܸܬܼܩ̣ܪܝܼܬܿ ܒܝܼܫܘܼܥܡܫܝܼܚܵܐ ܠܲܥܒܼܵܕܹ̈ܐ ܛܵܒܹ̈ܐ܁|
      block |ܕܠܹܗ ܘܠܲܐܒܼܘܼܗܝ ܘܲܠܪܘܼܚܵܐ ܕܩܘܼܕܼܫܵܐ܃ ܫܘܼܒܼܚܵܐ ܘܐܝܼܩܵܪܵܐ|
      block |ܘܤܸܓܼܕܬܼܵܐ܃ ܗܵܫܵܐ ܘܲܒܼܟܼܠܙܒܲܢ ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
    block
      block |ܫܠܸܡ ܡܹܐܡܪܵܐ ܩܲܕܝܼܡܵܝܵܐ܁|
  block 2
    block
      block |ܡܹܐܡܪܵܐ ܕܲܬܼܪܹܝܢ܁|
    block
      block |ܩܘܼܒܵܠܛܲܝܒܿܘܼܬܼܵܐ ܕܢܵܤܘܿܒܼܵܐ ܡܓܲܪܸܓܼ ܠܝܵܗܘܿܒܼܵܐ܃ ܥܵܠ|
      block |ܡܵܘ̈ܗܒܼܵܬܼܵܐ ܕܪܵܘܪ̈ܒܼܵܢ ܡ̣ܢ ܩܲܕܼ̈ܡܵܝܬܼܵܐ܁ ܐܲܝܢܵܐ ܕܟܼܵܐܹ̇ܡ ܥܲܠ ܙܥܘܿܪ̈ܝܵܬܼܵܐ܃|
      block |ܘܐܵܦ ܒܪܵܘܪ̈ܒܼܵܬܼܵܐ ܕܲܓܵܠܵܐ ܐܝܼܬܼܵܘܗܝ ܘܛܵܠܘܿܡܵܐ܀ ܟܪܝܼܗܵܐ ܕܲܡܦܵܣ|
      block |ܒܟܼܘܼܪܗܵܢܹܗ܃ ܕܠܝܼܠܵܐ ܐܵܪܤܝܘܼܬܹܗ܁ ܘܐܲܝܢܵܐ ܕܲܒܼܟܹܐܒܹܗ ܡܵܘܕܸܐ܃|
      block |ܩܲܪܝܼܒܼ ܗ̄ܘ̣ ܠܚܘܼܠܡܵܢܵܐ܀ ܠܸܒܵܐ ܩܲܫܝܵܐ܃ ܢܸܤܓܿܘܿܢ ܟܹܐܒܼܵܘ̈ܗܝ܁|
      block |ܘܲܟܼܪܝܼܗܵܐ ܕܲܡܪܲܕܼ ܥܲܠ ܐܵܤܝܵܐ܃ ܫܘܼܢܵܩܹܗ ܡܸܬܿܬܵܘܤܲܦ܀ ܠܲܝܬܿ|
      block |ܚܛܝܼܬܼܵܐ ܕܠܵܐ ܫܘܼܒܼܩܵܢܵܐ܃ ܐܸܠܵܐ ܐܲܝܕܵܐ ܕܲܕܠܵܐ ܬܝܵܒܼܘܼܬܼܵܐ ܐܝܼܬܹܝܗ̇܁|
      block |ܘܠܲܝܬܿ ܡܵܘܗܲܒܼܬܼܵܐ ܕܲܕܼܠܵܐ ܬܵܘܤܲܦܬܼܵܐ ܡܩܵܘܝܵܐ܃ ܐܸܠܵܐ ܐܲܝܕܵܐ ܕܚܲܤܝܼܪܵܐ|
      block |ܡ̣ܢ ܬܵܘܕܝܼܬܼܵܐ܁ ܤܲܟܼܠܵܐ ܠܲܡ܃ ܙܥܘܿܪܝܵܐ ܡܢܵܬܹܗ ܒܥܲܝܢܵܘ̈ܗܝ܀|
      block |ܗ̤ܘܲܝܬܿ ܡܸܬܼܥܲܗܲܕܼ ܐܲܡܝܼܢܵܐܝܼܬܼ ܠܐܲܝܠܹܝܢ ܕܲܡܥܲܠܹܝܢ ܡܸܢܵܟܼ|
      block |ܒܲܡܝܲܬܿܪܘܼܬܼܵܐ܃ ܕܲܒܼܨܝܼܪܵܐ ܬܸܚܙܸܐ ܢܲܦܫܵܟܼ ܡ̣ܢ ܦܸܚܡܗܘܿܢ ܒܟܼܠܙܒܲܢ܁|
      block |ܘܲܗ̤ܘܲܝܬܿ ܡܸܬܼܒܲܩܸܐ ܒܟܼܠܙܒܲܢ ܒܐܘܼ̈ܠܨܵܢܹܐ ܚܲܤܝܼ̈ܢܹܐ ܕܐܲܝܠܹܝܢ|
      block |ܕܥܲܤܩܝܼܢ ܘܒܼܝܼܫܝܼܢ ܛܘܼܪ̈ܵܦܲܝܗܘܿܢ܃ ܕܩܘܼܒܵܠܛܲܝܒܿܘܼܬܼܵܐ ܬܸܬܸܠ ܥܲܠ|
      block |ܙܥܘܿܪ̈ܝܵܬܼܵܐ ܕܲܫܟܼܝܼ̈ܚܵܢ ܨܹܐܕܲܝܟ܃ ܘܬܸܫܟܲܚ ܠܲܡܤܲܝܒܵܪܘܼ ܐܸܢܹܝܢ|
      block |ܒܚܲܕܘܼܬܼܵܐ܀ ܒܙܲܒܼܢܵܐ ܕܐܝܼܬܲܝܟ ܒܡܸܙܕܲܟܼܝܵܢܘܼܬܼܵܐ ܘܫܲܦܠܘܼܬܼܵܐ|
      block |ܘܡܲܐܝܼܢܘܼܬܼܵܐ܃ ܘܐܲܤܝܼܪ ܘܲܡܦܲܟܲܪ ܐܲܢ̄ܬܿ ܠܲܒܼܥܸܠܕܲܪܵܟܼ ܒܕܼܵܘܝܘܼܬܼܵܐ|
      block |ܓܢܝܼܚܵܬܐ ܘܒܲܬܼܥܝܼܫܘܼܬܼܵܐ ܕܦܘܼܠܚܵܢܵܐ ܕܲܚܛܝܼܵܬܼܵܐ܃ ܐܲܝܵܬܐ ܥܲܠ ܒܵܠܵܟܼ|
      block |ܙܲܒܼ̈ܢܹܐ ܩܲܕܼ̈ܡܵܝܹܐ ܕܟܲܫܝܼܪܘܼܬܼܵܐ܃ ܘܕܲܐܝܟܲܢ ܐܵܦ ܥܕܲܡܵܐ ܠܲܙܥܘܿܪ̈ܝܵܬܼܵܐ|
      block |ܫܩܵܠܛܲܥܢܵܐ ܡܚܵܘܸܐ ܗ̣̄ܘܲܝܬܿ܃ ܘܒܲܛܢܵܢܵܐ ܡܸܬܿܬܿܙܝܼܥ ܗ̣̄ܘܲܝܬܿ ܠܘܼܩܒܲܠ|
      block |ܡܥܵܘ̈ܟܼܵܢܹܐ ܕܡܲܪܕܝܼܬܼܵܟܼ܁ ܘܬܸܢ̈ܚܵܬܼܵܐ ܡܲܤܪܲܚ ܗ̣̄ܘܲܝܬܿ ܥܲܠ ܐܲܦܲܝ̈|
    block
      block |ܒܨܝܼܪ̈ܵܬܼܵܐ ܕܡܸܬܼܒܲܤ̈ܝܵܢ ܗ̣̄ܘܲܝ̈ ܡܸܢܵܟܼ ܐܲܝܟܼ ܕܲܒܼܓܸܕܼܫܵܐ܃ ܘܟܼܠܹܗ ܐܲܢ̄ܬܿ܃|
      block |ܩܵܛܲܪ ܗ̣̄ܘܲܝܬܿ ܟܠܝܼܠܵܐ ܒܙܵܟܼܘܼܬܼܵܐ ܕܲܒܼܗܹܝܢ܁ ܘܗܵܝܕܹܝܢ ܡܸܟܹܝܠ|
      block |ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܘܼ̈ܗܕܵܢܹܐ܃ ܡܸܬܿܬܿܥܝܼܪܵܐ ܢܲܦܫܵܟܼ ܐܲܝܟܼ|
      block |ܕܡ̣ܢ ܥܘܼܡܩܵܐ܃ ܘܠܵܒܼ̇ܫܵܐ ܫܲܠܗܹܒܼܝܼܬܼܵܐ ܕܲܛܢܵܢܵܐ܁ ܘܐܲܝܟܼ ܕܡ̣ܢ ܡܝܼ̈ܬܹܐ|
      block |ܩܵܝ̇ܡܵܐ ܡ̣ܢ ܛܘܼܒܵܥܵܗ̇܃ ܘܙܵܩ̇ܦܵܐ ܗ̤ܝ ܠܵܗ̇ ܘܐܵܬܼ̇ܝܵܐ ܠܛܲܟܼܤܵܗ̇|
      block |ܩܲܕܼܡܵܝܵܐ܃ ܒܐܵܓܼܘܿܢܵܐ ܚܲܡܝܼܡܵܐ ܕܠܘܼܩܒܲܠ ܤܵܛܵܢܵܐ ܘܲܚܛܝܼܬܼܵܐ܀ ܐܸܬܿܕܲܟܼܪ|
      block |ܡܲܦܘܼܠܬܼܵܐ ܕܚܲܝ̈ܠܬܼܵܢܹܐ܃ ܕܬܸܬܼܡܲܟܲܟܼ ܒܲܡܝܲܬܿܪ̈ܵܬܼܵܟܼ܁ ܘܲܥܗܲܕܼܥܲܤܩܘܼܬܼ|
      block |ܚܛܵܗܹ̈ܐ ܕܐܲܝܠܹܝܢ ܕܲܢܦܲܠ̣ܘ ܘܬܼܵܒܼܘ܃ ܘܪܘܼܡܪܵܡܵܐ ܘܐܝܼܩܵܪܵܐ ܕܩܲܒܸܿܠ̣ܘ|
      block |ܡ̣ܢ ܒܵܬܲܪܟܸܢ܃ ܕܬܸܬܼܠܲܒܲܒܼ ܒܲܬܼܝܵܒܼܘܼܬܼܵܟܼ܀ ܗ̤ܘܝܼ ܪܵܕܼܘܿܦܵܐ ܠܲܩܢܘܿܡܵܟܼ܃|
      block |ܘܡܸܬܼܪܕܸܦ ܡ̣ܢ ܘܲܥܕܵܟܼ ܒܥܸܠܕܲܪܵܟܼ܀ ܐܸܫܬܲܝܲܢ ܐܲܢ̄ܬܿ ܥܲܡ ܢܲܦܫܵܟܼ܃|
      block |ܘܡܸܫܬܲܝܢܝܼܢ ܥܲܡܵܟܼ ܫܡܲܝܵܐ ܘܐܲܪܥܵܐ܁ ܐܸܬܼܚܲܦܲܛ ܠܡܸܥܲܠ ܠܒܹܝܬܼ ܓܲܙܵܐ|
      block |ܕܲܠܓܼܵܘ ܡܸܢܵܟܼ܃ ܘܲܚܙܲܝܬܵܝܗܝ ܠܗܵܘ̇ ܕܒܲܫܡܲܝܵܐ܁ ܚܲܕܼ ܐܝܼܬܼܵܘܗܝ ܗܵܢܵܐ|
      block |ܘܗܵܘ̇܃ ܘܒܲܚܕܼܵܐ ܡܲܥܲܠܬܼܵܐ ܬܸܚܙܸܐ ܬܪ̈ܲܝܗܘܿܢ܁ ܤܸܒܿܠܬܼܵܐ ܕܗܵܝ̇|
      block |ܡܲܠܟܿܘܼܬܼܵܐ ܠܓܼܵܘ ܡܸܢܵܟܼ ܡܛܲܫܝܵܐ܃ ܘܲܒܼܓܼܵܘ ܢܲܦܫܵܟܼ܁ ܥܡܲܕܼ ܐܲܢ̄ܬܿ|
      block |ܒܵܟܼ ܡ̣ܢ ܚܛܝܼܬܼܵܐ܃ ܘܬܲܡܵܢ ܡܸܫܟܲܚ ܐܲܢ̄ܬܿ ܡܲܤܩܵܢܹ̈ܐ ܕܲܒܼܗܘܿܢ|
      block |ܬܸܤܲܩ܀|
      block |ܕܡܵܢܵܐ ܐܸܢܹܝܢ ܨܸܒܼ̈ܘܵܬܼܵܐ ܕܥܵܠܡܵܐ ܕܲܥܬܼܝܼܕܼ܃ ܠܵܐ ܦܲܫܸܩ̣ܘ ܟܬܼܵܒܹ̈ܐ܁|
      block |ܕܐܲܝܟܲܢܵܐ ܕܹܝܢ ܢܩܲܒܸܠ ܡܲܪܓܿܫܵܢܘܼܬܼܵܐ ܕܒܼܘܼܤܵܡܗܹܝܢ ܡ̣ܢ ܟܲܕܼܘܼ܃|
      block |ܤܛܲܪ ܡ̣ܢ ܫܘܼܚܠܵܦܵܐ ܟܝܵܢܵܝܵܐ ܘܫܘܼܢܵܝܵܐ ܐܲܬܼܪܵܢܵܝܵܐ܃ ܦܫܝܼܩܵܐܝܼܬܼ ܐܲܠܸܦ̣ܘ|
      block |ܠܲܢ܀ ܘܐܵܦܸܢ ܫܡܵܗܹ̈ܐ ܪ̈ܚܝܼܡܹܐ ܕܨܸܒܼ̈ܘܵܬܼܵܐ ܫܒܼܝܼ̈ܚܵܬܼܵܐ ܕܗܲܢܝܼ̈ܐܵܢ ܘܝܲܦܝܼܪ̈ܵܢ|
      block |ܠܘܵܬܲܢ ܤܵܡ̣ܘ ܠܗܹܝܢ ܠܓܼܘܼܪܵܓܲܢ܃ ܒܗܵܝ̇ ܕܐܸܡ݂ܲܪܘ ܕܥܲܝܢܵܐ ܠܵܐ|
      block |ܚܙܵܬ̤ ܘܐܸܕܼܢܵܐ ܠܵܐ ܫܸܡܥܲܬ̤ ܘܫܲܪܟܵܐ܃ ܐܸܠܵܐ ܩܲܢܝܵܘܼܬܼ ܕܵܡܝܘܼܬܼܵܐ|
    block
      block |ܒܠܵܐ ܡܸܬܿܕܲܟܵܢܘܼܬܼܗܹܝܢ ܠܲܚܕܼܵܐ ܡ̣ܢ ܕܲܬܼܢܵܢ܃ ܫܵܘܕܲܥ ܠܲܢ ܗܵܢܹܝܢ|
      block |ܕܲܥܬܼܝܼ̈ܕܼܵܢ܁ ܒܘܼܤܵܡܵܐ ܟܹܝܬܼ ܪܘܼܚܵܢܵܝܵܐ܃ ܠܵܐ ܗ̄ܘ̣ܵܐ ܚܫܲܚܬܼܵܐ ܗ̄ܘ̣|
      block |ܕܨܸܒܼ̈ܘܵܬܼܵܐ ܩܢ̈ܘܿܡܵܝܵܬܼܵܐ܃ ܕܲܠܒܲܪ ܡ̣ܢ ܝܵܬܼܵܐ ܕܢܵܤܘܿܒܹ̈ܐ ܫܟܼܝܼ̈ܚܵܢ ܒܬܼܘܼܩܵܢܵܐ|
      block |ܗܵܘ̇ ܕܲܥܬܼܝܼܕܼ ܠܲܢ ܢܸܤܬܲܒܼ̈ܵܢ܁ ܘܐܸܢ ܠܵܐ ܗܵܝ̇ ܕܡܲܠܟܿܘܼܬܼܵܐ ܕܲܫܡܲܝܵܐ|
      block |ܠܓܼܵܘ ܡܸܢܟܼܘܿܢ ܗ̣̄ܝ܃ ܘܗܵܝ̇ ܕܬܹܐܬܸܐ ܡܲܠܟܿܘܼܬܼܵܟܼ܃ ܡܵܕܹܝܢ ܡܠܘܿܐܵܐ|
      block |ܕܨܸܒܼ̈ܘܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܩܢܹܝܢܲܢ ܠܓܼܵܘ ܡܸܢܲܢ܃ ܠܪܲܗܒܼܘܿܢܵܐ ܕܒܼܘܼܤܵܡܵܐ|
      block |ܕܲܒܼܗܹܝܢ܁ ܐܵܢܲܢܩܹܐ ܓܹܝܪ܃ ܕܐܲܟܼܘܵܬܼܗܹܝܢ ܢܸܗܘܸܐ ܐܝܼܬܼ ܠܹܗ ܩܲܢܝܵܘܼܬܼ|
      block |ܕܘܼܡܝܵܐ ܘܲܠܪܲܗܒܼܘܿܢܵܐ܃ ܘܐܵܦܸܢ ܡܸܟܵܐ ܒܲܡܢܵܬܼܵܐ܃ ܒܫܘܼܡܠܵܝܵܐ ܕܹܝܢ|
      block |ܟ̱ܠܹܗ ܠܗܲܠ܁ ܒܕܼܵܐܦ ܗܵܝ̇ ܕܐܲܝܟܼ ܕܲܒܼܡܲܚܙܝܼܬܼܵܐ܃ ܘܐܵܦܸܢ ܠܵܘ ܩܢܘܿܡܵܐܝܼܬܼ܃|
      block |ܡ̣ܢ ܟܠܦܪܘܼܣ܃ ܩܲܢܵܝܘܼܬܼ ܕܘܼܡܝܵܐ ܡܫܵܘܕܥܵܐ܁ ܐܸܢ ܕܹܝܢ ܐܲܝܟܼ|
      block |ܤܵܗ̈ܕܘܵܬܼܵܐ ܫܲܪܝܼܪ̈ܲܬܼܵܐ ܕܲܡܦܲܫ̈ܩܲܝ ܟܬܼܵܒܹ̈ܐ܃ ܡܲܥܒܿܕܼܵܢܘܼܬܼܵܐ ܗ̣̄ܝ|
      block |ܡܸܬܼܝܲܕܼܥܵܢܝܼܬܼܵܐ ܕܪܘܼܚܵܐ ܕܩܘܼܕܼܫܵܐ܃ ܘܗܵܕܹܐ ܡܢܵܬܼܵܐ ܗ̣̄ܝ ܡ̣ܢ ܗܵܝ̇|
      block |ܟ̱ܠܵܢܵܝܬܼܵܐ܃ ܡܵܕܹܝܢ ܤܛܲܪ ܡ̣ܢ ܡܲܥܒܿܕܼܵܢܘܼܬܼܵܐ ܪܘܼܚܵܢܵܝܬܼܵܐ ܕܲܒܼܡܲܪܓܫܵܢܘܼܬܼܵܐ|
      block |ܡܸܬܼܝܲܕܼܥܵܢܝܼܬܼܵܐ ܗܵܘ̇ܝܵܐ ܒܹܝܬܼ ܠܵܗ̇ ܘܲܠܗܘܿܢ܁ ܘܠܵܐ ܡܸܕܸܡ ܡܸܬܼܪܲܓܼܫܵܢܵܐ|
      block |ܠܒܼܘܼܤܵܡܵܐ ܕܩܲܕܼܝܼ̈ܫܹܐ ܡܸܨܥܵܝܵܐ ܡ̣ܢ ܪܸ̈ܓܼܫܹܐ ܘܪ̈ܵܓܼܘܿܫܹܐ ܬܲܡܵܢ܃|
      block |ܤܛܲܪ ܡ̣ܢ ܥܘܼ̈ܒܹܐ ܚܵܒܼ̈ܫܲܝ ܠܟܼܠ ܡܬܲܚܡܵܐܝܼܬܼ܁ ܕܐܸܢ ܐܲܫܝܼܕܼܘܼܬܼ|
      block |ܢܘܼܗܪܵܐ ܢܹܐܡܲܪ܃ ܠܵܐ ܝܲܕܘܼܥܬܼܵܢܝܵܐ ܒܪܲܡ܀ ܪܵܚܹ̇ܡ ܡܝܲܬܿܪܘܼܬܼܵܐ|
      block |ܐܝܼܬܼܵܘܗܝ܃ ܠܵܘ ܐܲܝܢܵܐ ܕܫܲܦܝܼܪ̈ܵܬܼܵܐ ܤܵܥ݁ܲܪ ܚܦܝܼܛܵܐܝܼܬܼ܃ ܐܸܠܵܐ ܐܲܝܢܵܐ|
      block |ܕܒܼܝܼ̈ܫܵܬܼܵܐ ܕܢܲܩܝܼ̈ܦܵܢ ܠܹܗ܃ ܒܚܲܕܼܘܼܬܼܵܐ ܡܩܲܒܸܿܠ܀ ܠܵܐ ܪܲܒܵܐ ܕܲܚܠܵܦ|
      block |ܡܝܲܬܿܪܘܼܬܼܵܐ ܐ̄ܢܵܫ ܒܐܘܼ̈ܠܨܵܢܹܐ ܢܚܲܡܤܸܢ܃ ܐܲܝܟܼ ܗܵܝ ܕܲܒܼܫܘܼܕܵܠܵܐ|
      block |ܕܚܘܼ̈ܬܼܚܵܬܹܐ ܠܵܐ ܢܸܬܿܕܵܘܲܕܼ ܪܸܥܝܵܢܵܐ ܡ̣ܢ ܓܒܼܝܼܬܼܵܐ ܕܨܸܒܼܝܵܬܹܗ ܫܲܦܝܼܪܵܐ܀|
      block |ܟܠ ܡܸܬܿܬܵܘܝܵܢܘܼܬܼܵܐ ܓܹܝܪ ܕܒܼܵܬܲܪ ܡܸܬܿܬܿܪܝܼܡܵܢܘܼܬܼܵܐ ܕܚܹܐܪܘܼܬܼܵܐ|
    block
      block |ܗܵܘ̇ܝܵܐ܃ ܠܵܐ ܚܲܕܼܘܼܬܼܵܐ ܡܸܢܵܗ̇ ܢܵܒܼ̇ܥܵܐ܃ ܘܠܵܐ ܠܦܘܿܘܼܪܥܵܢܘܼܬܼܵܐ ܡܸܬܼܚܲܫܒܵܐ|
      block |ܕܩܲܡܵܝ݂ܝ̈ܗ̇܀|
      block |ܚܲܦܵܐ ܥܲܠ ܚܲܛܵܝܵܐ܃ ܟܲܕܼ ܠܵܐ ܚܵܤܲܪ ܐܲܢ̄ܬܿ ܒܹܗ܁ ܐܸܠܵܐ|
      block |ܬܠܲܒܿܒܼܝܼܘܗܝ ܠܚܲܝܹ̈ܐ܃ ܕܢܸܛܥܢܘܼܢܵܟܼ ܪ̈ܲܚܡܹܐ ܕܡܵܪܘܼܬܼܵܐ܀ ܤܡܘܿܟܼ|
      block |ܠܲܡܚܝܼ̈ܠܹܐ ܘܥܲܚ̈ܝܼܩܲܝ ܪܘܼܚܵܐ ܒܡܸܠܬܼܵܐ ܟܡܵܐ ܕܡܵܛ̇ܝܵܐ ܒܐܝܼܕܲܝ̈ܟ܃|
      block |ܕܲܬܼܤܲܡܟܼܵܟܼ ܝܲܡܝܼܢܵܐ ܛܥܝܼܢܲܬܼ ܠܟܼܠ܀ ܗ̤ܘܝܼ ܫܵܘܬܵܦܵܐ ܥܲܡ ܚܲܫܝܼ̈ܫܲܝ|
      block |ܠܸܒܵܐ ܒܚܲܫܵܐ ܕܨܲܠܘܿܬܼܵܐ ܘܲܚܢܲܓܼܬܼܵܐ ܕܠܸܒܵܐ܃ ܘܢܸܬܼܦܬܲܚ ܩܕܼܵܡ|
      block |ܫܸܐ̈ܠܵܬܼܵܟܼ ܡܲܒܿܘܼܥܵܐ ܕܲܚܢܵܢܵܐ܁ ܐܲܥܡܸܠ ܝܵܬܼܵܟܼ ܒܒܼܵܥܘܼܬܼܵܐ ܕܟܼܠܥܸܕܵܢ|
      block |ܩܕܼܵܡ ܐܲܠܵܗܵܐ܃ ܒܠܸܒܵܐ ܕܲܛܥܝܼܢ ܡܲܚܫܲܒܼܬܼܵܐ ܙܗܝܼܬܼܵܐ ܕܡܲܠܝܵܐ ܚܲܫܵܐ܃|
      block |ܘܲܢܢܲܛܲܪ ܪܸܥܝܵܢܵܟܼ ܡ̣ܢ ܚܘܼ̈ܫܵܒܹܐ ܨܵܐܹ̈ܐ܃ ܕܠܵܐ ܬܸܙܕܲܠܲܠ ܒܵܟܼ ܐܘܼܪܚܹܗ|
      block |ܕܐܲܠܵܗܵܐ܁ ܐܲܦܗܵܐ ܚܙܵܬܼܵܟܼ ܒܥܸܢܝܵܢܵܐ ܐܲܡܝܼܢܵܐ ܕܩܸܪܝܵܢܵܐ ܕܦܘܼܪܫܵܢܵܐ܃|
      block |ܕܕܲܠܡܵܐ ܒܥܸܠܲܬܼ ܒܸܛܠܵܢܵܐ ܢܸܬܼܟܲܬܲܡ ܒܲܚܝܵܪܵܟܼ ܚܸܙܘܵܐ ܢܘܼܟܼܪܵܝܵܐ܀|
      block |ܠܵܐ ܬܢܲܤܸܐ ܠܪܸܥܝܵܢܵܟܼ ܐܲܝܟܼ ܕܲܠܒܼܘܼܩܝܵܐ ܒܚܵܘܪܵܐ ܕܚܘܼ̈ܫܵܒܹܐ ܙܲܠܝܼ̈ܠܹܐ|
      block |ܕܲܡܢܲܤܹܝܢ܃ ܟܲܕܼ ܤܵܒܲ̇ܪ ܐܲܢ̄ܬܿ ܗ̄ܘ̣ ܕܠܵܐ ܡܸܙܕܟܸܐ ܐܲܢ̄ܬܿ܁ ܐܵܦ ܚܲܟܿܝܼ̈ܡܹܐ|
      block |ܐܸܬܿܕܵܘܲܕܼܘ ܒܕܼܘܼܟܿܬܼܵܐ ܗܵܕܹܐ܃ ܘܲܫܛ̣ܵܘ܁ ܠܵܐ ܬܸܚܡܘܿܠ ܫܲܠܗܹܒܼܝܼܬܼܵܐ|
      block |ܒܥܘܼܒܵܟܼ܃ ܐܲܝܟܼ ܕܐܲܡܝܼܪ܃ ܕܠܵܐ ܐܘܼ̈ܠܨܵܢܹܐ ܚܲܤܝܼ̈ܢܹܐ ܕܦܲܓܼܪܵܐ܃|
      block |ܥܲܤܩܵܐ ܗ̣̄ܝ ܠܠܵܐ ܡܢܲܦܩܘܼܬܼܵܐ ܕܛܲܠܝܘܼܬܼܵܐ܃ ܠܡܸܬܼܟܕܼܵܢܘܼ ܬܚܹܝܬܼ|
      block |ܢܝܼܪܵܗ̇ ܕܩܲܕܝܼܫܘܼܬܼܵܐ܀ ܠܫܘܼܪܵܝ ܥܲܡܛܵܢܵܐ ܕܗܵܘܢܵܐ ܟܲܕܼ ܬܸܬܼܚܵܘܸܐ|
      block |ܐܵܬ̤ܵܐ ܒܢܲܦܫܵܐ ܗܵܕܲܐ ܗ̣̄ܝ܃ ܒܡܲܐܝܼܢܘܼܬܼܵܐ ܩܲܕܼܡܵܝܑܬܼ ܕܲܠܘܵܬܼ ܬܸܫܡܸܫܬܼܵܐ|
      block |ܘܲܨܠܘܿܬܼܵܐ ܡܫܲܪܝܵܐ܁ ܐ̄ܚܪܵܢܝܵܐܝܼܬܼ ܓܹܝܪ ܕܢܸܬܿܕܪܸܫ ܫܒܼܝܼܠܵܐ ܕܲܠܬܼܵܘܫܵܐ|
      block |ܒܢܲܦܫܵܐ܃ ܠܵܐ ܡܲܨܝܵܐ܃ ܐܸܠܵܐ ܐܸܢ ܠܘܼܩܕܲܡ ܡ̣ܢ ܬܲܡܵܢ ܬܸܦܸܠ܁ ܐܲܝܟܼ|
    block
      block |ܕܟܲܕܼ ܬܸܬܼܓܠܸܙ ܡ̣ܢ ܥܘܼܕܼܪܵܢܵܐ ܐܲܠܵܗܵܐ܃ ܗܵܘ̇ ܕܡܲܪܕܝܼܬܹܗ ܡ̣ܢ|
      block |ܬܲܡܵܢ ܗܵܘ̇ܝܵܐ ܠܘܵܬܹܗ܃ ܕܠܝܼܠܵܐܝܼܬܼ ܒܐܝܼܕܲܝ̈ܗܘܿܢ ܕܒܲܥ̈ܠܲܝ ܕܲܪܵܐ|
      block |ܬܸܦܸܠ܁ ܘܲܐ̄ܚܪܹܬܼܵܐ܁ ܕܟܲܕܼ ܬܸܗܘܸܐ ܬܘܼܒܼ ܕܠܵܐ ܨܸܦܬܼܵܐ ܡ̣ܢ ܗܵܠܹܝܢ|
      block |ܕܲܡܝܲܬܪܘܼܬܼܵܐ܃ ܡ̣ܢ ܟܠܦܪܘܿܣ܃ ܠܘܵܬܼ ܗܵܢܹܝܢ ܕܕܲܠܩܘܼܒܼܠܵܐ|
      block |ܬܸܬܼܓܿܪܸܦ܁ ܫܘܼܢܵܝܵܐ ܡ̇ܢ ܕܡ̣ܢ ܐܲܝܢܵܐ ܕܗ̤ܘ ܓܲܒܵܐ܃ ܫܘܼܪܵܝܵܐ ܐܝܼܬܼܵܘܗܝ|
      block |ܕܲܠܘܵܬܼ ܓܲܒܵܐ ܕܕܲܠܩܘܼܒܼܠܵܐ܁ ܬܸܥܫܲܢ ܥܒܼܝܼܕܬܵܐ ܕܲܡܝܲܬܿܪܘܼܬܼܵܐ ܥܲܠ|
      block |ܢܲܦܫܵܐ܃ ܘܬܸܪܢܸܐ ܒܵܗ̇܃ ܘܫܲܪܟܵܐ܀ ܚܵܘܵܐ ܩܕܼܵܡ ܐܲܠܵܗܵܐ ܡܚܝܼܠܘܼܬܼܵܟܼ|
      block |ܒܟܼܠܥܸܕܵܢ܁ ܕܠܵܐ ܢܸܒܼܨܘܿܢ ܢܘܼܟܼܪ̈ܵܝܹܐ ܚܲܝܠܵܟܼ܃ ܟܲܕܼ ܬܸܫܬܵܘܚܲܕܼ ܡ̣ܢ|
      block |ܡܥܲܕܪܵܢܵܟܼ܁|
      block |ܥܦܝܼܦܵܐ ܐܝܼܬܼܵܘܗܝ܃ ܦܘܼܠܚܵܢܹܗ ܕܲܙܩܝܼܦܵܐ܁ ܘܗܵܕܹܐ܃ ܠܦܘܼܬܼ|
      block |ܥܦܝܼܦܘܼܬܹܗ ܕܲܟܼܝܵܢܵܐ܁ ܕܡܸܬܼܦܲܠܲܓܼ ܠܲܡ̈ܢܵܘܵܬܼܵܐ܃ ܬܲܪܬܹܝܢ܁|
      block |ܠܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܦܲܓܼܪܵܐ܃ ܕܡܸܬܼܓܲܡܪܵܐ ܒܡܲܥܒܿܕܼܵܢܘܼܬܼܵܐ|
      block |ܕܚܸܡܬܼܵܐ ܕܢܲܦܫܵܐ܃ ܘܡܸܬܼܩܲܫܝܵܐ ܤܵܥܘܿܪܘܼܬܼܵܐ܁ ܘܲܠܦܘܼܠܚܵܢܵܐ|
      block |ܩܲܛܝܼܢܵܐ ܕܡܲܕܥܵܐ܃ ܒܥܸܢܝܵܢܹ̈ܐ ܐܲܠܵܗܵܝܹ̈ܐ ܘܐܲܡܝܼܢܘܼܬܼܵܐ ܕܲܨܠܘܿܬܼܵܐ|
      block |ܘܫܲܪܟܵܐ܃ ܕܡܸܬܼܦܲܠܚܵܐ ܒܲܡܢܵܬܼܵܐ ܗܵܝ̇ ܪܸܓܿܬܼܵܢܵܝܬܼܵܐ܃ ܘܡܸܫܬܲܡܗܵܐ|
      block |ܬܹܐܘܿܪܝܼܵܐ܁ ܘܲܚܕܼܵܐ ܡ̇ܢ܃ ܠܲܡܢܵܬܼܵܐ ܚܵܫܘܿܫܬܼܵܐ ܡܕܲܟܿܝܵܐ ܒܝܲܕܼ ܚܲܝܠܹܗ|
      block |ܕܲܛܢܵܢܵܐ܁ ܘܲܐ̄ܚܪܹܬܼܵܐ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܕܢܲܦܫܵܐ܃ ܕܐܝܼܬܹܝܗ̇|
      block |ܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ܃ ܠܲܡܢܵܬܼܵܐ ܡܸܤܬܲܟܿܠܵܢܝܼܬܼܵܐ ܡܨܲܠܠܵܐ܀ ܟܠܡ̇ܢ|
      block |ܗܵܟܹܝܠ ܕܡܸܢܩܕܵܡ ܢܘܼܦܵܩܵܐ ܕܒܲܡܢܵܬܼܵܐ ܩܲܕܼܡܵܝܬܼܵܐ ܦܵܤܲܥ̇ ܥܲܠܗܵܝ̇|
      block |ܕܬܲܪܬܹܝܢ ܡܸܛܠ ܗܲܢܝܼܐܘܼܬܼܵܗ̇܃ ܘܝܲܐܝܼܒܼܵܐܝܼܬܼ ܕܠܵܐ ܐܹܡܲܪ ܚܒܸܢܵܢܵܐܝܼܬܼ܃|
      block |ܪܘܼܓܼܙܵܐ ܡܥܲܬܸܕܼ ܕܢܸܢܫܲܡ ܠܩܘܼܒܼܠܹܗ܁ ܒܗܵܝ̇ ܕܟܲܕܼ ܠܵܐ ܠܘܼܩܕܲܡ|
    block
      block |ܐܲܡܝܼܬܼ ܗܲܕܵܡܵܘ̈ܗܝ ܕܒܲܐܪܥܵܐ܃ ܗܵܢܵܘ ܕܹܝܢ܃ ܐܲܤܝܼ ܟܪܝܼܗܘܼܬܼܵܐ|
      block |ܕܚܘܼܫܵܒܼܵܘ̈ܗܝ ܒܲܡܤܲܝܒܿܪܵܢܘܼܬܼܵܐ ܕܥܲܡܠܹܗ ܘܨܲܗܪܹܗ ܕܲܙܩܝܼܦܵܐ܃|
      block |ܐܲܡܪܲܚ̣ ܠܲܡܗܲܓܵܓܼܘܼ ܒܗܵܘܢܹܗ ܫܘܼܒܼܚܹܗ ܕܲܙܝܼܦܵܐ܁ ܘܗܵܕܹܐ ܐܝܼܬܹܝܗ̇|
      block |ܗܵܝ̇ ܕܡ̣ܢ ܩܲܕܼܝܼ̈ܫܹܐ ܩܲܕ̈ܡܵܝܹܐ ܐܲܡܝܼܪܵܐ܃ ܕܡ̣ܢ ܩܕܼܵܡ ܕܢܸܫܠܘܿܢ ܡ̣ܢ|
      block |ܡܚܝܼܠܘܼܬܼܵܐ ܗܸܢܘܿܢ ܪܸ̈ܓܼܫܹܐ܃ ܐܸܢ ܨܵܒܹ̇ܐ ܗܵܘܢܵܐ ܠܡܸܤܲܩ ܠܲܙܩܝܼܦܵܐ܃|
      block |ܪܘܼܓܼܙܹܗ ܕܐܲܠܵܗܵܐ ܐܵܬܹ̇ܐ ܥܠܵܘܗܝ܀ ܡܲܤܲܩܬܼܵܐ ܕܠܲܙܩܝܼܦܵܐ ܡܲܥܒܿܕܲܬܼ|
      block |ܪܘܼܓܼܙܵܐ܃ ܠܵܘ ܠܲܡܢܵܬܼܵܐ ܗܵܝ̇ ܩܲܕܼܡܵܝܬܼܵܐ ܕܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ|
      block |ܕܐܝܼܬܹܝܗ̇ ܙܩܝܼܦܘܼܬܼܵܐ ܕܦܲܓܼܪܵܐ ܩܵܪܹܐ܃ ܐܸܠܵܐ ܠܡܲܤܲܩܬܼܵܐ ܕܬܹܐܘܿܪܝܼܵܐ|
      block |ܕܐܝܼܬܹܝܗ̇ ܡܢܵܬܼܵܐ ܕܬܲܪܬܹܝܢ܃ ܗܵܝ̇ ܕܡ̣ܢ ܒܵܬܲܪ ܚܘܼܠܡܵܢܵܐ ܕܢܲܦܫܵܐ|
      block |ܗܵܘ̇ܝܵܐ܁ ܕܐܲܝܢܵܐ ܠܲܡ ܕܟܲܕܼ ܡܟܲܬܼܡ ܪܸܥܝܵܢܹܗ ܒܚܲܫܹ̈ܐ ܡܨܲܗܪܹ̈ܐ܃|
      block |ܪܵܗܹ̇ܛ ܠܲܡܗܲܓܵܓܼܵܘܼ ܒܠܸܒܹܗ ܫܪܲܓܼܪ̈ܵܓܼܝܵܬܼܵܐ ܕܚܘܼ̈ܫܵܒܹܐ ܕܲܥܬܼܝܼ̈ܕܼܵܬܼܵܐ܃|
      block |ܒܲܡܤܵܡ ܒܪܹܫܵܐ ܡܸܫܬܲܬܲܩ܁ ܒܗܵܝ̇ ܕܟܲܕܼ ܠܵܐ ܠܘܼܩܕܲܡ ܙܲܗܝܼ|
      block |ܪܸܥܝܵܢܹܗ ܒܐܘܼ̈ܠܨܵܢܹܐ ܕܟܼܘܼܒܵܫ ܪ̈ܓܼܝܼܓܼܵܬܼܵܐ ܕܒܸܤܪܵܐ܃ ܪܗܸܛ̣ ܡ̣ܢ|
      block |ܡܲܫܡܲܥ ܐܸܕܼܢܵܐ ܘܲܕܼܝܘܿܬܼܵܐ ܠܘܼܩܒܲܠ ܐܲܦܵܘ̈ܗܝ܃ ܠܡܸܪܕܵܐ ܒܐܘܼܪܚܵܐ|
      block |ܡܲܠܝܲܬܼ ܥܲܡܛܵܢܵܐ ܟܲܕܼ ܤܲܡ̈ܝܵܢ ܒܵܒܼ̈ܬܹܗ܁ ܗܵܝ̇ ܕܐܵܦ ܐܲܝܠܹܝܢ ܕܲܚܠܝܼܡܵܐ|
      block |ܚܙܵܬܼܗܘܿܢ ܘܡܲܠܝܵܐ ܢܘܼܗܪܵܐ܃ ܘܗܲܕܿܝܵܝܵܐ ܩܢܹܝܢ ܛܲܝܒܿܘܼܬܼܵܐ܃|
      block |ܒܩܹܘܲܢܕܹܝܢܘܿܣ ܐܝܼܬܲܝܗܘܿܢ ܕܠܹܠܲܝ ܐܝܼܡܵܩ܁ ܟܲܕܼ ܡܲܠ̈ܝܵܢ ܒܵܒܼܵܬܼ̈ܗܘܿܢ|
      block |ܕܸܡ̈ܥܹܐ܃ ܘܒܲܨܠܘܿܬܼܵܐ ܘܒܲܒܼܟܼܵܬܼܵܐ ܡܲܩܦܝܼܢ ܠܸܠܝܵܐ ܠܐܝܼܡܵܡܵܐ܃ ܡܸܛܠ|
      block |ܩܸܢܛܵܐ ܕܡܲܪܕܝܼܬܼܵܐ܃ ܘܲܫܩܝܼ̈ܦܹܐ ܚܲܤܝܼ̈ܢܹܐ ܕܲܒܼܗܘܿܢ ܦܵܓܼܥ̇ܝܼܢ܃ ܘܐܸܤܟܹ̈ܡܹܐ|
      block |ܕܲܫܪܵܪܵܐ ܕܲܤܒܼܝܼܤܵܐܝܼܬܼ ܫܟܝܼܚܝܼܢ ܒܐܘܼܪܚܵܐ ܥܲܡ ܡܕܲܡ̈ܝܵܢܹܐ܁ ܗܵܠܹܝܢ|
      block |ܠܲܡ ܕܐܲܠܵܗܵܐ܃ ܡ̣ܢ ܢܲܦܫܗܹܝܢ ܐܵܬܼ̈ܝܵܢ܃ ܟܲܕܼ ܐܲܢ̄ܬܿ ܠܵܐ ܪܓܼܝܼܫ ܐܲܢ̄ܬܿ܃|
      block |ܐܸܢ ܢܸܗܘܸܐ ܐܲܬܼܪܵܐ ܕܠܸܒܵܐ ܕܲܟܼܝܵܐ ܘܠܵܐ ܡܛܵܘܫܵܐ܁ ܐܸܢ ܠܵܐ ܡܕܲܟܲܝ|
    block
      block |ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ܃ ܠܵܐ ܬܲܡܪܲܚ ܠܡܲܨܵܕܼܘܼ ܒܐܸܤܦܹܝܪ|
      block |ܫܸܡܫܵܐ܃ ܕܲܠܡܵܐ ܬܸܬܼܓܠܸܙ ܘܐܵܦ ܡ̣ܢ ܚܙܵܬܼܵܐ ܕܲܥܝܵܕܼܵܐ܃ ܕܐܝܼܬܹܝܗ̇|
      block |ܗܲܝܡܵܢܘܼܬܼܵܐ ܦܫܝܼܛܬܼܵܐ ܘܡܲܟܿܝܼܟܼܘܼܬܼܵܐ܃ ܘܬܼܵܘܕܝܼܬܼܵܐ ܠܸܒܵܢܵܝܬܼܵܐ܃|
      block |ܘܦܘܼܠܚܵܢܵܐ ܙܥܘܿܪܵܐ ܕܐܲܝܟܼ ܚܲܝܠܵܟܼ܃ ܘܬܸܫܬܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ|
      block |ܡܸܬܼܝܲܕܼܥܵܢܹ̈ܐ܃ ܕܐܝܼܬܼܵܘܗܝ ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ܃ ܠܡܸܥܲܠ|
      block |ܐܲܝܟܼ ܗܵܘ̇ ܕܐܲܡܪܲܚ̣ ܒܢܲܚ̈ܬܹܐ ܨܵܐܹ̈ܐ ܠܡܸܫܬܿܘܼܬܼܵܐ܀|
      block |ܡ̣ܢ ܥܲܡܠܵܐ ܘܲܙܗܝܼܪܘܼܬܼܵܐ܃ ܘܲܙܗܝܼܪܘܼܬܼܵܐ܃ ܢܵܒܼ̇ܥܵܐ ܙܲܗܝܼܘܼܬܼܵܐ ܕܚܘܼ̈ܫܵܒܼܵܐ܁|
      block |ܘܡ̣ܢ|
      block |ܙܲܗܝܘܼܬܼܵܐ ܕܚܘܼ̈ܫܵܒܹܐ܃ ܢܘܼܗܪܵܐ ܕܬܲܪܥܝܼܬܼܵܐ܁ ܘܡܸܟܵܐ܃ ܡ̣ܢ ܛܲܝܒܿܘܼܬܼܵܐ|
      block |ܡܸܬܼܗܲܕܸܐ ܗܵܘܢܵܐ܃ ܠܘܵܬܼ ܗܵܘ̇ ܡܸܕܸܡ ܕܠܵܐ ܫܲܠܝܼܛ ܠܪܸ̈ܓܼܫܹܐ܃|
      block |ܠܵܐ ܠܡܲܠܵܦܘܼ ܘܠܵܐ ܠܡܹܐܠܲܦ܀ ܬܸܬܼܚܫܸܒܼ ܠܵܟܼ ܡܝܲܬܿܪܘܼܬܼܵܐ|
      block |ܕܐܝܼܬܹܝܗ̇܃ ܦܲܓܼܪܵܐ܁ ܬܹܐܘܿܪܝܼܵܐ ܕܹܝܢ܃ ܢܲܦܫܵܐ܁ ܬܲܪ̈ܬܲܝܗܹܝܢ ܕܹܝܢ܃ ܚܲܕܼ|
      block |ܒܲܪܢܵܫܵܐ ܡܫܲܠܡܵܢܵܐ ܕܪܘܼܚ܃ ܡܚܲܝܲܕܼ ܡ̣ܢ ܡܢܵܘ̈ܵܬܼܵܐ ܡܸܬܼܪ̈ܲܓܼܫܵܢܝܵܬܼܵܐ|
      block |ܘܡܸܬܼܝܲܕܼܥܵܢ̈ܝܵܬܼܵܐ܁ ܘܐܲܝܟܲܢܵܐ ܡܲܨܝܵܐ ܕܠܵܐ ܡܲܨܝܵܐ ܕܬܹܐܬܸܐ ܠܲܗܘܵܝܵܐ|
      block |ܘܲܠܡܵܘܠܵܕܼܵܐ|
      block |ܢܲܦܫܵܐ ܒܸܠܥܵܕܼ ܡܗܲܕܡܘܼܬܼܵܐ ܕܲܡܫܲܡܠ̱ܝܘܼܬܼ ܓܒܼܝܼܠܘܼܬܹܗ ܕܦܲܓܼܪܵܐ܃|
      block |ܗܵܟܲܢܵܐ ܠܵܐ ܡܲܨܝܵܐ ܬܹܐܘܿܪܝܼܵܐ ܢܲܦܫܵܐ ܕܬܲܪܬܹܝܢ ܕܐܝܼܬܹܝܗ̇ ܪܘܼܚܵܐ|
      block |ܕܓܸܠܝܵܢܹ̈ܐ܃ ܕܬܸܬܿܨܝܼܪ ܒܟܲܪܤܹܗ ܕܡܲܕܿܥܵܐ ܡܩܲܒܿܠܵܢܵܐ ܕܲܡܠܘܿܐܵܐ|
      block |ܕܙܲܪܥܵܐ ܪܘܼܚܵܢܵܝܵܐ܃ ܒܸܠܥܵܕܼ ܓܫܝܼܡܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ ܒܲܝܬܵܗ̇|
      block |ܕܝܼܕܲܥܬܼܵܐ ܡܩܲܒܿܠܵܢܝܼܬܼܵܐ ܕܓܸܠܝܵܢܹ̈ܐ܀ ܬܹܐܘܿܪܝܼܵܐ ܕܝܼܬܹܝܗ̇܃ ܪܓܸܫܬܼܵܐ|
      block |ܕܐ̄ܪ̈ܵܙܹܐ ܐܲܠܵܗܵܝܹ̈ܐ܃ ܕܲܛܡܝܼܪܝܼܢ ܒܨܸܒܼ̈ܘܵܬܼܵܐ ܕܡܸܬܼܡܲܠ̈ܠܵܢ܀ ܐܸܡܲܬܼܝ ܕܹܝܢ|
      block |ܕܬܸܫܡܲܥ ܪܚܘܼܩܝܵܐ ܕܡ̣ܢ ܥܵܠܡܵܐ܃ ܐܵܘ ܫܒܼܝܼܩܘܼܬܼܵܐ ܕܥܵܠܡܵܐ܃ ܐܵܘ|
      block |ܕܲܟܼܝܼܘܼܬܼܵܐ ܕܡ̣ܢ ܥܵܠܡܵܐ܃ ܠܘܼܩܕܲܡ ܤܢܝܼܩ ܐܲܢ̄ܬܿ ܠܡܹܐܠܲܦ|
    block
      block |ܘܲܠܡܸܕܲܥ܃ ܠܵܘ ܗܸܕܝܼܘܿܛܵܐܝܼܬܼ ܐܸܠܵܐ ܒܙܵܘ̈ܥܹܐ ܝܲܕܘܼ̈ܥܬܼܵܢܹܐ܃ ܕܡܵܢܵܘ|
      block |ܟܘܼܢܵܝܹܗ ܕܥܵܠܡܵܐ܃ ܘܡ̣ܢ ܟܡܵܐ ܦܘܼܪ̈ܫܵܢܹܐ ܡܸܬܼܩܲܝܲܡ ܗܵܢܵܐ ܫܡܵܐ܃|
      block |ܘܗܵܝܕܹܝܢ ܬܸܫܟܲܚ ܬܸܕܲܥ ܢܲܦܫܵܟܼ܃ ܕܲܟܼܡܵܐ ܗ̣̄ܝ ܠܵܟܼ ܪܲܚܝܼܩܘܼܬܼܵܐ|
      block |ܐܵܘ ܚܘܼܠܛܵܢܵܐ ܕܲܠܘܵܬܼ ܥܵܠܡܵܐ܁ ܐܸܠܵܐ ܠܘܼܩܕܲܡ ܝܑܼܕܲܥ̣ ܐ̄ܢܵܫ|
      block |ܡܵܢܵܘ ܥܵܠܡܵܐ܃ ܐܵܦ ܠܵܐ ܡܲܕܼܪܸܟܼ ܕܒܲܟܼܡܵܐ ܗܲܕܵܡܝܼ̈ܢ ܪܲܚܝܼܩ ܐܵܦ|
      block |ܡܦܲܟܲܪ ܒܓܼܵܘܹܗ܀ ܤܲܓܿܝܼ̈ܐܹܐ ܐܸܢܘܿܢ ܐܲܝܠܹܝܢ ܕܲܒܼܬܲܪܬܹܝܢ ܘܲܬܼܠܵܬܼ|
      block |ܨܸܒܼ̈ܘܵܢ ܕܲܟܼܠܵܘ ܢܲܦܫܗܘܿܢ ܡ̣ܢ ܥܵܠܡܵܐ܃ ܐܲܤܒܲܪܘ ܥܲܠ ܢܲܦܫܗܘܿܢ|
      block |ܕܝܲܬܝܼܪܹ̈ܐ ܐܸܢܘܿܢ ܠܒܲܪ ܡܸܢܹܗ ܒܕܼܘܼܒܵܪ̈ܲܝܗܘܿܢ܁ ܒܗܵܝ̇ ܕܠܵܐ ܐܸܤܬܲܟܲܠܘ|
      block |ܘܲܚܙܵܘ ܚܲܟܿܝܼܡܵܐܝܼܬܼ܃ ܕܲܒܼܚܲܕܼ ܘܲܬܼܪܹܝܢ ܗܲܕܵܡܹ̈ܐ ܡܲܝܝܼܬܼܝܼܢ ܠܥܵܠܡܵܐ܃|
      block |ܫܲܪܟܵܐ ܕܹܝܢ ܕܗܲܕܵܡܲܝ̈ܗܘܿܢ ܚܲܝܝܼܢ ܐܸܢܘܿܢ ܒܓܼܵܘ ܓܘܼܫܡܹܗ ܕܥܵܠܡܵܐ܁|
      block |ܘܒܲܕܼܓܼܘܿܢ܃ ܐܵܦܠܵܐ ܒܚܲܫܲܝ̈ܗܘܿܢ ܐܸܫܟܲܚ̣ܘ ܠܡܲܪܓܵܫܘܼ܁ ܘܲܒܼܗܵܝ̇ ܕܠܵܐ|
      block |ܐܲܪܓܸܫ̣ܘ܃ ܐܵܦܠܵܐ ܥܲܠ ܐܵܤܝܘܼܬܼܗܘܿܢ ܐܸܬܼܒܛܸܠ ܠܗܘܿܢ܀|
      block |ܥܵܠܡܵܐ ܡܸܬܼܐܡܲܪ ܡ̣ܢ ܒܘܼܚܵܢܵܐ ܕܬܹܐܘܿܪܝܼܵܐ܃ ܡܩܲܝܡܘܼܬܼ ܫܡܵܐ|
      block |ܓܵܘܵܢܵܝܵܐ܃ ܕܢܵܦܹ̇ܠ ܥܲܠ ܚܲܫܹ̈ܐ ܡܦܲܪ̈ܫܹܐ܁ ܐܸܡܲܬܼܝ ܕܹܝܢ ܕܲܠܚܲܫܹ̈ܐ|
      block |ܓܵܘܵܢܵܐܝܼܬܼ ܨܵܒܹ̇ܝܢܲܢ ܕܢܸܩܪܸܐ܃ ܩܵܪܹܝܢܲܢ ܠܗܘܿܢ ܥܵܠܡܵܐ܁ ܟܲܕܼ ܕܹܝܢ|
      block |ܡܦܲܪܫܵܐܝܼܬܼ܃ ܚܲܫܹ̈ܐ ܩܵܪܹܝܢܲܢ܃ ܒܦܘܼܪܵܫ ܫܡܵܗܹ̈ܐ ܕܝܼܠܗܘܿܢ܀ ܚܲܫܹ̈ܐ܃|
      block |ܡܢܵܘ̈ܬܼܵܐ ܐܸܢܘܿܢ ܕܪܲܗܛܵܐ ܕܝܘܼܒܵܠܹܗ ܕܥܵܠܡܵܐ܁ ܘܐܲܝܟܵܐ ܕܚܲܫܹ̈ܐ|
      block |ܒܛܸܠ̣ܘ܃ ܬܲܡܵܢ ܦܵܫ̣ ܠܹܗ ܥܵܠܡܵܐ ܡ̣ܢ ܝܘܼܒܵܠܹܗ܁ ܕܐܝܼܬܲܝܗܘܿܢ܃|
      block |ܪܸܚܡܲܬܼ ܥܘܼܬܼܪܵܐ܁ ܟܘܼܢܵܫ ܨܸܒܼ̈ܘܵܬܼܵܐ܁ ܦܛܵܡܵܐ ܕܦܲܓܼܪܵܐ܃ ܕܡܸܢܹܗ|
      block |ܡܲܪܕܝܼܬܼܵܐ ܕܚܲܫܵܐ ܕܙܘܼܘܵܓܼܵܐ܁ ܪܸܚܡܲܬܼ ܐܝܼܩܵܪܹ̈ܐ܃ ܕܐܝܼܬܹܝܗ̇ ܢܸܒܼܥܵܐ|
      block |ܕܲܚܤܵܡܵܐ܁ ܡܕܲܒܿܪܵܢܘܼܬܼܵܐ ܕܪܹܫܵܢܘܼܬܼܵܐ܁ ܚܘܼܬܼܪܵܐ ܘܓܲܐܝܘܼܬܼܵܐ ܕܫܘܼܠܛܵܢܵܐ܁|
    block
      block |ܤܸܩܠܵܐ܁ ܬܸܫܒܿܘܿܚܬܼܵܐ ܐ̄ܢܵܫܵܝܬܼܵܐ܃ ܕܐܝܼܬܹܝܗ̇ ܥܸܠܬܼܵܐ ܕܐܲܟܿܬܼܵܢܘܼܬܼܵܐ܁|
      block |ܕܸܚܠ̱ܬܼܵܐ ܕܦܲܓܼܪܵܐ܀ ܐܲܝܟܵܐ ܕܹܝܢ ܕܗܵܠܹܝܢ ܐܸܫܬܲܠܝܼ ܡ̣ܢ ܪܲܗܛܵܐ܃|
      block |ܬܲܡܵܢ ܒܲܡܢܵܬܼܵܐ ܐܲܝܟܼ ܦܘܼܚܵܡܵܐ ܕܦܵܪܫܗܹܝܢ܃ ܥܵܠܡܵܐ ܒܛܸܠ̣ ܡ̣ܢ|
      block |ܩܘܼܝܵܡܹܗ ܘܦܵܫ̣܁ ܐܲܝܟܼ ܕܲܒܼܚܲܕܼ ܚܲܕܼ ܡ̣ܢ ܩܲܕܝܼ̈ܫܹܐ ܕܟܲܕ ܚܲܚܝܼܢ܃|
      block |ܡܲܝܝܼܬܝܼܢ ܐܸܢܘܿܢ܁ ܚܲܚܝܼܢ ܡ̇ܢ ܒܲܦܓܲܪ܃ ܐܸܠܵܐ ܠܵܘ ܕܹܝܢ ܒܸܤܪܵܢܵܐܝܼܬܼ|
      block |ܚܵܐܹ̇ܝܢ܁ ܚܙܝܼ ܕܒܲܐܝܼܠܹܝܢ ܡ̣ܢ ܗܵܠܹܝܢ ܚܲܝ ܐܲܢ̄ܬܿ܃ ܘܗܵܝܕܹܝܢ ܝܵܕܲܥ̇|
      block |ܐܲܢ̄ܬܿ ܕܒܲܟܼܡܵܐ ܡܢܵܘ̈ܵܬܼܵܐ ܐܝܼܬܲܝܟ ܚܲܝܵܐ ܠܥܵܠܡܵܐ܃ ܘܒܲܟܼܡܵܐ ܡܝܼܬܼܵܐ܀|
      block |ܐܸܡܲܬܼܝ ܕܝܼܠܸܦ̣ܬܿ ܡܵܢܵܘ ܥܵܠܡܵܐ܃ ܡܸܢܗܘܿܢ ܕܗܵܠܹܝܢ ܦܘܼܪ̈ܫܵܢܹܐ ܝܵܠܹ̇ܦ|
      block |ܐܲܢ̄ܬܿ܃ ܘܐܵܦ ܥܘܼܪܓܵܠܵܟܼ ܕܒܹܗ܃ ܐܵܘ ܤܦܝܼܩܘܼܬܼܵܟܼ ܕܡܸܢܹܗ܀ ܤܵܟܼܵܐ܃|
      block |ܥܵܠܡܵܐ ܐܝܼܬܼܵܘܗܝ܃ ܕܘܼܒܵܪܵܐ ܦܲܓܼܪܵܢܵܝܵܐ ܘܬܲܪܥܝܼܬܼܵܐ ܕܒܸܤܪܵܐ܁ ܡܸܛܠ|
      block |ܕܐܵܦ ܡܪܝܼܡܘܼܬܼܵܐ ܕܡܸܢܹܗ܃ ܒܗܵܠܹܝܢ ܬܲܪܬܹܝܢ ܡܸܬܼܝܲܕܼܥܵܐ܁ ܡ̣ܢ|
      block |ܫܘܼܓܼܢܵܝܵܐ ܕܕܼܘܼܒܵܪܹ̈ܐ܃ ܘܡ̣ܢ ܦܘܼܪܫܵܢܵܐ ܕܙܵܘ̈ܥܹܐ܀ ܡ̣ܢ ܢܸܒܼ̈ܗܹܐ ܕܪܸܥܝܵܢܵܟܼ|
      block |ܥܲܠ ܨܸܒܼ̈ܘܵܬܼܵܐ ܕܲܥܠܲܝܗܹܝܢ ܦܵܗܹ̇ܐ ܒܙܵܘܥܵܘ̈ܗܝ܃ ܡܲܕܼܪܸܟܼ ܐܲܢ̄ܬܿ|
      block |ܡܫܘܼܚܬܼܵܐ ܕܕܼܘܼܒܵܪ̈ܲܝܟ܁ ܕܥܲܠ ܐܲܝܠܹܝܢ ܤܵܘܲܚ ܟܝܵܢܵܐ ܕܠܵܐ ܥܲܡܠܵܐ܃|
      block |ܘܐܲܝܠܹܝܢ ܐܸܢܘܿܢ ܢܸܒܼ̈ܗܹܐ ܕܐܲܡܝܼܢܘܼܬܼܵܐ܃ ܘܐܲܝܠܹܝܢ ܐܸܢܘܿܢ ܕܓܸܕܼܫܵܐ ܡܙܝܼܥ|
      block |ܠܗܘܿܢ܁ ܘܕܐܸܢ ܫܩܝܼܠܵܐ ܠܪܸܥܝܵܢܵܐ ܟܠ ܟ̱ܠܹܗ ܪܓܸܫܬܼܵܐ ܕܙܵܘ̈ܥܹܐ|
      block |ܠܵܐ ܓܫܝܼ̈ܡܹܐ܃ ܐܵܘ ܟ̱ܠܹܗ ܗܘܼܠܵܢܵܐܝܼܬܼ ܪܵܦܹ̇ܬܼ܁ ܘܗ̤ܝ ܗܘܼܠܵܢܵܝܘܼܬܹܗ|
      block |ܚܲܫܵܢܵܫܝܬܼܵܐ ܗ̣̄ܝ܃ ܐܵܘ ܟܹܝܬܼ ܛܲܒܼ̈ܥܹܐ ܐܸܢܘܿܢ ܕܲܓܼܫܝܼܡܘܼܬܼ ܦܘܼܠܚܵܢܵܐ܃|
      block |ܕܡܸܫܬܪܲܓܼܪܲܓܼ ܪܸܥܝܵܢܵܐ ܒܠܵܐ ܨܸܒܼܝܵܢܹܗ ܒܐܲܝܠܹܝܢ ܕܲܒܼܗܹܝܢ ܡܝܲܬܿܪ̈ܵܬܼܵܐ|
      block |ܦܵܠܲܚ܁ ܘܡܸܢܗܹܝܢ ܠܵܐ ܟܪܝܼܗܵܐܝܼܬܼ ܠܪܸܬܼܚܵܐ ܢܵܤܹ̇ܒܼ ܥܸܠܬܼܵܐ ܘܲܠܟܼܘܼܢܵܫܵܐ|
    block
      block |ܕܚܘܼ̈ܫܵܒܹܐ܃ ܕܲܒܼܢܝܼܫܵܐ ܫܲܦܝܼܪܵܐ ܓܫܝܼܡܵܐܝܼܬܼ ܓܫܝܼܡܵܐܝܼܬܼ ܝܵܕܲܥ̇ ܠܡܸܦܠܲܚ|
      block |ܪܸܥܝܵܢܵܐ|
      block |ܡܸܛܠ ܠܵܐ ܡܢܲܦܩܘܼܬܹܗ܃ ܐܵܦܸܢ ܠܵܘ ܚܲܫܵܢܵܐܝܼܬܼ܃ ܘܕܸܐܢ ܠܵܐ|
      block |ܡܸܬܼܡܪܲܗ ܒܟܲܤܝܘܼܬܼ ܦܸܓܼܥܹ̈ܐ ܕܛܲܒܼܥܲܝ̈ ܚܘܼ̈ܫܵܒܹܐ ܪܸܗܝܵܢܵܐ ܡܸܛܠ|
      block |ܫܘܼܠܗܵܒܹܗ ܝܲܬܿܝܼܪܵܐ ܕܒܲܐܠܵܗܵܐ܃ ܗܵܘ̇ ܕܲܡܥܵܕܼ ܠܡܸܦܤܲܩ ܥܘܼ̈ܗܕܵܢܹܐ|
      block |ܤܪ̈ܝܼܩܹܐ܁ ܗܵܠܹܝܢ ܪ̈ܘܼܫܡܹܐ ܙܥܘܿܪܹ̈ܐ ܕܲܒܼܪܹܫܵܐ ܗܵܢܵܐ܃ ܤܵܦ̇ܩܝܼܢ ܠܒܲܪܢܵܫܵܐ|
      block |ܠܲܡܢܲܗܵܪܘܼܬܹܗ܃ ܐܸܢ ܫܠܸܡ ܘܦܵܪܘܿܫ܃ ܚܠܵܦ ܟܬܼܵܒܹ̈ܐ ܤܲܓܝܼ̈ܐܹܐ܀|
      block |ܚܲܤܝܼܢܵܐ ܒܒܲܪܢܵܫܵܐ܃ ܕܸܚܠܬܼܵܐ ܕܦܲܓܼܪܵܐ܁ ܘܕܲܐܝܟܼ ܗܵܟܲܢܵܐ܃ ܕܙܲܒܼ̈ܝܼܢ|
      block |ܤܲܓܿܝܼ̈ܐܵܢ ܡ̣ܢ ܫܒܼܝܼ̈ܚܵܬܼܵܐ ܘܲܡܝܲܩܪ̈ܵܬܼܵܐ ܦܵܐܹ̇ܫ ܡܸܛܠܵܬܼܵܗ̇܁ ܡܵܐ ܕܹܝܢ|
      block |ܕܲܬܿܕܼܝܩ ܥܲܠ ܗܵܕܹܐ ܕܸܚܠܬܼܵܐ ܕܢܲܦܫܵܐ܃ ܗܵܟܲܢܵܐ ܚܵܝ̇ܒܵܐ ܡ̣ܢ ܩܕܼܵܡܹܝܗ̇܃|
      block |ܐܲܝܟܼ ܩܹܪܘܼܬܼܵܐ ܡ̣ܢ ܚܲܝܠܵܗ̇ ܕܫܲܠܗܹܒܼܝܼܬܼܵܐ܁|
    block
      block |ܫܠܸܡ ܡܹܐܡܪܵܐ ܕܲܬܼܪܹܝܢ܁|
  block 3
    block
      block |ܡܹܐܡܪܵܐ ܕܲܬܼܠܵܬܼܵܐ܁|
    block
      block |ܟܠ ܢܲܦܫܵܐ ܕܹܝܢ ܕܬܼܵܘܤܲܦܬܼܵܐ ܕܡܲܪܢܝܼܬܼܵܐ ܕܟܼܘܼܢܵܫ ܨܸܒܼ̈ܘܵܬܼܵܐ ܠܵܐ|
      block |ܡܲܥܠܵܐ ܥܲܠ ܗܵܢܹܝܢ ܕܲܟܼܝܵܢܵܗ̇܃ ܠܵܐ ܤܢܝܼܩܵܐ ܥܲܠ ܒܛܝܼܠܘܼܬܼܵܐ|
      block |ܤܲܓܝܼܐܬܼܵܐ܃ ܠܡܸܫܟܵܚܘܼ ܡܸܢܵܗ̇ ܘܒܼܵܗ̇ ܢܸܒܼ̈ܗܹܐ ܕܚܸܟܼܡ̱ܬܼܵܐ ܕܥܲܠ ܐܲܠܵܗܵܐ܁|
      block |ܗ̤ܝ ܕܹܝܢ ܫܲܠܝܘܼܬܼܵܗ̇ ܕܡ̣ܢ ܥܵܠܡܵܐ ܟܝܵܢܵܐܝܼܬܼ܃ ܪܦܵܬܼܵܐ ܡܥܝܼܪܵܐ|
      block |ܕܤܘܼ̈ܟܵܠܹܐ ܒܢܲܦܫܵܐ܃ ܕܡܸܢܗܘܿܢ ܠܘܵܬܼ ܐܲܠܵܗܵܐ ܬܸܬܼܥܲܠܸܐ܃ ܘܲܒܼܬܸܡܗܵܐ|
      block |ܢܩܵܘܸܐ܀ ܐܸܡܼܬܼܝ ܕܹܝܢ ܕܡܲܝ̈ܵܐ ܕܡ̣ܢ ܠܒܲܪ ܥܲܠ ܡܥܝܼܢܵܐ ܕܢܲܦܫܵܐ|
      block |ܠܵܐ ܢܸܥܠܘܼܢ܃ ܢܸܗܘܿܢ ܡܲܝ̈ܵܐ ܕܡ̣ܢ ܟܝܵܢܵܗ̇ ܢܵܒܼܥ̇ܝܼܢ܃ ܤܘܼ̈ܟܵܠܹܐ ܐܸܢܘܿܢ|
      block |ܬܗܝܼܪܹ̈ܐ܃ ܕܡܸܬܿܬܿܙܝܼܥܝܼܢ ܥܲܠ ܐܲܠܵܗܵܐ ܒܟܼܠܥܸܕܵܢ܀ ܟܠ ܐܸܡܲܬܼܝ|
    block
      block |ܗܵܟܹܝܠ ܕܲܠܒܲܪ ܡ̣ܢ ܗܵܕܹܐ ܬܸܫܟܲܚ܃ ܐܵܘ ܥܸܠܬܼܵܐ ܡ̣ܢ ܥܘܼܗܕܵܢܵܐ|
      block |ܢܘܼܟܼܪܵܝܵܐ ܫܸܩܠܲܬ̤܃ ܐܵܘ ܪܸ̈ܓܼܫܹܐ ܐܲܙܝܼܥܘ ܥܠܹܝܗ̇ ܫܓܼܘܼܫܝܵܐ܃ ܒܝܲܕܼ|
      block |ܦܸܓܼܥܹ̈ܐ ܕܨܸܒܼ̈ܘܵܬܼܵܐ܁ ܡܵܐ ܕܹܝܢ ܕܪܸ̈ܓܼܫܹܐ ܐܸܬܿܬܿܤܝܼܓܼܘ ܒܝܲܕܼ ܫܸܠܝܵܐ ܕܠܵܐ|
      block |ܫܘܵܪ̈ܵܬܼܵܐ܃ ܘܥܘܼ̈ܗܕܵܢܹܐ ܢܸܥܬ̇ܩܘܼܢ ܒܝܲܕܼ ܥܘܼܕܼܪܵܢܵܐ ܕܡ̣ܢ ܗܵܢܵܐ܃|
      block |ܗܵܝܕܹܝܢ ܬܸܚܙܸܐ ܠܲܟܼܝܵܢܵܝܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܕܡܵܢܵܐ ܐܸܢܘܿܢ܃|
      block |ܘܡܵܢܵܐ ܐܝܼܬܼܵܘܗܝ ܟܝܵܢܵܗ̇ ܕܢܲܦܫܵܐ܃ ܘܐܲܝܠܹܝܢ ܓܲܙܹ̈ܐ ܐܲܤܝܼܢܝܼܢ ܒܵܗ̇܁|
      block |ܓܲܙܹ̈ܐ ܕܹܝܢ܃ ܤܘܼ̈ܟܵܠܹܐ ܠܵܐ ܓܫܝܼ̈ܡܹܐ܃ ܕܪܵܦ̇ܬܝܼܢ ܗܸܢܘܿܢ ܡ̣ܢ|
      block |ܢܲܦܫܗܘܿܢ܃ ܕܠܵܐ ܒܛܝܼܠܘܼܬܼܵܐ ܘܥܲܡܠܵܐ ܕܲܥܠܲܝܗܘܿܢ܁ ܕܐܵܦܠܵܐ ܝܵܕܲܥ̇|
      block |ܒܲܪܢܵܫܵܐ܃ ܕܕܲܐܝܟܼ ܗܵܠܹܝܢ ܚܘܼ̈ܫܵܒܹܐ ܡܸܬܿܬܿܙܝܼܥܝܼܢ ܒܲܟܼܝܵܢܵܐ ܐ̄ܢܵܫܵܝܵܐ܃|
      block |ܘܡܲܢ̣ܘܼ ܗܘ̤ܵܐ ܠܹܗ ܡܲܠܦܵܢܵܐ܃ ܐܵܘ ܐܲܝܟܲܢ ܐܸܫܟܲܚ ܗܵܘ̇ ܡܸܕܸܡ ܕܐܵܦ|
      block |ܗܵܘ̇ ܡܵܐ ܕܝܵܕܲܥ̇ ܠܡܸܬܼܢܵܐ ܠܚܲܒܼܪܹܗ ܠܵܐ ܝܵܕܲܥ̇܃ ܘܡܲܢ̣ܘܼ ܗܘ̤ܵܐ|
      block |ܠܹܗ ܫܲܒܵܠܵܐ ܠܘܵܬܼ ܗܵܘ̇ ܕܠܵܐ ܝܑܼܠܸܦ̣ ܡ̣ܢ ܐ̄ܚܪܹܝܢ܁ ܗܵܢܵܐ ܐܝܼܬܼܵܘܗܝ|
      block |ܟܝܵܢܵܗ̇ ܕܢܲܦܫܵܐ܁ ܡܵܕܹܝܢ ܚܲܫܹ̈ܐ܃ ܬܵܘܤܲܦܬܼܵܐ ܐܸܢܘܿܢ ܕܡ̣ܢ ܥܸܠ̈ܠܵܬܼܵܐ|
      block |ܒܢܲܦܫܵܐ܁ ܡ̣ܢ ܟܝܵܢܵܗ̇ ܕܹܝܢ܃ ܠܵܐ ܐܝܿܬܹܝܗ̇ ܚܵܫܘܿܫܬܼܵܐ܀ ܐܸܡܲܬܼܝ ܕܝܹܢ|
      block |ܕܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ ܬܸܫܟܲܚ ܒܕܼܘܼܟ ܒܲܟܼܬܼܵܒܹ̈ܐ܃ ܠܦܘܼܬܼ|
      block |ܥܸܠ̈ܠܵܬܼܵܐ ܐܲܡܝܼܪ̈ܵܢ܁ ܠܢܲܦܫܵܐ ܡܲܢ܃ ܟܝܵܢܵܐܝܼܬܼ ܚܲܫܹ̈ܐ ܠܲܝܬܿ ܠܵܗ̇܀|
      block |ܦܝܼܠܵܤ̈ܘܿܦܹܐ ܕܹܝܢ ܕܲܠܒܲܪ܃ ܗܵܕܹܐ ܠܵܐ ܡܗܲܝܡܢܝܼܢ܁ ܘܒܹܗ ܒܲܙܢܵܐ܃|
      block |ܘܐܵܦ ܐܲܝܠܹܝܢ ܕܒܼܵܬܲܪܗܘܿܢ ܪܵܕܹܝܢ ܒܪܸܥܝܵܢܵܐ܁ ܚܢܲܢ ܕܹܝܢ ܡܗܲܝܡܢܝܼܢ|
      block |ܚ̄ܢܲܢ ܗܵܕܹܐ܃ ܕܐܲܠܵܗܵܐ ܠܨܲܠܡܹܗ ܚܵܫܘܿܫܵܐ ܠܵܐ ܥ̣ܒܲܕܼ܁ ܨܲܠܡܹܗ ܕܝܢ܃|
      block |ܠܵܐ ܗ̄ܘ̣ܵܐ ܠܦܲܓܼܪܵܐ ܐܵܡܲ݁ܪܢܵܐ܃ ܐܸܠܵܐ ܠܢܲܦܫܵܐ܃ ܗܵܝ̇ ܕܐܝܼܬܹܝܗ̇ ܠܵܐ|
    block
      block |ܡܸܬܼܚܲܙܝܵܢܝܼܬܼܵܐ܁ ܟܠ ܨܲܠܡܵܐ ܕܹܝܢ܃ ܕܡܘܼܬܼܵܐ ܕܬܲܦܢܟܼܵܐ ܡܸܬܿܬܿܨܝܼܪܵܐ|
      block |ܒܹܗ܁ ܘܨܲܠܡܵܐ ܡܸܬܼܚܲܙܝܵܢܵܐ ܠܡܸܕܸܡ ܕܠܵܐ ܡܸܬܼܚܙܸܐ܃ ܠܵܐ ܡܸܫܟܲܚ|
      block |ܨܵܐܲܪ̇ ܕܡܘܼܬܹܗ܁ ܒܲܕܓܼܘܿܢ ܡܗܲܝܡܢܝܼܢܲܢ܃ ܕܚܲܫܹ̈ܐ ܢܲܦܫܵܢܵܝܹ̈ܐ܃ ܠܲܝܬܿ|
      block |ܐܸܢܘܿܢ ܟܝܵܢܵܝܹ̈ܐ ܐܲܝܟܼ ܕܐܵܡ̇ܪܝܼܢ܁ ܐܸܢ ܕܹܝܢ ܐܝܼܬܼ ܕܡܸܬܼܚܪܸܐ ܥܲܠ ܗܵܕܹܐ܃|
      block |ܡܫܲܐܠܝܼܢܲܢ ܠܹܗ܃ ܘܢܹܐܡܲܪ ܠܲܢ܃ ܟܝܵܢܝܬܼܵܐ ܕܢܲܦܫܵܐ ܐܲܝܕܵܐ ܗ̣̄ܝ ܗܵܝ̇|
      block |ܕܲܕܼܠܵܐ ܚܲܫܹ̈ܐ ܬܸܗܘܸܐ ܟܲܕܼ ܡܲܠܝܵܐ ܢܘܼܗܪܵܐ܃ ܐܵܘ ܟܲܕܼ ܒܚܲܫܹ̈ܐ ܬܸܬܿܙܝܼܥ|
      block |ܘܬܸܗܘܸܐ ܚܲܫܝܼܟܼܵܐ ܐܸܢ ܕܹܝܢ ܗ̄ܘ̣ܵܐ ܐܸܡܲܬܼܝ ܕܲܟܼܝܵܢܵܗ̇ ܕܢܲܦܫܵܐ|
      block |ܫܦܸܐ ܗ̄ܘ̣ܵܐ܃ ܘܲܡܩܲܒܿܠܵܢܵܐ ܕܢܘܼܗܪܵܐ ܛܘܼܒܼܬܼܵܢܵܐ܃ ܘܐܸܡܲܬܼܝ ܬܘܼܒܼ|
      block |ܕܠܲܒܼܪܝܼܬܼܵܗ̇ ܩܲܕܼ̱ܡܵܝܬܼܵܐ ܬܹܐܬܸܐ ܒܵܗ̇ ܒܗܵܕܹܐ ܬܸܫܬܿܟܲܚ܁ ܡܵܐ ܕܹܝܢ|
      block |ܕܲܒܼܚܲܫܹ̈ܐ ܡܸܬܿܬܿܙܝܼܥܵܐ܃ ܠܒܲܪ ܡ̣ܢ ܟܝܵܢܵܗ̇ ܡܸܬܿܬܵܘܕܝܵܐ ܕܢܸܦܩܲܬ̤|
      block |ܡ̣ܢ ܟܠܗܘܿܢ ܒܢܲܝ̈ ܥܹܕܬܵܐ܁ ܡܵܕܹܝܢ ܚܲܫܹ̈ܐ܃ ܒܵܬܲܪܟܸܢ ܥܲܠ̣ܘ ܥܲܠ|
      block |ܟܝܵܢܵܗ̇ ܕܢܲܦܫܵܐ܁ ܘܚܲܫܹ̈ܐ ܢܲܦܫܵܢܵܝܹ̈ܐ ܟܠ ܟ̱ܠܹܗ ܕܢܸܪܢܸܐ܃ ܠܵܐ ܙܵܕܸܩ܁|
      block |ܕܐܵܦܸܢ ܢܲܦܫܵܐ ܒܗܘܿܢ ܡܸܬܿܬܿܙܝܼܥܵܐ܃ ܐܸܠܵܐ ܐܸܬܼܓܲܠܝܲܬ̤܃ ܕܲܒܼܡܸܕܸܡ|
      block |ܕܲܠܒܲܪ ܡܸܢܵܗ̇ ܗ̄ܘ̣ ܡܸܬܿܬܿܙܝܼܥܵܐ܃ ܘܠܵܘ ܒܕܼܝܼܠܵܗ̇܁ ܘܐܸܢ ܗܵܠܹܝܢ|
      block |ܡܸܛܠ ܕܲܒܼܗܘܿܢ ܡܸܬܿܬܙܝܼܥܵܐ ܒܥܸܠܲܬ̤ ܦܲܓܼܪܵܐ܃ ܟܝܵܢܵܝ̈ܬܼܵܐ ܡܸܬܼܪ̈ܲܢܝܵܢ|
      block |ܥܠܹܝܗ̇܃ ܡܵܕܹܝܢ ܐܵܦ ܟܲܦܢܵܐ ܘܨܲܗܝܵܐ ܘܫܸܢܬܼܵܐ ܕܝܼܠܵܗ̇ ܐܸܢܘܿܢ ܕܢܲܦܫܵܐ܃|
      block |ܡܸܛܠ ܕܲܒܼܗܘܿܢ ܚܵܐ̇ܫܵܐ ܘܡܸܬܿܬܿܢܝܼܚܵܐ ܥܲܡ ܦܲܓܼܪܵܐ܁ ܘܐܵܦ ܦܤܵܩܵܐ|
      block |ܕܗܲܕܵܡܹ̈ܐ ܘܐܸܫܵܬܼܵܐ ܘܟܹܐܒܹ̈ܐ ܘܟܼܘܼܪ̈ܗܵܢܹܐ ܘܫܲܪܟܵܐ܃ ܕܡܸܛܠ|
      block |ܕܲܒܼܫܵܘܬܵܦܘܼܬܼܵܐ ܕܥܲܡܵܗ̇ ܚܵܐܹ̇ܫ ܦܲܓܼܪܵܐ ܒܗܘܿܢ܃ ܘܗ̤ܝ ܥܲܡܹܗ܃|
      block |ܘܡܸܬܿܬܿܙܝܼܥܵܐ ܒܚܲܕܼܘܼܬܼܵܐ ܕܗܵܠܹܝܢ ܕܦܲܓܼܪܵܐ܃ ܘܲܡܩܲܒܿܠܵܐ ܥܵܩܬܼܵܐ|
      block |ܒܲܫܚܵܩܵܘ̈ܗܝ܁|
      block |ܟܝܵܢܵܝܬܼܵܐ ܕܢܲܦܫܵܐ܃ ܘܕܲܠܒܲܪ ܡ̣ܢ ܟܝܵܢܵܗ̇܃ ܘܕܲܠܥܸܠ ܡ̣ܢ ܟܝܵܢܵܗ̇܁|
    block
      block |ܟܝܵܢܝܵܬܐ ܕܹܝܢ ܕܝܼܠܵܗ̇ ܕܢܲܦܫܵܐ ܐܝܼܬܹܝܗ̇܃ ܤܘܼ̈ܟܵܠܹܐ ܕܒܸܪ̈ܝܵܬܼܵܐ ܟܠܗܹܝܢ܃|
      block |ܕܡܸܬܼܪ̈ܲܓܼܫܵܐ ܘܡܸܬܼܝܲܕ̈ܥܵܢ܁ ܠܥܸܠ ܡ̣ܢ ܟܝܵܢܵܗ̇ ܡܲܢ܃ ܪܵܦܘܿܬܼܘܼܬܼܵܗ̇|
      block |ܕܲܒܼܬܹܐܘܿܪܝܼܵܐ ܐܲܠܵܗܵܝܬܼܵܐ܁ ܠܒܲܪ ܡ̣ܢ ܟܝܵܢܵܗ̇ ܕܹܝܢ܃ ܡܸܬܲܬܿܙܝܼܥܵܢܘܼܬܼܵܗ̇|
      block |ܕܲܒܼܚܲܫܹ̈ܐ܁ ܗܵܐ ܘܐܵܦ ܢܲܗܝܼܪܵܐ ܕܬܹܒܹܝܠ ܥܛܝܼܦ ܙܵܟܼܘܼܬܼܵܐ ܒܵܤܝܼܠܸܣ|
      block |ܗܵܟܲܢ ܐܵܡܲ݁ܪ܃ ܕܐܸܡܼܲܬܼܝ ܕܲܒܼܛܲܟܼܤܵܐ ܕܲܟܼܝܵܬܵܗ̇ ܐܝܼܬܹܝܗ̇ ܢܲܦܫܵܐ܃ ܠܥܸܠ|
      block |ܡܸܫܬܲܟܼܚܵܐ܁ ܐܸܡܲܬܼܝ ܕܲܟܼܠܵܐ ܒܲܟܼܝܵܢܵܗ̇ ܕܹܝܢ܃ ܠܬܲܚܬܿ ܘܒܲܐܪܥܵܐ܁ ܚܲܫܹ̈ܐ|
      block |ܡܵܕܹܝܢ ܠܥܸܠ ܠܵܐ ܐܝܼܬܼ܃ ܐܲܝܟܵܐ ܕܐܵܦ ܐܲܬܼܪܵܗ̇ ܕܢܲܦܫܵܐ ܡܸܬܼܐܡܲܪ܁|
      block |ܐܸܠܵܐ ܡܵܐ ܕܡ̣ܢ ܛܲܟܼܤܹܗ ܢܵܚܹ̇ܬܼ ܟܝܵܢܵܐ ܠܬܲܝܚܬܿ܃ ܗܵܝܕܹܝܢ ܗܵܘܹ̇ܐ|
      block |ܚܵܫܘܿܫܵܐ܁ ܐܲܝܟܵܐ ܐܸܢܘܿܢ ܡܵܕܹܝܢ ܚܲܫܹ̈ܐ ܢܲܦܫܵܢܵܝܹ̈ܐ܃ ܕܗܵܐ ܐܸܬܼܓܲܠܝܲܬ̤|
      block |ܕܠܵܘ ܕܲܟܼܝܵܢܵܗ̇ ܐܸܢܘܿܢ܁ ܗܵܟܲܢ ܡܵܕܹܝܢ ܡܸܬܿܬܿܙܝܼܥܵܐ ܢܲܦܫܵܐ ܒܚܲܫܹ̈ܐ|
      block |ܥܕܸܝ̈ܠܹܐ ܕܲܒܼܦܲܓܼܪܵܐ܃ ܐܲܝܟܼ ܕܐܵܦ ܒܟܲܦܢܵܐ ܘܲܒܼܨܲܗܝܵܐ ܡܸܛܠܵܬܹܗ܁|
      block |ܐܸܠܵܐ ܡܸܛܠ ܕܥܲܠ ܗܵܠܹܝܢ ܢܵܡܘܿܤܹ̈ܐ ܠܵܐ ܤܝܼܡܝܼܢ܃ ܠܵܐ ܥܕܝܼܠܵܐ܁|
      block |ܐܲܝܟܼ ܕܐܵܦ ܒܗܘܿܢ ܒܗܵܠܹܝܢ ܕܲܬܼܚܹܝܬܼ ܡܲܪܫܘܼܬܼܵܐ ܐܸܢܘܿܢ܃ ܐܝܼܬܼ|
      block |ܐܸܡܲܬܼܝ܃ ܕܡ̣ܢ ܐܲܠܵܗܵܐ ܡܸܬܼܦܩܸܕܼ ܐ̄ܢܵܫ܁ ܘܲܚܠܵܦ ܪܸܫܝܵܢܵܐ ܘܥܸܕܼܠܵܝܵܐ܃|
      block |ܦܘܼܪܥܵܢܵܐ ܛܵܒܼܵܐ ܡܩܲܒܸܠ܁ ܐܲܝܟܼ ܗܘܿܫܵܥ ܢܒܼܝܼܵܐ ܕܐܸܫܬܵܘܬܲܦ ܒܙܘܼܘܵܓܼܵܐ|
      block |ܕܠܵܐ ܢܵܡܘܿܣ܃ ܘܐܲܝܟܼ ܐܹܠܝܼܵܐ ܕܐܸܬܼܚܲܫܲܚ ܒܩܸܛܠܵܐ ܚܠܵܦ ܛܢܵܢܹܗ|
      block |ܕܐܲܠܵܗܵܐ܃ ܘܗܵܢܘܿܢ ܕܲܒܼܦܘܼܩܕܵܢܵܐ ܕܡܘܼܫܹܐ ܕܓܲܫ̣ܘ ܒܤܲܝ̈ܦܹܐ|
      block |ܠܩܲܪ̈ܝܼܒܲܝܗܘܿܢ܁ ܐܸܠܵܐ ܐܵܡ̇ܪܝܼܢ ܬܘܼܒܼ܃ ܠܵܗ̇ ܟܝܵܢܵܐܝܼܬܼ ܘܲܠܢܲܦܫܵܐ|
      block |ܪܘܼܓܼܙܵܐ ܘܚܸܡܬܼܵܐ܃ ܤܛܲܪ ܡ̣ܢ ܗܵܠܹܝܢ ܕܲܟܼܝܵܢܹܗ ܕܦܲܓܼܪܵܐ܃ ܘܗܵܠܹܝܢ|
      block |ܐܸܢܘܿܢ ܠܲܡ ܚܲܫܹ̈ܝܗ̇܁|
      block |ܫܘܼܐܵܠܵܐ ܕܲܬܼܪܹܝܢ܁ ܘܲܚܢܲܢ ܡܫܲܐܠܝܼܢܲܢ܃ ܪܸܓܿܬܼܵܗ̇ ܕܢܲܦܫܵܐ ܐܸܡܲܬܼܝ|
      block |ܕܒܲܐܠܵܗܵܝܵܬܼܵܐ ܡܸܫܬܲܠܗܒܼܵܐ܃ ܪܸܓܬܼܵܗ̇ ܐܝܼܬܹܝܗ̇ ܕܲܟܼܝܵܢܵܗ̇܃ ܐܵܘ ܟܲܝ|
    block
      block |ܒܗܵܠܹܝܢ ܕܒܲܐܪܥܵܐ ܘܦܲܓܼܪܵܐ܁ ܘܟܲܕܼ ܚܠܵܦ ܐܲܝܠܹܝܢ ܕܡܸܬܿܛܲܢܲܢ ܟܝܵܢܵܗ̇|
      block |ܕܢܲܦܫܵܐ ܒܚܸܡܬܼܵܐ ܡܸܬܼܐܲܡܪܵܐ܃ ܐܵܘ ܚܸܡܬܼܵܐ ܟܝܵܢܵܝܬܼܵܐ܁ ܟܲܕܼ ܚܠܵܦ ܪܸܓܿܬܼܵܐ|
      block |ܕܦܲܓܼܪܵܐ ܘܲܚܤܵܡܵܐ ܘܫܘܼܒܼܚܵܐ ܘܫܲܪܟܵܐ܃ ܐܵܘ ܟܲܕܼ ܠܲܡ ܠܩܘܼܒܼܠܗܹܝܢ|
      block |ܕܗܵܠܹܝܢ܁ ܢܦܲܢܸܐ ܠܲܢ ܥܲܠ ܗܵܠܹܝܢ ܗܵܘ̇ ܡܲܢ ܕܡܸܬܼܚܪܸܐ܃ ܘܢܹܐܙܲܠ|
      block |ܘܐܵܦ ܚܢܲܢ ܒܵܬܼܪܹܗ܁ ܤܲܓܿܝܼ̈ܐܵܬܼܵܐ ܓܹܝܪ ܐܵܡܲ݁ܪ ܟܬܼܵܒܼܵܐ ܩܲܕܝܼܫܵܐ܃ ܕܲܠܦܘܼܬܼ|
      block |ܡܸܕܸܡ ܐܵܡܲ݁ܪ ܠܗܹܝܢ܁ ܘܤܵܐܹ̇ܡ ܫܡܵܗܹ̈ܐ ܫܐܝܼ̈ܠܹܐ܃ ܟܡܵܐ ܙܲܒܼ̈ܢܝܼܢ܁ ܐܲܝܠܹܝܢ|
      block |ܕܲܕܼܦܲܓܼܪܵܐ ܐܸܢܘܿܢ ܥܲܠ ܢܲܦܫܵܐ܃ ܘܗܵܠܹܝܢ ܕܢܲܦܫܵܐ ܢܵܤܹ̇ܒܼ ܟܡܵܐ|
      block |ܙܲܒܼ̈ܢܝܼܢ ܥܲܠ ܦܲܓܼܪܵܐ ܘܠܵܐ ܡܦܲܪܸܫ ܠܗܹܝܢ܃ ܐܲܝܟܼ ܕܠܵܐ ܢܹܐܪܲܟܼ|
      block |ܫܲܪܒܵܐ܁ ܤܲܟܿܘܼ̈ܠܬܼܵܢܹܐ ܕܹܝܢ܃ ܡܸܤܬܲܟܿܠܝܼܢ ܡܸܕܸܡ ܕܩܵܪܹܝܢ܁ ܗܵܢܵܘ ܕܹܝܢ܃|
      block |ܠܢܝܼܫܹܗ ܕܲܟܼܬܼܵܒܼܵܐ܁ ܐܲܝܟܼ ܗܵܠܹܝܢ ܕܐܲܠܵܗܘܼܬܹܗ ܕܡܵܪܲܢ܃ ܕܢܵܤܹ̇ܒܼ|
      block |ܥܲܠ ܐ̄ܢܵܫܘܼܬܹܗ ܡܥܲܠܝܵܐܝܼܬܼ ܘܪܵܡܵܐܝܼܬܼ܃ ܡܸܕܸܡ ܕܠܵܐ ܠܵܚܹ̇ܡ ܠܲܟܼܝܵܢܵܐ|
      block |ܐ̄ܢܵܫܵܝܵܐ܃ ܘܡܸܕܸܡ ܕܠܵܐ ܠܵܚܹ̇ܡ ܥܲܠ ܐܲܠܵܗܘܼܬܹܗ܁ ܘܤܲܓܿܝܼ̈ܐܹܐ ܕܠܵܐ|
      block |ܐܸܤܬܲܟܲܠܘ ܠܢܝܼܫܵܐ ܕܡܲܡܠܠܹܗ ܕܲܟܼܬܼܵܒܼܵܐ܃ ܗܵܪܟܵܐ ܐܸܬܿܬܿܩܸܠܘ ܬܘܼܠ̱ܬܼܵܐ|
      block |ܕܠܵܐ ܩܵܘܡܵܐ܁ ܗܵܟܲܢܵܐ ܘܗܵܠܹܝܢ ܕܥܲܠ ܢܲܦܫܵܐ ܘܦܲܓܼܪܵܐ܁ ܐܸܢܕܹܝܢ|
      block |ܡܝܲܬܿܪܘܼܬܼܵܐ ܚܘܼܠܡܵܢܵܐ ܗ̄ܘ̣ ܟܝܵܢܵܝܵܐ ܕܢܲܦܫܵܐ܃ ܚܲܫܹ̈ܐ ܕܹܝܢ ܟܙܼܪ̈ܗܵܢܹܐ|
      block |ܐܸܢܘܿܢ܃ ܕܲܡܥܵܕܹܝܢ ܥܲܠ ܟܝܵܢܵܐ ܠܡܸܥܪܲܨ ܘܲܠܡܲܦܵܩܘܼܬܹܗ ܡ̣ܢ|
      block |ܚܘܼܠܡܵܢܹܗ܃ ܝܑܼܿܕܼܝܼܥܵܐ ܕܚܘܼܠܡܵܢܵܐ܃ ܩܲܕܝܼܡ ܗ̄ܘ̣ ܒܲܟܼܝܵܢܵܐ ܠܓܸܕܼܫܹ̈ܐ|
      block |ܕܟܼܘܼܪܗܵܢܵܐ܁ ܘܐܸܢ ܗܵܕܹܐ ܗܵܟܲܢܵܐ ܗ̣̄ܝ܃ ܐܲܝܟܼ ܕܐܵܦ ܐܝܼܬܹܝܗ̇ ܘܫܲܪܝܼܪܵܐ܃|
      block |ܡܵܕܹܝܢ ܡܝܲܬܿܪܘܼܬܼܵܐ܃ ܗܘ̤ܵܬܼ ܠܵܗ̇ ܐܲܝܟܼ ܕܡ̣ܢ ܐܵܢܲܢܩܹܐ ܟܝܵܢܵܝܬܼܵܐ ܒܢܲܦܫܵܐ܃|
      block |ܘܓܸܕܫܹ̈ܐ ܠܒܲܪ ܡ̣ܢ ܟܝܵܢܵܐ܁ ܒܲܕܼܠܵܐ ܡܲܨܝܵܐ ܕܗܵܘ̇ ܡܵܐ ܕܩܲܕܝܼܩ܃|
      block |ܠܵܘ ܗܘ̤ܝܘܼ ܟܝܵܢܵܝܵܐ܁|
    block
      block |ܫܘܼܐܵܠܵܐ ܕܲܬܼܠܵܬܼܵܐ܁ ܚܲܫܹ̈ܐ ܦܲܓܼܪ̈ܵܢܵܝܹܐ ܥܲܠ ܦܲܓܼܪܵܐ ܟܝܵܢܵܐܝܼܬܼ ܤܝܼܡܝܼܢ܃|
      block |ܐܵܘ ܫܐܝܼܠܵܐܝܼܬܼ܁ ܘܢܲܫܦܵܐ܃ ܗܵܠܹܝܢ ܕܡ̣ܢ ܥܸܠܬܼܵܐ ܕܦܲܓܼܪܵܐ܃ ܫܐܝܼ̈ܠܹܐ|
      block |ܐܸܢܘܿܢ܃ ܐܵܘ ܟܝܵܢܵܝܹ̈ܐ܁ ܐܸܠܵܐ ܗܵܠܹܝܢ ܕܦܲܓܼܪܵܐ ܠܒܲܪ ܡ̣ܢ ܟܝܵܢܵܐ ܕܢܹܐܡܲܪ܃|
      block |ܠܐ ܡܸܫܟܿܚܵܐ܁ ܘܲܕܢܲܦܫܵܐ ܕܹܝܢ܃ ܡ̣ܢ ܕܐܸܬܿܝܲܕܼܥܲܬ̤ ܘܲܕܼܡ̣ܢ ܟܠ|
      block |ܡܸܬܿܬܵܘܕܝܵܐ ܕܕܲܟܼܝܘܼܬܼܵܐ ܟܝܵܢܝܬܼܵܐ ܗ̣̄ܝ ܠܵܗ̇܃ ܕܢܹܐܡܲܪ ܥܠܹܝܗ̇ ܗܵܪܟܵܐ|
      block |ܚܵܫܘܿܫܬܼܵܐ ܠܵܐ ܫܐܝܼܠܵܐܝܼܬܼ܃ ܠܵܐ ܡܲܡܪܲܚ ܐ̄ܢܵܫ܁ ܒܗܵܝ̇ ܕܟܼܘܼܪܗܵܢܵܐ܃|
      block |ܬܪܲܝܵܢܵܐ ܡܸܬܿܬܵܘܕܸܐ ܕܚܘܼܠܡܵܢܵܐ܁ ܘܗ̤ܘ ܟܲܕܼ ܗ̤ܘ ܕܢܸܗܘܸܐ ܟܝܵܢܵܐ|
      block |ܛܵܒܼܵܐ ܘܒܼܝܼܫܵܐ܃ ܠܵܐ ܡܸܫܟܚܵܐ܁ ܕܡ̣ܢ ܟܠܦܪܘܣ ܚܕܼܵܐ ܡܸܢܗܹܝܢ܃|
      block |ܩܲܕܝܼܡܵܐ ܠܲܚܒܲܪܬܼܵܗ̇܁ ܘܐܲܝܕܵܐ ܕܩܲܫܝܼܫܵܐ܃ ܗ̤ܝ ܗ̣̄ܝ ܟܝܵܢܵܝܬܼܵܐ܁ ܟܠܡܸܕܸܡ|
      block |ܕܓܸܕܫܵܐ ܗ̣̄ܘ܃ ܡܸܢܹܗ ܡ̣ܢ ܟܝܵܢܵܐ ܠܵܐ ܡܸܬܼܐܡܲܪ ܘܠܵܘ ܒܲܝܬܵܝܵܐ܃|
      block |ܐܸܠܵܐ ܡ̣ܢ ܠܒܲܪ ܥܵܪܹܨ܁ ܘܟܼܠ ܓܸܕܼܫܵܐ ܘܥܵܪܨܘܼܬܼܵܐ܃ ܫܘܼܢܵܝܵܐ ܐܸܡܲܬܼܝ|
      block |ܕܗ̤ܘ ܢܲܩܝܼܦ ܠܹܗ ܘܫܘܼܚܠܵܦܵܐ܁ ܟܝܵܢܵܐ ܕܹܝܢ ܠܵܐ ܡܸܫܬܲܚܠܲܦ܃|
      block |ܘܠܵܐ ܡܫܲܢܸܐ܁ ܟܠ ܚܲܫܹ̈ܐ ܕܐܝܼܬܼ܃ ܠܥܘܼܕܼܪܵܢܵܐ ܝܑܼܗܝܼܒܼܝܼܢ ܕܟܼܠ ܚܲܕܼ|
      block |ܚܲܕܼ ܡ̣ܢ ܟܝܵܢܹ̈ܐ܃ ܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܲܝܗܘܿܢ ܠܗܘܿܢ܃ ܘܐܲܝܟܼ|
      block |ܕܲܠܬܲܪܒܿܝܼܬܼܗܘܿܢ ܐܸܬܼܝܼܗܸܒܼܘ ܡ̣ܢ ܐܲܠܵܗܵܐ܁ ܚܲܫܹ̈ܐ ܦܲܓܼܪ̈ܵܢܵܝܹܐ܃ ܠܥܘܼܕܼܪܵܢܵܐ|
      block |ܘܬܲܪܒܿܝܼܬܼܵܐ ܕܦܲܓܼܪܵܐ ܐܸܬܿܬܿܤܝܼܡܘ ܒܹܗ ܡ̣ܢ ܐܲܠܵܗܵܐ܁ ܘܚܲܫܹ̈ܐ ܕܢܲܦܫܵܐ܃|
      block |ܗܵܢܵܘ ܕܹܝܢ ܚܲܝ̈ܠܹܐ ܢܲܦܫܵܢܵܝܹ̈ܐ ܠܬܲܪܒܿܝܼܬܼܵܐ ܘܥܘܼܕܼܪܵܢܵܐ ܕܢܲܦܫܵܐ܁ ܘܐܸܡ݂ܲܬܼܝ|
      block |ܕܦܲܓܼܪܵܐ ܡܸܬܼܥܨܸܐ ܠܡܸܦܲܩ ܡ̣ܢ ܚܵܫܘܿܫܘܼܬܹܗ܃ ܒܚܘܼܤܟܵܢܵܐ|
      block |ܕܡܸܢܗܘܿܢ ܘܲܠܡܸܩܲܦ ܠܲܕܼܢܲܦܫܵܐ܃ ܡܸܤܬܲܓܲܦ܁ ܘܐܸܦܲܬܼܝ ܕܢܲܦܫܵܐ|
      block |ܡܲܪܦܝܵܐ ܗܵܠܹܝܢ ܕܝܼܠܵܗ̇ ܘܢܵܩ̇ܦܵܐ ܠܲܕܼܦܲܓܼܪܵܐ܃ ܡܸܤܬܲܓܿܦܵܐ܁ ܡܸܛܠ|
      block |ܕܐܲܝܟܼ ܡܸܠܲܬܼ ܫܠܝܼܚܵܐ܃ ܪܘܼܚܵܐ ܪܵܓܵܐ ܡܸܕܸܡ ܕܢܵܟܹ̇ܐ ܠܦܲܓܼܪܵܐ܃|
    block
      block |ܘܦܲܓܼܪܵܐ ܪܵܐܹܓܼ ܡܸܕܸܢ ܕܢܵܟܹ̇ܐ ܠܪܘܼܚܵܐ܁ ܘܲܬܼܪ̈ܲܝܗܘܿܢ܃ ܤܲܩܘܼ̈ܒܼܠܹܐ|
      block |ܐܸܢܘܿܢ ܚܲܕܼ ܕܚܲܕܼ ܒܲܟܼܝܵܢܵܝܘܼܬܼܗܘܿܢ܁ ܡܵܕܹܝܢ܃ ܠܵܐ ܐ̄ܢܵܫ ܢܓܲܕܸܦ ܥܲܠ|
      block |ܐܲܠܵܗܵܐ܃ ܕܚܲܫܹ̈ܐ ܘܲܚܛܝܼܬܼܵܐ ܗ̤ܘ ܤܵܡ̣ ܒܲܟܼܝܵܢܲܢ܁ ܕܗ̤ܘ ܠܲܟܼܝܵܢܹ̈ܐ ܟܠ|
      block |ܚܲܕܼ ܚܲܕܼ ܡܸܢܗܘܿܢ ܕܬܲܩܸܢ܃ ܡܸܕܸܡ ܕܲܡܪܲܒܸܿܐ ܠܹܗ ܒܹܗ ܤܵܡ̣܁|
      block |ܘܐܸܡ݂ܲܬܼܝ ܕܡܸܬܼܐܵܘܸܐ ܚܲܕܼ ܠܚܲܒܼܪܹܗ܃ ܠܵܘ ܒܕܝܼܠܹܗ ܡܸܫܬܿܟܲܚ܃ ܐܸܠܵܐ|
      block |ܒܲܕܼܠܵܐ ܕܝܼܠܹܗ܁ ܘܐܸܢ ܗܵܠܿܝܬ ܚܲܫܹ̈ܐ ܟܝܵܢܵܐܝܼܬܼ ܕܢܲܦܫܵܐ ܐܸܢܘܿܢ܃|
      block |ܡܸܛܠܡܵܢܵܐ ܡܸܤܬܲܓܦܵܐ ܐܸܡܼܬܲܝ ܕܡܸܬܼܚܲܫܚܵܐ ܒܗܘܿܢ܁ ܕܝܼ̈ܠܵܝܵܬܼܵܐ ܕܹܝܢ|
      block |ܕܝܼܠܹܗ ܕܲܟܼܝܵܢܵܐ܃ ܠܲܟܼܝܵܢܵܐ ܠܵܐ ܡܤܲܓ̈ܦܵܢ܁ ܘܲܠܡܵܢܵܐ ܫܘܼܡܠܵܝܗܘܿܢ|
      block |ܕܚܲܫܹ̈ܐ ܦܲܓܼܪ̈ܵܢܵܝܹܐ ܬܲܪܒܿܝܼܬܼܵܐ ܐܝܼܬܼܵܘܗܝ ܘܚܘܼܝܵܠܵܐ ܠܦܲܓܼܪܵܐ܁ ܘܲܕܼܗܵܠܹܝܢ|
      block |ܕܢܲܦܫܵܐ ܡܤܲܓܿܦܝܼܢ ܠܢܲܦܫܵܐ܃ ܐܸܢ ܕܝܼܠܵܗ̇ ܐܸܢܘܿܢ܁ ܘܲܠܡܵܢܵܐ|
      block |ܡܝܲܬܿܪܘܼܬܼܵܐ ܠܦܲܓܼܪܵܐ ܡܫܲܢܩܵܐ܃ ܠܢܲܦܫܵܐ ܕܹܝܢ ܡܦܲܛܡܵܐ܁ ܚ̣ܙܲܝܬܿ|
      block |ܡܸܕܸܡ ܕܲܠܒܲܪ ܡ̣ܢ ܟܝܵܡܵܐ܃ ܐܲܝܟܲܢ ܡܤܲܓܸܦ ܠܟܼܠ ܚܲܕܼ ܡ̣ܢ ܟܝܵܢܹ̈ܐ|
      block |ܗܵܠܹܝܢ܁ ܟܠ ܚܲܕܼ ܡ̣ܢ ܟܝܵܢܹ̈ܐ ܓܹܝܪ ܟܲܕܼ ܩܵܪܹܒܼ ܠܕܼܝܼܠܹܗ܃ ܪܵܘܹ̇ܙ܁|
      block |ܝܨܵܒܹ̇ܐ ܐܲܢ̄ܬܿ ܠܡܸܕܲܥ ܕܐܲܝܠܹܝܢ ܐܸܢܹܝܢ ܕܝܼ̈ܠܵܝܵܬܼܵܐ ܕܟܼܠܚܲܕܼ ܡ̣ܢ ܟܝܵܢܹ̈ܐ|
      block |ܗܵܠܹܝܢ܃ ܚܙܝܼ ܟܠܚܲܕܼ ܡܸܢܗܘܿܢ ܕܒܐܝܼܕܵܐ ܕܡܸܬܼܥܲܕܲܪ ܒܵܗ̇ ܒܲܚܫܲܚܬܼܗܹܝܢ܃|
      block |ܕܝܼܠܹܗ ܐܝܼܬܲܝܗܹܝܢ܁ ܘܒܲܐܝܠܹܝܢ ܕܡܸܫܬܲܢܲܩ܃ ܪܲܥ ܕܒܲܕܠܵܐ ܕܝܼܠܹܗ|
      block |ܡܡܲܨܲܥ܁ ܗܵܢܵܘ ܤܵܟܼܵܐ܁ ܐܸܢ ܐܸܬܼܚܲܕܼܥܲܬ̤ ܡܸܟܹܝܠ܃ ܕܚܲܫܹ̈ܐ ܕܟܼܠܚܲܕܼ|
      block |ܡ̣ܢ ܗܵܠܹܝܢ ܟܝܵܢܹ̈ܐ ܤܲܩܘܼ̈ܒܼܠܹܗ ܐܸܢܘܿܢ ܚܲܕܼ ܕܚܲܕܼ܃ ܡܵܕܹܝܢ ܟܠܡܸܕܸܡ|
      block |ܕܲܠܦܲܓܼܪܵܐ ܡܥܲܕܲܪ ܘܲܡܢܝܼܚ܃ ܟܲܕܼ ܡܸܬܼܚܲܫܚܵܐ ܒܹܗ ܢܲܦܫܵܐ܃ ܠܵܘ|
      block |ܕܲܕܼܝܵܢܵܗ̇ ܕܝܼܠܵܗ̇ ܢܸܬܼܚܫܸܒܼ܁ ܡܸܛܠ ܕܗܵܠܹܝܢ ܕܲܟܼܝܵܢܵܗ̇ ܕܢܲܦܫܵܐ܃ ܡܵܘܬܵܐ|
      block |ܐܸܢܘܿܢ ܠܹܗ ܠܦܲܓܼܪܵܐ܁ ܐܸܠܵܐ ܕܲܥܠܹܝܗ̇ ܤܝܼܡܝܼܢ܃ ܫܐܝܼܠܵܐܝܼܬܼ܁ ܡܸܛܠ|
    block
      block |ܟܪܝܼܗܘܼܬܹܗ ܕܹܝܢ ܕܒܸܤܪܵܐ܃ ܕܬܸܬܼܚܲܪܲܪ ܡܸܢܗܘܿܢ ܠܲܓܼܡܵܪ ܠܵܐ|
      block |ܡܲܨܝܵܐ ܟܡܵܐ ܕܲܠܒܼܝܼܫܵܐ ܠܹܗ܁ ܕܲܡܫܵܘܬܲܦ ܗ̄ܘ̣ ܟܝܵܢܵܗ̇ ܒܐܘܼܠܨܵܢܵܘ̈ܗܝ|
      block |ܡܸܛܠ ܡܚܲܝܕܼܘܼܬܼܵܐ ܕܙܵܘ̈ܥܹܝܗ̇܃ ܕܲܥܙܝܼܠܝܼܢ ܒܪܸ̈ܓܼܫܵܘܗܝ ܒܸܤܪ̈ܵܢܵܝܹܐ|
      block |ܒܚܸܟܼܡܬܼܵܐ ܗܵܝ̇ ܕܠܵܐ ܡܸܬܼܥܲܩܒܼܵܐ܁ ܒܪܲܡ ܕܹܝܢ ܘܐܵܦܸܢ ܗܵܟܲܢ ܚܠܝܼܛܵܐܝܼܬܼ܃|
      block |ܦܪܝܼܫܝܼܢ ܙܵܘ̈ܥܹܐ ܡ̣ܢ ܙܵܘ̈ܥܹܐ܃ ܘܨܸܒܼܝܵܢܵܐ ܡ̣ܢ ܨܸܒܼܝܵܢܵܐ܁ ܗܵܢܵܘ ܕܹܝܢ܃|
      block |ܕܒܸܤܪܵܐ ܡ̣ܢ ܪܘܼܚܵܐ܁ ܘܠܲܓܼܡܵܪ ܟܝܵܢܵܐ ܠܵܐ ܡܸܬܼܒܲܠܲܒܲܠ܃ ܘܥܲܠ|
      block |ܕܝܼܠܹܗ ܠܵܐ ܟܵܐܹ̇ܡ܁ ܐܸܠܵܐ ܟܠܚܲܕܼ ܡܸܢܗܘܿܢ ܘܐܵܦܸܢ ܤܲܓܝܼ ܠܫܲܘܝܘܼܬܼܵܐ|
      block |ܢܲܝܬܸܐ ܐܸܢܘܿܢ ܐ̄ܢܵܫ ܒܲܚܛܝܼܬܼܵܐ ܐܵܘ ܒܲܡܝܲܬܿܪܘܼܬܼܵܐ܃ ܒܲܙܒܲܢ ܟܠܚܲܕܼ|
      block |ܡܸܢܗܘܿܢ܃ ܨܸܒܼܝܵܢܹܗ ܡܙܝܼܥ܃ ܘܲܒܼܕܼܝܼܠܹܗ ܪܵܦܹ̇ܬܼ܁ ܐܸܡܲܬܼܝ ܕܹܝܢ ܕܒܲܡܢܵܬܼܵܐ|
      block |ܬܸܬܼܥܲܠܸܐ ܗ̤ܝ ܡܲܪܢܝܼܬܼܵܐ ܕܦܲܓܼܪܵܐ܃ ܗܵܝܕܹܝܢ ܟ̱ܠܵܗ̇ ܒܟܠܵܗ̇ ܒܪܘܼܚ|
      block |ܢܵܒܼܗ̇ܝܼܢ ܙܵܘ̈ܥܹܝܗ̇܃ ܘܲܒܼܠܸܒܵܗ̇ ܕܲܫܡܲܝܵܐ ܤܵܚܹ̇ܝܢ ܒܨܸܒܼ̈ܘܵܬܼܵܐ ܠܵܐ|
      block |ܡܸܬܿܕܲܪ̈ܟܵܢܝܵܬܼܵܐ܁ ܡ̣ܢ ܕܢܸܥܗܲܕܼ ܕܹܝܢ ܦܲܓܼܪܵܐ ܕܝܼܠܹܗ ܠܵܐ ܦܵܐܹ̇ܫ܁ ܘܐܵܦܸܢ|
      block |ܗܵܟܲܢ܃ ܐܲܝܟܼ ܕܐܵܦܠܵܐ ܟܲܕܼ ܒܲܚܛܝܼܬܼܵܐ ܐܝܼܬܲܝܗܘܿܢ܃ ܫܲܦܝܼܪܵܬܼܵܐ ܕܢܲܦܫܵܐ|
      block |ܡܸܫ̈ܬܲܠܝܵܢ܃ ܡ̣ܢ ܪܵܦܘܿܬܼܘܼܬܼܵܐ ܕܲܒܼܡܲܕܿܥܵܐ܁|
      block |ܕܡܵܢܵܐ ܐܝܼܬܹܝܗ̇ ܕܲܟܼܝܘܼܬܼ ܪܸܥܝܵܢܵܐ܁ ܕܟܸܐ ܪܸܥܝܵܢܵܐ ܐܝܼܬܼܵܘܗܝ܃|
      block |ܠܵܘ ܐܲܝܢܵܐ ܕܠܵܐ ܝܵܕܲܥ̇ ܒܝܼ̈ܫܵܬܼܵܐ܁ ܘܐܸܢ ܠܵܐ܃ ܒܥܝܼܪܵܐ ܐܝܼܬܼܵܘܗܝ܁ ܐܵܦܠܵܐ|
      block |ܠܐܲܝܠܹܝܢ ܕܤܵܡ̣ ܐܸܢܘܿܢ ܟܝܵܢܵܐ ܒܲܡܫܘܼܚܬܼܵܐ ܕܫܲܒܼܪܘܼܬܼܵܐ܃ ܩܵܪܹܝܢܲܢ ܕܲܟܼܝܲܝ̈|
      block |ܪܸܥܝܵܢܵܐ܁ ܘܐܸܢ ܠܵܐ܃ ܐܵܦܠܵܐ ܛܲܟܼܤܵܐ ܕܲܒܼܪ̈ܲܝܵܐ ܬܵܒܼܥ̇ܝܼܢܲܢ ܡ̣ܢ ܒܢܲܝ̈ܢܵܫܵܐ܁|
      block |ܐܸܠܵܐ ܐܝܼܬܹܝܗ̇ ܕܲܟܼܝܘܼܬܼܵܐ ܕܪܸܥܝܵܢܵܐ܃ ܫܲܒܼܝܘܼܬܼܵܐ ܕܒܲܐ̈ܠܵܗܵܝܵܬܼܵܐ܃ ܕܗܵܘ̇ܝܵܐ|
      block |ܒܵܬܲܪ ܡܝܲܬܿܪ̈ܵܬܼܵܐ ܤܲܓܿܝܼ̈ܐܵܬܼܵܐ ܕܐܸܬܼܦܠܲܚ܀ ܐܵܦܠܵܐ ܠܗܵܢܵܐ ܡܲܡܪܚܝܼܢܲܢ|
      block |ܕܢܹܐܡܲܪ܃ ܕܲܕܼܠܵܐ ܢܸܤܝܵܢܵܐ ܕܚܘܼ̈ܫܵܒܹܐ ܕܕܲܠܩܘܼܒܼܠܵܐ ܩܢܸܐ ܠܵܗ̇ ܠܗܵܕܹܐ܁|
      block |ܘܐܸܢ ܠܵܐ܃ ܐܵܦܠܵܐ ܦܲܓܼܪܵܐ ܠܒܼܝܼܫ܁ ܚܢܲܢ ܕܹܝܢ ܤܲܩܘܼ̈ܒܼܠܵܝܵܬܼܵܐ ܡ̣ܢ|
    block
      block |ܟܝܵܢܵܐ܃ ܩܕܼܵܡ ܥܵܠܡܵܐ ܕܲܥܬܼܝܼܕܼ܃ ܠܵܐ ܡܪܝܼܡܝܼܢܲܢ܁ ܢܸܤܝܘܿܢܵܐ|
      block |ܕܚܘܼ̈ܫܵܒܹܐ܃ ܠܵܘ ܠܗܵܝ̇ ܕܲܠܗܘܿܢ ܐ̄ܢܵܫ ܢܸܫܠܲܡ ܐܵܡܲܪ̇ܢܵܐ܃ ܐܸܠܵܐ|
      block |ܠܫܘܼܪܵܝ ܐܵܓܼܘܿܢܵܐ ܕܚܲܘܼ̈ܫܵܒܹܐ ܕܡܸܬܿܬܿܙܝܼܥ ܒܪܸܥܝܵܢܵܐ܃ ܡ̣ܢ ܪܒܼܝܼܥܵܝܘܼܬܼ|
      block |ܥܸܠ̈ܠܵܬܼܵܐ ܓܸܢ̈ܤܵܢܵܝܵܬܼܵܐ܃ ܕܤܝܼ̈ܡܵܢ ܠܡܸܬܿܬܿܙܝܼܥܵܢܘܼܬܼܵܐ ܕܟܼܠܗܘܿܢ ܐܵܕܫܲܝ̈|
      block |ܚܲܫܹ̈ܐ܁ ܐܲܝܟܼ ܕܠܵܐ ܢܸܫܬܿܟܲܚ ܒܗܵܠܹܝܢ ܚܲܝܹ̈ܐ ܐ̄ܢܵܫ܃ ܕܢܸܗܘܸܐ ܡܪܲܝܲܡ|
      block |ܡ̣ܢ ܥܘܼܗ̈ܕܵܢܹܐ ܕܲܬܼܝܵܢ܁ ܢܸܗܘܸܐ ܕܗܵܢܘܿܢ ܪܹ̈ܫܲܝ ܐܵܓܼܘܿܢܹ̈ܐ܃ ܐܵܦܸܢ ܐܲܝܟܼ|
      block |ܦܵܘܠܘܿܣ ܢܸܬܼܪܲܥܸܐ ܕܲܓܼܡܝܼܪ܁ ܐܸܠܵܐ ܟܲܕܼ ܦܲܓܼܪܵܐ ܒܝܲܕܼ ܙܵܘܥܵܘ̈ܗܝ|
      block |ܐܲܝܟܼ ܛܲܟܼܤܵܐ ܟܝܵܢܝܵܐ܃ ܘܥܵܠܡܵܐ ܒܝܲܕܼ ܟܝܵܢܵܘ̈ܗܝ ܒܬܸܫܡܸܫܬܼܵܐ ܕܪܸ̈ܓܼܫܹܐ܃|
      block |ܘܢܲܦܫܵܐ ܒܝܲܕܼ ܚܘܼ̈ܫܵܒܹܐ ܘܥܘܼ̈ܗܕܵܢܹܐ ܘܚܲܝ̈ܠܹܐ ܕܡܸܨܛܲܠܝܵܢܘܼܬܼܵܐ܃|
      block |ܘܫܹܐܕܹ̈ܐ ܒܝܲܕܼ ܡܙܝܼܥܵܢ̈ܘܵܬܼܵܐ ܕܐܲܝܠܹܝܢ ܕܐܸܬܼܐܡܲܪ܃ ܒܝܲܕܼ ܗܵܠܹܝܢ ܐܲܪܒܲܥ|
      block |ܠܸܙܬܼܵܐ ܕܚܲܫܹ̈ܐ ܠܘܵܬܹܗ ܡܢܲܗܝܵܐ܃ ܗ̤ܘ ܟܲܕܼ ܩܲܠܝܼܠ ܡܫܲܓܸܫ܃|
      block |ܡܸܬܼܚܲܛܲܦ ܠܘܵܬܼ ܨܸܒܼ̈ܘܵܬܼܵܐ ܡܝܲܬܿܪ̈ܵܬܼܵܐ ܡܝܲܬܿܪ̈ܵܬܼܵܐ ܕܲܒܼܤܘܼ̈ܟܵܠܹܐ ܡܸܬܼܚܲܙ̈ܝܵܢ܁|
      block |ܐܸܢ|
      block |ܩܕܼܵܡ ܒܘܼܛܵܠܹܗ ܕܥܵܠܡܵܐ܃ ܐܵܘ ܒܝܲܕܼ ܫܘܼܢܵܝܵܐ ܕܲܒܼܡܵܘܬܵܐ܃ ܡܲܨܝܵܐ|
      block |ܕܬܸܒܼܛܲܠ ܚܕܼܵܐ ܡ̣ܢ ܗܵܠܹܝܢ ܐܲܪܒܲܥ܃ ܕܘܼܢ ܐܲܢ̄ܬܿ܁ ܐܵܘ ܐܸܢ ܦܲܓܼܪܵܐ|
      block |ܡܸܬܼܥܲܠܸܐ ܡ̣ܢ ܤܘܼܢܩܵܢܵܘ̈ܗܝ ܠܲܓܼܡܵܪ܃ ܕܠܵܐ ܥܵܨܹ̇ܐ ܠܹܗ ܟܝܵܢܵܐ܃|
      block |ܠܘܵܬܼ ܒܥܵܬܼܵܐ ܕܲܚܕܼܵܐ ܡ̣ܢ ܕܲܬܼܢܵܢ܁ ܐܸܢ ܕܹܝܢ ܕܢܸܬܼܪܲܥܸܐ ܫܟܼܝܼܪܵܐ|
      block |ܟܡܵܐ ܕܗܵܠܹܝܢ ܩܵܝ̈ܡܵܢ܃ ܐܵܢܲܢܩܹܐ ܕܐܵܦ ܚܲܫܹ̈ܐ ܡܸܬܿܬܿܙܝܼܥܝܼܢ ܒܟܼܠܗܘܿܢ|
      block |ܠܒܼܝܼ̈ܫܲܝ ܦܲܓܼܪܵܐ܃ ܘܥܲܠ ܙܗܝܼܪܘܼܬܼܵܐ܃ ܠܟܼܠ ܐܵܠܨܵܐ܁ ܚܲܫܹ̈ܐ ܕܹܝܢ ܠܵܘ|
      block |ܚܲܕܼ ܘܲܬܼܪܹܝܢ ܐܵܡܲ݁ܪܢܵܐ܃ ܐܸܠܵܐ ܠܟܼܠܗܘܿܢ ܦܘܼܪ̈ܫܵܢܹܐ ܕܚܲܫܹ̈ܐ܃ ܐܲܝܟܼ|
      block |ܠܒܼܝܼ̈ܫܲܝ ܒܸܤܪܵܐ܁ ܒܪܲܡ܃ ܐܸܠܵܐ ܐܸܢ ܕܡܲܡܪܲܚ ܐ̄ܢܵܫ܃ ܕܲܡܚܝܼܠܘܼܬܼ|
    block
      block |ܙܵܘ̈ܥܹܐ ܘܲܒܼܨܝܼܪܘܼܬܼ ܐܵܓܼܘܿܢܹ̈ܐ܃ ܢܹܐܡܲܪ ܗܵܘ̇ ܡ̇ܢ ܕܗ̤ܘ܃ ܕܠܵܘ ܥܲܠ|
      block |ܥܲܡ̈ܠܹܐ ܤܢܝܼܩܝܼܢ܃ ܘܥܲܠ ܙܗܝܼܪܘܼܬܼܵܐ ܤܲܓܿܝܼܐܬܼܵܐ܁|
      block |ܕܡ̇ܢ ܦܘܼܪܫܵܢܵܐ ܒܹܝܬܼ ܕܲܟܼܝܘܼܬܼ ܪܸܥܝܵܢܵܐ ܠܕܲܟܼܝܘܼܬܼ ܠܸܒܵܐ܁ ܐ̄ܚܪܹܬܼܵܐ|
      block |ܗ̣̄ܝ ܕܲܟܼܝܘܼܬܼܵܐ ܕܪܸܥܝܵܢܵܐ܃ ܘܲܐ̄ܚܪܹܬܼܵܐ ܕܲܟܼܝܼܘܼܬܼ ܠܸܒܵܐ܁ ܐܲܝܟܲܢܵܐ ܕܐܝܼܬܼ|
      block |ܦܘܼܪܫܵܢܵܐ ܒܹܝܬܼ ܗܲܕܵܡܵܐ ܡ̣ܢ ܟ̱ܠܹܗ ܦܲܓܼܪܵܐ܃ ܠܦܲܓܼܪܵܐ ܟ̱ܠܹܗ܁ ܪܸܥܝܵܢܵܐ|
      block |ܕܹܝܢ܃ ܚܲܕܼ ܡ̣ܢ ܪܸ̈ܓܼܫܹܐ ܐܝܼܬܼܵܘܗܝ ܕܢܲܦܫܵܐ܁ ܠܸܒܵܐ ܕܹܝܢ܃ ܗ̤ܘܝܘܼ|
      block |ܐܲܚܝܼܕܼܾ ܪܸ̈ܓܼܫܹܐ ܓܵܘܵܝܹ̈ܐ܁ ܗܵܢܵܘ ܕܹܝܢ܃ ܪܓܸܫ ܪܸ̈ܓܼܫܝܼܢ܁ ܕܐܝܼܬܼܵܘܗܝ܃|
      block |ܥܸܩܵܪܵܐ܁ ܘܐܸܢ ܥܸܩܵܪܵܐ ܩܲܕܝܼܫܘܼ܃ ܐܵܦ ܤܵܘ̈ܟܹܐ ܟܠܗܘܿܢ܁ ܠܵܘ ܕܹܝܢ|
      block |ܗܵܟܲܢܵܐ ܘܐܵܦ ܒܲܚܕܼܵܐ ܡ̣ܢ ܤܵܘ̈ܟܹܐ ܟܲܕܼ ܡܸܬܼܩܲܕܿܫܵܐ܁ ܪܸܥܝܵܢܵܐ ܕܹܝܢ|
      block |ܒܥܸܢܝܵܢܵܐ ܙܥܘܿܪܵܐ ܕܲܟܼܬܼܵܒܹ̈ܐ ܘܩܲܠܝܼܠ ܥܲܡܠܵܐ ܕܨܵܘܡܵܐ ܘܫܸܠܝܵܐ܃|
      block |ܛܵܥܹ̇ܐ ܗܸܪܓܹܗ ܩܲܕܼܡܵܝܵܐ ܡܡܸܨܛܲܠܲܠ܃ ܟܲܕܼ ܢܸܬܼܚܤܸܟܼ ܡ̣ܢ ܥܸܢܝܵܢܹ̈ܐ|
      block |ܢܘܼܟܼܪ̈ܵܝܹܐ܁ ܒܪܲܡ ܕܹܝܢ܃ ܐܵܦ ܕܠܝܼܠܵܐܝܼܬܼ ܡܸܨܛܲܐܸܐ܁ ܠܸܒܵܐ ܕܹܝܢ|
      block |ܒܐܘܼ̈ܠܨܵܢܹܐ ܪܵܘܪ̈ܒܹܐ܃ ܘܲܒܼܓܼܘܼܠܙܵܢܵܐ ܕܡ̣ܢ ܟ̱ܠܹܗ ܚܘܼܠܛܵܢ ܥܵܠܡܵܐ܃|
      block |ܥܲܡ ܡܝܼܬܼܘܼܬܼܵܐ ܓܡܝܼܪܬܵܐ ܕܡ̣ܢ ܟܠ܃ ܡܸܬܿܕܲܟܸܐ܁ ܘܡܵܐ ܕܐܸܬܿܕܲܟܿܝܼ܃|
      block |ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ܃ ܠܵܐ ܡܸܨܛܲܐܝܵܐ ܕܲܟܼܝܘܼܬܹܗ܁ ܗܵܢܵܘ|
      block |ܕܹܝܢ܃ ܐܵܦܠܵܐ ܡ̣ܢ ܩܪ̈ܵܒܹܐ ܚܲܤܝܼ̈ܢܹܐ ܕܵܚ̇ܠܵܐ܁ ܩܢܵܬ̤ ܠܵܗ̇ ܓܹܝܪ|
      block |ܐܸܤܛܘܼܡܟܵܐ ܚܠܝܼܡܵܐ܃ ܕܲܦܫܝܼܩܵܐܝܼܬܼ ܡܦܲܫܲܪ ܟܠ ܡܹܐܟܼ̈ܠܵܢ܃ ܕܠܲܐ̄ܚܪ̈ܵܢܹܐ|
      block |ܥܲܤ̈ܩܵܢ ܠܡܲܪ̈ܥܲܝ ܒܬܹܐܪ̈ܵܬܼܗܘܿܢ܁ ܐܲܡܝܼܪ ܓܹܝܪ ܠܲܒܼܢܲܝ̈ ܐܵܤܵܘ̈ܵܬܼܵܐ|
      block |ܕܟܼܠ ܤܲܝܒܵܪܬܵܐ ܕܒܸܤܪܵܐ ܕܥܲܤܩܵܐ ܠܲܦܫܵܪܵܐ܃ ܚܲܝܠܵܐ ܝܲܬܝܼܪܵܐ|
      block |ܝܵܗ̇ܒܵܐ ܒܦܲܓܼܪܵܐ ܚܠܝܼܡܵܐ܃ ܟܲܕܼ ܡܸܬܼܢܲܤܒܵܐ ܠܓܼܵܘ ܐܸܤܛܘܼܡܟܵܐ|
      block |ܚܲܝܠܬܼܵܢܵܐ܁ ܗܵܟܲܢܵܐ ܕܹܝܢ ܘܟܼܠ ܕܘܼܟܵܝܵܐ ܕܲܦܫܝܼܩܵܐܝܼܬܼ ܗܵܘܹ̇ܐ ܘܲܒܼܙܲܒܼܢܵܐ|
    block
      block |ܙܥܘܿܪܵܐ ܘܥܲܡ̈ܠܹܐ ܩܲܠܝܼ̈ܠܹܐ܃ ܐܵܦ ܦܫܝܼܩܵܐܝܼܬܼ ܡܸܬܿܛܲܡܲܐ܁ ܕܲܟܼܝܘܼܬܼܵܐ|
      block |ܕܹܝܢ ܕܒܼܐܘܼ̈ܠܨܵܢܹܐ ܪܵܘܪ̈ܒܹܐ ܘܲܒܼܢܘܼܓܼܪܵܐ ܡܸܬܼܩܲܢܝܵܐ܃ ܘܒܲܡܢܵܬܼ ܡܢܵܘ̈ܵܬܼܵܐ|
      block |ܕܢܲܦܫܵܐ܃ ܡ̣ܢ ܦܸܓܼܥܹ̈ܐ ܒܨܝܼܪܹ̈ܐ ܕܨܸܒܼ̈ܘܵܬܼܵܐ ܠܵܐ ܩܵܢ̇ܛܵܐ܀ ܪܸ̈ܓܼܫܹܐ|
      block |ܟܢܝܼ̈ܟܹܐ܃ ܫܲܝܢܵܐ ܡܵܘܠܕܼܝܼܢ ܒܢܲܦܫܵܐ܁ ܒܲܕܼܠܵܐ ܫܵܒܼܩ̇ܝܼܢ ܕܬܸܤܲܒܼ ܢܸܤܝܵܢܵܐ|
      block |ܕܬܲܟܼܬܘܼܫܵܐ܁ ܡ̣ܢ ܕܹܝܢ ܕܠܵܐ ܬܸܤܲܒܼ ܪܓܸܫܬܼܵܐ ܕܡܸܕܸܡ܃ ܙܵܟܼܙܼܬܼܵܐ ܗ̣̄ܝ|
      block |ܕܠܵܐ ܐܵܓܼܘܿܢܵܐ܁ ܗܵܝ̇ ܕܹܝܢ ܕܬܲܗܡܸܐ ܒܗܵܕܹܐ ܕܲܬܼܚܲܡܤܸܢ ܕܠܵܐ ܬܸܕܲܥ܃|
      block |ܘܒܼܵܬܲܪ ܕܥܸܠܲܬ̤ ܪܓܸܫܬܼܵܐ ܬܸܬܼܟܲܬܲܫ ܠܡܸܗܘܵܐ ܠܒܲܪ ܡܸܢܵܗ̇܃|
      block |ܡܵܘܒܿܕܼܵܐ ܠܩܲܕܼܡܵܝ̈ܵܬܼܵܐ܁ ܗܵܠܹܝܢ ܕܐܲܝܬܲܝܗܹܝܢ܃ ܫܲܦܝܘܼܬܼܵܐ ܘܬܲܡܝܼܡܘܼܬܼܵܐ|
      block |ܕܡ̣ܢ ܟܝܵܢܵܐ܁ ܤܘܿܓܹܐܗܘܿܢ ܓܹܝܪ ܕܲܒܼܢܲܝ̈ܢܵܫܵܐ܃ ܐܵܘ ܛܵܟܼ ܕܹܝܢ ܘܟܼܠܹܗ|
      block |ܥܵܠܡܵܐ܃ ܒܢܝܼܫܵܐ ܗܵܢܵܐ ܢܵܦ̇ܩܝܼܢ ܡ̣ܢ ܐܲܬܼܪܵܐ ܗܵܘ̇܁ ܚܲܕܼ ܡ̣ܢ ܤܲܓܿܝܼ̈ܐܹܐ|
      block |ܡܸܫܬܿܟܲܚ܃ ܕܲܥܛܲܦ̣ ܬܘܼܒܼ ܠܕܼܘܼܟܿܬܹܗ ܒܐܸܤܟܹܡܵܐ ܕܲܬܼܪܹܝܢ܁ ܛܵܒܼ|
      block |ܕܹܝܢ ܫܲܦܝܼܪܵܐ ܦܫܝܼܛܘܼܬܼܵܐ ܐܵܘ ܙܢܲܝ̈ܵܐ ܡܫܲܚ̈ܠ̱ܦܹܐ ܕܫܘܼܒܼܩܵܢܵܐ܁|
      block |ܕܸܚ̱ܠܬܼܵܐ ܚܵܫ̇ܚܵܐ ܠܲܟܼܝܵܢܵܐ ܐ̄ܢܵܫܵܝܵܐ܃ ܠܡܸܛܲܪ ܬܚܘܼܡܵܐ ܕܲܥ̇ܒܼܵܪ|
      block |ܦܘܼܩܕܵܢܵܐ܁ ܚܘܼܒܵܐ ܕܹܝܢ܃ ܠܲܡܙܵܥܘܼ ܒܹܗ ܤܘܼܘܵܚܵܐ ܕܛܵܒܼ̈ܬܼܵܐ܃|
      block |ܕܡܸܛܠܵܬܼܗܹܝܢ ܡܸܬܼܚܲܦܲܛ ܠܘܵܬܼ ܦܘܼܠܚܵܢܵܐ ܕܫܲܦܝܪ̈ܵܬܼܵܐ܀ ܝܑܼܕܲܥܬܼܵܐ|
      block |ܕܪܘܼܚ܃ ܬܪܲܝܵܢܝܼܬܼܵܐ ܗ̣̄ܝ ܒܲܗܘܵܝܵܗ̇܃ ܠܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܁|
      block |ܩܲܕܝܼܡܝܼܢ ܕܹܝܬ ܠܬܲܪ̈ܬܲܝܗܹܝܢ܃ ܚܘܼܒܵܐ ܘܕܸܚܠܬܼܵܐ܁ ܩܲܕܝܼܡܵܐ ܘܲܠܪܸܚܡܬܼܵܐ܃|
      block |ܕܸܚܠܬܼܵܐ܁ ܟܠ ܕܹܝܢ ܕܡܲܚܨܸܦ ܒܩܸܢܝܵܢܵܐ ܕܲܐ̄ܚܪ̈ܵܝܵܬܼܵܐ ܡ̣ܢ ܩܕܼܵܡ|
      block |ܩܲܕܼ̈ܡܵܝܵܬܼܵܐ܃ ܕܠܵܐ ܦܘܼܫܵܟܼ ܫܲܬܼܐܸܤܬܼܵܐ ܕܐܲܒܼܕܵܢܵܐ ܤܵܐܹ̇ܡ ܒܢܲܦܫܹܗ܁|
      block |ܗܵܟܲܢܵܐ ܒܝܘܼܒܵܠܵܐ ܤܝܼ̈ܡܵܢ ܡ̣ܢ ܐܲܠܵܗܵܐ܃ ܕܗܵܢܹܝܢ܃ ܡ̣ܢ ܗܵܠܹܝܢ ܢܸܬܼ̈ܝܲܠܕܵܢ܁|
      block |ܠܵܐ ܬܚܲܠܸܦ ܚܘܼܒܵܐ ܕܩܲܪܝܼܒܼܵܟܼ ܒܚܘܼܒܵܐ ܕܨܸܒܼ̈ܘܵܬܼܵܐ܃ ܕܗܵܘ̇ ܕܡ̣ܢ|
      block |ܟܠ ܝܲܩܝܼܪ܃ ܟܤܸܐ ܠܓܼܵܘ ܡܸܢܹܗ܀ ܗܵܘ̇ ܡܵܐ ܕܐܝܼܬܼܵܘܗܝ ܤܝܵܡܵܐ|
    block
      block |ܓܘܼܫܡܵܢܵܝܵܐ ܠܥܲܝ̈ܢܹܐ ܒܸܤܪ̈ܵܢܵܝܬܼܵܐ܃ ܗ̤ܘ ܟܲܕܼ ܗ̤ܘ ܚܫܲܚܬܼܵܐ ܚܲܫܵܢܵܝܬܼܵܐ|
      block |ܠܚܵܙܘܿܝܘܼܬܼܵܐ ܟܤܝܼܬܼܵܐ܁ ܘܗܵܘ̇ ܡܵܐ ܕܐܝܼܬܼܵܘܗܝ ܛܲܟܼܤܵܐ ܕܥܲܪ̈ܦܸܠܲܝ|
      block |ܚܲܫܹ̈ܐ ܠܬܹܐܘܿܪܝܼܵܐ ܟܝܵܢܵܝܬܼܵܐ ܕܬܲܪܬܹܝܢ܃ ܗ̤ܘ ܟܲܕܼ ܗ̤ܘ܃ ܘܗܵܕܹܐ|
      block |ܠܬܲܩܢܘܼܬܼܵܐ ܟܝܵܢܵܝܬܼܵܐ܃ ܘܒܹܗ ܒܲܙܢܵܐ ܠܲܚܕܼܵܕܹ̈ܐ܃ ܥܕܲܡܵܐ ܠܐܲܝܕܵܐ|
      block |ܕܲܠܘܵܬܼܵܗ̇ ܫܵܪܹܟܼ ܝܘܼܒܵܠܗܹܝܢ ܕܬܹܐܘܿܪ̈ܝܼܣ܀ ܡܵܐ ܕܲܒܼܬܲܩܢܘܼܬܼܵܐ ܟܝܵܢܵܝܬܼܵܐ|
      block |ܩܵܐܹ̇ܡ ܗܵܘܢܵܐ܃ ܒܬܹܐܘܿܪܝܼܵܐ ܕܡܲܠܵܐܟܹ̈ܐ ܐܝܼܬܼܵܘܗܝ܃ ܕܗ̤ܝ ܗ̣̄ܝ|
      block |ܬܹܐܘܿܪܝܼܵܐ ܩܲܕܼܡܵܝܬܼܵܐ ܘܲܟܼܝܵܢܵܝܬܼܵܐ܃ ܡܸܬܼܩܲܪܝܵܐ ܕܹܝܢ ܘܗ̤ܝ ܟܲܕܼ ܗ̤ܝ܃|
      block |ܘܗܵܘܢܵܐ ܥܲܪܛܸܠܵܝܵܐ܁ ܡܵܐ ܕܹܝܢ ܕܒܼܝܼܕܲܥܬܼܵܐ ܟܝܵܢܢܵܝܬܼܵܐ ܕܬܲܪܬܹܝܢ܃ ܡ̣ܢ|
      block |ܬܕܼܵܝܹ̈ܐ ܓܫܝܼ̈ܡܹܐ ܝܵܢܹ̇ܩ ܘܡܸܤܬܲܝܒܲܪ ܚܲܠܒܼܵܐ܃ ܗܵܝ̇ ܕܡܸܬܼܩܲܪܝܵܐ܃|
      block |ܠܒܼܘܼܫܵܐ ܐ̄ܚܪܵܝܵܐ ܕܛܲܟܼܤܸܐ ܕܩܲܕܸܡ ܐܸܬܼܐ̱ܡܲܪ܃ ܕܡ̣ܢ ܒܵܬܲܪ ܕܲܟܼܝܘܼܬܼܵܐ|
      block |ܤܝܼܡܵܐ܃ ܕܠܵܗ̇ ܠܘܼܩܕܲܡ ܢܸܥܘܿܠ ܗܵܘܢܵܐ܃ ܘܗ̤ܝ ܟܲܕܼ ܗ̤ܝ ܩܲܕܝܼܡܵܐ|
      block |ܡܲܢ ܒܲܗܘܵܝܵܐ܃ ܛܲܟܼܤܵܐ ܗ̣̄ܝ ܓܹܝܪ ܩܲܕܼܡܵܝܵܐ ܕܝܼܕܲܥܬܼܵܐ܁ ܒܐܝܼܩܵܪܵܐ ܕܹܝܢ܃|
      block |ܐ̄ܚܪܵܝܵܐ܁ ܘܡܸܛܠܗܵܢܵܐ ܘܲܬܼܪܲܝܵܢܝܼܬܼܵܐ ܡܸܬܼܩܲܪܝܵܐ܃ ܘܐܲܝܟܼ ܪ̈ܘܼܫܡܹܐ ܡܸܕܸܡ|
      block |ܕܐܵܬܼ̈ܘܵܬܼܵܐ܃ ܕܲܒܼܗܘܿܢ ܡܸܬܿܕܲܟܸܐ ܘܡܸܬܿܕܲܪܲܫ ܗܵܘܢܵܐ ܠܘܵܬܼ ܡܲܤܲܩܬܼܵܐ|
      block |ܕܛܲܟܼܤܵܐ ܗܵܘ̇ ܕܲܬܼܪܹܝܢ܃ ܕܗ̤ܘܝܘܼ ܓܡܝܼܪܘܼܬܼܵܐ ܕܙܵܘ̈ܥܲܝ ܡܲܕܿܥܵܐ܃|
      block |ܘܛܲܟܼܤܵܐ ܩܲܪܝܼܒܼܵܐ ܕܲܠܘܵܬܼ ܬܹܐܘܿܪܝܼܵܐ ܐܲܠܵܗܵܝܵܬܐ܀ ܠܒܼܘܼܫܵܐ ܐ̄ܚܪܵܝܵܐ|
      block |ܕܗܵܘܢܵܐ܃ ܪܸ̈ܓܼܫܹܐ܁ ܥܲܪܛܸܠܵܝܘܼܬܹܗ ܕܹܝܢ܃ ܡܸܬܿܬܿܙܝܼܥܵܢܘܼܬܹܗ|
      block |ܕܲܒܼܬܹܐܘܿܪ̈ܝܼܵܣ ܕܠܵܐ ܗܘܼ̈ܠܹܐ܀ ܐܲܪܦܵܐ ܙܥܘܿܪ̈ܝܵܬܼܵܐ܃ ܕܬܸܫܟܲܚ|
      block |ܡܝܲܩܪ̈ܵܬܼܵܐ܀ ܗ̤ܘܝܼ ܡܝܼܬܼܵܐ ܒܚܲܝܹ̈ܐ܃ ܘܠܵܐ ܬܸܚܸܐ ܒܡܝܼܬܼܘܼܬܼܵܐ܁ ܗܲܒܼ ܢܲܦܫܵܟܼ|
      block |ܕܲܬܼܡܘܼܬܼ ܒܟܲܫܝܼܪܘܼܬܼܵܐ܀ ܘܠܵܐ ܠܡܸܚܵܐ ܒܚܘܼܝܵܒܼܵܐ܁ ܠܵܘ ܒܲܠܚܘܿܕܼ|
      block |ܗܵܢ̇ܘܿܢ ܕܲܚܠܵܦ ܗܲܝܡܵܢܘܼܬܹܗ ܕܲܡܫܝܼܚܵܐ ܡܩܲܒܿܠܝܼܢ ܡܵܘܬܵܐ ܐܝܼܬܲܝܗܘܿܢ|
      block |ܤܵܗ̈ܕܹܐ܃ ܐܸܠܵܐ ܐܵܦ ܐܲܝܠܹܝܢ ܕܲܚܠܵܦ ܢܛܘܼܪܲܬܼ ܦܘܼܩܕܵܢܵܘ̈ܗܝ ܡܵܝ̇ܬܿܝܼܢ܀|
    block
      block |ܠܵܐ ܬܸܗܘܸܐ ܦܲܟܿܝܼܗ ܒܫܸܐ̈ܠܵܬܼܵܐ܃ ܕܠܵܐ ܬܨܲܥܲܪ ܠܐܲܠܵܗܵܐ ܒܠܵܐ|
      block |ܝܑܼܕܲܥܬܼܵܟܼ܀ ܐܸܬܼܚܲܟܲܡ ܠܲܡܨܲܠܵܝܘܼ܃ ܕܬܸܫܬܘܸܐ ܠܲܫܒܼܝܼ̈ܚܵܬܼܵܐ܀ ܒܥܝܼ|
      block |ܝܲܩܝܼܪ̈ܵܬܼܵܐ ܡ̣ܢ ܗܵܘ̇ ܕܠܵܐ ܚܵܤܹ̇ܟܼ܃ ܕܲܬܼܩܲܒܸܿܠ ܐܝܼܩܵܪܵܐ ܡ̣ܢ ܨܹܐܕܼܵܘܗܝ܃|
      block |ܡܸܛܠ ܓܒܼܝܼܬܼܵܐ ܕܨܸܒܼܝܵܢܵܟܼ ܚܲܟܿܝܼܡܵܐ܀ ܫܐܸܠ̣ ܫܠܹܝܡܘܿܢ ܚܸܟܼܡ̱ܬܼܵܐ܃|
      block |ܘܲܢܤܲܒܼ ܐܵܦ ܡܲܠܟܿܘܼܬܼܵܐ ܕܐܲܪܥܵܐ ܥܲܡܵܗ̇܃ ܡܸܛܠ ܗܵܝ̇ ܕܚܲܟܿܝܼܡܵܐܝܼܬܼ|
      block |ܝܑܼܕܲܥ̣ ܠܡܸܫܐܲܠ܃ ܗܵܢܵܘ ܕܹܝܢ ܡ̣ܢ ܡܲܠܟܵܐ܃ ܪܵܘܪ̈ܒܼܵܬܼܵܐ܀ ܫܐܸܠ̣|
      block |ܐܹܠܝܼܫܲܥ ܚܲܕܼ ܬܪܹܝܢ ܒܪܘܼܚܵܐ ܕܥܲܠ ܪܲܒܹܿܗ܃ ܘܠܵܐ ܐܸܬܼܟܲܠܝܲܬ̤ ܡܸܢܹܗ|
      block |ܫܸܐܠ̱ܬܹܗ܀ ܒܥ̣ܵܐ ܝܑܼܤܪܵܝܹܠ ܫܝܼ̈ܛܵܬܼܵܐ܃ ܘܩܲܒܸܿܠ̣ ܪܘܼܓܼܙܹܗ ܕܐܲܠܵܗܵܐ܀|
      block |ܐܲܪܦܝܼ ܠܗܵܝ̇ ܕܢܸܬܼܗܲܪ ܒܲܥܒܼܝܼ̈ܕܵܬܹܗ ܘܲܕܼܚܝܼ̈ܠܵܬܼܵܐ ܕܲܥܒܼܵܕܼܵܘ̈̇ܗܝ܃|
      block |ܘܲܫܐܸܠ̣ ܪ̈ܓܼܝܼܓܼܵܬܼܵܐ ܕܟܲܪܤܹܗ܁ ܘܥܲܕܼ ܡܹܐܟܼܘܼܠܬܿܗܘܿܢ ܒܦܘܼܡܗܘܿܢ܃|
      block |ܪܘܼܓܼܙܹܗ ܕܐܲܠܵܗܵܐ ܤܠܸܩ̣ ܒܗܘܿܢ܁ ܠܐܲܠܵܗܵܐ ܐܲܝܟܼ ܫܒܼܝܼܚܘܼܬܹܗ|
      block |ܩܲܪܸܒܼ ܫܸܐ̈ܠܵܬܼܵܟܼ܃ ܕܢܹܐܪܲܒܼ ܠܘܵܬܹܗ ܐܝܼܩܵܪܵܟܼ܃ ܘܢܸܚܕܸܐ ܒܵܟܼ܀ ܐܲܝܟܲܢܵܐ|
      block |ܕܐ̄ܢܵܫ ܢܸܫܐܲܠ ܡ̣ܢ ܓܲܒܼܪܵܐ ܘܲܠܟܵܐ ܡܠܸܐ ܟܲܝܠܵܐ ܙܸܒܼܠܵܐ܃ ܠܵܘ|
      block |ܒܲܠܚܘܿܕܼ ܗ̤ܘ ܢܸܬܿܬܿܫܝܼܛ ܡܸܛܠ ܫܝܼܛܘܼܬܼܵܐ ܕܫܸܐܠܬܹܗ܃ ܒܗܵܝ̇|
      block |ܕܩܲܛܪܸܓܼ ܢܲܦܫܹܗ ܒܠܵܐ ܝܑܼܕܲܥܬܼܵܐ܃ ܐܸܠܵܐ ܘܨܲܥܪܵܐ ܩܲܪܸܒܼ ܠܡܲܠܟܵܐ|
      block |ܡܸܛܠ ܦܝܵܤܹܗ ܦܲܟܿܝܼܗܵܐ܃ ܗܵܟܲܢܵܐ ܗ̄ܘ̣ ܡܲܢ ܕܦܲܓܼܪ̈ܵܢܝܬܼܵܐ ܢܸܫܐܲܠ|
      block |ܒܲܨܠܘܿܬܼܵܐ ܡ̣ܢ ܐܲܠܵܗܵܐ܀ ܗܵܐ ܡܲܠܲܐܟܹ̈ܐ ܘܪ̈ܲܒܲܝ ܡܲܠܲܐܟܹ̈ܐ ܕܝܼܬܲܝܗܘܿܢ|
      block |ܪܵܘܪ̈ܒܼܵܢܹܐ ܕܡܲܠܟܵܐ܃ ܚܵܝ̇ܪܝܼܢ ܒܵܟܼ ܒܥܸܕܵܢܵܐ ܕܲܨܠܘܿܬܼܵܐ܃ ܕܡܵܢܵܐ ܒܵܥܘܼܬܼܵܐ|
      block |ܬܩܲܪܸܒܼ ܠܡܵܪܗܘܿܢ܁ ܘܬܼܵܗ̇ܪܝܼܢ ܒܵܟܼ ܟܲܕܼ ܚܵܙܹ̇ܝܢ ܠܦܲܓܼܪܵܢܵܐ ܕܐܲܪܦܝܼ|
      block |ܠܩܸܩܠ̱ܬܹܗ܃ ܘܲܫܐܸܠ̣ ܫܡܲܝܵܢ̈ܝܵܬܼܵܐ܀ ܠܵܐ ܬܸܫܐܲܠ ܡ̣ܢ ܐܲܠܵܗܵܐ ܗܵܘ̇|
    block
      block |ܡܸܕܸܡ܃ ܕܐܵܦ ܒܸܠܥܵܕܼ ܦܝܵܤܵܐ ܕܝܼܠܲܢ ܒܛܝܼܠ ܠܹܗ ܠܡܸܬܲܠ ܠܲܢ܁|
      block |ܠܵܘ ܒܲܠܚܘܿܕܼ ܠܒܲܝܬܵܝܵܘ̈ܗܝ܃ ܐܸܠܵܐ ܘܕܼܵܐܦܠܵܐ ܠܐܲܝܠܹܝܢ ܕܢܘܼܟܼܪܵܝܑܝܼܢ|
      block |ܠܲܓܼܡܵܪ ܠܝܼܕܲܥܬܹܗ܃ ܘܐܵܦܠܵܐ ܕܐܝܼܬܼܵܘܗܝ ܝܵܕܼܥ̇ܝܼܢ܃ ܚܵܤܹ̇ܟܼ ܡܸܢܗܘܿܢ܀|
      block |ܠܵܐ ܠܲܡ ܬܸܗܘܘܿܢ ܡܦܲܩܩܝܼܢ ܐܲܝܟܼ ܚܲܢ̈ܦܹܐ܁ ܡܵܢܲܐ ܗ̣̄ܝ ܗܵܝ̇ ܕܐܲܝܟܼ|
      block |ܚܲܢ̈ܦܹܐ ܗܵܠܹܝܢ ܠܲܡ ܕܦܲܓܼܪܵܐ܃ ܥܲܡ̈ܡܹܐ ܗ̄ܘ̣ ܕܐܲܪܥܵܐ ܒܵܥܹ̇ܝܢ ܠܗܹܝܢ܁|
      block |ܐܲܢ̄ܬܿܘܿܢ ܠܲܡ܃ ܠܵܐ ܬܸܪܢܘܿܢ ܕܡܵܢܵܐ ܢܹܐܟܼܘܿܠ܃ ܐܵܘ ܡܵܢܵܐ ܢܸܫܬܸܐ܃ ܐܵܘ|
      block |ܡܵܢܵܐ ܢܸܬܼܟܲܤܸܐ܁ ܐܲܒܼܘܼܟܼܘܿܢ ܠܲܡ ܝܵܕܲܥ̇܃ ܕܐܵܦ ܠܟܼܘܿܢ ܡܸܬܼܒܲܥ̈ܝܵܢ|
      block |ܗܵܠܹܝܢ܀ ܠܵܐ ܡܸܡܬܼܘܿܡ ܫܵܐܹ̇ܠ ܒܪܵܐ ܡ̣ܢ ܐܲܒܼܘܼܗܝ ܠܲܚܡܵܐ܃ ܐܸܠܵܐ|
      block |ܥܲܠ ܡܢܵܘ̈ܬܼܵܐ ܪܵܘܪ̈ܒܼܵܬܼܵܐ ܕܐܝܼܬܼ ܠܹܗ ܒܹܝܬܼ ܐܲܒܼܘܼܗܝ܃ ܡܩܲܪܸܒܼ|
      block |ܦܝܵܤܵܐ܀ ܗܵܝ̇ ܕܲܦ̣ܩܲܕܼ ܡܵܪܲܢ ܥܲܠ ܠܚܸܡ ܝܵܘܡܵܐ ܠܡܸܫܐܲܠ ܒܲܨܠܘܼܬܼܵܐ܃|
      block |ܫܸܐܠ̱ܬܼܵܐ ܗ̣̄ܝ ܕܲܠܓܼܵܘܵܐ ܐܲܫܠܸܡ̣܃ ܡܸܛܠ ܡܚܝܼܠܘܼܬܼܵܐ ܕܬܲܪ̈ܥܝܵܬܼܗܘܿܢ܁|
      block |ܚܙܝܼ ܕܹܝܢ ܠܲܡܫܲܡ̈ܠܲܝܲܝ ܒܝܼܕܲܥܼܵܐ ܘܲܚܠܝܼ̈ܡܲܝ ܢܲܦܫܵܐ܃ ܡܵܢܵܐ ܦܵܩܹ̇ܕܼ|
      block |ܠܗܘܿܢ܃ ܐܵܦܠܵܐ ܠܲܡ ܥܲܠ ܤܲܝܒܵܪܬܵܐ ܐܵܘ ܥܲܠ ܠܒܼܘܼܫܵܐ ܬܸܪܢܘܿܢ܁|
      block |ܐܸܢ ܥܲܠ ܦܵܪܲܚܬܼܵܐ ܠܲܡ ܕܲܕܼܠܵܐ ܢܦܸܫ ܒܛܝܼܠ ܠܹܗ ܠܐܲܠܵܗܵܐ܃ ܟܡܵܐ|
      block |ܝܲܬܿܝܼܪܵܐܝܼܬܼ ܥܠܲܝܟܿܘܿܢ܁ ܐܸܠܵܐ ܒܥܵܘ ܡ̣ܢ ܐܲܠܵܗܵܐ ܡܲܠܟܿܘܼܬܼܵܐ ܘܙܲܕܝܼܩܘܼܬܼܵܐ܃|
      block |ܘܗܵܠܹܝܢ܃ ܐܲܝܟܼ ܝܲܬܿܝܼܪ̈ܵܬܼܵܐ ܡܵܘܤܸܦ ܠܟܼܘܿܢ܀|
      block |ܐܸܢ ܡܲܓܲܪ ܪܘܼܚܹܗ ܥܲܠ ܫܸܐܠ̱ܬܼܵܟܼ܃ ܟܲܕܼ ܬܸܒܼܥܸܐ ܘܠܵܐ ܬܸܤܼܲܒܼ|
      block |ܕܠܝܼܠܵܐܝܼܬܼ܃ ܠܵܐ ܬܸܬܿܥܝܼܩ܁ ܠܵܐ ܓܹܝܪ ܚܲܟܿܝܼܡ ܐܲܢ̄ܬܿ ܡ̣ܢ ܐܲܠܵܗܵܐ܁|
      block |ܐܸܡܲܬܼܝ ܕܹܝܢ ܕܲܬܼܩܵܘܸܐ ܕܐܲܝܟܼ ܗܵܟܲܢ܃ ܐܵܘ ܡܸܛܠ ܕܘܼܒܵܪ̈ܲܝܟ ܕܠܵܐ|
      block |ܫܵܘܹ̇ܝܢ ܠܫܸܐܠܵܬܼܵܟܼ܃ ܐܵܘ ܡܸܛܠ ܐܘܼܪ̈ܚܵܬܼܵܐ ܕܠܸܒܵܟܼ ܕܲܦܪ̈ܝܼܫܵܢ ܡ̣ܢ|
      block |ܢܝܼܫܵܐ ܕܲܨܠܘܿܬܼܵܟܼ܃ ܠܵܘ ܡܸܛܠ ܡܫܘܼܚܬܼܵܟܼ ܕܲܒܼܟܸܤܝܵܐ ܕܫܲܒܼܪܵܐ ܠܘܵܬܼ|
      block |ܪܲܒܿܘܼܬܼܵܗ̇ ܕܲܨܒܼܘܼܬܼܵܐ܀ ܠܵܐ ܙܵܕܹܩ ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܕܠܝܼܠܵܐܝܼܬܼ|
    block
      block |ܢܸܦ̈ܠܵܢ ܒܐܝܼ̈ܕܲܝܢ܃ ܕܠܵܐ ܬܸܬܼܒܲܨܲܪ ܡܵܘܗܲܒܼܬܹܗ ܕܐܲܠܵܗܵܐ ܡܸܛܠ|
      block |ܦܫܝܼܩܘܼܬܼܵܐ ܕܲܫܟܼܵܚܬܵܗ̇܀ ܟܠܡܸܕܸܡ ܕܲܕܼܠܝܼܠ ܒܲܫܟܼܵܚܬܹܗ܃ ܐܵܦ|
      block |ܦܫܝܼܩܵܐܝܼܬܼ ܗܵܘܹ̇ܐ ܐܲܒܼܕܵܢܹܗ܀ ܟܠܡܸܕܸܡ ܕܲܒܼܥܲܡܠܵܐ ܡܸܫܬܿܟܲܚ܃|
      block |ܒܲܙܗܝܼܪܘܼܬܼܵܐ ܡܸܬܼܢܛܲܪ܀ ܨܗܝܼ ܡܸܛܠ ܝܼܫܘܿܥ܃ ܕܢܲܪܘܹܝܟܼ ܒܚܘܼܒܹܗ܁|
      block |ܥܲܡܸܨ ܥܲܝܢܲܝ̈ܟ ܡ̣ܢ ܝܲܩܝܼܪ̈ܵܬܹܗ ܕܥܵܠܡܵܐ܃ ܕܬܸܫܬܿܘܸܐ ܠܡܲܡܠܵܟܼܘܼ|
      block |ܒܠܸܒܵܟܼ ܫܠܵܡܵܐ ܕܡ̣ܢ ܐܲܠܵܗܵܐ܀ ܨܘܼܡ ܡ̣ܢ ܡܓܲܪ̈ܓܼܵܢܝܵܬܼܵܐ ܕܲܡܗܲܒ̈ܒܼܵܢ|
      block |ܠܥܲܝ̈ܢܹܐ܃ ܕܬܸܫܬܿܘܸܐ ܠܚܲܕܼܘܼܬܼܵܐ ܕܲܒܼܪܘܼܚ܀ ܐܸܢ ܠܵܐ ܫܵܘܹ̇ܝܢ ܕܘܼܒܵܪ̈ܲܝܟ|
      block |ܠܐܲܠܵܗܵܐ܃ ܠܵܐ ܬܸܫܐܲܠ ܡܸܢܹܗ ܡܫܲܒ̈ܚܵܬܼܵܐ܃ ܕܠܵܐ ܬܸܬܼܚܙܸܐ ܐܲܝܟܼ|
      block |ܓܲܒܼܪܵܐ ܕܲܡܢܲܤܸܐ ܠܐܲܠܵܗܵܐ܀ ܬܪܝܼܨܵܐܝܼܬܼ ܕܹܝܢ ܨܠܘܿܬܼܵܐ܃ ܠܦܘܼܬܼ|
      block |ܕܘܼܒܵܪܹ̈ܐ ܗܵܘ̇ܝܵܐ܀ ܠܵܐ ܐ̄ܢܵܫ ܡܸܬܼܪܲܓܼܪܲܓܼ ܫܡܲܝܵܢ̈ܝܵܬܼܵܐ܃ ܟܲܕܼ ܐܲܤܝܼܪ|
      block |ܒܲܦܟܼܵܪܹ̈ܐ ܨܸܒܼ̈ܝܵܢܵܝܹܐ ܡܸܛܠ ܦܲܓܼܪܵܐ܁ ܘܠܲܝܬܿ ܕܫܵܐܹ̇ܠ ܗܵܠܹܝܢ ܐܲܠܵܗܵܝ̈ܵܬܼܵܐ܃|
      block |ܘܲܥܢܸܐ ܒܐܲܪ̈ܥܵܢܵܝܵܬܼܵܐ܁ ܪܸܓܿܬܹܗ ܕܟܼܠܢܵܫ܃ ܡ̣ܢ ܥܒܼܵܕܼܵܘ̈ܗܝ ܡܸܬܼܝܲܕܼܥܵܐ܁|
      block |ܘܐܵܦ ܥܲܠ ܗܵܘ̇ ܡܵܐ ܕܲܒܼܛܝܼܠ ܠܹܗ܃ ܕܐܵܦ ܒܲܨܠܘܿܬܼܵܐ ܢܸܫܐܲܠ|
      block |ܥܠܵܘܗܝ܃ ܐܲܟܼܝܼܦܵܐ ܠܹܗ܁ ܘܗܵܘ̇ ܡܵܐ ܕܲܡܨܲܠܸܐ ܡܸܛܠܵܬܹܗ܃ ܘܐܵܦ|
      block |ܕܲܢܚܵܘܸܐ ܒܓܲܠ̈ܝܵܬܹܗ܃ ܚܦܝܼܛܘܼܬܼܵܐ ܡܚܵܘܸܐ܀ ܐܲܝܢܵܐ ܕܲܠܗܝܼܩ|
      block |ܠܪܵܘܪ̈ܒܼܵܬܼܵܐ܃ ܒܲܒܼܨܝܼܪ̈ܵܬܼܵܐ ܠܵܐ ܥܢܸܐ܀ ܗ̤ܘܝܼ ܒܲܪ ܚܹܐܪܹ̈ܐ ܟܲܕܼ ܐܲܤܝܼܪ|
      block |ܐܲܢ̄ܬܿ ܒܦܲܓܼܪܵܐ܃ ܘܚܵܘܵܐ ܫܘܼܥܒܵܕܼܵܐ ܒܚܹܐܪܘܼܬܼܵܟܼ ܡܸܛܠ ܡܫܝܼܚܵܐ܃|
      block |ܘܲܥܪܝܼܡܵܐ ܒܬܲܡܝܼܡܘܼܬܼܵܟܼ܃ ܕܠܵܐ ܬܸܬܼܓܿܢܸܒܼ܀ ܐܲܚܸܒܼ ܡܲܟܿܝܼܟܼܘܼܬܼܵܐ|
      block |ܒܗܘܼ̈ܦܵܟܲܝܟܼ܃ ܕܬܸܬܼܦܲܨܠ ܡ̣ܢ ܦܲܚܹ̈ܐ ܠܵܐ ܡܸܬܿܕܲܪ̈ܟܵܢܹܐ܃ ܕܐܲܡܝܼܢܵܐܝܼܬܼ|
      block |ܫܟܼܝܼܚܝܼܢ ܠܒܲܪ ܡ̣ܢ ܫܒܼܝܼ̈ܠܹܐ ܕܲܒܼܗܘܿܢ ܪܵܕܹܝܢ ܡܲܟܿܝܼ̈ܟܹܐ܁ ܠܵܐ ܬܲܤܠܸܐ|
      block |ܐܘܼ̈ܠܨܵܢܹܐ܃ ܕܒܼܐܝܼܕܲܝ̈ܗܘܿܢ ܬܸܥܘܿܠ ܠܘܵܬܼ ܝܑܼܕܲܥܬܼܵܐ܀|
      block |ܠܵܐ ܬܸܕܼܚܲܠ ܡ̣ܢ ܢܸܤ̈ܝܘܿܢܹܐ܃ ܕܲܒܼܗܘܿܢ ܬܸܫܟܲܚ ܝܲܩܝܼܪ̈ܵܬܼܵܐ܀|
    block
      block |ܨܲܠܵܐ܃ ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ܁ ܠܲܕܼܦܲܓܼܪܵܐ ܕܹܝܢ܃ ܒܟܼܠܹܗ|
      block |ܚܲܝܠܵܟܼ ܐܸܬܼܥܲܬܲܕܼ܁ ܘܲܒܼܟܠܗܘܿܢ ܗܲܕܵܡܲܝ̈ܟ܃ ܤܚܝܼ ܒܓܼܵܘܗܘܿܢ܁|
      block |ܒܸܠܥܵܕܲܝܗܘܿܢ ܓܹܝܪ ܕܬܸܬܼܩܲܪܲܒܼ ܠܐܲܠܵܗܵܐ܃ ܠܵܐ ܡܸܫܟܲܚ ܐܲܢ̄ܬܿ܁ ܠܓܼܵܘ|
      block |ܡܸܢܗܘܿܢ ܓܹܝܪ ܤܝܼܡܵܐ܃ ܢܝܵܚܬܵܐ ܐܲܠܵܗܵܝܵܬܐ܀ ܕܥܵܪܹܩ ܡ̣ܢ ܢܸܤ̈ܝܘܿܢܹܐ܃|
      block |ܥܵܪܹܩ ܡ̣ܢ ܡܝܲܬܿܪܘܼܬܼܵܐ܁ ܠܵܘ ܡ̣ܢ ܢܸܤ̈ܝܘܿܢܹܐ ܕܲܪ̈ܓܼܝܼܓܼܵܬܐ܃ ܐܸܠܵܐ ܡ̣ܢ|
      block |ܐܘܼ̈ܠܨܵܢܹܐ܀ ܘܐܲܝܟܲܢ ܕܵܡ̇ܝܵܐ ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܃|
      block |ܠܗܵܝ̇ ܕܐܸܬܼܟܲܬܲܫܘ ܠܡܸܥܲܠ ܒܬܲܪܥܵܐ ܐܲܠܝܼܨܵܐ܁ ܘܠܵܐ ܠܲܡ ܬܸܕܼܚܠܘܼܢ|
      block |ܡ̣ܢ ܐܲܝܠܹܝܢ ܕܩܵܛ̇ܠܝܼܢ ܦܲܓܼܪܵܐ܃ ܘܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ|
      block |ܢܸܫܟܿܚܝܼܗ̇܁ ܒܟܼܠܕܘܼܟ܃ ܥܲܠ ܢܸܤ̈ܝܘܿܢܹܐ ܡܚܲܦܸܛ ܠܲܢ ܡܵܪܲܢ܁|
      block |ܘܗܵܪܟܵܐ ܦܵܩܹ̇ܿܕܼ ܕܲܢܨܲܠܸܐ܃ ܕܠܵܐ ܢܸܥܘܿܠ܁ ܐܲܝܕܵܐ ܡܝܲܬܿܪܘܼܬܼܵܐ|
      block |ܡܸܬܼܓܲܡܪܵܐ ܒܸܠܥܵܕܼ ܡ̣ܢ ܢܸܤ̈ܝܘܿܢܹܐ ܐܵܘ ܐܲܝܢܵܘ ܢܸܤܝܘܿܢܵܐ ܕܚܲܤܝܼܢ|
      block |ܡ̣ܢ ܐܲܒܼܕܵܢܵܐ܃ ܕܦܵܩܹ̇ܕܼ ܠܲܢ ܠܡܸܥܲܠ ܡܸܛܠܵܬܹܗ ܡܲܢ ܕܠܵܐ ܢܸܫܩܘܼܠ|
      block |ܙܩܝܼܦܹܗ ܘܪܵܕܹܦ ܒܵܬܲܪܝ܃ ܠܵܐ ܫܵܘܹ̇ܐ ܠܝܼ܁ ܘܨܲܠܵܘ ܠܲܡ܃ ܕܠܵܐ|
      block |ܬܸܥܠܘܼܢ ܠܢܸܤܝܘܿܢܵܐ܁ ܘܲܒܼܟܼܠܹܗ ܝܘܼܠܦܵܢܹܗ܃ ܡܲܥܲܠܬܼܵܐ ܕܲܠܢܸܤ̈ܝܘܿܢܹܐ|
      block |ܙܪܝܼܥܵܐ܁ ܘܗ̤ܘ ܐܸܡ݂ܲܪ܃ ܕܒܸܠܥܵܕܼ ܢܸܤ̈ܝܘܿܢܹܐ܃ ܠܵܐ ܡܸܫܬܲܟܼܚܵܐ ܡܲܠܟܿܘܼܬܼܵܐ|
      block |ܕܲܡܫܲܝܵܐ܀ ܐܘܿ ܟܡܵܐ ܩܲܛܝܼܢܵܐ ܐܘܼܪܚܵܐ ܕܝܘܼܠܦܵܢܵܟܼ ܡܵܪܲܢ! ܘܐܲܝܢܵܐ|
      block |ܕܒܼܝܼܕܲܥܬܼܵܐ ܠܵܐ ܡܸܬܼܒܲܝܲܢ ܟܲܕܼ ܩܵܪܹܐ܃ ܐܲܡܝܼܢܵܐܝܼܬܼ ܠܒܲܪ ܡܸܢܵܗ̇ ܩܵܐܹ̇ܡ|
      block |ܒܤܘܼܟܵܠܹܗ܀ ܟܲܕܼ ܒܥ̣ܵܘ ܡܸܢܹܗ ܒܢܲܝ̈ ܙܲܒܼܕܲܝ ܘܐܸܡܗܘܿܢ ܡܵܘܬܿܒܼܵܐ|
      block |ܕܥܲܡܹܗ ܒܡܲܠܟܘܼܬܼܵܐ܃ ܗܵܕܹܐ ܬܒܲܥ̣ ܗ̄ܘ̣ܵܐ ܡܸܢܗܘܿܢ܃ ܕܐܸܢ ܡܸܫܟܿܚܝܼܢ|
      block |ܚܲܕܼܝܵܐܝܼܬܼ ܠܲܡܩܲܒܵܠܘܼ ܟܵܤܵܐ ܕܢܸܤ̈ܝܘܿܢܹܐ܁ ܡܸܫܟܿܚܝܼܢ ܐܢ̄ܬܘܿܢ ܠܡܸܫܬܼܵܐ|
    block
      block |ܟܵܤܵܐ ܕܐܸܢܵܐ ܫܵܬܹ̇ܐ ܐ̄ܢܵܐ܃ ܘܡܲܥܡܘܿܕܸܝܬܼܵܐ ܕܥܵܡܹ̇ܕܼܢܵܐ ܬܸܥܡ̱ܕܼܘܼܢ|
      block |ܘܐܲܝܟܲܢܵܐ ܬܢܵܢ܃ ܨܲܠܵܘ ܕܠܵܐ ܬܸܥܠܘܼܢ܃ ܦܵܩܹ̇ܕܼ ܐܲܢ̄ܬܿ ܡܵܪܲܢ|
      block |ܕܡܸܛܠ ܐܲܝܠܹܝܢ ܢܸܤ̈ܝܘܿܢܹܐ ܢܨܲܠܸܐ ܕܠܵܐ ܢܸܥܘܼܠ܁ ܨܲܠܵܐ܃ ܕܠܵܐ|
      block |ܬܸܥܘܿܠ ܠܢܸܤܝܘܿܢܵܐ ܒܗܲܝܡܵܢܘܼܬܼܵܟܼ܀ ܨܲܠܵܐ܃ ܕܠܵܐ ܬܸܥܘܿܠ ܠܢܸܤܝܘܿܢܵܐ|
      block |ܒܡܲܤܒܿܪܵܢܘܼܬܼܵܐ ܕܲܒܼܪܸܥܝܵܢܵܟܼ܃ ܥܲܡ ܫܹܐܕܼܵܐ ܕܓܼܘܼܕܵܦܵܐ ܘܲܕܼܪܵܡܘܼܬܼܵܐ܀|
      block |ܨܲܠܵܐ܃ ܕܠܵܐ ܬܸܥܘܿܠ ܥܲܡ ܡܸܫܬܲܒܼܩܵܢܘܼܬܼܵܐ ܠܢܸܤ̈ܝܘܿܢܹܐ ܓܠܲܝ̈ܵܐ|
      block |ܕܲܒܼܪܸ̈ܓܼܫܹܐ܃ ܕܝܵܕܲܥ̇ ܠܡܲܝܬܵܝܘܼ ܥܠܲܝܟܼ ܤܵܛܵܢܵܐ܃ ܟܲܕܼ ܢܸܬܼܦܤܸܣ|
      block |ܠܹܗ ܡ̣ܢ ܐܲܠܵܗܵܐ܃ ܡܸܛܠ ܬܲܪ̈ܥܝܵܬܼܵܐ ܤܲܟܼ̈ܠܵܬܼܵܐ ܕܐܸܬܼܚܲܫܲܒܼܬܿ܀ ܨܲܠܵܐ܃|
      block |ܕܠܵܐ ܢܸܬܼܪܲܚܲܩ ܡܸܢܵܟܼ ܤܵܗܕܵܐ ܕܢܲܟܼܦܘܼܬܼܵܐ܃ ܘܬܸܬܼܢܲܤܸܐ ܒܫܲܠܗܸܒܼ̈ܝܵܬܼܵܐ|
      block |ܕܲܚܛܝܼܬܼܵܐ ܒܸܠܥܵܕܼܵܘܗܝ܀ ܨܲܠܵܐ܃ ܕܠܵܐ ܬܸܥܘܿܠ ܒܢܸܤܝܘܿܢܵܐ ܕܓܼܘܼܕܵܦܵܐ|
      block |ܕܡܸܕܸܡ܀ ܨܲܠܵܐ ܡܵܕܹܝܢ܃ ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ܁|
      block |ܗܵܢܵܘ ܕܹܝܢ܃ ܒܗܵܠܹܝܢ ܕܲܠܢܲܦܫܵܐ ܒܐܵܓܼܘܿܢܵܐ ܘܲܒܼܦܘܼ̈ܠܵܓܹܐ ܘܲܒܼܓܼܘܼܪ̈ܵܓܹܐ|
      block |ܡܩܝܼܡܝܼܢ܁ ܠܲܕܼܦܲܓܼܪܵܐ ܕܹܝܢ܃ ܒܟܼܠܹܗ ܦܲܓܼܪܵܟܼ ܐܸܬܼܥܲܬܲܕܼ܁ ܘܲܒܼܟܼܠܗܘܿܢ|
      block |ܗܲܕܵܡܲܝ̈ܟ ܤܚܝܼ ܒܓܼܵܘܗܘܿܢ܃ ܟܲܕܼ ܡܲܠ̈ܝܵܢ ܥܲܝܢܲܝ̈ܟ ܕܸܡ̈ܥܹܐ܃ ܕܥܲܡ|
      block |ܢܵܛܘܿܪܵܟܼ ܬܸܫܬܲܟܲܚ ܒܓܼܵܘܗܘܿܢ܁ ܕܠܵܐ ܢܸܤ̈ܝܘܿܢܹܐ ܕܹܝܢ܃ ܒܛܝܼܠܘܼܬܹܗ|
      block |ܕܐܲܠܵܗܵܐ ܠܵܐ ܡܸܬܼܪܲܓܼܫܹܐ܃ ܘܦܵܪܹܗ̄ܤܝܼܵܐ ܕܲܠܘܵܬܹܗ ܠܵܐ ܡܸܬܼܩܲܢܝܵܐ܃|
      block |ܘܚܸܟܼܡܬܼܵܐ ܕܪܘܼܚܵܐ ܠܵܐ ܡܸܬܼܝܲܒܠܦܵܐ܃ ܘܚܘܼܒܹܗ ܕܐܲܠܵܗܵܐ ܒܢܲܦܫܵܐ ܠܵܐ|
      block |ܡܸܤܬܲܬܲܬܼ܀ ܩܕܼܵܡ ܢܸܤ̈ܝܘܿܢܹܐ܃ ܐܲܝܟܼ ܢܘܼܟܼܪܵܝܵܐ ܡܨܲܠܸܐ ܒܲܪܢܵܫܵܐ|
      block |ܠܐܲܠܵܗܵܐ܁ ܡܵܐ ܕܹܝܢ ܕܥܲܠ̣ ܠܐܘܼ̈ܠܨܵܢܹܐ ܡܸܛܠ ܚܘܼܒܹܗ ܘܠܵܐ|
      block |ܩܲܒܸܿܠ̣ ܫܘܼܚܠܵܦܵܐ܃ ܗܵܝܕܹܝܢ ܐܲܝܟܼ ܡܲܢ ܕܚܘܼ̈ܒܼܠܹܗ ܡܸܕܸܡ ܐܲܪܡ̣ܝܼ|
      block |ܥܲܠ ܐܲܠܵܗܵܐ܃ ܒܲܪ ܒܲܝܬܼܵܐ ܕܝܼܠܹܗ ܡܸܬܼܚܫܵܒܼ܃ ܘܪܵܚܡܵܐ ܕܐܸܬܼܟܲܬܲܫ|
      block |ܚܠܵܦ ܨܸܒܼܝܵܢܹܗ ܠܘܼܩܒܲܠ ܚܲܝܠܵܐ ܕܲܒܼܥܸܠܒܼܵܒܼܵܘ̈ܗܝ܁ ܗܵܕܲܐ ܗ̣̄ܝ ܗܵܝ̇|
    block
      block |ܕܨܲܠܵܘ܃ ܕܠܵܐ ܬܸܥܠܘܼܢ ܬܸܥܠܘܼܢ ܠܢܸܤܝܘܿܢܵܐ܀ ܘܬܼܒܼ ܨܲܠܵܐ܃ ܕܠܵܐ ܬܸܥܘܿܠ|
      block |ܠܢܸܤ̈ܝܘܿܢܹܐ ܡܸܛܠ ܫܘܼܥܠܵܝܵܟܼ܃ ܐܸܠܵܐ ܡܸܛܠ ܗܵܝ̇ ܕܡܲܚܸܒܼ ܐܲܢ̄ܬܿ|
      block |ܠܐܲܠܵܗܵܐ܃ ܐܲܝܟܼ ܕܚܲܝܠܹܗ ܢܸܬܼܢܲܨܲܚ ܒܵܟܼ܁ ܨܲܠܵܐ ܕܠܵܐ ܬܸܥܘܿܠ ܠܗܵܠܹܝܢ܃|
      block |ܐܲܝܟܼ ܕܡܸܛܠ ܤܲܟܼܠܘܼܬܼܵܐ ܕܚܘܼ̈ܫܵܒܲܝܟ ܘܤܘܼܥܪ̈ܵܢܲܝܟܼ܃ ܐܸܠܵܐ ܐܲܝܟܼ|
      block |ܕܬܸܬܼܒܿܩܸܐ ܕܪܵܚܡܵܐ ܐܲܢ̄ܬܿ ܕܐܲܠܵܗܵܐ܃ ܘܐܲܝܟܼ ܕܢܸܫܬܲܒܲܚ ܚܲܝܠܹܗ|
      block |ܒܲܡܤܲܝܒܿܪܵܢܘܼܬܼܵܟܼ܁|
      block |ܥܲܠ ܡܪܲܚܡܵܢܘܼܬܹܗ ܕܡܵܪܲܢ ܕܲܒܼܗܵܢܵܐ ܬܲܪܥܵܐ܃ ܕܡܲܫܚ̣̇ܗ̇|
      block |ܠܡܸܠܬܹܗ ܠܦܘܼܬܼ ܡܚܝܼܠܘܼܬܼܵܐ ܐ̄ܢܵܫܵܝܬܼܵܐ܁ ܬܘܼܒܼ ܕܹܝܢ ܒܗܵܢܵܐ ܬܲܪܥܵܐ܃|
      block |ܡܪܲܚܡܵܢܵܐܝܼܬܼ ܐܸܬܼܚܲܫܲܚ܁ ܐܸܢ ܬܸܬܼܒܿܩܸܐ ܘܲܒܼܗܵܠܹܝܢ ܕܦܲܓܼܪܵܐ܃ ܟܲܕܼ ܚܵܐܲܪ|
      block |ܗ̄ܘ̣ܵܐ ܒܲܡܚܝܼܠܘܼܬܹܗ ܕܲܟܼܝܵܢܵܐ܃ ܕܕܲܠܡܵܐ ܟܹܝܬܼ ܡܸܛܠ ܕܵܘܝܘܼܬܹܗ|
      block |ܕܦܲܓܼܪܵܐ܃ ܠܵܐ ܢܸܫܟܲܚ ܡܥܲܙܸܐ ܩܕܼܵܡ ܚܹܐܦܗܘܿܢ ܕܢܸܤ̈ܝܘܿܢܹܐ ܐܸܡܲܬܼܝ|
      block |ܕܡܸܬܼܡܲܨܲܥ܃ ܘܡܸܛܠܗܵܕܹܐ ܐܵܦ ܡ̣ܢ ܫܪܵܪܵܐ ܢܸܦܸܠ܃ ܟܲܕܼ ܢܚܘܼܒܼ|
      block |ܡ̣ܢ ܐܘܼ̈ܠܨܵܢܹܐ܁ ܒܲܕܼܓܼܘܿܢ܃ ܦܵܩܹ̇ܕܼ ܠܲܢ܃ ܕܲܟܼܡܵܐ ܕܡܲܨܝܵܐ܃ ܐ̄ܢܵܫ|
      block |ܒܨܸܒܼܝܵܢܹܗ ܠܵܐ ܢܸܬܸܠ ܢܲܦܫܹܗ ܠܡܸܥܲܠ ܠܢܸܤܝܘܿܢܵܐ܁ ܘܠܵܘ ܗܵܟܲܢ܃|
      block |ܐܸܠܵܐ ܘܐܵܦ ܡܨܲܠܵܝܘܼ ܨܲܠܵܘ܃ ܕܐܵܦܠܵܐ ܥܵܪܨܵܐܝܼܬܼ ܬܸܫܬܲܟܼܚܘܼܢ|
      block |ܒܓܼܵܘܹܗ܃ ܐܸܢ ܡܲܨܝܵܐ ܕܒܸܠܥܵܕܼܵܘܗ ܬܸܫܦܪܘܼܢ ܠܐܲܠܵܗܵܐ܀ ܐܸܢ ܕܹܝܢ|
      block |ܐܲܠܨܲܬ̤ ܠܵܗ̇ ܥܲܠ ܡܝܲܬܿܪܘܼܬܼܵܐ ܕܛܵܒܼ ܪܲܒܵܐ܃ ܘܢܲܩܝܼܦܝܼܢ ܢܸܤ̈ܝܘܿܢܹܐ܃|
      block |ܐܵܦܸܢ ܪܲܒܲܬܼ ܕܚܝܼܠܝܼܢ܃ ܘܐܸܠܵܐ ܢܩܲܒܸܠ ܐܸܢܘܿܢ ܐ̄ܢܵܫ ܡܲܨܝܵܐ ܕܬܸܬܼܓܡܲܪ|
      block |ܡܝܲܬܿܪܘܼܬܼܵܠ ܗܵܝ̇܃ ܒܙܲܒܼܢܵܐ ܗܵܢܵܐ܃ ܠܵܐ ܙܵܕܹܩ ܠܲܢ ܠܡܸܤܲܒܼ ܒܐܲܦܲܝ̈|
      block |ܢܲܦܫܲܢ ܐܵܘ ܕܐ̄ܢܵܫ܁ ܐܵܦܠܵܐ ܡܸܛܠ ܕܸܚܠ̱ܬܼܵܐ ܬܸܫܒܿܘܿܩ ܠܤܘܼܥܪܵܢܵܐ|
      block |ܗܵܘ̇ ܪܲܒܵܐ ܕܒܹܗ ܐܝܼܬܲܝܗܘܿܢ ܚܲܝܹ̈ܐ ܕܢܲܦܫܵܟܼ܃ ܘܬܸܤܲܒܼ ܬܲܚܦܝܼܬܼܵܐ|
    block
      block |ܠܪܲܦܝܘܼܬܼܵܐ܃ ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܃ ܗܵܠܹܝܢ ܐܸܢܘܿܢ|
      block |ܕܐܲܡܝܼܪ ܥܠܲܝܗܘܿܢ ܕܲܒܼܦܘܼ̈ܩܕܵܢܹܐ ܡܲܫܛܝܵܐܝܼܬܼ ܚܵܛܹ̇ܝܢ܀ ܘܐܸܢ ܬܘܼܒܼ|
      block |ܡܛ̣ܵܐ ܚܲܕܼ ܡ̣ܢ ܦܘܼܩܕܵܢܵܘ̈ܗܝ ܕܐܲܠܵܗܵܐ ܕܢܸܫܬܿܪܸܐ ܒܐ̄ܢܵܫ܃ ܐܵܘ|
      block |ܩܝܵܡܵܐ ܕܢܲܟܼܦܘܼܬܼܵܐ܃ ܐܵܘ ܐܸܤܟܹܡܵܐ ܕܩܲܕܝܼܫܘܼܬܼܵܐ܃ ܐܵܘ ܬܵܘܕܝܼܬܼܵܐ|
      block |ܕܲܒܼܗܲܝܡܵܢܘܼܬܼܵܐ܃ ܐܵܘ ܠܡܲܤܗܵܕܼܘܼ ܥܲܠ ܡܸܠܬܼܵܐ ܕܐܲܠܵܗܵܐ܃ ܐܵܘ|
      block |ܠܡܸܛܲܪ ܙܗܝܼܪܵܐܝܼܬܼ ܬܚܘܼ̈ܡܹܐ ܕܢܵܡܘܿܤܵܐ ܕܫܲܪܟܵܐ܃ ܘܠܲܝܬܿ ܦܘܼܪܤܵܐ܃|
      block |ܕܠܵܐ ܢܸܦܸܠ ܐܸܢ ܢܸܩܢܲܛ ܡ̣ܢ ܢܸܤ̈ܝܘܿܢܹܐ܁ ܗܵܫܵܐ ܡܸܟܹܝܠ ܒܟܼܠܵܗ̇|
      block |ܬܟܼܝܼܠܘܼܬܼܵܐ ܢܒܲܤܲܪ ܥܲܠ ܦܲܓܼܪܵܐ܃ ܘܢܲܓܼܥܸܠ ܢܲܦܫܹܗ ܠܐܲܠܵܗܵܐ܃|
      block |ܘܢܸܥܘܿܠ ܒܲܫܡܹܗ ܕܡܪܝܵܐ܁ ܘܗܵܘ̇ ܕܲܗܘ̤ܵܐ ܥܲܡ ܝܵܘܤܸܦ ܒܐܲܪܥܵܐ|
      block |ܕܡܸܨܪܹܝܢ ܘܲܗܘ̤ܵܐ ܤܵܗܕܵܐ ܕܢܲܟܼܦܘܼܬܼܵܐ܃ ܘܥܲܡ ܕܵܢܝܼܐܹܝܠ ܒܓܼܘܼܒܵܐ|
      block |ܕܐܲܪ̈ܝܵܘܵܬܼܵܐ܃ ܘܥܲܡ ܕܒܹܝܬܼ ܚܲܢܲܢܝܵܐ ܒܐܲܬܘܿܢܵܐ ܕܢܘܼܪܵܐ܃ ܘܲܠܘܵܬܼ|
      block |ܐܹܪܲܡܝܵܐ ܒܓܼܘܼܒܵܐ ܕܲܤܝܵܢܵܐ ܘܫܵܘܙܒܹܗ ܘܝܲܗ̣ܒܹܗ ܒܪ̈ܲܚܡܹܐ ܡܸܨܥܲܬܼ|
      block |ܡܲܫܪܝܼܬܼܵܐ ܕܟܲܠܕܵܝܹ̈ܐ܃ ܘܥܲܡ ܦܲܛܪܘܿܣ ܒܹܝܬܼ ܐܲܤܝܼܪܹ̈ܐ ܘܐܲܦܩܹܗ|
      block |ܒܬܲܪ̈ܥܹܐ ܐܲܚܝܼ̈ܕܹܐ܃ ܘܥܲܡ ܦܵܘܠܘܿܣ ܒܲܟܼܢܘܼ̈ܫܵܬܼܵܐ ܕܲܝܗܘܼ̈ܕܵܝܹܐ܃ ܘܐܲܝܟܼ|
      block |ܕܒܲܟܼܢܝܼܫܘܼ ܗܵܘ̇ ܕܲܒܼܟܼܠܕܵܪ ܗܘ̤ܵܐ ܠܘܵܬܼ ܥܲܒܼܕܵܘ̈ܗܝ ܒܟܼܠ ܐܲܬܲܪ|
      block |ܘܕܼܪ̈ܟܿܝܵܢ܃ ܘܚܵܘܝܼ ܒܗܘܿܢ ܚܲܝܠܹܗ ܘܢܲܨܲܚ ܘܢܲܛܲܪ ܐܸܢܘܿܢ ܒܕܼܘܼܡܵܪܵܐ|
      block |ܪܲܒܵܐ܃ ܘܲܚܙܵܘ ܦܘܼܪܩܵܢܹܗ ܒܓܸܠܝܵܐ ܒܲܙܒܲܢ ܐܘܼܠܨܵܢܲܝ̈ܗܘܿܢ܃ ܗ̤ܘ|
      block |ܡܚܲܝܸܠ ܘܲܡܢܲܛܲܪ ܠܗܵܢܵܐ ܟܲܕܼ ܡܸܨܥܲܬܼ ܡܲܚܫܘܼ̈ܠܹܐ ܕܲܒܼܗܘܿܢ ܚܡܝܼܠ܁|
      block |ܢܸܫܩܘܿܠ ܒܢܲܦܫܹܗ ܡܸܟܹܝܠ ܛܢܵܢܵܐ ܕܡܲܩ̈ܒܼܵܝܹܐ ܠܘܼܩܒܲܠ ܒܥܸܠܕܒܼܵܒܼܵܐ|
      block |ܠܵܐ ܡܸܬܼܚܲܙܝܵܢܵܐ ܘܦܵܠܚܵܘ̈ܗܝ܃ ܘܐܲܝܟܼ ܫܲܪܟܵܐ ܕܲܢܒܼܝܹ̈ܐ ܩܲܕܝܼ̈ܫܹܐ ܘܲܫܠܝܼܚܹ̈ܐ|
      block |ܘܤܵܗ̈ܕܹܐ ܘܡܵܘ̈ܕܝܵܢܹܐ ܘܝܼܚܝܼ̈ܕܼܵܝܹܐ܃ ܕܩܲܝܸܡ̣ܘ ܢܵܡܘܼܤܹ̈ܐ ܐܲܠܵܗܵܝܹ̈ܐ|
      block |ܘܦܘܼ̈ܩܕܵܢܹܐ ܕܪܘܼܚܵܐ ܒܐܲܬܼܪ̈ܵܘܵܬܼܵܐ ܕܚܝܼ̈ܠܹܐ ܘܲܒܼܢܤ̈ܝܘܿܢܹܐ ܥܲܤ̈ܩܹܐ|
    block
      block |ܘܲܓܼܢܝܼܚܹ̈ܐ܃ ܘܲܫܕܼܵܘ ܠܥܵܠܡܵܐ ܘܦܲܓܼܪܵܐ ܠܒܸܤܬܲܪܗܘܿܢ܁ ܘܚܲܡܤܸܢ̣ܘ|
      block |ܒܲܫܪܵܪܗܘܿܢ ܘܠܵܐ ܚܵܒܼܘ ܡ̣ܢ ܩܛܝܼܪܵܐ ܕܲܬܼܟܸܒܼ ܥܲܠ ܦܲܓܼܪܵܐ ܐܲܟܲܚ̄ܕܼ|
      block |ܘܥܲܠ ܢܲܦܫܵܐ܃ ܘܓܲܢ̄ܒܵܪܵܐܝܼܬܼ ܐܸܬܼܢܲܨܲܚܘ܃ ܘܗܵܐ ܩܲܠܝܼܠ ܡ̣ܢ ܤܲܓܝܼ|
      block |ܪܫܝܼܡܝܼܢ ܫܡܵܗܲܝ̈ܗܘܿܢ ܒܤܸܦ̣ܪܵܐ ܕܚܲܝܹ̈ܐ܃ ܥܕܲܡܵܐ ܠܡܹܐܬܼܝܼܬܹܗ ܕܡܵܪܲܢ܁|
      block |ܘܲܢܛܝܼܪܝܼܢ ܫܲܪ̈ܒܲܝܗܘܿܢ ܒܲܟܼܬܼܵܒܼܵܐ ܒܪܸܡܙܹܗ ܕܐܲܠܵܗܵܐ܃ ܠܝܘܼܠܦܵܢܵܐ|
      block |ܘܲܠܠܘܼܒܼܵܒܼܵܐ ܕܝܼܠܲܢ܃ ܐܲܝܟܼ ܤܵܗܕܘܼܬܹܗ ܕܛܘܼܒܼܵܢܵܐ ܫܠܝܼܚܵܐ܃ ܕܡܸܢܗܘܿܢ|
      block |ܢܸܬܼܚܲܟܲܡ ܘܢܹܐܠܲܦ ܐܘܼܪܚܵܐ ܕܐܲܠܵܗܵܐ܃ ܟܲܕܼ ܢܤܝܼܡ ܐܸܢܹܝܢ ܠܬܲܫ̈ܥܝܵܬܼܗܘܿܢ|
      block |ܐܲܝܟܼ ܝܘܼ̈ܩܢܹܐ ܕܚܲܝܹ̈ܐ ܩܕܼܵܡ ܥܲܝ̈ܢܹܐ ܕܬܲܪܥܝܼܬܲܢ܃ ܘܢܸܫܩܘܿܠ ܕܘܼܡܝܵܐ|
      block |ܡܸܢܗܹܝܢ܃ ܘܲܢܕܲܡܸܐ ܒܗܹܝܢ ܐܘܼܪ̈ܚܵܬܼܵܐ ܕܕܼܘܼܒܵܪ̈ܲܝܢ܃ ܡ̣ܢ ܦܸܚܡܵܐ|
      block |ܕܩܲܕܼ̈ܡܵܝܹܐ܀ ܗܲܢܝ ܠܢܲܦܫܵܐ ܡܗܵܘܲܢܬܼܵܐ ܡܲܡܠܠܵܐ ܐܲܠܵܗܵܝܵܐ܃ ܐܲܝܟܼ|
      block |ܤܲܝܒܵܪܬܵܐ ܕܲܗܝܼܢܬܼܵܐ ܕܲܡܫܲܢܵܐ ܠܦܲܓܼܪܵܐ ܒܚܸܟܵܐ ܕܲܚܠܝܼ̈ܡܹܐ܀ ܪ̈ܓܼܝܼܓܼܵܢ|
      block |ܬܲܫ̈ܥܝܵܬܼܵܐ ܕܟܹܐܢܹ̈ܐ ܠܡܲܫܡܲܥܬܼܵܐ ܕܬܲܡܝܼ̈ܡܹܐ܃ ܐܲܝܟܼ ܫܸܩܝܵܐ ܐܲܡܝܼܢܵܐ|
      block |ܠܢܸܨ̈ܒܵܬܼܵܐ ܚܲܕܼ̈ܬܼܵܬܼܵܐ܀ ܬܸܗܘܸܐ ܚܫܝܼܒܼܵܐ ܠܵܟܼ ܨܵܘܬܵܐ ܕܲܡܕܲܒܿܪܵܢܘܼܬܹܗ|
      block |ܕܐܲܠܵܗܵܐ ܕܐܸܫܬܲܡܲܫ ܠܘܵܬܼ ܐ̄ܢܵܫܵܐ ܩܲܕܼ̈ܡܵܝܹܐ܃ ܐܲܝܟܼ ܤܲܡܡܵܢܹ̈ܐ ܝܲܩܝܼܪܹ̈ܐ|
      block |ܠܥܲܝ̈ܢܹܐ ܕܲܓܼܗܝܼܪ̈ܵܢ܁ ܘܢܸܬܼܢܛܲܪ ܥܘܼܗܕܵܢܗܹܝܢ ܠܘܵܬܼܵܟܼ܃ ܒܟܼܠܗܘܿܢ|
      block |ܥܸܕܵܢܹ̈ܐ ܕܝܵܘܡܵܐ܁ ܘܲܗܪܘܿܓܼ ܘܲܪܢܝܼ ܘܐܸܬܼܚܲܟܲܡ ܒܗܹܝܢ܃ ܘܬܸܕܲܥ|
      block |ܠܡܸܤܲܒܼ ܒܐܝܼܩܵܪܵܐ ܥܘܼܗܕܵܢܵܐ ܕܪܲܒܿܘܼܬܹܗ ܕܐܲܠܵܗܵܐ ܒܢܲܦܫܵܟܼ܁ ܘܬܸܫܟܲܚ|
      block |ܠܲܩܢܘܿܡܵܟܼ ܚܲܝܹ̈ܐ ܕܲܠܥܵܠܲܡ܃ ܒܝܼܫܘܿܥ ܡܫܝܼܚܵܐ܃ ܡܸܨܥܵܝܵܐ ܕܐܲܠܵܗܵܐ|
      block |ܘܕܲܒܼܢܲܝ̈ܢܵܫܵܐ܃ ܘܲܡܚܲܝܕܼܵܐ ܒܲܬܼܪ̈ܲܝܗܘܿܢ ܟܝܵܢܵܘ̈ܗܝ܁ ܗܵܘ̇ ܕܟܲܕܼ ܒܬܸܫܒܿܘܿܚܬܼܵܐ|
      block |ܕܲܟܼܪܝܼܟܼܵܐ ܠܲܬܼܪܘܿܢܘܿܣ ܕܐܝܼܩܵܪܹܗ܃ ܠܸܓܼܝܘܿܢܹ̈ܐ ܕܡܲܠܲܐܟܹ̈ܐ ܠܵܐ|
      block |ܡܸܫܟܿܚܝܼܢ ܕܢܸܬܼܒܲܩܘܿܢ܃ ܐܸܬܼܚܵܘܝܼ ܡܸܛܠܵܬܼܵܟܼ ܠܥܵܠܡܵܐ܃ ܫܝܼܛܵܐ܃|
      block |ܘܡܲܟܿܝܼܟܼܵܐ ܕܐܲܢ̄ܢܵܫܵܐ܁ ܕܠܲܝܬܿ ܗ̄ܘ̣ܵܐ ܠܹܗ ܚܸܙܘܵܐ܃ ܘܠܵܐ ܙܝܼܘܵܐ܁ ܗܵܘ̇|
    block
      block |ܕܟܲܕܼ ܠܵܐ ܡܸܬܼܚܲܙܝܵܢܘܼܬܹܗ ܠܵܐ ܫܵܟܼ̇ܢܵܐ ܬܚܹܝܬܼ ܪܓܸܫܬܼܵܐ ܕܲܒܼܪ̈ܲܝܵܐ|
      block |ܘܲܥܒܼܝܼ̈ܕܹܐ܃ ܒܐܲܦܲܝ̈ ܬܲܪܥܵܐ ܕܡ̣ܢ ܗܲܕܵܡܲܝ̈ܢ ܫܲܡ̣ܠܝܼ ܡܕܲܒܿܪܵܢܘܼܬܹܗ܃|
      block |ܠܦܘܼܪܩܵܢܵܐ ܕܚܲܝܹ̈ܐ ܕܟܼܠ܀ ܗܵܢܵܐ ܕܕܲܟܿܝܼ ܒܹܗ܃ ܥܲܡܡܹ̈ܐ ܤܲܓܿܝܼ̈ܐܹܐ܁|
      block |ܘܡܵܪܝܵܐ ܐܲܦܓܲܥ̣ ܒܹܗ ܚܛܵܗܹ̈ܐ ܕܟܼܠܲܢ܃ ܐܲܝܟܼ ܡܸܠܬܹܗ ܕܐܹܫܲܥܝܵܐ܁|
      block |ܘܡܵܪܝܵܐ ܨܒܼܵܐ ܕܲܢܡܲܟܿܟܼܝܼܘܗܝ܃ ܘܢܲܚܫܝܼܘܗܝ܁ ܐܸܬܿܬܿܤܝܼܡ ܚܛܵܗܵܐ|
      block |ܒܢܲܦܫܹܗ܃ ܟܲܕܼ ܚܛܵܗܵܐ ܠܵܐ ܝܑܼܕܲܥ̣܁ ܕܥܲܠ ܐܲܦܲܝ̈ ܡܕܲܒܿܪܵܢܘܼܬܹܗ|
      block |ܕܲܒܼܟܼܠܗܘܿܢ ܕܵܪܹ̈ܐ ܕܡܸܛܠܵܬܲܢ܃ ܬܸܫܒܿܘܿܚܬܼܵܐ ܘܩܘܼܠܵܤܵܐ ܘܩܘܼܒܵܠ|
      block |ܛܲܝܒܿܘܼܬܼܵܐ ܘܤܸܓܼܕܬܼܵܐ ܠܹܗ ܡ̣ܢ ܟܠ܃ ܐܵܦ ܗܵܫܵܐ ܘܲܒܼܟܼܠܙܒܲܢ܃|
      block |ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
    block
      block |ܫܠܸܡ̣ ܡܹܐܡܪܵܐ ܕܲܬܼܠܵܬܼܵܐ܁|
  block 4
    block
      block |ܡܹܐܡܪܵܐ ܕܐܲܪܒܿܥܵܐ܁|
    block
      block |ܢܲܦܫܵܐ ܕܠܲܐܠܵܗܵܐ ܡܲܚܒܼܵܐ܃ ܒܐܲܠܵܗܵܐ ܗ̄ܘ̣ ܒܲܠܚܘܿܕܼ ܢܵܘܚܵܗ̇܀|
      block |ܩܲܕܸܡ ܫܪܝܼ ܡܸܢܵܟܼ ܐܲܤܘܼܪܹ̈ܐ ܕܲܠܒܲܪ܃ ܘܗܵܝܕܹܝܢ ܬܹܐܟܲܦ ܠܵܟܼ|
      block |ܠܡܹܐܤܲܪ ܠܸܒܵܟܼ ܒܐܲܠܵܗܵܐ܀ ܩܲܕܝܼܡ ܗ̄ܘ̣ ܫܪܵܝܵܐ ܕܡܢ ܗܘܼ̈ܠܹܐ܃|
      block |ܠܐܲܤܘܼܪܝܵܐ ܕܒܲܐܠܵܗܵܐ܀ ܠܝܲܠܘܼܕܼܵܐ ܒܵܬܲܪ ܕܚܵܤ̇ܠܝܼܢ ܠܹܗ ܡ̣ܢ|
      block |ܚܲܠܒܼܵܐ܃ ܗܵܝܕܹܝܢ ܡܩܲܪܒܼܝܼܢ ܠܹܗ ܡܹܐܟܼܘܼܠܬܼܵܐ ܕܠܲܚܡܵܐ܁ ܘܒܲܪܢܵܫܵܐ|
      block |ܕܨܵܒܹ̇ܐ ܠܡܸܬܼܝܲܬܵܪܘܼ ܒܐܲܠܵܗܵܐ܃ ܩܲܕܼܡܵܝܑܬܼ ܢܲܦܫܹܗ ܚܵܤܹ̇ܠ ܡ̣ܢ ܥܵܠܡܵܐ܃|
      block |ܐܲܝܟܼ ܚܤܝܼܠܵܐ ܕܡ̣ܢ ܬܕܲܝ̈ ܐܸܡܹܗ܀ ܩܲܕܝܼܡܝܼܢ ܐܸܢܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ|
      block |ܠܦܘܼܠܚܵܢܵܐ ܢܲܦܫܵܢܵܝܵܐ܃ ܐܲܝܟܼ ܕܐܵܦ ܒܲܗܘܵܝܵܐ܃ ܩܲܕܝܼܡܵܐ ܒܪܝܼܬܹܗ|
      block |ܕܦܲܓܼܪܵܐ ܠܲܕܼܢܲܦܫܵܐ܀ ܕܠܲܝܬܿ ܠܹܗ ܓܹܝܪ ܥܲܡ̈ܠܹܐ ܕܦܲܓܼܪܵܐ܃ ܐܵܦܠܵܐ|
    block
      block |ܥܲܡ̈ܠܹܐ ܕܢܲܦܫܵܐ ܐܝܼܬܼ ܠܹܗ܁ ܡܸܬܼܝܲܠܕܝܼܢ ܓܹܝܪ ܗܵܠܹܝܢ ܡ̣ܢ ܗܵܢܘܿܢ܃|
      block |ܐܲܝܟܲܢܵܐ ܕܲܫܢܵܢܵܐ ܡ̣ܢ ܦܸܪ̈ܕܹܐ ܥܲܪ̈ܛܸܠܵܝܵܬܼܵܐ܁ ܘܲܕܼܸܠܲܝܬܿ ܠܹܗ ܦܘܼܠܚܵܢܵܐ|
      block |ܢܲܦܫܵܢܵܝܵܐ܃ ܐܵܦ ܡ̣ܢ ܡܵܘ̈ܗܒܼܵܬܼܵܐ ܕܪܘܼܚ ܓܠܝܼܙܵܐ ܐܝܼܬܼܵܘܗܝ܀ ܠܵܐ|
      block |ܦܵ̇ܚ̇ܡܝܼܢ ܚܲܫܹ̈ܐ ܙܲܒܼܢܵܢܵܝܹ̈ܐ ܕܲܚܠܵܦ ܫܪܵܪܵܐ܃ ܠܒܼܘܼܤܵܡܵܐ ܗܵܘ̇ ܕܲܡܛܲܝܲܒܼ|
      block |ܠܥܵܡ̈ܠܲܝ ܒܲܡܝܲܬܿܪܘܼܬܼܵܐ܀ ܐܲܝܟܲܢܵܐ ܕܢܲܩܝܼ̈ܦܵܢ ܠܒܸܟܼܝܵܐ ܕܙܲܪܥܵܐ ܟܲܦܹ̈ܐ|
      block |ܕܚܲܕܼ̈ܘܵܬܼܵܐ܃ ܗܵܟܲܢܵܐ ܚܲܕܼܘܼܬܼܵܐ ܠܥܲܡܠܹ̈ܐ ܕܡܸܛܠ ܐܲܠܵܗܵܐ܁ ܠܲܚܡܵܐ|
      block |ܕܡ̣ܢ ܕܘܼܥܬܼܵܐ܃ ܗܲܢܝܼ ܠܦܲܠܵܚܵܐ܁ ܘܥܲܡ̈ܠܹܐ ܕܲܚܠܵܦ ܙܲܕܝܼܩܘܼܬܼܵܐ܃|
      block |ܠܠܸܒܵܐ ܕܩܲܒܸܿܠ̣ ܝܑܼܕܲܥܬܹܗ ܕܲܡܫܝܼܚܵܐ܀ ܤܲܝܒܲܪ ܫܝܼܛܘܼܬܼܵܐ ܒܡܘܼܟܵܟܼܵܐ܃|
      block |ܒܪܸܥܝܵܢܵܐ ܕܲܡܝܲܬܿܪܘܼܬܼܵܐ܃ ܡܸܛܠ ܦܵܪܹܗ̄ܤܝܼܵܐ ܕܠܸܒܵܐ ܕܲܠܘܵܬܼ ܐܲܠܵܗܵܐ܁|
      block |ܟܠ ܡܸܠܬܼܵܐ ܩܫܝܼܬܼܵܐ ܕܲܡܤܲܝܒܲܪ ܐ̄ܢܵܫ ܒܦܘܼܪܫܵܢܵܐ܃ ܠܒܲܪ ܡ̣ܢ|
      block |ܥܸܠܬܼܵܐ ܕܤܲܟܼܠܘܼܬܼܵܐ܃ ܚܲܕܼ ܟܠܝܼܠܵܐ ܕܟܼܘܼ̈ܒܹܐ ܡܩܲܒܸܠ ܥܲܠ ܪܹܫܹܗ|
      block |ܡܸܛܠ ܡܫܝܼܚܵܐ܃ ܘܛܘܼܒܼܵܘܗܝ܁ ܘܐܵܦ ܗ̤ܘ ܡܸܬܼܟܲܠܲܠ܃ ܒܙܲܒܼܢܵܐ|
      block |ܕܠܵܐ ܝܵܕܲܥ̇܀ ܕܥܵܪܹܩ ܡ̣ܢ ܬܸܫܒܿܘܿܚܬܼܵܐ ܒܝܼܕܲܥܬܼܵܐ܃ ܒܤܲܒܼܪܹܗ ܕܥܵܠܡܵܐ|
      block |ܕܲܥܬܼܝܼܕܼ ܒܲܩܢܘܼܡܹܗ ܐܲܪܓܸܫ̣܀ ܐܲܝܢܵܐ ܕܡܸܫܬܵܘܕܸܐ ܫܒܼܝܼܩܘܼܬܼ ܥܵܠܡܵܐ|
      block |ܕܲܥܬܼܝܼܕܼ ܒܲܩܢܘܼܡܹܗ ܠܲܪܓܸܫ̣܀ ܐܲܝܢܵܐ ܕܡܸܫܬܵܘܕܸܐ ܫܒܼܝܼܩܘܼܬܼ ܥܵܠܡܵܐ܃|
      block |ܘܢܵܨܹ̇ܐ ܥܲܡ ܒܢܲܝ̈ܢܵܫܵܐ ܚܠܵܦ ܨܸܒܼ̈ܘܵܬܼܵܐ܃ ܡܸܛܠ ܗܵܝ̇ ܕܠܵܐ ܢܸܬܼܒܲܨܲܪ|
      block |ܡ̣ܢ ܢܚܵܝܹܗ܃ ܗܵܢܵܐ ܥܘܼܝܼܪܵܐ ܗ̄ܘ̣ ܓܡܝܼܪܵܐ܁ ܕܐܲܪܦܝܼ ܠܥܵܠܡܵܐ ܟ̱ܠܹܗ|
      block |ܨܸܒܼܝܵܢܵܐܝܼܬܼ܃ ܘܢܵܨܹ̇ܐ ܚܠܵܦ ܗܲܕܵܡܵܐ ܕܡܸܢܹܗ܀ ܕܥܵܪܹܩ ܡ̣ܢ ܢܝܵܚܹ̈ܐ|
      block |ܕܲܬܼܢܵܢ܃ ܠܥܵܠܡܵܐ ܕܲܥܬܼܝܼܕܼ ܕܵܐܹ̇ܩ ܪܸܥܝܵܢܹܗ܀ ܕܐܲܚܝܼܕܼ ܒܩܸܢ̈ܝܵܢܹܐ܃|
      block |ܥܲܒܼܕܵܐ ܗ̄ܘ̣ ܕܚܲܫܹ̈ܐ܁ ܠܵܐ ܗ̄ܘ̣ܵܐ ܠܕܲܗܒܼܵܐ ܘܲܠܤܹܐܡܵܐ ܠܚܘܿܕܼ ܬܸܚܫܘܿܒܼ|
      block |ܩܸܢ̈ܝܵܢܹܐ܃ ܐܸܠܵܐ ܟܠ ܕܲܠܪܸܓܿܬܼܵܐ ܕܨܸܒܼܝܵܢܵܟܼ ܐܲܚܝܼܕܼ ܐܲܢ̄ܬܿ ܒܗܹܝܢ܀ ܕܦܵܤܹ̇ܩ|
      block |ܥܘܼܘܵܟܹ̈ܐ ܡܸܛܠ ܕܸܚܠܬܼܵܐ ܕܚܲܫܹ̈ܐ܃ ܚܲܟܿܝܼܡܵܐ ܗ̄ܘ̣ ܒܲܫܪܵܪܵܐ܀ ܒܸܠܥܵܕܼ|
      block |ܐܲܡܝܼܢܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܃ ܝܑܼܕܲܥܬܼܵܐ ܕܫܪܵܪܵܐ ܕܬܸܫܬܿܟܲܚ ܠܵܐ|
    block
      block |ܡܲܨܝܵܐ܀ ܠܵܘ ܒܥܲܡܠܹ̈ܐ ܦܲܓܿܪ̈ܢܵܝܹܐ ܝܑܼܚܝܼܕܼܵܐܝܼܬܼ ܡܸܬܼܩܲܢܝܵܐ ܝܼܕܲܥܬܼܵܐ ܝܼܕܲܬܼܵܐ|
      block |ܕܚܲܝܹ̈ܐ܃|
      block |ܐܸܠܵܐ ܟܲܕܼ ܢܝܼܫܵܐ ܢܤܝܼܡ ܠܥܲܡܠܹ̈ܐ܃ ܠܲܦܤܵܩܵܐ ܕܚܲܫܲܝ̈ ܪܸܥܝܵܢܵܐ܁ ܐܲܝܢܵܐ|
      block |ܕܲܕܼܠܵܐ ܦܘܼܪܫܵܢ ܥܵܡܹ̇ܠ܃ ܐܵܦ ܟܲܕܼ ܢܸܤܬܼܩ̈ܒܿܠܵܢ ܠܹܗ ܥܸܠ̈ܠܵܬܼܵܐ|
      block |ܕܲܚܛܝܼܬܼܵܐ܃ ܦܫܝܼܩܵܐܝܼܬܼ ܢܵܦܹ̇ܠ ܒܗܹܝܢ܀ ܠܵܐ ܡܸܡܬܼܘܿܡ ܬܩܲܠܸܣ|
      block |ܠܐܲܝܢܵܐ ܕܲܒܼܦܲܓܼܪܹܗ ܥܡܝܼܠ܃ ܘܲܒܼܪܸܓܼܫܵܘܗܝ ܫܪܸܐ ܘܲܫܒܼܝܼܩ܃ ܗܵܢܵܘ|
      block |ܕܹܝܢ ܒܡܲܫܡܲܥܬܼܵܐ ܘܦܘܼܡܵܐ ܬܪܝܼܥܵܐ ܘܥܲܝ̈ܢܹܐ ܦܲܗܵܝ̈ܬܼܵܐ܀|
      block |ܐܸܡܲܬܼܝ ܕܢܝܼܫܵܐ ܬܤܝܼܡ ܠܢܲܦܫܵܟܼ ܕܬܸܬܼܚܲܫܲܚ ܒܤܘܼܥܪܵܢܵܐ|
      block |ܪܲܡܪܲܚܡܵܢܘܼܬܼܵܐ܃ ܕܲܪܸܫ ܢܲܦܫܵܟܼ ܕܠܵܐ ܬܸܠܒܿܘܿܟܼ ܟܹܐܢܘܼܬܼܵܐ ܒܬܲܪ̈ܥܹܐ|
      block |ܐ̄ܚܪ̈ܵܢܹܐ܁ ܕܠܵܐ ܬܸܬܼܚܙܸܐ܃ ܕܒܲܚܕܼܵܐ ܐܝܼܕܼܵܐ ܦܵܠܲܚ ܐܲܢ̄ܬܿ܃ ܘܒܲܐ̄ܚܪܹܬܼܵܐ|
      block |ܡܒܲܕܲܪ܁ ܬܲܡܵܢ ܓܹܝܪ܃ ܥܲܠ ܚܲܝܘܼܤܬܼܵܢܘܼܬܼܵܐ ܐܵܠ̇ܨܵܐ܁ ܬܢܵܢ ܕܹܝܢ܃|
      block |ܥܲܠ ܪܘܼܝܼܚܘܼܬܼ ܬܲܪܥܝܼܬܼܵܐ܀ ܢܸܬܼܚܸܫܒܼ ܠܵܟܼ ܫܘܼܒܼܩܵܢܵܐ ܕܚܲܝܵܒܲܝ̈ܟ|
      block |ܕܲܒܼܗܵܠܹܝܢ܃ ܥ̇ܒܼܵܕܼܵܐ ܕܙܲܕܝܼܩܘܼܬܼܵܐ܁ ܘܗܵܝܕܹܝܢ ܬܸܚܙܸܐ ܠܫܲܝܢܵܐ ܕܕܼܵܐܹ̇ܨ|
      block |ܒܪܸܥܝܵܢܵܟܼ ܡ̣ܢ ܬܪ̈ܲܝܗܘܿܢ ܓܲܒܹ̈ܐ܃ ܗܵܢܵܘ ܕܹܝܢ܃ ܟܲܕܼ ܬܸܗܘܸܐ ܠܥܸܠ|
      block |ܡ̣ܢ ܘܵܠ̇ܝܼܬܼܵܐ ܘܟܹܐܢܘܼܬܼܵܐ ܒܐܘܼܪܚܵܟܼ܃ ܘܲܠܚܹܐܪܘܼܬܼܵܐ ܒܟܼܠ܃ ܐܲܬܼܪܵܐ|
      block |ܬܸܬܸܠ܀ ܚܲܕܼ ܓܹܝܪ ܡ̣ܢ ܩܲܕܝܼ̈ܫܹܐ܃ ܟܲܕܼ ܥܲܠ ܗܵܠܹܝܢ ܡܡܲܠܸܠ܃ ܠܵܡܲ݁ܪ܃|
      block |ܡܪܲܚܡܵܢܵܐ ܠܲܡ܃ ܐܸܢ ܠܵܐ ܐܝܼܬܼܵܘܗܝ ܟܹܐܢܵܐ܃ ܥܘܝܼܪܵܐ ܗ̄ܘ̣܁ ܕܢܹܐܡܲܪ܃|
      block |ܕܡ̣ܢ ܡܲܪ̈ܗܵܛܹܐ ܕܲܒܼܟܹܐܢܘܼܬܼܵܐ܃ ܘܥܲܡܠܹ̈ܐ ܕܢܲܦܫܹܗ ܢܦܲܪܢܸܣ|
      block |ܠܲܐ̄ܚܪ̈ܵܢܹܐ܃ ܘܠܵܐ ܡ̣ܢ ܩܸܢ̈ܝܵܢܹܐ ܕܕܲܓܵܠܘܼܬܼܵܐ ܘܲܥܫܘܼܩܝܵܐ܃ ܘܲܛܠܘܼܡܝܵܐ|
      block |ܘܦܘܼܪ̈ܤܹܐ܀ ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܡܵܘܕܲܥ ܗ̤ܘ ܗܵܢܵܐ|
      block |ܓܲܒܼܪܵܐ܃ ܐܸܢ ܠܲܡ ܙܵܕܲܥ̇ ܐܲܢ̄ܬܿ ܒܡܸܤ̈ܟܹܢܹܐ܃ ܡ̣ܢ ܕܝܼܠܵܟܼ ܙܪܘܿܥ܁|
      block |ܕܡ̣ܢ ܬܘܼܟܼܪ̈ܵܝܹܐ ܕܹܝܢ܃ ܝܲܬܿܝܼܪ ܡ̣ܢ ܙܝܼ̈ܙܵܢܹܐ ܡܲܪܝܼܪܝܼܢ܀ ܐܸܢܵܐ ܕܹܝܢ|
    block
      block |ܐܵܡܲ݁ܪܢܵܐ܃ ܕܡܪܲܚܡܵܢܵܐ ܐܸܢ ܘܐܵܦ ܠܥܸܠ ܡ̣ܢ ܟܹܐܢܘܼܬܼܵܐ ܠܵܐ ܢܸܗܘܸܐ܃|
      block |ܠܵܐ ܐܝܼܬܼܵܘܗܝ ܡܪܲܚܡܵܢܵܐ܁ ܗܵܢܵܘ ܕܹܝܢ܃ ܕܠܵܘ ܡ̣ܢ ܕܝܼܠܹܗ ܒܲܠܚܘܿܕܼ|
      block |ܢܪܲܚܡ ܥܲܠ ܒܢܲܝ̈ܢܵܫܵܐ܃ ܐܸܠܵܐ ܘܐܵܦ ܛܠܘܼܡܝܵܐ ܗܲܢܝܼܵܐܝܼܬܼ ܢܤܲܝܒܲܪ|
      block |ܒܨܸܒܼܝܵܢܹܗ܁ ܕܐܵܦܠܵܐ ܠܟܹܐܢܘܼܬܼܵܐ ܟ̱ܠܵܗ̇ ܢܩܝܼܡ ܘܢܸܬܼܒܲܥ ܒܲܥ̇ܒܼܵܕܹܗ|
      block |ܕܗܵܘܹ̇ܐ ܠܘܵܬܼ ܒܲܪ ܙܵܘܓܹܗ܃ ܐܸܠܵܐ ܢܪܲܚܸܡ ܥܠܵܘܗܝ܁ ܕܟܲܕܼ|
      block |ܒܲܡܪܲܚܡܵܢܘܼܬܼܵܐ ܢܸܙܟܹܿܝܗ̇ ܠܟܹܐܢܘܼܬܼܵܐ܃ ܢܸܩܛܘܿܪ ܠܹܗ܃ ܠܵܘ ܟܠܝܼܠܵܐ|
      block |ܕܟܹܐܢܹ̈ܐ ܕܲܒܼܢܵܡܘܿܤܵܐ܃ ܐܸܠܵܐ ܕܲܓܼܡܝܼܪܹ̈ܐ ܕܒܲܕܼܝܵܬܹܩܹܐ ܚܕܲܬܵܐ܀ ܗܵܝ̇|
      block |ܕܢܸܬܸܠ ܐ̄ܢܵܫ ܠܡܸܤܟܹܿܢܵܐ ܡ̣ܢ ܕܝܼܠܹܗ܃ ܘܟܲܕܼ ܢܸܚܙܸܝܘܗܝ ܠܥܲܪܛܸܠܝܵܐ|
      block |ܢܟܲܤܹܝܘܗܝ܃ ܘܢܲܚܸܒܼ ܠܩܲܪܝܼܒܹܗ ܐܲܝܟܼ ܢܲܦܫܹܗ܃ ܘܠܵܐ ܢܸܛܠܘܿܡ|
      block |ܘܠܵܐ ܢܕܲܓܸܠ܃ ܗܵܠܹܝܢ ܘܐܵܦ ܢܵܡܘܿܤܵܐ ܥܲܬܿܝܼܩܵܐ ܦܵܩܹ̇ܕܼ ܗ̄ܘ̣ܵܐ܁|
      block |ܓܡܝܼܪܘܼܬܼܵܐ ܕܕܼܘܼܒܵܪܹ̈ܐ ܕܲܚܕܲܬܵܐ܃ ܗܵܟܲܢ ܦܵܩ̇ܕܵܐ܁ ܐܸܢ ܐ̄ܢܵܫ ܠܲܡ|
      block |ܫܵܩܹ̇ܠ ܕܝܼܠܵܟܼ܃ ܠܵܐ ܬܸܬܼܒܲܥ܁ ܘܟܼܠ ܕܫܵܐܹ̇ܠ ܠܵܟܼ܃ ܗܲܒܼܠܹܗ܁ ܘܠܵܘ|
      block |ܒܲܠܚܘܿܕܼ ܛܠܘܼܡܵܐ ܕܩܸܢ̈ܝܵܢܹܐ ܘܫܲܪܟܵܐ ܕܗܵܠܹܝܢ ܕܲܠܒܲܪ ܡܸܢܵܟܼ|
      block |ܠܲܡܤܲܝܒܵܪܘܼ ܒܚܲܕܼܘܼܬܼܵܐ܃ ܐܸܠܵܐ ܘܲܕܼܢܲܦܫܵܟܼ ܬܸܬܸܠ ܚܠܵܦ ܒܲܪ|
      block |ܒܸܤܪܵܟܼ܀ ܡܪܲܚܡܵܢܵܐ ܗܵܢܵܘ܃ ܕܠܵܘ ܒܡܵܘ̈ܗܒܼܵܬܼܵܐ ܒܲܠܚܘܿܕܼ ܢܪܲܚܸܡ|
      block |ܥܲܠ ܩܲܪܝܼܒܹܗ܃ ܐܸܠܵܐ ܕܐܵܦܠܵܐ ܟܲܕܼ ܢܸܫܡܲܥ ܐܵܘ ܢܸܚܙܸܐ ܡܸܕܸܡ ܕܡܲܚܸܫ|
      block |ܠܐ̄ܢܵܫ܃ ܡܤܲܝܒܲܪ ܠܸܒܹܗ ܡ̣ܢ ܝܲܩܕܵܢܵܐ܃ ܐܸܠܵܐ ܘܐܵܦ ܟܲܕܼ ܢܸܒܼܠܲܥ|
      block |ܡ̣ܢ ܐܲܚܘܼܗܝ ܦܲܟܵܐ܃ ܠܵܐ ܡܲܡܪܲܚ ܕܐܵܦܸܢ ܒܡܸܠܬܼܵܐ ܢܦܲܢܸܐ ܠܹܗ|
      block |ܦܘܼܪܥܵܢܵܐ܃ ܘܢܲܚܫܝܼܘܗܝ ܠܪܸܗܝܵܢܹܗ܀|
      block |ܝܲܩܲܪ ܥܲܡܠܹ̈ܐ ܕܫܲܗܪܵܐ܃ ܕܬܸܫܟܲܚ ܒܘܼܝܵܐܵܐ ܩܲܪܝܼܒܼܵܐ ܒܓܼܵܘ ܢܲܦܫܵܟܼ܁|
      block |ܐܸܬܼܐܲܡ̄ܢ ܒܩܸܪܝܵܢܵܐ ܒܫܸܠܝܵܐ܃ ܕܬܸܬܼܢܓܸܕܼ ܠܘܵܬܼ ܬܲܗܪܵܐ ܒܟܼܠܥܸܕܵܢ܁|
    block
      block |ܐܲܚܸܒܼ ܡܸܤܟܹܢܘܼܬܼܵܐ ܒܚܘܼܡܤܵܢܵܐ܃ ܕܢܸܬܼܟܲܢܲܫ ܪܸܥܝܵܢܵܟܼ ܡ̣ܢ ܒܘܼܕܵܪܵܐ܀|
      block |ܤܢܝܼ ܫܘܼܪܬܵܚܵܐ܃ ܕܬܸܬܼܢܛܲܪ ܡ̣ܢ ܒܘܼܠܒܵܠܵܐ ܕܬܲܪܥܝܼܬܼܵܐ܀ ܦܤܘܿܩ|
      block |ܡ̣ܢ ܤܲܓܿܝܼ̈ܐܹܐ ܘܲܫܩܘܿܠ ܨܸܦܬܼܵܐ ܕܕܼܘܼܒܵܪ̈ܲܝܟ܃ ܕܬܸܬܼܦܲܨܸܐ ܢܲܦܫܵܟܼ ܡ̣ܢ|
      block |ܦܘܼܠܗܵܕܼܵܐ ܕܫܲܠܝܘܼܬܼܵܗ̇ ܓܵܘܵܝܬܼܵܐ܀ ܐܲܚܸܒܼ ܢܲܟܼܦܘܼܬܼܵܐ܃ ܕܠܵܐ ܬܸܒܼܗܲܬܼ|
      block |ܒܥܸܕܵܢܵܐ ܕܒܼܵܥܘܼܬܼܵܐ ܩܕܼܵܡ ܤܵܐܹ̇ܡ ܐܵܓܼܘܿܢܵܐ܀ ܩܢܝܼ ܙܲܗܝܘܼܬܼܵܐ ܒܕܼܘܼܒܵܪ̈ܲܝܟ܃|
      block |ܕܬܸܪܘܲܙ ܢܲܦܫܵܟܼ ܒܲܨܠܘܿܬܼܵܐ܁ ܘܲܒܼܥܘܼܗܕܵܢ ܡܵܘܬܵܐ܃ ܬܸܬܼܢܲܒܼܪܲܫ|
      block |ܚܲܕܼܘܼܬܼܵܐ ܒܬܲܪܥܝܼܬܼܵܟܼ܀ ܗ̤ܘܝܼ ܡܩܝܼܡ ܐܲܢ̄ܬܿ ܥܲܠ ܙܥܘܿܪ̈ܝܵܬܼܵܐ܃ ܕܠܵܐ|
      block |ܬܸܕܼܚܸܐ ܠܪܵܘܪ̈ܒܼܵܬܼܵܐ܀ ܠܵܐ ܬܸܬܼܚܲܒܼܢܲܢ ܠܘܵܬܼ ܥܲܡܠܹ̈ܐ܃ ܕܠܵܐ|
      block |ܬܸܒܼܗܲܬܼ ܡܵܐ ܕܬܸܬܼܘܲܥܲܕܸ ܨܹܝܕ ܟܠ ܒܢܲܝ̈ ܠܘܝܼܬܼܵܟܼ܀ ܒܝܼܕܲܥܬܼܵܐ|
      block |ܛܥܲܢ ܥܲܡܠܵܟܼ܃ ܕܠܵܐ ܢܦܝܼܫܵܟܼ ܡ̣ܢ ܪܲܗܛܵܟܼ ܟ̱ܠܹܗ܀ ܠܵܐ ܬܸܗܘܸܐ|
      block |ܤܦܝܼܩ ܡ̣ܢ ܙܘܵܕܹ̈ܐ܃ ܕܲܠܡܵܐ ܢܸܫܒܿܩܘܼܢܵܟܼ ܡܸܨܥܲܬܼ ܐܘܼܪܚܵܐ|
      block |ܡܫܵܘܚܕܼܵܐܝܼܬܼ ܘܲܢܫܲܢܘܿܢ܀ ܩܢܝܼ ܚܹܐܪܘܼܬܼܵܐ ܒܕܼܘܼܒܵܪ̈ܲܝܟ܃ ܕܬܸܬܼܚܲܪܲܪ|
      block |ܡ̣ܢ ܕܘܼܘܵܕܼܵܐ܀ ܠܵܐ ܬܹܐܚܕܝܼܗ̇ ܠܚܹܐܪܘܼܬܼܵܟܼ ܠܥܸܠܲܬ̤ ܢܚܵܝܹ̈ܐ܃ ܕܠܵܐ|
      block |ܬܸܗܘܸܐ ܥܒܸܕܼ ܥܲܒܼ̈ܕܝܼܢ܀ ܪܚܲܡ ܤܘܼܡܥܵܠܵܐ ܒܕܼܘܼܒܵܪ̈ܲܝܟ܃ ܕܢܸܬܼܩܲܦܚܘܼܢ|
      block |ܚܘܼ̈ܫܵܒܹܐ ܕܲܡܕܼܝܼܩܝܼܢ ܒܪܵܡܘܼܬܼ ܠܸܒܵܐ ܘܙܲܠܝܼܠܘܼܬܼܵܐ ܒܲܚܕܼܵܐ܁ ܕܢܸܩܢܸܐ|
      block |ܬܲܪܥܝܼܬܼܵܐ ܤܚܝܼܦܬܼܵܐ ܪܵܚܹ̇ܩ ܤܸܩܠܵܐ܃ ܠܵܐ ܡܸܫܟܲܚ܁ ܐܵܠܨܵܐܝܼܬܼ ܓܹܝܪ|
      block |ܠܸܒܵܐ ܕܲܠܓܼܵܘ܃ ܥܲܡ ܐܸܤܟܹܡܹ̈ܐ ܕܲܠܒܲܪ ܪܵܕܹ̇ܐ ܒܫܲܘܝܘܼܬܼܵܐ܁ ܡܲܢ̣ܘܼ|
      block |ܕܟܲܕܼ ܦܵܠܲܚ ܐܸܤܛܪܹܢܝܵܐ܃ ܐܸܫܟܲܚ̣ ܕܢܸܩܢܸܐ ܢܘܼܟܵܦܵܐ ܕܪܸܥܝܵܢܵܐ ܐܵܘ|
      block |ܡܲܢ̣ܘܼ ܕܡܸܬܼܦܲܪܲܣ ܠܲܡܨܵܕܼܘܼ ܬܸܫܒܿܘܿܚܬܼܵܐ ܡ̣ܢ ܠܒܲܪ܃ ܘܲܩܢܸܐ ܠܓܼܵܘ|
      block |ܡܸܢܹܗ ܚܘܼ̈ܫܵܒܹܐ ܤܚܝܼ̈ܦܹܐ ܘܐܲܝܢܵܘ ܕܙܲܠܝܼܠ ܒܒܲܪ̈ܵܝܵܬܹܗ ܘܐܲܫܝܼܕܼ|
      block |ܒܗܲܕܵܡܵܘ̈ܗܝ܃ ܘܐܝܼܬܼܵܘܗܝ ܢܲܟܼܝܼܚܵܐ ܒܠܸܒܹܗ ܘܚܲܤܝܵܐ ܒܚܘܼܫܵܒܼܵܘ̈ܗܝ|
    block
      block |ܐܸܡܲܬܼܝ ܕܹܝܢ ܕܗܵܘܢܵܐ ܡ̣ܢ ܪ̈ܓܼܫܹܐ ܢܸܬܿܕܒܲܪ܃ ܥܲܡܗܘܿܢ ܡܸܤܬܲܝܒܲܪ|
      block |ܡܹܐܟܼܘܼܠܬܼܵܐ ܕܚܲܝ̈ܘܵܬܼܵܐ܁ ܟܲܕܼ ܕܹܝܬ ܪܸ̈ܓܼܫܹܐ ܡ̣ܢ ܗܵܘܢܵܐ܃ ܡܸܤܬܲܝܒܿܪܝܼܢ|
      block |ܥܲܡܹܗ܃ ܬܘܼܪܤܵܝܵܐ ܕܡܲܠܲܐܟܹ̈ܐ܀|
      block |ܫܘܼܒܼܚܵܐ ܤܪܝܼܩܵܐ܃ ܡܫܲܡܫܵܢܵܐ ܗ̄ܘ̣ ܕܙܵܢܝܘܼܬܼܵܐ܁ ܟܲܕܼ ܕܹܝܢ ܒܕܼܘܼܒܵܪܹ̈ܐ|
      block |ܢܸܗܘܸܐ܃ ܕܪܵܡܘܼܬܼܵܐ܁ ܠܡܲܟܿܝܼܟܼܘܼܬܼܵܐ܃ ܩܦܝܼܤܘܼܬܼܵܐ܁ ܠܪܸܚܡܲܬܼ ܫܘܼܒܼܚܵܐ|
      block |ܕܹܝܢ܃ ܐܲܫܝܼܕܼܘܼܬܼܵܐ ܢܲܩܝܼܦܵܐ܁ ܗܵܝ̇ ܡ̇ܢ܃ ܡܸܛܠ ܟܢܝܼܫܘܼܬܼܵܐ ܐܲܡܝܼܢܬܼܵܐ܃|
      block |ܦܵܓܼ̇ܥܵܐ ܒܬܹܐܘܿܪ̈ܝܼܵܣ܃ ܘܲܡܙܲܝܢܵܐ ܠܢܲܦܫܵܐ ܠܘܵܬܼ ܢܲܟܼܦܘܼܬܼܵܐ܁ ܗܵܕܹܐ|
      block |ܕܹܝܢ܃ ܡܸܛܠ ܐܲܡܝܼܢܘܼܬܼ ܦܸܗܝܵܐ ܕܬܲܪܥܝܼܬܼܵܐ܃ ܒܝܲܕܼ ܦܸܓܼܥܵܐ ܕܨܸܒܼ̈ܘܵܬܼܵܐ|
      block |ܟܵܢ̇ܫܵܐ ܐܲܤܵܢܹ̈ܐ܃ ܘܲܡܛܲܢܦܵܐ ܠܠܸܒܵܐ܀ ܗܵܕܹܐ ܓܹܝܪ܃ ܒܗܘܿܢ ܒܲܟܼ̈ܝܵܢܹܐ|
      block |ܕܨܒܼ̈ܘܵܬܼܵܐ ܦܵܓܼ̇ܥܵܐ ܙܲܠܝܼܠܵܐܝܼܬܼ܃ ܘܫܵܓܼ̇ܪܵܐ ܠܪܸܥܝܵܢܵܐ ܒܝܲܕܼ ܚܘܼ̈ܫܵܒܹܐ|
      block |ܙܲܠܝܼ̈ܠܹܐ܁ ܗܵܝ̇ ܕܹܝܢ܃ ܒܝܲܕܼ ܬܹܐܘܿܪܝܼܵܐ ܕܝܼܠܗܹܝܢ ܡܸܬܼܩܲܦܤܵܐ ܪܘܼܚܵܢܵܐܝܼܬܼ܃|
      block |ܘܲܠܘܵܬܼ ܬܸܫܒܿܘܿܚܬܼܵܐ ܡܙܝܼܥܵܐ ܠܩܲܢܵܚܹ̈ܗ̇܀ ܠܵܐ ܗܵܟܹܝܠ ܬܦܲܚܸܡ|
      block |ܟܠܗܘܿܢ ܚܲܝ̈ܠܹܐ ܘܐܵܬܼ̈ܘܵܬܼܵܐ ܕܡܸܤܬܲܥܪܵܢ ܒܬܹܒܹܝܠ ܟ̱ܠܵܗ̇܃ ܥܲܡ ܗܵܝ̇|
      block |ܕܐ̄ܢܵܫ ܒܝܼܕܲܥܬܼܵܐ ܢܸܬܸܒܼ ܒܫܸܠܝܵܐ܀ ܐܲܚܸܒܼ ܒܸܛܠܵܢܵܐ ܕܲܒܼܫܸܠܝܵܐ܃ ܝܲܬܿܝܼܪ|
      block |ܡ̣ܢ ܕܲܬܼܤܲܒܲܥ ܟܲܦܢܹ̈ܐ ܕܥܵܠܡܵܐ܃ ܘܬܲܦܢܸܐ ܠܤܘܿܓܼܵܐܐ ܕܥܲܡܡܹ̈ܐ|
      block |ܡ̣ܢ ܛܵܥܝܘܼܬܼܵܐ ܠܤܸܓܼܕܬܹܗ ܕܐܲܠܵܗܵܐ܁ ܬܸܬܼܝܲܬܲܪ ܒܥܲܝ̈ܢܲܝܟ ܠܡܸܫܪܵܐ|
      block |ܢܲܦܫܵܟܼ ܡ̣ܢ ܐܲܤܘܼܪܹ̈ܐ ܕܲܚܛܝܼܬܼܵܐ܃ ܝܲܬܿܝܼܪ ܡ̣ܢ ܕܲܠܡܸܫܪܵܐ ܟܒܼܝܼ̈ܫܹܐ|
      block |ܠܚܹܐܪܘܼܬܼܵܐ܃ ܡ̣ܢ ܡܫܲܥ̈ܒܿܕܼܵܢܹܐ ܕܦܲܓܼܪ̈ܲܝܗܘܿܢ܀ ܐܸܫܬܲܝܲܢ ܐܲܢ̄ܬܿ ܥܲܡ|
      block |ܢܲܦܫܵܟܼ ܒܐܵܘܝܘܼܬܼܵܐ ܕܒܲܬܼܠܝܼܬܼܵܝܘܼܬܼܵܐ ܕܒܼܵܟܼ܃ ܦܲܓܼܪܵܐ ܘܢܲܦܫܵܐ ܘܪܘܼܚܵܐ܃|
      block |ܝܲܬܝܪ ܡ̣ܢ ܕܲܬܼܫܲܝܸܢ ܠܲܪ̈ܓܼܝܙܹܐ ܒܡܲܠܦܵܢܘܼܬܼܵܟܼ܀ ܐܲܚܸܒܼ ܒܘܿܪܘܼܬܼܵܐ|
      block |ܕܡܸܠܹ̈ܐ ܥܲܡ ܝܑܼܕܲܥܬܼܵܐ ܕܢܸܤܝܵܢܵܐ ܡ̣ܢ ܠܓܼܵܘ܃ ܝܲܬܿܝܼܪ ܡ̣ܢ ܕܬܲܒܲܥ|
    block
      block |ܓܝܼܚܘܿܢ ܕܡܲܠܦܵܢܘܼܬܼܵܐ܃ ܡ̣ܢ ܚܘܼܪܦܵܐ ܕܬܲܪܥܝܼܬܼܵܐ ܘܓܘܼܥܠܵܢܵܐ|
      block |ܕܫܸܡܥܵܐ ܘܲܕܼܝܘܿܬܼܵܐ܀ ܢܸܬܼܒܿܛܸܠ ܠܵܟܼ ܠܲܡܢܲܚܵܡܘܼ ܡܝܼܬܼܘܼܬܼܵܐ ܕܢܲܦܫܵܟܼ|
      block |ܡ̣ܢ ܚܲܫܹ̈ܐ ܠܘܵܬܼ ܡܸܬܿܬܿܙܝܼܥܵܢܘܼܬܼܵܐ ܕܢܸܒܼ̈ܗܹܐ ܕܒܲܐܠܵܗܵܐ܃ ܝܲܬܿܝܼܪ ܡ̣ܢ|
      block |ܕܲܬܼܩܝܼܡ ܡ̣ܢ ܡܵܘܬܵܐ ܠܡܝܼ̈ܬܹܐ ܕܒܲܟܼܝܵܢܵܐ܀ ܤܲܓܿܝܼ̈ܐܹܐ ܗܘ̤ܵܘ ܕܲܤ̣ܥܲܪܘ|
      block |ܚܲܝ̈ܠܹܐ ܘܐܲܩܝܼܡ̣ܘ ܡܝܼ̈ܬܹܐ܃ ܘܲܥܡܲܠ̣ܘ ܒܛܵܥܲܝ̈ܵܐ܃ ܘܲܥ̣ܒܲܕܼܘ ܐܵܬܼ̈ܘܵܬܼܵܐ|
      block |ܪܵܘܪ̈ܒܼܵܬܼܵܐ܃ ܘܲܒܼܬܲܗܪܵܐ ܕܲܒܼܗܘܿܢ ܢܓܲܕܼܘ ܠܤܲܓܿܝܼ̈ܐܹܐ ܠܘܵܬܼ ܐܲܠܵܗܵܐ|
      block |ܒܐܲܝܠܹܝܢ ܕܲܗ̤ܘܲܝ̈ ܒܐܝܼܕܲܝ̈ܗܘܿܢ܃ ܘܒܼܵܬܼܲܟܸܢ ܢܦܲܠ̣ܘ ܗܵܠܹܝܢ ܕܠܲܐܚܪ̈ܢܹܐ|
      block |ܐܲܚ̣ܝܼܘ܃ ܒܚܲܫܹ̈ܐ ܫܟܼܝܼܪܹ̈ܐ ܘܡܲܤ̈ܠܲܝܵܐ܁ ܘܟܲܕܼ ܠܲܐ̄ܚܪ̈ܵܢܹܐ ܚܲܝܹ̈ܐ ܝܲܗ̣̄ܒܼܘ܃|
      block |ܗܸܢܘܿܢ ܠܗܘܿܢ ܐܲܡ̣ܝܼܬܼܘ܃ ܘܲܗܦܲܟܼܘ ܐܲܟܼܫܸܠܘ ܐܸܢܘܿܢ ܒܤܲܩܘܼܒܼܠܵܝܘܼܬܼܵܐ|
      block |ܕܐܸܬܼܚܵܘܝܲܬ̤ ܡܸܢܗܘܿܢ ܒܲܥܒܼܵܕܲܝ̈ܗܘܿܢ܁ ܒܗܵܝ̇ ܕܟܲܕܼ ܥܕܲܟܹܝܠ ܟܪܝܼܗܝܼܢ|
      block |ܗ̄ܘ̣ܵܘ ܗܸܢܘܿܢ ܒܢܲܦܫܗܘܿܢ܃ ܥܲܠ ܐܵܤܝܘܼܬܼܵܐ ܕܲܩܢܘܿܡܗܘܿܢ ܠܵܐ|
      block |ܐܸܬܼܒܛܸܠ ܠܗܘܿܢ܁ ܐܸܠܵܐ ܝܲܗ̣̄ܒܼܘ ܢܲܦܫܗܘܿܢ ܠܡܸܦܲܠ ܒܝܲܡܹܗ|
      block |ܕܥܵܠܡܵܐ ܠܡܲܐܤܵܝܘܼ ܢܲܦ̈ܫܵܬܼܵܐ ܕܲܐ̄ܚܪ̈ܵܢܹܐ܃ ܟܲܕܼ ܗܸܢܘܿܢ ܟܪܝܼܗܝܼܢ|
      block |ܥܕܲܟܹܝܠ܁ ܘܐܵܘܒܸܿܕܼܘ ܢܲܦܫܗܘܿܢ ܡ̣ܢ ܤܲܒܼܪܵܐ ܕܒܲܐܠܵܗܵܐ ܒܢܝܼܫܵܐ ܗܵܢܵܐ|
      block |ܕܐܸܡ̇ܪܹܬܼ܃ ܒܲܕܼܠܵܐ ܐܸܫܟܿܚܲܬ̤ ܡܚܝܼܠܘܼܬܼܗܘܿܢ ܕܪܸܓܼܫܹܐ ܠܡܸܦܓܲܥ|
      block |ܒܙܲܠܝܼ̈ܩܹܐ ܕܨܸܒܼ̈ܘܵܬܼܵܐ܃ ܕܲܡ̈ܥܵܕܵܢ ܠܲܡܥܵܪܘܼ ܥܲܙܝܼܙܘܼܬܼܵܐ ܕܚܲܫܹ̈ܐ ܒܐܲܝܠܹܝܢ|
      block |ܕܲܥܕܲܟܹܝܠ ܥܲܠ ܙܗܝܼܪܘܼܬܼܵܐ ܤܢܝܼܩܝܼܢ܁ ܐܵܡܲ݁ܪܢܵܐ ܕܹܝܢ ܚܸܙ̈ܘܲܝ ܢܸܫܹ̈ܐ|
      block |ܘܲܢܝܵܚܹ̈ܐ ܘܟܸܤܦܵܐ ܘܨܸܒܼ̈ܘܵܬܼܵܐ܃ ܘܚܲܫܵܐ ܕܪܹܫܵܢܘܼܬܼܵܐ ܘܲܡܫܲܥܠܝܘܼܬܼܵܐ|
      block |ܕܥܲܠ ܐ̄ܚܪ̈ܵܢܹܐ܀ ܗ̤ܘܝܼ ܡܸܬܼܒܲܤܲܪ ܡ̣ܢ ܤܲܟܼ̈ܠܹܐ ܡܸܛܠ ܒܘܿܪܘܼܬܼܵܐ܃|
      block |ܘܠܵܐ ܡ̣ܢ ܚܲܟܿܝܼ̈ܡܹܐ ܡܸܛܠ ܚܲܨܝܼܦܘܼܬܼܵܐ܀ ܐܸܬܼܡܲܤܟܲܢ ܡܸܛܠ ܡܘܼܟܵܟܼܵܐ܃|
      block |ܘܠܵܐ ܬܸܬܼܟܲܗܲܢ ܡܸܛܠ ܚܘܼܨܦܵܐ܀|
    block
      block |ܒܚܲܠܵܐ ܕܲܡܝܲܬܿܪ̈ܵܬܼܵܟܼ ܟܲܚܸܕܼ ܐܸܢܘܿܢ ܠܕܼܵܪ̈ܘܿܫܹܐ܃ ܘܠܵܐ ܒܝܲܕܼ ܡܸܠܬܼܵܐ܁|
      block |ܘܒܲܡܫܲܝܢܘܼܬܼܵܠ ܕܤܸܦ̈ܘܵܬܼܵܟܼ ܠܲܟܼܪܘܿܡܵܐ ܕܠܵܐ ܡܸܬܿܛܦܝܼ̈ܤܵܢܹܐ܃ ܘܠܵܐ|
      block |ܒܝܲܕܼ ܩܵܠܹ̇ܐ܀ ܐܲܒܼܗܸܬܼ ܠܙܲܠܝܼ̈ܠܹܐ ܒܝܲܩܝܼܪܘܼܬܼܵܐ ܕܕܘܼܒܵܪ̈ܲܝܟ܃ ܘܲܠܚܲܨܝܼ̈ܦܲܝ|
      block |ܒܪܸ̈ܓܼܫܹܐ ܒܢܘܼܟܵܦܵܐ ܕܒܼܵܒܼ̈ܵܬܼܵܟܼ܃ ܕܲܟܼܢܝܼ̈ܫܵܢ ܨܹܐܕܲܝܟ ܒܲܒܼܗܝܼܠܘܼܬܼܵܐ܀|
      block |ܢܘܼܟܼܪܵܝܵܐ ܚܫܘܿܒܼ ܢܲܦܫܵܟܼ ܟܠ ܐܲܝܟܵܐ ܕܥܵܐܹ̇ܠ ܐܲܢ̄ܬܿ ܟܠܗܘܿܢ ܝܵܘ̈ܡܵܬܼܵܟܼ܃|
      block |ܕܬܸܫܟܲܚ ܡܲܡܸܕܼ ܡ̣ܢ ܚܘܼܤܪ̈ܵܢܹܐ ܪܵܘܪ̈ܒܹܐ ܕܡܸܬܼܝܲܠܕܝܼܢ ܡ̣ܢ|
      block |ܦܵܪܹܗ̄ܤܝܼܵܐ܀ ܒܟܼܠ ܙܒܲܢ ܗ̤ܘܝܼ ܡܲܤܒܲܪ ܥܲܠ ܢܲܦܫܵܟܼ ܕܡܸܕܸܡ ܠܵܐ|
      block |ܝܵܕܲܥ̇ ܐܲܢ̄ܬܿ܃ ܕܬܸܫܬܵܘܙܲܒܼ ܡ̣ܢ ܥܸܕܼܠܵܝܹ̈ܐ ܕܲܡܙܝܼܥܵܐ ܒܵܟܼ ܡܲܤܒܿܪܵܢܘܼܬܼܵܐ܃|
      block |ܕܤܵܦܹ̇ܩ ܐܲܢ̄ܬܿ ܠܬܼܘܼܪܵܨܵܐ ܕܲܐ̄ܚܪ̈ܵܢܹܐ܀ ܢܸܗܘܸܐ ܐܲܡܝܼܢ ܦܘܼܡܵܟܼ|
      block |ܒܒܼܘܼܪ̈ܟܵܬܼܵܐ܃ ܘܠܵܐ ܡܸܡܬܼܘܿܡ ܬܸܦܓܲܥ ܒܵܟܼ ܨܘܿܚܝܼܬܼܵܐ ܡ̣ܢ ܐ̄ܢܵܫ܁|
      block |ܨܲܥܪܵܐ܃ ܨܲܥܪܵܐ ܡܵܘܠܸܕܼ܁ ܘܒܼܘܼܪܟܿܬܼܵܐ܃ ܒܘܼܪܟܿܬܼܵܐ܀ ܒܟܼܠܙܒܲܢ ܬܸܪܢܸܐ|
      block |ܥܲܠ ܢܲܦܫܵܟܼ ܕܲܤܢܝܼܩ ܐܲܢ̄ܬܿ ܥܲܠ ܝܘܼܠܦܵܢܵܐ܃ ܕܲܒܼܟܼܠܗܘܿܢ ܚܲܝܲܝ̈ܟ|
      block |ܚܲܟܿܝܼܡܵܐ ܬܸܫܬܿܟܲܚ܀ ܠܵܐ ܬܲܫܠܸܡ ܠܲܐ̄ܚܪ̈ܵܢܹܐ ܐܲܝܟܼ ܕܡ̣ܢ ܕܝܼܠܵܟܼ|
      block |ܕܘܼܒܵܪܵܐ ܕܠܵܐ ܥܕܲܟܹܝܠ ܡܲܛ̣ܝܼܬܿ ܠܘܵܬܹܗ܃ ܕܠܵܐ ܬܸܒܼܗܲܬܼ ܐܲܢ̄ܬܿ|
      block |ܡ̣ܢ ܢܵܦܫܵܟܼ܃ ܘܡ̣ܢ ܦܸܚܡܵܐ ܕܟܼܘܼܒܵܪ̈ܲܝܟ ܬܸܬܼܓܿܠܸܐ ܕܲܓܵܠܘܼܬܼܵܟܼ܁ ܐܸܠܵܐ|
      block |ܐܵܦܸܢ ܬܡܲܠܸܠ ܥܲܠ ܘܵܠܝܼܬܼܵܐ܃ ܐܲܝܟܼ ܛܲܟܼܤܵܐ ܕܝܵܠܘܿܦܹ̈ܐ ܡܲܠܸܠ܃ ܘܠܵܐ|
      block |ܡܫܲܠܛܵܐܝܼܬܼ܃ ܟܲܕܼ ܩܲܕܼܡܵܝܑܬܼ ܡܩܲܦܲܚ ܐܲܢ̄ܬܿ ܢܲܦܫܵܟܼ܃ ܘܲܡܚܵܘܸܐ ܐܲܢ̄ܬܿ|
      block |ܕܲܒܼܨܝܼܪ ܐܲܢ̄ܬܿ ܗ̄ܘ̣ ܡܸܢܹܗ܁ ܕܐܵܦ ܠܫܵܡܘܿܥܲܝ̈ܟ ܬܸܬܸܠ ܛܘܼܦܤܵܐ|
      block |ܕܡܲܟܿܝܼܟܼܘܼܬܼܵܐ܃ ܘܝܲܬܿܝܼܪ ܢܓܸܿܪܸܓܼ ܐܸܢܘܿܢ ܫܸܡܥܵܐ ܕܦܸܬܼܓܼܵܡܲܝ̈ܟ܃ ܠܪܲܗܛܵܐ|
      block |ܕܲܠܘܵܬܼ ܥ̇ܒܼܵܕܼܵܐ܃ ܘܬܸܬܼܝܲܩܲܪ ܒܥܲܝܢܲܝ̈ܗܘܿܢ܀ ܟܡܵܐ ܕܡܲܨܝܵܐ܃ ܥܲܠ|
    block
      block |ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܠܕܸܡ̈ܥܹܐ ܡܲܠܸܠ܁ ܕܐܵܦ ܠܢܲܦܫܵܟܼ ܐܵܦ|
      block |ܠܚܲܒܼܪ̈ܲܝܟ ܬܵܘܬܲܪ܃ ܘܲܠܛܲܝܒܿܘܼܬܼܵܐ ܬܸܓܸܕܼ ܨܹܐܕܲܝܟ܀ ܐܸܢ ܒܛܲܝܒܿܘܼܬܹܗ|
      block |ܕܲܡܫܝܼܚܵܐ ܐܸܬܼܡܲܛܝܼܬܿ ܠܡܸܬܼܒܲܤܵܡܘܼ ܒܐ̄ܪ̈ܵܙܹܐ ܕܒܸܪ̈ܝܵܬܼܵܐ ܕܡܸܬܼܚܲܙ̈ܝܵܢ܃|
      block |ܕܐܝܼܬܼܵܘܗܝ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ܃ ܙܲܝܸܢ ܢܲܦܫܵܟܼ ܠܘܼܩܒܲܠ ܪܘܼܚܵܐ|
      block |ܕܓܼܘܼܕܵܦܵܐ܁ ܕܠܵܐ ܙܲܝܢܵܐ ܕܹܝܢ ܠܵܐ ܬܩܘܼܡ ܒܐܲܬܼܪܵܐ ܗܵܢܵܐ܃ ܕܲܠܡܵܐ|
      block |ܬܸܬܼܩܛܸܠ ܩܲܠܝܼܠܵܐܝܼܬܼ ܒܤܸܬܼܪܵܐ ܡ̣ܢ ܡܲܛܥܝܵܢܹ̈ܐ܁ ܙܲܝܢܵܟܼ ܕܹܝܢ ܢܸܗܘܸܐ܃|
      block |ܨܵܘܡܵܐ ܘܕܸܡ̈ܥܹܐ ܗܵܠܹܝܢ ܕܐܵܫܹ̇ܕܼ ܐܲܢ̄ܬܿ ܒܓܼܘܼܪ̈ܓܵܚܹܐ ܐܲܡܝܼ̈ܢܹܐ܁ ܘܲܕܿܬܸܙܕܗܲܪ|
      block |ܡ̣ܢ ܕܬܸܩܪܸܐ ܒܲܟܼܬܼܵܒܹ̈ܐ ܕܲܡܦܲܪܫܝܼܢ ܪܸ̈ܥܝܵܢܹܐ ܕܕܸܚ̈ܠܬܼܵܐ ܒܢܝܼܫܵܐ ܟܹܐܡܲܬܼ|
      block |ܕܲܫܪܵܝܵܐ܃ ܕܗܸܘܝܘܼ ܡܙܲܝܸܢ ܥܲܠ ܢܲܦܫܵܐ ܠܪܘܼܚܵܐ ܕܓܼܘܼܕܵܦܵܐ ܝܲܬܿܝܼܪܵܐܝܼܬܼ܀|
      block |ܡܵܐ ܕܡܲܠܝܵܐ ܟܲܪܤܵܟܼܸ܃ ܠܵܐ ܬܲܡܪܲܚ ܠܡܸܒܼܨܵܐ܃ ܕܲܠܡܵܐ ܬܸܬܿܘܸܐ܁|
      block |ܐܸܤܬܲܟܲܠ ܡܸܕܸܡ ܕܐܵܡܲ̇ܪܢܵܐ܃ ܠܲܝܬܿ ܒܟܲܪܤܵܐ ܕܡܲܠܝܵܐ܃ ܝܑܼܕܲܥܬܼܵܐ|
      block |ܕܐ̄ܪ̈ܵܙܵܘܗܝ ܕܐܲܠܵܗܵܐ܁ ܐܸܬܼܥܲܢܵܐ ܤܲܓܝܼܵܐܝܼܬܼ ܕܠܵܐ ܤܲܒܼܥܘܼ ܒܲܟܼܬܼܵܒܹ̈ܐ|
      block |ܕܲܡܦܲܪܢܤܵܢܘܼܬܹܗ ܕܐܲܠܵܗܵܐ܃ ܕܲܥܒܼܝܼܕܼܝܼܢ ܠܐ̄ܢܵܫܵܐ ܩܲܕܝܼ̈ܫܹܐ܃ ܕܲܡܚܵܘܹ̇ܝܢ|
      block |ܠܢܝܼܫܵܐ ܕܲܡܫܲܚܠ̱ܦܘܼܬܼ ܥܒܼܵܕܼܵܘ̈̇ܗܝ ܒܬܼܘܼܩܵܢܵܐ ܕܲܡܦܲܪܫܘܼܬܼ ܟܝܵܢܵܘ̈ܗܝ|
      block |ܕܥܵܠܡܵܐ܁ ܕܢܸܬܼܚܲܝܲܠ ܡܸܢܗܘܿܢ ܡܲܕܥܵܟܼ܃ ܘܬܸܩܢܸܐ ܙܵܘ̈ܥܹܐ ܢܲܗܝܼܪܹ̈ܐ|
      block |ܡ̣ܢ ܩܲܛܝܼܢܘܼܬܼܗܘܿܢ܃ ܠܡܸܪܕܵܐ ܪܸܥܝܵܢܵܟܼ ܒܐܘܼܪܚܹܗ ܫܲܦܝܵܐܝܼܬܼ ܠܘܼܩܒܲܠ|
      block |ܢܝܼܫܵܐ ܕܲܬܼܪܝܼܨܘܼܬܼ ܤܝܵܡܵܐ ܕܲܒܼܪܝܼܬܹܗ ܕܥܵܠܵܡܵܐ܃ ܐܲܝܟܼ ܡܫܲܒܿܚܘܼܬܼ|
      block |ܬܲܪܥܝܼܬܹܗ ܚܲܟܿܝܼܡܬܼܵܐ ܕܒܼܵܪܘܿܝܵܐ ܕܲܟܼܝܵܢܹ̈ܐ܀|
      block |ܩܪܝܼ ܒܲܕܼܝܵܬܹܩ̈ܘܿܣ ܬܲܪ̈ܬܲܝܗܹܝ ܕܤܵܡ̣ ܐܸܢܹܝܢ ܐܲܠܵܗܵܐ ܠܝܼܕܲܥܬܼܵܐ|
      block |ܕܟܼܠܵܗ̇ ܬܹܒܹܝܠ܃ ܕܬܸܙܕܵܘܲܕܼ ܡ̣ܢ ܚܲܝܠܵܐ ܕܲܡܕܲܒܪܵܢܘܼܬܹܗ ܕܲܒܼܟܼܠ|
      block |ܕܵܪ܃ ܘܬܸܬܼܒܿܠܲܥ ܒܬܸܡܗܵܐ܀ ܗܵܠܹܝܢ ܩܸܪ̈ܝܵܢܹܐ ܘܕܲܐܝܟܼ ܗܵܠܹܝܢ܃|
      block |ܠܢܝܼܫܵܐ ܗܵܢܵܐ ܛܵܒܼ ܚܵܫ̇ܚܝܼܢ܁ ܩܸܪܝܵܢܵܟܼ܃ ܒܫܸܠܝܵܐ ܕܡ̣ܢ ܟܠ ܢܸܗܘܸܐ܃|
    block
      block |ܟܲܕܼ ܡܚܲܪܲܪ ܡ̣ܢ ܤܲܓܿܝܼܐܘܼܬܼ ܨܸܦܬܼܵܐ ܕܦܲܓܼܪܵܐ ܘܲܫܓܼܘܼܫܝܵܐ ܕܤܘܼܥܪ̈ܵܢܹܐ܃|
      block |ܕܢܸܬܸܠ ܛܥܵܡܬܼܵܐ ܗܲܢܝܼܐܬܼܵܐ ܒܢܲܦܫܵܟܼ܃ ܒܤܘܼ̈ܟܵܠܹܐ ܚܠܲܝ̈ܵܐ ܕܲܠܥܸܠ|
      block |ܡ̣ܢ ܪܸ̈ܓܼܫܹܐ܃ ܕܡܲܪܓܿܫܵܐ ܒܵܗ̇ ܢܲܦܫܵܐ ܒܐܲܡܝܼܢܘܼܬܼܵܗ̇ ܕܲܒܼܗܘܿܢ܁|
      block |ܠܵܐ ܬܤܝܼܡ ܐܸܢܹܝܢ ܠܡܸܠܹ̈ܐ ܕܡ̣ܢ ܢܸܤܝܵܢܵܐ ܐܲܝܟܼ ܒܸܕܼܝܵܐ ܕܲܐܡܙܲܒܿܢܲܝ̈|
      block |ܡܸܠܹ̈ܐ܃ ܕܲܠܡܵܐ ܬܦܘܼܫ ܒܚܸܫܟܵܐ ܥܕܲܡܵܐ ܠܫܘܼܠܵܡ ܚܲܝܲܝ̈ܟ܃ ܟܲܕܼ|
      block |ܬܸܬܼܓܠܸܙ ܡ̣ܢ ܝܘܼܬܼܪܵܢܗܹܝܢ܃ ܘܲܬܼܓܲܫܓܸܿܫ ܐܲܝܟܼ ܕܲܒܼܠܸܠܝܵܐ ܒܙܲܒܼ̈ܢܹܐ|
      block |ܕܲܩܪܵܒܼܵܐ܃ ܕܠܵܐ ܐܹܡܲ̇ܪ ܕܬܸܤܬܿܚܸܦ ܠܚܲܕܼ ܡ̣ܢ ܓܘܼܡܵܨܹ̈ܐ ܒܦܲܪܨܘܿܦ|
      block |ܫܪܵܪܵܐ܀ ܗܵܕܹܐ ܐܵܬ̤ܵܐ ܬܸܗܘܸܐ ܠܵܟܼ܃ ܡܵܐ ܕܲܩܪܸܒܼܬܿ ܠܡܸܥܲܠ ܠܓܼܵܘ|
      block |ܡ̣ܢ ܐܲܬܼܪܵܐ ܗܵܘ̇܃ ܕܡܵܐ ܕܫܲܪܝܲܬ̤ ܛܲܝܒܿܘܼܬܼܵܐ ܦܵܬܼ̇ܚܵܐ ܥܲܝܢܲܝ̈ܟ܃ ܠܡܲܪܓܵܫܘܼ|
      block |ܒܵܗ̇ ܒܲܚܙܵܬܼܵܐ ܚܲܬܝܼܬܬܵܐ ܕܝܼܠܗܹܝܢ ܕܨܸܒܼ̈ܘܵܬܼܵܐ܃ ܒܹܗ ܒܥܸܕܵܢܵܐ ܡܫܲܪ̈ܝܵܢ|
      block |ܥܲܝܢܲܝ̈ܟ ܠܡܹܐܫܲܕܼ ܕܸܡ̈ܥܹܐ܃ ܥܕܲܡܵܐ ܕܲܠܦܲܟܲܝ̈ܟ ܡܫܝܼܓܼܵܘ ܒܤܲܓܝܼܐܘܼܬܼܗܘܹܝܢ܃|
      block |ܘܬܲܙܝܼܙܘܼܬܼܗܘܿܢ ܕܪܸܓܼܫܹܐ ܬܸܬܼܡܲܬܲܢ܃ ܘܢܸܬܼܩܲܦܤܘܼܢ ܗܲܢܝܼܵܐܝܼܬܼ ܠܓܼܵܘ|
      block |ܡܸܢܵܟܼ܁ ܐܸܢ ܐܝܼܬܼ ܐ̄ܢܵܫ ܕܲܠܒܲܪ ܡ̣ܢ ܗܵܠܹܝܢ ܡܲܠܸܦ ܠܵܟܼ܃ ܠܵܐ|
      block |ܬܗܲܝܡܢܝܼܘܗܝ܁ ܤܛܲܪ ܡ̣ܢ ܕܸܡ̈ܥܹܐ ܕܹܝܢ ܕܬܸܒܼܥܸܐ ܡ̣ܢ ܦܲܓܼܪܵܐ|
      block |ܡܸܕܸܡ ܐ̄ܚܪܹܝܢ ܠܫܘܼܘܕܵܥܵܐ ܕܡܲܪܓܫܵܢܘܼܬܼܵܐ ܕܲܫܪܵܪܵܐ ܒܐܵܬ̤ܵܐ ܓܠܝܼܬܼܵܐ|
      block |ܠܵܐ ܫܲܠܝܼܛ ܠܵܟܼ܃ ܐܸܠܵܐ ܐܸܢ ܒܫܸܬܼܩܵܐ ܒܲܠܚܘܿܕܼ ܕܡ̣ܢ ܡܲܥܒܿܕܼܵܢܘܼܬܼܵܐ|
      block |ܕܗܲܕܵܡܹ̈ܐ܁ ܗܵܢܵܘ ܕܹܝܢ܃ ܡܵܐ ܕܐܸܬܼܥܲܠܝܼ ܪܸܥܝܵܢܵܐ ܡ̣ܢ ܗܘܵܝܹ̈ܐ܃ ܘܐܵܦ|
      block |ܡ̣ܢ ܕܸܡ̈ܥܹܐ ܢܦܘܼܫ ܦܲܓܼܪܵܐ ܘܡ̣ܢ ܡܲܪܓܫܵܢܘܼܬܼܵܐ ܘܡ̣ܢ ܡܸܬܿܬܿܙܝܼܥܵܢܘܼܬܼܵܐ܃|
      block |ܤܛܲܪ ܡ̣ܢ ܚܲܝܘܼܬܼܵܐ ܟܝܵܢܵܝܬܼܵܐ܁ ܠܵܐ ܓܹܝܪ ܡܸܬܿܬܲܚܬܿܝܵܐ ܗܵܝ̇ ܝܑܼܕܲܥܬܼܵܐ|
      block |ܠܡܸܤܲܒܼ ܥܲܡܵܗ̇ ܫܵܘܦܵܐ܃ ܐܸܤܟܹܡܹ̈ܐ ܕܨܸܒܼ̈ܘܵܬܼܵܐ ܕܥܵܠܡܵܐ ܡܸܬܼܪܲܓܼܫܵܢܵܐ܃|
      block |ܫܐܝܼܠܵܐܝܼܬܼ ܒܲܚܙܵܬܼܵܐ ܕܪܸܥܝܵܢܵܐ܀ ܐܸܢ ܒܲܦܓܲܪܠܲܡ ܘܐܸܢ ܕܠܵܐ ܦܓܲܪ܃ ܠܵܐ|
    block
      block |ܠܵܐ ܝܵܕܲܥ̇ܢܵܐ܃ ܐܲܠܵܗܵܐ ܗ̄ܘ̣ ܝܵܕܲܥ̇܃ ܘܗܵܝ̇ ܕܲܫܡܲܥ̣ ܡܸܠܹ̈ܐ ܕܠܵܐ|
      block |ܡܸܬܼܠ̈ܠܵܢ܀ ܟܠ ܕܹܝܢ ܕܒܸܐܕܼܢܹ̈ܐ ܡܸܫܬܿܡܲܥ܃ ܡܸܬܼܡܲܠܠܵܢܵܐ ܗ̄ܘ̣܁|
      block |ܗ̤ܘ ܕܹܝܢ ܠܵܐ ܒܩܵܠܹ̈ܐ ܡܸܬܼܪ̈ܲܓܼܫܵܢܹܐ ܡܫܲܥ̣܃ ܐܵܦܠܵܐ ܒܲܚܙܵܬܼܵܐ ܕܕܸܡ̈ܘܵܬܼܵܐ|
      block |ܓܫܝܼ̈ܡܵܬܼܵܐ ܕܡܸܬܼܪܼ̈ܲܓܼܫܵܢܝܵܬܼܵܐ܁ ܐܸܠܵܐ ܒܙܵܘ̈ܥܹܐ ܕܬܲܪܥܝܼܬܼܵܐ܃ ܒܲܚܛܘܼܦܝܵܐ|
      block |ܕܡ̣ܢ ܦܲܓܼܪܵܐ܃ ܘܠܵܘ ܟܲܕܼ ܡܫܵܘܬܲܦ ܥܲܡܵܗ̇ ܨܸܒܼܝܵܢܵܐ܀ ܥܲܝܢܵܐ ܠܲܡ|
      block |ܠܵܐ ܚܙܵܬ̤ ܐܲܟܼܘܵܬܹܗ ܡܸܡܬܲܘܿܡ܃ ܘܐܸܕܼܢܵܐ ܠܵܐ ܫܸܡܥܲܬ̤ ܦܸܚܡܹܗ܁|
      block |ܘܕܼܘܼܡܝܵܐ ܕܲܚܙܵܬܹܗ ܠܸܒܵܐ܃ ܠܵܐ ܐܸܫܬܪܲܓܼܪܲܓܼ ܠܡܲܤܵܩܘܼ ܒܝܲܕܼ|
      block |ܥܘܼܗܕܵܢܵܐ ܙܢܲܝ̈ ܝܑܼܕܲܥܬܹܗ܃ ܕܡܸܕܸܡ ܕܛܲܝܸܒܼ ܐܲܠܵܗܵܐ ܠܕܲܟܼܝܲܝ̈ ܠܸܒܵܐ|
      block |ܠܲܡܚܵܘܵܝܘܼ ܒܡܝܼܬܼܘܼܬܼܗܘܿܢ ܕܡ̣ܢ ܥܵܠܡܵܐ܁ ܠܵܘ ܚܙܵܬܼܵܐ ܓܫܝܼܡܬܵܐ|
      block |ܕܲܒܼܥܲܝ̈ܢܹܐ ܒܸܤܪ̈ܵܢܵܝܵܬܼܵܐ ܡܸܬܼܩܲܒܿܠܵܐ ܒܦܘܼܪ̈ܫܵܢܹܝܗ̇ ܥܲܒܼܝܵܐܝܼܬܼ܃ ܘܠܵܐ|
      block |ܬܘܼܒܼ ܗܲܓܵܓܹ̈ܐ ܕܡܸܢܗܘܿܢ ܡܸܬܿܬܨܝܼܪܝܼܢ ܒܪܸܥܝܵܢܵܐ ܫܐܝܼܠܵܐܝܼܬܼ܃|
      block |ܐܸܠܵܐ ܦܫܝܼܛܘܼܬܼܵܐ ܕܬܹܐܘܿܪܝܼܵܐ ܕܡܸܬܼܝܲܕܼܥܵܢ̈ܝܵܬܼܵܐ ܘܡܸܬܼܗܲܝܡ̈ܢܵܢܝܵܬܼܵܐ܃|
      block |ܕܡܵܪܕܵܐ ܗ̣̄ܝ ܠܲܡܗܲܕܡܘܼܬܼܵܐ ܘܲܠܦܘܼ̈ܠܵܓܹܐ ܡܦܲܪ̈ܫܹܐ܃ ܡܚܵܘܝܲܝ̈|
      block |ܝܘܼ̈ܩܢܹܐ ܐܸܤܛܘܼ̈ܟܼܤܵܝܹܐ܀|
      block |ܠܘܲܥܕܵܐ ܕܐܸܤܦܹܝܪ ܫܸܡܫܵܐ܃ ܠܦܘܼܬܼ ܚܲܝܠܵܐ ܕܚܵܙܘܿܝܘܼܬܼܵܟܼ܃|
      block |ܐܲܨܸܕܼ ܚܝܵܪܵܟܼ ܠܡܸܬܼܒܲܤܵܡܘܼ ܒܲܠܚܘܿܕܼ ܒܙܲܠܝܼܩܵܘ̈ܗܝ܃ ܘܠܵܘ ܐܵܦ|
      block |ܠܡܸܒܼܨܵܐ ܪܲܗܛܵܐ ܕܓܼܝܼܓܼܠܹܗ܃ ܕܲܠܡܵܐ ܬܸܬܼܚܲܠܲܨ ܡܸܢܵܟܼ܃ ܐܵܦ|
      block |ܚܵܙܘܿܝܘܼܬܼܵܐ ܡܡܲܫܲܚܬܼܵܐ܁ ܐܸܢ ܬܸܫܟܲܚ ܕܸܒܼܫܵܐ܃ ܡܸܤܬܼܵܟܼ ܐܲܟܼܘܿܠ܁ ܕܠܵܐ|
      block |ܟܲܕܼ ܬܸܤܒܲܥ܃ ܬܬܼܝܼܒܼܝܼܘܗܝ܁ ܨܒܼܘܼܬܼܵܐ ܗ̣̄ܝ ܩܲܠܝܼܠܬܼܵܐ ܟܝܵܢܵܗ̇ ܕܢܲܦܫܵܐ܃|
      block |ܘܒܲܙܒܲܢ ܙܒܲܢ ܦܵܤ̇ܥܵܐ܃ ܟܲܕܼ ܪܵܓܵܐ ܠܡܹܐܠܲܦ ܐܲܝܠܹܝܢ ܕܪ̈ܵܡܵܢ ܡ̣ܢ|
      block |ܟܝܵܢܵܗ̇܀ ܘܙܲܒܼ̈ܢܝܼܢ ܤܲܓܿܝܼ̈ܐܵܢ ܡ̣ܢ ܪܲܗܛܵܐ ܕܩܸܪܝܵܢܵܐ ܘܬܹܐܘܿܪܝܼܵܐ|
    block
      block |ܕܨܸܒܼ̈ܘܵܬܼܵܐ܃ ܡܲܕܼܪܟܼܵܐ ܡܸܕܸܡ ܡܸܕܸܡ܁ ܕܟܲܕܼ ܢܸܬܼܦܲܚܡܘܼܢ܃ ܤܲܓܿܝܼ|
      block |ܒܨܝܼܪܵܐ ܡܫܘܼܚܬܼܵܐ ܕܝܼܕܲܥܬܼܵܗ̇ ܠܦܸܚܡܵܐ ܕܲܫܟܼܵܚܬܵܗ̇܁ ܘܲܥܕܲܡܵܐ ܠܐܲܝܟܵܐ|
      block |ܥܵܐ̇ܠܵܐ ܝܑܼܕܲܥܬܼܵܗ̇܃ ܥܕܲܡܵܐ ܕܙܵܘܥܵܐ ܘܲܪܬܹܝܬܼܵܐ ܠܵܒܼ̇ܫܵܐ ܒܚܘܼ̈ܫܵܒܹܝܗ̇܁|
      block |ܘܬܼܘܼܒܼ ܠܡܸܥܛܲܦ ܠܒܸܤܬܿܪܵܗ̇ ܡܸܤܬܲܪܗܒܼܵܐ ܡ̣ܢ ܕܸܚܠ̱ܬܼܵܐ܃ ܟܲܕܼ|
      block |ܦܵܤ̇ܥܵܐ ܠܡܲܡܪܵܚܘܼ ܥܲܠ ܨܸܒܼ̈ܘܵܬܼܵܐ ܢܘܼܪ̈ܵܢܵܝܬܼܵܐ܀ ܐܸܠܵܐ ܕܸܚܠܬܼܵܐ ܡܲܢ|
      block |ܬܵܟܼ̇ܤܵܐ ܠܵܗ̇܃ ܡܸܛܠ ܕܚܝܼܠܘܼܬܼܗܹܝܢ ܕܨܸܒܼ̈ܘܵܬܼܵܐ܁ ܘܦܵܪܘܿܫܘܼܬܼܵܐ ܡ̇ܢ|
      block |ܒܫܸܬܼܩܵܐ ܪܵܡܙܵܐ ܠܹܗ ܠܗܵܘܢܵܗ̇ ܕܢܲܦܫܵܐ܃ ܕܠܵܐ ܬܲܡܪܲܚ܃ ܕܠܵܐ|
      block |ܬܡܘܼܬܼ܁ ܘܲܕܼܩܲܫ̈ܝܵܢ ܡܸܢܵܟܼ܃ ܠܵܐ ܬܸܒܼܥܸܐ܁ ܘܲܕܬܲܩܝܼ̈ܦܵܢ ܡܸܢܵܟܼ܃ ܠܵܐ|
      block |ܬܒܲܩܸܒܼ܁ ܒܡܵܐ ܠܲܡ ܕܐܲܫܠ̱ܛܘܼܟܼ ܐܸܤܬܲܟܲܠ܃ ܘܠܵܐ ܠܵܟܼ ܠܡܲܡܪܵܚܘܼ|
      block |ܥܲܠ ܟܲܤ̈ܝܵܬܼܵܐ܁ ܤܓܼܘܿܕܼ ܡܵܘܕܹܝܢ ܘܫܲܒܲܚ ܒܫܸܬܼܩܵܐ܃ ܘܐܵܘܕܵܐ ܠܠܵܐ|
      block |ܡܸܬܿܕܲܪܟܵܢܘܼܬܼܵܐ܁ ܡܸܛܠ ܕܤܲܓܝܼ ܡܸܢܵܟܼ ܐܸܬܼܚܵܘܝܼ ܠܵܟܼ܃ ܘܲܒܼܫܲܪܟܵܐ|
      block |ܕܲܥ̇ܒܼܵܕܼܵܘ̈ܗܝ ܠܵܐ ܬܸܬܼܥܲܤܲܩ܁ ܘܗܵܝ̇ ܕܲܠܡܹܐܟܲܠ ܕܸܒܼܫܵܐ ܤܲܓܿܝܼ܃ ܠܵܐ|
      block |ܫܲܦܝܼܪ܃ ܘܐܵܦܠܵܐ ܠܲܡ ܠܡܸܒܼܨܵܐ ܡܸܠܹ̈ܐ ܡܫܲܒ̈ܚܵܬܼܵܐ܁ ܕܲܠܡܵܐ ܟܲܕܼ ܡ̣ܢ|
      block |ܛܵܘܪܵܐ ܤܲܓܝܼܐܵܐ ܨܵܒܹ̇ܝܢܲܢ ܕܢܸܚܙܸܐ܃ ܘܟܲܕܼ ܠܵܐ ܥܕܲܟܹܝܠ ܡܲܛܝܼܢܲܢ|
      block |ܠܩܲܪܝܼܒܼܘܼܬܹܗ܃ ܡ̣ܢ ܠܵܐ ܡܡܲܫܚܘܼܬܼܵܗ̇ ܕܐܘܼܪܚܵܐ ܢܚܘܼܒܼ܃ ܘܐܵܦ|
      block |ܡ̣ܢ ܚܲܝܠܵܗ̇ ܕܲܚܙܵܬܼܵܐ܃ ܘܢܸܤܬܲܓܲܦ܁ ܒܗܵܝ̇ ܕܐܝܼܬܼ ܐܸܡܲܬܼܝ܃ ܕܕܼܘܼܟܲܬܼ|
      block |ܫܪܵܪܵܐ܃ ܫܪܲܓܼܪ̈ܵܓܼܝܵܬܼܵܐ ܡܫܲܡܫܵܐ܁ ܟܲܕܼ ܓܹܝܪ ܠܵܐܹ̇ܐ ܠܹܗ ܡܲܕܥܵܐ ܡ̣ܢ|
      block |ܡܲܕܼܪܟܼܵܢܘܼܬܼܵܐ܃ ܐܵܦ ܠܚܲܬܝܼܬܘܼܬܹܗ ܛܵܥܹ̇ܐ܁ ܘܫܲܦܝܼܪ ܐܸܡ݂ܲܪ ܚܲܟܝܼܡܵܐ|
      block |ܫܠܹܝܡܘܿܢ܃ ܕܐܲܝܟܼ ܡܕܼܝܼܢ̄ܬܼܵܐ ܬܪܝܼܥܬܼܵܐ ܕܠܲܝܬ ܠܵܗ̇ ܫܘܼܪܵܐ܃ ܗܵܟܲܢܵܐ|
      block |ܗ̄ܘ̣ ܓܲܒܼܪܵܐ ܕܠܵܐ ܢܲܓܼܝܼܪܵܐ ܪܘܼܚܹܗ܀|
      block |ܠܵܐ ܐܵܠܨܵܐ ܠܡܸܦܗܵܐ ܒܵܬܲܪ ܐܲܠܵܗܵܐ ܒܲܫܡܲܝܵܐ ܘܒܲܐܪܥܵܐ܃|
      block |ܘܠܲܡܫܲܡܵܪܘܼ ܠܗܵܘܢܲܢ ܒܲܒܼܥܵܬܹܗ ܒܕܼܘܼ̈ܟܿܝܬܼܵܐ܁ ܕܲܟܵܐ ܢܲܦܫܵܟܼ܃ ܒܲܪܢܵܫܵܐ܃|
    block
      block |ܘܐܲܥܒܲܪ ܡܸܢܵܟܼ ܪܸܢܝܵܐ ܕܥܘܼ̈ܗܕܵܢܹܐ ܕܲܠܒܲܪ ܡ̣ܢ ܟܝܵܢܵܐ܃ ܘܲܬܼܠܝܼ|
      block |ܥܲܠ ܙܵܘܥܲܝ̈ܟ ܐܲܦܲܝ̈ ܬܲܪܥܵܐ ܕܢܲܟܼܦܘܼܬܼܵܐ ܘܡܲܟܿܝܼܟܼܘܼܬܼܵܐ܁ ܘܲܒܼܝܲܕܼ|
      block |ܗܵܠܹܝܢ܃ ܡܸܫܟܲܚ ܐܲܢ̄ܬܿ ܠܹܗ ܕܐܝܼܬܼܵܘܗܝ ܠܓܼܵܘ ܡܸܢܵܟܼ܁ ܠܡܲܟܿܝܼ̈ܟܹܐ|
      block |ܠܲܡ܃ ܐ̄ܪ̈ܵܙܹܐ ܡܸܬܼܓܠܹܝܢ܀ ܐܸܢ ܝܲܗ̣̄ܒܼܬܿ ܢܲܦܫܵܟܼ ܠܦܘܼܠܚܵܢ ܨܠܘܿܬܼܵܐ|
      block |ܡܙܲܗܝܵܢܝܼܬܼܵܐ ܕܬܲܪܥܝܼܬܼܵܐ܃ ܘܠܲܐܡܝܼܢܘܼܬܼܵܐ ܕܫܲܗܪܵܐ ܕܠܲܝ̈ܠܵܘܵܬܼܵܐ܃ ܐܲܝܟܼ|
      block |ܕܬܸܩܢܸܐ ܗܵܘܢܵܐ ܥܛܝܼܦ ܢܘܼܗܪܵܐ܃ ܐܲܓܼܢܵܐ ܢܲܦܫܵܟܼ ܡ̣ܢ ܚܸܙܘܲܝ̈|
      block |ܥܵܠܡܵܐ܃ ܘܲܦܤܘܿܩ ܡܸܢܵܟܼ ܥܸܢܝܵܢܵܐ ܕܡܲܡܠܠܵܐ܁ ܘܠܵܐ ܬܸܨܒܸܐ|
      block |ܠܲܡܩܲܒܵܠܘܼ ܠܓܼܵܘ ܡ̣ܢ ܟܘܼܪܚܵܟܼ ܪܵܚܡܵܐ ܕܲܥܝܵܕܼܵܐ܃ ܐܵܦܠܵܐ ܒܢܝܼܫܵܐ|
      block |ܕܲܡܝܲܬܿܪܘܼܬܼܵܐ܃ ܤܛܲܪ ܡ̣ܢ ܐܲܝܢܵܐ ܕܐܝܼܬܼܵܘܗܝ ܒܲܪ ܢܝܼܫܵܟܼ ܘܒܲܪ|
      block |ܐ̄ܪܵܙܵܟܼ ܒܕܼܘܼܒܵܪܵܟܼ܁ ܐܸܢ ܩܵܢܹ̇ܛ ܐܲܢ̄ܬܿ ܡ̣ܢ ܦܘܼܠܗܵܕܼܵܐ ܘܥܸܢܝܵܢܵܐ|
      block |ܢܲܦܫܵܢܵܝܵܐ ܕܲܒܼܟܸܤܝܵܐ܃ ܗܵܘ̇ ܕܡ̣ܢ ܢܲܦܫܹܗ ܡܥܵܕܼ ܠܡܸܬܿܬܿܙܵܥܘܼ ܕܠܵܐ|
      block |ܒܥܵܬܼܵܐ ܕܝܼܠܲܢ܃ ܡܵܕܹܝܢ ܦܤܘܿܩ ܡܸܢܵܟܼ ܘܥܸܢܝܵܢܵܐ ܕܲܠܒܲܪ܀ ܐܲܩܸܦ|
      block |ܡܝܲܬܿܪ̈ܵܬܼܵܐ ܠܲܨ̈ܠܵܘܵܬܼܵܟܼ܃ ܕܬܸܚܙܸܐ ܢܲܦܫܵܟܼ ܙܲܗܪܵܐ ܕܕܸܢܚܹܗ ܕܲܫܪܵܪܵܐ܁|
      block |ܟܠ ܟܡܵܐ ܕܡܸܫܬܲܝܲܢ ܠܸܒܵܐ ܡ̣ܢ ܥܘܼܗ̈ܕܵܢܹܐ ܒܲܪ̈ܵܝܹܐ܃ ܗܵܟܲܢܵܐ ܬܩܲܒܸܠ|
      block |ܬܲܪܥܝܼܬܼܵܟܼ ܬܲܗܪܵܐ ܕܲܒܼܤܘܼܟܵܠ ܦܸܬܼܓܼܵܡܹ̈ܐ܁ ܡܥܵܕܼܵܐ ܗ̣̄ܝ ܢܲܦܫܵܐ|
      block |ܦܫܝܼܩܵܐܝܼܬܼ ܠܲܡܚܲܠܵܦܘܼ ܥܸܢܝܵܢܵܐ ܒܥܸܢܝܵܢܵܐ܃ ܐܸܢ ܚܢܲܢ ܩܲܠܝܼܠ ܢܚܵܘܸܐ|
      block |ܒܛܝܼܠܘܼܬܼܵܐ ܘܲܫܩܵܠ ܛܲܥܢܵܐ܀ ܐܲܪܡܵܐ ܥܠܹܝܗ̇ ܥܲܡܠܵܐ ܕܩܸܪܝܵܢܵܐ|
      block |ܕܲܟܼܬܼܵܒܹ̈ܐ܃ ܐܲܝܠܹܝܢ ܕܡܵܘܕܥܝܼܢ ܩܲܛܝܼܢܘܼܬܼ ܐܘܼܪ̈ܚܵܬܼܵܐ ܕܕܼܘܼܒܵܪܹ̈ܐ܃|
      block |ܘܲܕܿܬܹܐܘܿܪܝܼܵܐ ܘܫܲܪ̈ܒܹܐ ܕܩܲܕܝܼ̈ܫܹܐ܃ ܘܐܵܦܸܢ ܠܵܐ ܡܲܪܓܿܫܵܐ ܒܫܘܼܪܵܝܵܐ|
      block |ܒܗܲܢܝܼܐܘܼܬܼܵܐ܃ ܡܸܛܠ ܥܲܡܛܵܢܵܐ ܘܲܕܼܠܘܼܚܝܵܐ ܕܡ̣ܢ ܥܘܼܗ̈ܕܵܢܹܐ|
      block |ܩܲܪ̈ܝܼܒܹܐ܃ ܐܲܝܟܼ ܕܲܬܼܚܲܠܸܦ ܥܸܢܝܵܢܵܐ ܒܥܸܢܝܵܢܵܐ܁ ܘܡܵܐ ܕܲܬܼܩܘܼܡ ܠܲܨܠܘܿܬܼܵܐ|
    block
      block |ܘܲܠܬܸܫܡܸܫܬܼܵܐ܃ ܚܠܵܦ ܗܸܪܓܵܐ ܕܥܵܠ̈ܡܵܢܵܝܵܬܼܵܐ܃ ܢܸܬܼܪܲܫܡܘܼܢ ܒܪܸܥܝܵܢܵܐ|
      block |ܗܲܓܵܓܹ̈ܐ ܕܡ̣ܢ ܟܬܼܵܒܹ̈ܐ܁ ܘܲܒܼܗܵܠܹܝܢ ܡܸܬܿܛܥܸܐ ܘܡܸܬܼܠܚܸܐ ܡܸܢܹܗ|
      block |ܥܘܼܗܕܵܢܵܐ ܕܡ̣ܢ ܟܬܼܵܒܹ̈ܐ܁ ܘܲܒܼܗܵܠܹܝܢ ܡܸܬܿܛܥܸܐ ܘܡܸܬܼܠ̱ܚܹܐ ܡܸܢܹܗ|
      block |ܥܘܼܗܪܵܢܵܐ ܕܡܸܕܸܡ ܕܲܚ̣ܙܵܐ ܘܲܫܡܲܥ̣ ܡ̣ܢ ܟܲܕܼܘܼ܁ ܘܗܵܟܲܢܵܐ܃ ܢܹܐܬܸܐ|
      block |ܪܸܥܢܵܢܵܟܼ ܠܕܲܟܼܝܘܼܬܼܵܐ܁ ܘܗܵܕܲܐ ܗ̣̄ܝ ܗܵܝ̇ ܕܐܲܡܝܼܪܵܐ܃ ܕܡܲܥܡ̱ܠܵܐ ܢܲܦܫܵܐ|
      block |ܡ̣ܢ ܩܸܪܝܵܢܵܐ܃ ܡܵܐ ܕܬܹܐܬܸܐ ܠܲܨܠܘܿܬܼܵܐ܃ ܘܡ̣ܢ ܩܸܪܝܵܢܵܐ ܠܲܡ ܬܸܬܼܢܲܗܲܪ|
      block |ܒܲܨܠܘܿܬܼܵܐ܁ ܗܵܢܵܘ ܕܹܝܢ܃ ܚܠܵܦ ܦܸܗܝܵܐ ܕܲܠܒܲܪ܃ ܢܸܫܢܿܟܲܚ ܠܢܲܦܫܵܐ|
      block |ܡܠܘܿܐܵܐ ܠܫܘܼܚܠܵܦ ܙܢܹܝ̈ܗ̇ ܕܲܨܠܘܿܬܼܵܐ܃ ܤܘܼ̈ܟܵܠܹܐ ܚܲܬܝܼ̈ܬܹܐ ܕܲܒܼܪܸܥܝܵܢܵܐ|
      block |ܒܵܠܩ̇ܝܼܢ܃ ܡ̣ܢ ܥܘܼ̈ܗܕܵܢܹܐ ܕܡܝܼܪܹ̈ܐ ܕܡ̣ܢ ܬܲܡܵܢ܃ ܕܲܟܼܡܵܐ ܙܲܒܼ̈ܢܝܼܢ|
      block |ܡܫܲܬܸܩ ܘܲܡܒܲܠܗܸܐ ܠܹܗ ܐܵܦ ܡܸܢܵܗ̇ ܕܲܨܠܘܿܬܼܵܐ܃ ܘܲܡܩܝܼܡ|
      block |ܠܹܗ ܕܠܵܐ ܙܵܘܥܵܐ ܗ̤ܘ ܚܲܝܠܵܐ ܕܬܹܐܘܿܪܝܼܵܐ ܕܡ̣ܢ ܟܬܼܵܒܹ̈ܐ ܒܗܵܠܹܝܢ|
      block |ܥܸܕܵܢܹ̈ܐ܁ ܗܵܘ̇ ܠܵܗ̇ ܠܲܨܠܘܿܬܼܵܐ ܡܥܵܕܼ ܦܵܤܹ̇ܩ ܒܝܲܕܼ ܗܲܢܝܼܐܘܼܬܼܵܐ|
      block |ܐܲܝܟܼ ܕܐܸܡ̇ܪܹܬܼ܃ ܘܫܸܠܝܵܐ ܡܲܪܡܸܐ ܥܲܠ ܠܸܒܵܐ܃ ܘܲܠܙܵܘ̈ܥܹܐ ܕܠܸܒܵܐ|
      block |ܡܫܲܬܸܩ܃ ܒܝܲܕܼ ܦܵܘܫܵܐ ܕܗܲܕܵܡܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ܀ ܝܵܕܼܥ̇ܝܼܢ|
      block |ܡܵܢܵܘ ܕܐܵܡܲ݁ܪ ܐ̄ܢܵܐ܃ ܐܲܝܠܹܝܢ ܕܲܫܩܝܼܠܝܼܢ ܢܸܤܝܵܢܵܗ̇ ܕܲܨܒܼܘܼܬܼܵܐ ܗܵܕܹܐ ܒܵܗ̇|
      block |ܒܢܲܦܫܗܘܿܢ ܘܲܠܓܼܵܘ ܡ̣ܢ ܐ̄ܪ̈ܵܙܹܝܗ̇ ܗܘ̤ܵܘ܃ ܘܠܵܐ ܡ̣ܢ ܝܘܼܠܦܵܢܵܐ ܕܡ̣ܢ|
      block |ܐ̄ܚܪ̈ܵܢܹܐ ܘܓܼܘܼܪ̈ܢܒܹܐ ܕܡ̣ܢ ܟܬܼܝܼ̈ܒܼܵܬܼܵܐ܃ ܗܵܠܹܝܢ ܕܲܟܼܡܵܐ ܙܲܒܼ̈ܢܝܼܢ ܡܨܹܝܢ|
      block |ܡܕܲܓܿܠܝܼܢ ܠܹܗ ܠܲܫܪܵܪܵܐ܀|
      block |ܢܕܼܝܕܼܵܐ ܥܲܠ ܟܲܪܤܵܐ ܕܡܲܠܝܵܐ ܒܨܵܬܼܵܐ ܕܫܲܪ̈ܒܹܐ ܪ̈ܘܼܚܵܢܵܝܹܐ܃|
      block |ܐܲܝܟܲܢܵܐ ܕܲܠܙܵܢܝܼܬܼܵܐ ܠܲܡܡܲܠܵܠܘܼ ܥܲܠ ܢܲܟܼܦܘܼܬܼܵܐ܀ ܬܹܐܪܬܵܐ ܕܡܲܠܝܵܐ|
      block |ܡ̣ܢ ܟܘܼܪ̈ܗܵܢܹܐ܃ ܓܵܥ̇ܨܵܐ ܠܵܗ̇ ܡ̣ܢ ܡܹܐܟܼܘܼܠܬܼܵܐ ܕܲܗܝܼܢܬܼܵܐ܁ ܘܲܠܪܸܥܝܵܢܵܐ|
      block |ܕܲܡܠܸܐ ܡ̣ܢ ܥܵܠܡܵܐ܃ ܠܡܸܬܼܩܲܪܵܒܼܘܼ ܠܥܘܼܩܵܒܼܵܐ ܕܦܘܼܪ̈ܠܚܵܢܹܐ ܐܲܠܵܗܵܝ݂̈ܐ|
    block
      block |ܠܵܐ ܡܸܫܟܲܚ܀ ܢܘܼܪܵܐ ܒܩܲܝ̈ܤܹܐ ܪ̈ܲܛܝܼܒܹܐ ܠܵܐ ܕܵܠ̇ܩܵܐ܃ ܘܪܸܬ̣ܚܵܐ ܕܒܲܐܠܵܗܵܐ|
      block |ܒܠܸܒܵܐ ܪܵܚܹ̇ܩ ܢܝܵܚܹ̈ܐ ܠܵܐ ܡܸܬܼܢܲܒܼܪܲܫ܀ ܙܵܢܝܼܬܼܵܐ ܠܵܐ ܡܟܲܬܼܪܵܐ ܒܪܵܚܡܘܼܬܼܵܐ|
      block |ܥܲܡ ܚܲܕܼ܃ ܘܠܵܐ ܢܲܦܫܵܐ ܕܐܲܤܝܼܪܵܐ ܒܤܲܓܝܼ̈ܐܹܐ ܡܩܵܘܝܵܐ ܒܪܵܚܡܘܼܬܼܵܐ|
      block |ܕܝܘܼܠܦܵܢܵܐ ܪܘܼܚܵܢܵܝܵܐ܀ ܐܲܝܟܲܢܵܐ ܕܗܵܘ̇ ܕܲܠܫܸܡܫܵܐ ܠܵܐ ܡܸܡܬܼܘܿܡ ܚ̣ܙܵܐ|
      block |ܒܥܲܝܢܵܘ̈ܗܝ܃ ܡ̣ܢ ܫܸܡܥܵܐ ܒܲܠܚܘܿܕܼ ܕܲܥܠܵܘܗܝ ܠܲܡܗܲܓܵܓܼܘܼ ܢܘܼܗܪܹܗ|
      block |ܒܪܸܥܝܵܢܹܗ܃ ܠܡܸܤܲܒܼ ܕܡܘܼܬܼܵܐ ܡܸܕܸܡ ܒܢܲܦܫܹܗ܃ ܠܡܲܪܓܵܫܘܼ|
      block |ܒܦܲܐܝܘܼܬܼܵܐ ܕܙܲܗܪܝܼܪ̈ܵܘܗܝ ܠܵܐ ܡܸܫܟܲܚ܃ ܗܵܟܲܢܵܐ ܡ̇ܢ ܕܲܛܥܵܡܬܼܵܐ|
      block |ܕܦܘܼܠܚܵܢܵܐ ܪܘܼܚܵܢܵܐ ܒܢܲܦܫܹܗ ܠܵܐ ܐܲܪܓܸܫ܃ ܘܲܠܓܼܵܘ ܡ̣ܢ ܢܸܤܝܵܢܵܐ|
      block |ܕܐ̄ܪ̈ܵܙܵܘܗܝ ܠܵܐ ܗܘ̤ܵܐ ܒܕܼܘܼܒܵܪ̈ܵܘܗܝ܃ ܠܡܸܤܲܒܼ ܒܪܸܥܝܵܢܹܗ ܕܘܼܡܝܵܐ|
      block |ܕܡܲܤܒܲܗ ܠܲܫܪܵܪܵܐ܃ ܡ̣ܢ ܝܘܼܠܦܵܢܵܐ ܕܐ̄ܢܵܫܵܐ ܘܕܼܘܼܪܵܫܵܐ ܕܒܲܟܼܬܼܝܼ̈ܒܵܬܼܵܐ܃|
      block |ܠܡܸܫܟܵܚܘܼ ܦܝܵܤܵܐ ܫܲܪܝܼܪܵܐ ܒܢܲܦܫܹܗ ܘܲܠܡܲܕܼܪܵܟܼܘܼ ܠܚܲܬܿܝܼܬܼܘܼܬܼܵܗ̇|
      block |ܕܲܨܒܼܘܼܬܼܵܐ ܠܵܐ ܡܸܫܟܲܚ܀|
      block |ܐܸܢ ܩܢܸܐ ܐܲܢ̄ܬܿ ܡܸܕܸܡ ܝܲܬܿܝܼܪܵܐ ܥܲܠ ܤܲܝܒܵܪܬܵܐ ܕܝܒܵܪܬܵܐ ܕܝܵܘܡܵܐ܃ ܙܸܠ|
      block |ܗܲܒܲܝܗܝ ܠܡܸܤ̈ܟܹܿܢܹܐ܃ ܘܬܼܵܐ ܩܲܪܸܒܼ ܨܠܘܿܬܼܵܐ ܕܦܵܪܹܗ̄ܤܝܼܵܐ܁ ܗܵܢܵܘ|
      block |ܕܹܝܢ܃ ܡܲܠܸܠ ܥܲܡ ܐܲܠܵܗܵܐ܃ ܐܲܝܟܼ ܒܪܵܐ ܥܲܡ ܐܲܒܼܘܼܗܝ܀ ܠܲܝܬܿ ܡܸܕܸܡ|
      block |ܕܲܡܩܲܪܸܒܼ ܠܠܸܒܵܐ ܠܘܵܬܼ ܐܲܠܵܗܵܐ ܐܲܝܟܼ ܡܪܲܚܡܵܢܘܼܬܼܵܐ܃ ܘܠܵܐ ܕܝܵܗܹ̇ܒܼ|
      block |ܫܲܝܢܵܐ ܠܪܸܥܝܵܢܵܐ ܐܲܝܟܼ ܨܪܝܼܟܼܘܼܬܼܵܐ ܨܸܒܼܝܵܢܵܝܬܼܵܐ܁ ܢܓܲܢܘܿܢܵܟܼ ܤܲܓܝܼ̈ܐܹܐ ܐܲܝܟܼ|
      block |ܠܵܐ ܝܵܕܲܘܿܥܵܐ܃ ܡܸܛܠ ܦܫܝܼܛܘܼܬܼܵܐ ܕܐܝܕܲܝ̈ܟ ܘܲܫܦܝܼܥܘܼܬܼܵܟܼ ܕܲܕܼܠܵܐ|
      block |ܡܫܘܼܚܬܼܵܐ܃ ܒܢܝܼܫܵܐ ܕܕܸܚܠܲܬܼ ܐܲܠܵܗܵܐ܃ ܘܠܵܐ ܢܸܩܪܘܼܢܵܟܼ ܚܲܟܿܝܼܡܵܐ|
      block |ܘܲܬܼܩܸܢ ܗܵܘܢܵܐ܃ ܡܸܛܠ ܡܚܲܤܟܘܼܬܼܵܟܼ܁ ܐܸܢ ܥܲܠ ܤܘܼܤܝܵܐ|
      block |ܪܟܼܝܼܒܼ ܐ̄ܢܵܫ ܘܦܵܫܹ̇ܛ ܐܝܼܕܹܗ܃ ܠܵܐ ܬܸܩܦܘܿܣ ܐܝܼܕܼܵܟܼ ܡܸܢܹܗ܃|
    block
      block |ܒܡܸܕܸܡ ܕܐܵܠܨܵܐ ܒܲܫܪܵܪܵܐ ܡܸܛܠ ܤܘܼܢܩܵܢܹܗ܁ ܒܫܵܥܬܼܵܐ ܕܹܝܢ ܗܵܝ̇܃|
      block |ܐܲܝܟܼ ܚܲܕܼ ܡ̣ܢ ܨܪ̈ܝܼܟܹܐ ܤܢܝܼܩ܁ ܘܡܵܐ ܕܝܵܗܹ̇ܒܼ ܐܲܢ̄ܬܿ܃ ܒܥܲܝܢܵܐ|
      block |ܥܲܬܿܝܼܪܬܵܐ ܗܲܒܼ܃ ܘܐܲܦܨܲܚ ܐܲܦܲܝ̈ܟܼ ܠܩܘܼܒܼܠܹܗ܁ ܘܐܵܘܤܸܦ ܠܹܗ|
      block |ܥܲܠ ܗܵܘ̇ ܡܵܐ ܕܲܒܼܥ̣ܵܐ܃ ܐܵܦ ܗܵܘ̇ ܡܵܐ ܕܠܵܐ ܫܐܸܠ̣܁ ܫܲܕܲܪ ܠܲܡ|
      block |ܠܲܚܡܵܟܼ ܥܲܠ ܐܲܦܲܝ̈ ܡܲܝܵ̈ܐ܃ ܘܲܠܙܲܒܼܢܵܐ ܤܲܓܼܝܼܐܵܐ ܬܸܫܟܲܚ ܦܘܼܪܥܵܢܵܐ܁|
      block |ܠܵܐ ܬܸܦܪܘܿܫ ܥܲܬܿܝܼܪܵܐ ܘܡܸܤܟܹܢܵܐ܃ ܘܠܵܐ ܬܸܕܲܥ ܕܫܵܘܹ̇ܐ ܘܲܕܼܠܵܐ|
      block |ܫܵܘܹ̇ܐ܁ ܠܟܼܠܗܘܿܢ ܒܢܲܝ̈ܢܵܫܵܐ܃ ܐܲܝܟܼ ܕܡ̣ܢ ܨܹܐܕܲܝܟ܃ ܠܛܵܒܼܬܼܵܐ ܐܲܫܘܵܐ܁|
      block |ܝܲܬܿܝܼܪܵܐܝܼܬܼ܃ ܕܲܒܼܝܲܕܼ ܗܵܠܹܝܢ ܡܓܲܪܸܓܼ ܐܲܢ̄ܬܿ ܠܗܘܿܢ ܠܘܵܬܼ ܫܪܵܪܵܐ܁|
      block |ܕܠܝܼܠܵܐܝܼܬܼ ܡܸܬܼܢܲܓܼܕܵܐ ܢܲܦܫܵܐ ܒܝܲܕܼ ܦܲܓܼܪ̈ܵܢܝܵܬܼܵܐ܃ ܠܬܲܪܥܝܼܬܼܵܐ ܕܕܸܚܠܲܬܼ|
      block |ܐܲܠܵܗܵܐ܁ ܐܵܦ ܠܡܵܟܼܤܹ̈ܐ ܘܲܠܙܵܢ̈ܝܵܬܼܵܐ ܡܫܵܘܬܸܦ ܗ̄ܘ̣ܵܐ ܒܦܵܬܼܘܿܪܹܗ܃|
      block |ܟܲܕܼ ܠܵܐ ܡܦܲܪܸܫ ܗ̄ܘ̣ܵܐ ܕܲܕܠܵܐ ܫܵܘܹ̇ܝܢ܃ ܐܲܝܟܼ ܕܲܒܼܝܲܕܼ ܗܵܕܹܐ|
      block |ܠܕܸܚܠܲܬܼ ܐܲܠܵܗܵܐ ܢܓܲܪܸܓܼ ܐܸܢܘܿܢ܁ ܘܲܒܼܝܲܕܼ ܫܵܘܬܵܦܘܼܬܼܵܐ ܕܦܲܓܼܪ̈ܵܢܝܵܬܼܵܐ܃|
      block |ܠܫܵܘܬܵܦܘܼܬܼܵܐ ܕܲܒܼܪܘܼܚ ܢܩܲܪܸܒܼ ܐܸܢܘܿܢ܁ ܡܸܛܠܗܵܢܵܐ܃ ܠܛܵܒܼܬܼܵܐ|
      block |ܘܐܝܼܩܵܪܵܐ ܐܲܫܘܵܐ ܠܟܼܠܗܘܿܢ ܒܢܲܝ̈ܢܵܫܵܐ܃ ܐܸܢ ܝܗ̄ܘܼܕܵܝܵܐ ܢܸܗܘܸܐ܃ ܘܐܸܢ|
      block |ܟܵܦܘܿܪܑܵܐ܃ ܘܐܸܢ ܩܵܛܘܿܠܵܐ܁ ܝܲܬܿܝܼܪܵܐܝܼܬܼ܃ ܕܐܲܚܘܼܟܼ ܐܝܼܬܼܵܘܗܝ ܘܒܲܪ|
      block |ܟܝܵܢܵܟܼ܃ ܘܲܒܼܠܵܐ ܝܑܼܕܲܥܬܼܵܐ ܛܵܥܹ̇ܐ ܡ̣ܢ ܫܪܵܪܵܐ܁ ܐܸܡܲܬܼܝ ܕܥܵܒܹ̇ܕܼ ܐܲܢ̄ܬܿ|
      block |ܛܵܒܼܬܼܵܐ܃ ܠܵܐ ܬܤܝܼܡ ܠܪܸܥܝܵܢܵܟܼ ܢܝܼܫܵܐ ܕܦܘܼܪܥܵܢܵܐ ܩܲܪܝܼܒܼܵܐ܃|
      block |ܘܲܒܼܬܲܪ̈ܬܲܝܗܹܝܢ ܬܸܬܼܦܪܲܥ ܡ̣ܢ ܐܲܠܵܗܵܐ܁ ܘܐܸܢ ܡܲܨܝܵܐ܃ ܐܵܦܠܵܐ ܡܸܛܠ|
      block |ܦܘܼܪܥܵܢܵܐ ܕܲܠܗܲܠ܃ ܕܝܲܬܿܝܼܪܵܐܝܼܬܼ ܒܚܘܼܒܵܐ ܐܲܠܵܗܵܝܵܐ ܬܸܬܼܝܲܬܲܪ܁ ܡܓܼܵܘܲܝ|
      block |ܗ̄ܘ̣ ܕܲܪܓܼܵܐ ܕܚܘܼܒܵܐ܃ ܐܵܦ ܡܸܢܹܗ ܕܦܘܼܠܚܵܢܵܐ ܠܘܵܬܼ ܐܲܠܵܗܵܐ܁|
    block
      block |ܘܲܒܼܐܪܵܙܹܗ ܡܓܼܵܘܲܝ ܗ̄ܘ̣ ܡܸܢܹܗ܃ ܘܝܲܬܝܼܪ ܡ̣ܢ ܕܲܡܓܼܵܘܝܵܐ ܢܲܦܫܵܐ ܡ̣ܢ|
      block |ܦܲܓܼܪܵܐ܀|
      block |ܐܸܢ ܤܵܡ̣ܬܿ ܠܢܲܦܫܵܟܼ ܢܝܼܫܵܐ ܕܲܡܤܲܪܩܘܼܬܼܵܐ ܡ̣ܢ ܟܲܕܼܘܼ܃|
      block |ܘܲܒܼܛܲܝܒܿܘܼܬܹܗ ܕܐܲܠܵܗܵܐ ܐܸܬܼܚܲܪܲܪܬܿ ܡ̣ܢ ܨܸܦܬܼܵܐ܃ ܘܲܗ̤ܘܲܝܬܿ ܠܥܸܠ|
      block |ܡ̣ܢ ܥܵܠܡܵܐ ܒܲܡܤܲܪܩܘܼܬܼܵܟܼ܃ ܚܙܝܼ ܕܲܠܡܵܐ ܡܸܛܠ ܪܸܚܡܲܬܼ ܡܸܤ̈ܟܹܿܢܹܐ|
      block |ܬܸܬܼܪܲܓܿܪܲܬܼ ܠܡܸܦܲܠ ܒܨܸܦܬܼܵܐ ܕܩܸܢ̈ܝܵܢܹܐ ܘܨܸܒܼ̈ܘܵܬܼܵܐ܃ ܐܲܝܟܼ ܕܲܠܡܸܥܒܲܕܼ|
      block |ܟܹܐܲܡܲܬܼ ܙܸܕܼܩܬܼܵܐ܃ ܘܲܠܡܸܪܡܵܐ ܢܲܦܫܵܟܼ ܬܘܼܒܼ ܒܲܫܓܼܘܼܫܝܵܐ܃ ܠܡܸܤܲܒܼ|
      block |ܡ̣ܢ ܗܵܘ̇ ܘܲܠܡܸܬܲܠ ܠܗܵܘ̇܃ ܘܬܲܙܸܠ ܝܲܩܝܼܪܘܼܬܼܵܟܼ ܒܡܸܬܼܪܲܟܼܢܵܢܘܼܬܼܵܐ|
      block |ܕܩܘܼܪܵܒܼ ܦܝܵܤܵܐ ܠܐ̄ܢܵܫ̈ܝܼܢ܃ ܒܲܒܼܥܵܬܼܵܐ ܕܐܲܝܠܹܝܢ ܕܕܲܐܝܟܼ ܗܵܠܹܝܢ܃ ܘܬܸܦܸܠ|
      block |ܡ̣ܢ ܪܵܘܡܵܐ ܕܬܲܪܥܝܼܬܼܵܟܼ ܡܚܲܪܲܪܬܵܐ ܠܪܸܢܝܵܐ ܬܘܼܒܼ ܕܐܲܪ̈ܥܵܢܝܵܬܼܵܐ܁|
      block |ܪܵܡ ܗ̄ܘ̣ ܕܪܓܼܵܟܼ ܡ̣ܢ ܕܥܵܒܼ̈ܕܲܝ ܙܸܕܼ̈ܩܵܬܼܵܐ܁ ܒܵܥܹ̇ܢܵܐ ܡܸܢܵܟܼ܃ ܠܵܐ|
      block |ܬܸܬܼܓܿܚܸܟܼ܁ ܗܵܝ̇ ܡܲܢ܃ ܛܲܟܼܤܵܐ ܗ̣̄ܝ ܕܬܲܪܒܿܝܼܬܼܵܐ ܕܫܲܒܼܪܘܼܬܼܵܐ܁ ܗܵܕܹܐ|
      block |ܕܹܝܢ܃ ܐܘܼܪܚܵܐ ܕܲܓܼܡܝܼܪܘܼܬܼܵܐ܁ ܐܸܢ ܐܝܼܬܼ ܠܵܟܼ܃ ܒܲܕܲܪ̈ܲܝܗܝ ܒܲܚܕܼܵܐ|
      block |ܙܒܲܢ܁ ܘܐܸܢ ܠܲܝܬܿ ܠܵܟܼ܃ ܠܵܐ ܬܸܬܼܪܲܓܼܕ̈ܓܼ ܕܢܸܗܘܸܐ ܠܵܟܼ܁ ܕܲܟܵܐ|
      block |ܥܘܼܡܪܵܟܼ ܡ̣ܢ ܦܘܼ̈ܢܵܩܹܐ ܘܝܲܬܿܝܼܪ̈ܵܬܼܵܐ܃ ܕܗܵܕܹܐ ܐܵܠܨܵܐܝܼܬܼ ܡܲܝܬܿܝܵܐ|
      block |ܠܵܟܼ ܠܥܲܢܘܵܝܘܼܬܼܵܐ܁ ܐܵܢܲܢܩܹܐ ܓܹܝܪ܃ ܤܲܓܿܝܼ̈ܐܵܬܼܵܐ ܡܤܲܝܒܿܪܵܐ܃ ܐܲܝܠܹܝܢ|
      block |ܕܲܒܼܨܸܒܼܝܵܢܲܢ ܡܵܐ ܕܐܝܼܬܼ ܦܘܼܪܤܵܐ܃ ܠܵܐ ܡܸܬܿܛܦܝܼܤܝܼܢ ܚ̄ܢܲܢ ܕܲܢܤܲܝܒܲܪ܁|
      block |ܐܲܝܠܹܝܢ ܕܠܲܩܪܵܒܼܵܐ ܕܲܠܒܲܪ ܙܟܼܵܐܘܼܗܝ܃ ܗܵܠܹܝܢ ܘܲܠܕܸܚܠܬܼܵܐ ܕܲܠܓܼܵܘ|
      block |ܫܲܩ̣ܠܘܼܗ̇܃ ܘܠܲܝܬܿ ܬܘܼܒܼ ܩܛܝܼܪܵܐ ܕܕܼܵܒܲܪ ܠܗܘܿܢ ܥܸܨܝܵܢܵܐܝܼܬܼ܃|
      block |ܟܲܕܼ ܡܕܼܵܘܸܕܼ ܒܬܲܟܼܬܘܼܫܵܐ ܕܡ̣ܢ ܩܘܼܕܼܡܵܐ ܘܡ̣ܢ ܒܸܤܬܿܪܵܐ܀ ܩܪܵܒܼܵܐ|
      block |ܕܲܠܒܲܪ ܩܵܪܹܐ ܐ̄ܢܵܐ܃ ܠܗܵܘ̇ ܕܲܒܼܪܸ̈ܓܼܫܹܐ ܡܥܝܼܪ ܐ̄ܢܵܫ ܥܲܠ ܢܲܦܫܹܗ|
      block |ܤܲܟܼܠܵܐܝܼܬܼ܁ ܗܵܢܵܘ ܕܼܝܢ܃ ܒܡܲܤܒܼܵܐ ܘܡܲܬܿܠܵܐ܃ ܫܸܡܥܵܐ ܘܲܚܙܵܬܼܵܐ܃|
    block
      block |ܡܲܡܠܠܵܐ ܘܟܲܪܤܵܐ܃ ܘܗܵܝ̇ ܕܢܲܤܓܸܐ ܬܟܼܝܼܒܼܵܐܝܼܬܼ ܐܝܼܕܼܵܐ ܒܐܝܼܕܼܵܐ|
      block |ܤܘܼܥܪ̈ܵܢܹܐ ܠܢܲܦܫܹܗ ܐܲܝܟܼ ܕܬܸܬܼܥܵܘܲܪ܃ ܘܡ̣ܢ ܫܓܼܘܼ̈ܫܝܹܐ ܕܡ̣ܢ ܠܒܲܪ|
      block |ܐܵܪܥܝܼܢ܃ ܕܠܵܐ ܬܸܫܟܲܚ ܬܸܚܙܸܐ ܗ̤ܝ ܠܵܗ̇ ܒܬܲܟܼܬܘܼܫܵܐ ܟܲܤܝܵܐ|
      block |ܕܡܸܬܿܬܿܙܝܼܥ܃ ܘܡܸܛܠ ܒܗܝܼܠܘܼܬܼܵܐ ܢܸܙܟܸܿܐ ܠܗܵܠܹܝܢ ܕܒܼܵܠܩ̇ܝܼܢ ܡ̣ܢ|
      block |ܠܓܼܵܘ܀ ܐܸܢ ܕܹܝܢ ܐܲܪ̈ܥܹܝܗ̇ ܕܲܡܕܼܝܼܢ̄ܬܼܵܐ ܢܹܐܤܘܿܪ ܒܲܪܢܵܫܵܐ܃ ܬܲܟܼܬܿܘܼܫܵܐ|
      block |ܐܲܦܝܼ̈ܢ ܠܘܼܩܒܲܠ ܐܲܦܝܼ̈ܢ ܗܵܘܹ̇ܐ ܡܸܟܹܝܠ܁ ܘܡ̣ܢ ܟܡܹ̈ܐܢܹܐ ܕܡ̣ܢ ܒܸܤܬܲܪ|
      block |ܡܕܼܝܼܢ̄ܬܼܵܐ܃ ܠܵܐ ܕܵܚܹ̇ܠ܁|
      block |ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܗܵܠܹܝܢ ܘܚܲܡܤܸܢ ܒܫܸܠܝܵܐ܃ ܘܠܵܐ|
      block |ܐܲܤ̣ܓܝܼ ܥ̇ܒܼܵܕܼܵܐ ܠܢܲܦܫܹܗ ܐܵܦ ܬܲܡܵܢ܃ ܐܸܠܵܐ ܠܟܼܠܹܗ ܦܘܼܠܚܵܢܵܐ|
      block |ܦܲܓܼܪܵܢܵܝܵܐ ܚܲܠܦܹܗ ܒܥܲܡܠܵܐ ܕܲܨܠܘܿܬܼܵܐ ܐܸܢ ܤܵܦܹ̇ܩ܁ ܘܲܕܼܡ̣ܢ ܬܸܫܡܸܫܬܼܵܐ|
      block |ܠܬܸܫܡܸܫܬܼܵܐ܃ ܥܲܡ ܥ̇ܒܼܵܕܼܵܐ ܕܲܐܲܠܵܗܵܐ ܕܐܝܼܬܼܵܘܗܝ ܨܠܘܿܬܼܵܐ ܘܩܸܪܝܵܢܵܐ܃|
      block |ܠܵܐ ܫܵܘܬܸܦ̣ ܥܲܡܹܗ ܡܸܕܸܡ܃ ܘܗܲܝܡܸܢ ܕܟܲܕܼ ܥܲܡ ܐܲܠܵܗܵܐ ܦܵܠܲܚ̇܃|
      block |ܘܒܹܗ ܪܵܢܹܐ ܠܸܠܝܵܐ ܘܐܝܼܡܵܡܵܐ܃ ܠܵܐ ܡܲܚܤܲܪ ܠܹܗ ܡܸܕܸܡ ܡ̣ܢ|
      block |ܐܵܠ̈ܨܵܬܼܵܐ ܕܡܸܬܼܒܲܥ̈ܝܵܢ ܠܹܗ܃ ܡܸܛܠ ܗܵܝ̇ ܕܡܸܛܠܵܬܹܗ ܠܵܐ ܦܵܠܲܚ܀|
      block |ܐܸܢ ܐܝܼܬܼ ܕܒܸܠܥܵܕܼ ܦܘܼܠܚܵܢܵܐ ܠܵܐ ܡܤܲܝܒܲܪ ܒܫܸܠܝܵܐ܃ ܐܵܠܨܵܐܝܼܬܼ|
      block |ܢܸܦܠܘܿܚ܁ ܒܪܲܡ ܐܲܝܟܼ ܡܥܲܕܪܵܢܵܐ ܢܹܐܚܕܝܼܘܗܝ܃ ܘܠܵܐ ܐܲܝܟܼ ܝܲܥܢܵܐ܁|
      block |ܘܲܬܼܪܲܝܵܢܵܐ ܒܵܬܲܪ ܗܵܠܹܝܢ܃ ܘܠܵܘ ܐܲܝܟܼ ܦܘܼܩܕܵܢܵܐ ܪܹܫܵܝܵܐ܁ ܗܵܕܹܐ܃ ܐܲܝܟܼ|
      block |ܕܠܲܡܚܝܼ̈ܠܹܐ܁ ܥ̇ܒܼܵܕܼܵܐ ܕܐܝܼ̈ܕܲܝܵܐ܃ ܡܥܲܟܿܪܵܢܵܐ ܕܥܘܼܗܕܵܢܵܐ ܕܐܲܠܵܗܵܐ ܡܫܲܡܲܗ|
      block |ܐܹܘܲܓܼܪܝܼܣ܁ ܠܲܨܪ̈ܝܼܟܹܐ ܕܹܝܢ ܘܠܲܡܩܲܛ̈ܥܹܐ ܤܵܡ̣ܘ ܐܲܒܼܵܗ̈ܵܬܼܵܐ ܦܘܼܠܚܵܢܵܐ܃|
      block |ܘܠܵܘ ܐܲܝܟܼ ܕܠܲܚܦܝܼ̈ܛܹܐ ܒܐܵܢܲܢܩܹܐ ܕܢܵܡܘܿܤܵܐ܀|
      block |ܒܙܲܒܼܢܵܐ ܕܦܵܬܲܚ ܐܲܠܵܗܵܐ ܠܬܲܪܥܝܼܬܼܵܟܼ ܡ̣ܢ ܠܓܼܵܘ܃ ܘܝܵܗܹ̇ܒܼ|
      block |ܐܲܢ̄ܬܿ ܢܲܦܫܵܟܼ ܠܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ܃ ܠܵܐ ܬܸܬܸܠ ܠܸܒܵܟܼ ܠܨܸܦܬܼܵܐ|
    block
      block |ܕܡܸܕܸܡ܃ ܟܲܕܼ ܡܦܝܼܤܝܼܢ ܠܵܟܼ ܫܹܐܕܹ̈ܐ ܒܤܸܬܼܪܵܐ ܒܤܸܬܼܪܵܐ܃ ܘܗܵܝܕܹܝܢ ܚܙܝܼ|
      block |ܘܐܸܬܿܕܲܡܲܪ ܒܡܸܕܸܡ ܕܡܸܬܼܝܼܠܸܕܼ ܠܵܟܼ ܡ̣ܢ ܗܵܠܹܝܢ܁ ܠܵܐ ܬܦܲܚܸܡ|
      block |ܠܚܲܕܼ ܡ̣ܢ ܕܘܼܒܵܪܹ̈ܐ܃ ܠܗܵܝ̇ ܕܠܹܠܲܝ ܐܝܼܡܵܡ ܐ̄ܢܵܫ ܢܲܦܝܼܠ ܥܲܠ|
      block |ܐܲܦܵܘ̈ܗܝ ܩܕܼܵܡ ܨܠܝܼܒܼܵܐ܃ ܟܲܕܼ ܡܲܗܦ̈ܟܼܵܢ ܐܝܼܕܼܵܘ̈ܗܝ ܠܒܸܤܬܿܪܹܗ܁ ܨܵܒܹ̇ܐ|
      block |ܐܲܢ̄ܬܿ ܕܠܵܐ ܢܸܩܗܸܐ ܪܸܬܼܚܵܟܼ ܡܸܡܬܼܘܿܡ܃ ܘܠܵܐ ܬܸܬܼܡܲܤܟܲܢ ܡ̣ܢ ܕܸܡ̈ܥܹܐ܃|
      block |ܒܗܵܠܹܝܢ ܐܸܬܼܚܲܫܲܚ܁ ܛܘܼܒܲܝܟ ܒܲܪܢܵܫܵܐ܃ ܐܸܢ ܒܗܵܠܹܝܢ ܬܸܪܢܸܐ ܕܐܸܡ̇ܪܹܬܼ|
      block |ܠܵܟܼ܃ ܘܠܸܠܝܵܐ ܘܐܝܼܡܵܡܵܐ ܥܲܡܹܗ ܡܸܕܸܡ ܠܵܐ ܬܸܒܼܥܸܐ܁ ܗܵܝܕܹܝܢ|
      block |ܢܸܬܼܦܬܲܚ ܢܘܼܗܪܵܟܼ ܐܲܝܟܼ ܨܲܦܪܵܐ܃ ܘܙܲܕܝܼܩܘܼܬܼܵܟܼ ܒܲܥܓܲܠ ܬܸܕܼܢܲܚ܁|
      block |ܘܬܸܗܘܸܐ ܐܲܝܡܼ ܦܲܪܕܲܝܤܵܐ ܕܪܵܘܹ̇ܙ܃ ܘܐܲܝܟܼ ܡܲܒܿܘܼܥܵܐ ܕܡܲܝ̈ܵܐ ܕܠܵܐ|
      block |ܓܵܝ̇ܙܝܼܢ ܡܵܘ̈ܗܝ܀ ܚܘܼܪ܃ ܕܲܟܼܡܵܐ ܛܵܒܼ̈ܬܼܵܐ ܡܸܫܬܲܟܼ̈ܚܵܢ ܠܐ̄ܢܵܫ ܡ̣ܢ|
      block |ܝܲܨܝܼܦܘܼܬܼܵܐ܁ ܐܝܼܬܼ ܐܸܡܲܬܼܝ ܕܲܤܡܝܼܟܼ ܒܲܪܢܵܫܵܐ ܥܲܠ ܒܘܼܪ̈ܟܵܘܗܝ|
      block |ܒܥܸܕܵܢܵܐ ܕܲܨܠܘܿܬܼܵܐ܃ ܘܐܝܼܕܼܵܘ̈ܗܝ ܦܪ̈ܝܼܤܵܢ ܐܵܘ ܦܫܝܼ̈ܛܵܢ ܠܐܲܦܲܝ̈ ܫܡܲܝܵܐ܃|
      block |ܘܪܹܫܹܗ ܚܵܐܲܪ ܒܲܨܠܝܼܒܼܵܐ܃ ܘܐܲܝܟܼ ܕܲܠܡܹܐܡܲܪ ܟ̱ܠܹܗ ܙܵܘܥܹܗ|
      block |ܘܬܲܪܥܝܼܬܹܗ ܠܘܵܬܼ ܐܲܠܵܗܵܐ ܡܬܼܝܼܚ ܒܬܲܟܼܫܲܦܬܼܵܐ܁ ܘܟܲܕܼ ܒܗܵܠܹܝܢ|
      block |ܟܘܼ̈ܫܵܦܹܐ ܘܚܸܢ̈ܓܼܵܬܼܵܐ ܐܝܼܬܼܵܘܗܝ ܒܼܲܪܢܵܫܵܐ ܒܪܢܵܫܵܐ ܒܥܸܕܵܢܵܐ ܗܵܘ̇܃ ܡ̣ܢ ܫܸܠܝܵܐ|
      block |ܡܸܬܿܬܿܙܝܼܥ ܡ̣ܢ ܠܸܒܹܿܗ ܡܲܒܿܘܼܥܵܐ ܕܗܲܢܝܼܐܘܼܬܼܵܐ܃ ܘܗܲܕܵܡܵܘ̈ܗܝ|
      block |ܡܸܬܼܪܲܫܠܝܼܢ܃ ܘܥܲܝܢܵܘ̈ܗܝ ܡܸܬܼܥܲܡ̈ܨܵܢ܃ ܘܐܲܦܵܘ̈ܗܝ ܡܲܟܸܦ܃|
      block |ܘܚܘܼܫܵܒܼܵܘ̈ܗܝ ܡܸܫܬܲܓܼܢܹܝܢ܃ ܐܲܝܟܲܢܵܐ ܕܐܵܦܠܵܐ ܒܘܼܪ̈ܟܹܿܐ ܡܸܫܟ̈ܚܵܢ|
      block |ܠܡܸܤܡܲܟܼ ܒܐܲܪܥܵܐ܃ ܩܕܼܵܡ ܪܘܵܙܵܗ̇ ܕܛܵܒܼܬܼܵܐ ܗܵܝ̇ ܕܢܵܨ̇ܦܵܐ ܒܟܼܠܹܗ|
      block |ܓܘܼܫܡܵܐ܀ ܐܸܬܼܒܲܝܲܢ ܐܘܿ ܒܲܪܢܵܫܵܐ܃ ܒܡܸܕܸܡ ܕܩܵܪܹܐ ܐܲܢ̄ܬܿ܁ ܡܸܫ̈ܟܿܚܵܢ|
      block |ܟܲܝ ܠܡܸܕܲܥ ܗܵܠܹܝܢ ܡ̣ܢ ܕܝܘܿܬܼܵܐ ܐܵܘ ܕܲܠܡܵܐ ܡ̣ܢ ܟܬܼܝܼ̈ܒܼܵܬܼܵܐ|
      block |ܛܥܵܡܬܼܵܐ ܕܕܸܒܼܫܵܐ ܥܵܒܼ̇ܪܵܐ ܒܚܸܟܹܗ ܕܩܵܪܘܿܝܵܐ܀ ܐܸܢ ܠܵܐ ܬܹܐܨܲܦ܃|
    block
      block |ܠܵܐ ܬܸܫܟܲܚ܁ ܘܐܸܢ ܠܵܐ ܬܸܩܘܿܫ ܚܲܡܝܼܡܵܐܝܼܬܼ܃ ܘܬܸܫܗܲܪ ܥܲܠ ܬܲܪܥܵܐ|
      block |ܢܲܓܼܝܼܪܵܐܝܼܬܼ܃ ܠܵܐ ܬܸܬܼܥܢܸܐ܀ ܡܲܢ̣ܘܼ ܕܗܵܠܹܝܢ ܢܸܫܡܲܥ ܘܢܸܬܼܪܲܓܼܪܲܓܼ|
      block |ܠܙܲܕܝܼܩܘܼܬܼܵܐ ܕܲܠܒܲܪ܃ ܐܸܠܵܐ ܐܲܝܢܵܐ ܕܠܵܐ ܡܸܫܟܲܚ ܕܲܢܤܲܝܒܲܪ ܐܲܤܘܼܪܹ̈ܐ|
      block |ܕܩܸܠܵܝܬܼܵܐ܁ ܒܪܲܡ ܐܸܢ ܐܝܼܬܼ ܐ̄ܢܵܫ ܕܗܵܠܹܝܢ ܠܵܐ ܡܨܸܐ܃ ܒܗܵܝ̇ ܕܡܵܘܗܲܒܼܬܼܵܐ|
      block |ܗ̣̄ܝ ܕܡ̣ܢ ܐܲܠܵܗܵܐ܃ ܗܵܝ̇ ܕܐ̄ܢܵܫ ܢܸܗܘܸܐ ܠܓܼܵܘ ܡ̣ܢ ܬܲܪܥܵܐ܃ ܐܵܦܸܢ|
      block |ܡ̣ܢ ܗܵܝ̇ ܡܢܵܬܼܵܐ ܐ̄ܚܪ݂ܬܼܵܐ ܠܵܐ ܢܦܘܼܫ܃ ܕܠܵܐ ܢܸܗܘܸܐ ܓܠܝܼܙ ܡ̣ܢ|
      block |ܬܲܪ̈ܬܲܝܗܹܝܢ ܡܢܵܘ̈ܵܬܼܵܐ ܕܚܲܝܹ̈ܐ܀ ܥܕܲܡܵܐ ܓܹܝܪ ܕܡܵܐܹ̇ܬܼ ܒܲܪܢܵܫܵܐ ܒܲܪܵܝܵܐ|
      block |ܡ̣ܢ ܤܘܼܥܪ̈ܵܢܹܐ ܕܥܵܠܡܵܐ܃ ܠܵܘ ܒܲܠܚܘܿܕܼ ܡ̣ܢ ܚܛܝܼܬܼܵܐ܃ ܐܸܠܵܐ ܘܡ̣ܢ|
      block |ܟ̱ܠܹܗ ܦܘܼܠܚܵܢܵܐ ܦܲܓܼܪܵܢܵܝܵܐ܃ ܘܒܲܪܢܵܫܵܐ ܕܲܠܓܼܵܘ ܡ̣ܢ ܥܘܼ̈ܗܕܵܢܹܐ|
      block |ܡܲܠܙܵܢܹ̈ܐ ܕܤܲܢ̈ܝܵܬܼܵܐ܃ ܘܙܵܘܥܵܐ ܬܘܼܒܼ ܕܲܟܼܝܵܢܵܐ ܡܸܫܬܲܠܲܦ ܘܡܵܐܹ̇ܬܼ ܦܲܓܼܪܵܐ|
      block |ܒܨܝܼܪ ܩܲܠܝܼܠ ܒܝܲܕܼ ܥܲܡܠܹ̈ܐ܃ ܕܠܵܐ ܬܸܗܘܸܐ ܢܵܨ̇ܦܵܐ ܒܠܸܒܵܐ ܚܲܠܝܘܼܬܼܵܗ̇|
      block |ܕܲܚܛܝܼܬܼܵܐ܃ ܪܘܼܚܵܐ ܕܐܲܠܵܗܵܐ ܚܲܠܝܘܼܬܼܵܗ̇ ܠܵܐ ܡܲܥܒܿܕܼܵܐ ܒܒܲܪܢܵܫܵܐ܁|
      block |ܘܗܲܕܵܡܵܘ̈ܗܝ ܠܵܐ ܡܸܬܼܓܠܹܝܢ ܠܚܲܝܹ̈ܐ܃ ܘܙܵܘ̈ܥܹܐ ܐܲܠܵܗܵܝܹ̈ܐ ܒܢܲܦܫܵܐ ܠܵܐ|
      block |ܡܸܬܼܚܙܹܝܢ܁ ܘܲܥܕܲܡܵܐ ܕܠܸܒܵܐ ܠܵܐ ܡܸܬܼܒܲܛܲܠ ܡ̣ܢ ܪܸܢܝܵܐ ܕܲܬܼܢܵܢ܃|
      block |ܤܛܲܪ ܡ̣ܢ ܐܵܠ̈ܨܵܬܼܵܐ ܕܗ̤ܘ ܟܝܵܢܵܐ ܬܵܒܲܥ ܠܹܗ ܒܥܸܕܵܢ ܤܘܼܢܩܵܢܹܗ܃|
      block |ܟܲܕܼ ܐܵܦ ܠܗܹܝܢ ܠܐܲܠܵܗܵܐ ܫܵܒܹ̇ܩ ܕܲܢܛܲܝܸܒܼ܃ ܪܵܘܝܘܼܬܼܵܐ ܕܲܒܼܪܘܼܚ|
      block |ܠܵܐ ܡܸܬܿܬܿܥܝܼܪܵܐ ܒܹܗ܁ ܘܲܠܗܵܝ̇ ܫܵܢܝܘܼܬܼܵܐ܃ ܕܒܼܵܗ̇ ܫܠܝܼܚܵܐ ܡܸܬܼܚܲܤܲܕܼ|
      block |ܗ̄ܘ̣ܵܐ܃ ܠܵܐ ܡܲܪܓܸܫ܁ ܤܘܿܓܼܵܐܐ ܠܲܡ ܕܲܟܼܬܼܵܒܹ̈ܐ ܥܲܒܼܕܘܼܗܝ ܕܢܸܫܢܸܐ܀|
      block |ܒܪܲܡ ܗܵܕܹܐ܃ ܠܵܘ ܒܲܦܤܵܩ ܤܲܒܼܪܵܐ ܐܵܡܲ݁ܪܢܵܐ܃ ܕܐܸܠܵܐ ܡܛ̣ܵܐ|
      block |ܐ̄ܢܵܫ ܠܥܘܼܡܩܵܗ̇ ܕܲܓܼܡܝܼܪܘܼܬܼܵܐ܃ ܠܵܐ ܡܸܬܼܝܲܗܒܵܐ ܠܹܗ ܛܲܝܒܿܘܼܬܼܵܐ|
      block |ܕܡ̣ܢ ܐܲܠܵܗܵܐ܃ ܐܵܘ ܠܵܐ ܦܵܓܲܥ ܒܹܗ ܒܘܼܝܵܐܵܐ܀ ܫܲܪܝܼܪܵܐܝܼܬܼ܃ ܕܡܵܐ|
      block |ܕܐܲܤܠܝܼ ܒܲܪܢܵܫܵܐ ܠܒܼܝܼ̈ܫܵܬܼܵܐ܃ ܘܐܸܬܼܢܲܟܼܪܝܼ ܠܗܹܝܢ ܡܲܠܝܵܐܝܼܬܼ܃ ܘܐܸܬܼܢܲܩܲܦ|
    block
      block |ܠܛܵܒܼ̈ܬܼܵܐ܃ ܒܩܲܠܝܼܠ ܙܲܒܼܢܵܐ ܡܲܪܓܸܫ ܒܥܘܼܕܼܪܵܢܵܐ܁ ܘܐܸܢ ܩܲܠܝܼܠ|
      block |ܡܸܬܼܚܲܦܲܛ܃ ܡܸܫܟܸܚ ܒܘܼܝܵܐܵܐ ܕܫܘܼܒܼܩܵܢ ܚܛܵܗܹ̈ܐ ܒܲܩܢܘܿܡܹܗ܃|
      block |ܘܡܸܫܬܿܘܸܐ ܠܛܲܝܒܘܼܬܼܵܐ܃ ܘܲܡܩܲܒܸܠ ܛܵܒܼ̈ܬܼܵܐ ܤܲܓܝܼ̈ܐܵܬܼܵܐ܀ ܒܪܲܡ܃|
      block |ܒܨܝܼܪ ܗ̄ܘ̣ ܐܲܝܟܼ ܕܲܒܼܦܸܚܡܵܐ܃ ܡ̣ܢ ܗܵܘ̇ ܕܲܓܼܡܝܼܪܵܐܝܼܬܼ ܐܸܬܼܢܲܟܪܝܼ|
      block |ܠܥܵܠܡܵܐ܃ ܘܐܸܫܟܲܚ̣ ܒܲܩܢܘܿܡܹܗ ܐ̄ܪܵܙ ܛܘܼ̈ܒܹܐ ܗܵܘ̇ ܕܲܥܬܼܝܼܕܼ܃ ܘܐܲܕܪܸܟܼ|
      block |ܠܗܵܘ̇ ܡܸܕܸܡ ܕܡܸܛܠܵܬܹܗ ܐܲܕܼܪܟܲܢ ܡܫܝܼܚܵܐ܁ ܕܠܹܗ ܘܠܲܐܒܼܘܼܗܝ|
      block |ܘܲܠܪܘܼܚܵܐ ܕܩܘܼܕܼܫܵܐ܃ ܫܘܼܒܼܚܵܐ ܘܩܘܼܠܵܤܵܐ ܠܥܵܠܲܡ ܥܵܠܡܝܼܢ܁|
      block |ܐܵܡܹܝܢ܁|
    block
      block |ܫܠܸܡ̣ ܡܹܐܡܪܵܐ ܕܐܲܪܒܿܥܵܐ܁|
  block 5
    block
      block |ܡܹܐܡܪܵܐ ܕܚܲܡܫܵܐ܁|
    block
      block |ܐܲܤܓܝܼ ܐܲܠܵܗܵܐ ܐܝܼܩܵܪܵܐ ܠܒܲܪܢܵܫܵܐ܃ ܒܝܘܼܠܦܵܢܵܐ ܥܦܝܼܦܵܐ ܕܝܲܗ̣̄ܒܼ|
      block |ܠܹܗ܁ ܘܡ̣ܢ ܟܠ ܓܲܒܼܝܼ̈ܢ ܦܬܲܚ̣ ܠܹܗ ܬܲܪܥܵܐ܃ ܕܢܸܥܘܿܠ ܠܘܵܬܼ|
      block |ܝܑܼܕܲܥܬܼܵܐ܀ ܒܥܝܼ ܤܵܗܕܵܐ ܫܲܪܝܼܪܵܐ ܡ̣ܢ ܟܝܵܢܵܐ ܥܲܠ ܢܲܦܫܵܟܼ܃ ܘܠܵܐ|
      block |ܛܵܥܹ̇ܐ ܐܲܢ̄ܬܿ܁ ܐܸܢ ܕܹܝܢ ܢܦܲܩ̣ܬܿ ܡ̣ܢ ܬܲܡܵܢ܃ ܝܑܼܠܲܦ ܡ̣ܢ ܤܵܗܕܵܐ|
      block |ܬܸܢܝܵܢܵܐ܃ ܘܲܡܩܝܼܡ ܠܵܟܼ ܥܲܠ ܐܘܼܪܚܵܐ ܕܡܸܢܵܗ̇ ܫ̣ܓܲܝܬܿ܀ ܠܸܒܵܐ|
      block |ܦܲܗܵܝܵܐ܃ ܠܵܐ ܡܸܫܟܲܚ ܡܲܡܸܕܼ ܡ̣ܢ ܛܵܥܝܘܼܬܼܵܐ܁ ܘܚܸܟܼܡ̱ܬܼܵܐ܃ ܠܵܐ|
      block |ܦܵܬܼܚܵܐ ܬܲܪܥܵܗ̇ ܩܕܼܵܡܵܘܗܝ܀ ܐܲܝܢܵܐ ܕܡܸܫܟܲܚ ܡܲܕܼܪܸܟܼ ܒܝܼܕܲܥܬܼܵܐ|
      block |ܚܲܬܿܝܼܬܬܵܐ܃ ܕܠܲܐܝܕܵܐ ܫܵܘܝܘܼܬܼܵܐ ܥܬܼܝܼܕܼܵܐ ܚܲܪܬܼܵܐ ܕܟܼܠܗܘܿܢ ܒܢܲܝ̈ܢܵܫܵܐ܃|
      block |ܥܲܠ ܒܲܤܝܘܼܬܹܗ ܕܥܵܠܡܵܐ ܡܲܠܦܵܢܵܐ ܐ̄ܚܪܹܢܵܐ ܠܒܲܪ ܡ̣ܢ ܗܵܕܹܐ ܠܵܐ|
    block
      block |ܒܵܥܹ̇ܐ܀ ܟܬܼܵܒܼܵܐ ܩܲܕܼܡܵܝܵܐ ܕܬܸܬܼܝܸܗܸܒܼ ܡ̣ܢ ܐܲܠܵܗܵܐ ܠܲܡ̈ܠܝܼܠܹܐ܃ ܟܝܵܢܵܐ|
      block |ܗ̄ܘ̣ ܕܒܸܪ̈ܝܵܬܼܵܐ܁ ܝܘܼܠܦܵܢܵܐ ܕܹܝܢ ܕܒܲܕܼܝܘܿܬܼܵܐ܃ ܒܵܬܲܪ ܡܲܤܛܝܵܢܘܼܬܼܵܐ|
      block |ܐܸܬܿܬܵܘܤܲܦ܁ ܐܲܝܢܵܐ ܕܠܵܐ ܡܸܬܼܪܲܚ̣ܩ ܡ̣ܢ ܥܸܠ̈ܠܵܬܼܵܐ ܕܲܚܛܝܼܬܼܵܐ|
      block |ܒܨܸܒܼܝܵܢܹܗ܃ ܠܘܵܬܼ ܚܛܝܼܬܼܵܐ ܕܠܵܐ ܒܨܼܒܼܝܵܢܹܗ ܡܸܬܼܢܓܸܕܼ܀ ܥܸܠ̈ܠܵܬܼܵܐ|
      block |ܕܲܚܛܵܗܹ̈ܐ ܐܝܼܬܲܝܗܹܝܢ܃ ܚܲܡܪܵܐ ܘܐܲܢ̄ܬܿܬܼܵܐ܃ ܘܥܘܼܬܼܪܵܐ ܘܲܚܠܝܼܡܘܼܬܼܵܐ|
      block |ܕܓܘܼܫܡܵܐ܁ ܠܵܐ ܗ̄ܘ̣ܵܐ ܕܗܵܠܹܝܢ ܡܸܢܗܹܝܢ ܘܲܠܗܹܝܢ ܚܛܝܼܬܼܵܐ ܐܝܼܬܲܝܗܹܝܢ|
      block |ܒܲܩܪܵܝܬܿܗܹܝܢ܃ ܐܸܠܵܐ ܡܸܛܠ ܡܚܝܼܠܘܼܬܹܗ ܕܒܲܪܢܵܫܵܐ ܘܲܚܫܲܚܬܼܵܐ|
      block |ܕܡܸܢܗܹܝܢ ܕܠܵܐ ܢܵܡܘܿܣ܁ ܟܹܐܡܲܬܼ ܘܲܒܼܗܹܝܢ ܝܲܬܝܼܪ ܡ̣ܢ ܟܠܡܸܕܸܡ܃|
      block |ܡܨܸܐ ܕܠܝܼܠܵܐܝܼܬܼ ܡܸܨܛܠܸܐ ܟܝܵܢܵܐ ܠܘܵܬܼ ܚܛܵܗܹ̈ܐ ܡܫܲܚ̈ܠ̱ܦܹܐ܃|
      block |ܘܲܒܼܗܹܝܢ܃ ܙܗܝܼܪܘܼܬܼܵܐ ܝܲܬܝܼܪܬܵܐ ܡܸܬܼܒܲܥܝܵܐ ܠܹܗ܀ ܐܸܢ ܬܸܬܿܕܟܲܪ|
      block |ܒܐܲܡܝܼܢܘܼ ܘܬܸܕܲܥ ܚܲܬܿܝܼܬܼܵܐܝܼܬܼ ܕܲܡܚܝܼܠ ܐܲܢ̄ܬܿ ܗ̄ܘ̣܃ ܠܵܐ ܡܸܡܬܼܘܿܡ|
      block |ܦܵܤܲܥ̇ ܐܲܢ̄ܬܿ ܥܲܠ ܬܚܘܼ̈ܡܹܐ ܕܲܙܗܝܼܪܘܼܬܼܵܐ܀|
      block |ܡܲܤܠ̱ܝܵܐ ܗ̣̄ܝ ܛܵܒܼ ܒܹܝܬܼ ܒܢܲܝ̈ܢܵܫܵܐ ܡ̣ܢ ܟܠ ܡܸܕܸܡ܃ ܡܸܤܟܹܬܘܼܬܼܵܐ܁|
      block |ܘܝܲܬܿܝܼܪ ܡܸܢܵܗ̇ ܥܲܠ ܐܲܠܵܗܵܐ܃ ܪܵܘܡܘܼܬܼ ܠܸܒܵܐ ܘܪܸܥܝܵܢܵܐ ܫܵܝܘܿܛܵܐ܀|
      block |ܒܹܝܬܼ ܒܢܲܝ̈ܢܵܫܵܐ܃ ܥܘܼܬܼܪܵܐ ܡܝܲܩܲܪ܁ ܥܲܠ ܐܲܠܵܗܵܐ ܕܹܝܢ܃ ܢܲܦܫܵܐ|
      block |ܡܲܟܿܝܼܟܼܬܼܵܐ܀ ܐܸܡܲܬܼܝ ܕܬܸܨܒܸܿܐ ܠܲܡܫܲܪܵܝܘܼ ܒܲܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܃|
      block |ܩܲܕܼܡܵܝܑܬܼ ܥܲܬܸܕܼ ܢܲܦܫܵܟܼ܃ ܕܲܒܼܒܼܝܼ̈ܫܵܬܼܵܐ ܕܡܸܛܠܵܬܼܵܗ̇ ܐܵܬܼ̈ܝܵܢ܃ ܠܵܐ|
      block |ܬܸܬܼܦܲܠܲܓܼ ܥܲܠ ܫܪܵܪܵܐ܀ ܡܥܵܕܼ ܗ̄ܘ̣ ܒܝܼܫܵܐ ܐܸܡܲܬܼܝ ܕܚܵܙܹ̇ܐ܃ ܕܐ̄ܢܵܫ|
    block
      block |ܒܪܸܬܼܚܵܐ ܕܗܲܝܡܵܢܘܼܬܼܵܐ ܢܫܲܪܸܐ ܒܲܚܕܼܵܐ ܡ̣ܢ ܡܝܲܬܪ̈ܵܬܼܵܐ܃ ܢܲܦܓܲܥ ܒܹܗ|
      block |ܢܸܤ̈ܝܘܿܢܹܐ ܬܲܩܝܼ̈ܦܹܐ ܘܲܓܢܝܼ̈ܚܹܐ܁ ܐܲܝܟܲܢܵܐ ܕܟܲܕܼ ܢܸܤܬܲܪܲܕܼ ܡ̣ܢ ܗܵܠܹܝܢ܃|
      block |ܢܸܩܗܸܐ ܡ̣ܢ ܗܵܪ ܬܲܡܵܢ ܚܘܼܒܵܐ ܕܬܲܪܥܝܼܬܹܗ܃ ܘܠܵܐ ܬܘܼܒܼ ܢܸܪܬܲܚ|
      block |ܠܡܸܬܼܩܲܪܵܒܼܘܼ ܠܘܵܬܼ ܥܒܼܵܕܹ̈ܐ ܕܐܲܠܵܗܵܐ܁ ܕܒܲܕܼܓܼܘܿܢ ܡ̣ܢ ܥܸܠܲܬܼ|
      block |ܕܸܚܠܬܼܵܐ ܕܢܸܤ̈ܝܘܿܢܹܐ ܕܢܲܩܝܼܦܝܼܢ ܠܫܲܦܝܼܪ̈ܵܬܼܵܐ܃ ܫܲܦܝܼܪ̈ܵܬܼܵܐ ܠܵܐ ܢܸܬܼܦܲܠ̈ܚܵܢ|
      block |ܡ̣ܢ ܐ̄ܢܵܫ܀ ܐܲܢ̄ܬܿ ܕܹܝܢ ܥܲܬܸܕܼ ܢܲܦܫܵܟܼ܃ ܕܲܠܒܼܝܼܒܼܵܐܝܼܬܼ ܘܚܲܝܠܬܼܵܢܵܐܝܼܬܼ|
      block |ܬܹܐܪܘܿܥ ܐܸܢܹܝܢ ܠܒܼܝܼ̈ܫܵܬܼܵܐ ܕܢܵܩ̈ܦܵܢ ܠܲܡܝܲܬܿܪ̈ܵܬܼܵܐ܃ ܘܟܸܢ ܫܲܪܵܐ܀ ܐܸܢ|
      block |ܠܵܐ ܡܤܲܟܸܐ ܐܲܢ̄ܬܿ ܠܒܼܝܼ̈ܫܵܬܼܵܐ܃ ܠܵܐ ܬܫܲܪܸܐ ܒܲܡܝܲܬܿܪܘܼܬܼܵܐ܁ ܓܲܒܼܪܑܵܐ|
      block |ܕܡܸܬܼܦܲܠܲܓܼ ܥܲܠ ܡܵܪܝܵܐ܃ ܡ̣ܢ ܛܸܠܵܢܝܼܬܹܗ ܡܸܬܼܪܕܸܦ܁ ܘܲܒܼܙܲܒܼܢܵܐ|
      block |ܕܤܲܒܼܥܵܐ܃ ܢܸܟܼܦܲܢ܁ ܘܒܲܙܒܲܢ ܫܲܝܢܵܐ܃ ܢܸܥܫܲܢ ܬܒܼܵܪܹܗ܁ ܘܕܲܬܼܟܼܝܼܠ ܥܲܠ|
      block |ܐܲܠܵܗܵܐ܃ ܢܸܬܼܥܲܫܲܢ ܠܸܒܹܿܗ܁ ܘܐܝܼܩܵܪܹܗ܃ ܠܥܹܝܢ ܟܸܢܫܹ̈ܐ ܢܸܬܼܒܲܕܲܩ܁|
      block |ܘܫܘܼܒܼܗܵܪܹܗ܃ ܠܥܹܝܢ ܤܵܢܵܐܘ̈ܗܝ܁ ܛܵܒܼܝܼܢ ܐܸܢܘܿܢ ܦܘܼܩܕܵܢܵܘ̈ܗܝ|
      block |ܕܐܲܠܵܗܵܐ܃ ܡ̣ܢ ܤܝܼ̈ܡܵܬܼܵܐ ܕܟܼܠܵܗ̇ ܐܲܪܥܵܐ܁ ܘܲܕܼܢܸܩܢܸܐ ܢܵܡܘܿܤܵܘ̈ܗܝ|
      block |ܒܠܸܒܹܗ܃ ܠܡܵܪܝܵܐ ܢܸܫܟܿܚܹܗ ܠܓܼܵܘ ܡܸܢܗܘܿܢ܀ ܒܲܪ ܒܲܝܬܼܵܐ ܩܢܸܐ|
      block |ܠܐܲܠܵܗܵܐ܃ ܡܲܢ ܕܒܼܵܐܹ̇ܒܼ ܥܲܡ ܡܲܪܢܝܼܬܹܗ܁ ܘܲܕܼܤܵܘܲܚ ܠܨܸܒܼܝܵܢܹܗ܃ ܥܝܼܪ̈ܲܝ|
      block |ܪܵܘܡܵܐ ܢܸܫܟܲܚ ܡܲܠܦܵܢܹ̈ܐ܀ ܡܲܢ ܕܙܵܐܲܥ̇ ܡ̣ܢ ܚܛܵܗܹ̈ܐ܃ ܐܵܦ ܒܐܲܬܼܪܵܐ|
      block |ܩܲܢܝܼܛܵܐ܃ ܕܠܵܐ ܬܘܼܩܠ̱ܬܼܵܐ ܢܸܥܒܲܪ܁ ܘܲܒܼܙܲܒܼܢܵܐ ܕܥܲܡܛܵܢܵܐ܃ ܢܸܫܟܲܚ|
      block |ܠܹܗ ܢܘܼܗܪܵܐ ܠܓܼܵܘ ܡܸܢܹܗ܀ ܕܙܵܐܲܥ̇ ܡ̣ܢ ܚܛܵܗܹ̈ܐ܃ ܡܵܪܝܵܐ ܡܢܲܛܲܪ|
      block |ܗܲܠ̈ܟܼܵܬܹܗ܁ ܘܲܠܫܲܪ̈ܥܵܬܹܗ܃ ܡܩܲܕܡܝܼܢ ܪ̈ܲܚܡܹܐ܀ ܘܐܲܝܢܵܐ ܕܤܲܟܼ̈ܠ̱ܘܵܬܹܗ|
      block |ܙܥܘܿܪ̈ܝܵܢ ܒܥܲܝܢܵܘ̈ܗܝ܃ ܢܵܦܹ̇ܠ ܒܲܕܼܩܲܫ̈ܝܵܢ ܡ̣ܢ ܩܲܕܼ̈ܡܵܝܵܬܹܗ܁ ܘܡܸܬܼܦܪܲܥ܃|
      block |ܚܲܕܼ ܒܫܲܒܼܥܵܐ܀ ܙܪܘܿܥ ܙܸܕܼ̈ܩܵܬܼܵܐ ܒܡܲܟܝܼܟܼܘܼܬܼܵܐ܃ ܘܬܸܚܨܘܿܕܼ ܪ̈ܲܚܡܹܐ|
      block |ܒܹܝܬܼ ܕܝܼܢܵܐ܀|
    block
      block |ܒܐܲܝܠܹܝܢ ܕܐܵܘܒܸܿܕܬܿ ܐܸܢܹܝܢ ܠܛܵܒܼ̈ܬܼܵܐ܃ ܒܗܹܝܢ ܬܘܼܒܼ ܬܸܩܢܸܐ|
      block |ܐܸܢܹܝܢ܁ ܦܘܼܠܤܵܐ ܚܲܝܵܒܼ ܐܲܢ̄ܬܿ ܠܐܲܠܵܗܵܐ ܒܕܼܘܼܟ܃ ܠܵܐ ܡܩܲܒܸܿܠ|
      block |ܡܸܢܵܟܼ ܡܲܪܓܵܢܝܼܬܼܵܐ ܒܕܼܘܼܟܿܬܹܗ܁ ܬܲܡܵܢ ܓܹܝܪ܃ ܗܵܢܵܘ ܚܵܫܲܚ̇܀ ܢܲܟܼܦܘܼܬܼܵܐ|
      block |ܐܵܘܒܸܕܼܬܿ ܡܸܢܵܟܼ܃ ܠܵܐ ܬܸܫܒܿܘܿܩ ܙܵܢܝܘܼܬܼܵܐ ܒܕܼܘܟܿܬܼܵܗ̇܃ ܘܙܸܕܼܩܬܼܵܐ|
      block |ܬܸܬܸܠ ܚܠܵܦܹܝܗ̇܃ ܠܵܐ ܡܩܲܒܸܿܠ ܡܸܢܵܟܼ ܗܵܕܹܐ܁ ܕܘܼܟܲܬܼ ܩܲܕܝܼܫܘܼܬܼܵܐ܃|
      block |ܩܲܕܝܼܫܘܼܬܼܵܐ ܬܵܒܲܥ̇܀ ܘܐܸܠܵܐ܃ ܒܡܸܤ̈ܟܹܢܹܐ ܐܲܥܘܸܠܬܿ܃ ܠܵܐ ܬܸܫܒܿܘܿܩ|
      block |ܩܸܢܝܵܢܵܐ ܕܥܵܠܘܿܒܼܘܼܬܼܵܐ ܒܕܼܘܼܪܬܹܗ܃ ܘܲܬܼܨܘܼܡ ܐܲܢ̄ܬܿ ܡ̣ܢ ܠܲܚܡܵܐ܁|
      block |ܠܵܐ ܬܸܫܒܿܘܿܩ ܥܵܘ̣ܠܵܐ ܒܕܼܘܼܟܿܬܹܗ܃ ܘܬܸܬܼܟܲܬܲܫ ܥܲܡ ܡܸܕܸܡ ܐ̄ܚܪܹܝܢ܁|
      block |ܥܠܘܼܒܼܝܵܐ܃ ܒܲܡܪܲܚܡܵܢܘܼܬܼܵܐ ܘܒܲܡܤܲܪܩܘܼܬܼܵܐ ܡܸܬܼܥܩܲܪ܁ ܫܒܲܩܬܵܗ̇|
      block |ܠܢܸܨܒܿܬܼܵܐ ܥܲܠ ܕܘܼܟܿܬܼܵܗ̇܃ ܘܥܲܡ ܐ̄ܚܪܹܢܵܐ ܡܸܬܼܟܲܬܲܫ ܐܲܢ̄ܬܿ܃ ܐܲܝܟܼ|
      block |ܡܸܠܬܹܗ ܕܡܲܠܦܵܢܵܐ ܪܲܒܵܐ ܡܵܪܝ ܐܲܦܪܹܝܡ܀ ܚܙܝܼ ܠܲܡ ܕܲܒܼܙܲܒܼܢܵܐ|
      block |ܕܩܲܝܛܵܐ܃ ܠܵܘ ܒܡܵܐܢܹ̈ܐ ܕܤܲܬܼܘܵܐ ܡܸܬܼܟܲܬܲܫ ܐܲܢ̄ܬܿ ܥܲܡ ܚܘܼܡܵܐ܀|
      block |ܗܵܟܲܢܵܐ ܟܠܢܵܫ܃ ܒܗܵܘ̇ ܡܸܕܸܡ ܕܙܵܪܲܥ ܥܵܘ̣ܠܵܐ܃ ܒܤܲܩܘܼܒܼܠܵܐ ܕܝܼܠܹܗ|
      block |ܢܸܚܨܘܿܕܼ܁ ܘܲܠܟܼܠ ܟܘܼܪܗܵܢܵܐ܃ ܒܤܲܡܵܐ ܕܝܼܠܹܗ ܐܵܪܲܥ ܠܹܗ܀ ܗܵܫܵܐ|
      block |ܩܛܝܼܠ ܐܲܢ̄ܬܿ ܡ̣ܢ ܚܤܵܡܵܐ܃ ܘܠܘܼܩܒܲܠ ܫܸܢܬܼܵܐ ܟܵܬܹ̇ܫ ܐܲܢ̄ܬܿ܁ ܚܛܵܗܵܐ܃|
      block |ܥܲܕܼ ܐܝܼܬܼܵܘܗܝ ܥܸܤܒܵܐ܃ ܥܩܘܿܪܲܝܗܝ܃ ܕܠܵܐ ܠܟܼܠܵܗ̇ ܐܲܪܥܵܐ ܢܚܲܦܸܐ܁|
      block |ܐܲܝܢܵܐ ܕܡܲܤܡܸܐ ܒܒܼܝܼܫܬܼܵܐ ܐܲܝܟܼ ܕܲܙܥܘܿܪܝܵܐ܃ ܠܚܲܪܬܼܵܐ ܡܸܫܟܲܚ ܠܵܗ̇|
      block |ܡܵܪܵܐ ܩܲܫܝܵܐ܃ ܘܒܲܐܤܘܼܪܹ̈ܐ ܩܕܼܵܡܹܝܗ̇ ܪܵܗܹ̇ܛ܁ ܐܲܝܢܵܐ ܕܡܲܚܨܸܦ ܒܫܘܼܪܵܝܵܐ܃|
      block |ܡܲܡܠܸܟܼ ܥܠܹܝܗ̇ ܦܫܝܼܩܵܐܝܼܬܼ܁ ܡܲܢ ܕܲܡܤܲܝܒܲܪ ܛܠܘܼܡܝܵܐ ܒܚܲܕܼܘܼܬܼܵܐ܃|
      block |ܟܲܕܼ ܒܐܝܼܕܹܗ ܗ̤ܝ ܙܵܟܼܘܼܬܼܵܐ܃ ܗܵܢܵܐ ܒܘܼܝܵܐܵܐ ܕܗܲܝܡܵܢܘܼܬܹܗ ܡܲܪܓܿܫܵܢܵܐܝܼܬܼ|
      block |ܩܲܒܸܠ̣ ܡ̣ܢ ܐܲܠܵܗܵܐ܀ ܘܐܲܝܢܵܐ ܕܲܒܼܡܲܟܿܝܼܟܼܘܼܬܼܵܐ ܥܫܘܼܩܝܵܐ ܡܤܲܝܒܲܪ܃|
    block
      block |ܠܲܓܼܡܝܼܪܘܼܬܼܵܐ ܐܸܬܼܡܲܛܝܼ܁ ܒܗܵܢܵܐ܃ ܡܲܠܲܐܟܹ̈ܐ ܢܸܬܿܬܲܡܗܘܼܢ܀ ܠܲܝܬܿ|
      block |ܡܝܲܬܿܪܘܼܬܼܵܐ ܕܥܲܤܩܵܐ܃ ܘܲܕܼܡܸܢܵܗ̇ ܪܲܒܵܐ܀|
      block |ܠܵܐ ܬܗܲܝܡܸܢ ܠܢܲܦܫܵܟܼ ܚܲܝܠܬܼܵܢܵܐ܃ ܥܕܲܡܵܐ ܕܲܠܢܸܤ̈ܝܘܿܢܹܐ ܬܸܥܘܿܠ܃|
      block |ܘܲܕܼܠܵܐ ܫܘܼܚܠܵܦ ܬܸܫܟܲܚ ܪܸܥܝܵܢܵܟܼ ܒܓܼܵܘܗܘܿܢ܁ ܘܲܒܼܟܼܠ ܨܒܼܘܼ܃ ܗܵܟܲܢ|
      block |ܬܸܤܲܒܼ ܒܘܼܩܝܵܐ ܕܢܲܦܫܵܟܼ܀ ܩܢܝܼ ܫܘܼܒܼܗܵܪܵܐ ܒܗܲܝܡܵܢܘܼܬܼܵܐ ܕܠܸܒܵܟܼ܃|
      block |ܕܬܸܕܼܪܘܿܟܼ ܥܲܠ ܩܕܼܵܠܵܐ ܕܲܒܼܥܸܠܕܒܼܵܒܲܝ̈ܟ܃ ܘܲܠܪܸܥܝܵܢܵܟܼ ܬܸܫܟܲܚ ܡܲܟܿܝܼܟܼܵܐ܁|
      block |ܘܠܵܐ ܬܸܬܟܸܠ ܥܲܠ ܚܲܝܠܵܟܼ܃ ܕܠܵܐ ܬܸܫܬܒܸܩ ܥܲܠ ܡܚܝܼܠܘܼܬܹܗ|
      block |ܕܲܟܼܝܵܢܵܟܼ܃ ܘܲܒܼܡܲܦܘܼܠܬܵܟܼ ܬܹܐܠܲܦ ܡܚܝܼܠܘܼܬܼܵܟܼ܁ ܐܵܦܠܵܐ ܥܲܠ|
      block |ܝܑܼܕܲܥܬܼܵܟܼ܃ ܕܠܵܐ ܬܸܬܼܡܲܨܲܥ ܒܹܝܬܼ ܪܸ̈ܢܝܹܐ ܕܨܸܢ̈ܥܵܬܼܵܐ ܤܬܼܝܼܪ̈ܵܬܼܵܐ܃|
      block |ܘܬܸܬܼܒܲܠܒܲܠ܀ ܩܢܝܼ ܠܸܫܵܢܵܐ ܕܡܲܟܿܝܼܟܼ܃ ܘܠܵܐ ܡܸܡܬܼܘܿܡ ܢܸܦܓܲܥ|
      block |ܒܵܟܼ ܨܲܥܪܵܐ܁ ܘܤܸܦ̈ܘܵܬܼܵܐ ܕܒܲܤܝܼ̈ܡܵܢ܃ ܘܲܠܟܼܠܢܵܫ ܪܵܚܡܵܐ ܬܸܫܬܿܟܲܚ܁|
      block |ܠܵܐ ܬܸܫܬܲܒܼܗܲܪ ܒܲܚܕܼܵܐ ܡ̣ܢ ܨܸܒܼ̈ܘܵܬܼܵܐ ܒܠܸܫܵܢܵܟܼ܃ ܡܸܛܠ ܕܠܲܝܬܿ|
      block |ܒܲܒܼܪܝܼܬܼܵܐ ܡܸܕܸܡ ܕܡܲܪܝܼܕܼ ܡ̣ܢ ܫܘܼܚܠܵܦܵܐ܁ ܕܲܠܡܵܐ ܬܸܥܘܿܦ ܒܸܗܬܿܬܼܵܟܼ܃|
      block |ܟܲܕܼ ܬܸܫܬܿܟܲܚ ܒܵܗ̇ ܕܲܠܩܘܼܒܼܠܵܐ܀ ܟܠܡܸܕܸܡ ܕܡܸܫܬܲܒܼܗܲܪ ܐܲܢ̄ܬܿ|
      block |ܡܸܛܠܵܬܹܗ ܩܕܼܵܡ ܒܢܲܝ̈ܢܵܫܵܐ܃ ܒܛܝܼܠܵܐܝܼܬܼ ܐܲܠܵܗܵܐ ܝܵܗܹ̇ܒܼ ܒܹܗ ܫܘܼܚܠܵܦܵܐ܃|
      block |ܐܲܝܟܼ ܕܢܸܗܘܸܐ ܠܵܟܼ ܥܸܠܬܼܵܐ ܠܡܲܟܿܝܼܟܼܘܼܬܼܵܐ܁ ܕܟܼܠ ܡܸܕܸܡ ܬܲܓܼܙܲܪ|
      block |ܠܝܼܕܲܥܬܹܗ ܕܐܲܠܵܗܵܐ܃ ܘܠܵܐ ܬܲܫܲܪ ܕܐܝܼܬܼ ܫܲܪܝܼܪܬܵܐ ܒܲܒܼܪܝܼܬܼܵܐ܁ ܘܟܲܕܼ|
      block |ܗܵܕܹܐ ܬܸܫܟܲܚ܃ ܒܟܼܠܙܒܲܢ ܥܲܝ̈ܢܲܝܟ ܢܸܗܘ̈ܝܵܢ ܬܲܠ̈ܝܵܢ ܠܘܵܬܹܗ܀|
      block |ܠܟܼܠܗܘܿܢ ܒܢܲܝ̈ܢܵܫܵܐ܃ ܒܛܝܼܠܘܼܬܼܵܐ ܟܪܝܼܟܼܵܐ ܒܟܼܠܥܸܕܵܢ܁ ܠܵܐ ܕܹܝܢ|
      block |ܡܸܬܼܚܲܙܝܵܐ܃ ܐܸܠܵܐ ܠܐܲܝܠܹܝܢ ܕܕܲܟܿܝܼܘ ܢܲܦܫܗܘܿܢ ܡ̣ܢ ܚܛܵܗܹ̈ܐ܃|
      block |ܘܒܲܐܠܵܗܵܐ ܪܵܢܹܝܢ ܒܟܼܠܫܵܥ܁ ܘܲܠܗܘܿܢ ܠܗܵܠܹܝܢ ܗܵܝܕܹܝܟ ܡܸܬܼܓܲܠܝܵܐ|
    block
      block |ܢܲܗܝܼܪܵܐܝܼܬܼ܃ ܕܡܵܐ ܕܥܲܠ̣ܘ ܠܢܸܤ̈ܝܘܿܢܹܐ ܪܵܘܪ̈ܒܹܐ ܕܲܚܠܵܦ ܫܪܵܪܵܐ܃|
      block |ܗܵܝܕܹܝܢ ܡܲܪܓܫܵܢܵܐܝܼܬܼ ܘܐܲܝܟܼ ܕܲܒܼܥܲܝ̈ܢܹܐ ܦܲܓܼܪ̈ܵܢܵܝܬܼܵܐ ܡܩܲܒܿܠܝܼܢ|
      block |ܡܲܪܓܫܵܢܘܼܬܼܵܐ܁ ܘܐܸܡܲܬܼܝ ܕܐܵܠ̇ܨܵܐ܃ ܘܐܵܦ ܡܲܪܓܿܫܵܢܵܐܝܼܬܼ܃ ܠܦܘܼܬܼ|
      block |ܙܢܵܐ ܕܢܸܤܝܘܼܢܵܐ ܘܥܸܠܬܼܵܐ܃ ܐܲܝܟܼ ܕܲܠܠܘܼܒܵܒܼܵܐ ܝܲܬܝܼܪܵܐ܀ ܐܲܝܟܼ ܕܲܠܘܵܬܼ|
      block |ܝܲܥܩܘܿܒܼ ܘܝܼܫܘܿܥ ܒܲܪ ܢܘܿܢ܃ ܘܲܕܼܒܹܝܬܼ ܚܲܢܲܢܝܵܐ ܘܦܲܛܪܘܿܣ|
      block |ܘܫܲܪܟܵܐ܃ ܕܲܕܼܡܘܼܬܼ ܓܲܒܼܪܵܐ ܠܗܘܿܢ ܐܸܬܼܚܲܙܝܲܬ̤܃ ܠܠܘܼܒܵܒܼܗܘܿܢ|
      block |ܘܲܠܒܼܘܼܝܵܐܵܐ ܕܗܲܝܡܵܢܘܼܬܼܗܘܿܢ܀|
      block |ܘܐܸܢ ܬܹܐܡܲܪ ܕܗܵܠܹܝܢ ܕܲܡܕܲܒܿܪܵܢܘܼܬܼܵܐ ܗ̤ܘܲܝ̈܃ ܘܨܸܒܼ̈ܘܵܬܼܵܐ ܐܸܢܹܝܢ|
      block |ܓܵܘܵܢܵܝ̈ܬܼܵܐ܃ ܢܸܗܘܘܿܢ ܠܵܟܼ ܠܠܘܼܒܵܒܼܵܐ ܤܵܗ̈ܕܹܐ ܩܲܕܝܼ̈ܫܹܐ܁ ܗܵܢܘܿܢ ܕܐܝܼܬܼ|
      block |ܐܸܡܲܬܼܝ ܕܤܲܓܝܼ̈ܐܹܐ ܐܲܟܼܚ̄ܕܼܵܐ܃ ܘܚܲܕܼ ܚܲܕܼ ܒܕܼܘܼ̈ܟܿܝܵܢ ܕܘܼ̈ܟܿܝܵܢ܃ ܕܚܲܫ̣ܘ|
      block |ܚܠܵܦ ܐܲܠܵܗܵܐ܁ ܐܲܝܠܹܝܢ ܕܥܲܡ ܚܲܝܠܵܐ ܕܲܒܼܟܸܤܝܵܐ܃ ܗܵܘ̇ ܕܒܹܗ ܥܲܙܝܼܘ|
      block |ܒܗܲܕܵܡܹ̈ܐ ܒܸܤܪ̈ܵܢܵܝܹܐ܃ ܠܘܼܩܒܲܠ ܬܘܼ̈ܠܵܚܹܐ ܕܲܒܼܦܲܪ̈ܙܠܹܐ܃ ܘܫܸܢ̈ܕܹܐ|
      block |ܕܟܼܠ ܓܢܸܣ܃ ܤܘܼܥܪ̈ܵܢܹܐ ܕܲܠܥܸܠ ܡ̣ܢ ܟܝܵܢܵܐ܁ ܒܲܙܒܲܢ܃ ܘܐܵܦ|
      block |ܓܲܠܝܵܐܝܼܬܼ ܡܸܬܼܚܙܹܝܢ ܗ̄ܘ̣ܵܘ ܠܗܘܿܢ ܡܲܠܲܐܟܹ̈ܐ ܩܲܕܝܼ̈ܫܹܐ܁ ܐܲܝܟܼ ܕܢܸܕܲܥ|
      block |ܟܠܢܵܫ܃ ܕܐܝܼܬܼ ܒܛܝܼܠܘܼܬܹܗ ܕܐܲܠܵܗܵܐ܃ ܠܘܵܬܼ ܐܲܝܠܹܝܢ ܕܤܵܒܼ̇ܠܝܼܢ|
      block |ܚܲܫܹ̈ܐ ܡܸܛܠܵܬܹܗ ܒܟܼܠܥܸܠ̈ܠܵܢ܁ ܠܠܘܼܒܵܒܼܗܘܿܢ ܕܝܼܠܗܘܿܢ܃ ܘܒܸܗܬܿܬܼܵܐ|
      block |ܕܐܵܠܘܿܨܲܝ̈ܗܘܿܢ܁ ܕܲܟܼܡܵܐ ܕܗܸܢܘܿܢ ܝܲܬܝܼܪ ܡܸܬܼܢܲܨܚܝܼܢ ܗ̄ܘ̣ܵܘ ܒܲܚܙܵܬܼܵܐ|
      block |ܕܐܲܝܟܼ ܗܵܕܹܐ܃ ܗܢ̇ܘܿܢ ܝܲܬܝܼܪܵܐܝܼܬܼ ܡܸܫܬܲܢܩܝܼܢ ܗ̄ܘ̣ܵܘ ܒܚܘܼܡܤܵܢܵܐ|
      block |ܕܗܵܠܹܝܢ܀ ܘܡܵܢܵܐ ܢܹܐܡܲܪ ܥܲܠ ܤܲܓܝܼ̈ܐܹܐ ܡ̣ܢ ܝܑܼܚܝܼܕܼܵܝܹ̈ܐ ܘܐܲܟܼܤ̈ܢܵܝܹܐ|
      block |ܘܐܲܒܼܝܼ̈ܠܹܐ ܕܩܘܼܫܬܼܵܐ܃ ܗܵܢ̇ܘܿܢ ܕܲܠܚܘܼܪܒܵܐ ܥܲܒܼܕܘܼܗܣ ܫܲܝܢܵܐ܃ ܘܐܲܬܼܪܵܐ|
      block |ܕܡܲܫܪ̈ܝܵܬܼܵܐ ܕܡܲܠܲܐܟܹ̈ܐ܃ ܕܲܠܘܵܬܼܗܘܿܢ ܡܸܬܼܘܲܥܕܼܝܼܢ܃ ܡܸܛܠ ܫܲܘܝܘܼܬܼܵܐ|
      block |ܕܕܼܘܼܒܵܪܲܝܗܘܿܢ܃ ܘܐܲܝܟܼ ܟܢܵܘ̈ܵܬܼܵܐ ܫܲܪܝܼܪܹ̈ܐ ܕܚܲܕܼ ܡܵܪܵܐ܃ ܒܟܼܠܥܸܕܵܢ|
    block
      block |ܚܠܝܼܛܝܼܢ ܗ̄ܘ̣ܵܘ ܟܸܢܫܲܝ̈ܗܘܿܢ ܕܲܠܥܸܠ܃ ܒܒܹܝܬܼ ܨܵܘܒܵܐ ܕܗܵܠܹܝܢ܁|
      block |ܗܵܢ̇ܘܿܢ ܕܲܒܼܟܼܠܗܘܿܢ ܚܲܝܲܝ̈ܗܘܿܢ ܨܸܕܼܝܵܐ ܐܲܚܸܒܼܘ܃ ܘܲܡܥܲܪܹ̈ܐ ܘܲܣܩܝܼ̈ܦܹܐ|
      block |ܥܘܼܡܪ̈ܲܝܗܘܿܢ ܥܒܲܕܼܘ܃ ܘܤܲܝܒܲܪܘ ܗܲܝܢܵܐܝܼܬܼ ܫܲܗܝܵܐ ܘܚܘܼܪܒܵܐ܃|
      block |ܡܸܛܠ ܚܘܼܒܹܗ ܕܐܲܠܵܗܵܐ܁ ܘܡܸܛܠ ܕܲܫܒܲܩ̣ܘ ܠܐܲܪܥܵܐ ܘܐܲܚܸܒܼܘ|
      block |ܫܡܲܝܵܐ܃ ܒܕܼܘܼܡܝܵܐ ܕܡܲܠܲܐܟܹ̈ܐ܃ ܐܵܦ ܗܸܢܘܿܢ ܡܲܠܲܐܟܹ̈ܐ ܠܵܐ ܐܲܓܼܙܘ|
      block |ܢܲܦܫܗܘܿܢ ܡ̣ܢ ܚܙܵܬܼܗܘܿܢ܀ ܐܸܠܵܐ ܒܲܙܒܲܢ܃ ܡܲܠܵܦܘܼ ܡܲܠܦܝܼܢ ܗ̄ܘ̣ܵܘ|
      block |ܠܗܘܿܢ ܥܲܠ ܕܘܼܒܵܪܹ̈ܐ܁ ܘܒܲܙܒܲܢ܃ ܫܘܼܐܵܠܗܘܿܢ ܫܵܪܹܝܢ ܗ̄ܘ̣ܵܘ ܥܲܠ|
      block |ܨܸܒܼ̈ܘܵܬܼܵܐ ܕܡܸܕܸܡ ܡܸܕܸܡ܃ ܕܲܠܗܘܿܢ ܡܫܲܐܠܝܼܢ ܗ̄ܘ̣ܵܘ܁ ܘܒܲܙܒܲܢ܃|
      block |ܟܲܕܼ ܛܵܥܹ̇ܝܢ ܒܚܘܼܪܒܵܐ܃ ܐܘܼܪܚܵܐ ܠܗܘܿܢ ܡܚܵܘܹܝܢ ܗ̄ܘ̣ܵܘ܁|
      block |ܘܒܲܙܒܲܢ܃ ܡ̣ܢ ܢܸܤ̈ܝܘܼܢܹܐ ܠܗܘܿܢ ܡܦܲܨܹܝܢ ܗ̄ܘ̣ܵܘ܁ ܘܒܲܙܒܲܢ܃ ܡ̣ܢ|
      block |ܨܵܦܲܚܬܼܵܐ ܡܸܕܸܡ ܕܩܹܘܲܡܕܹܝܢܘܿܣ܃ ܕܕܲܕܼ ܠܵܐ ܝܵܕܼܥ̇ܝܼܢ ܡ̣ܢ ܫܹܠܝ|
      block |ܥܵܪܨܵܐ ܡܸܕܸܡ ܕܩܹܘܲܢܕܹܝܢܘܿܣ܃ ܕܟܲܕܼ ܠܵܐ ܝܵܕܼܥ̇ܝܼܢ ܡ̣ܢ ܫܹܠܝ|
      block |ܥܵܪܨܵܐ ܗ̄ܘ̣ܵܬܼ ܥܠܲܝܗܘܿܢ܃ ܡ̣ܢ ܡܨܲܥܬܼܵܗ̇ ܠܗܘܿܢ ܡܦܲܠܛܝܼܢ|
      block |ܗ̄ܘ̣ܵܘ܀ ܐܲܟܼܙܢܵܐ ܕܚܸܘܝܵܐ ܡܸܕܸܡ܃ ܐܵܘ ܡܲܦܘܼܠܬܼܵܐ ܕܡ̣ܢ ܫܩܝܼܦܵܐ܃|
      block |ܐܵܘ ܡܲܚܬܼܵܐ ܡܸܕܸܡ ܕܟܹܐܦܵܐ܃ ܕܡ̣ܢ ܫܸܠܝܵܐ ܢܵܚ̇ܬܼܵܐ ܒܚܹܐܦܵܐ ܡ̣ܢ ܪܵܘܡܵܐ|
      block |ܡܸܕܸܡ܀ ܘܒܲܙܒܲܢ܃ ܐܵܦ ܒܲܬܼܟܼܝܼܒܼܘܼܬܼܵܐ ܕܲܩܪ̈ܵܒܹܐ ܓܠܲܝܵ̈ܐ ܕܤܵܛܵܢܵܐ܃|
      block |ܢܲܦܫܗܘܿܢ ܓܲܠܝܵܐܝܼܬܼ ܠܗܘܿܢ ܡܚܵܘܹܝܢ܃ ܟܲܕܼ ܠܥܘܼܕܼܪܵܢܗܘܿܢ|
      block |ܐܸܫܬܲܕܲܪܘ ܢܲܗܝܼܪܵܐܝܼܬܼ ܡܫܵܘܕܥܝܼܢ ܗ̄ܘ̣ܵܘ܃ ܘܠܘܼܒܵܒܼܵܐ ܒܡܲܡܠܲܠܗܘܿܢ|
      block |ܠܗܘܿܢ ܡܲܤܪ̱ܚܝܼܢ ܗ̄ܘ̣ܵܘ܀ ܘܐܝܼܬܼ ܐܸܡܲܬܼܝ ܕܐܵܦ ܐܵܤܝܘܼܬܼܵܐ|
      block |ܠܟܹܐܒܲܝ̈ܗܘܿܢ ܡܩܲܪܒܼܝܼܢ ܗ̄ܘ̣ܵܘ܃ ܘܲܠܢܸܟܼ̈ܝܵܢܹܐ ܡܸܕܸܡ ܕܡ̣ܢ ܥܸܠ̈ܠܵܬܼܵܐ|
      block |ܓܕܲܫ̣ܘ܃ ܒܩܘܼܪܵܒܼܵܐ ܕܐܝܼܕܲܝ̈ܗܘܿܢ܃ ܠܗܘܿܢ ܡܲܚܠܡܝܼܢ ܗ̄ܘ̣ܵܘ܁|
      block |ܘܒܲܙܒܲܢ ܬܘܼܒܼ܃ ܘܐܵܦ ܠܓܼܘܫܡܲܝ̈ܗܘܿܢ ܕܐܸܫܬܲܠܲܦܘ ܡ̣ܢ ܟܠ|
    block
      block |ܬܲܪܤܝܼܬܼܵܐ܃ ܚܲܝܠܵܐ ܒܲܟܼܝܵܢܵܐ ܒܡܸܠܲܝ̈ܗܘܿܢ܃ ܐܵܘܟܹܝܬܼ ܒܓܸܫܲܬܼ ܐܝܼܕܼܵܐ|
      block |ܕܡ̣ܢ ܫܹܠܝ ܠܗܘܿܢ܃ ܝܵܗ̇ܒܿܝܼܢ ܗ̄ܘ̣ܵܘ܁ ܘܠܲܟܼܝܵܢܵܐ ܕܲܢܦܲܠ̣܃ ܚܲܝܠܵܐ|
      block |ܟܲܤܝܵܐܝܼܬܼ ܒܹܗ ܢܵܤ̇ܒܿܝܼܢ ܗ̄ܘ̣ܵܘ܁ ܘܠܲܟܼܝܵܢܵܐ ܕܲܢܦܲܠ̣܃ ܚܲܝܠܵܐ|
      block |ܟܲܤܝܵܐܝܼܬܼ ܒܹܗ ܢܵܤ̇ܟܿܝܼܢ ܗ̄ܘ̣ܵܘ܁ ܘܒܲܙܒܲܢ܃ ܤܲܝܒܵܪܬܵܐ ܠܗܘܿܢ ܡܲܝܬܹܝܢ|
      block |ܗ̄ܘ̣ܵܘ܃ ܠܲܚܡܵܐ ܟܲܕܼ ܪܵܬܲܚ ܘܙܲܝ̈ܬܹܐ܁ ܘܲܠܡܸܢܗܘܿܢ ܡܲܢ܃ ܐܸܒܿܒܵܢܹ̈ܐ|
      block |ܡܫܲܚ̈ܠ̱ܦܹܐ܁ ܠܡܸܢܗܘܿܢ ܕܹܝܢ܃ ܥܲܠ ܙܒܲܢ ܥܘܼܢܕܵܢܗܘܿܢ ܓܵܠܹ̇ܝܢ|
      block |ܗ̄ܘ̣ܵܘ܀ ܘܲܟܼܡܵܐ ܐܝܼܬܼ ܠܝܼ ܠܡܸܡܢܵܐ܃ ܥܲܠ ܚܘܼܒܗܘܿܢ ܕܡܲܠܲܐܟܹ̈ܐ|
      block |ܩܲܕܝܼ̈ܫܹܐ ܕܲܠܘܵܬܼ ܓܸܢܤܲܢ܃ ܘܝܲܬܿܝܼܪܘܼܬܼ ܒܛܝܼܠܘܼܬܼܵܐ ܕܲܡܚܵܘܹܝܢ ܠܘܵܬܼ|
      block |ܙܲܕܝܼ̈ܫܹܐ܃ ܐܲܝܟܼ ܐܲܚ̈ܝܐ ܪܵܘܪ̈ܒܹܐ ܕܲܡܤܵܘܤܹܝܢ ܘܲܡܢܲܛܪܝܼܢ ܠܐܲܚܲܝ̈ܗܘܿܢ|
      block |ܙܥܘܪܹ̈ܐ܁ ܗܵܠܹܝܢ ܟܠܗܹܝܢ܃ ܐܲܝܟܼ ܕܢܸܫܬܲܪܲܪܲ ܟܠܢܵܫ܃ ܕܲܟܼܡܵܐ ܩܲܪܝܼܒܼ|
      block |ܐܲܠܵܗܵܐ ܠܪ̈ܵܚܡܵܘܗܝ܁ ܘܕܲܟܼܡܵܐ ܒܛܝܼܠܘܼܬܼܵܐ ܡܚܵܘܸܐ ܠܘܵܬܼ ܐܲܝܠܹܝܢ|
      block |ܕܒܼܐܝܼܕܹܗ ܡܲܓܼܥܠܝܼܢ ܚܲܝܲܝ̈ܗܘܿܢ܃ ܘܒܼܵܬܼܪܹܗ ܐܵܙ̇ܠ̄ܝܼܢ ܒܠܸܒܵܐ ܫܲܦܝܵܐ܀|
      block |ܐܸܢ ܫܲܪܝܼܪܵܐ ܠܲܟܼ ܘܲܡܗܲܝܡܸܢ ܐܲܢ̄ܬܿ ܕܐܝܼܬܼ ܒܛܝܼܠܘܼܬܼܵܐ ܐܲܠܵܗܵܐ|
      block |ܥܠܲܝܟ܃ ܠܲܝܬܿ ܠܵܟܼ ܠܡܸܪܢܵܐ ܡܸܛܠ ܦܲܓܼܪܵܐ܃ ܐܵܦܠܵܐ ܒܝܲܕܼ|
      block |ܦܘܼܪ̈ܤܹܐ ܠܲܡܕܲܒܵܪܘܼ ܢܲܦܫܵܟܼ ܬܹܐܨܲܦ܀ ܐܸܢ ܕܹܝܢ ܦܠܝܼܓܼ ܐܲܢ̄ܬܿ|
      block |ܥܲܠ ܗܵܕܹܐ܃ ܘܐܲܢ̄ܬܿ ܠܢܲܦܫܵܟܼ ܡܸܬܼܒܿܥܸܐ ܠܡܹܐܨܲܦ ܒܸܠܥܵܕܼ ܡ̣ܢ|
      block |ܐܲܠܵܗܵܐ܃ ܕܵܘܹ̇ܐ ܐܲܢ̄ܬܿ ܗ̄ܘ̣ ܡ̣ܢ ܟܠܗܘܿܢ ܒܢܲܝ̈ܢܵܫܵܐ܃ ܘܡܵܐ ܠܵܟܼ ܐܵܦܸܢ|
      block |ܠܡܸܚܵܐ܁ ܫܕܼܝܼ ܨܸܦܬܼܵܟܼ ܥܲܠ ܐܲܠܵܗܵܐ܃ ܕܬܸܬܼܓܲܒܲܪ ܥܲܠ ܟܠ|
      block |ܕܸܚܠܵܐ܀ ܐܲܝܢܵܐ ܕܲܚܕܼܵܐ ܙܒܲܢ ܐܲܓܼܥܸܠ̣ ܚܲܝܵܘ̈ܗܝ ܠܐܲܠܵܗܵܐ܃ ܒܲܢܝܵܚܵܐ|
      block |ܕܪܸܥܝܵܢܵܐ ܫܪܸܐ܀ ܒܸܠܥܵܕܼ ܡ̣ܢ ܡܤܲܪܩܘܼܬܼܵܐ ܕܩܸܢ̈ܝܵܢܹܐ܃ ܢܲܦܫܵܐ ܡ̣ܢ|
      block |ܒܘܼܠܒܵܠܵܐ ܕܚܘܼ̈ܫܵܒܹܐ ܠܵܐ ܡܸܬܼܚܲܪܪܵܐ܀ ܘܒܸܠܥܵܕܼ ܡ̣ܢ ܫܸܠܝܵܐ|
      block |ܕܪܸܓܼܫܹܐ܃ ܫܲܝܢܵܐ ܕܪܸܥܝܵܢܵܐ ܠܵܐ ܡܸܬܼܪܓܸܫ܀ ܘܒܸܠܥܵܕܼ ܡܲܥܲܠܬܼܵܐ|
    block
      block |ܕܲܠܢܸܤ̈ܝܘܿܢܹܐ܃ ܚܸܟܼܡܬܼܵܐ ܕܪܘܼܚܵܐ ܠܵܐ ܡܸܬܼܩܲܢܝܵܐ܀ ܘܒܸܠܥܵܕܼ ܐܲܡܝܼܬܘܼܬܼܵܐ|
      block |ܕܩܸܪܝܵܢܵܐ܃ ܩܲܛܝܼܢܘܼܬܼܵܐ ܕܚܘܼ̈ܫܵܒܼܵܐ ܠܵܐ ܡܸܬܼܝܲܠܦܵܐ܀ ܘܒܸܠܥܵܕܼ ܫܲܝܢܵܐ|
      block |ܕܡ̣ܢ ܚܘܼ̈ܫܵܒܹܐ܃ ܒܐ̄ܪ̈ܵܙܹܐ ܓܢܝ̈ܙܹܐ ܗܵܘܢܵܐ ܠܵܐ ܡܸܬܿܬܿܙܝܥ܀ ܘܒܸܠܥܵܕܼ|
      block |ܬܘܼܟܼܠܵܢܵܐ ܕܗܲܝܡܵܢܘܼܬܼܵܐ܃ ܠܲܡܫܲܡܵܪܘܼ ܢܲܦܫܵܐ ܡܸܨܥܲܬܼ ܓܢܝܼ̈ܝܚܵܬܼܵܐ|
      block |ܘܥܲܤ̈ܩܵܬܼܵܐ ܠܵܐ ܡܸܬܿܬܲܡܪ̱ܚܵܐ܀ ܘܒܸܠܥܵܕܼ ܫܩܝܼܠܘܼܬܼ ܢܸܤܝܵܢܵܐ|
      block |ܕܲܒܼܛܝܼܠܘܼܬܹܗ ܕܐܲܠܵܗܵܐ ܤܘܼܥܪܵܢܵܐܝܼܬܼ܃ ܠܸܒܵܐ ܥܲܠ ܐܲܠܵܗܵܐ|
      block |ܠܡܸܬܿܬܿܟܼܵܠܘܼ ܠܵܐ ܡܸܫܟܲܚ܁ ܘܒܸܠܥܵܕܼ ܕܬܸܛܥܲܡ ܢܲܦܫܵܐ ܚܲܫܵܐ ܕܡܸܛܠ|
      block |ܡܫܝܼܚܵܐ܃ ܒܝܼܕܲܥܬܼܵܐ ܥܲܡܹܐ ܠܵܐ ܡܸܫܬܵܘܬܿܦܵܐ܀ ܠܗܵܢܵܐ ܚܫܘܿܒܼ ܠܵܟܼ|
      block |ܒܲܪܢܵܫܵܐ ܕܐܲܠܵܗܵܐ܃ ܐܲܝܢܵܐ ܕܡܸܛܠ ܡܪܲܚܡܵܢܘܼܬܼܵܐ ܤܲܓܝܼܐܬܼܵܐ܃ ܒܲܡܢܵܬܼܵܐ|
      block |ܕܲܨܪܝܼܟܼܘܼܬܼܵܐ ܡܩܝܼܡ ܢܲܦܫܹܗ ܐܲܡܝܼܢܵܐܝܼܬܼ܀ ܕܢܲܛܐܸܒܼ ܠܡܸܤ̈ܟܹܿܢܹܐ܃|
      block |ܠܐܲܠܵܗܵܐ ܐܸܫܟܲܚ ܝܵܨܘܿܦܹܐ܁ ܘܲܕܼܡܸܨܛܪܸܟܼ ܡܸܛܠܵܬܹܗ܃ ܓܲܙܵܐ ܪܲܒܵܐ|
      block |ܐܸܫܟܲܚ ܠܹܗ܀ ܐܲܠܵܗܵܐ ܥܲܠ ܡܸܕܸܡ ܠܵܐ ܤܢܝܼܩ܃ ܚܵܕܹܐ ܕܹܝܢ ܐܸܡܲܬܼܝ|
      block |ܕܡܲܢܝܼܚ ܐ̄ܢܵܫ ܠܨܲܠܡܹܗ ܡܸܛܠܵܬܹܗ ܐܵܘ ܡܝܲܩܲܪ܀|
      block |ܐܸܡܲܬܼܝ ܕܒܼܵܥܹ̇ܐ ܐ̄ܢܵܫ ܡܸܢܵܟܼ ܡܸܕܸܡ ܘܐܝܼܬܼ ܠܵܟܼ܃ ܠܵܐ ܬܹܐܡܲܪ|
      block |ܒܠܸܒܵܟܼ ܕܐܸܫܒܿܘܿܩ ܠܢܲܦܫܝ܃ ܡܛܠ ܕܐܸܬܿܬܿܢܝܼܚ ܒܹܗ ܝܲܬܿܝܼܪܵܐ܃|
      block |ܐܵܘ ܐܲܥܒܿܪܝܼܘܗܝ ܕܫܵܥܬܼܵܐ܃ ܗܵܢܵܐ ܠܲܡ ܡܦܲܪܢܸܣ ܠܹܗ ܐܲܠܵܗܵܐ ܡ̣ܢ|
      block |ܐ̄ܚܪܹܢܵܐ܃ ܐܸܢܵܐ ܐܹܤܝܼܡ ܠܢܲܦܫܝ܁ ܠܵܐ ܬܹܐܡܲܪ ܗܵܕܹܐ܁ ܗܵܕܹܐ ܕܹܝܢ|
      block |ܓܲܒܼܪܹ̈ܐ ܥܵܘ̈ܠܹܐ ܢܸܪܢܘܿܢ܃ ܘܐ̄ܢܵܫܵܐ ܕܠܵܐ ܝܵܕܼܥ̇ܝܼܢ ܠܐܲܠܵܗܵܐ|
      block |ܢܸܬܼܚܲܫܒܼܘܼܢ܃ ܘܲܢܒܼܘܼܬܼܘܼܢ ܥܲܡ ܗܵܠܹܝܢ ܡܲܪ̈ܢܝܵܬܼܵܐ܁ ܓܲܒܼܪܵܐ ܙܲܕܝܼܩܵܐ܃|
      block |ܠܵܐ ܝܵܗܹ̇ܒܼ ܐܝܼܩܵܪܹܗ ܠܲܐ̄ܚܪܹܝܢ܃ ܘܠܵܐ ܡܲܥܒܲܪ ܥܸܕܵܢܵܐ ܠܛܲܝܒܿܘܼܬܹܗ܁|
      block |ܗܵܘ̇ ܡ̣ܢ ܟܠܦܪܘܿܣ܃ ܡܲܒܲܥ ܠܹܗ ܐܲܠܵܗܵܐ ܡ̣ܢ ܕܘܼܟ ܐ̄ܚܪܹܝܢ܃|
      block |ܐܸܢ ܝܵܕܲܥ̇ ܕܐܲܠܝܼܨ܁ ܐܲܠܵܗܵܐ ܠܐ̄ܢܵܫ܃ ܠܵܐ ܫܵܒܹ̇ܩ܁ ܐܲܢ̄ܬܿ ܕܹܝܢ ܕܫܵܥܬܼܵܐ܃|
    block
      block |ܐܲܥܒܲܪܬܿ ܐܝܼܩܵܪܹܗ ܕܐܲܠܵܗܵܐ ܡܸܢܵܟܼ܃ ܘܲܕܼܚܲܝܬܿ ܛܲܝܒܿܘܼܬܹܗ ܡ̣ܢ|
      block |ܨܹܐܕܲܝܟ܀ ܐܸܠܵܐ ܚܟܼܝܼ ܐܝܼܬܼ ܠܵܟܼ ܘܝܵܗܹ̇ܬܼ ܐܲܢ̄ܬܿ܃ ܘܐܸܡܲܪ܃|
      block |ܫܘܼܒܼܚܵܐ ܠܵܟܼ ܐܲܠܵܗܵܐ܃ ܕܝܲܗ̣̄ܒܼܬܿ ܠܝܼ ܕܐܸܫܟܲܚ ܐܵܦ ܠܐ̄ܢܵܫ ܠܲܡܢܵܚܘܼ܀|
      block |ܘܡܵܐ ܕܠܲܝܬܿ ܠܵܟܼ܃ ܝܲܬܿܝܼܪܵܐܝܼܬܼ ܚܕܼܝܼ ܟܲܕܼ ܡܵܘܕܹܐ ܐܲܢ̄ܬܿ ܢܓܲܝܼܪܵܐܝܼܬܼ|
      block |ܡܵܘܕܝܵܢ̈ܘܵܬܼܵܐ ܤܲܓܿܝܼ̈ܐܵܬܼܵܐ ܠܐܲܠܵܗܵܐ ܘܐܵܡܲ݁ܪ ܐܲܢ̄ܬܿ܃ ܡܵܘܕܸܢܵܐ ܠܵܟܼ|
      block |ܐܲܠܵܗܵܐ܃ ܕܝܲܗ̣̄ܒܼܬܿ ܠܝܼ ܬܝܼܩܵܪܵܐ ܗܵܢܵܐ ܕܐܸܬܼܡܲܤܟܲܢ ܡܸܛܠܵܬܼܵܟܼ܃|
      block |ܘܐܲܫܘܝܼܬܵܢܝ ܕܐܸܛܥܲܡ ܚܲܫܵܐ ܕܤܵܡ̣ܬܿ ܒܐܘܼܪܚܵܐ ܕܦܘܼܩܕܵܢܲܝܟ܃|
      block |ܒܟܼܘܼܪ̈ܗܵܢܹܐ ܘܲܒܼܡܸܤܟܹܢܘܼܬܼܵܐ܃ ܐܲܝܟܼ ܕܲܛܥܸܡ̣ܘ ܩܲܕܝܼ̈ܫܹܐ܃ ܕܗܲܠܸܟܼܘ|
      block |ܒܐܘܼܪܚܵܐ ܗܵܕܹܐ܀ ܘܡܵܐ ܕܲܟܼܪܝܼܗܲܬܿ ܐܸܡܲܪ܃ ܛܘܼܒܲܝܗܘܿܢ ܠܐܲܝܠܹܝܢ|
      block |ܕܐܸܫܟܲܚܘ ܐܲܝܟܼ ܢܝܼܫܵܐ ܕܤܝܼܡ ܠܹܗ ܠܐܲܠܵܗܵܐ܃ ܒܗܵܠܹܝܢ ܕܡܲܝܬܸܐ ܥܠܲܝܢ|
      block |ܠܡܹܐܬܲܪ܁ ܟܘܼܪܗܵܢܵܐ܃ ܡܸܛܠ ܚܘܼܠܡܵܢܵܐ ܕܢܲܦܫܵܐ ܡܲܝܬܸܐ ܐܲܠܵܗܵܐ܀|
      block |ܐܸܡ݂ܲܪ ܒܲܙܒܲܢ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܗܵܕܹܐ ܐܵܬ̤ܵܐ ܤܵܡܹ̇ܬܼ܃ ܕܐܸܡܲܬܼܝ|
      block |ܕܝܼܚܝܼܕܵܝܵܐ ܠܵܐ ܡܫܲܡܸܫ ܠܐܲܠܵܗܵܐ ܫܲܦܝܼܪ܃ ܘܠܵܐ ܚܦܝܼܛ ܒܲܥܒܼܵܕܼܵܘ̈ܗܝ܃|
      block |ܡ̣ܢ ܟܠ ܦܪܘܿܣ ܢܸܤܝܘܿܢܵܐ ܡܸܕܸܡ ܫܵܒܹ̇ܩ ܥܠܵܘܗܝ ܕܢܸܪܢܸܐ ܒܹܗ܃|
      block |ܕܠܵܐ ܠܲܓܼܡܵܪ ܢܸܗܘܸܐ ܒܲܛܝܼܠ܃ ܘܡ̣ܢ ܒܸܛܠܵܢܹܗ ܤܲܓܝܼܐܵܐ ܢܸܨܛܠܸܐ|
      block |ܪܸܥܝܵܢܵܐ ܠܡܸܪܢܵܐ ܒܗܵܠܹܝܢ ܕܤܸܡܵܠܵܐ܁ ܐܸܠܵܐ ܡܵܐ ܕܠܵܐ ܨܵܒܹ̇ܐ|
      block |ܠܡܸܪܢܵܐ ܒܲܡܝܲܬܿܪܘܼܬܼܵܐ܃ ܪܵܡܹ̇ܐ ܠܹܗ ܥܒܼܝܼܕܬܵܐ ܕܢܸܤܝ̈ܘܿܢܹܐ܃ ܕܢܸܪܢܸܐ|
      block |ܒܵܗ̇܃ ܘܠܵܐ ܢܸܗܘܸܐ ܪܵܢܹܐ ܒܲܤܪ̈ܝܼܩܵܬܼܵܐ܁ ܗܵܕܹܐ ܥܵܒܹ̇ܕܼ ܐܲܠܵܗܵܐ܃ ܠܟܼܠܢܵܫ|
      block |ܕܡܲܝܸܒܼ ܠܹܗ܁ ܡܵܐ ܕܲܚ̣ܙܵܝܗܝ ܕܫܲܪܝܼ ܒܵܤܹ̇ܐ ܒܲܥܒܼܵܕܼܵܘ̈ܗܝ܃ ܫܵܒܹ̇ܩ|
      block |ܥܠܵܘ̈ܗܝ ܚܲܫܵܐ ܪܲܒܵܐ܃ ܕܲܢܚܲܟܿܡܝܼܘܗܝ ܘܢܸܪܕܹܝܘܗܝ܁ ܘܡܸܛܠܗܵܢܵܐ܃|
      block |ܐܵܦ ܡܵܐ ܕܩܵܪܹܝܢ ܠܹܗ ܬܘܼܒܼ ܕܐܲܝܟܼ ܗܵܠܹܝܢ܃ ܡܲܗܡܸܐ܃ ܘܠܵܐ|
    block
      block |ܡܤܲܪܗܸܒܼ ܦܵܪܹܩ ܠܗܘܿܢ܃ ܥܕܲܡܵܐ ܕܢܸܠܐܘܿܢ ܘܢܸܕܲܥܘܼܢ܃ ܘܡ̣ܢ|
      block |ܡܲܗܡܝܵܢܘܼܬܼܵܐ ܓܕܲܫ̣ ܠܗܘܿܢ ܗܵܠܹܝܢ ܠܡܸܤܒܲܠ܀ ܟܲܕܼ ܬܸܦܪ̱ܤܘܼܢ|
      block |ܠܲܡ ܐܝܼܕܲܝ̈ܟܿܘܿܢ܃ ܐܲܗܡܸܐ ܥܲܝ̈ܢܲܝ ܡܸܢܟܼܘܿܢ܁ ܘܐܵܦܸܢ ܬܲܤܓܿܘܿܢ|
      block |ܨܠܘܿܬܼܵܐ܃ ܠܵܐ ܫܵܡܲܥܢܵܐ܀ ܐܵܦܸܢ ܠܘܵܬܼ ܐ̄ܚܪ̈ܵܢܹܐ ܐܲܡܝܼܪܵܐ ܗܵܕܹܐ܃ ܡ̣ܢ|
      block |ܟܠܦܪܘܿܣ ܠܫܵܒܼ̈ܩܲܝ ܐܘܼܪܚܵܐ ܐܲܡܝܼܪܵܐ܀ ܘܲܕܼܡܸܛܠ ܡܵܢܵܐ ܟܲܕܼ ܗܵܟܲܢ|
      block |ܡܪܲܚܡܵܢ ܐܲܠܵܥܗܵܐ܃ ܡܲܤܓܹܝܢ ܚ̄ܢܲܢ ܢܵܩ̇ܫܝܼܢܲܢ ܒܬܲܪܥܹܗ ܒܐܘܼܠܨܵܢܵܐ܃|
      block |ܘܲܡܨܲܠܹܝܢܲܢ܃ ܘܡܲܗܡܸܐ ܡ̣ܢ ܒܵܥܘܼܬܲܢ ܐܵܡܲ݁ܪ܃ ܗܵܐ ܠܵܐ ܙܥܘܿܪܝܵܐ|
      block |ܐܝܼܕܹܗ ܕܡܵܪܝܵܐ ܠܡܸܦܪܲܩ܃ ܘܠܵܐ ܝܲܩܝܼܪܵܐ ܐܸܕܼܢܹܗ ܠܡܸܫܡܲܥ܁ ܐܸܠܵܐ|
      block |ܚܵܘܒܲܝ̈ܟܿܘܿܢ ܗ̄ܘ̣ ܦܪܲܫ̣ܘ ܒܲܝܢܲܝܟܿܘܿܢ ܠܐܲܠܵܗܵܐ܃ ܘܲܚܛܵܗܲܝ̈ܟܿܘܿܢ ܐܲܗܦܸܟܼܘ|
      block |ܐܲܦܵܘ̈ܗܝ ܡܸܢܟܼܘܿܢ ܕܠܵܐ ܢܸܫܡܲܥ܀ ܐܸܬܿܕܲܟܼ̄ܪ ܒܟܼܠܙܒܲܢ ܠܡܵܪܝܵܐ܃|
      block |ܘܢܸܬܿܕܲܟܼܪܵܟܼ ܡܵܐ ܕܬܸܩܪܘܿܒܼ ܠܵܟܼ ܒܝܼܫܬܼܵܐ܁ ܟܝܵܢܵܟܼ܃ ܡܩܲܒܿܠܵܢܵܐ|
      block |ܕܓܸܕܼܫܹ̈ܐ ܥܲܒܼܕܹܗ܁ ܘܲܒܼܥܵܠܡܵܐ ܕܒܹܗ ܒܪܵܟܼ ܘܫܲܒܼܩ̣ܵܟܼ܃ ܐܲܤܓܝܼ|
      block |ܥܸܠ̈ܠܵܬܼܵܐ ܕܓܸܕܼܫܹ̈ܐ ܘܢܸܤ̈ܝܘܿܢܹܐ܁ ܘܠܲܟܼܝܵܢܵܟܼ ܥܲܒܼܕܹܗ܃ ܡܩܲܒܿܠܵܢܵܐ|
      block |ܩܲܠܝܼܠܵܐ ܕܗܵܠܹܝܢ܁ ܘܠܵܐ ܪ̈ܲܚܝܼܩܵܢ ܡܸܢܵܟܼ ܒܝܼ̈ܫܵܬܼܵܐ܃ ܐܵܦܠܵܐ ܩܲܠܝܼܠ܁|
      block |ܕܡ̣ܢ ܓܵܘܵܟܼ ܢܵܒܼ̈ܥܵܢ ܠܵܟܼ܃ ܐܸܡܲܬܼܝ ܕܢܸܪܡܘܿܙ܃ ܘܡ̣ܢ ܬܚܹܝܬܼ|
      block |ܪܸ̈ܓܼܠܲܝܟ܃ ܘܡ̣ܢ ܐܲܬܼܪܵܐ ܕܩܵܐܹ̇ܡ ܐܲܢ̄ܬܿ ܒܹܗ܁ ܐܸܠܵܐ ܘܐܲܝܟܼ ܕܩܲܪܝܼܒܼ|
      block |ܬܸܡܪܵܐ ܠܬܸܡܪܵܐ܃ ܗܲܟܲܢܵܐ ܩܲܪܝܼܒܼܝܼܢ ܢܸܤ̈ܝܘܿܢܹܐ ܠܲܒܼܢܲܝ̈ܢܵܫܵܐ܀|
      block |ܒܚܸܟܼܡܬܼܵܐ ܦܲܪܢܸܣ ܐܲܠܵܗܵܐ ܗܵܠܹܝܢ ܕܝܼܠܵܟܼ ܗܵܟܲܢܵܐ܃ ܡܸܛܠ|
      block |ܝܘܼܬܼܪܵܢܵܟܼ ܕܝܼܠܵܟܼ܁ ܕܐܲܡܝܼܢܵܐܝܼܬܼ ܬܸܩܘܿܫ ܒܬܲܪܥܹܗ܃ ܘܲܒܼܕܼܚܠܬܼܵܐ|
      block |ܕܡ̣ܢ ܡܲܚܫܵܢ̈ܝܬܼܵܐ܃ ܢܨܘܼܒܼ ܥܘܼܗܕܵܢܹܗ ܐܲܡܝܼܢܵܐ ܒܬܲܪܥܝܼܬܼܵܟܼ܁ ܘܬܸܗܘܸܐ|
      block |ܩܲܪܝܼܒܼ ܠܐܲܠܵܗܵܐ ܒܐܲܡܝܼܢܘܼܬܼܵܐ ܕܒܼܵܥܘܼܬܼܵܟܼ܃ ܘܬܸܬܼܩܲܪܲܫ ܒܥܘܼܗܕܵܢܹܗ|
      block |ܐܲܡܝܼܢܵܐ ܕܲܒܼܠܸܒܵܟܼ܀ ܘܟܲܕܼ ܬܸܩܪܹܝܘܗܝ ܘܢܸܥܢܹܝܟܼ܃ ܬܸܕܲܥ ܕܦܵܪܘܿܩܵܟܼ|
    block
      block |ܐܲܠܵܗܵܐ ܗ̄ܘ̣܁ ܘܬܲܪܓܸܫ ܒܐܲܠܵܗܵܟܼ ܗܵܘ̇ ܕܲܒܼܪܵܟܼ܃ ܘܲܡܦܲܪܢܤܵܢܵܟܼ|
      block |ܘܢܵܛܘܿܪܵܟܼ܃ ܒܗܵܘ̇ ܕܲܥܒܲܕܼ ܡܸܛܠܵܬܼܵܟܼ ܬܪܹܝܢ ܥܵܠܡܹ̈ܐ܁ ܚܲܕܼ ܐܲܝܟܼ|
      block |ܕܲܠܝܘܼܠܦܵܢܵܟܼ܃ ܐܲܝܟܼ ܕܒܹܝܬܼ ܤܸܦܪܹ̈ܐ ܕܙܲܒܼܢܵܐ ܙܥܘܿܪܵܐ܁ ܘܲܐ̄ܚܪܹܢܵܐ|
      block |ܐܲܝܟܼ ܕܒܹܝܬܼ ܐܲܒܼܘܼܟܼ܃ ܘܒܲܝܬܵܟܼ ܕܲܠܥܵܠܲܡ ܥܵܠܡܝܼܢ܀ ܠܵܐ ܥܲܒܼܕܵܟܼ|
      block |ܠܵܐ ܚܵܫܘܿܫܵܐ܃ ܕܠܵܐ ܬܸܪܲܓܼ ܕܲܪܓܼܵܐ ܕܐܲܠܵܗܘܼܬܼܵܐ܃ ܘܬܹܐܪܲܬܼ ܡܸܕܸܡ|
      block |ܕܝܼܪܸܬܼ ܤܵܛܵܢܵܐ܀ ܘܠܵܐ ܥܲܒܼܕܵܟܼ ܒܢܲܦܫܵܟܼ ܠܵܐ ܡܸܨܛܲܠܝܵܢܵܐ܃ ܕܠܵܐ|
      block |ܬܸܗܘܸܐ ܐܲܝܟܼ ܟܝܵܢܹ̈ܐ ܐܲܤܝܼܪܹ̈ܐ܃ ܘܬܸܩܢܸܐ ܠܛܵܒ̈ܬܼܵܟܼ ܘܒܼܝܼ̈ܫܵܬܼܵܟܼ ܕܠܵܐ|
      block |ܝܘܼܬܼܪܵܢ ܘܲܕܼܠܵܐ ܐܓܼܪܵܐ܃ ܐܲܝܟܼ ܓܘܼ̈ܫܡܹܐ ܐ̄ܚܪ̈ܵܢܹܐ ܕܒܲܐܪܥܵܐ܁ ܕܲܟܼܡܵܐ|
      block |ܕܹܝܢ ܩܘܼ̈ܦܵܚܹܐ ܘܡܘܼ̈ܟܵܟܹܐ ܥܲܡ ܬܵܘ̈ܕܝܵܬܼܵܐ ܡܸܬܼܝܼܠ̈ܕܵܢ ܡ̣ܢ ܚܵܫܘܿܫܘܼܬܼܵܐ|
      block |ܘܕܸܚܠܬܼܵܐ܃ ܐܵܦ ܡ̣ܢ ܡܸܨܛܲܠܝܵܢܘܼܬܼܵܐ܃ ܠܟܼܠܢܵܫ ܓܲܠܝܵܐ܁ ܕܢܸܗܘܸܐ|
      block |ܝܑܼܕܼܝܼܥ ܕܐܵܦ ܕܘܼܦܵܛܲܢ ܕܲܒܼܙܲܕܝܼܩܘܼܬܼܵܐ܃ ܘܡܸܨܛܲܠܝܵܢܘܼܬܲܢ ܕܡ̣ܢ|
      block |ܒܝܼ̈ܫ݂ܬܼܵܐ܃ ܕܨܸܒܼܝܵܢܲܢ ܗ̣̄ܝ܁ ܘܐܝܼܩܵܪܵܐ ܘܨܲܥܪܵܐ ܕܡ̣ܢ ܗܵܠܹܝܢ܃ ܠܘܵܬܲܢ|
      block |ܢܸܬܼܥܲܠܸܐ܁ ܕܲܒܼܨܲܥܪܵܐ ܡܲܢ܃ ܢܸܒܼܗܲܬܼ ܘܢܸܕܼܚܲܠ܁ ܒܐܘܼܩܵܪܵܐ ܕܹܝܢ܃ ܢܵܘܕܸܐ|
      block |ܠܲܐܵܠܵܗܵܐ܃ ܘܢܸܚܒܿܘܿܨ ܠܛܵܒܼܬܼܵܐ܀ ܗܵܠܹܝܢ ܟܠܗܘܿܢ ܡܲܠܦܵܢܹ̈ܐ ܐܲܤܓܝܼ|
      block |ܥܠܲܝܟ܃ ܕܕܲܠܡܵܐ ܟܲܕܼ ܡܚܲܪܪܵܐ ܬܸܗܘܸܐ ܡ̣ܢ ܗܵܠܹܝܢ܃ ܡܸܛܠ ܠܵܐ|
      block |ܤܢܝܼܩܘܼܬܼܵܟܼ ܘܠܵܐ ܡܩܲܒܿܠܵܢܘܼܬܼܵܐ ܕܲܟܼܝܵܢܵܟܼ܃ ܘܲܡܪܝܼܡܵܢܘܼܬܼܵܟܼ ܕܡ̣ܢ|
      block |ܕܸܚܠ̱ܬܼܵܐ ܘܡܲܚܫܵܢܝܵܬܼܵܐ܃ ܬܸܛܥܹܝܘܗܝ ܠܐܲܠܵܗܵܐ܃ ܘܬܸܤܛܸܐ ܡܸܢܹܗ܃|
      block |ܘܬܲܒܼܥ ܤܲܓܝܼܐܘܼܬܼ ܐܲܠܵܗܹ̈ܐ܁ ܗܵܝ̇ ܕܐܵܦ ܤܲܓܲܝ̈ܐܹܐ܃ ܟܲܕܼ ܛܵܒܼ ܚܵܫܘܿܫܹ̈ܐ|
      block |ܗܘ̤ܵܘ ܘܲܤܢܝܼ̈ܩܹܐ܃ ܘܗܵܠܹܝܢ ܟܠܗܘܿܢ ܡܢܲܓܿܕܼܵܢܹ̈ܐ ܫܒܼܝܼܩܝܼܢ ܗ̄ܘ̣ܵܘ|
      block |ܥܠܲܝܗܘܿܢ܃ ܒܩܲܠܝܼܠ ܫܘܼܪܬܵܚܵܐ܃ ܘܲܒܼܫܘܼܠܛܵܢܵܐ ܕܙܲܒܼܢܵܐ ܙܥܘܿܪܪܵܐ܃|
    block
      block |ܘܲܒܼܚܘܼܠܡܵܢܵܐ ܕܒܲܡܠܸܐ ܩܲܠܝܼܠ܃ ܠܵܘ ܒܲܠܚܘܿܕܼ ܐܲܠܵܗܹ̈ܐ ܤܲܓܿܝܼ̈ܐܹܐ|
      block |ܒܕܼܵܘ܃ ܐܸܠܵܐ ܘܐܵܦ ܠܢܲܦܫܗܘܿܢ ܐܲܡܪܲܚ̣ܘ ܕܲܢܟܲܢܘܿܢ܃ ܕܡ̣ܢ ܟܝܵܢܵܐ|
      block |ܚܢܲܢ ܕܐܲܠܵܗܵܐ ܒܫܵܢܝܘܼܬܼܗܘܿܢ܀ ܡܸܛܠ ܗܵܢܵܐ ܚܲܤ̣ܟܵܟܼ ܡ̣ܢ ܗܵܠܹܝܢ|
      block |ܟܠܗܹܝܢ ܒܐܲܝܠܹܝܢ ܕܐܵܠ̈ܨܵܢ ܠܵܟܼ ܒܲܙܒܲܢ܃ ܕܕܲܠܡܵܐ ܬܸܤܛܸܐ|
      block |ܗ̣̄ܘܲܝܬܿ܃ ܘܪܵܓܼ̇ܙ ܗ̣̄ܘܵܐ ܥܠܲܝܟܼ܃ ܘܒܲܡܤܵܡ ܒܪܹܫܵܐ ܥܵܛܹ̇ܐ ܗ̄ܘ̣ܵܐ|
      block |ܠܵܟܼ ܡ̣ܢ ܩܕܼܵܡܵܘܗܝ܁ ܡܲܪܦܸܢܵܐ ܐܵܦ ܪܘܼܫܥܵܐ ܘܲܚܛܵܗܹ̈ܐ ܕܢܵܒܼܥ̇ܝܼܢ|
      block |ܡ̣ܢ ܚܘܼܠܡܵܢܵܐ ܘܠܵܐ ܕܸܚܠ̱ܬܼܵܐ ܘܲܢܝܵܚܵܐ܃ ܘܐܵܦܸܢ ܗܵܝ̇ ܕܐܸܬܼܐܲܡܪܲܬ̤|
      block |ܩܲܕܼܡܵܐ܃ ܠܵܐ ܬܸܗܘܸܐ܁ ܡܸܛܠܗܵܢܵܐ܃ ܒܚܲܫܹ̈ܐ ܘܥܵܩ̈ܬܼܵܐ ܐܲܤܓܝܼ|
      block |ܥܘܼܗܕܵܢܹܗ ܒܠܸܒܵܟܼ܁ ܘܲܒ̣ܩܸܢܛܵܐ ܕܤܲܩܘܼ̈ܒܼܠܵܝܬܼܵܐ܃ ܡܥܝܼܪ ܠܵܟܼ ܠܘܵܬܼ|
      block |ܬܲܪܥܵܐ ܕܲܚܢܵܢܹܗ܁ ܘܲܒܼܗܵܝ̇ ܕܦܵܪܹܩ ܠܵܟܼ ܡܸܢܗܘܹܝܢ܃ ܥܸܠ̈ܠܵܬܼܵܐ ܠܚܘܼܒܹܗ|
      block |ܙܵܪܲܥ ܒܵܟܼ܁ ܘܡܵܐ ܕܐܸܫܟܲܚܬܵܝܗܝ ܠܚܘܼܒܵܐ܃ ܡܩܲܪܸܒܼ ܠܵܟܼ ܠܐܝܼܩܵܪܵܐ|
      block |ܕܲܒܼ̈ܢܲܝܵܐ܁ ܡܚܵܘܸܐ ܠܵܟܼ ܛܲܝܒܿܘܼܬܹܗ܃ ܕܲܟܼܡܵܐ ܥܲܬܝܼܪܵܐ܁ ܘܲܒܼܛܝܼܠܘܼܬܹܗ܃|
      block |ܕܲܟܼܡܵܐ ܐܲܡܝܼܢܵܐ ܨܹܐܕܲܝܟܼ܁ ܘܗܵܝܕܹܝܢ ܢܸܥܒܿܕܼܵܟܼ ܕܬܲܪܓܸܫ ܘܲܒܼܩܘܼܕܼܫܵܐ|
      block |ܕܐܝܼܩܵܪܹܗ܃ ܘܐ̄ܪ̈ܵܙܹܐ ܟܤܲܝ̈ܵܐ ܕܲܟܼܝܵܢܵܐ ܕܪܲܒܿܘܼܬܹܗ܀ ܡ̣ܢ ܐܲܝܟܵܐ|
      block |ܡܸܫܬܵܘܕܲܥ ܗ̣̄ܘܲܝܬܿ ܗܵܠܹܝܢ܃ ܐܸܢ ܤܲܩܘܼ̈ܒܼܠܵܝܵܬܼܵܐ ܠܵܐ ܗ̤ܘܲܝ̈ ܠܵܟܼ|
      block |ܕܡ̣ܢ ܗܵܠܹܝܢ ܝܲܬܝܼܪܵܐܝܼܬܼ ܡܸܫܬܲܚ ܤܵܓܹ̇ܐ ܚܘܼܒܵܐ ܕܐܲܠܵܗܵܐ ܒܢܲܦܫܵܐ܃|
      block |ܗܵܢܵܘ ܕܹܝܢ܃ ܡ̣ܢ ܤܘܼܟܵܠܵܐ ܕܛܲܝ̈ܒܿܘܵܬܹܗ܃ ܘܥܘܼܗܕܵܢܵܐ ܕܲܡܫܲܚܠ̱ܦܘܼܬܼ|
      block |ܒܛܝܼܠܘܼܬܹܗ܀ ܗܵܠܹܝܢ ܟܠܗܹܝܢ ܛܵܒܼ̈ܬܼܵܐ܃ ܡ̣ܢ ܡܲܚܫܵܢ̈ܝܵܬܼܵܐ ܡܸܬܼܝܲܠ̈ܕܵܢ|
      block |ܠܵܟܼ܃ ܐܸܢ ܬܸܕܲܥ ܠܡܵܘܕܵܝܘܼ܀|
      block |ܥܡܲܕܼ ܡܵܕܹܝܢ ܠܐܲܗܵܠܵܐ܃ ܕܢܸܗܕܵܟܼ ܐܲܡܝܼܢܵܐܝܼܬܼ܁ ܘܡܵܐ ܕܥܲܗ̣ܕܵܟܼ|
      block |ܘܦܲܪܩ̣ܵܟܼ܃ ܗܵܠܹܝܢ ܟܠܗܘܿܢ ܛܘܼ̈ܒܹܐ ܬܸܤܲܒܼ܀ ܠܵܐ ܬܸܛܥܹܝܘܗܝ|
      block |ܒܦܸܗܝܵܟܼ ܤܪܝܼܩܵܐ܃ ܕܠܵܐ ܢܸܓܼܥܹܝܟܼ ܐܵܦ ܗܘ̤ ܒܢܸܤܝܘܿܢܲܝ̈ܟ܀|
    block
      block |ܒܲܪܘܲܚܬܼܵܐ ܬܸܗܘܸܐ ܠܹܗ ܩܲܪܝܼܒܼܵܐ ܘܫܵܡܘܿܥܵܐ܃ ܕܒܼܐܘܼܠܨܵܢܵܐ ܬܸܫܬܿܟܲܚ|
      block |ܠܵܟܼ ܦܵܪܹܗ̄ܤܝܼܵܐ ܠܘܵܬܹܗ܃ ܡܸܛܠ ܐܲܡܝܼܢܘܼܬܼܵܟܼ ܕܲܠܘܵܬܹܗ ܒܠܸܒܵܟܼ|
      block |ܒܝܲܕܼ ܒܵܥܘܼܬܼܵܟܼ܀ ܬܸܒܼ ܩܕܼܵܡ ܐܲܦܵܘ̈ܗܝ ܒܟܼܠܗܘܿܢ ܥܸܕܵܢܲܝ̈ܟ|
      block |ܒܡܲܪܢܝܼܬܼܵܟܼ ܕܡܸܛܠܵܬܹܗ ܘܥܘܼܗܕܵܢܹܗ ܕܲܒܼܠܸܒܵܟܼ܃ ܕܲܠܡܵܐ|
      block |ܡܵܐ ܕܲܠܢܘܼܓܼܪܵܐ ܬܸܚܙܹܝܘܗܝ܃ ܠܵܐ ܬܸܗܘܸܐ ܠܵܟܼ ܦܵܪܹܗ̄ܤܝܼܵܐ|
      block |ܠܲܡܡܲܠܵܠܘܼ ܥܲܡܹܗ ܡܸܛܠ ܟܘܼܚܵܕܼܵܐ܀ ܦܵܪܹܗ̄ܝܼܵܐ ܤܲܓܝܼܐܬܼܵܐ܃ ܡ̣ܢ|
      block |ܐܲܡܝܼܢܘܼܬܼܵܐ ܤܲܓܝܼܐܬܼܵܐ ܡܸܬܼܝܲܠܕܵܐ܁ ܐܲܡܝܼܢܘܼܬܼܵܐ ܕܲܠܘܵܬܼ ܒܢܲܝ̈ܢܵܫܵܐ܃|
      block |ܓܘܼܫܡܵܐ ܗ̣̄ܝ܁ ܕܲܠܘܵܬܼ ܐܲܠܵܗܵܐ ܕܹܝܢ܃ ܪܸܢܝܵܐ ܕܢܲܦܫܵܐ܃ ܘܩܘܼܪܵܒܼܵܐ|
      block |ܕܒܲܨ̈ܠܵܘܵܬܼܵܐ܀ ܘܡ̣ܢ ܐܲܤܒܢܘܼܬܹܗ ܤܲܓܝܼܐܬܼܵܐ ܗܘ̤ ܪܸܢܝܵܐ܃ ܒܲܙܒܲܢ ܙܒܲܢ|
      block |ܡܸܬܼܡܲܙܲܓܼ ܒܬܸܡܗܵܐ܁ ܢܸܚܕܸܐ ܠܸܒܿܗܘܿܢ ܕܐܲܝܠܹܝܢ ܕܒܼܵܥܹ̇ܝܢ ܠܡܵܪܝܵܐ܁|
      block |ܒܥܵܘ ܠܡܵܪܝܵܐ ܚܲܛܵܝܹ̈ܐ܃ ܘܐܸܬܼܚܲܝܲܠܘ ܒܤܲܒܼܪܵܐ ܒܚܘܼܫܵܒܲܝ̈ܟܿܘܿܢ܁|
      block |ܘܲܒܼܥܵܘ ܐܲܦܵܘ̈ܗܝ ܒܝܲܕܼ ܬܝܵܒܼܘܼܬܼܵܐ ܒܟܼܠܙܒܲܢ܃ ܘܬܸܬܼܩܲܕܫܘܼܢ ܡ̣ܢ|
      block |ܩܘܼܕܼܫܵܐ ܕܐܲܦܵܘ̈ܗܝ܃ ܘܬܸܬܼܚܲܠܠܘܼܢ ܡ̣ܢ ܥܵܘ̣ܠܟܼܘܿܢ܁ ܗܲܪܛܘ|
      block |ܥܵܘ̈̇ܠܹܐ ܠܘܵܬܼ ܡܵܪܝܵܐ܃ ܫܵܒܹ̇ܩ ܥܵܘ̣ܠܵܐ ܘܡܲܥܒܲܪ ܚܛܵܗܹ̈ܐ܁ ܡܸܛܠ|
      block |ܕܲܒܼܡܵܘ̈ܡܵܬܼܵܐ ܐܸܡ݂ܲܪ܃ ܕܠܵܐ ܨܵܒܹ̇ܐ ܐ̄ܢܵܐ ܒܡܵܘܬܹܗ ܕܡܝܼܬܼܵܐ ܚܲܛܵܝܵܐ܃|
      block |ܐܲܝܟܼ ܗܵܝ̇ ܕܲܢܬܼܘܼܒܼ ܘܢܸܚܸܐ܀ ܦܸܫ̇ܛܹܬܼ ܠܲܡ ܐܲܝ̈ܕܲܝ ܝܵܘܡܵܠ ܟ̱ܠܹܗ܃|
      block |ܠܘܵܬܼ ܥܲܡܵܐ ܕܡܸܬܼܚܪܸܐ ܘܠܵܐ ܡܸܬܿܛܦܝܼܣ܁ ܘܲܠܡܵܢܵܐ ܠܲܡ ܡܵܝ̇ܬܝܼܢ|
      block |ܐܢ̄ܬܘܿܢ܃ ܒܲܝܬܼܵܐ ܕܒܹܝܬܼ ܝܲܥܩܘܿܒܼ ܐܸܬܼܦܢܵܘ ܠܘܵܬܼܝ܃ ܘܐܸܬܼܦܢܸܐ|
      block |ܥܠܲܝܟܿܘܿܢ܀ ܘܲܒܼܚܲܙܩܝܼܐܹܝܠ ܐܵܡܲ݁ܪ܃ ܒܝܵܘܡܵܐ ܕܢܸܫܒܿܘܩ ܥܵܘ̈ܠܵܐ|
      block |ܐܘܼܪܚܹܗ ܘܢܸܬܼܦܢܸܐ ܠܘܵܬܼ ܡܵܪܝܵܐ܃ ܘܢܸܥܒܸܿܕ ܕܝܼܢܵܐ ܘܙܲܕܝܼܩܘܼܬܼܵܐ܃|
      block |ܚܛܵܗܵܘ̈ܗܝ ܕܲܥܒܲܕܼ ܠܵܐ ܢܸܬܿܕܲܟܼܪܘܼܢ ܠܹܗ܃ ܐܸܠܵܐ ܡܸܚܵܐ ܢܸܚܸܐ ܐܵܡܲ݁ܪ|
    block
      block |ܡܵܪܝܵܐ܁ ܐܲܝܟܼ ܕܐܵܽܦ ܙܲܕܝܼܩܵܐ ܐܸܢ ܢܸܫܒܿܘܿܩ ܙܲܕܝܼܩܘܼܬܹܗ ܘܢܸܚܛܸܐ|
      block |ܘܢܸܥܒܸܿܕܼ ܥܵܘ̣ܠܵܐ܃ ܠܙܲܕܝܼܩܘܼܬܹܗ ܕܲܥܒܲܕܼ ܠܵܐ ܐܸܬܿܕܟܲܪ܃ ܐܸܠܵܐ|
      block |ܐܸܬܸܠ ܬܘܼܩܠܬܼܵܐ ܩܕܼܵܡܵܘܗܝ܃ ܘܲܒܼܥܵܘܼܠܵܐ ܕܲܥܒܲܕܼ ܢܡܘܼܬܼ܃ ܐܸܢ|
      block |ܢܩܵܘܸܐ ܘܒܹܗ ܢܚܲܡܤܸܢ܀ ܡܸܛܠ ܡܵܢܵܐ ܡܸܛܠ ܕܥܵܘ̇ܠܵܐ܃ ܠܵܐ|
      block |ܡܸܬܿܬܿܩܸܠ ܒܥܵܘ̣ܠܹܗ ܒܝܵܘܡܵܐ ܕܢܸܬܼܦܢܸܐ ܠܘܵܬܼ ܡܵܪܝܵܐ܁ ܘܙܲܕܝܼܩܘܼܬܹܗ|
      block |ܕܙܲܕܝܼܩܵܐ܃ ܠܵܐ ܡܦܲܨܝܵܐ ܠܹܗ ܒܝܵܘܡܵܐ ܕܚܵܛܹ̇ܐ܃ ܐܸܢ ܥܠܹܝܗ̇|
      block |ܕܫܲܬܼܐܸܤܬܼܵܐ ܢܸܒܼܢܸܐ ܒܸܢܝܵܢܹܗ܀|
      block |ܘܲܠܘܵܬܼ ܐܹܪܲܡܝܵܐ ܗܵܟܲܢܵܐ ܐܸܡ݂ܲܪ܃ ܤܲܒܼ ܠܵܟܼ ܡܓܲܠܬܼܵܐ ܕܤܸܦ̣ܪܵܐ܃|
      block |ܘܲܟܼܬܼܘܿܒܼ ܥܠܹܝܗ̇ ܟܠܡܸܕܸܡ ܕܐܸܡ̇ܪܹܬܼ ܠܵܟܼ܃ ܡ̣ܢ ܝܵܘܡܵܐ ܕܝܘܿܫܝܼܵܐ|
      block |ܡܲܠܟܵܐ ܕܲܝܗܘܼܕܼܵܐ ܘܲܥܕܲܡܵܐ ܠܝܵܘܡܵܢܵܐ܃ ܟܠܗܹܝܢ ܒܝܼ̈ܫܬܼܵܐ ܕܐܸܡ̇ܪܹܬܼ|
      block |ܠܵܟܼ ܕܡܲܝܬܸܐ ܐ̄ܢܵܐ ܥܲܠ ܥܲܡܵܐ ܗܵܢܵܐ܁ ܟܒܲܪ ܢܸܫܡܲܥ܃ ܘܢܸܕܼܚܲܠ܁|
      block |ܘܢܸܫܒܿܘܿܩ ܓܒܲܪ ܐܘܼܪܚܹܗ ܒܝܼܫܬܼܵܐ ܘܲܢܬܼܘܼܒܼ܃ ܘܢܸܬܼܦܢܸܐ ܠܘܵܬܼܝ܃|
      block |ܘܐܸܫܒܿܘܿܩ ܠܗܘܿܢ ܚܛܵܗܲܝ̈ܗܘܿܢ܁ ܘܚܲܟܿܝܼܡܵܐ ܐܵܡܲ݁ܪ܃ ܒܲܪܢܵܫܵܐ|
      block |ܕܲܡܟܲܤܸܐ ܥܵܘ̣ܠܹܗ܃ ܠܵܐ ܢܲܨܠܲܚ܁ ܘܲܕܼܡܵܘܕܸܐ ܒܲܚܛܵܗܵܘ̈ܗܝ ܘܥܵܒܲܪ|
      block |ܡܸܢܗܘܿܢ܃ ܢܸܬܼܪܲܚܲܡ ܥܠܵܘܗܝ ܐܲܠܵܗܵܐ܀ ܘܐܹܫܲܥܝܵܐ ܥܲܬܝܼܪ ܒܓܸܠܝܵܢܹ̈ܐ|
      block |ܐܸܡ݂ܲܪ܃ ܒܥܵܘ ܠܡܵܪܝܵܐ܁ ܘܡܵܐ ܕܐܸܫܟܲܚܬܘܿܢܵܝܗܝ܃ ܩܪܑܵܐܘܼܗܝ܁ ܘܡܵܐ|
      block |ܕܲܩܪܸܒܼ܃ ܢܸܫܒܿܘܿܩ ܚܲܛܵܝܵܐ ܐܘܼܪܚܹܗ܃ ܘܓܲܒܼܪܵܐ ܥܵܘ̇ܠܵܐ ܬܲܪܥܝܼܬܹܗ܃|
      block |ܘܢܸܬܼܦܢܸܐ ܠܘܵܬܼܝ܃ ܘܐܹܪܚܸܡ ܥܠܵܘܗܝ܃ ܘܲܠܘܵܬܼ ܐܲܠܵܗܲܢ ܕܡܲܤܓܸܐ|
      block |ܠܡܸܫܒܲܩ܁ ܡܸܛܠ ܕܬܲܪ̈ܥܝܵܬܼܝ܃ ܠܵܐ ܗ̤ܘܲܝ̈ ܐܲܝܟܼ ܐܲܪ̈ܥܝܵܬܼܟܼܘܿܢ܁|
      block |ܘܐܘܼܪ̈ܚܵܬܼܝ܃ ܠܵܐ ܗ̤ܘܲܝ̈ ܐܲܝܟܼ ܐܘܼܪܚܵܬܼܟܼܘܿܢ܁ ܠܡܵܢܵܐ ܠܵܐ ܬܵܩ̇ܠܝܼܬܿܘܿܢ|
      block |ܟܸܤܦܵܐ ܕܠܵܐ ܠܠܲܚܡܵܐ܃ ܘܠܹܐܘܬܼܵܐ ܕܠܵܐ ܠܡܸܤܒܲܥ ܫܘܼܡܥܘܼܢܝ|
      block |ܡܸܫܡܲܥ܃ ܘܬܹܐܟܼܠܘܼܢ ܛܵܒܼ̈ܬܼܵܐ܁ ܬܵܘ ܠܘܵܬܼܝ܃ ܘܫܘܼܡܥܘܼܢܝ܃ ܘܬܸܚܸܐ|
    block
      block |ܢܲܦܫܟܼܘܿܢ܀ ܡܵܐ ܕܬܸܛܲܪ ܐܘܼܪܚܵܬܹܗ ܕܡܵܪܝܵܐ ܘܬܸܥܒܸܿܕܼ ܨܸܒܼܝܵܢܹܗ܃|
      block |ܗܵܝܕܹܝܢ ܬܸܬܼܛܸܠ ܥܲܠ ܡܵܪܝܵܐ܁ ܗܵܝܕܹܝܢ ܬܸܩܪܹܝܘܗܝ܃ ܘܢܸܥܢܹܝܟ܁|
      block |ܘܬܸܓܼܥܸܐ܃ ܘܢܹܐܡܲܪ܃ ܗܵܐ ܐܸܢܵܐ܁ ܥܵܘ̈̇ܠܵܐ ܡܵܐ ܕܐܵܬܼ̇ܝܵܐ ܥܠܵܘܗܝ|
      block |ܒܝܼܫܬܼܵܐ܃ ܠܲܝܬܿ ܠܹܗ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ ܠܡܸܩܪܵܐ܁ ܘܠܲܡܤܲܟܵܝܘܼ|
      block |ܠܦܘܼܪܩܵܢܹܗ܃ ܠܵܐ ܡܸܫܟܲܚ܁ ܡܸܛܠ ܕܐܲܪܚܸܩ̣ ܡ̣ܢ ܨܸܒܼܝܵܢܹܗ ܒܝܵܘ̈ܡܵܬܼܵܐ|
      block |ܕܢܵܘܚܹܗ܁ ܥܲܕܼܠܵܐ ܬܸܬܼܟܲܬܲܫ܃ ܥܒܝܼ ܠܵܟܼ ܥܵܕܼܘܿܪܵܐ܁ ܘܥܲܕܼܠܵܐ|
      block |ܬܸܬܼܚܪܲܗ܃ ܒܥܝܼ ܠܵܟܼ ܐܵܤܝܵܐ܁ ܥܲܕܼܠܵܐ ܬܸܡܛܹܝܟܼ ܥܵܩܬܼܵܐ܃ ܨܲܠܵܐ܁|
      block |ܘܲܒܼܙܲܒܼܢܵܐ ܕܥܵܩܬܼܵܐ ܬܸܫܟܚܝܼܗ̇܃ ܘܬܸܥܢܹܝܟܼ܁ ܥܲܕܼܠܵܐ ܬܸܬܼܩܸܠ܃|
      block |ܨܲܠܵܐ ܘܲܒܼܥܝܼ܁ ܥܲܕܼܠܵܐ ܬܸܕܼܘܿܪ܃ ܛܲܝܸܒܼ ܢܸܕܼܪ̈ܲܝܟ܁ ܗܵܢܵܘ ܕܹܝܢ܃ ܘܙܵܕܲܝ̈ܟ܁|
      block |ܩܹܒܼܘܿܬܼܵܐ܃ ܒܙܲܒܼܢܵܐ ܕܫܲܝܢܵܐ ܐܸܬܿܬܲܩܢܲܬ̤܁ ܡ̣ܢ ܩܕܼܵܡ ܡܵܐܐ ܫܢ̈ܝܼܢ܃|
      block |ܩܲܝܗܹ̈ܝܗ̇ ܐܸܬܼܢܨܸܒܼܘ܁ ܘܲܒܼܪܘܼܓܼܙܵܐ܃ ܥܵܘ̈̇ܠܹܐ ܕܲܒܼܗܠ̣ܘ ܒܥܵܘ̣ܠܵܐ|
      block |ܐܸܬܿ̃ܕܵܘܲܕܼܘ܁ ܘܲܠܙܲܕܝܼܩܵܐ܃ ܗܘ̤ܵܬܼ ܠܤܸܬܵܪܵܐ܁ ܥܵܘ̣ܠܵܐ܃ ܤܵܟܲܪ ܦܘܼܡܵܐ|
      block |ܒܲܨܠܘܿܬܼܵܐ܁ ܒܤܝܼܪܘܼܬܼܵܐ ܕܡ̣ܢ ܬܹܐܪܬܵܐ܃ ܫܵܩ̇ܠܵܐ ܦܵܪܹܗ̄ܤܝܼܵܐ ܡ̣ܢ|
      block |ܠܸܒܵܐ܁ ܬܲܩܢܝܼܬܹܗ ܕܠܸܒܵܐ܃ ܡܲܚܬܼܵܐ ܕܸܡ̈ܥܹܐ ܕܚܲܕܼܘܼܬܼܵܐ ܒܬܲܟܼܫܲܦܬܼܵܐ܁|
      block |ܡܤܲܝܒܿܪܵܢܘܼܬܼܵܐ ܚܲܤܝܼܢܬܼܵܐ ܕܲܛܠܘܼܡܝܵܐ ܨܸܒܼܝܵܢܵܝܵܐ܃ ܡܕܲܟܿܝܵܐ ܠܸܒܵܐ܁|
      block |ܡܤܲܝܒܿܪܵܢܘܼܬܼܵܐ ܕܲܛܠܘܼܡܝܵܐ܃ ܡ̣ܢ ܒܲܤܝܘܼܬܼܵܐ ܕܥܲܠ ܥܵܠܡܵܐ|
      block |ܗܵܘ̇ܝܵܐ܁ ܘܕܲܢܩܵܘܸܐ ܐ̄ܢܵܫ ܒܲܥܫܘܼܩܝܵܐ ܕܠܵܐ ܥܵܩܵܐ܃ ܡܸܛܠ|
      block |ܕܫܲܪܝܼ ܠܸܒܵܐ ܚܵܙܹ̇ܐ ܠܫܲܪܝܼܪܬܵܐ܁ ܚܲܕܼܘܼܬܼܵܐ ܕܲܥܫܘܼܩܝܵܐ ܘܲܛܠܘܼܡܝܵܐ|
      block |ܕܨܸܒܼܝܵܢܵܐ܃ ܡܪܝܼܡܝܼܢ ܠܸܒܵܐ܁ ܠܲܝܬܿ ܕܲܡܨܸܐ ܡܤܲܝܒܲܪ ܥܫܘܼܩܝܵܐ|
      block |ܘܲܛܠܘܼܡܝܵܐ ܒܨܸܝܵܢܵܐ ܚܲܕܼܝܵܐ܃ ܐܸܠܵܐ ܐܲܝܠܹܝܢ ܕܠܲܓܼܡܵܪ ܡܝܼܬܼܘ|
      block |ܒܚܘܼܫܵܒܲܝ̈ܗܘܿܢ ܠܥܵܠܡܵܐ܁ ܐܲܝܠܹܝܢ ܕܹܝܢ ܕܟܼܠ ܟ̱ܠܹܗ ܪܹܝܚܵܐ ܕܚܲܝܹ̈ܐ|
    block
      block |ܗܵܠܹܝܢ ܒܚܘܼܫܵܒܲܝ̈ܗܘܿܢ ܫܟܼܝܼܚ܃ ܠܵܐ ܫܵܒܹ̇ܩ ܠܗܘܿܢ ܫܘܼܒܼܚܵܐ ܤܪܝܼܩܵܐ܃|
      block |ܕܠܵܐ ܢܸܼܬܼܓܵܘܙܠܘܼܢ ܡܸܚܕܵܐ ܒܚܸܡܬܼܵܐ܁ ܐܵܘ ܢܵܦ̇ܠܝܼܢ ܒܚܘܼ̈ܫܵܒܹܐ|
      block |ܕܟܲܪܝܘܼܬܼܵܐ܃ ܕܡ̣ܢ ܗܵܢܵܐ ܡܸܬܼܝܲܠܕܝܼܢ܁ ܐܘܿ ܟܡܵܐ ܥܲܤܩܵܐ ܡܝܲܬܿܪܘܼܬܼܵܐ|
      block |ܗܵܕܹܐ܃ ܘܲܟܼܡܵܐ ܐܝܼܬܼ ܠܵܗ̇ ܫܘܼܒܼܚܵܐ ܠܘܵܬܼ ܐܲܠܵܗܵܐ! ܐܲܝܢܵܐ ܕܲܠܗܵܢܵܐ|
      block |ܕܘܼܒܵܪܵܐ ܪܵܐܹܓܼ܃ ܢܸܬܸܠ ܢܲܦܫܹܗ ܒܐܲܟܼܤܢܵܝܘܼܬܼܵܐ܃ ܘܲܢܫܲܢܸܐ ܡ̣ܢ ܐܲܬܼܪܹܗ܁|
      block |ܥܲܤܩܵܐ ܠܡܸܓܼܡܲܪ ܡܝܲܬܪܘܼܬܼܵܐ ܗܵܕܹܐ ܡܥܲܠܲܝܬܼܵܐ ܐ̄ܢܵܫ ܒܐܲܬܼܪܹܗ܃|
      block |ܛܘܼ̈ܠܝܵܩܹܐ ܘܚܲܝ̈ܠܬܼܵܢܹܐ ܒܲܠܚܘܿܕܼ ܡܸܫܟܿܚܝܼܢ ܕܲܢܤܲܝܒܿܪܘܼܢܵܝܗܝ ܠܟܹܐܒܼܵܐ|
      block |ܕܡܸܬܼܝܼܠܸܕܼ ܡ̣ܢ ܕܘܼܒܵܪܵܐ ܗܵܢܵܐ ܪܲܒܵܐ ܒܹܝܬܼ ܝܵܕܼܘܿܥܲܝ̈ܗܘܿܢ܁ ܘܐܲܝܠܹܝܢ|
      block |ܕܡ̣ܝܼܬܼܘ ܒܚܲܝܲܝ̈ܗܘܿܢ ܠܚܲܝܹ̈ܐ ܗܵܠܹܝܢ܃ ܘܲܦܤܲܩ̣ܘ ܤܲܒܼܪܗܘܿܢ ܡ̣ܢ|
      block |ܒܘܼܝܵܐܵܐ ܕܗܵܢܵܐ ܙܲܒܼܢܵܐ܁ ܐܲܝܟܵܢܵܐ ܕܩܲܪܒܝܼܒܼܵܐ ܛܲܝܒܿܘܼܬܼܵܐ ܠܡܲܟܿܝܼܟܼܘܼܬܼܵܐ܃|
      block |ܗܵܟܲܢܵܐ ܠܪܵܡܘܼܬܼܵܐ ܓܸܕܼܫܹ̈ܐ ܥܲܤ̈ܩܹܐ܁|
      block |ܠܸܒܹܿܗ ܕܡܵܪܝܵܐ ܥܲܠ ܡܲܟܿܝܼ̈ܟܹܐ܃ ܕܢܲܛܐܸܒܼ ܐܸܢܘܿܢ܁ ܐܲܦܵܘ̈ܗܝ ܕܡܵܪܝܵܐ|
      block |ܠܘܼܩܒܲܠ ܪ̈ܵܡܹܐ܃ ܕܲܢܡܲܟܸܟܼ ܐܸܢܘܿܢ܁ ܡܲܟܿܝܼܟܼܘܼܬܼܵܐ ܡܩܲܒܿܠܵܐ ܪ̈ܲܚܡܹܐ܃|
      block |ܐܲܡܝܼܢܵܐܝܼܬܼ܁ ܩܲܫܝܘܼܬܼ ܠܸܒܵܐ ܓܹܝܪ ܘܠܵܐ ܗܲܝܡܵܢܘܼܬܼܵܐ܃ ܡܩܲܒ̈ܠܵܢ|
      block |ܐܲܡܝܼܢܵܐܝܼܬܼ ܦܸܓܼܥܹ̈ܐ ܥܲܤܩܹ̈ܐ ܕܠܵܐ ܤܘܼܟܵܝ܁ ܥܕܲܡܵܐ ܕܡ̣ܢ ܫܸܠܝܵܐ|
      block |ܬܩܘܼܡ ܥܠܲܝܗܹܝܢ ܒܝܼܫܬܼܵܐ܃ ܘܢܸܫܬܲܠ̈ܡܵܢ ܠܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ܁|
      block |ܐܲܙܥܲܪ ܢܲܦܫܵܟܼ ܒܟܼܠܡܸܕܸܡ ܒܹܝܬܼ ܒܢܲܝ̈ܢܵܫܵܐ܃ ܘܲܢܪܝܼܡܵܟܼ ܐܵܦ ܠܥܸܠ|
      block |ܡ̣ܢ ܪܹ̈ܫܹܐ ܕܥܲܡܵܐ܁ ܬܸܗܘܸܐ܁ ܬܸܗܘܸܐ ܪܟܼܝܼܢܵܐ ܤܸܓܼܕܬܵܟܼ ܩܕܼܵܡ ܟܠܢܵܫ|
      block |ܘܩܲܕܼܡܵܝ ܒܲܫܠܵܡܵܟܼ܁ ܘܬܸܬܼܝܲܩܲܪ ܝܲܬܝܼܪ ܡ̣ܢ ܡܲܢ ܕܲܡܩܲܪܸܒܼ ܕܲܗܒܼܵܐ|
      block |ܕܐܵܘܦܹܝܪ܁ ܗ̤ܘܝܼ ܫܝܼܛܵܐ ܘܡܲܤܠܝܵܐ ܒܥܲܝ̈ܢܲܝ ܢܲܦܫܵܟܼ܃ ܘܬܸܚܙܸܐ|
      block |ܫܘܼܒܼܚܹܗ ܕܐܲܠܵܗܵܐ ܒܓܼܵܘ ܢܲܦܫܵܟܼ܁ ܐܲܝܟܵܐ ܕܫܵܘܲܚ ܡܘܼܟܵܟܼܵܐ܃ ܡ̣ܢ|
    block
      block |ܬܲܡܵܢ ܢܵܒܼ̇ܥܵܐ ܬܸܫܒܿܘܿܚܬܼܵܐ܁ ܐܸܢ ܒܓܸܠܝܵܐ ܬܸܬܼܚܲܦܲܛ ܠܡܸܤܬܿܠܵܝܘܼ܃|
      block |ܡ̣ܢ ܒܢܲܝ̈ܢܵܫܵܐ ܡܲܤܓܸܐ ܐܝܼܩܵܪܵܟܼ܁ ܘܐܸܢ ܒܠܸܒܵܟܼ ܬܸܗܘܸܐ ܡܲܟܿܝܼܟܼܵܐ܃|
      block |ܒܠܸܒܵܟܼ ܡܵܚܵܘܸܐ ܠܵܟܼ ܫܘܼܒܼܚܹܗ܁ ܗ̤ܘܝܼ ܒܪܲܒܿܘܼܬܼܵܟܼ܃ ܘܠܵܐ|
      block |ܪܲܒܵܐ ܒܫܝܼܛܘܼܬܼܵܟܼ܀ ܐܸܬܼܝܲܠܲܽܦ ܠܡܸܬܿܬܿܫܵܛܘܼ ܟܲܕܼ ܡܸܠܐ ܐܲܢ̄ܬܿ|
      block |ܡ̣ܢ ܐܝܼܩܵܪܹܗ ܕܡܵܪܝܵܐ܃ ܘܠܵܐ ܠܡܸܬܼܝܲܩܵܪܘܼ ܟܲܕܼ ܡܚܸܐ ܐܲܢ̄ܬܿ|
      block |ܒܫܘܼ̈ܚܢܸܐ ܡ̣ܢ ܠܓܵܘ܁ ܐܲܤܠܵܐ ܐܝܼܩܵܪܵܐ܃ ܕܬܸܬܼܝܲܩܲܪ܁ ܘܠܵܐ|
      block |ܬܸܪܚܡܝܼܘܗܝ܃ ܕܠܵܐ ܬܸܤܬܿܠܸܐ܁ ܐܸܢ ܬܸܪܗܲܛ ܒܵܬܲܪ ܐܝܼܩܵܪܵܐ܃|
      block |ܥܵܪܹܩ̇ ܡ̣ܢ ܩܕܼܵܡܲܝܟܼ܁ ܘܐܸܢ ܬܸܥܪܘܿܩ ܡܸܢܹܗ܃ ܡ̣ܢ ܐܲܝܟܵܐ ܕܬܸܛܫܸܐ܃|
      block |ܡ̣ܢ ܬܲܡܵܢ ܢܵܒܲܥ ܥܠܲܝܟ܃ ܘܢܸܗܘܸܐ ܠܟܼܠܢܵܫ ܟܵܪܘܿܙܵܐ ܕܡܲܟܿܝܼܟܼܘܼܬܼܵܟܼ܁|
      block |ܐܸܢ ܡܫܝܼܛ ܐܲܢ̄ܬܿ ܢܲܦܫܵܟܼ ܕܬܸܬܼܝܲܩܲܪ܃ ܡܵܪܝܵܐ ܡܦܲܪܤܸܐ ܠܵܟܼ܁ ܐܸܢ|
      block |ܕܹܝܢ ܡܲܤܠܸܐ ܐܲܢ̄ܬܿ ܠܵܗ̇ ܡܸܛܠ ܫܪܵܪܵܐ܃ ܠܒܸܪ̈ܝܵܬܼܵܐ ܢܸܦܩܘܿܕܼ|
      block |ܕܲܢܩܲܠ̈ܤܵܢܵܟܼ܁ ܘܢܸܦܬ̈ܚܵܢ ܩܕܼܵܡܲܝܟ ܫܘܼܒܼܚܹܗ ܕܒܼܵܪܘܿܝܵܐ ܕܡ̣ܢ ܥܵܠܲܡ|
      block |ܡܡܲܠܸܠ ܒܗܹܝܢ܃ ܘܲܢܫܲܒ̈ܚܵܢܵܟܼ ܐܲܝܟܼ ܕܲܠܒܼܵܪܘܿܝܵܐ܃ ܡܸܛܠ ܕܨܲܠܡܹܗ|
      block |ܐܲܢ̄ܬܿ ܫܲܪܝܼܪܵܐ܁ ܒܲܪܢܵܫܵܐ ܕܪܵܡ ܕܘܼܒܵܪܹܗ܃ ܘܫܝܼܛ ܒܹܝܬܼ ܒܢܲܝ̈ܢܵܫܵܐ܃|
      block |ܘܢܲܗܝܼܪ ܘܚܲܪܝܼܡ ܘܡܸܤܟܹܝܢ ܒܪܘܼܚܹܗ܃ ܡܲܢ̣ܘܼ ܡܸܫܟܲܚ ܛܘܼܒܼܵܘܗܝ|
      block |ܠܡ̇ܢ ܕܐܲܡܸܟܼ ܢܲܦܫܹܗ ܒܟܼܠܡܸܕܸܡ܃ ܕܗ̤ܘܝܘܼ ܡܸܬܼܪܵܘܪܲܒܼ|
      block |ܒܟܼܠܡܸܕܸܡ܁ ܐܲܝܢܵܐ ܕܡܸܛܠ ܐܲܠܵܗܵܐ ܡܸܬܼܡܲܟܲܟܼ ܘܡܲܙܥܲܪ ܢܲܦܫܹܗ܃|
      block |ܡ̣ܢ ܐܲܠܵܗܵܐ ܡܸܫܬܲܒܲܚ܁ ܘܐܲܝܢܵܐ ܕܡܸܛܠܵܬܹܗ ܟܦܸܢ ܘܲܨܗܸܐ܃ ܡ̣ܢ|
      block |ܛܘܼܒܹܗ ܡܲܪܘܸܐ ܠܹܗ܃ ܒܗܵܘ̇ ܚܲܡܪܵܐ ܕܠܵܐ ܬܘܼܒܼ ܥܵܒܼ̇ܪܵܐ ܪܵܘܵܝܘܼܬܼܵܐ|
      block |ܕܫܲܬܵܝܵܘ̈ܗܝ܁ ܘܗܵܘ̇ ܕܡܸܬܼܥܲܪܛܲܪ ܡܸܛܠܵܬܹܗ܃ ܥܛܵܦܵܐ ܕܬܸܫܒܿܘܿܚܵܬܐ|
      block |ܡܲܠܒܸܫ ܠܹܗ܁ ܘܲܕܼܡܸܤܟܹܝܢ ܘܲܨܪܝܼܟܼ ܡܸܛܠܵܬܹܗ܃ ܒܗܵܘ ܥܘܼܬܼܪܹܗ|
    block
      block |ܫܲܪܝܼܪܵܐ ܡܫܲܪܲܪ ܠܒܼܘܼܝܵܐܹܗ܀ ܐܲܫܝܛ ܢܲܦܫܵܟܼ ܡܸܛܠ ܐܲܠܵܗܵܐ܃|
      block |ܕܬܸܤܓܸܐ ܬܸܫܒܿܘܿܚܬܵܟܼ܃ ܘܟܲܕܼ ܠܵܐ ܪܓܼܝܼܫ ܐܲܢ̄ܬܿ܁ ܒܟܼܠܗܘܿܢ ܚܲܝܲܝ̈ܟ|
      block |ܚܲܛܵܝܵܐ ܚܫܘܿܒܼ ܢܲܦܫܵܟܼ܃ ܕܲܒܼܟܼܠܗܘܿܢ ܚܲܝܲܝ̈ܟ ܙܲܕܝܼܩܵܐ ܬܸܫܬܿܟܲܚ܁|
      block |ܗ̤ܘܝܼ ܫܝܼܛܵܐ ܟܲܕܼ ܚܲܟܿܝܼܡܵܐ ܐܲܢ̄ܬܿ܃ ܘܠܵܐ ܬܸܫܛܸܐ ܒܚܸܟܼܡܬܼܵܟܼ܁ ܗ̤ܘܝܼ|
      block |ܗܸܕܼܝܘܿܛܵܐ ܒܚܸܟܼܡܬܼܵܟܼ܃ ܘܠܵܐ ܬܸܬܼܚܵܘܸܐ ܚܲܟܿܝܼܡܵܐ ܟܲܕܼ ܗܸܕܸܝܘܿܛ|
      block |ܐܲܢ̄ܬܿ܁ ܐܸܢ ܠܫܝܼ̈ܛܹܐ ܡܵܘܪܒܼܵܐ ܡܲܟܝܟܼܘܼܬܼܵܐ܃ ܡܟܵܐ ܡܵܘܪܒܼܵܐ ܠܝܲܩܝܼܪܹ̈ܐ܁|
      block |ܥܪܘܿܩ ܡ̣ܢ ܫܘܼܒܼܚܵܐ܃ ܘܬܸܫܬܲܒܲܚ܁ ܕܚܲܠ ܡ̣ܢ ܪܵܡܘܼܬܼܵܐ܃|
      block |ܘܬܸܬܿܪܝܼܡ܁ ܠܵܐ ܠܲܡ ܐܸܬܼܦܲܠܓܲܬ̤ ܓܲܐܝܘܼܬܼܵܐ ܠܲܒܼܢܲܝ̈ܢܵܫܵܐ܃ ܘܪܵܡܘܼܬܼܵܐ|
      block |ܨܸܒܼܝܵܢܵܐܝܼܬܼ܃ ܚܠܵܦ ܡܢܵܘ̈ܬܼܵܐ ܙܥܘܿܪ̈ܝܵܬܼܵܐ ܕܡܸܢܹܗ ܥܲܡ ܐ̄ܢܵܫ ܠܵܐ|
      block |ܬܸܨܸܐ܁ ܐܸܢ ܐܲܤܠܝܼܬܿ ܠܬܸܫܒܿܘܿܚܬܼܵܐ܃ ܥܪܘܿܩ ܡ̣ܢ ܨܵܝ̈ܕܲܝ ܫܘܼܒܼܚܵܐ܁|
      block |ܥܪܘܿܩ ܡ̣ܢ ܩܲܢܵܝܹ̈ܐ܃ ܐܲܝܟܼ ܕܡ̣ܢ ܩܸܢܝܵܢܹ̈ܐ܁ ܐܲܪܚܸܩ ܡ̣ܢ ܡܦܲܢܩܹ̈ܐ܃|
      block |ܐܲܝܟܼ ܕܡ̣ܢ ܦܘܼ̈ܢܵܩܹܐ܁ ܥܪܘܿܩ ܡ̣ܢ ܙܲܠܝܼ̈ܠܹܐ܃ ܐܲܝܟܼ ܕܡ̣ܢ ܙܵܢܝܘܼܬܼܵܐ܁|
      block |ܐܸܢ ܥܘܼܗܕܵܢܵܐ ܕܗܘܼܦܵܟܲܝ̈ܗܘܿܢ ܫܵܓܹ̇ܫ ܠܬܲܪܥܝܼܬܼܵܐ܃ ܟܡܵܐ ܝܲܬܿܝܼܪܵܐܝܼܬܼ|
      block |ܚܙܵܬܼܵܐ ܘܩܲܪܝܼܒܼܘܼܬܼܵܐ ܕܥܲܡܗܘܿܢ܁ ܐܸܬܼܩܲܪܲܒܼ ܠܲܡܝܲܬܿܪܹ̈ܐ܃|
      block |ܕܒܼܐܝܼܕܲܝ̈ܗܘܿܢ ܬܸܬܼܩܲܪܲܒܼ ܠܘܵܬܼ ܐܲܠܵܗܵܐ܀ ܐܸܬܼܥܲܢܵܐ ܥܲܡ ܡܲܟܿܝܼܟܼܵܐ܀|
      block |ܕܬܹܐܠܲܦ ܡ̣ܢ ܐܘܿܪ̈ܚܵܬܹܗ܁ ܐܸܢ ܚܙܵܬܼܵܐ ܕܗܘܼܦܵܟܹܗ ܡܵܘܬܿܪܵܐ|
      block |ܠܚܲܙܵܝܵܘ̈ܗܝ܃ ܟܡܵܐ ܝܲܬܿܝܼܪ ܙܢܲܝ̈ܵܐ ܕܕܼܘܼܒܵܪ̈ܵܘܗܝ܃ ܘܝܘܼܠܦܵܢܵܐ ܕܡ̣ܢ|
      block |ܦܘܼܡܹܗ܁ ܐܲܚܸܒܼ ܠܡܸܤ̈ܟܹܢܹܐ܃ ܕܒܼܐܝܼܕܲܝ̈ܗܘܿܢ ܬܸܫܟܲܚ ܪ̈ܲܚܡܹܐ܁ ܠܵܐ|
      block |ܬܸܩܪܘܿܒܼ ܠܟܸܪ̈ܚܹܵܐ܃ ܕܠܵܐ ܬܸܬܼܥܨܸܐ ܠܡܸܦܲܩ ܡ̣ܢ ܥܝܵܕܹ̈ܐ|
      block |ܕܲܡܫܲܝܢܘܼܬܼܵܟܼ܁ ܠܵܐ ܬܸܢܲܕܼ ܡ̣ܢ ܤܲܢܝܘܼܬܼ ܟܘܼܪܗܵܢܵܐ ܕܲܟܼܪܲܝܼܗܹܐ܃|
      block |ܡܸܛܠ ܕܐܵܦ ܐܲܢ̄ܬܿ ܒܸܤܪܵܐ ܠܒܼܝܼܫ ܐܲܢ̄ܬܿ܁ ܠܵܐ ܬܩܲܦܲܚ ܠܡܲܪܝܼܪ̈ܲܝ|
    block
      block |ܠܸܒܵܐ܃ ܕܠܵܐ ܬܸܬܼܡܚܸܐ ܒܫܲܒܼܛܵܐ ܕܐܸܬܼܡܚܝܼܘ܁ ܘܬܸܒܼܥܸܐ ܡܒܲܝܐܵܢܵܐ܃|
      block |ܘܠܵܐ ܢܸܫܬܿܟܲܚ ܠܵܟܼ܁ ܠܵܐ ܬܲܤܠܸܐ ܠܡܘܼ̈ܡܬܼܵܢܹܐ ܕܒܲܟܼܝܵܢܵܐ܃ ܕܠܵܐ|
      block |ܥܵܐܹ̇ܠ ܥܲܡܗܘܿܢ ܠܲܫܝܘܿܠ܀ ܐܲܚܸܒܼ ܠܚܲܛܵܝܹ̈ܐ܃ ܘܐܲܤܠܵܐ|
      block |ܠܲܥܒܼܵܕܲܝ̈ܗܘܿܢ܁ ܠܵܐ ܬܫܘܼܛ ܐܸܢܘܿܢ ܡܸܛܠ ܒܘܼܨܵܪ̈ܲܝܗܘܿܢ܃ ܕܲܠܡܵܐ|
      block |ܐܵܦ ܐܲܢ̄ܬܿ ܬܸܬܼܢܲܤܸܐ ܒܗܘܿܢ ܟܲܕܼ ܒܗܘܿܢ܁ ܥܗܲܕܼ ܕܲܠܤܲܪܝܘܼܬܹܗ|
      block |ܕܐܵܕܼܵܡ ܡܫܵܘܬܲܦ ܐܲܢ̄ܬܿ܃ ܐܵܦ ܐܲܢ̄ܬܿ ܘܠܵܗ̇ ܠܲܡܚܝܼܠܘܼܬܼܵܐ ܠܒܼܝܼܫ|
      block |ܐܲܢ̄ܬܿ܁ ܠܐܲܝܢܵܐ ܕܥܲܠ ܨܠܘܿܬܼܵܐ ܕܚܲܫܵܐ ܤܢܝܼܩ ܘܡܸܠܹ̈ܐ ܕܫܘܼܕܵܠܵܐ܃|
      block |ܠܵܐ ܬܸܬܸܠ ܐܲܢ̄ܬܿ ܡܲܟܿܤܵܢܘܼܬܼܵܐ ܚܠܵܦ ܗܵܠܹܝܢ܃ ܕܠܵܐ ܬܘܼܒܿܕܼܝܘܗܝ܃|
      block |ܘܬܸܬܼܒܲܥ ܢܲܦܫܹܗ ܡ̣ܢ ܐܝܼܕܲܝ̈ܟ܁ ܐܸܬܿܕܲܡܵܐ ܠܐܵܤܵܘ̈ܬܼܵܐ܃ ܕܠܘܼܩܒܲܠ|
      block |ܚܲܡܝܼ̈ܡܵܬܼܵܐ܃ ܒܩܲܪܝܼܪ̈ܵܬܼܵܐ ܡܸܬܼܚܲܫܚܝܼܢ܁|
      block |ܥܨܝܼ ܢܲܦܫܵܟܼ܃ ܕܐܸܡܲܬܼܝ ܕܦܵܓܲܥ ܐܲܢ̄ܬܿ ܒܩܲܪܝܼܒܼܵܟܼ܃ ܐܝܼܩܵܪܵܐ|
      block |ܕܲܠܥܸܠ ܡ̣ܢ ܡܫܘܼܚܬܹܗ ܬܩܲܪܸܒܼ ܠܹܗ܁ ܘܢܲܫܸܩ ܐܝܼܕܲܗ ܘܪܸܓܼܠܹܗ܃|
      block |ܘܐܲܪܬܲܚ ܠܸܒܵܟܼ ܒܚܘܼܒܹܗ ܚܲܤܝܵܐܝܼܬܼ܁ ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܠܒܼܘܿܟܼ|
      block |ܐܸܢܹܝܢ ܠܐܝܼܕܼܵܘ̈ܗܝ܃ ܘܤܝܼܡ ܥܲܠ ܥܲܝܢܲܝ̈ܟ܃ ܘܚܲܒܸܒܼ ܐܸܢܹܝܢ ܒܐܝܼܩܵܪܵܐ|
      block |ܪܲܒܵܐ܁ ܘܤܝܼܡ ܥܲܠ ܦܲܪܨܘܿܦܹܗ ܫܲܦܝܼܪ̈ܵܬܼܵܐ܃ ܕܠܲܝܬܿ ܐܸܢܹܝܢ ܠܹܗ܁|
      block |ܘܐܵܦ ܟܲܕܼ ܪܲܚܝܼܩ܃ ܡܲܠܸܠ ܥܠܵܘܗܝ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ܃|
      block |ܘܲܩܪܝܼܘܗܝ ܒܲܫܡܵܗܹ̈ܐ ܡܦܲܪ̈ܫܹܐ ܕܐܝܼܩܵܪܵܐ܁ ܘܲܒܼܗܵܠܹܝܢ ܘܕܲܐܝܟܼ ܗܵܠܹܝܢ܃|
      block |ܠܵܘ ܒܲܠܚܘܿܕܼ ܠܹܗ ܠܘܵܬܼ ܓܘܼܪܵܓܼܵܐ ܕܫܲܦܝܼܪ̈ܵܬܼܵܐ ܬܸܥܨܸܝܘܗܝ܃ ܟܲܕܼ|
      block |ܡܸܬܼܟܲܚܲܕܼ ܡ̣ܢ ܫܡܵܐ ܕܠܵܐ ܥܒܼܵܕܹ̈ܐ ܕܛܵܫ̣ܬܿ ܒܹܗ܃ ܘܙܵܪܲܥ ܐܲܢ̄ܬܿ|
      block |ܒܹܗ ܙܲܪܥܵܐ ܕܲܡܝܲܬܿܪ̈ܵܬܼܵܐ܃ ܐܸܠܵܐ ܡ̣ܢ ܗܵܠܹܝܢ ܐܸܤܟܹ̈ܡܹܐ ܘܕܲܐܝܟܼ ܗܵܠܹܝܢ|
    block
      block |ܕܲܡܥܲܝܸܕܼ ܐܲܢ̄ܬܿ ܒܗܘܿܢ ܩܢܘܿܡܵܟܼ܃ ܥܝܵܕܹ̈ܐ ܡܫܲܝ̈ܢܹܐ ܘܡܲܟܿܝܼ̈ܟܹܐ|
      block |ܡܤܲܬܸܬܼ ܐܲܢ̄ܬܿ ܒܢܲܦܫܵܟܼ܃ ܘܡܸܬܼܒܲܪܸܐ ܐܲܢ̄ܬܿ ܡ̣ܢ ܐܵܓܼܘܿܢܹ̈ܐ ܤܲܓܼܝܼ̈ܐܹܐ|
      block |ܘܥܲܤ̈ܩܹܐ܃ ܐܲܝܠܹܝܢ ܕܲܒܼܥܲܡ̈ܠܹܐ ܡܸܬܼܩܢܸܐ ܠܲܐ̄ܚܪ̈ܵܢܹܐ ܢܘܼܛܵܪܵܐ|
      block |ܕܡܸܢܗܘܿܢ܁ ܘܠܵܘ ܒܲܠܚܘܿܕܼ ܗܵܕܹܐ܃ ܐܸܠܵܐ ܘܐܸܢ ܐܝܼܬܼ ܠܹܗ ܒܘܼܨܵܪܵܐ|
      block |ܡܸܕܸܡ܃ ܐܵܘ ܡܘܼܡܵܐ ܕܨܸܒܼܝܵܢܵܐ܃ ܠܗܵܘ̇ ܡ̇ܢ ܕܗܵܠܹܝܢ ܐܝܼܩܵܪܹ̈ܐ ܡܸܫܟܲܚ|
      block |ܡܸܢܵܟܼ܃ ܒܪܸܡܙܵܐ ܒܲܠܚܘܿܕܼ ܟܲܕܼ ܬܚܵܘܹܝܘܗܝ ܬܲܚܘܝܼܬܼܵܐܢܵܐܝܼܬܼ܃ ܦܫܝܼܩܵܐܝܼܬܼ|
      block |ܡܩܲܒܸܠ ܡܸܢܵܟܼ ܐܵܤܝܘܼܬܼܵܐ܃ ܟܲܕܼ ܒܵܗܹ̇ܬܼ ܡ̣ܢ ܐܝܼܩܵܪܵܟܼ ܕܲܠܘܵܬܹܗ܃|
      block |ܘܡܸܛܠ ܬܲܚܘܝܼܬܼܵܐ ܕܚܘܼܒܵܐ ܕܚܵܙܹ̇ܐ ܒܵܟܼ ܐܲܡܝܼܢܵܐܝܼܬܼ܁ ܗܵܢܵܐ ܢܝܼܫܵܐ܃|
      block |ܠܘܵܬܼ ܟܠܗܘܿܢ ܒܢܲܝ̈ܢܵܫܵܐ ܗ̤ܘܝܼ ܐܲܚܝܼܕܼ ܐܲܢ̄ܬܿ܁ ܘܡ̣ܢ ܕܬܸܙܕܥܸܦ|
      block |ܒܐ̄ܢܵܫ܃ ܘܬܸܛܲܢ ܡܸܛܠ ܗܲܝܡܵܢܘܼܬܼܵܐ܃ ܐܵܘ ܡܸܛܠ ܥܒܼܵܕܼܵܘ̈ܗܝ|
      block |ܒܝܼ̈ܫܹܐ܃ ܐܵܘ ܕܬܸܪܫܹܝܘܗܝ ܐܵܘ ܕܬܲܟܿܤܝܼܘܗܝ܃ ܐܸܙܕܲܗ̄ܪ ܒܢܲܦܫܵܟܼ܁|
      block |ܕܲܝܢܵܐ ܟܹܐܢܵܐ ܒܲܫܡܲܝܵܐ ܟ̱ܠܲܢ ܩܢܹܝܢܲܢ܁ ܐܸܢ ܕܹܝܢ ܚܐܹ̇ܣ ܐܲܢ̄ܬܿ ܘܒܼܵܥܹ̇ܐ|
      block |ܐܲܢ̄ܬܿ ܕܬܲܦܢܹܝܘܗܝ ܠܘܵܬܼ ܫܪܵܪܵܐ܃ ܡܸܚܲܫ ܬܸܚܲܫ ܚܠܵܦܵܘܗܝ܁|
      block |ܘܲܒܼܕܸܡ̈ܥܹܐ ܘܲܒܼܚܘܼܒܵܐ ܬܹܐܡܲܪ ܠܹܗ ܡܸܠܬܼܵܐ ܘܬܲܪܬܹܝܢ܃ ܘܠܵܘ|
      block |ܡܸܬܼܓܵܘܙܵܠܘܼ ܬܸܬܼܓܵܘܙܲܠ ܥܠܵܘܗܝ܃ ܘܐܵܬ̤ܵܐ ܕܲܒܼܥܸܠܕܒܼܵܒܼܘܼܬܼܵܐ|
      block |ܬܸܦܪܘܿܫ ܡ̣ܢ ܦܲܪܨܘܿܦܵܟܼ܁ ܚܘܼܒܵܐ ܠܵܐ ܝܵܕܲܥ̇ ܠܡܸܪܓܲܙ܃ ܠܵܐ|
      block |ܡܸܬܿܬܿܦܝܼܪ܃ ܠܵܐ ܡܓܲܢܸܐ ܚܵܫܘܿܫܵܐܝܼܬܼ܁ ܐܵܬ̤ܵܐ ܕܚܘܼܒܵܐ ܘܕܝܼܕܲܥܬܼܵܐ|
      block |ܐܲܝܟܵܐ ܕܐܝܼܬܹܝܗ̇܃ ܡܲܟܿܝܟܼܘܼܬܼܵܐ ܗ̣̄ܝ ܥܲܡܝܼܩܬܼܵܐ ܕܡ̣ܢ ܬܲܪܥܝܼܬܼܵܐ ܕܲܠܓܼܵܘ܁|
    block
      block |ܫܠܸܡ̣ ܡܹܐܡܪܵܐ ܕܚܲܡܫܵܐ܁|
  block 6
    block
      block |ܡܹܐܡܪܑܵܐ ܕܸܫܬܼܵܐ܁|
    block
      block |ܗܵܝ̇ ܕܐ̄ܢܵܫ ܢܸܫܬܿܟܲܚ ܒܓܸܕܼ̈ܫܹܐ ܕܤܲܟܼܠܘܼܬܼܵܐ܃ ܡܚܝܼܠܘܼܬܹܗ|
      block |ܕܲܟܼܝܵܢܵܐ ܡܵܘܕܥܵܐ܃ ܕܐܵܠܨܵܐܝܼܬܼ ܟܝܵܢܲܢ ܡܩܲܒܿܠܵܢܵܐ ܗ̄ܘ̣ ܕܗܵܕܹܐ܁ ܠܵܐ|
      block |ܐܸܬܼܚܲܙܝܲܬ̤ ܠܹܗ ܠܐܲܠܵܗܵܐ܃ ܕܡܵܘܬܿܪܵܐ ܠܹܗ ܕܢܸܬܼܥܲܠܸܐ ܠܲܓܼܡܵܪ ܡ̣ܢ|
      block |ܗܵܕܹܐ܃ ܩܕܼܵܡ ܕܢܹܐܬܸܐ ܟܝܵܢܹܗ ܠܲܒܼܪܝܼܬܼܵܐ ܕܬܲܪܬܹܝܢ܁ ܘܗܵܕܹܐ ܡܩܲܒܿܠܵܢܘܼܬܼܵܐ|
      block |ܕܓܸܕܼܫܹ̈ܐ܃ ܡܵܘܬܿܪܵܢܝܵܐ ܠܡܸܬܼܩܲܦܚܵܢܘܼܬܼܵܐ ܕܬܲܪܥܝܼܬܼܵܐ܁ ܗܵܝ̇ ܕܹܝܢ|
      block |ܕܐܲܡܝܼܢܘܼܬܼܵܐ܃ ܡܲܪܵܚܘܼܬܼܵܐ ܗ̣̄ܝ܁ ܬܠܵܬܼܵܐ ܐܸܢܘܿܢ ܐܸܤܟܹܿܡܹ̈ܐ܃ ܕܲܒܼܗܘܿܢ|
      block |ܡܸܬܼܩܲܪܒܼܵܐ ܟܠ ܢܲܦܫܵܐ ܡܠܝܼܠܬܼܵܐ ܠܘܵܬܼ ܐܲܠܵܗܵܐ܁ ܐܝܼܬܼ ܕܡ̣ܢ ܪܸܬܼܚܵܐ|
      block |ܕܗܲܝܡܵܢܘܼܬܼܵܐ܃ ܘܐܝܼܬܼ ܕܡ̣ܢ ܕܸܚܠܬܼܵܐ܃ ܘܐܝܼܬܼ ܕܲܒܼܡܲܪܘܼܬܼܵܐ ܕܡ̣ܢ|
      block |ܐܲܠܵܗܵܐ܁ ܠܛܲܟܼܤܵܐ ܕܹܝܢ ܕܚܘܼܒܵܐ܃ ܡܸܢܹܗ ܘܠܹܗ ܝܑܼܚܝܼܕܼܵܐܝܼܬܼ ܠܵܐ|
      block |ܡܸܬܼܩܲܪܒܼܵܐ܃ ܐܸܠܵܐ ܟܲܕܼ ܚܲܕܼ ܡ̣ܢ ܗܵܠܹܝܢ ܐܸܤܟܹܡܹ̈ܐ ܥܸܠܬܼܵܐ ܢܵܤ̇ܒܵܐ܀|
      block |ܐܲܝܟܲܢܵܐ ܕܡ̣ܢ ܟܲܪܤܵܐ ܠܵܐ ܡܛܲܟܲܤܬܼܵܐ ܡܸܬܼܝܲܠܕܵܐ ܒܠܝܼܠܘܼܬܼܵܐ|
      block |ܕܚܘܼ̈ܫܵܒܹܐ܃ ܗܵܟܲܢܵܐ ܡ̣ܢ ܠܲܥܒܘܼܬܼܵܐ ܕܲܒܼܡܸܠܹ̈ܐ ܘܥܸܢܝܵܢܹ̈ܐ ܠܵܐ ܡܸܛܲܟܤܹ̈ܐ܃|
      block |ܠܵܐ ܝܑܼܕܲܥܬܼܵܐ ܘܫܲܛܘܼܪܘܼܬܼܵܐ ܕܗܵܘܢܵܐ܁ ܨܸܦܬܼܵܐ ܕܤܘܼܗܪ̈ܵܢܹܐ܃ ܡܕܼܵܘܕܼܵܐ|
      block |ܢܲܦܫܵܐ܁ ܘܢܘܼܬܵܦܵܐ ܕܲܥܒܼܵܕܹ̈̇ܐ܃ ܫܵܓܹܿܫ ܗܵܘܢܵܐ܃ ܘܡܲܦܸܩ ܠܹܗ ܡ̣ܢ|
      block |ܒܗܝܼܠܘܼܬܼܵܐ܃ ܘܛܵܪܹܕܼ ܡܸܢܹܗ ܡܫܲܝܢܘܼܬܼܵܐ܁ ܙܵܕܹܩ ܠܹܗ ܠܝܼܚܝܼܕܼܵܝܵܐ|
      block |ܕܙܲܡܸܢ ܘܐܲܦܠܲܚ̣ ܢܲܦܫܹܗ ܠܦܠܚܵܢܵܐ ܫܡܲܝܢܵܐ܃ ܕܐܲܡܝܼܢܵܐܝܼܬܼ ܕܠܵܐ|
      block |ܨܸܦܬܼܵܐ ܢܸܗܘܸܐ ܒܬܲܪܥܝܼܬܹܗ܁ ܐܲܝܟܲܢܵܐ ܕܟܲܕܼ ܢܸܬܼܒܲܩܸܐ ܒܢܲܦܫܹܗ܃|
      block |ܘܢܸܬܼܚܲܫܲܒܼ ܡܸܕܸܡ ܤܘܼܥܪܵܢܵܐ ܡ̣ܢ ܕܥܵܠܡܵܐ ܗܵܢܵܐ܃ ܘܪܸܢܝܵܐ ܕܚܲܕܼ|
      block |ܡ̣ܢ ܨܒܼܘܼ ܡܸܬܼܚܙܝܵܢܵܐ܃ ܒܢܲܦܫܹܗ ܠܵܐ ܚܵܙܹ̇ܐ܁ ܐܲܝܟܲܢܵܐ ܕܡ̣ܢ ܒܸܛܠܵܢܹܗ|
    block
      block |ܓܡܝܼܪܵܐ ܕܡ̣ܢ ܗܵܠܹܝܢ ܕܥܵܒܼܪ̈ܵܢ܁ ܢܸܫܟܲܚ ܕܲܒܼܢܵܡܘܿܤܵܐ ܕܡܵܪܝܵܐ|
      block |ܢܸܬܼܗܲܓܸܐ ܒܠܸܠܝܵܐ ܘܒܼܐܝܼܡܵܡܵܐ܃ ܕܠܵܐ ܢܘܼܬܵܦܵܐ ܕܡܸܕܸܡ܁ ܥܲܡ̈ܠܹܐ|
      block |ܕܦܲܓܼܪܵܐ܃ ܒܸܠܥܵܕܼ ܫܘܼܦܪܹ̈ܐ ܕܪܸܥܝܵܢܵܐ܃ ܡܲܪܒܿܥܵܐ ܡܓܲܙܝܵܐ ܘܲܬܿܕܲܝ̈ܵܐ|
      block |ܝܲܒܝܼ̈ܫܹܐ܁ ܘܠܲܝܼܕܲܥܬܼܵܐ ܕܐܲܠܵܗܵܐ܃ ܠܵܐ ܡܩܲܪܒܼܝܼܢ܁ ܦܲܓܼܪܵܐ܃ ܥܡܝܼܠ܁|
      block |ܠܡܸܥܩܲܪ ܚܲܫܹ̈ܐ ܡ̣ܢ ܪܸܥܝܵܢܗܘܿܢ܃ ܠܵܐ ܒܛܝܼܠ ܠܗܘܿܢ܁ ܘܐܵܦ|
      block |ܗܸܢܘܿܢ ܢܸܚܨܕܼܘܼܢ܃ ܘܠܵܐ ܡܸܕܸܡ܁|
      block |ܐܲܝܟܼ ܐ̄ܢܵܫ ܕܙܵܪܲܥ ܥܲܠ ܟܘ̈ܒܹܐ ܘܠܵܐ ܡܸܫܟܲܚ ܠܡܸܚܨܲܕܼ܃|
      block |ܗܵܟܲܢܵܐ ܡ̇ܢ ܕܲܡܚܲܒܿܠܵܐ ܬܲܪܥܝܼܬܹܗ ܒܨܸܦܬܼܵܐ ܘܐܲܟܿܬܼܵܢܘܼܬܼܵܐ ܘܝܲܥܢܘܼܬܼܵܐ|
      block |ܕܟܼܘܼܢܵܫ ܢܸܟܼܤܹ̈ܐ܃ ܘܡܸܬܿܬܲܢܲܚ ܥܲܠ ܡܲܫܟܿܒܹܗ ܡ̣ܢ ܤܘܿܓܼܵܐܐ|
      block |ܕܫܲܗܪܹܗ ܘܲܢܙܝܼܪܘܼܬܹܗ܁ ܘܤܵܗܹ̇ܕܼ ܟܬܼܵܒܼܵܐ ܕܐܵܡܲ݁ܪ܃ ܐܲܝܟܼ ܥܲܡܵܐ|
      block |ܕܲܥܒܲܕܼ ܙܲܕܝܼܩܘܼܬܼܵܐ܃ ܘܠܵܐ ܫܒܲܩ̣ ܕܝܼܢܵܐ ܕܐܲܠܵܗܹܗ܃ ܫܵܐ̇ܠܝܼܢ|
      block |ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ܃ ܘܨܵܒܹ̇ܝܢ ܠܡܸܬܼܩܲܪܵܒܼܘܼ ܠܐܲܠܵܗܵܐ܁ ܠܡܵܢܵܐ|
      block |ܨܵܡ̄ܢ ܘܠܵܐ ܚ̣ܙܲܝܬܿ܃ ܘܡܲܟܿܟܼ̄ܢ ܢܲܦܫܲܢ ܘܠܵܐ ܝܑܼܕܲܥ̣ܬܿ ܗܵܐ ܒܝܵܘܡܵܐ|
      block |ܕܨܵܘܡܟܼܡܟܼܘܿܢ܃ ܥܵܒܼܕܝܼܬܿܘܿܢ ܨܸܼܒܼܝܵܢܲܝ̈ܟܿܘܿܢ܃ ܘܲܡܩܲܪܒܼܝܼܢ ܐܢ̄ܬܿܘܿܢ|
      block |ܦܬܲܟܼܪܲܝܟܿܘܿܢ ܟܠܗܘܿܢ܁ ܗܵܢܵܘ ܕܹܝܢ܃ ܚܘܼ̈ܫܵܒܹܗ ܒܝܼ̈ܫܹܐ܃ ܘܬܲܪ̈ܥܝܵܬܼܵܐ|
      block |ܒܝܼ̈ܫܵܬܼܵܐ܃ ܕܘܼܟܲܬܼ ܐܲܠܵܗܵܐ ܐܲܚܝܼܕܼܝܼܢ ܐܢ̄ܬܿܘܿܢ ܒܢܲܦܫܟܼܘܿܢ܁ ܘܲܡܕܲܒܿܚܝܼܢ|
      block |ܐܢ̄ܬܿܘܿܢ ܠܗܘܿܢ ܚܹܐܪܘܼܬܼܟܼܘܿܢ ܡܝܲܩܲܪܬܵܐ ܒܟܼܠܝܘܼܡ܃ ܕܸܒܼܚܬܼܵܐ ܕܡ̣ܢ|
      block |ܟܠ ܡܸܕܸܡ ܝܲܩܝܼܪܵܐ܃ ܗܵܝ̇ ܕܠܝܼ ܦܲܐܝܵܐ ܗ̄ܘ̣ܵܬܼ ܕܬܸܦܪ̱ܫܘܼܢ܃|
      block |ܒܲܥܒܼܵܕܲܝ̈ܟܿܘܿܢ ܫܲܦܝܼܪܹ̈ܐ ܘܬܹܐܪܬܵܐ ܚܤܝܼܬܼܵܐ ܕܠܸܒܵܐ܀ ܐܲܪܥܵܐ ܛܵܒܼܬܼܵܐ|
      block |ܕܲܡܚܲܕܝܵܐ ܠܡܵܪܵܗ̇ ܒܦܹܐܕܹ̈ܐ ܕܚܲܕܼ ܒܲܡܵܐܐ܃ ܢܲܦܫܵܐ ܕܡܸܙܕܲܗܝܵܐ|
    block
      block |ܒܡܲܪܢܝܼܬܼܵܐ ܕܐܲܠܵܗܵܐ܃ ܒܫܲܗܪܵܗ̇ ܥܝܼܪܵܐ ܕܠܹܠܲܝ ܐܝܼܡܵܡ܁ ܬܲܡܵܢ ܢܸܒܼܢܸܐ|
      block |ܡܵܪܝܵܐ ܥܲܠ ܡܲܬܼܩܢܹ̈ܝܗ̇ ܘܲܚܕܼܵܪܹܝܗ̇܃ ܥܢܵܢܵܐ ܠܛܸܠܵܠܵܐ ܒܐܝܼܡܵܡܵܐ܃|
      block |ܘܙܲܗܪܵܐ ܕܫܲܠܗܹܒܼܝܼܬܼܵܐ ܕܢܘܼܪܵܐ ܒܠܸܠܝܵܐ܁ ܘܡ̣ܢ ܓܵܘ ܚܸܫܟܵܗ̇܃ ܢܘܼܗܪܵܐ|
      block |ܢܸܕܼܢܲܚ܀ ܐܲܝܟܲܢܵܐ ܕܥܲܪܦܸܠܵܐ ܡܲܥܡܛܵܐ ܙܲܗܪܝܼܪ̈ܵܘܗܝ ܕܤܲܗܪܵܐ܃|
      block |ܗܵܟܲܢܵܐ ܬܸܢܵܢܵܗ̇ ܕܟܲܪܤܵܐ ܠܚܸܟܼܡܬܼܵܐ ܕܐܲܠܵܗܵܐ ܡ̣ܢ ܢܲܦܫܵܐ܁ ܘܐܲܝܟܼ|
      block |ܢܲܒܼܪܲܫܬܼܵܐ ܕܢܘܼܪܵܐ ܒܩܲܝ̈ܤܹܐ ܝܲܒܼܝܼ̈ܫܹܐ܃ ܗܵܟܲܢܵܐ ܪܸܓܲܬܼܵܐ ܕܦܲܓܼܪܵܐ ܒܟܲܪܤܵܐ|
      block |ܕܡܲܠܝܵܐ܁ ܘܐܲܝܟܲܢܵܐ ܕܐܵܕܼܫܹ̈ܐ ܕܲܗܝܼ̈ܢܹܐ ܡܓܲܪܹܝܢ ܠܲܫܕܵܐ ܕܫܲܠܗܹܒܼܝܼܬܼܵܐ܃|
      block |ܗܵܟܲܢܵܐ ܪܲܓܼܝܘܼܬܼܵܐ ܕܡܹܐܟܼ̈ܬܼܵܐ ܠܚܲܫܵܐ ܕܙܘܼܘܵܓܼܵܐ ܒܓܼܵܘ ܦܲܓܼܪܵܐ܁|
      block |ܒܦܲܓܼܪܵܐ ܪܵܚܹ̇ܡ ܢܵܚܹ̈ܐ܃ ܝܑܼܕܲܥܬܹܗ ܕܐܲܠܵܗܵܐ ܠܵܐ ܫܵܪܝܵܐ܁ ܒܲܪܢܵܫܵܐ ܪܵܚܹ̇ܡ|
      block |ܦܲܓܼܪܹܗ܃ ܠܵܐ ܡܸܫܬܿܘܸܐ ܠܡܵܘ̈ܒܼܵܬܼܵܐ ܐܲܠܵܗܵܝ̈ܬܼܵܐ܁ ܐܲܝܟܲܢܵܐ ܕܡ̣ܢ ܚܸܒܼ̈ܠܹܐ|
      block |ܡܸܬܼܝܼܠܸܕܼ ܦܹܐܪܵܐ ܡܚܲܕܝܵܢܵܐ ܠܒܲܛܢܬܼܵܐ܃ ܗܵܟܲܢܵܐ ܡ̣ܢ ܥܲܡ̈ܠܹܐ ܡܸܬܼܝܲܠܕܵܐ|
      block |ܒܢܲܦܫܵܐ ܝܑܼܕܲܥܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ܁ ܠܲܚܒܸ̈ܢܵܢܹܐ ܕܹܝܢ ܘܪ̈ܵܚܡܲܝ|
      block |ܢܚܵܝܹ̈ܐ܃ ܦܹܐܪܵܐ ܡܲܒܼܗܬܼܵܢܵܐ܁ ܐܲܝܟܲܢܵܐ ܓܹܝܪ ܕܚܵܐܹ̇ܣ ܐܲܒܼܵܐ ܥܲܠ ܒܪܹܗ܃|
      block |ܗܵܟܲܢܵܐ ܚܵܐܹ̇ܣ ܡܫܝܼܚܵܐ ܥܲܠ ܓܘܼܫܡܵܐ ܥܡܝܼܠܵܐ܃ ܘܩܲܪܝܼܒܼ ܠܦܘܼܡܹܗ|
      block |ܒܟܼܠܥܸܕܢ܁ ܠܥܲܡܠܵܐ ܕܚܸܟܼܡܬܼܵܐ܃ ܠܲܝܬܿ ܠܹܗ ܕܡܲܝ̈ܵܐ܀|
      block |ܐܲܟܼܤܢܵܝܵܐ ܗܵܢܵܘ܃ ܐܲܝܢܵܐ ܕܐܲܟܼܤܢܵܝ ܒܬܲܪܥܝܼܬܹܗ ܠܟܼܠ ܐܸܤܡܹܗ|
      block |ܕܥܵܠܡܵܐ ܗܵܢܵܐ܁ ܐܲܒܼܝܼܠܵܐ ܗܵܢܵܘ܃ ܐܲܝܢܵܐ ܕܲܒܼܟܲܦܢܵܐ ܘܲܒܼܨܲܗܝܵܐ ܘܐܸܒܼܠܵܐ|
      block |ܡܲܦܸܩ ܟܠ ܝܵܘ̈ܡܬܹܗ ܕܲܒܼܗܵܠܹܝܢ ܚܲܝܹ̈ܐ܃ ܡܸܛܠ ܤܘܼܟܵܝܵܐ|
      block |ܕܤܲܒܼܪܵܐ ܗܵܘ̇ ܫܡܲܝܵܢܵܐ܁ ܝܑܼܚܝܼܕܼܵܝܵܐ ܗܵܢܵܘ܃ ܐܲܝܢܵܐ ܕܟܲܕܼ ܢܤܝܼܡ|
    block
      block |ܝܲܬܼܒܹܗ ܡ̣ܢ ܚܸܙܘܲܝ̈ ܥܵܠܡܵܐ ܘܲܠܗܲܠ܃ ܫܸܐܠܬܼܵܐ ܝܑܼܚܝܼܕܼܵܝܬܼܵܐ ܐܝܼܬܼ ܠܹܗ|
      block |ܒܲܨܠܘܿܬܼܵܐ܃ ܪܸܓܬܼܵܐ ܕܥܵܠܡܵܐ ܕܲܥܬܼܝܼܕܼ܁ ܥܘܼܬܼܪܹܗ ܕܚܝܼܚܝܼܕܼܵܝܵܐ ܗܵܢܵܘ܃|
      block |ܐܵܘ ܒܘܼܝܵܐܵܐ ܕܡ̣ܢ ܡܸܨܥܲܬܼ ܐܸܒܼܠܵܐ ܡܸܫܬܲܟܲܢ ܠܹܗ܃ ܐܵܘ ܚܲܕܼܘܼܬܼܵܐ|
      block |ܕܡ̣ܢ ܗܲܝܡܵܢܘܼܬܼܵܐ܃ ܒܹܝܬܼ ܓܲܙܵܐ ܕܪܸܥܝܵܢܹܗ ܕܵܢܚܵܐ܁ ܡܪܲܚܡܵܢܵܐ ܗܵܢܵܘ܃|
      block |ܐܲܝܢܵܐ ܕܠܵܐ ܦܪܝܼܫ ܠܪܸܥܝܵܢܹܗ ܒܲܚܫܲܚܬܼܵܐ ܕܪ̈ܲܚܡܹܐ ܚܲܕܼ ܡ̣ܢ ܬܸܓܼܡ̈ܝܼܢ|
      block |ܕܐ̄ܢܵܫܘܼܬܼܵܐ܀ ܒܬܼܘܼܠܘܼܬܼܵܐ ܐܝܼܬܹܝܗ̇܃ ܕܠܵܐ ܗ̄ܘ̣ܵܐ ܡ̣ܢ ܚܘܼܒܵܠܵܐ|
      block |ܕܫܘܼ̈ܚܵܛܹܐ ܐ̄ܢܵܫ ܢܸܛܲܪ ܒܲܠܚܘܿܕܼ ܦܲܓܼܪܹܗ܃ ܐܸܠܵܐ ܕܐܵܦ ܡ̣ܢ|
      block |ܢܲܦܫܹܗ ܡܸܬܼܟܲܚܲܕܼ܃ ܘܟܲܕܼ ܒܲܠܚܘܿܕܼܵܘܗܝ ܐܝܼܬܼܵܘܗܝ܀ ܐܸܢ ܠܢܲܟܼܦܘܼܬܼܵܐ|
      block |ܪܓܼܝܼܓܼ ܐܲܢ̄ܬܿ܃ ܙܓܼܘܿܪ ܪܸܕܼܝܵܐ ܕܚܘܼ̈ܫܵܒܹܐ ܡܫܲܟܿܪܹ̈ܐ܃ ܒܥܸܢܝܵܢܵܐ ܕܩܸܪܝܵܢܵܐ܃|
      block |ܘܒܼܵܥܘܼܬܼܵܐ ܬܟܼܒܼܝܼܬܼܵܐ ܕܡ̣ܢ ܐܲܠܵܗܵܐ܁ ܘܗܵܝܕܹܝܢ܃ ܠܘܼܩܒܲܠ ܥܸܠ̈ܠܵܬܼܵܐ|
      block |ܕܡ̣ܢ ܟܝܵܢܵܐ ܘܲܠܓܼܵܘ ܡܸܙܕܲܝܢܲܬܿ܁ ܒܸܠܥܵܕܼ ܗܵܠܹܝܢ܃ ܐ̄ܢܵܫ ܕܢܸܚܙܸܐ|
      block |ܙܲܗܝܘܼܬܼܵܐ ܒܲܩܢܘܿܡܹܗ ܠܵܐ ܡܸܫܟܲܚ܁|
      block |ܐܸܢ ܪܓܼܝܼܓܼ ܐܲܢ̄ܬܿ ܠܡܸܩܢܵܐ ܡܪܲܚܡܵܢܘܼܬܼܵ܃ ܠܘܼܩܕܲܡ ܕܲܪܸܫ|
      block |ܢܲܦܫܵܟܼ ܠܡܸܩܢܵܐ ܒܲܤܝܘܼܬܼܵܐ ܕܥܲܠ ܨܸܒܼ̈ܘܵܬܼܵܐ܃ ܕܝܲܩܝܼܪܘܼܬܼܗܹܝܢ ܠܵܐ|
      block |ܬܸܓܸܿܕܼ ܠܪܸܥܝܵܢܵܐ ܠܡܸܦܲܩ ܡ̣ܢ ܤܝܵܡܵܐ ܕܢܝܼܫܹܗ ܕܐܸܬܼܩܲܕܲܡ܀|
      block |ܫܲܦܝܘܼܬܼܵܐ ܕܲܡܪܲܚܡܵܢܘܼܬܼܵܐ܃ ܒܲܡܤܲܝܒܿܪܵܢܘܼܬܼܵܐ ܕܲܛܠܘܼܡܝܵܐ ܡܸܬܼܝܲܕܼܥܵܐ܁|
      block |ܘܫܘܼܡܠܵܝܵܐ ܕܡܲܟܿܝܼܟܼܘܼܬܼܵܐ܃ ܒܲܥܫܘܼܩܝܵܐ ܕܡܲܓܵܢ ܟܲܕܼ ܬܸܚܕܼܵܐ܀ ܐܸܢ|
      block |ܡܪܲܚܡܵܢܵܐ ܐܲܢ̄ܬܿ ܫܲܪܝܼܪܵܐܝܼܬܼ܁ ܡܵܐ ܕܡܸܬܼܓܿܠܸܙ ܐܲܢ̄ܬܿ ܡ̣ܢ ܕܝܼܠܵܟܼ|
      block |ܥܵܘܵܠܵܐܝܼܬܼ ܘܒܲܛܠܘܼܡܝܵܐ܃ ܠܵܐ ܬܸܪܓܲܙ ܡ̣ܢ ܠܓܼܵܘ܁ ܘܡ̣ܢ ܠܒܲܪ܃|
      block |ܠܵܐ ܬܚܵܘܸܐ ܚܘܼܡܤܵܢܵܟܼ ܠܲܐ̄ܚܪ̈ܵܢܹܐ܁ ܐܸܠܵܐ ܢܸܬܼܒܲܠܥܘܼܢ ܤܘܪ̈ܚܵܢܹܐ|
      block |ܕܲܛܠܘܼܡܝܵܟܼ ܒܚܲܫܹ̈ܐ ܕܪ̈ܲܚܡܹܐ܃ ܐܲܝܟܼ ܩܲܫܝܘܼܬܹܗ ܕܚܲܡܪܵܐ ܕܡܸܬܼܦܲܪܗܵܐ|
    block
      block |ܒܓܼܵܘ ܡܲܝ̈ܵܐ ܤܲܓܝܼ̈ܐܹܐ܁ ܐܸܠܵܐ ܚܵܘܵܐ ܐܲܢ̄ܬܿ ܐܵܬ̤ܵܐ ܕܫܲܦܝܘܼܬܼܵܐ ܕܡ̣ܢ ܪ̈ܚܡܹܐ|
      block |ܤܲܓܝܼ̈ܐܹܐ܃ ܒܲܐ̄ܚܪ̈ܵܢܝܵܬܼܵܐ ܕܡܵܘܤܸܦ ܐܲܢ̄ܬܿ ܘܡܲܛܐܸܒܼ ܠܛܵܠܘܿܡܲܝ̈ܟ|
      block |ܟܲܕܼ ܦܨܝܼܚ ܐܲܢ̄ܬܿ܁ ܐܲܝܬܿ܁ ܐܲܝܟܼ ܕܐܵܦ ܛܘܼܒܼܵܢܵܐ ܐܹܠܝܼܫܲܥ ܥ̣ܒܲܕܼ|
      block |ܠܲܒܼܥܸܠܕܒܼܵܒܼܵܘ̈ܗܝ܃ ܕܐܸܬ̣ܼܵܘ ܥܠܵܘܗܝ ܕܢܸܫܒܿܘܿܢܵܝܗܝ܁ ܒܗܵܝ̇ ܕܹܝܢ|
      block |ܕܨܲܠܝܼ ܘܚܲܦܝܼ ܥܲܝܢܲܝ̈ܗܘܿܢ ܒܲܫܪܲܓܼܪ̈ܵܓܼܝܵܬܼܵܐ܃ ܠܚܲܝܠܵܐ ܕܲܠܘܵܬܹܗ|
      block |ܡܒܲܕܸܩ ܗ̄ܘ̣ܵܐ܁ ܘܕܸܐ ܒܵܥܹ̇ܐ܃ ܠܵܐ ܡܸܕܸܡ ܐܝܼܬܲܝܗܘܿܢ ܩܕܼܵܡܵܘܗܝ|
      block |ܘܲܒܼܗܵܝ̇ ܕܐܵܘܟܼܠ̣ ܘܲܐܫܩܝܼ ܐܸܢܘܿܢ ܘܲܫ̣ܪܵܐ ܕܢܹܐܙܠܘܼܢ܃ ܥܲܠ ܪ̈ܲܚܡܹܐ|
      block |ܕܲܩܢܸܐ ܗ̄ܘ̣ܵܐ ܠܓܼܵܘ ܡܸܢܹܗ ܒܲܕܸܩ̣܀ ܘܐܸܢ ܡܲܟܝܼܟܼܵܐ ܐܲܢ̄ܬܿ ܒܲܫܪܵܪܵܐ܃|
      block |ܡܵܐ ܕܬܸܬܼܥܫܸܩ܃ ܠܵܐ ܬܸܬܿܕܲܠܚ܁ ܘܪܘܼܚܵܐ ܥܲܠ ܐܲܦܲܝ̈ ܨܒܼܘܼܬܼܵܐ|
      block |ܠܵܐ ܬܸܦܘܿܩ܃ ܐܸܠܵܐ ܕܒܲܫܪܵܪܵܐ ܩܲܒܸܠ ܥܠܲܝܟܼ ܠܡܸܠܬܼܵܐ ܥܵܘ̈ܠܬܼܵܐ|
      block |ܕܲܥܠܲܝܟ܃ ܟܲܕܼ ܠܵܐ ܡܸܬܼܒܛܸܠ ܠܵܟܼ ܠܲܡܦܵܤܘܼ ܠܲܒܼܢܲܝ̈ܢܵܫܵܐ|
      block |ܒܲܐ̄ܚܪܵܢܵܝܘܼܬܹܗ ܕܫܲܪܒܵܐ܁ ܐܸܠܵܐ ܝܲܬܝܼܪܵܐܝܼܬܼ܃ ܐܲܦܝܼܣ ܥܲܠ ܫܘܼܒܼܩܵܢܵܐ܀|
      block |ܐ̄ܚܪ̈ܵܢܹܐ܃ ܫܡܵܐ ܤܲܢܝܵܐ ܕܙܵܢܝܘܼܬܼܵܐ ܥܲܠܝܗܘܿܢ ܒܨܸܒܼܝܵܢܗܘܿܢ ܢܵܬܼܦܝܼܢ|
      block |ܗ̄ܘ̣ܵܘ܁ ܘܲܐ̄ܚܪ̈ܵܢܹܐ܃ ܤܘܼܥܪ̈ܵܢܹܐ ܕܓܼܵܘܪܵܐ ܕܚܲܤܝܼܢ ܡܸܢܗܘܿܢ ܥܠܲܝܗܘܿܢ|
      block |ܡܩܲܒܹܠܝܼܢ ܗ̄ܘ̣ܵܘ܃ ܘܲܠܦܹܐܪܵܐ ܕܲܚܛܝܼܬܼܵܐ ܕܠܵܐ ܕܝܼܠܗܘܿܢ ܐܲܝܟܼ|
      block |ܕܕܝܼܠܗܘܿܢ ܐܝܼܬܼܵܘܗܝ ܒܕܸܡ̈ܥܹܐ ܡܪܲܒܹܝܢ ܗ̄ܘ̣ܵܘ܁ ܘܫܘܼܒܼܩܵܢܵܐ|
      block |ܕܲܚܛܵܗܹ̈ܐ ܕܠܵܐ ܤܥܲܪܘ܃ ܒܲܒܼܟܼܵܬܼܵܐ ܡ̣ܢ ܥܵܫܘܿܩܵܐ ܫܵܐܠܝܼܢ ܗ̄ܘ̣ܵܘ܃|
      block |ܟܲܕܼ ܒܟܼܠܵܗ̇ ܕܲܟܝܘܼܬܼܵܐ ܕܢܲܟܼܦܘܼܬܼܵܐ ܡܟܲܠܠܵܐ ܢܲܦܫܗܘܿܢ܁ ܐ̄ܚܪ̈ܵܢܹܐ|
      block |ܕܹܝܢ܃ ܡܸܛܠ ܕܠܵܐ ܢܸܫܬܲܒܿܚܘܼܢ ܡܸܛܠ ܕܘܼܒܵܪܹ̈ܐ ܬܡܝܼ̈ܗܹܐ|
      block |ܕܲܒܼܛܘܼܫܝܵܐ ܐܲܚܝܼܕܼܝܼܢ܃ ܐܸܤܟܹܿܡܹ̈ܐ ܕܫܵܢܲܝ̈ܐ ܒܢܲܦܫܗܘܿܢ ܡܚܵܘܹܝܢ ܗ̄ܘ̣ܵܘ܃|
      block |ܟܲܕܼ ܒܟܼܠܵܗ̇ ܛܲܥܡܵܢܘܼܬܼܵܐ ܘܲܒܼܗܝܼܠܘܼܬܼܵܐ ܡܤܲܬܿܬܼܝܼܢ ܗ̄ܘ̣ܵܘ܁ ܐܲܝܟܲܢܵܐ|
      block |ܕܡ̣ܢ ܕܡܝܼܪܘܼܬܼܵܐ ܕܤܘܼܥܪ̈ܵܢܹܐ܃ ܡܲܠܲܐܟܹ̈ܐ ܩܲܕܝܼ̈ܫܹܐ ܢܸܗܘܘܿܢ|
    block
      block |ܡܒܲܕܩܵܢܹ̈ܐ ܥܲܠ ܪܲܒܘܼܬܼܗܘܿܢ ܕܐ̄ܢܵܫܵܐ ܕܐܲܝܟܼ ܗܵܠܹܝܢ܁ ܐܲܢ̄ܬܿ ܕܹܝܢ|
      block |ܡܲܟܿܝܼܟܼܘܼܬܼܵܐ ܡܲܤܒܲܪ ܐܲܢ̄ܬܿ ܥܲܠ ܢܲܦܫܵܟܼ܃ ܘܟܲܕܼ ܐ̄ܚܪ̈ܵܢܹܐ ܗܸܢܘܿܢ|
      block |ܥܲܠ ܢܲܦܫܗܘܿܢ ܡܲܤܗܕܼܝܼܢ܃ ܐܲܢ̄ܬܿ ܘܐܵܦ ܠܵܐ ܟܲܕܼ ܢܸܤܬܲܩ̈ܒܿܠܵܢ|
      block |ܠܘܵܬܼܵܟܼ ܒܫܸܬܼܩܵܐ ܡܤܲܝܒܲܪ ܐܲܢ̄ܬܿ܃ ܘܡܲܟܿܝܼܟܼܵܐ ܚܵܫܹ̇ܒܼ ܐܲܢ̄ܬܿ ܢܲܦܫܵܟܼ܁|
      block |ܐܸܢ ܡܲܟܝܼܟܼܵܐ ܐܲܢ̄ܬܿ܃ ܒܩܝܼ ܢܲܦܫܵܟܼ ܒܗܵܠܹܝܢ܃ ܐܸܢ ܠܵܐ ܡܸܬܿܕܲܠܲܚ|
      block |ܐܲܢ̄ܬܿ܀|
      block |ܤܲܓܝܼܐܘܼܬܼ ܐܵܘܵܢܹ̈ܐ ܕܒܹܝܬܼ ܐܲܒܼܵܐ܃ ܠܡܘܼ̈ܫܚܵܬܼܵܐ ܕܪܸܥܝܵܢܵܐ ܡܟܲܢܸܐ|
      block |ܕܕܲܝܵܪ̈ܵܘܗܝ ܕܐܲܬܼܪܵܐ ܗܵܘ̇܁ ܗܵܢܵܘ ܕܹܝܢ܃ ܠܦܘܼܪ̈ܫܵܢܲܝ ܫܘܼܟܵܢܹ̈ܐ|
      block |ܘܕܲܪ̈ܓܹܐ ܪ̈ܘܼܚܵܢܹܐ ܕܪܸܥܝܵܢܵܐܝܼܬܼ ܒܗܘܿܢ ܡܸܬܼܒܲܤܡܝܼܢ܃ ܘܲܡܫܲܚܠܦܘܼܬܼ|
      block |ܛܲܟܼܤܹ̈ܐ ܕܡܵܘ̈ܗܒܼܵܬܼܵܐ܁ ܘܠܵܘ ܟܲܕܼ ܒܲܡܦܲܪܫܘܼܬܼ ܕܘܼܝܵܪܵܐ ܐܲܬܼܪܵܢܵܝܵܐ܃|
      block |ܒܝܼܕܼܝܼܥܘܼܬܼܵܐ ܓܠܝܼܵܬܼܵܐ ܕܲܡܫܲܚܠܦܘܼܬܼ ܤܝܵܡܵܐ ܕܥܘܼܡܪܹ̈ܐ ܕܝܼܠܵܢܵܝܹ̈ܐ܃|
      block |ܠܟܼܠܚܲܕܼ ܚܲܕܼ ܡ̣ܢ ܦܲܪ̈ܨܘܿܦܹܐ ܡܸܬܿܬܿܚܲܡ ܒܲܗܘܵܝܵܐ܁ ܐܸܠܵܐ ܐܲܟܼܙܢܵܐ|
      block |ܕܲܒܚܕܼܵܐ ܚܫܲܚܬܼܵܐ ܓܵܘܵܢܵܝܬܼܵܐ ܕܫܸܡܫܵܐ ܗܵܢܵܐ ܡܸܬܼܪܲܓܼܫܵܢܵܐ܃ ܠܟܼܠܚܲܕܼ|
      block |ܚܲܕܼ ܡܸܢܲܢ ܗܸܢܝܵܢܵܐ ܝܑܼܚܝܼܕܼܵܝܵܐ ܝܑܼܚܝܼܕܼܵܝܵܐ ܕܡܸܢܹܗ܃ ܡ̣ܢ ܦܘܼܚܵܡܵܐ|
      block |ܕܕܲܟܼܝܘܼܬܼܵܐ|
      block |ܚܵܙܘܿܝܬܼܵܐ ܡܡܲܠܸܐ܁ ܐܲܝܟܼ ܡܵܐ ܕܡܸܫܟܲܚ ܚܵܒܹ̇ܫ ܥܘܼܒܵܐ ܕܒܼܵܒܼ̈ܬܹܗ|
      block |ܐܲܫܝܕܼܘܼܬܼܵܐ ܫܘܼܝܼܬܼܵܐ ܕܢܘܼܗܪܹܗ܃ ܘܐܲܝܟܼ ܫܪܵܓܼܵܐ ܕܲܒܼܚܲܕܼ ܒܲܝܬܼܵܐ ܚܫܲܚܬܼܵܐ|
      block |ܕܢܘܼܗܪܹܗ ܡܦܲܪܫܵܐܝܼܬܼ ܡܦܲܠܸܓܸ܃ ܟܲܕܼ ܗ̤ܘ ܠܵܐ ܡܦܲܠܲܓܼ ܩܢܘܿܡܵܐܝܼܬܼ|
      block |ܡ̣ܢ ܦܫܝܛܘܼܬܼܵܐ ܕܕܼܢܚܹܗ ܠܤܲܓܝܼܐܘܼܬܼܵܐ ܒܲܡܫܲܚܠܦܘܼܬܼ ܚܸܙܘܹܗ܁|
      block |ܗܵܟܲܢܵܐ ܘܟܲܕܼ ܒܚܲܕܼ ܥܘܼܡܪܵܐ ܠܵܐ ܡܸܬܼܦܲܠܓܼܵܢܵܐ ܕܲܠܤܲܓܝܼܐܘܼܬܼ|
      block |ܡܢܵܘ̈ܬܼܵܐ ܡܦܲܪ̈ܫܵܬܼܵܐ ܫܵܪܹܝܢ܃ ܐܲܝܠܹܝܢ ܕܲܠܬܲܡܵܢ ܫ̣ܘܵܘ ܒܙܲܒܼܢܵܐ ܕܲܡܬܲܚܲܡ܃|
      block |ܡ̣ܢ ܚܲܕܼ ܫܸܡܫܵܐ ܡܸܬܼܝܲܕܼܥܵܢܵܐ܃ ܐ̄ܢܵܫ ܐ̄ܢܵܫ ܠܦܘܼܬܼ ܛܲܟܼܤܵܐ|
      block |ܕܕܼܘܼܒܵܪܹܗ܃ ܢܵܬܹ̇ܦ ܒܘܼܤܵܡܵܐ ܠܢܲܦܫܹܗ ܒܚܲܕܼ ܐܵܐܲܪ ܘܲܚܕܼܵܐ ܕܘܼܟܿܬܼܵܐ|
    block
      block |ܘܚܲܕܼ ܡܵܘܬܿܒܼܵܐ ܘܲܚܕܼܵܐ ܚܙܵܬܼܵܐ ܘܚܲܕܼ ܐܸܤܟܹܡܵܐ܃ ܟܲܕܼ ܠܵܐ ܚܵܙܹ̇ܐ|
      block |ܡܫܘܼܚܬܼܵܐ ܪܲܒܿܬܼܵܐ ܕܛܲܟܼܤܵܐ ܕܚܲܒܼܪܹܗ܃ ܗܵܘ̇ ܕܲܒܼܨܝܼܪ ܡܸܢܹܗ܁ ܐܲܝܟܼ|
      block |ܟܹܐܡܲܬܼ ܕܢܸܒܼܗܲܬܼ ܡ̣ܢ ܤܲܓܝܼܐܘܼܬܼ ܡܵܘ̈ܗܒܼܵܬܼܵܐ ܕܚܲܒܼܪܹܗ ܘܲܒܼܨܝܼܪܘܼܬܼܵܐ|
      block |ܕܝܼܠܹܗ܁ ܘܗ̤ܝ ܗܵܕܹܐ ܡܸܟܹܝܠ ܗܵܘ̇ܝܵܐ ܠܹܗ܃ ܠܥܸܠܬܼܵܐ ܕܟܲܪܝܘܼܬܼܵܐ|
      block |ܘܲܕܼܫܘܼܢܵܩܵܐ ܕܪܸܥܝܵܢܹܗ܃ ܚܵܣ܁ ܗܵܠܹܝܢ ܒܐܲܬܼܪܵܐ ܗܵܘ̇ ܕܒܼܘܼ̈ܤܵܡܹܐ|
      block |ܠܡܸܪܢܵܐ܃ ܠܲܝܬܿ܁ ܐ̄ܢܵܫ ܒܡܵܘܗܲܒܼܬܼܵܐ ܕܐܸܫܬܿܘܝܼ ܘܪܲܒܘܼܬܼܵܐ|
      block |ܕܛܲܟܼܤܹܗ܃ ܗ̤ܘ ܠܓܼܵܘ ܡܸܢܹܗ ܡܸܬܼܒܲܤܲܡ܁ ܚܙܵܬܼܵܐ ܕܹܝܢ ܡ̣ܢ ܠܒܲܪ|
      block |ܠܟܼܠܗܘܿܢ ܚܕܼܵܐ܃ ܘܐܲܬܼܪܵܐ ܚܲܕܼ܁ ܘܲܕܼܝܲܬܿܝܼܪ ܡܫܲܪܪܵܐܝܼܬܼ܃ ܐܲܝܟܼ|
      block |ܥܵܡܘܿܪܘܼܬܼ ܙܢܵܐ ܕܡܲܫܪ̈ܝܵܬܼܵܐ ܡܲܠܲܐܟܼܵܝ̈ܵܬܼܵܐ ܒܲܚܕܼܵܢܵܝܘܼܬܼ ܐܲܬܼܪܵܐ ܐܵܐܵܪܵܝܵܐ܃|
      block |ܘܫܲܘܝܘܼܬܼ ܚܙܵܬܼܵܐ ܓܠܝܼܬܼܵܐ ܘܝܼܕܼܝܼܥܘܼܬܼܵܐ ܟܤܝܼܬܼܵܐ ܕܕܲܪ̈ܓܲܝܗܘܿܢ܃|
      block |ܒܓܸܠܝܵܢܹ̈ܐ ܕܬܹܐܘܿܪܝܼܵܐ ܕܬܸܓܼܡܲܝ̈ܗܘܿܢ ܡܫܲܚܠܦܵܐܝܼܬܼ܁ ܐܸܢ ܡ̇ܢ|
      block |ܠܲܩܢܘܿܡܹ̈ܐ ܐܝܼܬܼܵܝܵܝܹ̈ ܠܒܲܪ ܡ̣ܢ ܪܓܸܫܬܼܵܐ ܡܲܥܒܿܕܼܵܢܝܼܬܼܵܐ ܘܙܵܘ̈ܥܹܐ|
      block |ܪܸ̈ܥܝܵܢܵܝܹܐ܃ ܘܐܵܽܦܠܵܐ ܒܥܵܠܡܵܐ ܕܲܥܬܼܝܼܕܼ ܕܬܸܗܘܸܐ ܡܸܬܿܬܲܡܪܲܚ ܡ̣ܢ|
      block |ܐ̄ܢܵܫ ܠܡܲܝܬܵܝܘܼ ܒܡܸܠܡܵܐ ܐ̄ܚܪܵܢܵܝܘܼܬܼ ܙܢܵܐ ܕܡ̣ܢ ܗܵܢܵܐ܃ ܗܵܢܵܘ|
      block |ܕܹܝܢ ܡ̣ܢ ܡܲܕܥܵܐ ܘܲܠܟܼܵܐ܃ ܘܐܵܦܸܢ ܡܸܛܠ ܓܡܝܼܪܘܼܬܹܗ ܕܲܟܼܝܵܢܵܐ|
      block |ܝܲܬܿܝܼܪ ܝܑܼܕܼܝܼܥܵܐܝܼܬܼ܁ ܫܲܪܝܼܪܵܐ ܡܵܕܹܝܢ ܡܸܠܬܼܵܐ ܕܐܲܡܝܼܪܵܐ ܡ̣ܢ ܐܲܒܼܵܗ̈ܵܬܼܵܐ܃|
      block |ܕܡܸܢܵܗ̇ ܡ̣ܢ ܠܵܐ ܝܑܼܕܲܥܬܼܵܐ ܒܠܵܐ ܙܲܒܼܢܵܐ ܡܬܲܚܡܵܐ܃ ܡܸܢܵܗ̇ ܕܹܝܢ|
      block |ܠܡܸܬܼܓܲܠܝܵܢܘܼܬܼܵܐ ܕܒܼܘܼܛܵܠܵܗ̇ ܙܲܒܼܢܵܐ ܢܛܝܼܪ܃ ܥܲܡ ܫܲܪܟܵܐ ܕܐ̄ܪ̈ܵܙܹܐ|
      block |ܕܝܼܠܵܢܵܝܹ̈ܐ ܕܲܠܘܵܬܼ ܐܝܼܬܼܘܼܬܼܵܐ ܒܫܸܬܼܩܵܐ ܡܸܬܿܬܲܚܡܝܼܢ܁ ܤܛܲܪ ܓܹܝܪ|
      block |ܡ̣ܢ ܥܸܠܵܝܘܼܬܼܵܐ ܟ̱ܠܵܢܵܝܬܼܵܐ ܘܬܲܚܬܵܝܘܼܬܼܵܐ ܓܡܝܼܪܬܵܐ܃ ܠܵܐ ܐܝܼܬܼ ܬܘܼܒܼ|
    block
      block |ܐܲܬܼܪܵܐ ܡܸܨܥܵܝܵܐ ܕܒܹܝܬܼ ܗܵܢܵܐ ܘܲܠܗܵܘ̇ ܒܦܘܼܤܩܵܢܵܐ ܕܲܥܬܼܝܼܕܼ܁ ܐܵܘ|
      block |ܟ̱ܠܹܗ ܡ̣ܢ ܥܸܠܵܝܹ̈ܐ܃ ܐܵܘ ܟ̱ܠܹܗ ܡ̣ܢ ܬܲܚܬܵܝܹ̈ܐ܁ ܘܲܠܓܼܵܘ ܡ̣ܢ ܗܵܢܵܐ|
      block |ܘܲܠܗܵܘ̇܃ ܛܲܟܼܤܹ̈ܐ ܡܫܲܚ̈ܠ̱ܦܹܐ ܕܦܘܼܪܥܵܢܘܼܬܼܵܐ܁|
      block |ܘܐܸܢ ܗܵܕܹܐ ܫܲܪܝܼܪܵܐ ܐܲܝܟܼ ܕܐܵܦ ܐܝܼܬܹܝܗ̇܃ ܡܵܢܲܐ ܗ̣̄ܝ ܠܸܠܘܼܬܼܵܐ|
      block |ܗܵܝ̇ ܕܐ̄ܢܵܫ̈ܝܼܢ܃ ܠܵܐ ܠܲܡ ܒܵܥܹ̇ܢܵܐ ܗܘܵܝܵܐ ܕܲܒܼܡܲܠܟܿܘܼܬܼܵܐ܃ ܐܵܡܲ݁ܪ ܐ̄ܢܵܫ|
      block |ܐ̄ܢܵܫ ܡܸܢܗܗܘܿܢ܃ ܠܘܲܝ ܕܐܸܫܬܵܘܙܲܒܼ ܒܲܠܚܘܿܕܼ ܡ̣ܢ ܓܹܗܲܢܵܐ ܡܨܸܐ ܐ̄ܢܵܐ|
      block |ܠܡܸܬܼܚܲܦܵܛܘܼ܁ ܫܘܼܘܙܵܒܼܵܐ ܕܡ̣ܢ ܓܹܗܲܢܵܐ܃ ܗ̤ܝ ܗ̣̄ܝ ܡܲܠܟܿܘܼܬܼܵܐ܁|
      block |ܘܡܲܦܘܼܠܬܼܵܐ ܕܡ̣ܢ ܗܵܕܹܐ܃ ܗ̤ܝ ܗ̣̄ܝ ܓܹܗܲܢܵܐ܁ ܠܵܐ ܓܹܝܪ ܐܲܠܦܘܼܢ|
      block |ܟܬܼܵܒܹ̈ܐ ܬܠܵܬܼܵܐ ܐܲܬܼܪ̈ܵܘܵܬܼܵܐ܁ ܐܸܠܵܐ ܡܵܢܵܐ ܡܵܐ ܠܲܡ ܕܐܵܬܹ̇ܐ ܒܪܹܗ|
      block |ܕܐ̄ܵܢܵܫܵܐ ܒܫܘܼܒܼܚܹܗ܃ ܡܩܝܼܡ ܠܥܸܪ̈ܒܹܐ ܡ̣ܢ ܝܲܡܝܼܢܹܗ܃ ܘܠܲܓܼ̈ܕܲܝܵܐ ܡ̣ܢ|
      block |ܤܸܡܵܠܹܗ܁ ܐܵܦܠܵܐ ܬܠܵܬܼ ܓܘܼ̈ܕܹܐ ܐܵܡܲ݁ܪ ܗܵܪܟܵܐ܃ ܐܸܠܵܐ ܬܲܪܬܹܝܢ܁|
      block |ܝܲܡܝܼ̈ܢܵܝܹܐ܁ ܘܤܸܡܵܠܬܼܵܢܵܝܹ̈ܐ܁ ܦܘܼܪ̈ܫܵܢܹܐ ܕܐܲܬܼܪ̈ܵܘܵܬܼܵܐ ܕܡܲܥܡܲܪܗܘܿܢ܃|
      block |ܡܬܲܚܡܵܐܝܼܬܼ܁ ܗܵܠܹܝܢ ܐܵܡܲ݁ܪ܃ ܕܢܸܢܗ̱ܪܘܼܢ ܫܸܡܫܵܢܵܐܝܼܬܼ ܒܡܲܠܟܿܘܼܬܼܵܗ|
      block |ܕܐܲܒܼܵܐ܁ ܘܗܵܠܹܝܢ܃ ܠܢܘܼܪܵܐ ܕܲܠܥܵܠܲܡ܁ ܘܬܼܘܼܒܼ܃ ܢܹܐܬܼܘܿܢ ܠܲܡ ܡ̣ܢ|
      block |ܡܲܕܼܢܚܵܐ ܘܡ̣ܢ ܡܲܥ̱ܪܒܼܵܐ܃ ܘܢܸܤܬܲܡܟܿܘܼܢ ܥܲܡ ܕܒܹܝܬܼ ܐܲܒܼܪܵܗܵܡ|
      block |ܒܡܲܠܟܿܘܼܬܼܵܐ܁ ܘܲܒܼܢܲܝ̈ ܡܘܼܠܟܵܢܵܐ ܕܠܵܐ ܐܸܬܿܛܦܝܼܣܘ܃ ܢܸܦܩܘܼܢ|
      block |ܠܚܸܫܟܵܐ ܕܲܠܒܲܪ ܡ̣ܢ ܡܲܠܟܿܘܼܬܼܵܐ܁ ܬܲܡܵܢ ܢܸܗܘܸܐ ܒܸܟܼܝܵܐ ܢܲܦܫܵܢܵܝܵܐ܃|
      block |ܘܚܘܼܪܵܩ ܫܸܢܹ̈ܐ܃ ܕܐܝܼܬܹܝܗ̇ ܟܲܪܝܘܼܬܼܵܐ ܕܥܲܤܩܵܐ ܡ̣ܢ ܢܘܼܪܵܐ܁|
      block |ܐܸܤܬܲܟܲܠܬܿ ܡܸܟܵܐ܃ ܕܲܡܦܝܼܫܘܼܬܼܵܐ ܕܡ̣ܢ ܗܵܝ̇ ܡܲܤܲܩܬܼܵܐ܃ ܗ̤ܝ ܗ̣̄ܝ|
      block |ܓܹܗܲܢܵܐ ܡܫܲܢܩܵܢܝܼܬܼܵܐ܁ ܫܲܦܝܼܪܵܐ ܗ̣̄ܝ ܕܐ̄ܢܵܫ ܢܲܪܬܸܐ ܠܲܒܼܢܲܝ̈ܢܵܫܵܐ|
      block |ܠܫܲܦܝܼܪ̈ܵܬܼܵܐ܃ ܘܢܲܝܬܸܐ ܐܸܢܘܿܢ ܒܐܲܡܝܼܢܘܼܬܼܵܐ ܕܲܒܼܛܝܼܠܘܼܬܹܗ܃ ܡ̣ܢ|
    block
      block |ܛܵܥܝܘܼܬܼܵܐ ܠܝܼܕܲܥܬܼܵܐ ܕܚܲܝܹ̈ܐ܁ ܘܗܵܕܹܐ ܛܲܟܼܤܵܐ ܗ̣̄ܝ ܕܡܵܪܲܢ ܘܕܲܫܠܝܼܚܹ̈ܐ܃|
      block |ܘܪܲܒܲܬܼ ܡܥܲܠܝܵܐ܁ ܐܸܢܕܹܝܢ ܡܲܪܓܸܫ ܒܢܲܦܫܹܗ܃ ܕܡ̣ܢ ܚܘܼܠܛܵܢܵܐ ܐܵܘܝܵܐ|
      block |ܘܐܲܡܝܼܢܘܼܬܼܵܐ ܕܐܲܝܟܼ ܗܵܕܹܐ܃ ܡܸܬܼܟܲܪܗܵܐ ܬܹܐܪܬܹܗ ܒܲܚܙܵܬܼܵܐ ܕܨܸܒܼ̈ܘܵܬܼܵܐ܃|
      block |ܘܲܒܼܗܝܼܠܘܼܬܹܗ ܡܸܬܿܕܵܘܕܼܵܐ ܕܦܘܼܪܫܵܢܵܐ܃ ܘܚܵܫ̇ܟܵܐ ܝܑܼܕܲܥܬܹܗ܃ ܕܲܥܕܲܟܹܝܠ|
      block |ܥܲܠ ܙܗܝܼܪܘܼܬܼܵܐ ܤܢܝܼܩ ܪܸܥܝܵܢܹܗ܃ ܘܥܲܠ ܟܘܼܒܵܫܵܐ ܝܲܬܿܝܼܪܵܐ ܕܪܸ̈ܓܼܫܹܐ܁|
      block |ܘܥܲܕܼ ܗܸܢܘܿܢ ܢܸܬܼܐܲܤܘܿܢ܃ ܗ̤ܘ ܡܸܬܼܟܪܲܗ܁ ܘܟܲܕܼ ܠܗܘܿܢ ܨܵܒܹܿܐ|
      block |ܕܢܲܚܠܸܡ܃ ܡܵܘܒܸܿܕܼ ܠܚܘܼܠܡܵܢܵܐ ܕܢܲܦܫܹܗ ܡܢܵܬܼܵܢܵܝܵܐ܃ ܘܢܵܦ̇ܩ|
      block |ܡ̣ܢ ܚܹܐܪܘܼܬܼܵܐ ܡܢܲܟܲܦܬܼܵܐ ܕܨܸܒܝܵܢܹܗ܃ ܠܲܫܓܼܝܼܫܘܼܬܼܵܐ ܕܗܵܘܢܵܐ܁|
      block |ܢܸܬܿܕܟܲܪ ܗܵܢܵܐ ܠܡܸܠܬܹܗ ܕܲܫܠܝܼܚܵܐ ܕܐܵܡܲ݁ܪ܃ ܕܕܲܚܠܝܼ̈ܡܹܐ ܗ̣̄ܝ|
      block |ܡܹܐܟܼܘܼܠܬܼܵܐ ܫܲܪܝܼܪܬܑܵܐ܁ ܘܢܸܥܛܘܿܦ ܠܒܸܤܬܪܹܗ܃ ܕܲܠܡܵܐ ܢܸܫܡܲܥ|
      block |ܡܸܢܗܘܿܢ ܦܸܠܐܬܼܵܢܵܐܝܼܬܼ܃ ܕܐܲܝܟܲܢ ܐܝܼܬܲܝܟ ܐܵܤܝܵܐ ܕܲܐ̄ܚܪ̈ܵܢܹܐ܃ ܘܲܡܠܸܐ|
      block |ܐܲܢ̄ܬܿ ܚܒܼܵܪ̈ܵܬܼܵܐ܁ ܘܢܸܗܘܸܐ ܡܵܕܹܝܢ ܥܲܡ ܢܲܦܫܹܗ܃ ܘܢܸܛܲܪ ܚܠܝܼܡܵܐ|
      block |ܩܢܘܿܡܹܗ ܒܲܠܚܘܿܕܼ܁ ܘܕܼܘܼܟܲܬܼ ܡܸܠܬܼܵܐ ܡܸܬܼܪܲܓܼܫܵܢܝܼܬܼܵܐ܃ ܫܘܼܦܪܹ̈ܐ|
      block |ܕܕܼܘܼܒܵܪܹܗ ܢܫܲܡܫܘܼܢ܁ ܘܲܚܠܵܦ ܡܸܠܹ̈ܐ ܕܦܘܼܡܵܐ܃ ܐܸܢ ܡܲܨܝܵܐ|
      block |ܕܟܲܕܼ ܗ̤ܘ ܒܚܘܼܠܡܵܢܵܐ ܢܲܦܫܹܗ ܢܸܛܲܪ ܐ̄ܚܪܵܢܹܐ ܢܸܬܼܥܲܕܪܘܼܢ܁ ܘܲܒܼܝܲܕܼ|
      block |ܚܘܼܠܡܵܢܹܗ ܢܸܬܼܚܲܠܡܘܼܢ܃ ܐܵܦ ܟܲܕܼ ܪܲܚܝܼܩ܃ ܒܲܛܢܵܢܵܐ ܕܒܲܥܒܼܵܕܼܵܘ̈ܗܝ|
      block |ܡܝܲܬܿܪܹ̈ܐ܃ ܝܲܬܝܼܪ ܦܲܐܝܵܐ܃ ܡ̣ܢ ܕܟܲܕܼ ܢܫܲܡܸܫ ܐܸܢܘܿܢ ܒܲܫܚܝܼܡܘܼܬܼ|
      block |ܡܸܠܬܼܵܐ ܒܲܩܢܘܿܡܹܗ ܟܲܕܼ ܗ̤ܘ ܡܪܲܥ܃ ܟܡܵܐ ܕܥܲܠ ܐܵܤܝܘܼܬܼܵܐ|
      block |ܤܢܝܼܩ܃ ܐܵܦ ܗ̤ܘ ܝܲܬܿܝܼܪ ܡܸܢܗܘܿܢ܀ ܤܲܡܝܵܐ ܓܹܝܪ ܐܸܢ ܠܤܲܡܝܵܐ|
      block |ܢܕܲܒܲܪ܃ ܬܪ̈ܲܝܗܘܿܢ ܒܓܼܘܼܡܵܨܵܐ ܢܵܦ̇ܠܝܼܢ܁ ܕܲܚܠܝܼܡܹ̈ܐ ܠܲܡ ܐܝܼܬܹܝܗ̇|
    block
      block |ܡܹܐܟܼܘܼܠܬܼܵܐ ܫܲܪܝܼܪܬܵܐ܃ ܘܕܲܐܝܠܹܝܢ ܕܐܸܬܼܢܲܦܲܩܘ ܪܸ̈ܓܼܫܲܝܗܘܿܢ ܘܐܸܬܼܚܲܨܲܘ|
      block |ܠܲܡܩܲܒܵܠܘܼ ܟܠ ܡܹܐܟܼ̈ܠܵܢ܁ ܗܵܢܵܘ ܕܹܝܢ܃ ܡ̣ܢ ܟܠ ܦܸܓܼܥ̈ܝܼܢ ܕܲܒܼܪܸ̈ܓܼܫܹܐ܁|
      block |ܒܲܕܼܠܑܵܐ ܡܸܬܼܟܿܪܲܗ ܠܸܒܵܐ܃ ܡܸܛܠ ܢܘܼܦܵܩܹܗ ܕܒܲܓܼܡܝܼܪܘܼܬܼܵܐ܀|
      block |ܐܸܡܲܬܼܝ ܕܹܝܢ ܕܨܵܒܹ̇ܐ ܤܵܛܵܢܵܐ ܕܲܢܛܲܡܲܐ ܪܸܥܝܵܢܵܐ ܙܲܗܝܵܐ ܒܚܘܼ̈ܫܵܒܹܐ|
      block |ܕܙܵܢܝܘܼܬܼܵܐ܃ ܠܘܼܩܕܲܡ ܒܫܘܼܒܚܵܐ ܤܪܝܼܩܵܐ ܡܢܲܤܸܐ ܚܘܼܡܤܵܢܹܗ܃ ܟܲܕܼ ܗ̤ܘ|
      block |ܫܘܼܪܵܝܵܐ ܕܚܘܼܫܵܒܼܵܐ ܠܵܐ ܕܵܡܹ̇ܐ ܠܲܕܼܚܵܫܘܿܫܹ̈ܐ܁ ܗܵܕܹܐ ܥܵܒܹ̇ܕܼ ܠܪܸܥܝܵܢܵܐ|
      block |ܢܛܝܼܪܵܐ܃|
      block |ܗܵܘ̇ ܕܠܵܘ ܦܫܝܼܩܵܐܝܼܬܼ ܡܨܸܐ ܪܵܡܹ̇ܐ ܒܹܗ ܚܘܼܫܵܒܼܵܐ ܤܲܢܝܵܐ ܥܲܪܛܸܠܵܐܝܼܬܼ܀|
      block |ܡܵܐ ܕܹܝܢ ܕܲܢܦܲܩ̣ ܡ̣ܢ ܒܹܝܬܼ ܡܸܪܕܹܗ ܗܵܘ̇ ܚܲܤܝܼܢܵܐ ܒܝܲܕܼ ܪܸܥܝܵܐ|
      block |ܕܲܒܼܚܘܼܫܵܒܹ̈ܐ ܩܲܕܼܡܵܝܹ̈ܐ܃ ܘܩܲܠܝܼܠ ܐܸܬܼܪܲܚܲܡ ܡ̣ܢ ܬܲܡܵܢ܃ ܡܲܦܓܲܥ|
      block |ܒܹܗ ܡܠܘܿܐܹ̈ܐ ܕܙܵܢܝܘܼܬܼܵܐ܃ ܟܲܕܼ ܡܲܥܒܲܪ ܠܪܸܥܝܵܢܵܐ ܥܲܠ ܨܸܒܼ̈ܘܵܬܼܵܐ|
      block |ܙܲܠܝܼ̈ܠܵܬܼܵܐ܀ ܠܘܼܩܕܲܡ ܕܹܝܢ ܡܸܬܼܪܗܸܒܼ ܡܸܢܫܹܠܝ ܒܦܸܓܼܥܹܗ ܕܲܒܼܗܹܝܢ܃|
      block |ܡܸܛܠ ܢܘܼܟܵܦܵܐ ܕܚܘܼ̈ܫܵܒܹܐ ܕܲܦܓܲܥ̣ܘ ܒܨܸܒܼ̈ܘܵܬܼܵܐ܃ ܕܡ̣ܢ ܚܙܵܬܼܗܹܝܢ|
      block |ܢܙܝܼܪ ܗ̄ܘ̣ܵܐ ܡ̣ܢ ܟܲܕܼܘܼ ܗܵܘܢܵܐ ܡܕܲܒܿܪܵܢܗܘܿܢ܁ ܒܪܲܡ ܕܹܝܢ ܐܸܬܿܬܲܚܬܝܼ|
      block |ܡ̣ܢ ܪܵܘܡܵܐ ܕܪܸܢܝܹܗ ܩܲܕܼܡܵܝܵܐ܃ ܐܵܦܸܢ ܠܵܐ ܐܸܬܿܛܲܡܲܐ܁ ܐܸܢ ܕܹܝܢ|
      block |ܠܒܸܤܬܿܪܹܗ ܠܑܵܐ ܥܵܛܹ̇ܦ܃ ܘܲܠܚܘܼ̈ܫܵܒܹܐ ܩܲܕܼܡܵܝܹ̈ܐ ܡܲܕܸܪܸܟܼ ܚܲܪܝܼܦܵܐܝܼܬܼ܃|
      block |ܕܐܝܼܬܲܝܗܘܿܢ ܥܸܠܬܼܵܐ ܠܚܘܼ̈ܫܵܒܹܐ ܬܪ̈ܲܝܵܢܹܐ܃ ܡܵܐ ܕܲܒܼܗܹܝܢ ܒܨܸܒܼ̈ܘܵܬܼܵܐ|
      block |ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܦܵܓܲܥ܃ ܗܵܝܕܹܝܢ ܗ̤ܘ ܥܝܵܕܼܵܐ܃ ܡܤܲܡܸܐ ܠܦܘܪܫܵܢܵܗ̇|
      block |ܕܢܲܦܫܵܐ ܡ̣ܢ ܐܲܡܝܼܢܘܼܬܼܵܐ ܕܦܸܓܼܥܹ̈ܐ܁ ܒܲܕܓܼܘܿܢ ܠܦܘܼܬܼ ܟܡܵܝܘܼܬܼܵܐ|
      block |ܘܲܙܢܵܢܵܝܘܼܬܼܵܐ ܕܚܲܫܵܐ ܩܲܕܼܡܵܝܵܐ܃ ܗܵܟܲܢܵܐ ܟܕܼܝܼܢܘܼܬܼܵܐ ܕܒܲܬܼܪܲܝܵܢܵܐ܀|
      block |ܠܡܸܓܼܢܲܒܼ ܐܸܢܘܿܢ ܠܚܲܫܹ̈ܐ ܒܥܘܼ̈ܗܕܵܢܹܐ ܕܲܡܝܲܬܿܪ̈ܵܬܼܵܐ ܦܫܝܼܩܵܐ ܐܵܦ|
      block |ܫܲܦܝܼܪܵܐ܃ ܡ̣ܢ ܕܲܠܡܸܙܟܵܐ ܐܸܢܘܿܢ ܒܐܵܓܼܘܿܢܵܐ܀ ܕܡܵܐ ܕܲܢܦܲܩ̣ܘ ܗܸܢܘܿܢ|
      block |ܚܲܫܹ̈ܐ ܡ̣ܢ ܐܲܬܼܪܗܘܿܢ܃ ܘܐܸܬܿܬܿܙܝܼܥܘ ܠܲܡܚܵܘܵܝܘܼ ܢܲܦܫܗܘܿܢ ܒܬܲܟܼܬܿܘܼܫܵܐ܃|
    block
      block |ܗܵܝܕܹܝܢ ܐܵܦ ܨܘܼܪ̈ܵܬܼܵܐ ܘܕܸܡ̈ܘܵܬܼܵܐ ܛܵܒܼܥ̇ܝܼܢ ܒܪܸܥܝܵܢܵܐ܁ ܬܘܼܩܦܵܐ ܪܲܒܵܐ|
      block |ܩܢܸܐ ܛܲܟܼܤܵܐ ܗܵܢܵܐ܃ ܠܡܸܤܲܒܼ ܚܲܝܠܵܐ ܡ̣ܢ ܪܸܥܝܵܢܵܐ܁ ܘܲܠܬܲܪܥܝܼܬܼܵܐ܃|
      block |ܪܵܘܪܒܼܵܐܝܼܬܼ ܫܵܓܹ̇ܫ ܘܲܡܕܲܠܲܚ܁ ܒܢܝܼܫܵܐ ܕܹܝܢ ܩܲܕܼܡܵܝܵܐ ܕܐܸܡ̇ܪܹܬܼ܃ ܐܵܦܠܵܐ|
      block |ܥܸܩܒܲܝ̈ܗܘܿܢ ܕܚܲܫܹ̈ܐ ܡܸܬܼܝܲܕܼܥܝܼܢ ܒܪܸܥܝܵܢܵܐ܃ ܡ̣ܢ ܒܵܬܲܪ ܫܘܼܢܵܝܗܘܿܢ܁|
      block |ܠܕܲܟܼܝܘܼܬܼܵܐ ܡܢܲܛܪܝܼܢ ܥܲܡܠܹ̈ܐ ܦܲܓܼܪ̈ܵܢܵܝܹܐ܃ ܘܗܸܓܼܝܵܢܵܐ ܕܒܲܟܼܬܼܝܼ̈ܒܼܵܐ܁|
      block |ܘܲܠܗܘܿܢ ܠܥܲܡܠܹ̈ܐ ܡܫܲܪܪܝܼܢ܃ ܤܲܒܼܪܵܐ ܘܕܸܚܠܬܼܵܐ܁ ܘܲܠܤܲܒܼܪܵܐ|
      block |ܘܲܠܕܸܚܠܬܼܵܐ ܡܩܝܼܡܝܼܢ ܒܪܸܥܝܵܢܵܐ܃ ܪܲܚܝܼܩܘܼܬܼܵܐ ܕܡ̣ܢ ܒܢܲܝ̈ܢܵܫܵܐ܃ ܘܒܼܵܥܘܼܬܼܵܐ|
      block |ܐܲܡܝܼܢܬܼܵܐ܁ ܥܕܲܡܵܐ ܕܲܡܩܲܒܸܠ ܒܲܪܢܵܫܵܐ ܦܵܪܲܩܠܹܝܛܵܐ܃ ܥܲܠ ܪ̈ܘܼܫܡܹܐ|
      block |ܕܲܕܼܝܘܿܬܼܵܐ ܤܢܝܼܩ܁ ܕܲܒܼܨܘܼܪ̈ܵܬܼܵܐ܃ ܥܘܼ̈ܗܕܵܢܹܐ ܡܵܘܬܿܪ̈ܵܢܹܐ ܢܸܩܒܿܘܿܥ|
      block |ܒܠܸܒܹܗ܁ ܕܒܲܐܡܝܼܢܘܼ ܡ̣ܢ ܗܸܓܼܝܵܢܵܐ ܕܲܒܼܗܘܿܢ܃ ܢܚܲܕܸܬܼ ܐܸܢܘܿܢ ܠܓܼܘܪ̈ܵܓܹܐ|
      block |ܕܲܡܝܲܬܿܪܘܼܬܼܵܐ܃ ܘܲܙܗܝܼܪܘܼܬܼܵܐ ܕܡ̣ܢ ܐܘܼܪ̈ܚܵܬܼܵܐ ܩܲܛܝܼ̈ܢܵܬܼܵܐ ܕܲܚܛܝܼܬܼܵܐ|
      block |ܢܸܚܙܸܐ ܒܢܲܦܫܹܗ܃ ܒܝܲܕܼ ܕܚܲܝܠܵܐ ܐܵܚ̇ܘܿܕܼܵܐ ܕܪܘܼܚܵܐ܃ ܠܑܵܐ ܥܕܲܟܹܝܠ|
      block |ܩܢܸܐ܃ ܕܕܵܚܹ̇ܩ ܠܛܘܼܥܚܲ ܗܵܝ̇ ܕܲܡܚܲܠܨܵܐ ܥܘ̈ܗܕܵܢܹܐ ܡܵܘܬܿܪ̈ܵܢܹܐ|
      block |ܡ̣ܢ ܒܲܪܢܵܫܵܐ܃ ܘܲܡܩܲܪܒܼܵܐ ܠܘܵܬܹܗ ܫܘܼܗܵܝܵܐ ܒܝܲܕܼ ܦܘܼܠܗܵܕܵܐ ܕܗܵܘܢܵܐ܀|
      block |ܡܵܐ ܕܹܝܢ ܕܚܲܝܠܵܐ ܕܪܘܼܚܵܐ ܥܲܠ̣ ܘܲܫ̣ܪܵܐ ܒܚܲܝ̈ܠܹܝܗ̇ ܡܸܬܼܝܲܕܼܥܵܢܹ̈ܐ|
      block |ܕܢܲܦܫܵܐ ܦܵܠܘܿܚܬܼܵܐ܃ ܗܵܝܕܹܝܢ ܚܠܵܦ ܢܵܡܘܿܤܹ̈ܐ ܕܒܲܕܼܝܘܿܬܼܵܐ܃ ܡܸܬܼܩܲܒܼܥܝܼܢ|
      block |ܒܠܸܒܵܐ ܦܘܼ̈ܩܕܵܢܹܐ ܕܪܘܼܚܵܐ܁ ܗܵܠܹܝܢ ܕܗ̤ܘ ܠܸܒܵܐ ܟܲܤܝܵܐܝܼܬܼ ܡ̣ܢ|
      block |ܪܘܼܚܵܐ ܝܵܠܹ̇ܦ܃ ܕܠܵܐ ܡܸܤܬܢܸܩ ܥܲܠ ܬܲܥܕܼܝܼܪܵܐ ܕܲܡ̈ܠܘܿܐܹܐ ܡܸܬܼܪ̈ܲܓܼܫܵܢܹܐ|
      block |ܒܝܲܕܼ ܡܸܨܥܵܝܘܼܬܼܵܐ ܕܪܸ̈ܓܼܫܹܐ܀ ܟܠ ܟܡܵܐ ܕܡ̣ܢ ܗܝܼܘܼ̈ܠܹܐ ܝܵܠܹ̇ܦ|
      block |ܗܵܘܢܵܐ܃ ܢܲܩܝܼܦܵܐ ܠܝܘܼܠܦܵܢܹܗ ܛܘܼܥܝܲܝ ܘܡܸܬܼܢܲܫܝܵܢܘܼܬܼܵܐ܁ ܟܲܕܼ ܕܹܝܢ|
      block |ܗܘ̤ܵܐ ܝܘܼܠܦܵܢܹܗ ܒܐܲܝܠܹܝܢ ܕܠܵܐ ܡܸܬܼܚܲܒ̈ܠܵܢ܃ ܘܐܵܦ ܥܘܼܗܕܵܢܹܗ|
      block |ܕܠܵܐ ܚܒܼܵܐ ܩܵܐܹ̇ܡ ܒܡܸܬܼܡܲܕܿܥܵܢܘܼܬܼܵܐ ܕܲܒܼܗܹܝܢ܀ ܐܝܼܬܼ ܚܘܼ̈ܫܵܒܹܐ ܛܵܒܹ̈ܐ܃|
    block
      block |ܘܐܝܼܬܼ ܨܸܒܼܝܵܢܵܐ ܛܵܒܼܵܐ܁ ܐܝܼܬܼ ܚܘܼܫܵܒܹܐ ܤܢܲܝ̈ܵܐ܃ ܘܐܝܼܬܼ ܠܸܒܵܐ ܤܲܢܝܵܐ܁|
      block |ܩܲܕܼܡܵܝܹ̈ܐ ܓܹܝܪ܃ ܒܸܠܥܵܕܼ ܡ̣ܢ ܬܪ̈ܲܝܵܢܹܐ܃ ܒܨܝܼܪ ܡܸܬܼܚܲܫܒܿܝܼܢ ܠܦܘܼܪܥܵܢܘܼܬܼܵܐ܁|
      block |ܗܵܢܘܿܢ ܡܲܢ܃ ܙܵܘ̈ܥܹܐ ܐܸܢܘܿܢ ܕܥܵܒܼ̇ܪܝܼܢ ܒܓܼܵܘ ܪܸܥܝܵܢܵܐ܃ ܐܲܝܟܼ ܪ̈ܘܼܚܹܐ|
      block |ܕܥܵܒܼܪ̈ܵܢ ܒܝܲܡܵܐ܃ ܘܡܸܬܿܬܿܪܝܼܡܝܼܢ ܓܲܠܠܹ̈ܐ܁ ܗܵܠܹܝܢ ܓܹܝܪ܃ ܥܸܩܵܪܹ̈ܐ|
      block |ܐܸܢܘܿܢ܁ ܘܲܠܦܘܼܬܼ ܢܝܼܫܵܐ ܕܐܲܚܝܼܕܼܵܐ ܫܲܬܼܐܸܤܬܼܵܐ܃ ܗܵܟܲܢܵܐ ܗܵܘܹ̇ܐ ܦܘܼܪܥܵܢܵܐ|
      block |ܛܵܒܼܵܐ ܐܵܘ ܒܝܼܫܵܐ܃ ܘܠܵܘ ܐܲܝܟܼ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ܁ ܢܲܦܫܵܐ|
      block |ܓܹܝܪ ܠܲܡܵܙܥܘܼ ܚܘܼ̈ܫܵܒܹܐ ܡܫܲܚ̈ܠܦܹܐ܃ ܠܵܐ ܫܵܠ̇ܝܵܐ܁ ܐܸܢ ܕܹܝܢ ܐܲܢ̄ܬܿ|
      block |ܠܟܼܠ ܚܲܕܼ ܡ̣ܢ ܗܵܠܹܝܢ ܦܘܼܪܥܵܢܵܐ ܡܲܩܸܨ ܐܲܢ̄ܬܿ܃ ܟܲܕܼ ܥܸܩܵܪܵܐ ܠܲܝܬܿ|
      block |ܠܗܘܿܢ ܡ̣ܢ ܠܬܲܚܬܿ܃ ܩܲܪܝܼܒܼ ܐܲܢ̄ܬܿ ܡܵܕܹܝܢ ܕܐܵܠܹܦ ܙܲܒܼ̈ܢܝܼܢ ܒܚܲܕܼ|
      block |ܝܵܘܡܵܐ܃ ܬܫܲܚܠܸܦ ܛܵܒܼ̈ܬܼܵܟܼ ܘܲܓܼܙܵܪ ܕܝܼܢܵܟܼ܁|
      block |ܦܲܪܘܼܓܼܵܐ ܕܠܑܵܐ ܓܸܦܹ̈ܐ ܐܝܼܬܼܘܗܝ܃ ܗܵܘܢܵܐ ܕܚܲܕܼܬܼܵܐܝܼܬܼ ܢܦܲܩ̣ ܡ̣ܢ|
      block |ܥܘܼܪ̈ܙܵܠܲܝ ܚܲܫܹ̈ܐ ܒܥܲܡܠܹ̈ܐ ܕܲܬܼܝܵܒܼܘܼܬܼܵܐ܁ ܘܲܒܼܥܸܕܵܢܵܐ ܕܲܨܠܘܿܬܼܵܐ ܐܵܠܹ̇ܝܨ|
      block |ܢܲܦܫܹܗ ܠܡܸܬܼܥܲܠܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ܃ ܘܠܵܐ ܡܸܫܟܲܚ܁ ܐܸܠܵܐ ܥܕܲܟܹܝܠ|
      block |ܠܐܲܦܲܝ̈ ܐܲܪܥܵܐ ܡܫܲܦܸܦ܃ ܠܐܲܝܟܵܐ ܕܪܵܫܹ̇ܦ ܚܸܘܝܵܐ܁ ܡܟܲܢܸܫ ܕܹܝܢ|
      block |ܚܘܼܫܵܒܼܵܘ̈ܗܝ ܒܝܲܕܼ ܩܸܪܝܵܢܵܐ ܘܥܲܡܠܹ̈ܐ ܘܕܸܚܠܬܼܵܐ܃ ܘܪܸܢܝܵܐ ܕܲܙܢܲܝ̈|
      block |ܡܝܲܬܿܪܘܼܬܼܵܐ܁ ܠܒܲܪ ܡ̣ܢ ܗܵܠܹܝܢ ܓܹܝܪ܃ ܡܸܕܸܡ ܐ̄ܚܪܹܝܢ ܠܵܐ ܝܵܕܲܥ̇܁|
      block |ܘܐܵܦ ܗܵܠܹܝܢ܃ ܥܸܕܵܢܵܐ ܙܥܘܿܪܵܐ ܡܢܲܛܪܝܼܢ ܠܗܵܘܢܵܐ ܟܲܕܼ ܕܟܸܐ܁|
      block |ܘܬܼܘܼܒܼ ܐܸܬܼ݂ܵܘ ܥܘܼ̈ܗܕܵܢܹܐ܃ ܘܲܕܼܠܲܚ̣ܘ ܘܛܲܢܸܦ̣ܘ ܠܠܸܒܵܐ܁ ܠܵܐ ܓܹܝܪ|
      block |ܐܲܪܓܸܫ̣ ܥܕܲܟܹܝܠ ܒܐܵܐܲܪ ܡܫܲܝܢܵܐ ܘܚܹܐܪܵܝܵܐ܃ ܕܲܕܼܠܵܐ ܥܘܼܗܕܵܢܵܐ|
      block |ܕܨܸܒܼ̈ܘܵܬܼܵܐ ܥܸܕܵܢܵܐ ܤܲܓܿܝܼܐܵܐ ܡܟܲܢܸܫ ܗܵܘܢܵܐ ܟܲܕܼ ܒܗܝܼܠ܁ ܥܕܲܟܹܝܠ|
      block |ܓܹܝܪ ܐܸܒܼܪܹ̈ܐ ܒܸܤܪ̈ܵܢܵܝܬܼܵܐ ܐܝܼܬܼ ܠܹܗ܃ ܗܵܢܵܘ ܕܹܝܢ܃ ܡܝܲܬܿܪ̈ܵܬܼܵܐ|
      block |ܦܲܓܼܪ̈ܵܢܵܝܵܬܼܵܐ|
    block
      block |ܕܲܒܼܓܸܠܝܵܐ ܡܸܬܼܦܲܠ̈ܚܵܢ܁ ܠܬܹܐܘܿܪܝܼܵܐ ܕܝܼܠܗܹܝܢ ܕܲܡܝܲܬܿܪ̈ܵܬܼܵܐ ܕܦܵܠܲܚ܃|
      block |ܠܑܵܐ ܥܕܲܟܹܝܠ ܚ̣ܙܵܐ ܘܐܲܪܓܸܫ̣ ܕܗ̤ܝ ܐܝܼܬܹܝܗ̇ ܓܸܦܹ̈ܐ ܕܗܵܘܢܵܐ܃ ܕܒܼܵܗ̇|
      block |ܡܸܬܼܩܲܪܲܒܼ ܠܘܵܬܼ ܫܡܲܝܵܢ̈ܝܬܼܵܐ ܘܡܸܬܼܪܲܚܲܩ ܡ̣ܢ ܐܲܪܥܵܐ܁ ܟܡܵܐ|
      block |ܕܡܸܪܲܓܼܫܵܢܵܐܝܼܬܼ ܘܲܒܼܨܸܒܼ̈ܘܼܵܬܼܵܐ ܡܫܲܡܸܫ ܒܲܪܢܵܫܵܐ ܠܐܲܠܵܗܵܐ܃ ܛܲܒܼ̈ܥܹܐ|
      block |ܕܨܸܒܼ̈ܘܵܬܼܵܐ ܡܸܬܼܪܲܡܫܝܼܢ ܒܚܘܼܫܵܒܼܵܘ̈ܗܝ܃ ܘܐܸܤܟܹܡܹ̈ܐ ܕܓܼܘܼ̈ܫܡܹܐ ܪܵܢܝܵܐ|
      block |ܬܲܪܥܝܼܬܹܗ ܒܗܵܢܹܝܢ ܐܲܠܵܗܵܝ̈ܬܼܵܐ܁ ܡܵܐ ܕܹܝܢ ܕܐܲܪܓܸܫ̣ ܒܗܵܘ̇ ܕܲܠܓܼܵܘ|
      block |ܡ̣ܢ ܨܸܒܼ̈ܘܵܬܼܵܐ܃ ܗܵܝܕܹܝܢ ܠܦܘܼܬܼ ܡܫܘܼܚܬܼܵܐ ܕܡܲܪܓܫܵܢܘܼܬܹܗ܃ ܗܵܘܹ̇ܐ|
      block |ܐܵܦ ܗ̤ܘ ܪܸܥܝܵܢܹܗ ܡܪܲܝܲܡ ܡ̣ܢ ܐܸܤܟܹܡܹ̈ܐ ܕܨܸܒܼ̣̱̈ܘܵܬܼܵܐ ܙܲܒܼܢܵܐ ܒܙܲܒܼܢܹܗ܁|
      block |ܥܲܝܢܵܘ̈ܗܝ ܕܡܵܪܝܵܐ ܥܲܠ ܡܲܟܿܝܼ̈ܟܹܐ܃ ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܢ܁|
      block |ܨܠܘܿܬܹܗ ܕܡܲܟܿܝܼܟܼܵܐ܃ ܐܲܝܟܼ ܕܡ̣ܢ ܦܘܼܡܵܐ ܠܐܸܢܵܐ܁ ܡܵܪܝܵܐ ܐܲܠܵܘܗܝ܃|
      block |ܢܸܢܼܡܲܪ ܚܸܫܘܿܟܼܝ܁ ܒܙܲܒܼܢܵܐ ܕܐܝܼܬܲܝܟ ܒܫܸܠܝܵܐ ܥܲܡ ܦܘܼܠܚܵܢܵܐ ܫܲܦܝܼܪܵܐ|
      block |ܕܡܲܟܿܝܼܟܼܘܼܬܼܵܐ܃ ܡܵܐ ܕܩܸܪܒܲܬ̤ ܠܵܗ̇ ܢܲܦܫܵܟܼ ܠܡܸܦܲܩ ܡ̣ܢ ܬܚܹܝܬܼ|
      block |ܥܲܡܛܵܢܵܐ܃ ܗܵܕܹܐ ܐܵܬ̤ܵܐ ܬܸܗܘܸܐ ܠܵܟܼ܃ ܝܵܩܹ̇ܕܼ ܠܸܒܵܟܼ ܘܪܵܬܲܚ ܐܲܝܟܼ|
      block |ܕܲܒܼܢܘܼܪܑܵܐ ܠܸܠܝܵܐ ܘܐܝܼܡܵܡܵܐ܁ ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܝܬܼܵܐ܃ ܩܸܛܡܵܐ|
      block |ܘܙܸܒܼܠܵܐ ܬܸܚܫܘܿܒܼ܁ ܗܵܢܵܘ ܕܹܝܢ܃ ܕܐܵܦܠܵܐ ܠܤܲܝܒܵܪܬܵܐ ܬܸܗܢܸܐ ܠܵܟܼ|
      block |ܠܡܸܩܪܲܒܼ܃ ܒܗܲܢܝܼܐܝܼܬܼܵܐ ܕܚܘܼ̈ܫܵܒܹܐ ܚܲܕ̈ܬܹܐ ܘܚܲܡܝܼ̈ܡܹܐ܃ ܕܐܲܡܝܼܢܵܐܝܼܬܼ|
      block |ܒܢܲܦܫܵܟܼ ܡܸܬܿܬܿܙܝܼܥܝܼܢ܁ ܘܡ̣ܢ ܫܹܠܝ ܡܸܬܼܝܼܗܸܒܼ ܠܵܟ ܡܲܒܿܘܼܥܵܐ ܕܕܸܡܥܹ̈ܐ܃|
      block |ܐܲܝܟܲܢܵܐ ܕܐܲܝܟܼ ܡܲܝ̈ܵܐ ܕܢܲܚ̈ܝܠܹܐ܃ ܫܵܦ̈ܥܵܢ ܡ̣ܢ ܥܲܝܢܲܝ̈ܟ ܕܠܵܐ ܥܸܨܝܵܢ܃|
      block |ܟܲܕܼ ܚܠܝܼܛܵܢ ܒܟܼܠܗܘܿܢ ܦܘܼܠܚܵܢܲܝ̈ܟ܁ ܗܵܢܵܘ ܕܹܝܢ܃ ܥܲܡ ܩܸܪܝܵܢܵܟܼ|
      block |ܘܥܲܡ ܨܠܘܿܬܼܵܟܼ܃ ܘܥܲܡ ܬܸܫܡܸܫܬܵܟܼ ܘܥܲܡ ܗܸܪܓܵܟܼ܃ ܘܥܲܡ|
      block |ܤܲܝܒܵܪܬܵܟܼ ܘܥܲܡ ܫܸܩܝܵܟܼ܃ ܘܥܲܡ ܟܠ ܕܥܵܒܹ̇ܕܼ ܐܲܢ̄ܬܿ܃ ܕܸܡܥܹ̈ܐ|
      block |ܡܙܲܝܼ̈ܓܼܵܢ ܒܗܘܿܢ܁ ܡܵܐ ܕܹܝܢ ܕܲܚ̣ܙܲܝܬܿ ܗܵܠܹܝܢ ܒܢܲܦܫܵܟܼ܃ ܐܸܬܼܠܲܒܲܒܼ܃|
    block
      block |ܥ̣ܒܲܪܬܿ ܠܝܲܡܵܐ܁ ܘܐܵܘܤܸܦ ܥܲܡܠܹ̈ܐ܃ ܘܫܲܦܝܼܪ ܐܲܚܘܿܕܼ ܘܗܝܼܪܘܼܬܼܵܐ܃|
      block |ܕܬܸܤܓܸܐ ܛܲܝܒܘܼܬܼܵܐ ܝܵܘܡܵܐ ܡ̣ܢ ܝܵܘܡܵܐ܁ ܥܕܲܡܵܐ ܕܒܼܗܵܠܹܝܢ ܬܸܦܓܲܥ܃|
      block |ܠܵܐ ܥܕܲܟܹܝܠ ܫܸܠܡܲܬ̤ ܐܘܼܪܚܵܟܼ ܠܡܸܡܸܛܵܐ ܠܛܘܼܪܹܗ ܕܐܲܠܵܗܵܐ܁|
      block |ܐܸܢܕܹܝܢ ܡ̣ܢ ܒܵܬܲܪ ܕܐܸܫܟܲܚ̣ܬܿ ܓܵܙ ܠܗܹܝܢ܃ ܘܚܲܡܝܼܡܘܼܬܼܵܐ ܗܵܝ̇ ܫܗܵܬ̤|
      block |ܠܵܗ̇܃ ܕܠܵܐ ܚܘܼܠܵܦܵܐ ܕܡܸܕܸܡ ܐ̄ܚܪܹܝܬ ܕܒܼܵܬܼܪܗܹܝܢ ܥܬܼܝܼܕܼ ܐܲܢ̄ܬܿ|
      block |ܠܡܸܤܲܒܼ܃ ܘܵܝ ܠܵܟܼ ܡܵܢ ܐܵܘܒܸܕܬܿ! ܐܵܘ ܐܸܬܿܬܿܪܝܼܡ̣ܬܿ܃ ܐܵܘ ܐܸܬܼܪܲܦ̣ܝܼܬܿ܁|
      block |ܕܡܵܢܵܐ ܗܵܟܹܝܠ ܐܝܼܬܼܵܘܗܝ ܗܵܘ̇ ܡܸܕܸܡ ܕܤܝܼܡ ܒܵܬܲܪ ܕܸܡ̈ܥܹܐ܃ ܕܡܵܐ|
      block |ܕܲܥ̣ܒܲܪ ܐ̄ܢܵܫ ܡܸܢܗܹܝܢ ܒܹܗ ܦܵܓܲܥ܁ ܘܡܵܢܵܐ ܐ̄ܚܪܹܢܵܐ ܐܵܦ ܒܵܬܲܪ ܗܵܘ̇܃|
      block |ܪܵܫܡܝܼܢܲܢ ܠܬܲܚܬܿ܃ ܒܪܹ̈ܫܹܐ ܗܵܢܘܿܢ ܕܥܲܠ ܝܘܼܒܵܠܵܐ ܕܕܼܘܼܒܵܪܹ̈ܐ܃ ܐܲܝܟܼ|
      block |ܡܸܕܸܡ ܕܐܸܐܼܢܲܗܲܪܢܲܢ ܡ̣ܢ ܟܬܼܵܒܹ̈ܐ܃ ܘܡ̣ܢ ܐܲܒܼܵܗ̈ܬܼܵܐ ܕܐܸܬܼܗܝܡܲܢܘ ܥܲܠ|
      block |ܐ̄ܪ̈ܵܙܹܐ ܕܐܲܝܟܼ ܗܵܠܹܝܢ܀ ܐܸܢ ܠܲܝܬܿ ܠܵܟܼ ܥܲܡܠܹ̈ܐ܃ ܠܵܐ ܬܡܲܠܸܠ ܥܲܠ|
      block |ܡܝܲܬܿܪܘܼܬܼܵܐ܁ ܝܲܩܝܼܪܝܼܢ ܥܲܠ ܐܲܠܵܗܵܐ ܐܘܼ̈ܠܵܨܢܹܐ ܕܲܚܠܵܦ ܙܲܕܝܼܩܘܼܬܼܵܐ܃|
      block |ܝܲܬܿܝܼܪ ܡ̣ܢ ܟܠ ܢܸܕܼܪܹ̈ܐ ܘܩܘܼܪ̈ܒܵܢܹܐ܁ ܘܪܹܚܝ ܕܘܼܥܬܼܵܐ ܕܠܹܐܘܲܬܼܗܘܿܢ܃|
      block |ܡ̣ܢ ܟܠܗܘܿܢ ܥܸܩܵܪܹ̈ܐ ܚܲܠܝܼܝ̈ ܪܹܚܵܐ ܘܗܹܪ̈ܘܿܡܹܐ ܓܒܲܝ̈ܵܐ܀ ܟܠ|
      block |ܡܝܲܬܿܪܘܼܬܼܵܐ ܕܹܝܢ܃ ܕܦܲܓܼܪܵܐ ܒܵܗ̇ ܠܵܐ ܡܸܬܼܐܠܸܨ܃ ܚܲܝܛܵܐ ܚܫܘܿܒܹܝܗ̇|
      block |ܕܠܵܐ ܢܲܦܫܵܐ܁ ܩܘܼܪ̈ܒܵܢܲܝܗܘܿܢ ܕܙܲܕܝܼ̈ܩܹܐ܃ ܕܸܡܥܹ̈ܐ ܕܒܼܵܒܼ̈ܬܼܗܘܼܢ܁|
      block |ܘܕܸܒܼܚܲܝ̈ܗܘܿܢ ܡܩܲܒ̈ܠܹܐ܃ ܬܸܢ̈ܚܵܬܼܵܐ ܕܫܲܗܪ̈ܲܝܗܘܿܢ܁ ܓܵܥܹ̇ܝܢ ܩܲܕܝܼ̈ܫܹܐ ܡ̣ܢ|
      block |ܝܘܼܩܪܹܗ ܕܦܲܓܼܪܵܐ ܘܡܸܬܿܬܲܢܚܝܼܢ܃ ܘܲܒܼܚܲܫܵܐ ܡܫܲܕܪܝܼܢ ܨܠܵܘܵܬܼ̈ܗܘܿܢ|
      block |ܠܘܵܬܼ ܐܲܠܵܗܵܐ܁ ܘܲܠܩܵܠ ܓܥܵܬܼܗܘܿܢ܃ ܚܲܝ̈ܠܵܘܵܬܼܵܐ ܩܲܕܝܼ̈ܫܹܐ ܨܵܝ̇ܒܿܝܼܢ|
    block
      block |ܠܘܲܥܕܲܝ̈ܗܘܿܢ܃ ܕܲܢܠܲܒܿܒܼܘܼܢ ܐܸܢܘܿܢ ܒܤܲܒܼܪܵܐ ܘܲܢܒܲܝܐܘܼܢ ܐܸܢܘܿܢ܁ ܫܵܘ̈ܬܵܦܹܐ|
      block |ܐܸܢܘܿܢ ܡܲܠܲܐܟܹ̈ܐ ܩܲܕܝܼ̈ܫܹܐ ܒܢܸܤܝ̈ܘܿܢܹܐ ܘܚܲܫܹ̈ܐ ܠܩܲܕܝܼ̈ܫܹܐ܃ ܒܩܲܪܝܼܒܼܘܼܬܼܗܘܿܢ|
      block |ܕܲܠܘܵܬܼܗܘܿܢ܀ ܥܲܡܠܹ̈ܐ ܘܡܲܟܿܝܼܟܼܘܼܬܼܵܐ܃ ܐܲܠܵܗܵܐ ܥܵܒܼ̇ܕܝܼܢ ܒܐܲܪܥܵܐ|
      block |ܠܒܲܪܢܵܫܵܐ܁ ܗܲܝܡܵܢܘܼܬܼܵܐ ܕܹܝܢ ܘܲܡܪܲܚܡܵܢܘܼܬܼܵܐ܃ ܠܫܲܦܝܘܼܬܼܵܐ ܡܩܲܪܒܼܝܼܢ|
      block |ܩܲܠܝܼܠܵܐܝܼܬ܁ ܪܸܬܼܚܵܐ ܘܲܬܼܒܼܵܪ ܠܸܒܵܐ܃ ܒܲܚܕܼܵܐ ܢܲܦܫܵܐ ܠܵܐ ܗܵܘܹ̇ܝܢ܁ ܐܲܝܟܼ|
      block |ܕܐܵܦܠܵܐ ܠܐܲܝܠܹܝܢ ܕܪܵܘܹܝܢ܃ ܟܘܼܒܵܫܵܐ ܕܬܲܪܥܝܼܬܼܵܐ܁ ܡܵܐ ܕܐܸܬܼܝܼܗܸܒܼ|
      block |ܪܸܬܼܚܵܐ܃ ܡܸܫܬܲܩܠܵܐ ܟܲܪܝܘܼܬܼܵܐ ܘܐܲܒܼܝܼܠܘܼܬܼܵܐ܁ ܚܲܡܪܵܐ ܠܲܦܨܝܼܚܘܼܬܼܵܐ܃|
      block |ܘܪܸܬܼܚܵܐ ܠܚܲܕܼܘܼܬܼܵܐ ܕܢܲܦܫܵܐ ܡܸܬܼܝܲܗܒܿܝܼܢ܁ ܗܵܘ̇ ܡܲܢ܃ ܠܓܼܘܼܫܡܵܐ|
      block |ܡܲܝܸܡ܁ ܡܸܠܲܬܼ ܐܲܠܵܗܵܐ ܕܹܝܢ܃ ܠܬܲܪܥܝܼܬܼܵܐ܁ ܐܲܝܠܹܝܢ ܕܲܒܼܪܸܬܼܚܵܐ ܡܸܫܬܲܓܼܪܝܼܢ܃|
      block |ܒܗܸܪܓܵܐ ܕܤܲܒܼܪܵܐ ܡܸܬܼܚܲܛܦܝܼܢ ܒܚܘܼܫܵܒܲܝ̈ܗܘܿܢ ܠܥܵܠܡܵܐ ܕܲܥܬܼܝܼܕܼ܁|
      block |ܐܲܝܟܼ ܕܐܵܦ ܗܵܢܘܿܢ ܕܲܒܼܚܲܡܪܵܐ ܪܵܘܹܝܢ܃ ܡܸܬܿܬܿܨܝܼܪܝܼܢ ܩܕܼܵܡܲܝܗܘܿܢ|
      block |ܗܲܓܵܓܹ̈ܐ ܡܫܲܚ̈ܠܦܹܐ܁ ܗܵܟܲܢܵܐ ܘܗܵܘ̇ ܕܲܒܼܤܲܒܼܪܵܐ ܕܲܥܬܼܝܼ̈ܕܼܵܬܼܵܐ ܪܵܘܹ̇ܐ|
      block |ܘܡܸܫܬܲܠܗܲܒܼ܃ ܠܵܐ ܐܘܼܠܨܵܢܵܐ ܝܵܕܲܥ̇܃ ܘܠܵܐ ܥܵܠܡܵܐ܃ ܘܠܵܐ ܡܸܕܸܡ|
      block |ܕܒܹܗ܁ ܗܵܠܹܝܢ ܠܲܦܫܝܼ̈ܛܲܝ ܠܸܒܵܐ ܘܪ̈ܵܬܼܝܲܚ ܒܤܲܒܼܪܵܐ ܓܵܕܼ̈ܫܵܢ܁|
      block |ܘܤܲܓܝܼ̈ܐܵܬܼܵܐ ܐܲܝܠܹܝܢ ܕܒܼܵܬܲܪ ܥܲܡܠܹ̈ܐ ܢܲܓܼܝܼܪܹ̈ܐ ܕܕܲܟܼܝܘܼܬܼܵܐ ܥܬܝܼ̈ܕܼܵܢ|
      block |ܠܡܸܗܘܵܐ܃ ܠܘܵܬܼ ܐܲܝܠܹܝܢ ܕܲܒܼܝܘܼܒܵܠܵܐ ܪܵܕܹܝܢ ܒܕܼܘܼܒܵܪܵܐ܃ ܗܵܠܹܝܢ ܒܪܹܫ|
      block |ܐܘܼܪܚܵܐ ܛܵܥ̇ܡܝܼܢ܃ ܒܗܲܝܡܵܢܘܼܬܼܵܐ ܒܲܠܚܘܿܕܼ ܕܢܲܦܫܵܐ܁ ܟܠ ܕܨܵܒܹ̇ܐ|
      block |ܡܵܪܝܵܐ ܥܵܒܹ̇ܕܼ܀ ܛܘܼܒܲܝܗܘܿܢ ܠܐܲܝܠܹܝܢ ܕܫܲܡܲܪܘ ܢܲܦܫܗܘܿܢ ܒܝܲܡܵܐ|
      block |ܕܐܘܼ̈ܠܨܵܢܹܐ ܦܫܝܼܛܵܐܝܼܬܼ ܘܲܕܼܠܵܐ ܥܘܼܩܵܒܼ ܒܪܸܬܼܚܵܐ ܕܒܲܐܠܵܗܵܐ܃ ܘܠܵܐ|
      block |ܐܲܗܦܸܟܼܘ ܚܲܨܵܐ܃ ܕܗܸܢܘܿܢ ܡܸܬܼܦܲܠܛܝܼܢ ܩܲܠܝܼܠܵܐܝܼܬܼ ܠܲܠܡܹܐܢܵܐ|
      block |ܕܡܘܼ̈ܠܟܵܢܹܐ܃ ܘܢܵܚ̇ܝܼܢ ܒܐܵܘܵܢܹ̈ܐ ܗܵܢܘܿܢ ܕܲܠܗܘܿܢ ܡܡܲܢܥܝܼܢ ܟܠܗܘܿܢ|
      block |ܥܵܡ̈ܠܲܝ ܫܲܦܝܼܪ܁ ܘܡܸܬܼܒܲܝܐܝܼܢ ܡ̣ܢ ܛܘܼܪ̈ܵܦܲܝܗܘܿܢ܃ ܘܕܼܵܝ̇ܨܝܼܢ ܒܚܲܕܼܘܼܬܼܵܐ|
    block
      block |ܕܤܲܒܼܪܗܘܿܢ܁ ܐܲܝܠܹܝܢ ܕܲܒܼܤܲܒܼܪܵܐ ܪܵܗ̇ܛܝܼܢ܃ ܠܢܸܟܼܝܵܢܹ̈ܐ ܕܒܼܐܘܼܪܚܵܐ ܠܵܐ|
      block |ܡܸܬܼܪܡܹܝܢ ܚܵܙܹ̇ܝܢ܃ ܐܵܦܠܑܵܐ ܡܸܤܬܲܦܩܝܼܢ ܠܲܡܥܲܩܵܒܼܘܼ ܕܕܲܐܝܟܼ ܗܵܠܹܝܢ܁|
      block |ܡܵܐ ܕܹܝܢ ܕܲܤܠܸܩ̣ ܡ̣ܢ ܝܲܡܵܐ܃ ܗܵܝܕܹܝܢ ܡܸܬܼܚܙܹܝܢ ܠܗܘܿܢ܃ ܘܲܡܫܲܒܿܚܝܼܢ|
      block |ܠܐܲܠܵܗܵܐ܃ ܕܐܲܝܟܲܢ ܐܸܬܼܢܛܲܪܘ ܒܲܝܢܵܬܼ ܟܠܗܘܿܢ ܗ̇ܢܘܿܢ ܡܲܚܫܘܼ̈ܠܹܐ|
      block |ܘܲܫܩܝܼ̈ܦܹܐ ܤܲܓܝܼ̈ܐܹܐ܃ ܟܲ݊ܕܼ ܗܸܢ̣ܘܿܢ ܠܵܐ ܝܑܼܕܲܥ̣ܘ܁ ܒܗܵܝ̇ ܕܠܵܐ ܐܸܬܼܒܿܛܸܠ|
      block |ܠܗܘܿܢ ܠܡܸܬܲܠ ܢܲܦܫܗܘܿܢ ܠܲܡܚܵܪ ܒܕܲܐܝܟܼ ܗܵܠܹܝܢ܁ ܐܲܝܠܹܝܢ ܕܹܝܢ|
      block |ܕܬܲܪ̈ܥܝܵܬܼܵܐ ܤܒܼܝܼ̈ܤܵܬܼܵܐ ܪܵܢܹܝܢ܃ ܘܨܵܒܹ̇ܝܢ ܕܡܲܤܓܹܝܢ ܡܸܬܼܚܲܟܿܡܝܼܢ܃|
      block |ܘܝܵܗ̇ܒܿܝܼܢ ܢܲܦܫܗܘܿܢ ܠܗܘܼܦܵܟܼ ܚܘܼ̈ܫܵܒܹܐ ܘܲܠܕܸܚܠܬܼܵܐ܃ ܘܩܵܝ̇ܡܝܼܢ|
      block |ܠܥܘܼ̈ܬܵܕܹܐ ܤܲܓܝܼ̈ܐܹܐ܃ ܘܲܠܡܸܚܙܵܐ ܘܲܠܡܸܬܼܚܫܵܒܼܘܼ ܥܸܠ̈ܠܵܬܼܵܐ ܕܢܸܟܼܝܵܢܹ̈ܐ|
      block |ܘܚܘܼ̈ܫܵܒܹܐ ܪ̈ܦܲܝܵܐ܃ ܗܵܠܹܝܢ ܐܲܝܟܼ ܕܲܒܼܤܘܿܓܼܵܐܐ ܥܲܠ ܬܪܲܥ ܒܵܬܲܝ̈ܗܘܿܢ|
      block |ܡܸܫܬܲܟܼܚܝܼܢ ܐܲܡܝܼܢܵܐܝܼܬܼ܁ ܚܒܸܢܵܢܵܐ ܠܲܡ ܡܵܐ ܕܡܸܫܬܲܕܲܪ ܐܵܡܲ݁ܪ܃ ܐܲܪܝܵܐ|
      block |ܒܐܘܼܪܚܵܐ܃ ܘܩܸܛܠܵܐ ܒܹܝܬܼ ܫܘܼ̈ܩܹܐ܁ ܘܐܲܝܟܼ ܗܵܢܘܿܢ ܕܐܸܡ݂ܲܪܘ܃ ܕܲܒܼ̈ܢܲܝ|
      block |ܓܲܢ̄ܒܵܪܹ̈ܐ ܚܙܲܝܢ ܬܲܡܵܢ܃ ܘܐܲܝܟܼ ܩܲܡ̈ܨܹܐ ܗ̤ܘܲܝܢ ܒܥܲܝܢܲܝ̈ܗܘܿܢ܁|
      block |ܘܲܡܕܸܝ̈ܢܵܬܼܗܘܿܢ܃ ܕܚܲܤܝܼ̈ܢܵܢ܁ ܘܤܵܠ̇ܩܝܼܢ ܫܘܼܪ̈ܲܝܗܘܿܢ܃ ܥܕܲܡܵܐ|
      block |ܠܲܫܡܲܝܵܐ܁ ܗܵܠܹܝܢ ܐܸܢܘܿܢ܃ ܕܲܒܼܥܸܕܵܢ ܡܵܘܬܵܐ ܥܲܠ ܪܹܫ ܐܘܼܪܚܗܘܿܢ|
      block |ܡܸܫܬܲܟܼܚܝܼܢ܁ ܗܵܠܹܝܢ ܕܐܲܡܝܼܢܵܐܝܼܬܼ ܡܸܬܼܚܲܟܵܡܘܼ ܡܸܬܼܚܲܟܿܡܝܼܢ܃ ܠܲܡܫܲܪܵܝܘܼ|
      block |ܕܹܝܢ ܘܠܵܐ ܡܸܡܬܼܘܿܡ܁ ܘܗܸܕܼܝܘܿܛܵܐ ܤܚ̣ܵܐ܃ ܘܲܥ̣ܒܲܪ ܒܚܹܐܦܹܗ|
      block |ܩܲܕܼܡܵܝܵܐ܁ ܠܵܐ ܥܲܠ ܦ̣ܓܼܪܵܐ ܪܢ̣ܵܐ܃ ܘܐܵܦܠܵܐ ܕܕܲܠܡܵܐ ܟܲܝ ܠܵܐ ܐܵܬܼܝܵܐ|
      block |ܒܐܝܼܕܼܵܘ̈ܗܝ ܬܹܐܓܼܘܼܪܬܹܗ܁|
      block |ܠܵܐ ܬܸܗܘܸܐ ܝܲܬܝܼܪܘܼܬܼ ܚܸܟܼܡܬܼܵܟܼ ܬܘܼܩܠܬܼܵܐ ܠܢܲܦܫܵܟܼ ܘܦܲܚܵܐ|
      block |ܩܕܼܵܡܲܝܟ܃ ܠܲܡܫܲܪܵܝܘ ܓܲܢ̄ܒܵܪܵܐܝܼܬܼ ܘܩܲܠܝܼܠܵܐܝܼܬܼ ܥܲܠ ܤܲܒܼܪܵܐ ܕܐܲܠܵܗܵܐ|
    block
      block |ܒܡܲܪܟܼܝܼܬܼܵܟܼ ܙܠܝܼܥܲܬܼ ܒܲܕܼܡܵܐ܃ ܕܠܵܐ ܬܸܗܘܸܐ ܐܲܡܝܼܢܵܐܝܼܬܼ ܨܪܝܼܟܼܵܐ܃|
      block |ܘܥܲܪܛܸܠܵܝ ܡ̣ܢ ܝܑܼܕܲܥܬܹܗ ܕܐܲܠܵܗܵܐ܀ ܕܚܵܐܲܪ ܠܪ̈ܘܼܚܹܐ܃ ܠܵܐ ܙܵܪܲܥ܁|
      block |ܦܲܩܵܚ ܠܲܢ ܡܵܘܬܵܐ ܕܒܲܩܪܵܒܼܵܐ ܕܲܚܠܵܦ ܐܲܠܵܗܵܐ܃ ܘܠܵܐ ܚܲܝܹ̈ܐ ܕܒܸܗܬܿܬܼܵܐ|
      block |ܘܲܕܼܫܲܦܠܘܼܬܼܵܐ܁ ܡܵܐ ܕܲܥܬܼܝܼܕܼ ܐܲܢ̄ܬܿ ܠܲܡܫܲܪܵܝܘܼ ܒܚܲܕܼ ܡ̣ܢ ܥܒܼܵܕܼܵܘ̈ܗܝ|
      block |ܕܐܲܠܵܗܵܐ܃ ܠܘܼܩܕܲܡ ܥܒܸܕܼ ܕܝܵܬܹܩܹܐ܃ ܐܲܝܟܼ ܡܲܢ ܕܬܼܘܼܒܼ ܠܲܝܬܿ ܠܵܟܼ|
      block |ܚܲܝܹ̈ܐ ܒܥܵܠܡܵܐ ܗܵܢܵܐ܃ ܘܐܲܝܟܼ ܐܲܝܢܵܐ ܕܲܠܡܵܘܬܵܐ ܐܸܙܕܲܡܲܢ܁ ܒܲܦܤܵܩ|
      block |ܤܲܒܼܪܵܐ ܬܸܩܪܘܿܒܼ ܥܠܵܘܗܝ܃ ܐܲܝܟܼ ܡ̇ܢ ܕܒܹܗ ܒܤܘܼܥܪܵܢܵܐ ܩܸܨܵܟܼ|
      block |ܫܵܠܹ̇ܩ܃ ܘܚܲܪܬܼܵܐ ܗ̣̄ܝ ܕܝܵܘ̈ܡܵܬܼܵܟܼ܃ ܘܲܕܼܠܲܝܬܿ ܠܵܟܼ ܬܘܼܒܼ ܠܡܸܚܙܵܐ|
      block |ܠܝܵܘ̈ܡܵܬܼܵܐ ܕܒܼܵܬܼܪ ܗܵܘ̇܁ ܘܗܵܕܹܐ ܒܲܫܪܵܪܵܐ ܗܘ̤ܵܬܼ ܦܤܝܼܩܵܐ ܒܬܲܪܥܝܼܬܼܵܟܼ܁|
      block |ܕܲܠܡܵܐ ܤܘܼܟܵܝܵܐ ܕܚܲܝܹ̈ܐ ܢܸܓܼܠܙܵܟܼ ܡ̣ܢ ܙܵܟܼܘܼܬܼܵܐ܃ ܒܥܸܠܲܬܼ ܕܲܡܪܲܦܸܐ|
      block |ܠܬܲܪܥܝܼܬܼܵܟܼ܁ ܡܸܛܠܗܵܢܵܐ ܡܵܕܹܝܢ܃ ܠܵܐ ܟ̱ܠܹܗ ܠܚܸܟܼܡܬܼܵܐ ܬܲܫܠܸܛ|
      block |ܥܲܠ ܨܸܒܼ̈ܘܵܬܼܵܟܼ܁ ܗܲܒܼ ܩܲܠܝܼܠ ܐܲܬܼܪܵܐ܃ ܐܵܦ ܠܗܲܝܡܵܢܘܼܬܼܵܐ ܒܪܸܥܝܵܢܵܟܼ܁|
      block |ܐܸܬܿܕܲܟܼ̄ܪ ܐܲܡܝܼܢܵܐܝܼܬܼ ܠܝܵܘ̈ܡܵܬܼܵܐ ܕܒܼܵܬܲܪ ܡܵܘܬܵܐ܃ ܘܲܠܥܵܠܲܡ ܠܵܐ ܥܵܐ̇ܠܵܐ|
      block |ܪܲܦܝܼܘܼܬܼܵܐ ܥܲܠ ܢܲܦܫܵܟܼ܁ ܐܲܝܟܼ ܡܸܠܬܹܗ ܕܚܲܟܿܝܼܡܵܐ ܕܐܸܡ݂ܲܪ܃ ܐܵܠܹܦ|
      block |ܫܢ̈ܝܼܢ ܡ̣ܢ ܕܥܵܠܡܵܐ ܗܵܢܵܐ܃ ܠܵܐ ܐܝܼܬܲܝܗܹܝܢ ܐܲܝܟܼ ܚܲܕܼ ܝܘܿܡ ܒܥܵܠܡܵܐ|
      block |ܕܙܲܕܝܼ̈ܩܹܐ܀ ܓܲܢ̄ܒܵܪܵܐܝܼܬܼ ܫܲܪܵܐ ܒܟܼܠ ܥ̇ܒܼܵܕܼܵܐ ܕܲܡܝܲܬܿܪܘܼܬܼܵܐ܃ ܠܵܐ ܠܲܡ|
      block |ܬܸܩܪܘܿܒܼ ܥܠܹܝܗ̇ ܒܲܬܼܪܹܝܢ ܠܸܒ̈ܝܼܢ܁ ܠܵܐ ܬܸܬܼܦܲܠܲܓܼ ܒܠܸܒܵܟܼ܃ ܒܐܘܼܪܚܵܐ|
      block |ܕܡܲܪܕܝܼܬܼܵܟܼ ܥܲܠ ܤܲܒܼܪܵܐ ܕܛܲܝܒܿܘܼܬܹܗ ܕܐܲܠܵܗܵܐ܃ ܕܠܵܐ ܢܸܗܘܸܐ|
      block |ܬܥܵܫܵܟܼ ܡܲܓܵܢ܃ ܘܢܹܐܩܲܪ ܥܠܲܝܟܼ ܥܲܡܠܵܐ ܕܦܘܼܠܚܵܢܵܟܼ܁ ܐܸܠܵܐ ܗܲܝܡܸܢ|
      block |ܒܠܸܒܵܟܼ ܕܲܡܪܲܚܡܵܢ ܗ̄ܘ̣ ܐܲܠܵܗܵܐ܃ ܘܠܲܐܝܠܹܝܢ ܕܒܼܵܥܹ̇ܝܢ ܠܹܗ ܝܵܗܹ̇ܒܼ|
      block |ܛܲܝܒܿܘܼܬܼܵܐ܃ ܠܵܘ ܐܲܝܟܼ ܦܘܼܠܚܵܢܲܢ܃ ܐܸܠܵܐ ܐܲܝܟܼ ܚܘܼܒܵܐ ܕܢܲܦܫܲܢ܃ ܘܐܲܝܟܼ|
      block |ܗܲܝܡܵܢܘܼܬܲܢ ܕܲܠܘܵܬܹܗ܁ ܐܲܝܟܲܢܵܐ ܠܲܡ ܕܗܲܝܡܸܢ̣ܬܿ܃ ܢܸܗܘܸܐ ܠܲܟܼ܀|
    block
      block |ܐܝܼܬܼ ܕܫܘܼܩܵܦܵܐ ܕܪܹܫܹܗ ܕܟܼܠܹܗ ܝܵܘܡܵܐ܃ ܗ̤ܘ ܡܡܲܠܸܐ ܚܠܵܦ|
      block |ܥܸܕܵܢܹ̈ܐ ܕܬܸܫܡ̈ܫܵܬܹܗ܁ ܘܐܝܼܬܼ ܕܲܩܥܵܕܼܵܐ ܕܒܼܘܼܪ̈ܟܵܘܗܝ ܕܐܲܡܝܼܢ|
      block |ܚܵܒܹ̇ܫ܃ ܡܸܢܝܵܢܵܐ ܕܲܨ̈ܠܵܘܵܬܹܗ܁ ܐܝܼܬܼ ܕܡܲܪܕܝܼܬܼܵܐ ܕܕܸܡܥܵܘ̈ܗܝ|
      block |ܡܡܲܠܐ ܚܠܵܦ ܩܵܢܘܿܢܵܘ̈ܗܝ܃ ܘܠܵܐ ܒܵܥܹ̇ܐ ܥܲܡܵܗ̇ ܡܸܕܸܡ܃ ܕܛܵܒܼܵܐ|
      block |ܠܹܗ ܡ̣ܢ ܟܠܡܸܕܸܡ܁ ܘܐܝܼܬܼ܃ ܕܲܚܦܝܼܛܘܼܬܼܵܐܐ ܕܲܒܼܗܸܪ̈ܓܲܝ ܡܲܕܥܹܗ܃|
      block |ܡܤܲܝܟܼܵܐ ܠܢܵܡܘܿܤܹ̈ܐ ܕܲܡܬܲܚܡܝܼܢ ܠܹܗ܁ ܐܝܼܬܼ܃ ܕܚܲܫܵܐ ܕܟܲܦܢܵܐ ܕܐܵܟܹ̇ܠ|
      block |ܡ̣ܢ ܒܸܤܪܹܗ܃ ܡܦܝܼܫ ܠܹܗ ܒܲܤܪ̈ܵܩܹܐ ܕܲܡܢܲܓܸܕܼ ܟܲܪܤܹܗ܃ ܡ̣ܢ ܡܘܼܠܵܝܵܐ|
      block |ܕܲܥ̇ܒܼܵܕܹܗ܁ ܘܐܝܼܬܼ ܕܲܒܼܪܸܬܼܚܵܐ ܕܬܲܪܥܝܼܬܹܗ܃ ܡܲܙܡܘܿܪ̈ܘܗܝ ܠܵܐ|
      block |ܡܸܬܼܦܲܤܩܝܼܢ܁ ܘܐܼܝܼܬܼ܃ ܕܒܲܟܼܬܼܝܼ̈ܒܸܼܵܬܼܵܐ ܪܵܬܲܚ ܠܸܒܹܗ܁ ܘܐܝܼܬܼ܃ ܕܲܒܼܤܘܼܟܵܠܵܐ|
      block |ܗܵܘܹ̇ܐ ܫܲܒܼܝܵܐ܁ ܘܐܝܼܬܼ ܕܬܸܡܗܵܐ ܕܦܸܬܼܓܼܵܡܹ̈ܐ܃ ܟܵܠܹ̇ܐ ܪܲܗܛܵܐ ܕܤܸܦ̈ܘܵܬܹܗ܃|
      block |ܡ̣ܢ ܪܸܕܝܵܐ ܗܵܘ̇ ܕܲܥܝܵܕܼܵܐ܁ ܘܐܝܼܬܼ ܕܲܛܥܸܡ̣ ܗܵܠܹܝܢ ܟܠܗܹܝܢ܃ ܘܲܤܒܲܥ̣܃|
      block |ܘܲܥܛܲܦ̣ ܘܦܵܫ̣܁ ܘܐܝܼܬܼ ܕܲܒܼܩܲܠܝܼܠ ܒܲܠܚܘܿܕܼ ܡܸܢܹܗܝܢ܃ ܘܲܢܦܝܼܚ|
      block |ܘܲܚܬܼܝܼܪ܃ ܘܲܛܥܸܐ܁ ܐܝܼܬܼ ܕܦܲܓܼܪܹܗ ܬܲܟܼܤܹܗ ܡܸܢܗܹܝܢ ܒܤܲܓܝܼܐܘܼܬܼ|
      block |ܚܲܫܹܗ ܥܲܡ ܟܹܐܒܼܵܘ̈ܗܝ܁ ܘܐܝܼܬܼ܃ ܕܓܘܼܪܵܓܼܵܐ ܕܡܸܕܸܡ ܡܸܕܸܡ܁|
      block |ܐܝܼܬܼ܃ ܕܪܹܫܵܢܘܼܬܼܵܐ܁ ܘܲܐ̄ܚܪ̈ܵܢܹܐ܃ ܫܘܼܒܼܚܵܐ ܕܐ̄ܢܵܫܵܐ܁ ܐ̄ܚܪ̈ܵܢܹܐ܃ ܚܲܫܵܐ|
      block |ܕܨܸܒܼ̈ܘܵܬܼܵܐ܁ ܐ̄ܚܪ̈ܵܢܹܐ܃ ܥܸܢܝܵܢܵܐ ܥܲܡ ܠܲܥܒܿܘܼܬܼܵܐ܁ ܘܐܝܼܬܼ ܕܐܲܕܟܼܫܲܪ ܘܩܵܡ̣܃|
      block |ܘܠܵܐ ܐܲܗܦܸܟܼ ܚܲܨܵܐ܃ ܥܕܲܡܵܐ ܕܫܲܩܠ̣ܵܗ̇ ܠܡܲܪܓܵܢܝܼܬܼܵܐ܀ ܚܵܕܼܝܵܐܝܼܬܼ|
      block |ܫܲܪܵܐ ܒܟܼܠ ܥ̇ܒܼܵܕܼܵܐ ܕܡܸܛܠ ܐܲܠܵܗܵܐ܁ ܘܐܸܢ ܕܟܸܐ ܡ̣ܢ ܚܲܫܹ̈ܐ ܘܡ̣ܢ|
      block |ܦܠܝܼܓܼܘܼܬܼܵܐ ܕܠܸܒܵܐ܃ ܗ̤ܘ ܐܲܠܵܗܵܐ ܡܲܤܸܩ ܠܪܹܫ܃ ܘܲܡܥܲܕܲܪ ܠܵܟܼ|
    block
      block |ܘܲܡܚܲܟܸܡ ܠܵܟܼ܃ ܘܐܲܝܟܼ ܨܸܒܼܝܵܢܹܗ ܘܲܬܼܡܝܼܗܵܐܝܼܬܼ ܫܵܩܹ̇ܠ ܫܘܼܠܵܡܵܐ܁ ܕܠܹܗ|
      block |ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ ܘܪܘܼܡܪܵܡܵܐ܃ ܠܥܵܠܲܡ ܥܵܠܡܝܼܢ܁|
      block |ܐܵܡܹܝܢ܁|
    block
      block |ܫܠܸܡ̣ܘ ܡܹܐܡܪܹ̈ܐ ܫܬܼܵܐ ܕܥܲܠ ܕܘܼܒܵܪܹ̈ܐ ܕܲܡܝܲܬܿܘܼܬܼܵܐ܁|
  block 7
    block
      block |ܬܘܼܒܼ ܥܲܠ ܢܝܼܫܹ̈ܐ ܐ̄ܚܪ̈ܵܢܹܐ܃ ܟܠ ܬܲܪܥܵܐ ܡܸܢܹܗ ܘܠܹܗ܃|
      block |ܒܦܵܤ̈ܘܿܩܹܐ ܟܪ̈ܲܝܵܐ܃ ܥܲܠ ܙܢܵܐ ܕܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܘܕܲܠܡܲܢ̣ܘ|
      block |ܙܵܕܹܩ ܕܢܸܬܿܬܿܟܸܠ ܥܲܠ ܐܲܠܵܗܵܐ܁ ܘܐܵܦ ܟܲܕܼ ܡܸܬܿܬܿܟܸܠ܃ ܡܸܫܟܲܚ|
      block |ܐܲܝܟܼ ܬܲܪܥܝܼܬܹܗ܃ ܘܲܕܼܡܲܢ̣ܘܼ ܕܤܲܟܼܠܵܐܝܼܬܼ ܘܲܕܼܠܵܐ ܒܘܼܝܵܢ܁ ܙ܁|
    block
      block |ܐܝܼܬܼ ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ ܕܠܸܒܵܐ܃ ܕܫܲܦܝܼܪ|
      block |ܗ̄ܘ̣ ܘܲܕܼܦܘܼܪܫܵܢܵܐ ܕܝܼܕܲܥܬܼܵܐ܁ ܘܐܝܼܬܼ ܐ̄ܚܪܹܢܵܐ ܕܦܲܟܿܝܼܗ ܗ̄ܘ̣|
      block |ܘܲܕܼܤܲܟܼܠܘܼܬܼܵܐ܃ ܘܬܘܼܟܼܠܵܢܵܐ ܗ̄ܘ̣ ܕܲܓܵܠܵܐ܀ ܕܐ̄ܢܵܫ ܡܲܢ ܗܵܟܹܝܠ|
      block |ܕܠܲܓܼܡܵܪ ܠܵܐ ܪܡܸܐ ܠܹܗ ܕܡܸܕܸܡ ܡ̣ܢ ܗܵܠܹܝܢ ܥܵܒܼܘܿܪ̈ܝܵܬܼܵܐ܃ ܘܠܹܠܲܝ|
      block |ܐܝܼܡܵܡ ܠܲܥܒܼܵܕܼܵܘ̈ܗܝ ܕܐܲܠܵܗܵܐ ܝܑܼܗܝܼܒܼܵܐ ܢܲܦܫܹܗ܃ ܘܠܵܐ ܝܲܨܝܼܦ ܕܡܸܕܸܡ|
      block |ܥ̇ܒܼܵܕܼܵܐ ܕܥܵܠܡܵܐ ܗܵܢܵܐ܃ ܡܸܛܠ ܒܛܝܼܠܘܼܬܹܗ ܤܲܓܝܼܐܬܼܵܐ ܕܥܲܠ|
      block |ܡܝܲܬܿܪܘܼܬܼܵܐ܃ ܘܲܫܩܝܼܠ ܨܸܦܬܼܵܐ ܟ̱ܠܵܗ̇ ܕܗܵܢܹܝܢ ܐܲܠܵܗܝܵ̈ܬܼܵܐ܁ ܘܡܸܛܠ|
      block |ܗܵܕܹܐ ܢܲܗܡܸܐ ܠܹܗ ܡ̣ܢ ܕܠܲܡܛܲܝܵܒܼܘܼ ܠܒܼܘܼܫܵܐ ܐܵܘ ܤܲܝܒܵܪܬܵܐ܃|
      block |ܐܵܘ ܠܡܲܬܼܩܵܢܘܼ ܘܠܲܡܛܲܝܒܼܘܼ ܕܘܼܟܿܬܼܵܐ ܠܤܸܬܵܪܹܗ ܘܫܲܪܟܵܐ܃ ܘܢܸܬܿܬܿܟܸܠ|
      block |ܥܲܠ ܐܲܠܵܗܵܐ ܕܗ̤ܘ ܡܛܲܝܸܒܼ ܠܙܲܒܼܢܹܗ ܟܠܡܸܕܸܡ ܕܡܸܬܼܒܿܥܸܐ ܠܹܗ܃|
      block |ܘܝܵܨܹ̇ܦ ܕܝܼܠܹܗ܁ ܗܵܢܵܐ ܚܲܬܿܝܼܬܼܵܐܝܼܬܼ ܬܘܼܟܼܠܵܢܵܐ ܗ̄ܘ̣ ܕܲܫܪܵܪܵܐ܃ ܘܬܼܘܼܟܼܠܵܢܵܐ|
      block |ܗ̄ܘ̣ ܕܚܸܟܼܡ̱ܬܼܵܐ܁ ܘܐܲܝܟܼ ܕܒܲܫܪܵܪܵܐ܃ ܐܵܦ ܫܲܦܝܼܪ ܠܹܗ ܠܗܵܢܵܐ ܟܲܕܼ|
    block
      block |ܢܸܬܿܬܿܟܸܠ ܥܲܠ ܐܲܠܵܗܵܐ܃ ܡܸܛܠ ܕܦܵܠܚܹܗ ܗ̄ܘ̣܁ ܘܡܲܪ̈ܢܝܵܬܼܵܐ ܕܝܼܠܹܗ|
      block |ܛܥܝܼܢ܃ ܘܝܘܼܩܪܵܐ ܕܲܥܒܼܵܕܼܵܘ̈ܗܝ ܫܩܝܼܠ܃ ܕܠܵܐ ܡܲܗܡܝܵܢܘܼܬܼܵܐ|
      block |ܕܥܸܠ̈ܠܵܬܼܵܐ܁ ܘܐܵܦ ܠܹܗ܃ ܘܵܠܝܼܬܼܵܐ ܗ̣̄ܝ ܠܲܡܚܵܘܵܝܘܼ ܥܠܵܘܗܝ|
      block |ܒܛܝܼܠܘܼܬܼܵܐ܃ ܕܲܦܪܝܼܫܵܐ ܡ̣ܢ ܕܥܲܠ ܫܲܪܟܵܐ ܕܲܒܼܢܲܝ̈ܢܵܫܵܐ܃ ܕܐܲܚܝܼܕܼ|
      block |ܒܲܩܢܘܿܡܹܗ ܙܗܝܼܪܵܐܝܼܬܼ ܠܡܸܠܬܹܗ ܕܡܵܪܲܢ ܕܐܸܡ݂ܲܪ܃ ܕܲܒܼܥܵܘ ܡܲܠܟܿܘܼܬܹܗ|
      block |ܕܐܲܠܵܗܵܐ ܘܙܲܕܝܼܩܘܼܬܹܗ܃ ܘܠܵܐ ܬܹܐܨܦܘܼܢ ܕܦܲܓܼܪܵܐ܁ ܘܟܲܕܼ ܕܗܵܕܹܐ|
      block |ܬܹܐܨܦܘܼܢ܃ ܗ̤ܘ ܥܵܠܡܵܐ ܐܲܝܟܼ ܥܲܒܼܕܵܐ ܡܛܲܝܸܒܼ ܠܟܼܘܿܢ ܟܠܡܸܕܸܡ܁|
      block |ܘܐܲܝܟܼ ܕܲܠܡܵܪܵܐ ܡܸܫܬܲܥܒܲܕܼ ܠܡܸܠܲܝ̈ܟܿܘܿܢ ܕܠܵܐ ܦܘܼܫܵܟܼ܃ ܟܲܕܼ ܠܵܐ|
      block |ܥܵܨܹ̇ܐ ܠܨܸܒܼܝܵܢܟܼܘܿܢ ܒܡܸܕܸܡ܁ ܘܒܲܕܓܘܿܢ ܡܸܛܠ ܗܵܝ̇ ܕܠܵܐ ܢܸܒܼܛܲܠ|
      block |ܡ̣ܢ ܩܵܘܡܹܗ ܐܲܡܝܼܢܵܐ ܕܲܩܕܼܵܡܵܘܗܝ ܒܝܲܕܼ ܥܸܠ̈ܠܵܬܼܵܐ܃ ܠܵܐ ܝܵܗܹ̇ܒܼ|
      block |ܢܲܦܫܹܗ ܠܗܵܠܹܝܢ ܕܡܸܛܠ ܦܲܓܼܪܵܐ ܐܵܠ̈ܨܵܢ܁ ܡܸܛܠ ܕܐܵܦܠܵܐ ܥܲܠ|
      block |ܐ̄ܚܪ̈ܵܢܝܵܬܼܵܐ ܒܛܝܼܠ ܠܹܗ܃ ܐܸܠܵܐ ܚܕܼܵܐ ܫܲܘܝܘܼܬܼܵܐ ܕܒܸܛܠܵܢܵܐ ܩܢܸܐ܃|
      block |ܡ̣ܢ ܙܥܘܿܪܵܐ ܘܲܥܕܲܡܵܐ ܠܪܲܒܵܐ܃ ܕܲܢܝܵܚܵܐ ܐܵܘ ܦܘܼܪܓܵܝܵܐ܃ ܐܵܘ ܒܸܛܠܵܢܵܐ|
      block |ܕܲܒܼܗܘܿܢ ܡ̣ܢ ܕܸܚܠܲܬܼ ܐܲܠܵܗܵܐ܁ ܘܐܵܦ ܗ̤ܘ ܡܸܫܟܲܚ ܬܡܝܼܗܵܐܝܼܬܼ܃|
      block |ܘܟܲܕܼ ܠܵܐ ܩܵܪܹܒܼ ܠܲܚܕܼܵܐ ܡܸܢܗܹܝܢ܃ ܐܵܘ ܥܵܡܹ̇ܠ ܒܗܹܝܢ܀|
      block |ܐ̄ܚܪܹܢܵܐ ܕܹܝܢ܃ ܟܲܕܼ ܠܲܓܼܡܵܪ ܛܡܝܼܪ ܠܸܒܹܗ ܒܐܲܪܥܵܐ܃ ܘܐܲܡܝܼܢܵܐܝܼܬܼ|
      block |ܥܲܡ ܚܸܘܝܵܐ ܥܲܦܪܵܐ ܐܵܟܹ̇ܠ܃ ܘܠܵܐ ܒܛܝܼܠ ܠܹܗ ܐܵܦܠܵܐ ܒܲܚܕܼܵܐ ܥܲܠ|
      block |ܗܵܠܹܝܢ ܕܦܲܐ̈ܝܵܢ ܠܐܲܠܵܗܵܐ܃ ܘܲܒܼܡܼܠ ܡܸܕܸܡ ܒܗܵܠܹܝܢ ܕܦܲܓܼܪܵܐ ܐܵܥܹ̇ܦܫ܃|
      block |ܘܲܫܪܸܐ ܘܒܲܛܝܼܠ ܐܲܡܝܼܢܵܐܝܼܬܼ ܒܝܲܕܼ ܥܸܢܝܵܢܵܐ ܘܦܘܼܪܓܵܝܵܐ ܘܐܸܤܛܪܹܢܝܵܐ܃|
      block |ܘܐܵܚܹ̇ܕܼ ܥܸ̈ܠܵܠܵܬܼܵܐ ܕܡܸܕܸܡ ܡܸܕܸܡ܁ ܘܟܲܕܼ ܒܗܵܕܹܐ ܚܒܸܢܵܢܘܼܬܼܵܐ ܘܒܸܛܠܵܢܵܐ|
      block |ܕܡ̣ܢ ܡܝܲܬܿܪܘܼܬܼܵܐ ܪܡܸܐ܃ ܒܲܙܒܲܢ ܙܒܲܢ ܟܲܕܼ ܢܸܬܼܐܠܸܨ ܐܵܘ ܢܸܚܤܲܪ|
      block |ܠܹܗ ܡܸܕܸܡ܃ ܐܵܘ ܦܹܐܪܵܐ ܕܤܲܟܼܠܘܼܬܼܵܐ ܡܥܝܼܩ ܠܹܗ ܒܲܨܒܼܘܼ܃|
    block
      block |ܐܵܡܲ݁ܪ܃ ܐܸܬܿܬܿܟܸܠ ܥܲܠ ܐܲܠܵܗܵܐ܃ ܘܗ̤ܘ ܥܵܒܹ̇ܕܼ ܠܝܼ ܕܠܵܐ ܨܸܦܬܼܵܐ|
      block |ܘܲܡܢܝܼܚ ܠܝܼ܁ ܐܘܿ ܤܲܟܼܠܵܐ܃ ܥܕܲܡܵܐ ܠܗܵܫܵܐ ܠܐܲܠܵܗܵܐ ܠܵܐ|
      block |ܐܸܬܿܕܟܲܪܬܵܝܗܝ܃ ܘܲܡܨܲܥܲܪ ܗ̣̄ܘܲܝܬܿ ܠܹܗ ܒܫܲܪܝܘܼܬܼܵܐ ܕܲܥܒܼܵܕܲܝ̈ܟ܃|
      block |ܘܲܫܡܹܗ ܡܸܛܠܵܬܼܵܟܼ ܡܸܬܼܓܲܕܲܦ ܗ̄ܘ̣ܵܐ ܒܹܝܬܼ ܥܲܡܡܹ̈ܐ ܐܲܝܟܼ ܕܲܟܼܬܼܝܼܒܼ܁|
      block |ܘܗܵܫܵܐ ܒܟܼܠܹܗ ܦܘܼܡܵܟܼ ܐܵܡܲ݁ܪ ܐܲܢ̄ܬܿ܃ ܕܲܬܼܟܼܝܼܠ ܐ̄ܢܵܐ ܥܠܵܘܗܝ|
      block |ܕܲܡܥܲܕܲܪ ܠܝܼ ܘܝܵܨܹ̇ܦ ܕܝܼܠܝ܁ ܫܲܦܝܼܪ ܐܸܡ݂ܲܪ ܐܵܦ ܐܲܠܵܗܵܐ ܒܲܢܒܼܝܼܵܐ܃|
      block |ܟܲܕܼ ܡܚܲܤܸܕܼ ܠܕܲܐܝܟܼ ܗܵܠܹܝܢ܃ ܕܒܼܵܥܹ̇ܝܢ ܠܝܼ ܠܲܡ ܟܠܝܘܿܡ܃ ܘܨܵܒܹ̇ܝܢ|
      block |ܠܡܸܕܲܥ ܐܘܼܪ̈ܚܵܬܼܝ܁ ܐܲܝܟܼ ܥܲܡܵܐ ܕܲܥ̣ܒܲܕܼ ܙܲܕܝܼܩܘܼܬܼܵܐ܃ ܘܠܵܐ ܫܒܲܩ̣|
      block |ܕܝܼܢܵܐ ܕܐܲܠܵܗܹܗ܃ ܫܵܐܠܹ̇ܝܢ ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ܁ ܡ̣ܢ ܗܵܠܹܝܢ|
      block |ܐܝܼܬܼܵܘܗܝ ܫܵܛܝܵܐ܃ ܕܐܵܦܠܵܐ ܒܬܲܪܥܝܼܬܹܗ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ܃|
      block |ܘܒܲܙܒܲܢ ܕܲܟܼܪ̈ܝܼܟܼܵܢ ܠܹܗ ܟܘܿܟܼ̈ܝܵܬܼܵܐ ܕܐܘܼ̈ܠܨܵܢܹܐ܃ ܡܪܝܼܡ ܐܝܼܕܼܵܘܗܝ|
      block |ܠܘܵܬܹܗ ܒܬܼܘܼܟܼܠܵܢܵܐ܁ ܠܗܵܢܵܐ ܙܵܕܹܩ ܕܢܸܬܼܟܵܘܸܐ ܙܲܒܼ̈ܢܵܬܼܵܐ ܤܲܓܿܝܼ̈ܐܵܬܼܵܐ܃|
      block |ܕܡܸܟܵܐ ܘܲܠܗܲܠ ܢܸܬܼܚܲܟܲܡ܁ ܕܟܲܕܼ ܠܲܝܬܿ ܠܹܗ ܥ̇ܒܼܵܕܼܵܐ ܕܫܵܘܹ̇ܐ|
      block |ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܐܸܠܵܐ ܘܐܲܝܟܼ ܕܡ̣ܢ ܥܒܼܵܕܼܵܘ̈ܗܝ ܒܝܼ̈ܫܹܐ|
      block |ܘܡܲܗܡܝܵܢܘܼܬܼܵܐ ܕܡ̣ܢ ܘܵܠ̈ܝܵܬܼܵܐ ܠܡܲܪܕܘܼܬܼܵܐ ܫܵܘܹ̇ܐ܃ ܘܲܒܼܪ̈ܲܚܡܹܐ|
      block |ܛܥܝܼܢ܁ ܒܢܲܦܫܹܗ ܠܵܐ ܢܸܗܘܸܐ ܡܲܛܥܸܐ܃ ܘܡܸܬܼܢܫܸܐ ܠܛܲܟܼܤܸܐ|
      block |ܕܗܘܼܦܵܟܹܗ ܩܲܕܼܡܵܝܵܐ܃ ܘܐܵܡܲ݁ܪ܃ ܬܟܼܝܼܠ ܐ̄ܢܵܐ ܒܐܲܠܵܗܵܐ܁ ܗܵܢܵܐ܃ ܢܸܬܼܪܕܸܐ܁|
      block |ܕܟܲܕܼ ܠܲܝܬܿ ܠܹܗ ܥ̇ܒܼܵܕܹ̈ܐ ܕܗܲܝܡܵܢܘܼܬܼܵܐ܃ ܠܵܐ ܢܸܦܫܘܿܛ ܪܸ̈ܓܼܠܵܘܗܝ|
      block |ܒܒܸܛܠܵܢܵܐ܃ ܘܐܵܡܲ݁ܪ܃ ܡܗܲܝܡܸܢ ܐ̄ܢܵܐ ܕܐܲܠܵܗܵܐ ܝܵܗܹ̇ܒܼܠܝܼ ܠܡܹܐܟܲܠ܃ ܐܲܝܟܼ|
      block |ܕܒܲܥ̇ܒܼܵܕܼܵܐ ܕܐܲܠܵܗܵܐ ܥܡܝܼܠ܁ ܐܵܘ ܕܐܵܙܹ̇ܠ ܢܵܦܹ̇ܿܠ ܒܒܹܪܵܐ ܒܥܸܠܲܬܼ|
      block |ܫܵܛܘܿܪܘܼܬܹܗ܃ ܘܟܲܕܼ ܟܠ ܟ̱ܠܹܗ ܡ̣ܢ ܩܕܼܵܡ ܗܵܝ̇ ܠܵܐ ܤܠܸܩ̣|
      block |ܐܲܠܵܗܵܐ ܥܲܠ ܒܵܠܹܗ܃ ܗܵܫܵܐ ܐܵܡܲ݁ܪ܃ ܥܲܠ ܐܲܠܵܗܵܐ ܡܸܬܿܬܿܟܸܠ ܐ̄ܢܵܐ|
    block
      block |ܕܦܵܪܹܩ ܠܝܼ܁ ܠܵܐ ܬܸܛܥܸܐ܃ ܐܘܿ ܤܲܟܼܠܵܐ܁ ܩܲܕܝܼܡܝܼܢ ܐܸܢܘܿܢ ܥܲܡܠܹ̈ܐ|
      block |ܕܡܸܛܠ ܐܲܠܵܗܵܐ ܘܕܼܘܼܥܬܼܵܐ ܕܦܘܼܠܚܵܢܹܗ܃ ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁|
      block |ܡܗܲܝܡܸܢ ܐܲܢ̄ܬܿ ܠܹܗ ܠܐܲܠܵܗܵܐ܃ ܫܲܦܝܼܪ ܥܵܒܹ̇ܕܼ ܐܲܢ̄ܬܿ܁ ܒܪܲܡ܃ ܐܵܦ|
      block |ܗܲܝܡܵܢܘܼܬܼܵܐ ܬܘܼܒܼ ܥܒܼܵܕܹ̈ܐ ܒܵܥ̇ܝܵܐ܁ ܘܬܼܟܼܠܵܢܵܐ ܕܒܹܗ܃ ܤܵܗܕܘܼܬܼܵܐ|
      block |ܕܬܹܐܪܬܵܐ܃ ܗܵܝ̇ ܕܡܸܬܼܝܲܠܕܵܐ ܡ̣ܢ ܠܹܐܘܬܼܵܐ ܕܲܡܝܲܬܿܪܘܼܬܼܵܐ܁ ܗܲܝܡܸܢ|
      block |ܕܐܲܠܵܗܵܐ ܝܵܨܘܿܦܵܐ ܗ̄ܘ̣ ܕܲܒܼܪܝܼܬܹܗ܃ ܘܐܵܦ ܡܨܸܐ ܚܹܝܠ ܟܠ܁ ܐܸܠܵܐ|
      block |ܠܗܲܝܡܵܢܘܼܬܼܵܟܼ ܐܲܩܸܦ ܥܒܼܵܕܼܵܐ ܕܠܵܚ̇ܡܝܼܢ ܠܵܗ̇܃ ܘܗܵܝܕܹܝܢ ܥܵܢܹ̇ܐ ܠܵܟܼ܁|
      block |ܠܵܐ ܬܸܠܒܿܘܿܟܼ ܪܘܼܚܵܐ ܒܚܘܼܦܢܵܟܼ܃ ܗܵܢܵܘ ܕܹܝܢ܃ ܗܲܝܡܵܢܘܼܬܼܵܐ ܕܠܵܐ|
      block |ܤܘܼܥܪ̈ܵܢܹܐ܀|
      block |ܐܸܢ ܐ̄ܢܵܫ ܕܹܝܢ ܠܵܐ ܪܓܼܝܼܫ܃ ܘܐܵܙܹ̇ܠ ܒܐܘܼܪܚܵܐ ܒܵܗ̇ ܚܲܝܘܬܼܵܐ|
      block |ܒܝܼܫܬܼܵܐ ܐܵܘ ܐ̄ܢܵܫܵܐ ܩܵܛ̈ܘܿܠܹܐ܃ ܐܵܘ ܫܲܪܟܵܐ ܕܡܸܕܸܡ ܕܐܲܝܟܼ ܗܵܠܹܝܢ|
      block |ܟܲܕܼ ܠܵܐ ܝܲܕܲܥ̇܃ ܗܵܕܹܐ ܒܛܝܼܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ ܕܐܲܠܵܗܵܐ܃ ܕܲܟܼܡܵܐ|
      block |ܙܲܒܼ̈ܢܝܼܢ ܡܲܥܒܲܪ ܡܸܢܹܗ܃ ܟܲܕܼ ܡܬܲܗܸܐ ܠܹܗ ܒܕܼܘܼܟܿܬܼܵܐ ܕܐܝܼܬܼܵܘܗܝ|
      block |ܒܝܲܕܼ ܥܸܠ̈ܠܵܬܼܵܐ܃ ܥܕܲܡܵܐ ܕܥܵܒܼ̇ܕܵܐ ܒܝܼܫܬܼܵܐ܃ ܐܵܘ ܐ̄ܢܵܫ ܦܵܓܲܥ̇ ܒܹܗ|
      block |ܘܡܲܗܦܸܟܼ ܠܹܗ܁ ܘܬܘܼܒܼ܃ ܗܵܫܵܐ ܚܸܘܝܵܐ ܡܸܕܸܡ ܒܝܼܫܵܐ ܕܲܡܝܼܟܼ|
      block |ܒܐܘܼܪܚܵܐ܃ ܘܗ̤ܘ ܠܵܐ ܚܵܙܹ̇ܐ ܠܹܗ܁ ܘܨܵܒܹ̇ܐ ܐܲܠܵܗܵܐ ܕܠܵܐ ܢܸܬܿܬܿܚܸܕܼ|
      block |ܒܵܗ̇ ܒܒܼܝܼܫܬܼܵܐ܃ ܘܡ̣ܢ ܫܹܠܝ ܪܵܡܹ̇ܐ ܩܵܠܵܐ ܪ̈ܲܚܫܵܐ ܗܵܘ̇܃ ܐܵܘ ܫܵܒܹ̇ܩ|
      block |ܘܲܡܫܲܢܸܐ܁ ܐܵܘ ܪܵܚܹ̇ܫ ܩܕܼܵܡܵܘܗܝ܃ ܕܢܸܚܙܹܝܘܗܝ ܘܢܸܙܕܗܲܪ܁ ܘܦܵܪܹܩ|
      block |ܠܹܗ ܐܲܠܵܗܵܐ܃ ܘܐܵܦܸܢ ܠܵܐ ܫܵܘܹ̇ܐ܃ ܡܸܛܠ ܥܸܠ̈ܠܵܬܼܵܐ ܟܲܤ̈ܝܵܬܼܵܐ ܕܗ̤ܘ|
      block |ܒܲܠܚܘܿܕܼܵܘܗܝ ܝܵܕܲܥ̇܁ ܘܝܲܬܿܝܼܪܵܐܝܼܬܼ܃ ܡܸܛܠ ܪ̈ܲܚܡܵܘܗܝ܁ ܘܬܼܘܼܒܼ ܐܝܼܬܼ|
      block |ܐܸܡܲܬܼܝ܃ ܕܒܲܝܬܼܵܐ ܡܸܕܸܡ ܐܵܘ ܐܸܤܬܼܵܐ ܐܵܘ ܟܹܐܦܵܐ ܩܲܪܝܼܒܼ ܠܡܸܦܲܠ܃|
      block |ܐܵܘ ܠܡܸܫܬܿܪܵܥܘܼ ܡ̣ܢ ܕܘܼܟܿܬܹܗ܃ ܘܠܲܡܸܚܲܬܼ ܒܚܹܐܦܵܐ܃ ܘܝܲܬܿܝܼܒܼܝܼܢ|
    block
      block |ܬܲܡܵܢ ܐܵܢܵܫܵܐ ܟܡܵܐ ܕܗ̤ܘ܁ ܘܦܵܩܹ̇ܕܼ ܐܲܠܵܗܵܐ ܠܡܲܠܲܟܼܵܐ܃ ܘܲܡܬܲܗܸܐ|
      block |ܠܤܘܼܥܪܵܢܵܐ ܘܠܵܒܹ̇ܟܼ ܠܹܗ܃ ܥܕܲܡܵܐ ܕܩܵܝ̇ܡܝܼܢ ܡ̣ܢ ܬܲܡܵܢ܁ ܟܲܕܼ|
      block |ܒܥܸܠܬܼܵܐ ܡܸܕܸܡ ܡܲܦܸܩ ܠܗܘܿܢ܃ ܐܲܝܟܲܢܵܐ ܕܐܵܦܠܵܐ ܚܲܕܼ ܢܸܫܬܿܚܲܪ|
      block |ܬܚܘܿܬܼܵܘܗܝ܁ ܘܡܵܐ ܕܲܢܦܲܩ̣ܘ܃ ܒܵܗ̇ ܒܫܵܥܬܼܵܐ ܢܵܦܹ̇ܠ܁ ܘܐܸܢ ܢܸܓܼܕܲܫ|
      block |ܘܢܸܬܿܬܿܚܸܕܼ ܐ̄ܢܵܫ ܡܸܢܗܘܿܢ ܬܚܘܿܬܼܵܘܗܝ܃ ܡܸܕܸܡ ܢܸܟܼܝܵܢܵܐ ܠܵܐ ܗܵܘܹ̇ܐ|
      block |ܒܹܗ܁ ܟܲܕܼ ܒܗܵܕܹܐ܃ ܠܪܲܒܿܘܼܬܼ ܚܲܝܠܵܐ ܕܝܼܠܹܗ ܨܵܒܹ̇ܐ ܕܢܵܘܕܲܥ܁|
      block |ܗܵܠܹܝܢ ܘܕܲܐܝܟܼ ܗܵܠܹܝܢ܃ ܒܛܝܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ܁ ܙܲܕܝܼܩܵܐ ܕܹܝܢ|
      block |ܠܗܵܕܹܐ ܛܲܝܒܿܘܼܬܼܵܐ܃ ܐܲܡܝܼܢܵܐܝܼܬܼ ܩܢܸܐ ܠܵܗ̇܁ ܘܝܼܚܝܼܕܼܵܐܝܼܬܼ܃ ܘܠܵܘ|
      block |ܓܵܘܢܵܐܝܼܬܼ܁ ܠܫܲܪܟܵܐ ܕܹܝܢ ܐ̄ܚܪܵܢܹܐ܃ ܒܦܵܪܘܿܫܘܼܬܼܵܐ ܦ̣ܩܲܕܼ ܠܗܘܿܢ|
      block |ܐܲܠܵܗܵܐ ܕܲܢܕܲܒܿܘܼܢ ܢܲܦܫܗܘܿܢ܃ ܘܝܼܕܲܥܬܼܵܐ ܢܡܲܙܓܼܘܼܢ ܥܲܡ|
      block |ܒܛܝܼܠܘܼܬܹܗ ܕܐܲܠܵܗܵܐ ܒܨܸܒܼ̈ܘܵܬܼܗܘܿܢ܁ ܙܲܕܝܼܩܵܐ ܕܹܝܢ ܠܗܵܕܹܐ ܝܑܼܕܲܥܬܼܵܐ܃|
      block |ܠܲܡܕܲܒܵܪܘܼ ܒܵܗ̇ ܨܸܒܼ̈ܘܵܬܹܗ܃ ܠܵܐ ܒܵܥܹ̇ܐ ܠܵܗ̇܁ ܩܢܸܐ ܠܹܗ ܕܹܝܢ ܚܠܵܦ|
      block |ܗܵܕܹܐ ܝܑܼܕܲܥܬܼܵܐ܃ ܗܲܝܡܵܢܘܼܬܼܵܐ܃ ܕܒܼܵܗ̇ ܚܵܤܹ̇ܢ ܚܸܤ̈ܢܹܐ ܡܪ̈ܝܼܕܹܐ܁ ܘܡ̣ܢ|
      block |ܡܸܕܸܡ ܕܐܲܝܟܼ ܗܵܠܹܝܢ ܕܲܡܢܲܝܢܲܢ ܠܵܐ ܩܵܢܹ̇ܛ܃ ܐܲܝܟܼ ܕܲܟܼܬܼܝܼܒܼ܁ ܕܙܲܕܝܼܩܵܐ܃|
      block |ܐܲܝܟܼ ܐܲܪܝܵܐ ܬܟܼܝܼܠ܃ ܘܥܲܠ ܟܠܡܸܕܸܡ ܡܲܡܪܲܚ ܒܗܲܝܡܵܢܘܼܬܼܵܐ܁ ܠܵܘ|
      block |ܐܲܝܟܼ ܕܲܡܢܲܤܸܐ ܠܐܲܠܵܗܵܐ܃ ܐܸܠܵܐ ܐܲܝܟܼ ܐܲܚܝܼܕܼ ܬܘܼܟܼܠܵܢܵܐ ܕܝܼܠܹܗ܃|
      block |ܘܐܲܝܟܼ ܡܙܲܝܢܵܐ ܘܠܲܒܵܫܵܐ ܚܲܤܝܼܢܵܐ ܕܲܒܼܚܲܝܠܹܗ ܕܪܘܼܚܵܐ܁ ܘܥܲܠ|
      block |ܤܲܓܝܼܐܘܼܬܼ ܝܲܨܝܼܦܘܼܬܹܗ ܐܲܡܝܼܢܬܼܵܐ ܕܲܥܠܵܘܗܝ܃ ܐܵܦ ܐܲܠܵܗܵܐ ܗܵܟܲܢܵܐ|
      block |ܐܸܡ݂ܲܪ܃ ܕܥܲܡܹܗ ܐ̄ܢܵܐ ܒܐܘܼܠܨܵܢܵܐ܃ ܘܬܹܥܲܫܢܝܼܘܗܝ ܘܐܹܝܲܩܪܝܼܘܗܝ܁|
      block |ܘܢܘܼܓܼܪܵܐ ܕܝܵܘ̈ܡܵܬܼܵܐ ܐܹܤܲܒܿܥܝܼܘܗܝ܃ ܘܐܹܚܵܘܹܝܘܗܝ ܦܘܼܪܩܵܢܝ܁ ܐܲܝܢܵܐ|
    block
      block |ܕܢܲܫܝܼܫ ܒܲܥܒܼܵܕܼܵܘ̈ܗܝ ܘܲܪܦܸܐ܃ ܐܵܘ ܡܲܗܡܝܵܢ܃ ܐܵܘ ܒܝܼܫܝܼܢ|
      block |ܤܘܼܥܪ̈ܵܢܵܘܗܝ܃ ܗܵܢܵܐ ܤܲܒܼܪܵܐ ܕܢܸܗܘܸܐ ܠܹܗ ܠܵܐ ܡܸܫܟܿܚܵܐ܁ ܐܸܠܵܐ|
      block |ܠܐܲܝܢܵܐ ܕܐܲܡܝܼܢ ܠܘܵܬܼ ܐܲܠܵܗܵܐ ܒܟܼܠܡܸܕܸܡ܃ ܘܩܲܪܝܼܒܼܵܐ ܕܝܼܠܹܗ|
      block |ܐܝܼܬܼܵܘܗܝ ܒܝܲܕܼ ܫܲܦܝܼܪ̈ܵܬܼܵܐ ܕܲܥ̇ܒܼܵܕܹܗ܃ ܘܲܡܬܲܚ̣ ܚܝܵܪܵܐ ܕܠܸܒܹܗ|
      block |ܠܛܲܝܒܘܼܬܹܗ ܐܲܡܝܼܢܵܐܝܼܬܼ܃ ܐܲܝܟܼ ܕܐܸܡ݂ܲܪ ܕܵܘܝܼܕ܃ ܓܵܙ̣ ܥܲܝ̈ܢܲܝ ܟܲܕܼ|
      block |ܡܤܲܟܸܐ ܐ̄ܢܵܐ ܠܐܲܠܵܗܵܝ܁|
  block 8
    block
      block |ܕܲܒܼܡܵܢܵܐ ܡܸܬܼܥܲܕܲܪ ܒܲܪܢܵܫܵܐ ܠܡܸܬܼܩܲܪܵܒܼܘܼ ܒܠܸܒܹܗ ܠܘܵܬܼ ܐܲܠܵܗܵܐ܃|
      block |ܘܡܵܢܲܐ ܗ̣̄ܝ ܥܸܠܬܼܵܐ ܚܲܬܝܼܬܬܵܐ ܕܡܸܬܼܩܲܪܲܒܼ ܠܹܗ ܥܘܼܕܼܪܵܢܵܐ ܒܟܸܤܝܵܐ܃|
      block |ܘܐܲܝܕܵܐ ܥܸܠܬܼܵܐ ܕܒܼܵܗ̇ ܡܸܬܼܩܲܪܲܒܼ ܐ̄ܢܵܫ ܠܡܲܟܿܝܼܟܼܘܼܬܼܵܐ܁ ܚ܁|
    block
      block |ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܡܚܝܼܠܘܼܬܹܗ! ܗܵܕܹܐ ܝܑܼܕܲܥܬܼܵܐ܃|
      block |ܗܵܘ̇ܝܵܐ ܠܹܗ ܫܲܬܼܐܸܤܬܼܵܐ ܘܫܘܼܪܵܝܵܐ ܕܲܠܘܵܬܼ ܟܠܗܹܝܢ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ܁|
      block |ܡܵܐ ܕܹܝܢ ܕܝܼܕܲܥ̣ ܒܲܪܢܵܫܵܐ ܘܐܲܪܓܸܫ̣܃ ܕܚܲܬܿܝܼܬܼܵܐܝܼܬܼ ܘܐܲܝܟܼ ܕܒܲܫܪܵܪܵܐ|
      block |ܡܚܝܼܠ ܗ̄ܘ̣܃ ܗܵܝܕܹܝܢ ܩܵܦܹ̇ܣ ܢܲܦܫܹܗ ܡ̣ܢ ܐܲܫܝܼܕܼܘܼܬܼܵܐ܃ ܕܐܝܼܬܹܝܗ̇|
      block |ܡܦܲܠܗ ܕܵܢܝܼܬܼܵܐ ܕܝܼܕܲܥܬܼܵܐ܃ ܘܡܲܤܓܸܐ ܙܗܝܼܪܘܼܬܼܵܐ ܠܢܲܦܫܹܗ܁ ܐܸܠܵܐ|
      block |ܓܹܝܪ ܐܸܫܬܿܒܸܩ ܒܨܝܼܪ ܩܲܠܝܼܠ܃ ܘܲܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ|
      block |ܙܥܘܿܪܬܵܐ܃ ܘܚܲܕܼܪܘܼܗܝ ܡܢܲܤ̈ܝܵܢܹܐ܃ ܐܵܘ ܒܡܲܚܫܵܢ̈ܝܬܼܵܐ ܕܦܲܓܼܪܵܐ܃ ܐܵܘ|
      block |ܒܚܵܫܘܿܫܘܼܬܼܵܐ ܕܢܲܦܫܵܐ܃ ܠܵܐ ܡܸܫܟܲܚ ܒܲܪܢܵܫܵܐ ܡܲܪܓܸܫ ܒܲܡܚܝܼܠܘܼܬܹܗ܁|
      block |ܗܵܝܕܹܝܢ ܡ̣ܢ ܦܘܼܚܵܡܵܐ ܕܲܡܚܝܼܠܘܼܬܹܗ܃ ܚܵܟܹ̇ܡ ܐܵܦ ܠܥܘܼܕܼܪܵܢܵܐ|
      block |ܕܡ̣ܢ ܐܲܠܵܗܵܐ܃ ܕܲܟܼܡܵܐ ܪܲܒܿ܀ ܘܡܵܐ ܬܘܼܒܼ ܕܚܵܙܹ̇ܐ܃ ܕܲܟܼܡܵܐ ܐܸܢ|
      block |ܡܸܬܼܦܲܪܲܣ ܘܡܲܤܓܸܐ ܙܗܝܼܪܘܼܬܼܵܐ܃ ܘܩܵܦܹ̇ܣ ܘܲܡܤܲܬܲܪ ܢܲܦܫܹܗ|
    block
      block |ܒܪܸܒܿܘܿ ܬܵܘܵܢ̈ܝܼܢ܃ ܘܲܟܼܡܵܐ ܐܸܢ ܡܸܬܼܦܲܪܲܣ ܠܢܲܦܫܹܗ ܥܸܠ̈ܠܵܬܼܵܐ ܕܬܘܼܟܼܠܵܢܵܐ܃|
      block |ܥܕܲܟܹܝܠ ܠܸܒܵܐ ܠܵܐ ܫܵܠܹ̇ܐ ܡ̣ܢ ܩܸܢܛܵܐ܁ ܗܵܝܕܹܝܢ ܡܸܬܼܒܲܝܲܢ ܘܪܵܢܹ̇ܐ|
      block |ܕܟܼܠܹܗ ܗܵܢܵܐ ܙܵܘܥܵܐ ܕܠܸܒܵܐ܃ ܡܸܕܸܡ ܐ̄ܚܪܹܝܢ ܕܝܲܬܿܝܼܪ ܐܵܠ̇ܨܵܐ|
      block |ܥܠܵܘܗܝ ܡܵܘܕܲܥ ܕܚܲܤܝܼܪ܃ ܗܵܢܵܘ ܕܹܝܢ܃ ܕܥܲܠ ܥܘܼܕܼܪܵܢܵܐ ܐ̄ܚܪܹܢܵܐ|
      block |ܤܢܝܼܩ܁ ܒܲܕܼܗ̤ܘ ܠܸܒܵܐ ܤܵܗܹ̇ܕܼ ܡ̣ܢ ܠܵܓܼܵܘ ܒܕܸܚܠܬܼܵܐ ܕܪܵܦ̇ܬܼܵܐ ܒܹܗ܃|
      block |ܕܚܲܤܝܼܪܘܼܬܼܵܐ ܕܡܸܕܸܡ ܡܵܘܕܥܵܐ܁ ܘܡܸܛܠܵܗܵܢܵܐ܃ ܠܵܐ ܡܸܫܟܲܚ ܫܵܪܹܐ|
      block |ܒܬܼܘܼܟܼܠܵܢܵܐ܁ ܡܥܲܕܼܪܵܢܘܼܬܼܵܐ ܠܲܡ ܕܲܐܲܠܵܗܵܐ܃ ܡܸܬܼܒܲܥܝܵܐ ܠܫܘܼܘܙܵܒܼܵܐ܁|
      block |ܘܡܵܐ ܕܝܼܕܲܥ̣ ܕܲܤܢܝܼܩ ܥܲܠ ܥܘܼܕܼܪܵܢܵܐ ܐܲܠܵܗܵܝܵܐ܃ ܡܲܤܓܸܐ ܨܠܘܿܬܼܵܐ܁|
      block |ܘܡܵܐ ܕܐܲܤܓܝܼ ܟܘܼ̈ܫܵܦܹܐ܃ ܐܸܬܼܡܲܟܲܟܼ ܠܸܒܵܐ܁ ܡܸܛܠ ܕܲܠܝܬܿ ܕܲܤܝܼܩ|
      block |ܘܫܵܐܹ̇ܠ܃ ܘܠܵܐ ܡܲܟܿܝܼܟܼ܁ ܘܠܸܒܵܐ ܫܚܝܼܩܵܐ ܘܡܲܟܼܝܼܟܼܵܐ܃ ܐܲܠܵܗܵܐ ܠܵܐ|
      block |ܡܲܤܠܸܐ܁ ܥܕܲܡܵܐ ܕܡܸܬܼܡܲܟܲܟܼ ܠܸܒܵܐ܃ ܠܵܐ ܫܵܠܹ̇ܐ ܡ̣ܢ ܦܸܗܝܵܐ܁|
      block |ܡܲܟܿܝܼܟܼܘܼܬܼܵܐ ܠܠܸܒܵܐ܃ ܩܵܦ̇ܤܵܐ ܠܹܗ܁ ܘܡܵܐ ܕܐܸܬܼܡܲܟܲܟܼ ܒܲܪܢܵܫܵܐ܃|
      block |ܒܲܪ ܫܵܥܬܹܗ ܚܲܕܼܪܘܼܗܝ ܪ̈ܲܚܡܹܐ ܘܥܲܦܩ̣ܘܗܝ܁ ܘܡܵܐ ܕܲܩ̣ܪܸܒܼܘ|
      block |ܪ̈ܲܚܡܹܐ܃ ܡܸܚܕܼܵܐ ܐܲܪܓܸܫ̣ ܠܸܒܵܐ ܒܥܘܼܕܼܪܵܢܵܐ܁ ܒܗܵܝ̇܃ ܕܐܵܦ ܬܘܼܟܼܠܵܢܵܐ|
      block |ܡܸܕܸܡ ܘܚܲܝܠܵܐ ܪܵܦܹ̇ܬܼ ܒܹܗ܁ ܘܡܵܐ ܕܐܲܪܓܸܫ̣ ܒܡܹܐܬܼܝܼܬܹܗ ܕܥܘܼܕܼܪܵܢܵܐ|
      block |ܐܲܠܵܗܵܝܵܐ ܕܲܠܘܵܬܹܗ܃ ܘܲܕܼܗ̤ܘܝܘܼ ܡܤܲܝܥܵܢܹܗ ܘܥܵܕܼܘܿܪܹܗ܃ ܗܵܝܕܹܝܢ|
      block |ܒܲܪܫܵܥܬܹܗ ܠܸܒܵܐ ܡܸܬܼܡܠܸܐ ܗܲܝܡܵܢܘܼܢܼܵܐ܁ ܘܡܸܬܼܒܲܝܼܢ ܡܸܟܹܝܠ ܡ̣ܢ|
      block |ܗܵܪܟܵܐ ܘܡܸܤܬܲܟܲܠ܃ ܕܲܨܠܘܿܬܼܵܐ ܠܡܹܐܢܵܐ ܗ̣̄ܝ ܕܥܘܼܕܼܪܵܢܵܐ܃|
      block |ܘܡܲܒܿܘܼܥܵܐ ܕܦܘܼܪܩܵܢܵܐ܃ ܘܤܝܼܡܬܼܵܐ ܕܬܼܘܼܟܼܠܵܢܵܐ܃ ܘܐܹܘܩܝܵܢܵܐ ܡܫܵܘܙܒܼܵܢܵܐ|
      block |ܒܹܝܬܼ ܡܲܚܫ̈ܘܼܠܹܐ܃ ܘܡܲܢܗܪܵܢܝܼܢܼܵܐ ܕܚܲܫܝܼ̈ܟܹܐ܃ ܘܬܲܩܕܵܐ ܕܲܡܚܝܼ̈ܠܹܐ܃|
      block |ܘܤܸܬܵܪܵܐ ܒܲܙܒܲܢ ܢܸܤ̈ܝܘܿܢܹܐ܃ ܘܡܲܚܠܡܵܢܝܼܬܼܵܐ ܒܲܙܒܲܢ ܟܘܼܪ̈ܗܵܢܹܐ܃|
      block |ܘܤܲܟܿܪܵܐ ܕܥܘܼܕܼܪ̈ܵܢܹܐ ܒܲܩܪܵܒܼܵܐ܃ ܘܓܹܐܪܵܐ ܫܢܝܼܢܵܐ ܠܘܼܩܒܲܠ ܒܥܸܠܕܒܼܵܒܹ̈ܐ܀|
    block
      block |ܘܲܕܼܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܝܲܕܼ ܨܠܘܿܬܼܵܐ ܐܸܫܟܲܚ ܡܲܥܠܵܢܵܐ ܠܘܵܬܼܗܹܝܢ܃|
      block |ܘܡܸܟܹܝܠ ܘܲܠܗܲܠ ܡܸܬܼܦܲܪܦܲܥ ܒܲܨܠܘܿܬܼܵܐ ܕܗܲܝܡܵܢܘܼܬܼܵܐ܃ ܟܲܕܼ ܪܵܘܹ̇ܙ|
      block |ܠܸܒܹܗ ܒܬܼܘܼܟܼܠܵܢܵܐ܃ ܘܠܵܘ ܤܲܡܝܵܐܝܼܬܼ ܘܲܒܼܡܸܠܬܼܵܐ ܕܦܘܼܡܵܐ ܒܲܠܚܘܿܕܼ|
      block |ܐܲܝܟܼ ܕܲܥܕܲܡܵܐ ܠܗܵܫܵܐ܁|
      block |ܘܡܵܐ ܕܗܵܡܹܐ ܝܑܼܕܲܥ̣܃ ܩܢܸܐ ܠܵܗ̇ ܡܸܟܹܝܠ ܠܲܨܠܘܿܬܼܵܐ ܐܲܝܟܼ|
      block |ܤܝܼܡܬܼܵܐ ܒܓܼܵܘ ܢܲܦܫܹܗ܁ ܘܡ̣ܢ ܚܲܕܼܘܼܬܹܗ܃ ܡܫܲܚܠܸܦ ܠܹܗ ܠܢܝܼܫܵܐ|
      block |ܕܲܨܠܘܿܬܹܗ ܠܩܵܠܹ̈ܐ ܕܬܼܵܘܼ̈ܕܝܵܬܼܵܐ܁ ܘܗܵܕܲܐ ܗ̣̄ܝ ܡܸܠܬܼܵܐ ܕܐܲܡܝܼܪܵܐ|
      block |ܠܚܲܟܝܼܡ ܒܩܲܕܝܼ̈ܫܹܐ ܡܵܪܝ ܐܹܘܲܓܼܪܝܼܣ܃ ܗܵܘ̇ ܕܤܝܼܡ ܗ̄ܘ̣ܵܐ ܠܹܗ|
      block |ܢܝܼܫܵܐ ܠܟܼܠ ܨܒܼܘܼ܃ ܕܲܨܠܘܿܬܼܵܐ ܠܲܡ ܐܝܼܬܹܝܗ̇܃ ܚܲܕܼܘܼܬܼܵܐ ܕܡܲܤܪܚܵܐ|
      block |ܬܵܘܕܝܼܬܼܵܐ܁ ܥܲܠ ܥܵܕܹܐ ܨܠܘܿܬܼܵܐ ܕܒܼܵܬܲܪ ܡܩܲܒܿܠܵܢܘܼܬܼܵܐ ܕܝܼܕܲܥܬܹܗ|
      block |ܕܐܲܠܵܗܵܐ ܐܵܡܲ݁ܪ܃ ܗܵܝ̇ ܕܹܝܢ ܕܡܲܤܪܚܵܐ܃ ܒܗܵܝ̇ ܕܠܵܘ ܗ̤ܘ ܐ̄ܢܵܫ|
      block |ܡܨܲܠܸܐ ܘܲܒܼܥܲܡܠܵܐ܃ ܐܲܝܟܼ ܫܲܪܟܵܐ ܕܲܨܠܘܿܬܼܵܐ ܕܚܲܫܵܐ܃ ܕܡ̣ܢ ܩܕܼܵܡ|
      block |ܡܲܪܓܫܵܢܘܼܬܼܵܐ ܕܲܒܼܛܲܝܒܿܘܼܬܼܵܐ܃ ܐܸܠܵܐ ܗ̤ܘ ܠܸܒܵܐ ܟܲܕܼ ܡܠܸܐ ܚܲܕܼܘܼܬܼܵܐ|
      block |ܘܬܸܡܗܵܐ܃ ܡܸܒܲܗ ܢܵܒܲܗ ܤܒܼܝܼܤܵܐܝܼܬܼ ܒܙܵܘ̈ܥܹܐ ܕܬܼܵܘܕܝܼܬܼܵܐ|
      block |ܘܲܕܼܩܘܼܒܵܠܛܲܝܒܿܘܼܬܼܵܐ܃ ܒܫܸܬܼܩܵܐ ܕܲܤܝܼܡ ܒܘܼܪܟܹܗ܁ ܒܲܪܓܼܘܿܢ ܡ̣ܢ ܚܹܐܦܵܐ|
      block |ܕܡ̣ܢ ܠܓܼܵܘ܃ ܕܤܲܓܝܼ ܡܸܬܿܬܿܙܝܼܥ ܒܕܼܘܼܡܵܪܵܐ ܥܲܠ ܤܘܼ̈ܟܵܠܹܐ|
      block |ܕܛܲܝ̈ܒܿܘܵܬܹܗ ܕܐܲܠܵܗܵܐ܃ ܡ̣ܢ ܫܹܠܝ ܡܪܝܼܡ ܩܵܠܹܗ ܘܲܡܫܲܒܲܚ ܕܠܵܐ|
      block |ܤܲܒܼܥܵܐ܃ ܟܲܕܼ ܡܲܤܪܲܚ ܠܵܗ̇ ܠܬܼܵܘܕܝܼܬܹܗ ܗ̤ܘ ܚܹܐܦܵܐ ܕܡ̣ܢ ܠܓܼܵܘ|
      block |ܘܐܵܦ ܒܠܸܫܵܢܵܐ܃ ܘܬܼܵܢܹ̇ܐ ܢܲܓܝܼܪܵܐܝܼܬܼ ܘܡܸܬܿܡܲܪܵܢܵܐܝܼܬܼ܃ ܡܲܢ̣ܘܼ ܗܘ̤ܵܐ|
      block |ܒܗܵܠܹܝܢ ܩܪܝܼܚܵܐܝܼܬܼ ܘܠܵܐ ܒܲܗܘܼܪܵܐܝܼܬܼ܃ ܘܤܵܡ̣ ܒܗܹܝܢ ܝܲܕܼܥܑܵܐ|
      block |ܒܦܘܼܪܫܵܢܵܐ܃ ܢܤܸܬܲܟܲܠ ܡܸܕܸܡ ܕܐܵܡܲ݁ܪܢܵܐ܃ ܕܠܲܝܬܿ ܒܹܗ ܫܘܼܚܠܵܦܵܢܵܐ܃|
      block |ܡܸܛܠ ܢܸܤܝܵܢܵܗ̇ ܤܲܓܝܼܐܵܐ ܕܲܨܒܼܘܼܬܼܵܐ܁ ܘܡܸܟܵܐ ܗܵܟܹܝܠ ܦܵܐܹ̇ܫ ܡ̣ܢ|
    block
      block |ܤܪ̈ܝܼܩܵܬܼܵܐ܃ ܘܲܠܘܵܬܼ ܐܲܠܵܗܵܐ ܡܸܬܼܐܡܸܢ ܕܠܵܐ ܫܘܼܢܵܝ ܒܐܲܡܝܼܢܘܼܬܼܵܐ|
      block |ܕܲܨܠܘܿܬܼܵܐ܃ ܟܲܕܼ ܩܵܢܹ̇ܛ ܠܡܸܬܼܓܠܵܙܘܼ ܡ̣ܢ ܪܸܕܝܵܐ ܕܥܘܼܕܼܪ̈ܵܢܹܝܗ̇܀|
      block |ܗܵܠܹܝܢ ܟܠܗܹܝܢ ܫܲܦܝܼܪ̈ܵܬܼܵܐ ܡܸܬܼ̈ܝܼܠܕܵܢ ܡ̣ܢ ܗܵܝ̇ ܕܢܲܪܓܸܫ ܐ̄ܢܵܫ|
      block |ܒܲܡܚܝܼܠܘܼܬܹܗ܁ ܕܡ̣ܢ ܗܵܪܟܵܐ ܡܸܛܠ ܝܘܼܐܵܒܼܵܐ ܕܲܠܥܘܼܕܼܪܵܢܵܐ܃ ܚܵܒܹ̇ܨ ܠܘܵܬܼ|
      block |ܐܲܠܵܗܵܐ ܒܲܦܝܵܤܹ̈ܐ ܕܲܨܠܘܿܬܹܗ܁ ܘܲܟܼܡܵܐ ܕܗ̤ܘ ܡܸܬܼܩܲܪ̈ܲܒܼ ܒܬܲܪܥܝܼܬܹܗ|
      block |ܠܘܵܬܹܗ܃ ܡܸܬܼܦܲܪܲܒܼ ܐܲܠܵܗܵܐ ܠܘܵܬܹܗ ܒܝܲܕܼ ܫܘܼܟܵܢܵܘ̈ܗܝ܁ ܘܠܵܐ|
      block |ܡܸܡܬܼܘܿܡ ܡܪܝܼܡ ܡܸܢܹܗ ܡܲܓܿܢܵܢܘܼܬܹܗ܃ ܡܸܛܠ ܡܲܟܝܼܟܼܘܼܬܹܗ|
      block |ܤܲܓܝܼܐܬܼܵܐ܁ ܕܐܲܝܟܼ ܐܲܪܡܲܠܬܼܵܐ ܠܘܵܬܼ ܕܲܝܵܢܵܐ ܓܵܥܹ̇ܐ ܒܟܼܠܥܸܕܵܢ܃|
      block |ܬܒܲܥܲܝܢܝ ܡ̣ܢ ܒܥܸܠܕܝܼܢܝ܁ ܡܸܛܠܗܵܬܹܗ܃ ܐܲܝܟܼ ܕܝܲܬܝܼܪ ܬܸܗܘܸܐ ܠܹܗ|
      block |ܥܸܠܬܼܵܐ ܠܩܘܼܪܵܒܼܵܐ ܕܲܠܘܵܬܹܗ܁ ܘܡܸܛܠ ܤܢܝܼܩܘܼܬܹܗ܃ ܢܸܬܼܐܡܸܢ|
      block |ܠܘܵܬܼ ܡܲܒܿܘܼܥܵܐ ܕܥܘܼܕܼܪ̈ܵܢܹܐ܁ ܟܲܕܼ ܡܸܢܗܹܝܢ ܕܫܸ̈ܐܠܵܬܹܗ ܡܦܲܢܸܐ ܠܹܗ|
      block |ܩܲܠܝܼܠܵܐܝܼܬܼ܃ ܘܡܸܢܗܹܝܢ ܠܵܐ܁ ܗܵܢܵܘ ܕܹܝܢ܃ ܐܲܝܕܵܐ ܕܝܵܕܲܥ̇ ܕܒܸܠܥܵܕܹܝܗ̇|
      block |ܠܵܐ ܡܨܸܐ ܚܵܝܹ̇ܐ܃ ܘܫܲܪܟܵܐ ܡܬܲܗܸܐ܁ ܘܲܒܼܡܸܕܸܡ ܡܸܕܸܡ ܙܵܓܲܪ ܡܸܢܹܗ|
      block |ܚܹܐܦܵܐ ܕܲܒܼܥܸܠܕܒܼܵܒܹ̈ܐ܃ ܘܲܒܼܡܸܕܸܡ ܡܸܕܸܡ ܝܵܗܹ̇ܒܼ ܐܝܼܕܼܵܐ ܠܢܸܤܝܘܿܢܹܗ܁|
      block |ܐܲܝܟܼ ܕܗ̤ܝ ܗܵܕܹܐ܃ ܐܲܝܟܼ ܕܐܸܡ̇ܪܹܬܼ܃ ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܹܗ|
      block |ܕܲܠܘܵܬܼ ܐܲܠܵܗܵܐ܃ ܘܲܕܼܢܸܬܼܚܲܟܲܡ ܡܸܢܗܘܿܢ ܕܢܸܤܝ̈ܘܿܢܹܐ܃ ܘܗܵܕܹܐ ܗ̣̄ܝ|
      block |ܗܵܝ̇ ܕܐܲܡܝܼܪܵܐ ܒܲܟܼܬܼܵܒܼܵܐ܃ ܕܲܫܒܲܩ̣ ܡܵܪܝܵܐ ܥܲܡ̈ܡܹܐ ܤܲܓܝܼ̈ܐܹܐ܃ ܘܠܵܐ|
      block |ܐܵܘܒܸܿܕܼ ܐܸܢܘܿܢ ܒܲܥܓܲܠ܃ ܘܠܵܐ ܐܲܫܠܸܡ̣ ܐܸܢܘܿܢ ܒܐܝܼܕܼܵܐ ܕܝܼܫܘܿܥ܃|
      block |ܠܲܡܢܲܤܵܝܘܼ ܒܗܘܿܢ ܠܝܼܤܪܵܝܹܠ܃ ܘܡܸܛܠ ܕܢܸܕܥܘܼܢ ܕܵܪܹ̈ܐ ܕܲܒܼܢܲܝ̈|
      block |ܝܑܼܤܪܵܝܹܠ ܕܢܹܐܠܦܘܼܢ ܩܪܵܒܼܵܐ܀|
    block
      block |ܙܲܕܝܼܩܵܐ ܕܠܵܐ ܡܦܵܣ ܒܲܡܚܝܼܠܘܼܬܹܗ܃ ܒܩܸܢܛܵܐ ܐܝܼܬܲܝܗܹܝܢ|
      block |ܨܸܒܼ̈ܘܵܬܹܗ܁ ܘܠܵܐ ܪܲܚܝܼܩ ܡ̣ܢ ܡܲܦܘܼܠܬܼܵܐ܃ ܘܠܵܐ ܡܲܒܼܥܲܕܼ ܡܸܢܹܗ ܐܲܪܝܵܐ|
      block |ܡܚܲܝܒܿܠܵܢܵܐ܃ ܫܹܐܕܵܐ ܕܪܵܡܘܼܬܼܵܐ܁ ܕܚܲܤܝܼܪ ܡ̣ܢ ܝܑܼܕܲܥܬܼܵܐ ܕܲܡܚܝܼܠܘܼܬܹܗ܃|
      block |ܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ܁ ܕܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ܃ ܚܲܤܝܼܪ ܡ̣ܢ|
      block |ܓܡܝܼܪܘܼܬܼܵܐ܁ ܕܚܲܤܝܼܪ ܡ̣ܢ ܓܡܝܼܪܘܼܬܼܵܐ܃ ܩܲܢܝܼܛܵܐ ܐܝܼܬܼܵܘܗܝ|
      block |ܥܕܲܟܹܝܠ܁ ܘܐܸܡܲܬܼܝ ܕܗ̤ܘ܃ ܐܝܼܬܼ ܠܹܗ ܐܲܬܼܪܵܐ ܠܲܒܼܥܸܠܕܒܼܵܒܼܵܐ|
      block |ܥܠܵܘܗܝ܁ ܒܲܕܼܠܵܐ ܡܫܲܪܪܵܐ ܡܕܼܝܢ̄ܬܹܗ ܒܡܘܼ̈ܟܼܠܹܐ ܕܦܲܪܙܠܵܐ܃|
      block |ܘܒܸܐܤ̈ܟܿܦܵܬܼܵܐ ܕܲܢܚܵܫܵܐ܁ ܐܵܦܠܵܐ ܓܹܝܪ ܘܗ̤ܝ ܡܲܟܿܝܼܟܼܘܼܬܼܵܐ ܡܸܬܼܩܲܢܝܵܐ|
      block |ܒܸܠܥܵܕܼ ܡ̣ܢ ܥܸܠ̈ܠܵܬܼܵܗ̇܃ ܕܡܸܛܠܵܬܼܗܹܝܢ ܗܘ̤ܵܐ ܬܒܼܵܪ ܠܸܒܵܐ|
      block |ܐܲܡܝܼܢܵܐܝܼܬܼ ܘܲܡܤܲܚܦܝܼܢ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ܁ ܒܸܠܥܵܕܼ ܡܲܟܿܝܼܟܼܘܼܬܼܵܐ|
      block |ܠܵܐ ܡܸܬܼܚܲܬܲܡ ܦܘܼܠܚܵܢܹܗ ܕܒܲܪܢܵܫܵܐ܁ ܠܵܐ ܤܝܼܡ ܥܲܠ ܐܸܫܛܵܪܵܐ|
      block |ܕܚܹܐܪܘܼܬܹܗ ܥܕܲܟܹܝܠ ܛܲܒܼܥܵܐ ܕܪܘܼܚܵܐ܃ ܥܕܲܟܹܝܠ ܥܲܒܼܕܵܐ ܐܝܼܬܼܵܘܗܝ܃|
      block |ܘܠܵܐ ܡܥܲܠܲܝ ܡ̣ܢ ܩܸܢܛܵܐ ܦܘܼܠܚܵܢܹܗ܁ ܠܵܐ ܒܸܠܥܵܕܼ ܡܘܼܟܵܟܼܵܐ ܡܸܫܬܲܪܲܪ|
      block |ܦܘܼܠܚܵܢܹܗ܃ ܘܠܵܐ ܒܸܠܥܵܕܼ ܢܸܤܝ̈ܘܿܢܹܐ ܩܵܢܹ̇ܐ ܚܸܟܼܡܬܼܵܐ܃ ܘܠܵܐ ܒܸܠܥܵܕܼ|
      block |ܚܸܟܼܡܬܼܵܐ ܡܵܛܹ̇ܐ ܠܡܲܟܿܝܼܟܼܘܼܬܼܵܐ܁ ܡܸܛܠܗܵܢܵܐ܃ ܐܵܠܨܵܐܝܼܬܼ ܫܵܒܹ̇ܩ ܐܲܠܵܗܵܐ|
      block |ܥܲܠ ܩܲܕܝܼ̈ܫܹܐ ܥܸܠ̈ܠܵܬܼܵܐ ܕܡܲܟܿܝܼܟܼܘܼܬܼܵܐ܃ ܘܲܬܼܒܼܵܪ ܠܸܒܵܐ ܘܲܨܠܘܿܬܼܵܐ|
      block |ܚܲܫܝܼܫܬܼܵܐ ܘܲܕܼܠܵܐ ܦܸܗܝܵܐ܁ ܟܲܕܼ ܒܲܙܒܲܢ ܒܝܲܕܼ ܥܵܪ̈ܨܵܬܼܵܐ ܕܚܲܫܵܘ̈ܗܝ|
      block |ܕܲܟܼܝܵܢܵܐ ܡܩܲܦܲܚ ܠܗܘܿܢ܃ ܘܲܒܼܡܸܬܼܥܲܒܼܪ̈ܵܢܘܵܬܼܵܐ ܕܲܒܼܝܲܕܼ ܚܘܼ̈ܫܵܒܹܐ|
      block |ܢܕܝܼ̈ܕܹܐ܁ ܘܒܲܙܒܲܢ ܒܨܲܥܪܵܐ܃ ܘܲܒܼܩܘܼ̈ܩܵܚܹܐ ܕܡܲܓܵܢ ܕܤܵܒܼ̇ܠܝܼܢ ܡ̣ܢ|
      block |ܒܢܲܝ̈ܢܵܫܵܐ ܘܟܹܐܒܹ̈ܐ ܕܦܲܓܼܪܵܐ܁ ܘܒܲܙܒܲܢ ܒܡܸܤܟܹܢܘܼܬܼܵܐ܃ ܘܚܲܤܝܼܪܘܼܬܼܵܐ|
      block |ܕܡ̣ܢ ܐܲܠ̇ܨܵܬܼܵܐ܁ ܘܒܲܙܒܲܢ܃ ܒܝܲܕܼ ܚܲܫܹ̈ܐ ܬܲܩܝܼ̈ܦܹܐ ܕܕܸܚܠ̱ܬܼܵܐ ܕܒܲܩܪ̈ܵܒܹܐ|
    block
      block |ܓܠܲܝ̈ܐ ܕܫܹܐܕܹ̈ܐ܃ ܕܫܵܒܹ̇ܩ ܥܠܲܝܗܘܿܢ܃ ܠܲܡܙܵܥܘܼܬܼܗܘܿܢ ܬܟܼܝܼܒܼܵܐܝܼܬܼ܃|
      block |ܘܲܒܼܫܘܼ̈ܚܠܵܦܹܐ ܕܚܝܼ̈ܠܹܐ܃ ܕܚܲܕܼ ܡ̣ܢ ܚܲܒܼܪܹܗ ܬܲܩܝܼܦ ܘܲܓܼܢܝܼܚ|
      block |ܘܲܥܤܸܩ܁|
      block |ܘܟܼܠܗܹܝܢ ܗܵܠܹܝܢ܃ ܐܲܝܟܼ ܕܬܸܗܘܸܐ ܠܗܘܿܢ ܥܸܠܬܼܵܐ ܠܡܲܟܿܝܼܟܼܘܼܬܼܵܐ܃|
      block |ܘܲܠܗܵܝ̇ ܕܠܵܐ ܢܸܗܘܘܿܢܬ ܢܵܝ̇ܡܝܼܢ ܒܡܲܗܡܝܵܢܘܿܬܼܵܐ܃ ܐܵܘ ܕܐܲܝܠܹܝܢ|
      block |ܕܩܵܝ̈ܡܵܢ ܘܲܒܼܗܹܝܢ ܟܪܝܼܗ ܐܲܬܼܠܹܝܛܵܐ܃ ܐܵܘ ܡ̣ܢ ܩܸܢܛܵܐ ܕܗܵܝ̇|
      block |ܕܲܥܬܼܝܼܕܼܵܐ܁ ܡܵܕܹܝܢ ܢܸܤܝ̈ܘܿܢܹܐ ܐܵܠܨܵܐܝܼܬܼ ܦܵܩ̇ܚܝܼܢ ܠܲܒܼܢܲܝ̈ܢܵܫܵܐ܁ ܘܠܵܘ|
      block |ܗܵܕܲܐ ܗ̣̄ܝ ܕܐܵܡܲ݁ܪܢܵܐ܃ ܕܙܵܕܹܩ ܠܹܗ ܡܸܟܹܝܠ ܕܐܲܝܟܼ ܕܢܸܗܘܸܐ ܠܹܗ|
      block |ܥܸܠܬܼܵܐ ܠܡܘܼܟܵܟܼܵܐ܃ ܢܸܬܼܪܲܦܸܐ ܒܨܸܒܼܝܵܢܹܗ ܠܘܵܬܼ ܒܝܼ̈ܫܵܬܼܵܐ܃ ܐܲܝܟܼ|
      block |ܕܢܸܬܼܡܲܟܲܟܼ ܟܹܐܡܲܬܼ ܒܥܘܼܗܕܵܢܗܹܝܢ܃ ܐܵܘ ܕܢܸܤܬܲܪܗܲܒܼ ܠܘܵܬܼ|
      block |ܗܵܠܹܝܢ ܢܸܤܝ̈ܘܿܢܹܐ ܐ̄ܚܪ̈ܵܢܹܐ܃ ܐܸܠܵܐ ܦܐܸܐ ܗ̄ܘ̣ܵܐ ܠܹܗ ܕܥܲܡ ܗܵܝ̇ ܕܦܵܠܲܚ|
      block |ܘܥܵܡܹ̇ܠ ܒܫܲܦܝܼܪ̈ܵܬܼܵܐ܃ ܡܥܝܼܪ ܗ̄ܘ̣ܵܐ ܢܲܦܫܹܗ ܐܲܡܝܼܢܵܐܝܼܬܼ܃ ܘܢܸܬܼܚܲܫܲܒܼ|
      block |ܕܲܥܒܼܝܼܕܼܵܐ ܐܝܼܬܼܵܘܗܝ܃ ܘܡܸܨܛܲܠܝܵܢܘܼܬܼܵܐ ܠܒܼܝܼܫ܁ ܘܟܼܠ ܕܲܥܒܼܝܼܕܼܵܐ|
      block |ܗ̄ܘ̣܃ ܐܵܦ ܥܲܠ ܚܲܝܠܵܐ ܐ̄ܚܪܹܢܵܐ ܤܢܝܼܩ܁ ܗܵܢܵܘ ܕܹܝܢ܃ ܠܬܲܥܕܝܼܕܵܐ܁|
      block |ܘܐܲܝܢܵܐ ܕܥܲܠ ܐܲܥܕܝܼܪܵܐ ܕܡ̣ܢ ܐ̄ܚܪܹܢܵܐ ܤܢܝܼܩ܃ ܚܲܤܝܼܪܘܼܬܼܵܐ|
      block |ܕܲܟܿܝܵܢܹܗ ܡܫܵܘܕܥܵܐ܁ ܘܟܼܠ ܕܝܵܕܲܥ̇ ܕܚܲܤܝܼܪ܃ ܐܵܦ ܡܘܼܟܵܟܼܵܐ ܙܵܕܹܩ|
      block |ܠܹܗ܃ ܐܲܝܟܼ ܕܢܸܤܲܒܼ ܗܵܘ̇ ܡܵܐ ܕܲܤܢܝܼܩ܃ ܡ̣ܢ ܗܵܘ̇ ܡ̇ܢ ܕܤܵܦܹ̇ܩ|
      block |ܕܢܸܬܸܠ ܠܹܗ܁ ܘܲܠܗܵܠܹܝܢ ܟܠܗܹܝܢ ܐܸܢ ܡ̣ܢ ܫܘܼܪܵܝܵܐ ܝܵܕܲܥ̇ ܗ̄ܘ̣ܵܐ܃|
      block |ܘܲܒܼܗܹܝܢ ܚܵܐܲܪ ܒܟܼܠܥܸܕܵܢ܃ ܠܵܐ ܕܵܡܹ̇ܟܼ ܗ̄ܘ̣ܵܐ܁ ܐܸܢ ܠܵܐ ܕܡܸܟܼ܃ ܠܵܐ|
      block |ܐܸܫܬܿܠܸܡ ܗ̄ܘ̣ܵܐ ܠܐܝܼܕܼܵܐ ܕܐܵܠܘܿܨܹ̈ܐ ܐܲܡܥܵܪܘܼܬܹܗ܁ ܡܵܕܹܝܢ ܙܵܕܹܩ|
      block |ܠܹܗ ܠܗܵܘ̇ ܕܪܵܕܹܐ ܒܐܘܼܪܚܵܐ ܕܐܲܠܵܗܵܐ܃ ܕܲܒܼܟܼܠܡܸܕܸܡ ܕܐܵܬܹ̇ܐ|
    block
      block |ܥܠܵܘܗܝ ܢܵܘܕܹܐ܃ ܘܢܸܥܕܘܿܠ ܘܲܢܩܲܦܲܚ ܢܲܦܫܹܗ܃ ܟܲܕܼ ܝܵܕܲܥ̇܃ ܕܐܵܘ|
      block |ܡܸܛܠ ܕܐܲܗܡ̣ܝܼ܃ ܐܲܥܝܼܪܵܗ̇ ܡܢܲܤܝܵܢܵܐ ܒܦܘܼܩܕܵܢܵܐ ܕܲܡܕܲܒܿܪܵܢܵܐ܃|
      block |ܐܵܘ ܡܸܛܠ ܕܐܸܬܿܬܿܪܝܼܡ܁ ܘܒܲܕܼܓܼܘܿܢ ܠܵܐ ܢܸܫܘܲܪ ܘܢܸܙܕܲܥܙܲܥ܁|
      block |ܘܲܢܩܝܼܡ ܢܲܦܫܹܗ ܕܠܵܐ ܥܸܕܸܠܵܝ܃ ܕܠܵܐ ܬܸܥܘܿܦ ܒܝܼܫܬܹܗ܁ ܠܲܝܬܿ|
      block |ܓܹܝܪ ܥܵܘ̣ܠܵܐ ܠܘܵܬܼ ܐܲܠܵܗܵܐ܃ ܚܵܣ܃ ܗܵܘ̇ ܡܲܒܿܘܼܥܵܐ ܕܙܲܕܝܼܩܘܼܬܼܵܐ܁|
  block 9
    block
      block |ܥܲܠ ܚܛܵܗܹ̈ܐ ܕܡ̣ܢ ܥܘܼܬܵܕܼܵܐ ܘܲܒܼܨܸܒܼܝܵܢܵܐ ܒܝܼܫܵܐ܃|
      block |ܘܥܲܠ ܗܵܠܹܝܢ ܕܥܵܪܨܘܼܬܼܵܐ܁ ܛ܁|
    block
      block |ܐܝܬܼ ܚܛܝܼܬܼܵܐ ܕܡ̣ܢ ܡܚܝܼܠܘܼܬܼܵܐ܃ ܘܥܵܪܨܵܐܝܼܬܼ ܡܸܬܼܡܲܨܲܥ ܒܵܗ̇|
      block |ܐ̄ܢܵܫ܁ ܘܐܝܼܬܼ ܚܛܝܼܬܼܵܐ܃ ܕܡ̣ܢ ܨܸܒܼܝܵܢܵܐ܁ ܘܐܝܼܬܼ܃ ܕܡ̣ܢ ܒܘܿܪܘܼܬܼܵܐ܁|
      block |ܘܐܝܼܬܼ܃ ܕܓܸܕܼܫܵܐ ܡܲܦܓܲܥ ܒܹܗ܁ ܘܐܝܼܬܼ܃ ܕܐܲܡܝܼܢܘܼܬܼܵܐ܁ ܘܐܝܼܬܼ܃|
      block |ܕܡ̣ܢ ܥܝܵܕܼܵܐ܁ ܘܗܵܠܹܝܢ ܟܠܗܘܿܢ ܛܲܟܼܤܹ̈ܐ ܘܲܙ̈ܢܲܝܵܐ ܕܲܚܛܵܗܹ̈ܐ܃ ܐܵܦܸܢ|
      block |ܟܠܗܘܿܢ ܬܚܹܝܬܼ ܡܲܪܫܘܼܬܼܵܐ ܚܒܝܼܫܝܼܢ܃ ܡܫܲܚ̱ܠܦܵܐܝܼܬܼ܃ ܘܲܒܼܨܝܼܪܘܼܬܼܵܐ|
      block |ܘܤܲܓܝܼܐܘܼܬܼܵܐ ܐܝܼܬܼ ܒܲܬܼܒܲܥܬܼܵܐ ܕܲܥܠܲܝܗܘܿܢ܁ ܘܐܝܼܬܼ ܕܥܲܤܩܵܐܝܼܬܼ|
      block |ܡܸܬܼܩܲܒܲܠ ܒܲܬܼܘܵܬܹܗ܃ ܘܥܸܕܼܠܵܝܹܗ ܪܲܒܿ܁ ܘܐܝܼܬܼ܃ ܕܩܲܪܝܼܒܼ ܗ̄ܘ̣|
      block |ܠܚܵܘܤܵܢܵܐ܁ ܐܵܦ ܐܲܠܵܗܵܐ ܠܐܵܕܼܵܡ ܘܲܠܚܵܘܵܐ ܘܲܠܚܸܘܝܵܐ܃ ܐܵܦܸܢ ܘܠܵܐ|
      block |ܠܚܲܕܼ ܡܸܢܗܘܿܢ ܒܲܪܝܼ ܡ̣ܢ ܡܩܲܒܿܠܵܢܘܼܬܼܵܐ ܕܦܘܼܪܥܵܢ ܤܲܟܼܠܘܼܬܹܗ܃|
      block |ܫܘܼܚܠܵܦܵܐ ܤܲܓܝܼܐܵܐ ܚܵܘܝܼ ܒܠܵܘܛܬܹܗ ܕܲܠܚܸܘܝܵܐ܃ ܘܲܒܼܗܵܝ̇ ܕܚܵܘܵܐ܃|
      block |ܘܲܒܼܗܵܝ̇ ܕܲܠܘܵܬܼ ܐܵܕܼܵܡ܃ ܗܵܟܲܢܵܐ ܘܲܒܼܗܵܠܹܝܢ ܕܲܒܼܢܲܝ̈ܗܘܿܢ ܕܗܵܢ̇ܘܿܢ܁|
      block |ܠܟܼܠܢܵܫ ܠܦܘܼܬܼ ܫܩܵܠܛܲܥܢܵܐ ܘܪܵܚܡܘܼܬܼܵܐ ܕܐܝܼܬܼ ܠܹܗ ܠܘܵܬܼ|
      block |ܚܛܝܼܬܼܵܐ܃ ܗܵܟܲܢܵܐ ܡܸܬܼܩܲܫܸܐ ܕܝܼܢܵܐ ܕܲܥܠܵܘܗܝ܁ ܘܐܸܢ ܐܝܼܬܼ ܬܘܼܒܼ|
    block
      block |ܕܠܲܚܛܝܼܬܼܵܐ ܠܡܸܩܲܦ ܠܵܐ ܪܵܚܹ̇ܡ܃ ܡ̣ܢ ܡܲܗܡܝܵܢܘܼܬܼܵܐ ܕܹܝܢ|
      block |ܕܲܒܼܙܲܕܝܼܩܘܼܬܼܵܐ ܡܸܬܼܓܪܸܦ ܠܘܵܬܼ ܗܵܝ̇܃ ܡ̣ܢ ܒܠܲܚ ܚܦܝܼܛܘܼܬܼܵܐ|
      block |ܕܲܒܼܗܵܕܹܐ܃ ܘܐܵܦܸܢ ܥܤܸܩ ܗ̄ܘ̣ ܠܹܗ ܚܘܼܠܛܵܢܵܐ ܕܲܒܼܗܵܝ̇܃ ܩܫܸܐ ܗ̄ܘ̣|
      block |ܕܝܼܢܹܗ܁ ܐܸܢ ܕܹܝܢ ܟܲܕܼ ܕܗܵܕܹܐ ܫܩܝܼܠ ܛܲܥܢܵܐ܃ ܐܵܪܥܝܼܢ ܠܹܗ ܢܸܤܝ̈ܘܿܢܹܐ|
      block |ܕܗܵܝ̇܃ ܩܲܪܝܼܒܼܝܼܢ ܠܹܗ ܪ̈ܲܚܡܹܐ ܠܲܡܫܵܓܼܘܼܬܹܗ ܕܠܵܐ ܦܘܼܠܵܓܼ܁|
      block |ܐ̄ܚܪܹܬܼܵܐ ܗ̣̄ܝ ܓܹܝܪ ܕܟܲܕܼ ܫܩܝܼܠ ܐ̄ܢܵܫ ܨܸܦܬܼܵܐ ܕܥܲܠ ܐܲܦܲܝ̈|
      block |ܡܝܲܬܿܪܘܼܬܼܵܐ܃ ܘܐܲܡܝܼܢ ܒܲܥ̇ܒܼܵܕܹܝ̈ܗ̇܃ ܘܲܒܼܠܸܠܝܵܐ ܒܵܐܹ̇ܬܼ ܒܸܪܢܝܵܗ̇܃|
      block |ܕܕܲܡ ܢܸܚܤܲܪ ܡܸܕܸܡ ܡ̣ܢ ܘܵܠ̈ܝܵܬܼܵܗ̇܁ ܘܒܼܐܝܼܡܵܡܵܐ ܝܘܼܩܪܵܗ̇ ܛܥܝܼܢ|
      block |ܘܡܸܬܼܟܿܪܸܟܼ܃ ܘܟܼܠܗ̇ ܡܲܪܢܝܼܬܹܗ ܕܟܹܐܢܘܼܬܼܵܐ ܐܝܼܬܹܝܗ̇܃ ܘܟܲܕܼ ܒܗܵܠܹܝܢ|
      block |ܘܕܲܐܝܟܼ ܗܵܠܹܝܢ ܐܝܼܬܼܵܘܗܝ܃ ܡܸܛܠ ܠܵܐ ܝܑܼܕܲܥܬܼܵܐ܃ ܐܵܘ ܡܸܛܠ|
      block |ܩܛܝܼܪܵܐ ܕܤܲܩܘܼܒܼ̈ܠܵܝܵܬܼܵܐ ܕܒܼܵܗ̇ ܒܐܘܼܪܚܵܐ ܕܲܡܝܲܬܿܪܘܼܬܼܵܐ܃ ܘܓܲܠܠܹ̈ܐ|
      block |ܕܠܸܙܬܼܵܐ ܕܡܸܬܿܬܿܪܝܼܡܝܼܢ ܟܠܫܵܥ ܒܗܲܕܵܡܵܘ̈ܗܝ܃ ܘܡܸܨܛܲܠܝܵܢܘܼܬܼܵܐ|
      block |ܕܤܝܼܡܵܐ ܒܹܗ ܠܒܼܘܼܚܪܵܢ ܚܹܐܪܘܼܬܼܵܐ܃ ܩܲܠܝܼܠ ܙܸܠܲܬ̤ ܟܲܦܵܐ ܕܡܲܤܲܐܬܼܵܐ|
      block |ܠܤܸܡܵܠܵܐ܃ ܘܡܸܬܼܓܪܸܦ ܒܝܲܕܼ ܟܪܝܼܗܘܼܬܹܗ ܕܒܸܤܪܵܐ ܒܚܲܕܼ ܡ̣ܢ|
      block |ܙܢܲܝ̈ܵܐ ܕܲܚܛܵܗܹ̈ܐ܃ ܟܲܕܼ ܚܲܫܝܼܫ ܘܲܡܥܵܩ ܥܲܠ ܐܲܦܹ̈ܝܗ̇܃ ܘܡܸܬܿܬܲܢܲܚ|
      block |ܒܚܲܫܵܐ ܥܲܠ ܩܢܘܿܡܹܗ܃ ܡܸܛܠ ܕܵܘܝܘܼܬܼܵܐ ܕܠܘܼܩܒܲܠ ܓܸܕܼܫܹ̈ܐ|
      block |ܕܒܲܙܒܲܢ ܙܒܲܢ܁|
      block |ܘܲܐ̄ܪܹܬܼܵܐ ܗ̣̄ܝ ܕܟܲܕܼ ܐ̄ܵܢܵܫ ܪܦܸܐ ܒܲܥ̇ܒܼܵܕܼܵܐ ܕܙܲܕܝܩܘܼܬܼܵܐ܃ ܐܵܘ|
      block |ܟ̱ܠܵܢܵܐܝܼܬܼ ܫܒܼܝܼܩܵܐ ܠܹܗ ܐܘܼܪܚܵܐ܃ ܥܲܒܼܕܵܐܝܼܬܼ ܪܵܗܹ̇ܛ ܒܟܼܠܵܗ̇|
      block |ܡ̤ܫܬܲܡܥܵܢܘܼܬܼܵܐ ܩܕܼܵܡ ܟܠܗܹܝܢ ܗܲܢܝܼ̈ܐܵܬܼܵܐ ܕܲܚܛܝܼܬܼܵܐ܃ ܘܛܲܥܢܵܐ|
      block |ܫܩܝܼܠ ܠܡܸܫܟܚܵܘܼ ܦܘܼܪ̈ܤܹܐ ܠܫܘܼܫܠܵܝܵܗ̇܁ ܘܐܲܝܟܼ ܥܲܒܼܕܵܐ ܡܛܲܝܲܒܼ|
    block
      block |ܚܦܝܼܛܵܐܝܼܬܼ ܠܡܸܥܒܲܕܼ ܨܸܒܼܝܵܢܵܐ ܕܲܒܥܸܠܕܲܪܹܗ܃ ܟܲܕܼ ܡܛܲܝܒܼܝܼܢ ܠܹܗ|
      block |ܗܲܕܵܡܵܘ̈ܗܝ ܙܲܝܢܵܐ ܠܤܵܛܵܢܵܐ ܒܟܼܠܵܗ̇ ܡܸܫܬܲܡܥܵܢܘܼܬܼܵܐ܁ ܘܕܼܵܐܦ ܠܵܐ|
      block |ܚܵܐܲܪ ܠܡܸܬܿܬܵܘܝܵܬܘܼܬܼܵܐ܃ ܠܡܸܬܼܩܲܪܵܒܼܘܼ ܠܘܵܬܼ ܡܝܲܬܿܪܘܼܬܼܵܐ܃ ܘܲܠܡܸܥܒܲܕܼ|
      block |ܫܘܼܠܵܡܵܐ ܠܐܘܼܪܚܹܗ ܡܲܚܤܪܵܢܝܼܬܼܵܐ܁ ܐ̄ܚܪܵܢܝܬܼܵܐ ܐܸܢܹܝܢ ܫܲܪ̈ܥܵܬܼܵܐ ܘܡܲܦ̈ܠܵܬܼܵܐ|
      block |ܕܤܝܼ̈ܡܵܢ ܒܐܘܼܪܚܵܐ ܕܲܡܝܲܬܿܪ̈ܵܬܼܵܐ܃ ܘܲܒܼܡܲܪܕܝܼܬܼܵܐ ܕܙܲܕܝܼܩܵܘܼܬܼܵܐ܃ ܐܲܝܟܼ|
      block |ܡܸܠܲܬܼ ܐܲܒܼܵܗ̈ܬܼܵܐ܁ ܒܐܘܼܪܚܵܐ ܠܲܡ ܕܲܡܝܲܬܿܪܘܼܵܬܼܵܐ ܐܝܼܬܼ ܡܲܦ̈ܠܵܬܼܵܐ܃ ܐܝܼܬܼ|
      block |ܫܘܼ̈ܠܵܦܹܐ܃ ܐܝܼܬܼ ܩܛܝܼܪܵܐ܃ ܘܫܲܪܟܵܐ܁ ܘܲܐ̄ܚܪܹܬܼܵܐ ܗ̣̄ܝ ܡܝܼܬܼܘܼܬܼܵܐ|
      block |ܕܢܲܦܫܵܐ܃ ܘܐܲܒܼܕܵܢܵܐ ܓܡܝܼܪܵܐ܃ ܘܲܫܒܼܝܼܩܘܼܬܼܵܐ ܟ̱ܠܵܢܵܝܬܼܵܐ܁ ܘܗܵܕܹܐ|
      block |ܡܸܬܼܝܲܕܼܥܵܐ܃ ܡ̣ܢ ܗܵܝ̇ ܕܟܲܕܼ ܢܵܦܹ̇ܠ܃ ܠܵܐ ܛܵܥܹ̇ܐ ܚܘܼܒܵܐ ܕܐܲܒܼܘܼܗܝ܁|
      block |ܘܟܲܕܼ ܤܵܒܹ̇ܐ ܫܲܪ̈ܥܵܬܼܵܐ ܕܟܼܠܙܢ̈ܝܼܢ܃ ܚܦܝܼܛܘܼܬܹܗ ܠܵܐ ܡܸܬܼܥܵܘܟܼܵܐ|
      block |ܕܲܠܘܵܬܼ ܦܘܼܠܚܵܢܹܗ ܫܲܦܝܼܪܵܐ܁ ܘܡ̣ܢ ܪܲܗܛܹܗ܃ ܠܵܐ ܦܵܐܹ̇ܫ܁ ܘܠܲܡܩܵܡ|
      block |ܒܬܲܟܼܬܘܼܫܵܐ ܡܸܢܕܪܹܫ ܠܘܼܩܒܲܠܗܹܝܢ܃ ܘܒܼܵܗ̇ ܒܡܸܙܕܲܟܼܝܵܢܘܼܬܹܗ܃ ܠܵܐ|
      block |ܡܲܡܐܸܢ܁ ܘܠܲܤܚܝܼܦܘܼܬܼܵܐ ܕܒܸܢܝܵܢܹܗ ܟܠܝܘܿܡ ܠܡܸܥܒܲܕܼ ܫܘܼܪܵܝܵܐ|
      block |ܠܫܲܬܼܐܸܤܬܼܵܐ܃ ܠܵܐ ܫܵܠܹ̇ܐ܁ ܘܡܸܠܬܹܗ ܕܲܢܒܼܝܼܵܐ ܒܦܘܼܡܹܗ܃ ܥܕܲܡܵܐ|
      block |ܠܫܵܥܬܼܵܐ ܕܡܲܥܒܲܪܬܵܐ ܕܡ̣ܢ ܥܵܠܡܵܐ ܗܵܢܵܐ܃ ܠܵܐ ܬܸܚܕܸܐ ܠܝܼ|
      block |ܒܥܸܠܕܒܼܵܒܼܝ܃ ܕܢܸܦ̇ܠܹܬܼ ܬܘܼܒܼ ܩܵܐܹ̇ܡ ܐ̄ܢܵܐ܁ ܘܲܕܼܝܸܬܼܒܹ̇ܬܼ ܒܚܸܫܘܿܟܼܵܐ܃|
      block |ܡܵܪܝܵܐ ܡܲܢܗܲܪ ܠܝܼ܁ ܘܠܵܐ ܫܵܠܹ̇ܐ܃ ܥܕܲܡܵܐ ܠܡܵܘܬܵܐ ܡ̣ܢ|
      block |ܕܲܠܡܲܩܪܵܒܼܘܼ܁ ܘܠܵܐ ܝܵܗܹ̇ܒܼ ܢܲܦܫܹܗ ܠܡܸܙܕܲܟܼܝܵܢܘܼܬܼܵܐ܃ ܟܡܵܐ ܕܐܝܼܬܼ|
      block |ܢܫܲܡܬܼܵܐ ܒܲܢܚܝܼܪ̈ܵܘܗܝ܁ ܘܟܲܕܼ ܟܠܝܘܿܡ ܡܸܬܿܬܲܒܪܵܐ ܐܸܠܦܹܗ܃ ܘܫܵܪܟܵܐ|
      block |ܕܘܼܥܬܼܵܐ ܕܬܹܐܓܼܘܼܪܬܹܗ ܠܥܘܼܡܩܵܐ܃ ܠܵܐ ܫܵܠܹ̇ܐ ܡ̣ܢ ܕܝܵܙܹ̇ܦ ܘܲܡܪܲܟܸܒܼ|
      block |ܤܦܝܼ̈ܢܹܐ܃ ܘܪܵܕܹܐ ܥܲܠ ܤܲܒܼܪܵܐ܁ ܥܕܲܡܵܐ ܕܟܲܕܼ ܢܸܚܙܸܐ ܡܵܪܝܵܐ|
      block |ܚܦܝܼܛܘܼܬܹܗ܃ ܚܵܐܹ̇ܣ ܥܲܠ ܬܒܼܵܪܹܗ܃ ܘܡܲܪܟܸܢ ܠܹܗ ܪ̈ܲܚܡܵܘܗܝ܁|
    block
      block |ܘܝܵܗܹ̇ܒܼ ܠܹܗ ܙܵܘ̈ܥܹܐ ܚܲܝ̈ܠܬܼܵܢܹܐ ܠܲܡܤܲܝܒܵܪܘܼ܃ ܘܲܠܡܹܐܪܲܥ ܓܹܐܪܹ̈ܐ|
      block |ܝܵܩ̈ܕܹܐ ܕܒܼܝܼܫܵܐ܁ ܗܵܕܲܐ ܗ̣̄ܝ ܚܸܟܼܡܬܼܵܐ ܕܡ̣ܢ ܐܲܠܵܗܵܐ܃ ܘܗܵܢܵܘ ܟܪܝܼܗܵܐ|
      block |ܚܲܟܿܝܼܡܵܐ܁ ܦܤܵܩ ܤܲܒܼܪܵܐ܃ ܗܸܢܝܵܢܵܐ ܠܵܐ ܩܢܸܐ܁ ܦܲܩܵܚ ܠܲܢ ܓܹܝܪ ܕܥܲܠ|
      block |ܚܲܕܼܚ̈ܕܼܵܢܵܝܬܼܵܐ ܢܸܬܿܬܿܕܝܼܢ܃ ܘܠܵܐ ܥܲܠ ܫܒܼܝܼܩܘܼܬܼܵܐ ܓܡܝܼܪܬܵܐ܁|
      block |ܘܒܲܕܼܓܼܘܿܢ ܛܘܼܒܼܵܢܵܐ ܡܦܲܫܩܵܢܵܐ܃ ܟܲܕܼ ܡܙܲܗܲܪ ܕܠܵܐ ܬܸܡܐܲܢ ܠܲܢ|
      block |ܡ̣ܢ ܤܲܓܿܝܼܐܘܼܬܼ ܬܲܟܼܬܿܘܼ̈ܫܹܐ ܘܲܙܢܲܝ̈ ܩܪ̈ܵܒܹܐ ܤܒܼܝܼ̈ܤܹܐ ܕܐܝܼܬܼ ܒܐܘܼܪܚܵܐ|
      block |ܕܙܲܕܝܼܩܘܼܬܼܵܐ܃ ܘܢܸܥܛܘܿܦ ܠܒܸܤܬܿܪܲܢ܃ ܘܢܸܬܸܠ ܙܵܟܼܘܼܬܼܵܐ ܕܠܲܓܼܡܵܪ|
      block |ܠܲܒܼܥܸܠܕܲܪܲܢ ܒܚܲܕܼ ܡ̣ܢ ܙܢ̈ܝܼܢ ܕܒܼܝܼ̈ܫܵܬܼܵܐ܃ ܟܲܕܼ ܤܵܕܲܪ ܠܗܘܿܢ ܐܲܝܟܼ|
      block |ܕܲܒܼܪ̈ܘܼܫܡܹܐ܃ ܐܵܡܲ݁ܪ܃ ܐܸܢܗ̤ܘ ܓܹܝܪ ܕܒܲܫܪܵܪܵܐ ܚܦܝܼܛܝܼܢ ܐܢ̄ܬܿܘܿܢ|
      block |ܠܲܡܚܵܪ ܠܘܵܬܼ ܡܝܲܬܿܪܘܼܬܼܵܐ܃ ܘܲܠܡܹܐܨܲܦ ܕܫܲܦܝܘܼܬܼ ܪܸܥܝܵܢܵܐ ܕܲܠܘܵܬܼ|
      block |ܐܲܠܵܗܵܐ܃ ܘܲܠܡܸܤܥܲܪ ܐܲܝܠܹܝܢ ܕܠܹܗ ܡܸܬܼܚܲܙ̈ܝܵܢ܃ ܐܵܠܨܵܐܝܼܬܼ ܙܵܕܹܩ|
      block |ܠܟܼܘܿܢ ܠܡܸܤܒܲܠ ܩܪ̈ܵܒܹܐ ܟܠܗܘܿܢ ܕܥܲܠ ܐܲܦܲܝ̈ ܗܵܠܹܝܢ܃ ܕܡ̣ܢ|
      block |ܚܲܫܹ̈ܐ ܟܝܵܢܵܝܹ̈ܐ ܘܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ ܗܵܢܵܐ ܘܒܼܝܼܫܘܼܬܼܵܐ|
      block |ܕܕܲܝܘܹ̈ܐ ܬܟܼܝܼܒܼܵܐܝܼܬܼ ܡܥܵܕܼܝܼܢ ܠܡܸܬܿܬܿܥܵܪܘܼ ܠܘܼܩܒܲܠܟܼܘܿܢ܁ ܟܲܕܼ ܠܵܐ|
      block |ܠܵܐ ܡܸܬܼܪܲܫܠܝܼܢ ܐܢ̄ܬܿܘܿܢ ܡܸܛܠ ܐܲܡܝܼܢܘܼܬܹܗ ܘܠܵܐ ܡܸܫܬܲܠܝܵܢܘܼܬܹܗ|
      block |ܕܬܲܟܼܬܘܼܫܵܐ܃ ܘܠܵܐ ܕܵܚ̇ܠܝܼܢ ܐܢ̄ܬܿܘܿܢ ܡ̣ܢ ܬܟܼܝܼܒܼܘܼܬܹܗ ܘܥܘܼܙܹܗ|
      block |ܕܲܩܪܵܒܼܵܐ܁ ܘܠܵܐ ܡܸܤܬܲܪܕܼܝܼܢ ܐܢ̄ܬܿܘܿܢ ܡ̣ܢ ܡܲܫܪ̈ܝܵܬܼܵܐ ܕܲܒܼܥܸܠܕܒܼܵܒܹ̈ܐ܃|
      block |ܘܠܵܐ ܢܵܦ̇ܠܝܼܢ ܐܢ̄ܬܿܘܿܢ ܒܲܦܤܵܩ ܤܲܒܼܪܵܐ ܐܸܢ ܢܸܓܼܕܲܫ ܘܬܸܫܬܲܪܥܘܼܢ|
      block |ܒܕܼܘܼܟ ܘܬܸܚܛܘܿܢ܃ ܘܡܲܚ̈ܘܵܬܼܵܐ ܘܫܘܼ̈ܡܵܬܼܵܐ ܐܲܝܟܼ ܕܒܲܩܪܵܒܼܵܐ ܕܗܵܢܵܐ|
      block |ܟ̱ܠܹܗ ܪܲܒܿ ܬܩܲܒܿܠܘܼܢ ܥܲܠ ܐܲܦܲܝ̈ܟܿܘܿܢ܁ ܐܸܠܵܐ ܐܵܦ ܠܵܐ ܡܸܬܼܪܲܚܩܝܼܢ|
      block |ܐܢ̄ܬܿܘܿܢ ܡܸܛܠܗܵܕܹܐ ܡ̣ܢ ܨܸܒܼܝܵܢܟܼܘܿܢ܁ ܡܩܵܘܹܝܬܿܘܿܢ ܕܹܝܢ ܒܲܓܼܒܼܝܼܬܼܵܐ|
      block |ܕܕܼܘܼܒܵܪ̈ܲܝܟܿܘܿܢ܃ ܟܲܕܼ ܪܚܝܼܡܬܼܵܐ ܘܲܫܒܼܝܼܚܵܐ ܚܵܫ̇ܒܿܝܼܬܿܘܿܢ ܠܵܗ̇ ܠܗܵܕܹܐ܃|
    block
      block |ܕܟܲܕܼ ܡܦܲܠܦܠܝܼܢ ܐܢ̄ܬܿܘܿܢ ܒܲܕܼܡܵܐ ܕܡܲܚ̈ܘܵܬܼܟܼܘܿܢ ܬܸܬܼܚܙܘܿܢ ܒܹܗ|
      block |ܒܲܩܪܵܒܼܵܐ܃ ܟܲܕܼ ܠܵܐ ܒܵܛ̇ܠܝܼܢ ܐܢ̄ܬܿܘܿܢ ܡ̣ܢ ܬܲܟܼܬܘܼܫܵܐ ܕܠܘܼܩܒܲܠ|
      block |ܒܥܸܠܕܒܼܵܒܹ̈ܐ ܠܲܓܼܡܵܪ܁ ܗܵܠܹܝܢ ܐܸܢܘܿܢ ܙܘܼܗܵܪ̈ܵܘܗܝ ܕܛܘܼܒܼܵܢܵܐ ܡܦܲܫܩܵܢܵܐ܀|
      block |ܒܪܲܡ܃ ܠܵܐ ܗ̄ܘ̣ܵܐ ܕܢܸܬܼܪܲܫܲܠ ܙܵܕܹܩ ܠܲܢ ܡܸܛܠ ܗܵܠܹܝܢ܁ ܘܵܝ ܠܹܗ|
      block |ܠܝܼܚܝܼܕܵܝܵܐ ܕܲܡܕܲܓܸܠ ܒܲܩܵܝܵܡܹܗ܃ ܘܥܲܡ ܕܵܘܫܵܐ ܕܬܹܐܪܬܹܗ ܝܵܗܹ̇ܒܼ|
      block |ܐܝܼܕܼܵܐ ܠܤܵܛܵܢܵܐ ܠܡܲܥܠܵܢܘܼܬܼܵܐ ܕܲܥܠܵܘܗܝ܃ ܒܲܙܥܘܿܪ ܘܪܲܒܼ ܒܐܵܕܹܫܹ̈ܐ|
      block |ܕܲܚܛܝܼܬܼܵܐ܁ ܕܬܼܘܼܒܼ܃ ܠܵܐ ܡܸܫܟܲܚ ܚܲܝܠܵܐ ܠܲܡܩܵܡ ܒܐܲܦܲܝ̈ ܬܘܼܪܥܬܼܵܐ|
      block |ܕܲܥܒܲܕܼ ܒܢܲܦܫܹܗ ܩܕܼܵܡ ܒܥܸܠܕܒܼܵܒܹ̈ܐ܁ ܘܒܲܐܝܠܹܝܢ ܐܲܦܹ̈ܐ ܢܸܚܙܸܐ ܡܵܐ|
      block |ܕܡܸܬܼܘܲܥܕܸܝܢ ܢܲܟܼ̈ܦܹܐ ܚܲܒܼܪ̈ܵܘܗܝ ܠܘܵܬܼ ܚܕܼܵܕܹ̈ܐ܃ ܗܵܠܹܝܢ ܕܲܦܪܲܫ̣|
      block |ܡܸܢܗܘܿܢ ܐܘܼܪܚܹܗ ܠܡܹܐܙܲܠ ܠܐܘܼܪܚܵܐ ܕܐܲܒܼܕܵܢܵܐ܃ ܘܲܠܦܵܪܹܗ̄ܤܝܼܵܐ|
      block |ܕܲܚܤܲܝ̈ܵܐ ܕܲܠܘܵܬܼ ܐܲܠܵܗܵܐ܃ ܘܗܵܝ̇ ܨܠܘܿܬܼܵܐ ܕܡ̣ܢ ܠܸܒܵܐ ܢܲܟܼܦܵܐ|
      block |ܤܵܠ̇ܩܵܐ܃ ܘܡܸܬܼܥܲܠܝܵܐ ܘܥܵܒܼ̇ܪܵܐ ܐܵܦ ܠܢܲܫܪ̈ܝܵܬܼܵܐ ܕܡܲܠܲܐܟܹ̈ܐ܃ ܘܠܵܐ|
      block |ܡܸܬܼܟܲܠܝܵܐ ܥܕܲܡܵܐ ܕܥܵܐ̇ܠܵܐ ܩܕܼܵܡ ܪܲܒܘܼܬܹܗ ܕܐܲܠܵܗܵܐ܃ ܟܲܕܼ ܐܲܚܝܼܕܼܵܐ|
      block |ܩܠܝܼ̈ܕܹܐ ܒܐܝܼ̈ܕܿܝܗ̇ ܘܠܵܐ ܡܸܬܼܟܲܠܝܵܐ܃ ܥܕܲܡܵܐ ܕܫܵܩ̇ܠܵܐ ܫܸܐܠܬܼܵܗ̇܃|
      block |ܘܥܵܛ̇ܦܵܐ ܠܘܵܬܼ ܦܘܼܡܵܐ ܕܫܲܕܪܵܗ̇ ܒܚܲܕܼܘܼܬܼܵܐ܁ ܘܗܵܝ̇ ܕܥܲܤܩܵܐ ܡ̣ܢ|
      block |ܟܠܗܹܝܢ܃ ܕܐܲܝܟܼ ܕܲܦܪܲܫ̣ ܗ̤ܘ ܗܵܪܟܵܐ ܐܘܼܪܚܹܗ ܡܸܢܗܘܿܢ܃ ܦܵܪܹܫ|
      block |ܠܹܗ ܡܫܝܼܚܵܐ ܡܸܢܗܘܿܢ ܒܗܵܘ̇ ܝܵܘܡܵܐ܃ ܡܵܐ ܕܲܥܢܵܢܹ̈ܐ ܢܲܗܝܼܪ̈ܵܬܼܵܐ|
      block |ܛܵܥ̈ܢܵܢ ܥܲܠ ܚܲܨܝ̈ܗܹܝܢ ܠܦܲܓܼܪܹܐ ܕܐܸܙܕܲܗܝܼܘ ܒܕܲܟܼܝܘܼܬܼܵܐ܃ ܘܥܵܐ̇ܠܝܼܢ|
      block |ܒܬܲܪܥܵܐ ܪܲܒܑܵ ܕܲܫܡܲܝܵܐ܁ ܡܸܛܠܗܵܢܵܐ܃ ܠܵܐ ܢܩܘܼܡܘܼܢ ܪ̈ܲܫܝܼܥܹܐ ܒܕܝܼܢܵܐ܁|
      block |ܒܗܵܝ̇ ܕܡ̣ܢ ܟܲܕܼܘ܃ ܕܝܼܢ ܗ̄ܘ̣ ܥ̇ܒܼܵܕܼܗܘܿܢ܁ ܐܵܦܠܵܐ ܚܲܛܵܝܹ̈ܐ ܒܲܟܼܢܘܼܫܬܼܵܐ|
      block |ܕܲܡܝܲܬܿܪܹ̈ܐ ܒܲܩܝܵܡܬܼܵܐ ܕܕܼܝܼܢܵܐ܃ ܐܵܦܠܵܐ ܙܲܠܝܼ̈ܠܹܐ ܒܤܸܕܼܪܹ̈ܐ ܕܩܲܕܝܼ̈ܫܹܐ܁|
  block 10
    block
      block |ܥܠ ܗܵܝ̇ ܕܡܸܠܹ̈ܐ ܕܲܟܼܬܼܵܒܹ̈ܐ ܐܲܝܟܼ ܕܲܠܘܵܬܼ ܟܪ̈ܝܼܬܹܐ ܟܪ̈ܝܼܗܹܐ ܡܡܲܫܚܵܐܝܼܬܼ|
      block |ܐܲܡܝܼܪ̈ܵܢ܃ ܕܕܲܠܡܵܐ ܢܹܐܒܼܕܘܼܢ ܓܡܝܼܪܵܐܝܼܬܼ ܡ̣ܢ ܐܲܠܵܗܵܐ ܚܲܝܵܐ܁ ܐܸܠܵܐ ܠܵܘ|
      block |ܡܸܛܠ ܗܵܕܹܐ܃ ܐܲܥܕܝܼܪܵܐ ܢܸܫܩܘܿܠ ܐܸܢܹܝܢ ܠܦܵܪܹܗ̄ܤܝܼܵܐ ܝܲܬܝܼܪܬܵܐ|
      block |ܕܲܠܘܵܬܼ ܚܛܝܼܬܼܵܐ܁ ܝ܁|
    block
      block |ܠܠܘܼ̈ܒܵܒܹܐ ܕܝܵܗ̇ܒܿܝܼܢ ܠܲܢ ܐܲܒܼܵܗܲܝ̈ܢ ܒܲܟܼܬܼܵܝ̈ܗܘܿܢ܃ ܘܚܘܼܝܵܠܵܐ|
      block |ܕܲܒܼܤܸܦܪܹ̈ܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ ܥܲܠ ܬܝܵܒܼܘܼܬܼܵܐ܃ ܠܵܐ ܢܸܫܩܘܿܠ ܐܸܢܘܿܢ|
      block |ܬܲܥܝܼܪܵܐ ܠܲܡܫܝܼܡܚܵܢܘܼܬܼܵܐ ܥܲܠ ܠܘܼܚܵܡܹ̈ܐ ܕܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ܃|
      block |ܘܠܲܡܤܵܡ ܒܪܹܫܵܐ ܕܫܲܪܵܝ ܬܚܘܼ̈ܡܹܐ ܠܵܐ ܡܸܬܼܥܲܒܼܪ̈ܵܢܹܐ܃ ܕܥܲܠ|
      block |ܐܲܝܠܹܝܢ ܕܡ̣ܢ ܪܵܘܡܵܐ ܕܝܘ̈ܡܵܬܼܵܐ ܒܦܘܼܡܵܐ ܕܟܼܠ ܩܲܕܝܼܫܵܘ̈ܗܝ ܘܟܼܠ|
      block |ܙܢ̈ܝܼܢ ܕܢܵܡܘܿܤܹ̈ܐ܃ ܠܒܼܘܼܛܵܠܗܹܝܢ ܐܸܬܿܬܿܚܲܡܘ ܚܲܝܠܬܼܵܢܵܐܝܼܬܼ ܡ̣ܢ|
      block |ܐܲܠܵܗܵܐ܁ ܐܲܝܟܼ ܡܲܢ ܕܲܒܼܝܲܕܼ ܗܵܕܹܐ܃ ܕܤܲܒܼܪܵܐ ܐܝܼܬܼ ܠܲܬܼܝܵܒܼܘܼܬܼܵܐ܃ ܦܘܼܪ̈ܤܹܐ|
      block |ܗ̄ܘ̣ ܕܐܸܫܬܿܟܲܚܘ ܠܲܢ ܕܢܸܓܼܢܘܿܒܼ ܡ̣ܢ ܢܲܦܫܲܢ ܪܓܸܫܬܼܵܐ ܕܕܸܚܠ̱ܬܼܵܐ܃|
      block |ܐܲܝܟܼ ܕܢܸܫܟܲܚ ܝܲܬܝܼܪ ܫܲܪܝܵܐܝܼܬܼ ܘܲܕܼܠܵܐ ܩܸܢܛܵܐ ܠܡܸܚܛܵܐ܁ ܗܵܠܹܝܢ|
      block |ܕܲܒܼܦܘܼܤܩܵܢܵܐ ܕܲܥܠܲܝܗܘܿܢ ܒܟܼܠ ܐܸܤܟܹܡ̈ܝܼܢ ܕܤܘܼܪܵܕܼܵܐ܃ ܡܫܲܪܲܪ|
      block |ܒܛܲܒܼ̈ܥܲܝ ܡܸܠܲܬܼ ܐܲܠܵܗܵܐ܃ ܒܟܼܠܗܘܿܢ ܟܬܼܵܒܹ̈ܐ ܕܦܘܼܪܩܵܢܲܢ܁ ܘܡܸܢܗܹܝܢ|
      block |ܡܢܵܬܼܵܢܵܐܝܼܬܼ ܓܠ̣ܵܐ ܒܤܲܓܝܼ̈ܐܹܐ ܘܲܒܼܕܲܠܝܼ̈ܠܹܐ܃ ܒܲܡܤܵܡ ܒܪܹ̈ܫܹܐ|
      block |ܕܲܥܠܲܝܗܘܿܢ ܐܲܝܬܝܼ܃ ܐܲܝܟܼ ܕܲܢܚܵܘܸܐ ܕܤܵܢܹ̇ܐ ܚܛܝܼܬܼܵܐ ܗ̄ܘ̣܀ ܒܐܲܝܕܵܐ|
      block |ܟܲܝ ܥܸܠܬܼܵܐ ܐܸܬܼܚܲܬܲܩܘ ܒܡܵܡܘܿܠܵܐ ܕܵܪܹ̈ܐ ܕܲܒܼܝܵܘ̈ܡܲܝ ܢܘܿܚ ܠܵܐ|
      block |ܗ̄ܘ̣ܵܐ ܒܝܲܕܼ ܢܸܕܿܬܼܵܐ ܕܦܲܚܙܘܼܬܼܵܐ܃ ܕܐܸܫܬܲܪܲܚܘ ܥܲܠ ܫܘܼܦܪܵܐ ܕܲܒܼ̈ܢܵܬܼ|
    block
      block |ܩܵܐܹܝܢ ܠܵܐ ܪܸܚܡܲܬܼ ܟܸܤܦܵܐ ܐܝܼܬܼ ܗ̄ܘ̣ܵܐ ܒܗܵܘ̇ ܘܲܒܼܢܵܐ܃ ܘܠܵܐ|
      block |ܤܸܓܼܓܲܬܼ ܦܬܲܟܼܪܹ̈ܐ܃ ܘܠܵܐ ܚܲܪܵܫܘܼܬܼܵܐ܃ ܘܠܵܐ ܩܪ̈ܵܒܹܐ ܕܡܸܤܬܲܕܼܪܝܼܢ|
      block |ܠܘܼܩܒܲܠ ܚܕܼܵܕܹ̈ܐ܀ ܘܲܠܡܵܢܵܐ ܝܑܼܩܸܕܼܘ ܘܲܠܥܵܠܲܡ܃ ܚܲܡܸܫ ܡܕܼܝܼ̈ܢܵܬܼܵܐ|
      block |ܕܲܤܕܼܘܿܡܵܝܹ̈ܐ ܠܵܐ ܗ̄ܘ̣ܵܐ ܡܸܛܠ ܕܝܲܗ̣̄ܒܼܘ ܐܲܬܼܪܵܐ ܠܪܸܓܿܬܼܵܐ|
      block |ܒܗܲܝܕܵܡܲܝ̈ܗܘܿܢ ܘܐܸܫܬܲܠܛܲܬ̤ ܥܠܲܝܗܘܿܢ ܐܲܝܟܼ ܨܸܒܼܝܵܢܵܗ̇܃ ܒܟܼܠ ܙܢ̈ܝܼܢ|
      block |ܕܛܲܢܦܘܼܬܼܵܐ ܠܵܐ ܗ̄ܘ̣ܵܐ ܡܸܛܠ ܙܵܢܝܘܼܬܼܵܐ ܕܚܲܕܼ ܓܲܒܼܪܵܐ ܢܦܲܠ̣ܘ|
      block |ܡ̣ܢ ܝܑܼܵܤܪܵܝܹܠ ܒܘܼܟܼܪܹܗ ܕܐܲܠܵܗܵܐ܃ ܥܸܤܪܝܼܢ ܘܚܲܡܫܵܐ ܐܲܠܦ̈ܝܼܢ ܒܚܲܕܼ|
      block |ܪܸܡܙܵܐ ܒܡܵܘܬܵܢܵܐ|
      block |ܒܡܵܢܵܐ ܐܸܫܬܿܕܼܝܼ ܡ̣ܢ ܐܲܠܵܗܵܐ ܫܸܡܫܘܿܢ ܓܲܢ̄ܒܵܪ ܚܲܝܠܵܐ܃ ܢܙܝܼܪܵܐ|
      block |ܕܡ̣ܢ ܡܲܪܒܿܥܵܐ ܘܲܡܩܲܕܫܵܐ ܠܐܲܠܵܗܵܐ܃ ܕܤܘܼܒܵܪܹ̈ܐ ܒܝܲܕܼ ܡܲܠܲܐܟܼܵܐ|
      block |ܗܘܑ̤ܵܐ ܐܲܝܟܼ ܝܘܿܚܲܢܵܢ ܒܲܪ ܙܟܲܪܝܵܐ܃ ܘܲܤ̣ܥܲܪ ܒܐܝܼܕܹܗ ܚܲܝ̈ܠܹܐ ܘܐܵܬܼ̈ܘܵܬܼܵܐ܁|
      block |ܘܲܒܼܚܲܝܠܵܐ ܕܠܵܐ ܒܲܟܼܝܵܢܵܐ ܕܲܢܤܲܝܟܼ ܒܓܼܘܼܫܡܹܗ܃ ܐܵܠܹܦ ܓܲܒܼܪ̈ܝܼܢ ܒܦܲܟܵܐ|
      block |ܕܲܚܡܵܪܵܐ ܚ̣ܪܲܒܼ܃ ܘܲܗܘ̤ܵܐ ܦܵܪܘܼܩܵܐ ܘܕܲܝܵܢܵܐ ܠܝܼܤܪܵܝܹܠ ܠܵܐ ܗ̄ܘ̣ܵܐ|
      block |ܒܝܲܕܼ ܕܛܲܢܸܦ̣ ܘܦܲܠܦܸܠ̣ ܗܲܕܵܡܹ̈ܐ ܡܩܲܕܫܹ̈ܐ ܒܢܸܩܦܵܐ ܕܥܲܡ ܙܵܢܝܼܬܼܵܐ܃|
      block |ܘܡܸܛܠ ܗܵܕܹܐ ܐܸܬܼܤܪܲܚܲܩ ܡܸܢܹܗ ܡܵܪܝܵܐ܃ ܘܐܸܫܬܠܸܡ ܒܐܝܼܕܼܵܐ|
      block |ܕܲܒܼܥܸܠܕܒܼܵܒܼܵܘ̈ܗܝ ܕܵܘܝܼܕܼ ܠܸܒܵܐ ܕܐܲܠܵܗܵܐ܃ ܕܡܸܛܠ ܡܝܲܬܿܪܘܼܬܹܗ܃|
      block |ܒܙܲܪܥܹܗ ܐܸܬܼܝܲܒܲܠ ܫܘܼܘܕܵܝܵܐ ܕܲܠܘܵܬܼ ܐܲܒܼ̈ܗܵܬܼܵܐ ܟܹܐܢܹ̈ܐ܃ ܘܲܨܡܲܚ̣ ܡܸܢܹܗ|
      block |ܡܫܝܼܚܵܐ ܠܦܘܼܪܩܵܢܵܐ ܕܟܼܠܵܗ̇ ܬܹܒܹܝܠ܃ ܠܵܘ ܒܓܼܵܘܪܵܐ ܕܒܲܚܕܼܵܐ|
      block |ܐܲܢ̄ܬܿܬܼܵܐ ܘܡܸܙܕܲܟܼܝܵܢܘܼܬܼܵܐ ܕܒܲܚܕܼܵܐ ܫܵܥܬܼܵܐ܃ ܕܡ̣ܢ ܚܵܘܪܵܐ ܕܥܲܝܢܹܗ|
      block |ܩܲܒܸܠ̣ ܓܹܐܪܵܐ ܒܢܲܦܫܹܗ܃ ܘܐܲܩܝܼܡ̣ ܥܠܵܘ̈ܗܝ ܒܝܼܫܬܼܵܐ ܡ̣ܢ ܒܲܝܬܹܗ܃|
      block |ܘܪܵܕܹܦ ܗ̄ܘ̣ܵܐ ܠܹܗ ܒܪܵܐ ܕܲܢܦܲܩ̣ ܡ̣ܢ ܝܲܨܹܗ ܘܗܵܕܹܐ܃ ܟܲܕܼ|
      block |ܬܝܵܒܼܘܼܬܼܵܐ ܚ̣ܵܘܝܼ܃ ܘܡܵܪܝܵܐ ܐܸܡ݂ܲܪ ܠܹܗ܃ ܕܐܵܦ ܐܸܢܵܐ ܐܲܥ̇ܒܿܪܹܬܼ|
    block
      block |ܤܲܟܼܠܘܼܬܼܵܟܼ܃ ܠܵܐ ܬܡܘܼܬܼ܁ ܥܲܡ ܗܵܝ̇ ܟ̱ܠܵܗ̇ ܡܲܪܕܝܼܬܼܵܐ ܕܕܸܡܥܵܘ̈ܗܝ܃|
      block |ܕܡ̣ܢ ܤܲܓܝܼܐܘܼܗܹܝܢ ܬܸܫܘܝܼܬܹܗ ܡܨܲܒܲܥ ܗ̄ܘ̣ܵܐ ܒܠܲܝ̈ܠܵܘܵܬܼܵܐ܀ ܐܹܬܸܐ|
      block |ܠܝܼ ܘܲܠܗܵܝ̇ ܕܐܵܦ ܡ̣ܢ ܩܕܼܵܡ ܗܵܢܵܐ܁ ܒܡܵܢܵܐ܁ ܒܡܵܢܵܐ ܐܲܕܼܪܸܟܼܘ ܕܵܘܘܼܢܹ̈ܐ|
      block |ܘܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ ܠܒܲܝܬܹܗ ܕܥܹܠܝ ܟܵܗܵܢܵܐ܃ ܙܲܕܝܼܩܵܐ ܤܵܒܼܵܐ|
      block |ܘܟܼܵܗܢܵܐ ܘܕܲܝܵܢܵܐ ܠܝܼܤܪܵܝܹܠ ܐܲܪܒܿܥܝܼܢ ܫܢ̈ܝܼܢ ܠܵܐ ܗ̄ܘ̣ܵܐ ܡܸܛܠ|
      block |ܦܝܼܢܚܸܣ ܘܚܲܦܢܝܼ ܒܢܵܘ̈ܗܝ܃ ܕܲܡܨܲܥܪܝܼܢ ܗ̄ܘ̣ܵܘ ܠܢܸܫܹ̈ܐ ܕܐܵܬܼ̈ܝܵܢ|
      block |ܠܲܡܨܲܠܵܝܘܼ ܒܡܲܫܟܲܢ ܙܲܒܼܢܵܐ܃ ܟܲܕܼ ܠܵܐ ܗ̤ܘ ܚܛ̣ܵܐ܃ ܘܠܵܐ ܒܨܸܒܼܝܵܢܹܗ܁|
      block |ܐܸܠܵܐ ܒܲܠܚܘܿܕܼ ܕܲܒܼܗܵܝ̇ ܕܲܫܠ̣ܵܐ܃ ܘܲܒܼܡܸܠܬܼܵܐ ܒܲܠܚܘܿܕܼ ܐܲܟܸܣ̣܃ ܘܠܵܐ|
      block |ܐܸܬܿܛܲܢܲܢ ܥܲܠ ܙܵܢܝܘܼܬܼܵܐ ܕܲܒܼܢܵܘ̈ܗܝ܃ ܘܲܬܼܒܲܥ̣ ܡܸܢܗܘܿܢ ܕܝܼܢܹܗ|
      block |ܕܡܵܪܝܵܐ|
      block |ܘܲܕܼܠܵܐ ܐ̄ܢܵܫ ܢܸܤܒܲܪ ܕܒܲܐܝܼܠܹܝܢ ܕܡ̣ܢ ܝܵܘܡܲܝ̈ܗܘܿܢ ܚܲܛܵܚܝܑܼܢ ܗ̄ܘ̣ܵܘ|
      block |ܡܚܵܘܸܐ ܡܵܪܝܵܐ ܛܢܵܢܹܗ܃ ܡܸܛܠ ܚܛܵܗܵܐ ܗܵܢܵܐ ܡܲܪܵܚܵܐ ܘܲܤܢܸܐ ܥܲܠ|
      block |ܐܲܠܵܗܵܐ܃ ܗܵܐ ܒܩܲܪ̈ܝܼܒܼܵܘܗܝ ܡܚܵܘܸܐ ܛܢܵܢܹܗ܃ ܘܲܒܼܟܼܵܗܢܵܘ̈ܗܝ ܘܕܲܝܵܢܹ̈ܐ|
      block |ܘܪܹ̈ܫܵܢܹܐ ܕܥܲܡܵܐ܃ ܘܲܒܼܐ̄ܢܵܫܵܐ ܐܲܝܠܹܝܢ ܕܩܲܕܝܼܫܝܼܢ ܠܹܗ܃ ܘܲܬܼܗܝܼܪ̈ܵܬܼܵܐ|
      block |ܤ̣ܥܲܪ ܒܐܝܼܕܲܝ̈ܗܘܿܢ܁ ܕܐܵܦܵܠܐ ܟܲܕܼ ܗܸܢܘܿܢ ܢܸܫܪܘܿܢ ܢܵܡܘܿܤܹ̈ܐ ܕܤܵܡ̣܃|
      block |ܢܵܤܹ̇ܒܼ ܒܐܲܦܲܝ̈ܗܘܿܢ܁ ܐܲܝܟܼ ܕܲܟܼܬܼܝܼܒܼ ܒܚܲܙܩܝܹܐܹܝܠ܃ ܕܐܸܡ݂ܲܪ ܠܹܗ|
      block |ܠܓܲܒܼܪܵܐ ܕܲܦ̣ܩܲܕܼ ܠܡܸܚܪܲܒܼ ܠܐ̄ܢܵܫܲܝ̈ ܐܘܿܪܸܫܠܸܡ ܒܚܲܪܒܵܐ ܟܤܝܼܬܼܵܐ܃|
      block |ܡ̣ܢ ܩܕܼܵܡ ܡܲܕܼܒܲܚ ܫܲܪܵܐ܃ ܘܠܵܐ ܬܚܘܼܗܝ܃ ܠܵܐ ܥܲܠ ܤܵܒܼܵܐ ܘܠܵܐ|
      block |ܥܲܠ ܛܲܠܝܵܐ܃ ܘܠܵܐ ܥܲܠ ܥܠܲܝܡܵܐ܁ ܐܲܝܟܼ ܕܲܢܚܵܘܸܐ ܕܩܲܪ̈ܝܼܒܼܵܘܗܝ|
      block |ܕܝܼܠܹܗ ܗܵܠܹܝܢ ܐܸܢܘܿܢ܃ ܐܲܝܠܹܝܢ ܕܸܒܼܕܸܚܠ̱ܬܼܵܐ ܘܲܒܼܬܲܚܡܲܨܬܵܐ ܡܗܲܠܟܼܝܼܢ|
    block
      block |ܩܕܼܵܡܵܘܗܝ܃ ܘܥܵܒܼ̇ܕܝܼܢ ܨܸܒܼܝܵܢܹܗ܁ ܩܲܕܝܼܫܵܘ̈ܗܝ ܕܡܵܪܝܵܐ ܘܩܲܪ̈ܝܼܒܼܵܘܗܝ܃|
      block |ܥ̇ܒܼܵܕܹ̈ܐ ܐܸܢܘܿܢ ܫܲܦܝܼܪܹ̈ܐ ܘܬܹܐܪܬܵܐ ܕܟܼܝܼܬܼܵܐ܁ ܡܵܐ ܕܹܝܢ ܕܡܲܤܠܹܝܢ|
      block |ܠܐܘܼܪ̈ܚܵܬܼܵܐ ܕܨܸܒܼܝܵܢܹܗ ܕܡܵܪܝܵܐ܃ ܐܵܦ ܗ̤ܘ ܡܲܤܠܸܐ ܠܗܘܿܢ ܘܫܵܕܹܐ|
      block |ܠܗܘܿܢ ܡ̣ܢ ܩܕܼܵܡܵܘܗܝ܃ ܘܲܡܪܝܼܡ ܡܸܗܘܿܢ ܛܲܝܒܿܘܼܬܹܗ܀ ܘܲܒܼܡܵܢܵܐ|
      block |ܨܸܦܚܲܬ̤ ܓܙܝܼܪܲܬܼ ܡܪܲܝܡܵܐ ܥܲܠ ܒܹܠܛܫܵܨܲܪ ܒܐܵܬ̤ܵܐ ܕܦܲܤܲܬܼ ܐܝܼܕܼܵܐ|
      block |ܠܡܲܪܵܚܘܼܬܹܗ ܠܵܐ ܗ̄ܘ̣ܵܐ܃ ܡܸܛܠ ܕܐܲܡܪܲܚ̣ ܥܲܠ ܡܵܐܲܢܲܝ̇ ܩܘܼܕܼܫܵܐ|
      block |ܕܐܲܝܬܝܼ ܡ̣ܢ ܐܘܿ ܪܸܫܠܸܡ܃ ܘܐܸܫܬܝܼ ܒܗܘܿܢ ܗ̤ܘ ܘܲܕܼܪ̈ܘܼܟܼܵܬܹܗ|
      block |ܗܵܟܲܢܵܐ ܘܡܲܢ ܕܗܲܕܵܡܹ̈ܐ ܕܲܠܩܘܼܕܼܫܹܗ ܕܡܵܪܝܵܐ ܐܸܬܼܦܪܸܫܘ ܚܕܼܵܐ ܙܒܲܢ܃|
      block |ܡܡܪܲܚ ܘܡܸܬܼܚܲܫܲܚ ܒܗܘܿܢ ܤܘܼܥܪܵܢܹܐ ܕܥܵܠܡܵܐ܃ ܗܵܕܹܐ ܟ̱ܠܵܗ̇|
      block |ܡܲܪܵܚܘܼܬܼܵܐ܃ ܡ̣ܢ ܫܸܠܝܵܐ ܓܙܝܼܪܲܬܼ ܡܪܲܝܡܵܐ ܨܵܦ̇ܚܵܐ ܥܠܵܗܝ܃|
      block |ܐܲܟܼܘܵܬܹܗ ܕܒܹܠܛܫܵܨܲܪ ܕܐܲܡܪܲܚ̣ ܥܲܠ ܡܵܐܢܹ̈ܐ ܡܩܲܕܫܹ̈ܐ ܕܡܲܦܩܝܼܢ|
      block |ܡ̣ܢ ܡܲܩܕܫܹܗ ܕܡܵܪܝܵܐ܁ ܡܵܕܹܝܢ܃ ܠܵܘ ܡܸܛܠ ܬܘܼܟܼܠܵܢܵܐ ܕܲܬܼܝܵܒܼܘܼܬܼܵܐ|
      block |ܘܡܸܠܹ̈ܐ ܡܠܲܒܼܒܼܵܢ̈ܝܵܬܼܵܐ ܕܲܟܼܬܼܵܒܹ̈ܐ܃ ܢܫܝܼܚ ܥܲܠ ܡܸܠܵܘ̈ܗܝ ܕܐܲܠܵܗܵܐ|
      block |ܘܠܘܼܚܵܡܵܘ̈ܗܝ܃ ܘܲܢܨܲܥܪܝܼܘܗܝ ܒܤܲܢ̈ܝܵܬܼܵܐ ܕܤܘܼܥܪ̈ܵܢܲܝܢ܃ ܘܲܢܨܲܥܲܪ|
      block |ܐܵܦ ܠܗܲܕܵܡܹ̈ܐ ܕܲܚܕܼܵܐ ܙܒܲܢ ܩܲܪܸܒܼܢܲܢ ܩܘܼܪܒܵܢܵܐ܃ ܐܲܝܟܼ ܕܲܒܼܗܘܿܢ|
      block |ܢܸܫܬܲܡܫܘܼܢ ܩܘܼ̈ܕܼܫܹܐ ܕܝܼܠܹܗ܃ ܘܲܠܚܘܼܫܵܚܵܐ ܕܲܥ̇ܒܼܵܕܹܗ܀ ܗܵܐ ܡܩܲܕܫܹ̈ܐ|
      block |ܚܢܲܢ ܕܐܲܠܵܗܵܐ܃ ܘܲܢܙܝܼܪܹ̈ܐ ܕܡ̣ܢ ܢܸܫܹ̈ܐ܁ ܘܐܲܝܟܼ ܐܹܠܝܼܵܐ ܕܐܹܠܝܼܫܲܥ ܘܲܒܼܢܲܝ̈|
      block |ܢܒܼܝܼܹ̈ܐ ܘܫܲܪܟܵܐ ܕܲܢܙܝܼܪܹ̈ܐ ܡܩܲܕܫܹ̈ܐ ܘܲܒܼܬܼܘܼ̈ܠܹܐ ܩܲܕܝܼ̈ܫܹܐ܃ ܕܐܸܤܬܿܥܲܪ|
      block |ܒܐܝܼܕܲܝ̈ܗܘܿܢ ܪܵܘܪ̈ܒܼܵܬܼܵܐ ܘܲܬܼܡܝܼ̈ܗܵܬܼܵܐ܃ ܘܐܲܦܝܼ̈ܢ ܒܐܲܦ̈ܝܼܢ ܥܲܡ ܐܲܠܵܗܵܐ|
      block |ܡܡܲܠܠܝܼܢ ܗ̄ܘ̣ܵܘ܁ ܘܐܲܝܟܼ ܗܵܠܹܝܢ ܕܒܼܵܬܲܪܟܸܢ܃ ܐܲܝܟܼ ܝܘܿܚܲܢܵܢ ܒܬܼܘܼܠܵܐ܃|
      block |ܘܫܸܥܘܿܢ ܩܲܕܝܼܫܵܐ܃ ܘܫܲܪܟܵܐ ܕܟܼܵܪ̈ܘܿܙܹܐ ܕܲܚܕܲܬܵܐ܃ ܕܩܲܕܸܫܘ ܢܲܦܫܗܘܿܢ|
    block
      block |ܠܡܵܪܝܵܐ܃ ܘܩܲܒܸܿܠ̣ܘ ܡܸܢܹܗ ܐ̄ܪ̈ܵܙܹܐ܁ ܡܸܢܗܘܿܢ ܡ̣ܢ ܦܘܼܡܹܗ܃|
      block |ܘܡܸܢܗܘܿܢ ܒܓܸܠܝܵܢܵܐ܁ ܘܲܗܘ̤ܵܘ ܡܸܨܥܵܝܹ̈ܐ ܒܹܝܬܼ ܐܲܠܵܗܵܐ ܠܲܒܼܢܲܝ̈ܢܵܫܵܐ܃|
      block |ܘܲܡܩܲܠܵܢܹ̈ܐ ܕܓܸܠܝܵܢܵܘ̈ܗܝ܃ ܘܲܡܤܲܒܿܪ̈ܵܢܹܐ ܘܲܡܤܲܒܿܪ̈ܵܢܹܐ ܕܡܲܠܟܿܘܼܬܼܵܐ ܠܥܵܡܲܪ̈ܲܝ|
      block |ܬܹܒܹܝܠ܁|
  block 11
    block
      block |ܕܲܒܼܡܵܢܵܐ ܡܸܬܼܢܲܛܪܝܼܢ ܫܘܼܦܪܹ̈ܐ ܕܝܼܚܕܼܵܝܘܼܬܼܵܐ܃ ܘܕܲܐܝܟܲܢ ܬܸܗܘܸܐ|
      block |ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ܁ ܝܐ܁|
    block
      block |ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܕܡ̣ܢ ܟܠܗܘܿܢ ܚܘܼܕܼܪ̈ܵܘܗܝ܃ ܚܙܵܬܼܵܐ|
      block |ܕܓܼܘܼܪܵܓܼܵܐ ܢܸܗܘܸܐ ܠܚܲܙܵܝܵܘ̈ܗܝ܁ ܐܲܝܟܲܢܵܐ ܕܡ̣ܢ ܫܘܼܦܪ̈ܵܘܗܝ ܤܲܓܝܼ̈ܐܹܐ܃|
      block |ܕܐܲܝܟܼ ܙܲܠܝܼ̈ܩܲܝ ܫܸܡܫܵܐ ܡܲܒܼܪܩܝܼܢ ܡ̣ܢ ܟܠ ܚܘܼܕܼܪ̈ܵܘܗܝ܃ ܐܵܦ|
      block |ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ܃ ܟܲܕܼ ܠܵܐ ܨܵܒܹ̇ܝܢ ܢܵܘܕܘܿܢ܃ ܕܐܝܼܬܼ ܤܲܒܼܪܵܐ|
      block |ܫܲܪܝܼܪܵܐ ܠܲܟܼܪܸ̈ܤܛܝܵܢܹܐ܁ ܘܡ̣ܢ ܟܠ ܕܘܟܼ܃ ܠܘܵܬܼܗܘܿܢ ܢܸܪܗܛܘܼܢ|
      block |ܠܒܹܝܬܼ ܓܵܘܤܵܐ܃ ܘܢܸܬܿܬܿܪܝܼܡ ܪܹܫܵܗ̇ ܕܥܹܕܼܬܵܐ ܥܲܠ ܒܥܸܠܕܒܼܵܒܹ̈ܝܗ̇܁|
      block |ܐܲܝܟܲܢܵܐ ܕܫܘܼܒܼܚܵܐ ܕܲܥܒܼܵܕܼܵܘ̈ܗܝ܃ ܓܘܼܪܵܓܼܵܐ ܢܲܪܡܸܐ ܒܤܲܓܿܝܼ̈ܐܹܐ|
      block |ܠܡܲܦܲܩܬܼܵܐ ܕܡ̣ܢ ܥܵܠܡܵܐ܁ ܘܕܲܗܘ̤ܵܐ ܕܚܝܼܠ ܡ̣ܢ ܟܠ܃ ܡ̣ܢ ܗܸܕܼܪܵܐ|
      block |ܕܲܡܝܲܬܿܪܘܼܬܹܗ܁ ܐܲܝܟܲܢܵܐ ܕܡܸܛܠܵܬܹܗ܃ ܢܸܗܘܸܐ ܦܬܼܝܼܚ ܦܘܼܡܗܘܿܢ|
      block |ܕܲܒܼ̈ܢܲܝ ܥܹܕܬܵܐ܃ ܘܲܡܪܲܝܲܡ ܪܹܫܢܗܘܿܢ ܥܲܠ ܟܠܗܹܝܢ ܕܸܚ̈ܠܵܬܼܵܐ܁|
      block |ܫܘܼܒܼܗܵܪܵܐ ܕܥܹܕܬܹܗ ܕܲܡܫܝܼܚܵܐ܃ ܕܘܼܒܵܪܵܐ ܐܝܼܬܼܵܘܗܝ ܕܝܼܚܝܼ̈ܕܼܵܝܹܐ܁|
      block |ܡܸܛܠܗܵܢܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܡ̣ܢ ܟܠܗܘܿܢ ܓܲܒܵܘ̈ܗܝ܃|
      block |ܗܘ̤ܵܘ ܕܢܝܼܚܝܼܢ ܫܘܼܦܪܹ̈ܐ ܕܐܸܤܟܹܡܹܗ܃ ܒܲܟܼܢܝܼܟܼܘܼܬܼܵܐ ܕܗܲܕܵܡܵܘ̈ܗܝ܃|
      block |ܒܤܘܼܡܥܵܠܵܐ ܕܐܸܤܟܹܡܹܗ܃ ܒܲܡܥܲܠܝܘܼܬܹܗ ܕܡ̣ܢ ܡܸܬܼܚܲܙܝܵܢ̈ܝܵܬܼܵܐ܃|
    block
      block |ܒܚܲܬܿܝܼܬܼܘܼܬܼܵܐ ܕܲܡܤܲܪܩܘܼܬܹܗ܃ ܒܒܲܤܝܘܼܬܹܗ ܓܡܝܼܪܬܵܐ ܕܥܲܠ|
      block |ܦܲܓܼܪܑܵܐ܃ ܒܲܥܡܝܼܠܘܼܬܼܵܐ ܕܨܵܘܡܹܗ܃ ܒܫܸܬܼܩܹܗ ܐܲܡܝܼܢܵܐ܃ ܒܲܡܛܲܟܿܤܘܼܬܼܵܐ|
      block |ܕܪܸ̈ܓܼܫܵܘܗܝ܁ ܒܲܢܛܝܼܪܘܼܬܼܵܐ ܕܲܚܙܵܬܹܗ܃ ܒܠܵܐ ܚܸܪܚܵܘܼܬܹܗ ܕܲܒܼܚܲܕܼ|
      block |ܡ̣ܢ ܨܒܼܘܼ ܕܒܲܒܼܪܝܼܬܼܵܐ܃ ܡ̣ܢ ܙܥܘܿܪܘܼܬܼܵܐ ܕܡܸܠܬܹܗ܃ ܡ̣ܢ ܕܲܟܲܝܘܼܬܹܗ|
      block |ܕܡ̣ܢ ܐܲܟܿܬܼܵܐ܃ ܡ̣ܢ ܦܫܝܼܛܘܼܬܹܗ ܕܦܘܼܪܫܵܢܵܐ܁ ܘܲܕܼܢܸܗܘܸܐ ܝܑܼܕܼܝܼܥ|
      block |ܕܝܲܬܝܼܪܵܐ ܐܝܼܬܼܵܘܗܝ ܠܗܵܠܹܝܢ ܚܲܝܹ̈ܐ ܚܲܒܿܝܼ̈ܠܹܐ ܘܦܵܪ̈ܘܿܚܹܐ܃ ܘܩܲܪܝܼܒܼܵܐ|
      block |ܠܗܵܢܘܿܢ ܫܲܪܝܼܪܹ̈ܐ ܘܪ̈ܘܼܚܵܢܹܐ܃ ܡ̣ܢ ܐܲܡܝܼܢܘܼܬܼܵܐ ܕܠܲܘܵܬܼ ܢܲܦܫܹܗ܃|
      block |ܘܡ̣ܢ ܠܵܐ ܝܑܼܕܼܝܼܥܘܼܬܹܗ ܕܒܹܝܬܼ ܒܢܲܝ̈ܢܵܫܵܐ܃ ܘܠܵܐ ܐܲܤܝܼܪܘܼܬܹܗ ܕܲܒܼܐ̄ܢܵܫ|
      block |ܚܲܒܼܪܵܐܝܼܬܼ ܘܲܡܚܲܝܕܼܵܐܝܼܬܼ܃ ܘܡ̣ܢ ܐܲܬܼܪܵܐ ܫܲܠܝܵܐ ܕܥܘܼܡܪܹܗ܃ ܘܡ̣ܢ|
      block |ܩܦܝܼܤܘܼܬܼܵܐ ܕܡܵܘܬܿܒܹܗ܃ ܘܡ̣ܢ ܙܥܘܿܪܘܼܬܼܵܐ ܘܲܒܼܤܝܼܪܘܼܬܼܵܐ|
      block |ܕܨܸܒܼ̈ܘܵܬܹܗ܃ ܘܡ̣ܢ ܥܪܘܼܩܝܹܗ ܕܡ̣ܢ ܒܢܲܝ̈ܢܵܫܵܐ܃ ܘܡ̣ܢ ܐܲܡܝܼܢܘܼܬܹܗ|
      block |ܕܒܲܨܠܘܿܬܼܵܐ܃ ܘܡ̣ܢ ܤܸܢ̱ܐܬܹܗ ܘܲܥܪܘܼܩܝܹܗ ܕܡ̣ܢ ܐܝܼܩܵܪܵܐ܃ ܘܡ̣ܢ ܠܵܐ|
      block |ܐܲܤܝܼܪܘܼܬܹܗ ܕܲܒܼܚܲܝܹ̈ܐ ܕܙܲܒܼܢܵܐ܃ ܘܡ̣ܢ ܥܘܼܡܩܵܐ ܪܲܒܵܐ ܕܲܡܤܲܝܒܿܪܵܢܘܼܬܹܗ܃|
      block |ܘܡ̣ܢ ܚܘܼܡܤܵܢܹܗ ܕܲܒܼܢܸܤ̈ܝܘܿܢܹܐ܃ ܘܡ̣ܢ ܚܤܝܼܟܼܘܼܬܹܗ ܕܡ̣ܢ ܫܸܡ̈ܥܹܐ|
      block |ܘܥܘܼ̈ܩܵܒܹܐ ܕܫܲܪ̈ܒܲܝ ܥܵܠܡܵܐ܃ ܘܡ̣ܢ ܡܲܪܢܝܼܬܹܗ ܐܲܡܝܼܢܬܼܵܐ ܘܗܸܪܓܹܗ|
      block |ܕܲܒܼܗܵܘ̇ ܐܲܬܼܪܹܗ ܫܲܪܝܼܪܵܐ܁ ܕܡܸܫܬܵܘܥܵܐ ܡ̣ܢ ܠܵܐ ܦܨܝܼܚܘܼܬܼܵܐ|
      block |ܕܦܲܪܨܘܿܦܹܗ ܘܲܡܚܲܪܟܼܘܼܬܼܵܐ ܕܐܲܦܵܘ̈ܗܝ܃ ܘܡ̣ܢ ܒܸܟܼܝܹܗ ܐܲܡܝܼܢܵܐ|
      block |ܕܠܹܠܲܝ ܐܝܼܡܵܩ܁ ܘܝܲܬܝܼܪ ܡ̣ܢ ܟܠܡܸܕܸܡ܃ ܡ̣ܢ ܙܗܝܼܪܘܼܬܼܵܐ|
      block |ܕܲܒܼܢܲܟܼܦܘܼܬܹܗ܃ ܘܡ̣ܢ ܚܲܤܝܘܼܬܹܗ ܕܡ̣ܢ ܝܲܥܢܘܼܬܼܵܐ܁ ܒܙܲܥܘܿܪ̈ܝܵܬܼܵܐ܃|
      block |ܘܲܥܕܲܡܵܐ ܠܪܵܘܪ̈ܒܼܵܬܼܵܐ܁ ܘܗܵܠܹܝܢ ܐܸܢܘܿܢ ܐܲܝܟܼ ܕܲܒܼܪ̈ܘܼܫܡܹܐ ܕܦܵܤܝܼ̈ܩܵܬܼܵܐ|
      block |ܫܘܼܦܪܹ̈ܐ ܓܠܲܝ̈ܵܐ ܕܝܼܚܝܼܕܼܵܝܵܐ܃ ܕܤܵܗ̇ܕܝܼܢ ܥܲܠ ܡܝܼܬܼܘܼܬܹܗ ܓܡܝܼܪܬܵܐ|
    block
      block |ܕܡ̣ܢ ܥܵܠܡܵܐ܃ ܘܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ܁ ܘܙܵܕܹܩ ܕܲܒܼܗܵܠܹܝܢ|
      block |ܢܸܪܢܸܐ ܐܲܡܝܼܢܵܐܝܼܬܼ܃ ܘܢܸܩܢܸܐ ܐܸܢܘܿܢ܁ ܐܸܢ ܐ̄ܢܵܫ ܕܹܝܢ ܐܵܡܲ݁ܪ܃ ܕܡܵܢܵܐ|
      block |ܐܵܠܨܵܐ ܗ̄ܘ̣ܵܬܼ ܥܲܠ ܗܵܠܹܝܢ ܪ̈ܘܼܫܡܹܐ܃ ܕܠܵܐ ܗ̄ܘ̣ܵܐ ܡܤܲܝܟܼܵܐܝܼܬܼ|
      block |ܐܸܬܼܐ̱ܡܲܪܘ܃ ܐܵܡܲ݁ܪܢܵܐ܃ ܕܤܲܓܝܼ ܐܵܠܵܨܵܐ ܗ̄ܘ̣ܵܬܼ܁ ܕܟܲܕܼ ܡ̣ܢ ܗܵܠܹܝܢ|
      block |ܪ̈ܘܼܫܡܹܐ ܢܸܒܼܥܸܐ ܐܸܢܘܿܢ ܠܚܲܕܼ ܚܲܕܼ ܒܢܲܦܫܹܗ܃ ܐܸܢ ܐܝܼܬܼ ܡܸܕܸܡ ܕܚܲܤܝܼܪ|
      block |ܠܹܗ ܠܐܲܝܢܵܐ ܕܲܒܼܛܝܼܠ ܠܹܗ ܥܲܠ ܚܲܝܵܘ̈ܗܝ܃ ܡ̣ܢ ܗܵܠܹܝܢ ܦܘܼܪ̈ܫܵܢܹܐ|
      block |ܢܲܕܼܪܸܟܼ ܚܲܤܝܼܪܘܼܬܹܗ ܕܲܒܼܟܼܠ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܁ ܘܢܸܗܘܘܿܢ ܠܹܗ|
      block |ܗܵܠܹܝܢ ܪ̈ܘܼܫܡܹܐ܃ ܕܘܼܟܲܬܼ ܡܥܲܗܕܼܵܢܹ̈ܐ܁ ܘܡܵܐ ܕܗܵܠܹܝܢ ܟܠܗܹܝܢ|
      block |ܕܲܪ̈ܫܝܼܡܵܢ ܩܢ̣ܵܐ ܐܸܢܹܝܢ ܒܲܩܢܘܿܡܹܗ܃ ܐܵܦ ܫܲܪܟܵܐ ܐܲܝܠܹܝܢ ܕܐܸܫܬܿܒܸܩ܃|
      block |ܡܸܬܼܝܲܗܒܵܐ ܠܹܗ ܝܑܼܕܲܥܬܼܝܼܗܹܝܢ܃ ܘܗܵܘܹ̇ܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ|
      block |ܠܲܒܼܢܲܝ̈ܢܵܫܵܐ ܘܲܠܡܲܠܲܐܟܹ̈ܐ ܩܲܕܝܼ̈ܫܹܐ܁ ܘܡ̣ܢ ܗܵܪܟܵܐ ܡܛܲܝܸܒܼ ܠܵܗ̇|
      block |ܠܢܲܦܫܹܗ ܐܲܬܼܪܵܐ ܕܲܢܝܵܚܬܼܵܐ܃ ܡ̣ܢ ܩܕܼܵܡ ܡܲܦܩܵܢܹܗ ܕܡ̣ܢ ܗܵܢܵܐ ܥܵܠܡܵܐ܁|
  block 12
    block
      block |ܥܲܠ ܗܵܝ̇ ܕܠܵܐ ܦܐܸܐ ܠܥܲܒܼܕܹܗ ܕܐܲܠܵܗܵܐ ܕܐܸܤܬܲܪܲܩ ܡ̣ܢ ܥܵܠܡܵܐ|
      block |ܘܲܢܦܲܩ̣ ܒܲܒܼܥܵܬܹܗ ܘܐܵܦ ܕܲܫܪܵܪܵܐ܃ ܡ̣ܢ ܥܸܠܲܬܼ ܩܸܢܛܵܐ ܟܹܐܡܲܬܼ ܕܲܕܲܡ|
      block |ܠܵܐ ܢܸܫܟܲܚ ܠܲܫܪܵܪܵܐ܃ ܢܦܘܼܫ ܡ̣ܢ ܒܥܵܬܼܵܐ ܕܝܼܠܹܗ ܕܲܫܪܵܪܵܐ܃ ܘܡ̣ܢ|
      block |ܪܸܬܼܚܵܐ ܚܲܡܝܼܡܵܐ ܕܡܸܬܼܝܼܠܸܕܼ ܡ̣ܢ ܤܘܼܘܵܚܵܐ ܕܒܲܐܠܵܗܵܝ̈ܵܬܼܵܐ܃ ܘܲܒܼܨܵܬܼܵܐ|
      block |ܕܐ̄ܪ̈ܵܙܲܝܗܹܝܢ ܕܲܪܫܝܼܡܝܼܢ ܐ̄ܪܵܙܵܢܵܐܝܼܬܼ܁ ܕܲܒܼܗܵܕܹܐ ܒܥܵܬܼܵܐ܃ ܢܦܘܼܫ ܪܸܥܵܝܢܵܐ|
      block |ܡ̣ܢ ܦܸܗܝܵܐ ܒܝܼܫܵܐ܃ ܘܥܘܼ̈ܗܕܵܢܹܐ ܚܲܫܵܢܵܝܹ̈ܐ܁ ܝܒ܁|
    block
      block |ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ܃ ܕܲܒܼܗܘܿܢ ܡܸܬܿܕܲܪܲܓܼ ܟ̱ܠܹܗ ܪܲܗܛܵܐ|
      block |ܕܒܲܪܢܵܫܵܐ܁ ܛܲܟܼܤܵܐ ܕܫܲܪܘܵܝܘܼܬܼܵܐ܃ ܘܡܸܨܥܵܝܘܼܬܼܵܐ܃ ܘܲܓܼܡܝܼܪܘܼܬܼܵܐ܁|
    block
      block |ܘܛܲܟܼܤܵܐ ܩܲܕܼܡܵܝܵܐ܃ ܟ̱ܠܹܗ ܥܸܢܝܵܢܹܗ ܘܥܘܼܗܕܵܢܹܗ܁ ܐܵܦܸܢ ܠܘܵܬܼ|
      block |ܡܝܲܬܿܪܘܼܬܼܵܐ ܢܚܝܼܪ ܪܸܥܝܵܢܹܗ܃ ܒܚܲܫܵܐ ܐܝܼܬܼܵܘܗܝ܀ ܘܕܲܬܼܪܹܝܢ܃|
      block |ܡܸܨܥܵܝܵܐ ܐܝܼܬܼܵܘܗܝ܃ ܒܹܝܬܼ ܚܵܫܘܿܫܘܼܬܼܵܐ ܠܪܘܼܚܵܢܘܼܬܼܵܐ܁ ܘܚܘܼ̈ܫܵܒܹܐ|
      block |ܕܝܲܡܝܼܢܵܐ ܘܲܕܼܤܸܡܵܠܵܐ܃ ܫܲܘܝܵܐܝܼܬܼ ܢܵܒܼܗ̇ܝܼܢ ܒܹܗ܁ ܘܠܵܐ ܓܵܐܹ̇ܙ ܡܲܒܿܘܼܥܵܐ|
      block |ܕܢܘܼܗܪܵܐ ܘܲܕܸܚܫܘܿܟܼܵܐ ܕܲܬܼܪ̈ܲܝܗܘܿܢ ܓܲܒܹ̈ܐ ܤܵܟܼ܃ ܐܲܝܟܼ ܕܐܲܡܝܼܪ܁ ܐܸܢܕܹܝܢ|
      block |ܢܦܘܼܫ ܐܵܦܸܢ ܩܲܠܝܼܠ ܡ̣ܢ ܗܸܪܓܵܐ ܕܠܵܐ ܢܵܘܚܵܐ ܕܒܲܟܼܬܼܝܼ̈ܒܵܬܼܵܐ ܕܪܘܼܚ|
      block |ܘܲܫܪܲܓܼܪ̈ܵܓܼܝܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܵܬܼܵܐ܃ ܕܲܒܼܗܲܓܵܓܲܝ̈ܗܹܝܢ ܢܸܫܬܲܠܗܲܒܼ|
      block |ܢܘܼܪܵܢܵܐܝܼܬܼ ܒܢܝܼܫܵܐ ܕܚܵܢܹ̇ܐ ܠܲܫܪܵܪܵܐ܃ ܥܲܡ ܢܛܘܼܪܬܵܐ ܕܲܠܒܲܪ ܐܲܝܟܼ|
      block |ܚܲܝܠܹܗ܁ ܕܡܸܢܵܗ̇ ܘܗܵܝ̇ ܕܲܠܓܼܵܘ ܘܥܲܡܠܵܐ ܕܤܵܦܹ̇ܩ܃ ܠܘܵܬܼ ܓܲܒܵܐ|
      block |ܕܚܲܫܹ̈ܐ ܡܸܬܼܓܪܸܦ܁ ܘܐܸܢ ܢܬܲܪܤܸܐ ܠܚܲܡܝܼܡܘܼܬܹܗ ܟܝܵܢܵܝܬܼܵܐ ܒܗܵܠܹܝܢ|
      block |ܕܐܸܡ̇ܪܹܬܼ܃ ܘܡ̣ܢ ܒܥܵܬܼܵܐ ܘܥܘܼܩܵܒܼܵܐ ܠܵܐ ܢܦܘܼܫ܁ ܘܢܸܤܘܲܚ ܐܸܢܹܝܢ|
      block |ܡ̣ܢ ܪܘܼܚܩܵܐ ܟܲܕܼ ܠܵܐ ܚܲܙ̈ܝܵܢ ܠܹܗ܃ ܐܸܠܵܐ ܐܸܢ ܪܸ̈ܡܙܲܝܗܹܝܢ ܕܒܲܟܼܬܼܵܒܹ̈ܐ܁|
      block |ܘܲܢܪܲܒܸܐ ܐܸܢܘܿܢ ܠܚܘܼܫܵܒܼܵܘ̈ܗܝ ܘܲܢܦܲܓܸܕܼ ܐܸܢܘܿܢ ܒܗܵܠܹܝܢ ܕܠܵܐ|
      block |ܢܸܨܛܠܘܿܢ ܠܤܸܡܵܠܵܐ܃ ܐܵܘ ܢܩܲܒܿܠܘܼܢ ܙܲܪܥܵܐ ܡܸܕܸܢ ܕܦܲܢܛܵܤ̈ܝܼܵܣ|
      block |ܡ̣ܢ ܫܹܐܕܹ̈ܐ ܕܘܲܟܲܬܼ ܫܪܵܪܵܐ܁ ܐܸܠܵܐ ܢܸܬܼܝܲܐܲܒ̣ ܘܢܸܛܲܪ ܢܲܦܫܹܗ܃ ܘܲܢܦܝܼܣ|
      block |ܠܐܲܠܵܗܵܐ ܒܲܨܠܘܿܬܼܵܐ ܕܚܲܫܵܐ ܕܡ̣ܢ ܢܲܓܝܼܪܘܼܬܼ ܪܘܼܚܵܐ܁ ܡܵܐ ܕܠܲܐܠܵܗܵܐ|
      block |ܫܸܦܪܲܬ̤ ܠܡܸܬܲܠ ܠܹܗ܃ ܦܵܬܲܚ ܬܲܪܥܵܐ ܩܕܼܵܡܵܘܗܝ܁ ܝܲܬܝܼܪܵܐܝܼܬܼ܃|
      block |ܡܸܛܠ ܡܲܟܿܝܼܟܼܘܼܬܹܗ܁ ܕܲܠܡܲܟܿܝܼ̈ܟܹܐ܃ ܐ̄ܪ̈ܵܙܹܐ ܡܸܬܼܓܝܹܝܢ܁ ܐܸܢܕܹܝܢ ܒܹܗ|
      block |ܒܗܵܢܵܐ ܤܘܼܟܵܝܵܐ ܡܵܐܹ̇ܬܼ܃ ܟܲܕܼ ܠܵܐ ܚ̣ܙܵܗ̇ ܠܐܲܪܥܵܐ ܗܵܝ̇ ܡ̣ܢ|
      block |ܩܘܼܪܒܵܐ܃ ܤܵܒܲܪ ܐ̄ܢܵܐ ܕܝܵܪܬܘܼܬܹܗ ܥܲܡ ܟܹܐܢܹ̈ܐ ܩܲܕܸܡܵܝܹ̈ܐ ܗܵܘ̇ܝܵܐ܃|
      block |ܐܲܝܠܹܝܢ ܕܤܲܟܿܝܼܘ ܠܲܓܼܡܝܼܪܘܼܬܼܵܐ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܃ ܘܠܵܐ|
    block
      block |ܚܙ̣ܵܘ܃ ܘܥܲܠ ܤܲܒܼܪܵܗ̇ ܥܡܲܠ̣ܘ ܟܠܗܘܿܢ ܝܵܘ̈ܡܵܬܼܵܐ ܘܲܕܼܡܸܟܼܘ܁|
      block |ܐܸܠܵܐ ܡܵܢܵܐ ܢܹܐܡܲܪ܃ ܐܸܢ ܠܵܐ ܢܸܡܛܸܐ ܐ̄ܢܵܫ ܠܗܵܝ̇ ܕܢܸܥܘܿܠ ܠܐܲܪܥܵܐ|
      block |ܕܡܘܼܠܟܵܢܵܐ ܕܐܝܼܬܼܵܘܗܝ ܛܲܟܼܤܵܐ ܕܲܓܼܡܝܼܪܹ̈ܐ܃ ܘܢܸܫܟܲܚ ܠܲܫܪܵܪܵܐ|
      block |ܥܹܝܢ ܒܲܓܼܠܸܐ ܟܡܵܐ ܕܤܸܦܹ̇ܩ ܟܝܵܢܵܐ܃ ܢܦܘܼܫ ܡܸܟܹܝܠ ܘܡ̣ܢ ܗܵܢܵܐ|
      block |ܒܛܲܟܼܤܵܐ ܗܵܘ̇ ܬܲܚܬܵܝܵܐ܃ ܕܟܼܠܹܗ ܒܡܸܡܵܠܵܐ ܥܢܸܐ܁ ܘܡܸܛܠ ܗܵܝ̇|
      block |ܕܠܵܐ ܐܸܫܟܲܚ ܠܲܫܪܵܪܵܐ ܟ̱ܠܹܗ܃ ܐܵܪܵܐ ܢܩܵܘܸܐ ܒܬܲܚܬܵܝܘܼܬܼܵܐ ܕܠܵܐ ܝܵܕܲܥ̇|
      block |ܐܵܦܠܵܐ ܠܡܸܪܲܓܼ ܗܵܠܹܝܢ܃ ܐܵܘ ܢܸܬܼܥܲܠܸܐ ܠܗܵܢܵܐ ܡܸܨܥܵܝܵܐ ܕܐܸܡ̇ܪܹܬܼ܃|
      block |ܐܵܦܸܢ ܠܵܐ ܢܸܚܙܸܐ ܐܲܝܟܼ ܕܲܒܼܡܲܚܙܝܼܬܼܵܐ܃ ܐܸܠܵܐ ܡ̣ܢ ܪܘܼܚܩܵܐ ܡܤܲܟܸܐ ܠܹܗ܃|
      block |ܘܒܹܗ ܒܤܘܼܟܵܝܵܐ ܡܸܬܼܟܢܸܫ ܠܘܵܬܼ ܐܲܒܼܵܘ̈ܗܝ ܘܐܵܦܸܢ ܠܵܐ ܢܸܫܬܿܘܸܐ|
      block |ܠܗܵܝ̇ ܟ̱ܠܵܗ̇ ܛܲܝܒܿܘܼܬܼܵܐ ܬܢܵܢ܃ ܐܸܠܵܐ ܒܥܸܢܝܵܢܵܐ ܕܥܲܡܵܗ̇ ܟܲܕܼ|
      block |ܪܲܚܝܼܩ܃ ܢܲܦܗܸܐ ܗܵܘܢܹܗ܁ ܘܲܒܼܓܼܘܼܪ̈ܵܓܹܐ ܕܝܼܠܵܗ̇ ܟܡܵܐ ܕܚܲܝ ܢܸܦܤܘܿܩ|
      block |ܢܲܡܸܕܼ ܡ̣ܢ ܚܘܼ̈ܫܵܒܹܐ ܒܝܼ̈ܫܹܐ܁ ܘܲܒܼܗܵܢܵܐ ܤܲܒܼܪܵܐ܃ ܟܲܕܼ ܡܠܸܐ ܠܸܒܹܗ ܡ̣ܢ|
      block |ܐܲܠܵܗܵܐ܃ ܡܫܲܢܸܐ ܡ̣ܢ ܥܵܠܡܵܐ ܗܵܢܵܐ܁ ܟܠ ܡܸܕܸܡ ܕܲܒܼܡܲܟܿܝܼܟܼܘܼܬܼܵܐ|
      block |ܗܵܘܹ̇ܐ܃ ܫܲܦܝܼܪ ܗ̄ܘ̣܁ ܗܲܓܵܓܹ̈ܐ ܠܵܐ ܓܫܝܼ̈ܡܹܐ ܕܡܲܕܥܵܐ ܒܢܝܼܫܵܐ|
      block |ܕܪܸܚܡܲܬܼ ܐܲܠܵܗܵܐ ܒܤܘܼ̈ܟܵܠܹܐ ܕܲܟܿܬܼܵܒܹ̈ܐ܃ ܤܵܝ̇ܓܝܼܢ ܠܡܲܥ̈ܠܵܢܹܐ ܕܢܲܦܫܵܐ|
      block |ܩܕܼܵܡ ܚܘܼ̈ܫܵܒܹܐ ܢܘܼܟܼܪ̈ܵܝܹܐ܃ ܘܢܵܛ̇ܪܝܼܢ ܠܪܸܥܝܵܢܵܐ ܠܥܘܼ̈ܗܕܵܢܹܐ|
      block |ܕܨܸܒܼ̈ܘܵܬܼܵܐ܃ ܘܡ̣ܢ ܗܵܠܹܝܢ ܬܸܫܬܲܗܸܐ ܚܲܡܝܼܡܘܼܬܼܵܐ ܕܙܵܘܥܹܗ܃ ܘܢܸܦܸܠ|
      block |ܒܲܪܓܼܝܼܓܼܵܬܼܵܐ܁|
  block 13
    block
      block |ܥܲܠ ܫܘܼ̈ܚܠܵܦܹܐ ܕܗܵܘܹ̇ܝܢ ܠܘܵܬܼ ܪ̈ܕܝܼܚܲ ܒܫܸܠܝܵܐ܃ ܕܦܵܩܚܵܐܝܼܬܼ ܡ̣ܢ|
      block |ܐܲܠܵܗܵܐ ܡܛܲܟܿܤܵܐ ܐܘܼܪܚܵܐ ܗܵܕܹܐ܁ ܐܝܼܬܼ ܐܸܡܲܬܼܝ ܕܲܟܼܡܝܼܪܘܼܬܼܵܐ|
      block |ܘܲܚܢܘܼܩܝܵܐ ܢܲܦܫܵܢܵܝܵܐ܃ ܘܡ̣ܢ ܫܸܠܝܵܐ ܦܨܝܼܚܘܼܬܼܵܐ ܘܚܲܕܼܘܼܬܼܵܐ ܘܪܸܬܼܚܵܐ|
      block |ܚܲܡܝܼܡܵܐ ܘܚܲܝܠܵܐ ܕܠܵܐ ܒܲܥܝܵܕܼܾܵܐ܁ ܫܘܼܒܼܞܵܠ ܒܲܡܛܲܟܿܤܵܢܵܗ̇ ܕܐܘܼܪܚܲܢ܁|
      block |ܐܵܡܹܝܢ܁ ܝܓ܁|
    block
      block |ܐܲܝܢܵܐ ܕܹܝܢ ܕܲܦܤܲܩ̣ ܒܪܸܥܝܵܢܹܗ ܕܲܒܼܕܼܘܼܝܵܪܵܐ ܠܚܘܿܕܼܵܝܵܐ ܕܥܲܡ|
      block |ܢܲܦܫܹܗ ܢܛܲܟܸܣ ܝܵܬܹܗ܃ ܘܲܒܼܦܘܼܠܚܵܢܵܐ ܘܛܘܼܟܵܤܵܐ ܕܲܙܢܲܝ̈ ܫܸܠܝܵܐ|
      block |ܢܲܦܸܩ ܫܲܪܟܵܢܵܐ ܕܚܲܝܵܘ̈ܗܝ܁ ܐܸܡܲܬܼܝ ܕܐܲܝܟܼ ܥܝܵܕܼܵܐ ܕܲܒܼܫܸܠܝܵܐ܃ ܗܵܘ̇|
      block |ܕܲܡܬܲܚܲܡ ܦܵܩܚܵܐܝܼܬܼ ܠܛܲܝܒܿܘܼܬܼܵܐ ܐܲܠܵܗܵܝܬܼܵܐ܃ ܢܸܓܼܕܲܫ ܕܲܠܓܼܵܘ|
      block |ܥܲܡܛܵܢܵܐ ܡܸܬܿܛܲܡܪܵܐ ܢܲܦܫܹܗ܃ ܘܒܲܕܼܡܘܼܬܼ ܘܲܗܝܼܪ̈ܵܘܗܝ ܕܫܸܡܫܵܐ|
      block |ܕܡܸܬܼܟܲܤܹܝܢ ܡ̣ܢ ܝܵܬܹܒܼܬܼܵܐ ܡ̣ܢ ܠܒܼܝܼܕܼܘܼܬܼܵܐ ܕܲܥܢܵܢܹ̈ܐ܃ ܒܲܡܠܸܬ ܩܲܠܝܼܠ|
      block |ܡܸܬܼܓܠܸܙ ܡ̣ܢ ܒܘܼܝܵܐܑܵ ܪܘܼܚܵܢܵܐ ܘܡ̣ܢ ܨܸܡܚܵܐ ܕܛܲܝܒܿܘܼܬܼܵܐ ܒܝܲܕܼ|
      block |ܥܢܵܢܵܐ ܕܚܲܫܹ̈ܐ܃ ܘܩܵܦܹ̇ܿܣ ܡܸܢܹܗ ܩܲܠܝܼܠ ܚܲܝܠܵܐ ܗܵܘ̇ ܡܚܲܕܝܵܢܵܐ܃|
      block |ܘܢܸܩܛܲܪ ܥܲܠ ܪܸܥܝܵܬܹܗ ܚܸܫܟܵܐ ܗܵܘ̇ ܕܠܵܐ ܒܲܥܝܵܕܼܵܐ܃ ܠܵܐ ܬܸܗܘܸܐ|
      block |ܡܸܫܬܲܓܼܫܵܐ ܬܲܪܥܝܼܬܹܗ܃ ܘܝܵܗܹ̇ܒܼ ܐܝܼܕܼܵܐ ܠܲܙܥܘܿܪܘܼܬܼ ܢܲܦܫܵܐ܁ ܐܸܠܵܐ|
      block |ܢܤܲܝܒܲܪ ܟܲܕܼ ܡܸܬܼܥܢܸܐ ܒܲܟܼܬܼܵܒܹ̈ܐ ܒܐ̄ܢܵܫܵܐ ܐܲܠܵܗܵܝܹ̈ܐ ܘܲܨ̈ܠܵܘܵܬܼܵܐ ܕܥܸܨܝܵܢܵܐ܃|
      block |ܘܲܡܤܲܟܸܐ ܠܥܘܼܕܼܪܵܢܵܐ܁ ܘܡ̣ܢ ܫܹܠܝ ܡܸܬܼܝܼܗܸܒܼ ܠܹܗ܃ ܟܲܕܼ ܠܵܐ ܝܵܕܲܥ̇܁|
      block |ܡܸܛܠ ܕܐܲܟܼܙܢܵܐ ܕܡܸܬܼܦܲܨ̈ܚܵܢ ܐܲܦܹ̈ܝܗ̇ ܕܥܵܡܲܪܬܵܐ ܒܙܲܠܝܼܩܵܘ̈ܗܝ|
      block |ܕܫܸܡܫܵܐ܃ ܒܲܫܪܵܝܵܐ ܕܲܠܒܲܝܼܕܼܘܼܬܹܗ ܕܐܵܐܲܪ܃ ܗܵܟܲܢܵܐ ܡܸܫܟܿܚܵܐ ܡܸܠܲܬܼ|
      block |ܨܠܘܿܬܼܵܐ ܕܬܸܫܪܸܐ ܘܲܬܼܦܲܠܗܸܕܼ ܡ̣ܢ ܢܲܦܫܵܐ ܥܲܪܦܸܠܵܐ ܕܚܲܫܹ̈ܐ܃|
    block
      block |ܘܬܲܦܨܲܚ ܘܬܲܢܗܲܪ ܠܪܸܥܝܵܢܵܐ ܒܙܸܠܓܹ̈ܐ ܕܚܲܕܼܘܼܬܼܵܐ ܘܲܕܼܒܼܘܼܝܵܐܵܐ|
      block |ܕܡܵܘܠܕܼܵܐ ܒܚܘܼ̈ܫܵܒܲܝܢ܁ ܝܲܬܝܼܪܵܐܝܼܬܼ ܐܸܡܲܬܼܝ ܕܢܸܗܘܸܐ ܠܵܗ̇ ܡܠܡܼܐܵܐ|
      block |ܠܥܘܼܕܼܪܵܢܵܐ ܡ̣ܢ ܟܬܼܵܒܲܝ̈ ܩܘܼܕܼܫܵܐ܃ ܘܫܲܗܪܵܐ ܡܙܲܗܝܵܢܵܐ ܕܪܸܥܝܵܢܵܐ܁|
      block |ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ ܩܲܕܝܼ̈ܫܹܐ܃ ܒܐܲܡܝܼܢܘܼ ܬܲܗܪܵܐ ܠܵܐ|
      block |ܡܸܬܿܕܲܪܟܵܢܵܐ ܘܚܲܕܼܘܼܬܼܵܐ ܕܒܲܐܠܵܗܵܐ ܡܵܠܹ̇ܐ ܠܵܗ̇ ܠܢܲܦܫܵܐ܁|
  block 14
    block
      block |ܬܘܼܒܼ ܥܲܠ ܗܵܠܹܝܢ ܕܲܒܼܫܸܠܝܵܐ ܪܵܕܹܝܢ܃ ܕܐܸܡܲܬܼܝ ܡܫܲܪܹܝܢ ܠܕܲܡܸܥ|
      block |ܐܵܦܸܢ ܩܲܠܝܼܠ ܕܠܲܐܝܟܵܐ ܡܲܛܝܼܘ ܒܦܘܼܠܚܵܢܗܘܿܢ܃ ܒܝܲܡܵܐ ܠܵܐ|
      block |ܡܸܬܿܕܲܪܟܵܢܵܐ ܕܕܼܘܼܒܵܪܵܐ ܕܫܸܠܝܵܐ ܢܸܫܟܿܚܘܼܬܢ ܠܡܸܬܿܬܿܟܼܵܠܘܼ ܒܨܝܼܪ|
      block |ܩܲܠܝܼܠ ܥܲܠ ܠܹܐܘܲܬܼܗܘܿܢ ܕܫܲܪܝܲܬ̤ ܝܵܗ̇ܒܵܐ ܦܹܐܪܹ̈ܐ܁ ܝܕ܁|
    block
      block |ܐܵܡܲ݁ܪ ܐ̄ܢܵܐ ܠܵܟܼ ܨܒܼܘܼܬܼܵܐ܃ ܘܠܵܐ ܬܸܓܼܚܲܟܼ܁ ܡܸܛܠ ܕܲܫܪܵܪܵܐ|
      block |ܐܵܡܲ݁ܪ ܐ̄ܢܵܐ܁ ܘܠܵܐ ܬܸܬܼܦܲܠܲܓܼ ܥܲܠ ܡܸܠܬܼܵܐ܃ ܕܫܲܪܝܼܪܝܼܢ ܐܲܝܠܹܝܢ|
      block |ܕܡܸܢܗܘܿܢ ܩܲܒܿܠܹ̇ܬܼ܀ ܐܸܢ ܒܲܬܼܠܝܼ̈ܦܹܐ ܕܥܲܝܢܲܝ̈ܟ ܬܸܬܼܠܸܐ ܩܕܼܵܡ|
      block |ܐܲܠܵܗܵܐ܃ ܥܕܲܡܵܐ ܕܲܒܼܕܸܡ̈ܥܹܐ ܬܸܦܓܲܥ܃ ܠܵܐ ܬܸܤܒܲܪ ܕܲܠܡܸܕܸܡ|
      block |ܡܲܛܝܼܬܿ ܒܕܼܘܼܒܵܪܵܐ܁ ܥܕܲܟܹܝܠ ܓܹܝܪ܃ ܠܥܵܠܡܵܐ ܡܫܲܡ̈ܫܵܢ ܟܲܤ̈ܝܵܬܼܵܟܼ܁|
      block |ܗܵܢܵܘ ܕܹܝܢ܃ ܒܕܘܼܒܵܪܵܐ ܕܥܵܠܡܵܝܹ̈ܐ ܡܗܲܝ̈ܡܢܹܐ ܩܵܐܹ̇ܡ ܐܲܢ̄ܬܿ܁ ܒܒܲܪܢܵܫܵܐ|
      block |ܓܹܝܪ ܒܲܪܝܵܐ ܥܵܡܹ̇ܠ ܐܲܢ̄ܬܿ ܒܦܠܚܵܢܵܐ ܕܲܠܘܵܬܼ ܐܲܠܵܗܵܐ܃ ܘܒܲܪܢܵܫܵܐ|
      block |ܕܲܠܓܼܵܘ ܥܕܲܟܹܝܠ ܕܠܵܐ ܦܹܐܪ̈ܝܼܢ ܐܝܼܬܼܵܘܗܝ܁ ܒܦܹܐܪ̈ܵܘܗܝ ܡܲܢ܃ ܡ̣ܢ|
      block |ܐܲܝܟܵܐ ܕܐܸܡ̇ܪܹܬܼ ܡܫܲܪܸܐ܁ ܡܵܐ ܕܹܝܢ ܕܠܲܐܬܼܪܵܐ ܕܕܸܡ̈ܥܹܐ ܡܲܛܝܼܬܿ܃|
      block |ܗܵܝܕܹܝܢ ܐܸܤܬܲܟܲܠ ܕܲܢܦܲܩ̣ ܠܹܗ ܪܸܥܝܵܢܵܐ ܡ̣ܢ ܒܹܝܬܼ ܚܒܼܘܼܫܝܵܐ|
      block |ܕܥܵܠܡܵܐ ܗܵܢܵܐ܃ ܘܤܵܡ̣ ܪܸܓܼܠܹܗ ܒܡܲܪܕܝܼܬܼܵܐ ܕܥܵܠܡܵܐ ܚܲܕܼܬܼܵܐ܁|
      block |ܘܫܲܪܝܼ ܤܵܐܹ̇ܩ ܐܵܐܲܪ ܬܡܝܼܗܵܐ ܕܬܲܡܵܢ܃ ܘܲܡܫܲܪܸܐ ܡܲܚܸܬܼ ܕܸܡ̈ܥܹܐ܁|
    block
      block |ܒܗܵܝ̇ ܕܲܬܼܟܸܒܼܘ ܠܗܘܿܢ ܡܸܟ݂ܝܠ ܚܸܒܼ̈ܠܹܐ ܕܡܲܦܩܵܢܵܐ܃ ܥܲܠ ܥܘܸܠܵܐ|
      block |ܗܵܘ̇ ܕܪܘܼܚ܁ ܕܛܲܝܒܿܘܿܬܼܵܐ ܐܸܡܵܐ ܕܓܼܵܘܵܐ ܡܤܲܪܗܒܼܵܐ ܠܡܵܘܠܵܕܼܘܼ|
      block |ܒܐ̄ܪܵܙܵܐ ܠܢܲܦܫܵܐ ܨܲܠܡܵܐ ܕܐܲܠܵܗܵܐ܃ ܠܢܘܼܗܪܹܗ ܕܥܵܠܡܵܐ ܕܲܥܬܝܼܕܼ܁|
      block |ܘܡܵܐ ܕܲܡܛ̣ܵܐ ܙܲܒܼܢܵܐ ܕܡܵܘܠܵܕܼܵܐ܃ ܪܸܥܝܵܢܵܐ ܡܲܪܓܸܫ ܡܸܟܹܝܠ ܒܡܸܕܸܡ|
      block |ܡܸܕܸܡ ܡ̣ܢ ܬܲܡܵܢ܃ ܐܲܝܟܼ ܤܵܘܩܵܐ ܡܸܕܸܡ ܩܲܛܝܼܢܵܐ ܕܲܡܩܲܒܸܠ|
      block |ܥܘܸܠܵܐ ܠܓܼܵܘ ܡ̣ܢ ܗܲܕܵܡܹ̈ܐ ܕܲܒܼܗܘܿܢ ܐܸܬܼܪܲܒܿܝܼ܁ ܘܲܕܼܠܵܐ ܡܤܲܝܒܲܪ|
      block |ܡܸܕܸܡ ܕܠܵܐ ܒܲܥܝܵܕܼܵܐ܃ ܡܙܝܼܥ ܠܹܗ ܠܦܲܓܼܪܵܐ܃ ܒܒܸܟܼܝܵܐ ܕܲܚܠܝܼܛܵܐ|
      block |ܒܹܗ ܚܲܕܼܘܼܬܼܵܐ ܕܥܵܠ̇ܒܵܐ ܠܚܲܠܝܘܼܬܹܗ ܕܕܸܒܼܫܵܐ܁ ܟܠ ܟܡܵܐ ܕܡܸܬܼܪܲܒܸܐ|
      block |ܗܵܘ̇ ܥܘܸܠܵܐ ܕܲܠܓܼܵܘ܃ ܗܵܟܲܢܵܐ ܗܵܘ̇ܝܵܐ ܬܵܘܤܲܦܬܼܵܐ ܒܕܸܡ̈ܥܹܐ܁ ܡܲܪܕܝܼܬܼܵܐ|
      block |ܕܹܝܢ ܕܕܸܡ̈ܥܹܐ܃ ܡ̣ܢ ܐܸܡܲܬܼܝ ܕܫܲܪܝܼ ܪܸܥܝܵܢܵܐ ܡܸܫܬܲܦܸܐ܃ ܗܵܘ̇ܝܵܐ܁ ܒܪܲܡ|
      block |ܪܸܕܿܝܵܐ ܕܕܸܡ̈ܥܹܐ ܕܡ̣ܢ ܗܵܢܵܐ ܛܲܟܼܤܵܐ ܕܐܵܡܲ݁ܪܢܵܐ܃ ܠܵܐ ܗ̄ܘ̣ܵܐ ܥܲܠ|
      block |ܗܵܘ̇ ܡܢܵܬܼܵܢܵܝܵܐ ܪܡܸܐ ܠܝܼ ܕܒܲܙܒܲܢ ܙܒܲܢ܁ ܗܵܢܵܐ ܕܹܝܢ ܒܘܼܝܵܐܵܐ ܕܒܲܙܒܲܢ|
      block |ܙܒܲܢ܃ ܠܟܼܠܢܵܫ ܗܵܘܹ̇ܐ ܕܦܵܠܲܚ ܥܲܡ ܐܲܠܵܗܵܐ ܒܫܸܠܝܵܐ܁ ܒܲܙܒܲܢ܃|
      block |ܒܬܹܐܘܿܪܝܼܵܐ ܕܪܸܥܵܝܵܢܵܐ܁ ܘܒܲܙܒܲܢ܃ ܒܡܸܠܹ̈ܐ ܕܲܟܼܬܼܵܒܹ̈ܐ܁ ܘܒܲܙܒܲܢ܃ ܒܥܸܢܝܵܢܵܐ|
      block |ܕܬܲܟܼܫܲܦܬܼܵܐ܁ ܠܝܼ ܡ̇ܢ ܪܡܸܐ ܠܝܼ ܠܡܹܐܡܲܪ ܥܲܠ ܗܵܘ̇ ܟ̱ܠܵܢܵܝܵܐ܃|
      block |ܕܐܝܼܬܼܵܘܗܝ ܕܠܵܐ ܦܤܵܩ ܕܠܸܠܝܵܐ ܘܐܝܼܡܵܡܵܐ܃ ܕܲܠܗܵܘ̇ ܕܲܒܼܚܲܬܝܼܬܼܘܼܬܼܵܐ|
      block |ܕܕܼܘܼܒܵܪܹ̈ܐ ܐܸܫܟܲܚ̣ ܫܪܵܪܵܐ ܒܓܼܵܘ ܫܸܠܝܵܐ ܗܵܘܹ̇ܐ܃ ܕܗܵܘ̈ܝܵܢ ܥܲܝ̈ܢܹܐ ܡܥܝܼ̈ܢܹܐ|
      block |ܕܡܲܝ̈ܵܐ܃ ܙܲܒܼܢܵܐ ܕܬܲܪܬܹܝܢ ܫܢ̈ܝܼܢ ܚܲܤܝܼܪ ܝܲܬܝܼܪ ܗܵܕܹܐ܃ ܒܙܲܒܼܢܵܐ|
      block |ܕܡܲܥܒܲܪܬܵܐ ܗܵܘ̇ܝܵܐ܁ ܐܵܡܲ݁ܪܢܵܐ ܕܹܝܢ܃ ܡܲܥܒܲܪܬܵܐ ܐ̄ܪܵܙܵܢܵܝܬܼܵܐ܁ ܬܘܼܒܼ ܡ̣ܢ|
      block |ܒܵܬܲܪ ܕܸܡ̈ܥܹܐ܃ ܥܵܐܹ̇ܠ ܐܲܢ̄ܬܿ ܠܫܲܝܢܵܐ ܕܚܘܼ̈ܫܵܒܹܐ܁ ܘܒܹܗ ܒܗܵܢܵܐ ܫܲܝܢܵܐ|
      block |ܕܚܘܼ̈ܫܵܒܹܐ܃ ܥܵܐܹ̇ܠ ܐܲܢ̄ܬܿ ܠܗܵܝ̇ ܢܝܵܚܝܵܬܼܵܐ ܐܲܠܵܗܵܝܬܼܵܐ ܕܐܸܡ݂ܲܪ ܦܵܘܠܘܿܣ܁|
      block |ܒܲܡܢܵܬܼܵܐ܃ ܐܲܝܟܼ ܟܝܵܢܵܐ܁ ܡ̣ܢ ܗܵܢܵܐ ܐܲܬܼܪܵܐ ܕܫܲܝܢܵܐ܃ ܡܫܲܪܸܐ ܗܵܘܢܵܐ܃|
    block
      block |ܒܗܵܝ̇ ܕܢܸܚܙܸܐ ܟܲܤ̈ܝܵܬܼܵܐ܁ ܗܵܝܕܹܝܢ ܪܘܼܚܵܐ ܕܩܘܼܕܼܫܵܐ ܡܫܲܪܸܐ ܓܵܠܹ̇ܐ|
      block |ܩܕܵܡܵܘܗܝ ܫܡܲܝܢ̈ܝܬܼܵܐ܁ ܟܲܕܼ ܥܵܡܲܪ ܒܵܟܼ ܐܲܠܵܗܵܐ܃ ܘܦܹܐܪ̈ܵܘܗܝ|
      block |ܕܪܘܼܚܵܐ ܡܚܲܦܸܛ ܒܵܟܼ܁ ܘܡܸܟܵܐ ܡܲܪܓܸܫ ܐܲܢ̄ܬܿ ܒܫܘܼܠܵܦܵܐ ܗܵܘ̇܃|
      block |ܕܲܥܬܼܝܼܕܼ ܟ̱ܠܹܗ ܟܝܵܢܵܐ ܠܲܡܩܲܒܵܠܘܼ ܒܚܘܼܕܵܬܼܵܐ ܕܟܼܠ܁ ܒܲܗܘܼܪܵܐܝܼܬܼ܃|
      block |ܐܲܝܟܼ ܕܲܒܪܸܡܙܵܐ܀ ܗܵܐ ܗܵܠܹܝܢ ܟܸܬܼܒܹ̇ܬܼ܃ ܠܥܘܼܕܼܪܵܢܵܐ ܕܝܼܠܝ܃ ܘܲܕܼܟܼܠ|
      block |ܕܦܵܓܲܥ̇ ܒܲܟܼܬܼܵܒܼܵܐ ܗܵܢܵܐ܁ ܐܲܝܟܼ ܡܸܕܸܡ ܕܐܲܕܪܟܹܬܼ ܡ̣ܢ ܬܹܐܘܿܪܝܼܵܐ|
      block |ܕܲܟܼܬܼܵܒܹ̈ܐ܃ ܘܡ̣ܢ ܦܘܼܡܵܐ ܕܫܲܪܝܼܪܹ̈ܐ܃ ܘܩܲܠܝܼܠ ܡ̣ܢ ܢܸܤܝܵܢܵܐ܁ ܕܢܸܗܘܸܐ|
      block |ܐܵܦ ܠܝܼ ܥܘܼܕܼܪܵܢܵܐ ܒܲܨ̈ܠܵܘܼܗܘܿܢ ܕܐܲܝܠܹܝܢ ܕܡܸܬܼܥܲܕܪܝܼܢ ܡ̣ܢ|
      block |ܗܵܠܹܝܢ܃ ܡܸܛܠ ܕܥܸܡ̇ܠܹܬܼ ܒܗܹܝܢ܁ ܫܡܲܥ ܐܵܦ ܡܸܕܸܡ ܐ̄ܚܪܹܝܢ|
      block |ܕܐܵܡܲ݁ܪܢܵܐ ܠܵܟܼ܃ ܐܲܟܼܡܵܐ ܕܝܸܠܦܹ̇ܬܼ ܡ̣ܢ ܦܘܼܡܵܐ ܕܠܵܐ ܡܕܲܓܸܠ܃|
      block |ܘܡܵܐ ܕܲܠܗܵܢܵܐ ܐܲܬܼܪܵܐ ܡܫܲܝܢܵܐ ܕܚܘܼ̈ܫܵܒܹܐ ܥܲܠ̣ܬܿ܃ ܗܵܝܕܹܝܢ ܡܸܫܬܲܩܠܵܐ|
      block |ܬܘܼܒܼ ܡܸܢܵܟܼ ܬܟܼܝܼܒܼܘܼܬܼܵܐ ܕܕܸܡ̈ܥܹܐ܃ ܘܐܵܬܹ̇ܐ ܐܲܢ̄ܬܿ ܠܗܵܝ̇ ܕܲܒܼܟܲܝܠܵܐ|
      block |ܘܒܲܡܫܘܼܚܬܼܵܐ܁ ܗܵܢܵܘ ܫܪܵܪܵܐ ܚܲܬܿܝܼܬܼܵܐ ܐܲܝܟܼ ܕܲܒܼܦܵܤܝܼ̈ܩܵܬܼܵܐ܃ ܘܫܲܪܝܼܪ|
      block |ܗ̄ܘ̣ ܘܲܡܗܲܝܡܲܢ ܡ̣ܢ ܟ̱ܠܵܗ̇ ܥܹܕܬܵܐ܃ ܘܡ̣ܢ ܛܘܼܠܝܵܩܹ̈ܐ ܘܪܹ̈ܫܲܝ|
      block |ܕܲܪܵܪܹ̈ܐ ܕܲܒܼܢܹ̈ܝܗ̇܁|
  block 15
    block
      block |ܥܲܠ ܝܘܼܒܵܠܵܐ ܕܐܘܼܪܚܵܐ ܕܝܼܚܝܼܕܼܵܝܘܼܬܼܵܐ܃ ܟܲܪܝܵܐܝܼܬܼ ܘܩܲܠܝܼܠ|
      block |ܡܦܲܪܫܵܐܝܼܬܼ܃ ܘܕܲܐܝܟܲܢ ܘܒܲܐܝܢܵܐ ܙܢܵܐ ܡܸܬܼܝܼܠ̈ܕܵܢ ܡ̣ܢ ܚܕܼܵܕܹ̈ܐ|
      block |ܡܝܲܬܪ̈ܵܬܼܵܐ ܕܒܼܵܗ̇ ܝܗ܁|
    block
      block |ܢܲܗܝܼܪܵܐܝܼܬܼ ܕܹܝܢ ܘܲܡܦܲܪܫܵܐܝܼܬܼ܃ ܕܐܲܝܟܼ ܗܵܟܲܢ ܐܝܼܬܼܵܘܗܝ ܝܘܼܒܵܠܗܹܝܢ܁|
      block |ܡ̣ܢ ܥܲܡ̈ܠܹܐ ܕܥܸܨܝܵܢܵܐ ܕܲܒܼܫܸܠܝܵܐ ܡܸܬܼܝܼܠܸܕܼ ܪܸܬܼܚܵܐ ܗܵܘ̇ ܫܓܼܝܼܪܵܐ|
    block
      block |ܘܲܕܼܠܵܐ ܡܘܼܫܚܵܐ܃ ܗܵܘ̇ ܕܡܸܬܼܢܲܒܼܪܲܫ ܒܠܸܒܵܐ ܡ̣ܢ ܚܘܼ̈ܫܵܒܹܐ ܚܲܡܝܼ̈ܡܹܐ|
      block |ܕܚܲܕܼܬܼܵܐܝܼܬܼ ܒܵܠ̇ܩܝܼܢ ܒܪܸܥܝܵܢܵܐ܁ ܗܸܢܘܿܢ ܕܹܝܢ ܥܲܡ̈ܠܹܐ ܘܲܙܗܝܼܪܘܼܬܼܵܐ܃܆|
      block |ܡܩܲܛܢܝܼܢ ܠܗܵܘܢܵܐ ܒܚܲܡܝܼܡܘܼܬܼܗܘܿܢ܃ ܘܝܵܗ̇ܒܿܝܼܢ ܠܹܗ ܚܙܵܝܵܐ܁ ܘܗ̤ܘ|
      block |ܚܙܵܝܵܐ ܡܵܘܠܸܕܼ ܠܚܘܼ̈ܫܵܒܹܐ ܚܲܡܝ̈ܡܹܐ ܕܐܸܡ̇ܪܹܬܼ܃ ܒܝܲܕܼ ܥܲܡܝܼܩܘܼܬܼ|
      block |ܚܙܵܬܼܵܐ ܢܲܦܫܵܢܵܝܬܼܵܐ܃ ܗܵܝ̇ ܕܡܸܬܼܩܲܪܝܵܐ ܬܹܐܘܿܪܝܼܵܐ܁ ܘܗ̤ܝ ܬܹܐܘܿܪܝܼܵܐ܃|
      block |ܡܵܘܠܕܼܵܐ ܠܪܸܬܼܚܵܐ܁ ܘܡ̣ܢ ܪܵܬܼܚܵܐ ܗܵܢܵܐ܃ ܚܙܵܝܵܐ ܕܡ̣ܢ ܛܲܝܒܿܘܼܬܼܵܐ܁|
      block |ܘܟܸܢ ܡܸܬܼܝܲܠܕܵܐ܃ ܬܪܝܼܥܘܼܬܼܵܐ ܕܕܸܡ̈ܥܹܐ܁ ܩܲܕܼܡܵܝܑܬܼ܃ ܗܵܝ̇ ܕܒܲܡܢܵܬܼܵܐ܁|
      block |ܗܵܢܵܘ ܕܹܝܢ܃ ܕܙܲܒܼ̈ܢܝܼܢ ܤܲܓܝܼ̈ܐܵܢ ܢܸܬܿܬܲܪ̈ܥܵܢ ܠܹܗ ܠܐ̄ܢܵܫ ܕܸܡ̈ܥܹܐ ܒܚܲܕܼ|
      block |ܝܵܘܡܵܐ܁ ܘܡ̣ܢ ܗܵܕܹܐ܃ ܐܵܬܹ̇ܐ ܠܗܵܝ̇ ܕܠܵܐ ܦܤܵܩ܁ ܘܡ̣ܢ ܕܸܡ̈ܥܹܐ܃|
      block |ܡܩܲܒܿܠܵܐ ܢܲܦܫܵܐ ܫܲܝܢܵܐ ܕܚܘܼ̈ܫܵܒܹܐ܁ ܘܡ̣ܢ ܫܲܝܢܵܐ ܕܚܘܼ̈ܫܵܒܹܐ܃|
      block |ܡܸܬܼܥܲܠܝܵܐ ܠܫܲܦܝܘܼܬܼ ܡܲܕܥܵܐ܁ ܘܲܒܼܡܲܕܥܵܐ ܫܲܦܝܵܐ܃ ܐܵܬܹ̇ܐ ܐ̄ܢܵܫ ܠܗܵܝ̇|
      block |ܕܲܗܘ̤ܵܐ ܚܵܙܹ̇ܐ ܤܬܝܼܪ̈ܵܬܼܵܐ܁ ܡܸܛܠ ܕܕܲܟܼܝܘܼܬܼܵܐ܃ ܒܲܡܫܲܝܢܘܼܬܼܵܐ ܕܡ̣ܢ|
      block |ܩܪ̈ܵܒܹܐ ܚܡܝܼܠܵܐ܁ ܘܡ̣ܢ ܒܵܬܲܪ ܗܵܠܹܝܢ܃ ܡܵܛܹܐ ܗܵܘܢܵܐ ܠܡܸܕܸܡ|
      block |ܕܲܪܫܝܼܡܵܐ ܒܹܗ ܬܲܚܘܝܼܬܼܵܐ ܕܗܵܝ̇ ܪܓܸܠܬܼܵܐ ܕܲܒܼܚܲܙܩܝܼܐܹܝܠ ܢܒܼܝܼܵܐ܃|
      block |ܕܨܵܝܪܵܐ ܛܘܼܦܤܵܐ ܕܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܕܢܲܦ̈ܫܵܬܼܵܐ ܕܡܸܬܼܩܲܪ̈ܒܼܵܢ|
      block |ܠܐܲܠܵܗܵܝ̈ܬܼܵܐ܃ ܕܲܬܼܠܝܼܬܼܵܝܬܵܗ̇ ܐܝܼܬܹܝܗ̇ ܕܠܵܐ ܡܲܥܒܲܪܬܵܐ܁ ܠܗܵܠܹܝܢ|
      block |ܟܠܗܹܝܢ ܫܘܼܪܵܝܵܐ ܐܝܼܬܼܵܘܗܝ ܨܸܒܼܝܵܢܵܐ ܫܲܦܝܼܪܵܐ ܕܲܠܘܵܬܼ ܐܲܠܵܗܵܐ܃|
      block |ܘܥܲܡ̈ܠܹܐ ܡܦܲܬ̈ܟܹܐ ܕܲܒܼܫܸܠܝܵܐ܃ ܘܠܵܐ ܡܥܲܩܡܘܼܬܼܵܐ ܗܵܝ̇ ܕܡܸܬܼܝܲܠܕܵܐ|
      block |ܡ̣ܢ ܦܤܝܼܩܘܼܬܼܵܐ ܤܲܓܝܼܐܬܼܵܐ ܕܡ̣ܢ ܥܵܠܡܵܐ܀ ܦܘܼܪ̈ܫܵܢܹܐ ܕܹܝܢ|
      block |ܕܥܲܡ̈ܠܹܐ܃ ܠܵܐ ܐܵܠܨܵܐ ܗ̄ܘ̣ܵܬܼ ܠܡܸܥܒܲܕܼ܃ ܕܲܠܟܼܠܢܵܫ ܝܑܼܕܼܝܼܥܝܼܢ܁ ܐܸܠܵܐ|
      block |ܡ̣ܢ ܟܠܦܪܘܿܣ ܡܵܐ ܕܦܵܓܲܥ̇ ܒܗܘܿܢ ܐ̄ܢܵܫ܃ ܠܵܐ ܚܵܤܲܪ܁ ܡܹܐܬܲܪ|
    block
      block |ܕܹܝܢ ܝܵܕܲܥ̇ ܐ̄ܢܵܐ܃ ܕܝܵܬܲܪ܁ ܕܐܝܼܬܲܝܗܘܿܢ ܗܵܠܹܝܢ܃ ܥܲܡܠܵܐ ܕܟܲܦܢܵܐ܁|
      block |ܘܩܸܪܝܵܢܵܐ܃ ܘܫܲܗܪܵܐ ܥܝܼܪܵܐ ܕܠܲܝ̈ܠܵܘܵܬܼܵܐ܃ ܐ̄ܢܵܫ ܐܲܝܟܼ ܚܲܝܠܹܗ܁|
      block |ܘܤܸܓܼ̈ܕܵܬܼܵܐ ܤܲܓܝܼ̈ܐܵܬܼܵܐ܃ ܕܤܵܓܹ̇ܕܼ ܐ̄ܢܵܫ ܒܥܸܕܵܢܹ̈ܐ ܕܐܝܼܡܵܡܵܐ܃|
      block |ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܒܠܸܠܝܵܐ܁ ܐܝܼܬܼ ܕܲܬܼܠܵܬܼܝܼܢ ܒܲܚܕܼܵܐ ܙܒܲܢ ܤܵܓܹ̇ܕܼ|
      block |ܘܲܡܫܲܠܸܡ܃ ܘܟܸܢ ܢܵܦܹ̇ܩ ܡ̣ܢ ܩܕܼܵܡ ܨܠܝܼܒܼܵܐ܁ ܘܐܝܼܬܼ܃ ܕܐܵܦ ܥܲܠ|
      block |ܗܵܠܹܝܢ ܡܸܢܝܵܢܹ̈ܐ ܡܵܘܤܸܦ܁ ܘܐܝܼܬܼ܃ ܕܒܲܚܕܼܵܐ ܨܠܘܿܬܼܵܐ܃ ܬܠܵܬܼܵܐ ܥܸܕܵܢ̈ܝܼܢ|
      block |ܡܵܘܚܲܪ܃ ܘܲܢܓܼܝܼܕܼ ܠܘܵܬܼ ܡܲܕܥܹܗ ܟܲܕܼ ܪܡܸܐ ܥܲܠ ܐܲܦܵܘ̈ܗܝ܃ ܟܲܕܼ|
      block |ܠܲܝܬܿ ܬܲܡܵܢ ܥܸܨܝܵܢܵܐ܃ ܘܠܵܐ ܦܸܗܝܵܐ ܕܚܘܼ̈ܫܵܒܹܐ܁ ܘܲܬܼܪ̈ܲܝܗܘܿܢ ܗܵܠܹܝܢ|
      block |ܫܘܼ̈ܚܠܵܦܹܐ ܪܲܒܿܘܼܬܼ ܥܘܼܬܼܪܵܐ ܡܚܵܘܹܝܢ ܕܛܲܝܒܿܘܼܬܼܵܐ܃ ܕܲܡܫܲܚܠܦܵܐܝܼܬܼ|
      block |ܤܵܥ̇ܪܵܐ ܠܐ̄ܢܵܫ ܐ̄ܢܵܫ ܐܲܝܟܼ ܡܫܘܼܚܬܹܗ܁ ܐܸܢ ܗܵܝ̇ ܕܤܲܓܝܼܐܘܼܬܼܵܐ|
      block |ܕܲܒܼܪܸܬܼܚܵܐ ܫܓܼܝܼܪܵܐ ܡܲܤܓܸܐ ܡܸܢܝܵܢܵܐ܃ ܘܐܸܢ ܗܵܝ̇ ܕܲܒܼܗܝܼܠܘܼܬܼܵܐ|
      block |ܡܩܲܒܿܠܵܐ ܒܹܗ ܢܲܦܫܹܗ܃ ܘܚܵܒܼ̇ܫܵܐ ܒܝܲܕܼ ܚܕܼܵܐ ܠܲܤܓܝܼܐܘܼܬܼܵܐ ܕܡܸܢܝܵܢܹ̈ܐ|
      block |ܕܩܲܕܼ̈ܡܵܝܵܬܼܵܐ܀ ܕܡܵܢܲܐ ܗ̣̄ܝ ܕܹܝܢ ܥܸܠܬܼܵܐ ܕܲܨܠܘܿܬܼܵܐ ܗܵܝ̇ ܐ̄ܚܪܹܬܼܵܐ|
      block |ܘܫܘܼܘܚܵܪܵܐ ܕܒܼܵܗ̇ ܘܕܲܡܒܲܪܝܵܐ ܡ̣ܢ ܥܸܨܝܵܢܵܐ܃ ܠܵܐ ܐܸܬܼܚܲܙܝܲܬ̤ ܠܝܼ|
      block |ܕܙܵܕܹܩ ܕܲܢܦܲܪܸܫ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܟܲܕܼ ܘܲܥܕܲܡܵܐ ܠܡܲܡܠܠܵܐ|
      block |ܕܠܸܫܵܢܵܐ ܘܲܕܼܤܘܼܪ̈ܛܹܐ ܢܲܝܬܸܐ ܙܢܲܝ̈ܗܹܝܢ܁ ܕܠܵܐ ܟܲܕܼ ܠܵܐ ܢܸܫܟܲܚ|
      block |ܢܲܕܼܪܸܟܼ ܡܸܢܵܗ̇ ܡܸܕܸܡ ܗܵܘ̇ ܡܲܢ ܕܩܵܪܹܐ܃ ܡܸܬܼܚܲܙܝܵܐ ܠܹܗ ܐܲܝܟܼ|
      block |ܡܸܕܸܡ ܦܲܟܿܝܼܗܵܐ܁ ܘܐܸܢ ܬܘܼܒܼ ܝܵܕܲܘܿܥܵܐ ܐܝܼܬܼܵܘܗܝ ܕܗܵܠܹܝܢ܃ ܒܵܤܲܪ|
      block |ܠܹܗ ܠܗܵܘ̇ ܡܲܢ ܕܲܬܼܚܘܼܡܵܐ ܕܨܸܒܼ̈ܘܵܬܼܵܐ ܠܵܐ ܝܵܕܲܥ̇ ܕܢܸܥܒܸܿܕܼ܁ ܘܡ̣ܢ ܗܵܢܵܐ|
      block |ܕܹܝܢ܃ ܥܸܕܼܠܵܝܵܐ܁ ܘܡ̣ܢ ܗܵܘ̇܃ ܓܘܼܚܟܵܐ܁ ܘܗܵܘܹ̇ܐ ܐ̄ܢܵܐ ܠܹܗ܃ ܒܲܪܒܪܵܝܵܐ|
      block |ܒܫܲܪܒܵܐ܃ ܠܗܵܘ̇ ܡ̇ܢ ܕܗ̤ܘ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ ܕܐܸܡ݂ܲܪ ܥܲܠ|
    block
      block |ܗܵܘ̇ ܕܡܸܬܼܢܲܒܸܐ܀ ܐܲܝܢܵܐ ܕܹܝܢ ܕܲܪܓܼܝܼܓܼ ܠܡܸܕܲܥ ܠܗܵܠܹܝܢ܃ ܗܵܐ|
      block |ܪܫܝܼܡ ܝܘܼܒܵܠܗܹܝܢ ܠܥܸܠ܁ ܢܲܩܸܦ ܥ̇ܒܼܵܕܼܵܐ ܠܚܘܼܫܵܒܼܵܐ܃ ܒܛܲܝܒܿܘܼܬܹܗ|
      block |ܕܡܵܪܲܢ܁ ܘܡܵܐ ܕܲܗܘ̤ܵܐ ܒܗܹܝܢ ܤܘܼܥܪܵܢܵܐܝܼܬܼ܃ ܝܵܠܹ̇ܦ ܗ̤ܘ ܡ̣ܢ|
      block |ܢܲܦܫܹܗ܁ ܬܸܒܼ ܠܲܡ ܒܩܸܠܵܝܬܵܟܼ܃ ܘܗ̤ܝ ܩܸܠܵܝܬܼܵܐ ܡܲܠܦܵܐ ܠܵܟܼ|
      block |ܡܠܡܸܕܸܡ܁|
  block 16
    block
      block |ܥܲܠ ܕܲܟܼܡܵܐ ܡܥܲܕܪܵܐ ܒܓܼܵܘ ܫܸܠܝܵܐ ܤܦܝܼܩܘܼܬܼܵܐ ܕܡ̣ܢ ܥܒܼܵܕܹ̈ܐ|
      block |ܠܢܲܦܫܵܐ܃ ܘܡܲܚܤܪܝܼܢ ܡܲܥܠܵܐ ܘܡܲܦܩܵܐ ܠܗܵܘܢܵܐ ܫܲܪܘܵܝܵܐ܃|
      block |ܕܚܲܕܼܬܼܵܐܝܼܬܼ ܫܲܪܝܼ ܚܵܐܲܪ ܒܲܩܢܘܿܡܹܗ܁ ܘܲܕܼܢܲܗܝܼܪܵܐܝܼܬܼ ܥܒܼܵܕܼ̈ܐ ܦܲܓܼܪ̈ܵܢܵܝܹܐ|
      block |ܠܝܼܚܝܼܕܼܵܝܵܐ܃ ܚܲܤܝܼܪܘܼܬܼܵܐ ܒܲܥܒܼܵܕܼܵܘ̈ܗܝ ܕܐܲܠܵܗܵܐ ܕܢܸܥܒܸܿܕܼ܃ ܐܵܠܨܵܐ|
      block |ܠܹܗ܁ ܝܘ܁|
    block
      block |ܒܼܪܢܵܫܵܐ ܤܲܓܝܼ ܨܸܦܬܼܵܐ܃ ܕܢܸܗܘܸܐ ܢܝܼܚܵܐ ܘܲܡܫܲܝܢܵܐ܃ ܠܵܐ ܡܸܫܟܲܚ܁|
      block |ܗܸܢܹܝܢ ܓܹܝܪ ܥܸܠ̈ܠܵܬܼܵܐ ܐܵܢܲܢ̈ܩܵܝܵܬܼܵܐ ܐܵܐܲܢ̈ܩܵܝܵܬܼܵܐ ܕܢܵܩ̈ܦܵܢ ܠܨܸܒܼ̈ܘܵܬܼܵܐ ܕܬܼܵܥܹ̇ܫ ܒܗܹܝܢ܃|
      block |ܗܸܢܘܿܢ ܥܵܒܼ̈ܕܵܢ ܠܹܗ ܕܢܸܬܿܬܿܙܝܼܥ ܡ̣ܢ ܩܛܝܼܪ܃ ܘܒܼ̈ܙܵܢ ܠܢܝܼܚܘܼܬܹܗ|
      block |ܘܲܒܼܗܝܠܘܼܬܹܗ܁ ܒܸܠܥܵܕܼ ܢܘܼ̈ܬܵܦܹܐ ܕܹܝܢ ܕܢܸܥܘܿܠ ܤܵܛܵܢܵܐ ܥܲܠ|
      block |ܢܲܦܫܵܐ܃ ܐܲܬܼܪܵܐ ܠܲܝܬܿ ܠܹܗ܁ ܙܵܕܹܩ ܠܹܗ ܠܝܼܚܝܼܕܼܵܝܐ܃ ܕܲܩܕܼܵܡ ܐܲܦܵܘ̈ܗܝ|
      block |ܕܐܲܠܵܗܵܐ ܢܩܝܼܡ ܢܲܦܫܹܗ ܐܲܡܝܼܢܵܐܝܼܬܼ܃ ܘܲܠܪܸܡܙܹܗ ܢܲܨܸܕܼ܁ ܐܸܢ ܐܹܝܢ|
      block |ܒܲܫܪܵܪܵܐ ܤܝܼܡܵܐ ܠܹܗ ܗܵܘܢܹܗ ܕܢܸܛܲܪ ܒܲܙܗܝܼܪܘܼܬܼܵܐ܃ ܘܲܠܢܘܼ̈ܩܙܹܐ|
      block |ܙܥܘܿܪܹ̈ܐ ܕܪܵܦܬܿܝܼܢ ܒܹܗ ܠܡܲܕܼܪܵܟܼܘܼ ܚܲܪܝܼܦܵܐܝܼܬܼ ܨܵܒܹ̇ܐ܃ ܘܲܠܡܸܕܲܥ|
      block |ܒܫܲܝܢܵܐ ܕܬܲܪܥܝܼܬܼܵܐ ܠܡܸܦܪܲܫ ܠܲܕܼܥܵܐ̇ܠܝܼܢ ܘܢܵܦ̇ܩܝܼܢ܀ ܥܲܪ̈ܝܵܬܼܵܐ|
    block
      block |ܤܲܓܝܼ̈ܐܵܬܼܵܐ ܒܝܼܚܝܼܕܼܵܝܵܐ܃ ܐܵܬ̤ܵܐ ܐܸܢܹܝܢ ܕܲܡܪܲܫܠܘܼܬܹܗ ܡ̣ܢ ܛܘܼܝܵܒܼܵܐ|
      block |ܕܦܘܼܠܚܵܢܹܗ ܕܲܡܫܝܼܚܵܐ܁ ܘܝܼܕܲܥܹ̈ܐ ܕܚܲܤܝܼܪܘܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܬܼܵܐ|
      block |ܡܒܲܕ̈ܩܵܢ܁ ܒܸܠܥܵܕܼ ܡ̣ܢ ܤܦܝܼܩܘܼܬܼܵܐ܃ ܢܲܗܝܼܪܘܼܬܼܵܐ ܠܵܐ ܬܸܒܼܥܸܐ ܡ̣ܢ|
      block |ܢܲܦܫܵܟܼ܁ ܘܠܵܐ ܢܝܼܚܘܼܬܼܵܐ ܘܲܒܼܗܝܼܠܘܼܬܼܵܐ܃ ܒܐܲܫܝܼܕܼܘܼܬܼܵܐ ܕܪܸ̈ܓܼܫܹܐ܁ ܘܠܵܐ|
      block |ܟܢܝܼܫܘܼܬܼܵܐ ܕܪܸ̈ܓܼܫܹܐ܃ ܥܲܡ ܥܲܪ݁ܝܵܬܼܵܐ ܕܤܘܼܥܪ̈ܵܢܹܐ܁ ܠܵܐ ܬܲܤܓܸܐ ܥܲܪ̈ܝܵܬܼܵܐ|
      block |ܠܢܲܦܫܵܟܼ܃ ܘܠܵܐ ܡܸܫܟܲܚ ܐܲܢ̄ܬܿ ܒܘܼܠܒܵܠܵܐ ܒܗܵܘܢܵܟܼ܁ ܒܸܠܥܵܕܼ|
      block |ܬܲܟܼܫܲܦܬܼܵܐ ܐܲܡܝܼܢܬܼܵܐ܃ ܠܡܸܬܼܩܲܪܵܒܼܘܼ ܠܐܲܠܵܗܵܐ ܠܵܐ ܡܲܨܝܵܐ܁ ܘܥܲܡ|
      block |ܥܲܡܠܵܐ ܕܬܲܟܼܫܲܦܬܼܵܐ܃ ܠܡܸܪܡܵܐ ܠܪܸܥܝܵܢܵܐ ܡܲܪܢܝܼܬܼܵܐ ܐ̄ܚܪܹܬܼܵܐ܃|
      block |ܦܘܼܠܗܵܕܼܵܐ ܗ̣̄ܝ ܕܠܸܒܵܐ܁ ܙܵܘ̈ܥܹܐ ܚܲܡܝܼ̈ܡܹܐ ܕܐܲܕܼܝܼܩܘ ܥܠܲܝܟ|
      block |ܒܲܙܒܲܢ ܒܲܛܥܵܡܬܼܵܐ ܕܐܲܠܵܗܵܐ ܒܲܫܓܼܵܪܵܐ ܚܲܪܝܼܦܵܐ ܕܗܵܠܹܝܢ ܕܡܸܛܠܵܬܹܗ܃|
      block |ܘܬܼܘܼܒܼ ܟܲܕܼ ܦܢܲܝܬܿ ܤܥܲܪܬܿ ܐܸܢܘܿܢ܃ ܐܸܫܟܲܚܬܿ ܐܸܢܘܿܢ ܟܲܕܼ ܦܲܪܝܼܗܝܼܢ|
      block |ܒܲܛܥܵܡܬܗܘܿܢ ܘܩܲܪܝܼܪܝܼܢ ܒܓܼܵܘ ܢܲܦܫܵܟܼ܃ ܡܫܵܟܼܘܼܬܼ ܥܸܢܝܵܢܵܐ ܕܒܲܪܢܵܫܵܐ|
      block |ܓܵܚܲܬ̤ ܥܠܲܝܟ ܡ̣ܢ ܕܘܼܟܼ܃ ܐܵܘ ܝܲܩܲܪܬܿ ܠܲܥ̇ܒܼܵܕܼܵܐ ܦܲܓܼܪܵܢܵܝܵܐ ܝܲܬܝܼܪ|
      block |ܡܸܢܗܘܿܢ܃ ܘܥܲܠ ܗܵܕܹܐ ܩܸܪܲܬ̤ ܫܲܚܝܼܢܘܼܬܼܵܐ ܕܚܘܼ̈ܫܵܒܲܝܟ܁ ܕܸܡ̈ܥܹܐ ܕܹܝܢ|
      block |ܘܲܢܩܵܫܹ̈ܐ ܕܪܹܫܵܐ ܕܒܲܨܠܘܿܬܼܵܐ ܘܓܘܼܪ̈ܓܵܚܹܐ ܚܲܡܝܼ̈ܡܹܐ܃ ܡܥܝܼܪܝܼܢ ܠܵܗ̇|
      block |ܬܘܼܒܼ ܠܚܲܡܝܼܡܘܼܬܼܵܐ ܕܚܲܠܝܘܼܬܼܗܘܿܢ ܒܓܼܵܘ ܠܸܒܵܐ܁ ܘܲܒܼܫܵܢܝܘܼܬܼܵܐ|
      block |ܡܩܲܠܲܤܬܼܵܐ ܦܵܪܲܚ ܠܸܒܵܐ ܒܵܬܲܪ ܐܲܠܵܗܵܐ ܟܲܕܼ ܓܵܥܹ̇ܐ܃ ܨܲܗܝܵܐ ܗ̣̄ܝ ܠܵܟܼ|
      block |ܢܲܦܫܝ ܐܲܠܵܗܵܐ ܚܲܝܵܐ܃ ܕܐܸܡܲܬܼܝ ܐܹܬܸܐ ܘܐܸܚܙܸܐ ܐܲܦܲܝ̈ܟ܁ ܐܲܝܢܵܐ ܕܐܸܫܬܿܝܼ|
      block |ܡ̣ܢ ܗܵܢܵܐ ܚܲܡܪܵܐ ܘܬܼܘܼܒܼ ܐܸܬܼܓܠܸܙ܃ ܗܵܝܕܹܝܢ ܗ̤ܘܝܘܼ ܒܲܠܚܘܿܕܼܵܘܗܝ|
      block |ܝܵܕܲܥ̇ ܒܐܲܝܢܵܐ ܛܘܼܪܵܦܵܐ ܐܸܫܬܿܒܸܩ܃ ܘܡܵܢܵܐ ܐܸܫܬܿܩܸܠ ܡܸܢܹܗ ܡܸܛܠ|
      block |ܪܲܦܝܘܼܬܹܗ܀ ܐܘܿ ܟܡܵܐ ܒܝܼܫܵܐ ܚܙܵܬܼܵܐ ܘܥܸܢܵܝܵܢܵܐ ܕܐ̄ܢܵܫܵܐ ܠܐܲܝܢܵܐ|
    block
      block |ܕܡܸܬܿܕܲܒܲܪ ܒܫܸܠܝܵܐ܃ ܘܐܵܦ ܝܲܬܼܝܼܪ ܡ̣ܢ ܗܵܘ̇ ܕܲܫܪܸܐ ܘܲܫܒܼܝܼܩ܁|
      block |ܫܲܪܝܼܪܵܐܝܼܬܼ ܐܲܝܲܚ̈܃ ܕܐܲܝܟܼ ܚܹܐܦܵܐ ܥܲܙܝܼܙܵܐ ܕܥܲܪܝܵܐ܃ ܕܡ̣ܢ ܫܹܠܝ ܥܵܪܹܨ|
      block |ܥܲܠ ܦܸܪ̈ܥܹܐ ܕܐܝܼܠܵܢܹ̈ܐ܃ ܘܡܵܘܩܸܕܼ ܪܹ̈ܫܲܝܗܘܿܢ ܙܥܘܿܪܹ̈ܐ ܕܲܒܼܠܲܨ̣ܘ ܡ̣ܢ|
      block |ܤܵܘ̈ܟܵܬܼܵܐ܃ ܗܵܟܲܢܵܐ ܥܸܢܝܵܢܵܐ ܕܲܒܼܢܲܝ̈ܢܵܫܵܐ܃ ܘܐܵܦܸܢ ܛܵܒܼ ܙܥܘܿܪ܃ ܘܡܸܤܬܿܒܲܪ|
      block |ܕܲܠܛܵܒܼܬܼܵܐ ܗ̄ܘ̣ ܟܢܘܼܫܝܼܗܘܿܢ܃ ܡܵܘܒܸܿܫ ܢܘܼܪ݁ܒܹܐ ܕܲܡܝܲܬܿܪ̈ܵܬܼܵܐ ܕܐܲܦܸܩ̣ܘ|
      block |ܪܹ̈ܫܲܝܗܘܿܢ ܚܲܕܼܬܼܵܐܝܼܬܼ ܡ̣ܢ ܡܡܲܙܓܼܘܼܬܹܗ ܕܐܵܐܲܪ ܕܫܸܠܝܵܐ܃ ܕܲܟܼܪܝܼܟܼܝܼܢ|
      block |ܪܲܓܼܝܵܐܝܼܬܼ ܠܐܝܼܠܵܢܵܐ ܕܢܲܦܫܵܐ ܕܐܸܬܼܢܨܸܒܼ ܥܲܠ ܬܲܦܹ̈ܐ ܕܲܬܼܝܵܒܼܘܼܬܼܵܐ܁|
      block |ܘܐܲܝܟܼ ܥܘܼܙܹܗ ܕܲܓܼܝܼܕܼܵܐ܃ ܕܡܲܕܼܪܸܟܼ ܠܡܵܘ̈ܥܝܵܬܼܵܐ ܚܲܕܼ̈ܬܼܵܬܼܵܐ ܕܥܸܩܵܪܹ̈ܐ܃|
      block |ܘܲܡܩܲܦܲܚ ܪܹ̈ܫܲܝܗܘܿܢ ܘܡܲܥܸܠ ܠܓܼܵܘ ܐܲܪܥܵܐ܃ ܗܵܟܲܢܵܐ ܥܸܢܝܵܢܵܐ|
      block |ܕܲܒܼܢܲܝ̈ܢܵܫܵܐ ܠܥܸܩܵܪܵܐ ܕܪܸܥܝܵܢܵܐ܃ ܕܫܲܪܝܼ ܡܵܘܪܸܩ ܒܥܸܤܒܹ̈ܐ|
      block |ܕܲܡܝܲܬܿܪ̈ܵܬܼܵܐ܃ ܡܩܲܦܲܚ ܪܹ̈ܫܲܝܗܹܝܢ܃ ܘܡܲܥܸܠ ܠܗܹܝܢ ܬܘܼܒܼ|
      block |ܠܕܘܼܟܲܬܼܗܹܝܢ܃ ܘܥܵܛܹ̇ܐ ܪܲܥܕܘܼܬܼܗܹܝܢ܁ ܘܐܸܢ ܥܸܢܝܵܢܵܐ ܕܐܲܝܠܹܝܢ ܕܲܒܼܨܝܼܪ|
      block |ܩܲܠܝܼܠ ܐܲܚܝܼܕܼܝܼܢ ܢܲܦܫܗܘܿܢ܃ ܒܥܸܠܲܬܼ ܥܘܼܘܵܟܹ̈ܐ ܒܲܠܚܘܿܕܼ ܕܡ̣ܢ|
      block |ܦܘܼܠܚܵܢܵܐ ܕܲܥܝܵܕܼܵܐ܃ ܗܵܢܵܐ ܟ̱ܠܹܗ ܡܲܟܸܿܐ ܠܢܲܦܫܵܐ܃ ܟܡܵܐ ܝܲܬܿܝܼܪܵܐܝܼܬܼ|
      block |ܡܲܡܠܠܵܐ ܘܲܚܙܵܬܼܵܐ ܕܦܲܟܝܼ̈ܗܹܐ ܘܗܸܕܼܝܘܿܛܹ̈ܐ܃ ܕܠܵܐ ܐܹܡܲܪ ܕܥܵܠܡܵܝܹ̈ܐ܃|
      block |ܗܵܘ̇ ܕܐܝܼܬܼܵܘܗܝ ܐܲܝܟܼ ܢܘܼܪܵܐ ܠܥܵܒܼܵܐ܁ ܘܐܲܟܼܙܢܵܐ ܕܓܲܒܼܪܵܐ ܝܲܩܝܼܪܵܐ|
      block |ܘܲܗܕܼܝܼܪܵܐ܃ ܕܛܵܥܹ̇ܐ ܝܵܬܹܗ ܒܡܲܫܬܿܝܵܐ ܤܲܓܝܼܐܵܐ ܕܚܲܡܪܵܐ܃ ܘܡܸܬܿܕܵܘܕܼܵܐ|
      block |ܟܢܝܼܟܼܘܼܬܹܗ ܘܡܸܙܕܲܠܠܵܐ ܝܲܩܝܼܪܘܼܬܹܗ܃ ܘܡ̣ܢ ܚܘܼ̈ܫܒܹܐ ܢܘܼܟܼܪ̈ܝܹܐ|
      block |ܕܥܵܪܨܝܼܢ ܒܪܸܥܝܵܢܹܗ ܡ̣ܢ ܚܲܝܠܹܗ ܕܚܲܡܪܵܐ܃ ܡܸܬܼܕܵܘܕܼܵܐ ܢܲܟܼܦܘܼܬܹܗ܃|
      block |ܗܵܟܲܢܵܐ ܡܸܬܿܕܵܘܕܼܵܐ ܟܢܝܼܟܼܘܼܬܼܵܗ̇ ܕܢܲܦܫܵܐ ܒܥܸܢܝܵܢܵܐ ܘܲܚܙܵܬܼܵܐ ܕܲܒܼܢܲܝ̈ܢܵܫܵܐ܃|
    block
      block |ܘܛܵܥ̇ܝܵܐ ܢܝܼܫܵܐ ܕܲܙܗܝܼܪܘܼܬܼܵܗ̇܃ ܘܡܸܬܼܠܚܸܐ ܡ̣ܢ ܪܸܥܝܵܢܵܗ̇ ܟ̱ܠܹܗ|
      block |ܢܝܼܫܵܐ ܕܨܸܒܼܝܵܢܵܗ̇܃ ܘܥܵܒܲܪ ܡ̣ܢ ܫܸܪ̈ܫܹܝܗ̇ ܟ̱ܠܵܗ̇ ܫܲܬܼܐܸܤܬܼܵܐ ܕܕܼܘܼܒܵܪܹ̈ܐ|
      block |ܫܒܼܝܼܚܹ̈ܐ܃ ܥܸܢܝܵܢܵܐ ܘܲܪܘܲܚܬܼܵܐ ܘܲܚܫܲܚܬܼܵܐ ܕܦܘܼܪܚܵܓܵܝܵܐ܁ ܐܵܦܸܢ ܗ̤ܘ ܐ̄ܢܵܫ|
      block |ܗܘܑ̤ܵܐ ܫܠܸܐ܃ ܘܒܲܠܚܘܿܕܼ ܩܢܘܿܡܹܗ ܢܸܗܘܸܐ ܤܲܩܘܼܒܼܠܵܐ ܒܘܲܥܕܵܐ|
      block |ܕܐܲܝܠܹܝܢ ܕܕܲܐܝܟܼ ܗܵܠܹܝܢ ܟܲܕܼ ܢܸܚܙܸܐ ܘܢܸܫܡܲܥ܃ ܤܵܦܹ̇ܩ ܗ̄ܘ̣ ܡܵܐ|
      block |ܕܡܲܥܠܝܼܢ ܒܲܠܚܘܿܕܼ ܐܲܪ̈ܥܹܐ ܕܥܲܝܢܵܘ̈ܗܝ ܘܲܕܼܡܲܫܡܲܥܬܹܗ܃ ܠܫܘܼܗܵܝܵܐ|
      block |ܕܬܲܪܥܝܼܬܹܗ ܡ̣ܢ ܐܲܠܵܗܵܝ̈ܬܼܵܐ ܘܲܕܼܠܘܼܚܝܵܐ ܤܲܓܝܼܐܵܐ܁ ܗܵܢܵܘ ܕܹܝܢ܃ ܗ̤ܘ|
      block |ܚܸܙܘܵܐ ܒܲܠܚܘܿܕܼ ܕܐ̄ܢܵܫܵܐ ܘܫܸܡܥܵܐ ܤܦܝܼܩܵܐ ܕܡܲܡܠܲܠܗܘܿܢ܃|
      block |ܘܐܸܢܗ̤ܘ ܕܲܡܠܸܐ ܥܸܕܵܢܵܐ ܒܲܠܚܘܿܕܼ ܗܵܢܵܐ ܟ̱ܠܹܗ ܚܘܼܒܵܠܵܬ ܡܸܫܟܲܚ|
      block |ܥܵܒܹ̇ܕܼ ܒܝܼܚܝܼܕܼܵܝܵܐ ܕܲܢܛܝܼܪ܃ ܡܵܢܵܐ ܢܹܐܡܲܪ ܥܲܠ ܤܘܼܩ̈ܒܵܠܹܐ|
      block |ܕܐܲܡܝܼܢܘܼܬܼܵܐ܃ ܐܵܘ ܥܲܠ ܫܘܼܘܚܵܪܵܐ ܝܲܬܝܼܪܵܐ܀ ܬܸܢܵܢܵܐ ܕܡ̣ܢ ܟܲܪܤܵܐ|
      block |ܤܵܠܹ̇ܩ ܠܝܼܕܲܥܬܼܵܐ ܕܐܲܠܵܗܵܝܵܬܼܵܐ܃ ܐܲܝܟ ܥܸܛܪܹ̈ܐ ܕܡ̣ܢ ܪܲܛܝܼܒܼܘܼܬܼܵܐ|
      block |ܕܐܲܪܥܵܐ ܤܵܠܩ̇ܝܼܢ ܠܐܲܦܲܝ̈ ܫܸܡܫܵܐ܁ ܪܵܡܘܼܬܼܵܐ܃ ܠܵܐ ܬܸܤܬܲܟܲܠ|
      block |ܕܲܒܼܚܸܫܘܿܟܼܵܐ ܪܵܕܼܝܵܐ܃ ܘܤܘܼܟܵܠܵܐ ܘܚܸܟܼܡܬܼܵܐ ܠܵܐ ܬܸܕܲܥ܁ ܠܥܸܠ ܡ̣ܢ|
      block |ܟܠ ܡܸܫܬܲܩܠܵܐ ܒܚܘܼ̈ܫܵܒܹܝܗ̇܃ ܘܡ̣ܢ ܟܠ ܗ̤ܝ ܡܸܤܟܹܢܝܵܐ ܘܲܡܫܲܦܠܵܐ܁|
      block |ܘܐܘܼܪ̈ܚܵܬܹܗ ܕܐܲܠܵܗܵܐ܃ ܠܵܐ ܬܸܫܟܲܚ ܠܡܸܕܲܥ܁ ܘܡܵܪܝܵܐ܃ ܡܟܲܤܸܐ|
      block |ܡܸܢܵܗ̇ ܨܸܒܼܝܵܢܹܗ܁ ܡܸܛܠ ܕܐܘܼܪܚܵܐ ܕܡܲܟܼܝܼ̈ܟܹܐ܃ ܠܵܐ ܪܸܚܲܡܲܬ̤|
      block |ܠܡܹܐܙܲܠ ܒܵܗ̇܁|
  block 17
    block
      block |ܥܲܠ ܐܘܼܪ̈ܚܵܬܼܵܐ ܩܲܪ̈ܝܼܒܼܵܬܼܵܐ ܕܲܠܘܵܬܼ ܐܲܠܵܗܵܐ܃ ܕܡܸܬܼܓܲܠ̈ܝܵܢ ܠܐ̄ܢܵܫ|
      block |ܡ̣ܢ ܥܲܡܠܹ̈ܐ ܚܠܲܝ̈ܵܐ ܕܲܒܼܫܲܗܪܵܐ ܕܠܸܠܝܵܐ܁ ܘܕܲܐܝܠܹܝܢ ܕܥܵܡ̇ܠܝܼܢ ܒܹܗ|
      block |ܒܕܼܘܼܒܵܪܵܐ ܕܫܲܗܪܵܐ܃ ܕܸܒܼܫܵܐ ܡܸܤܬܲܝܒܿܪܝܼܢ ܟܠܗܘܿܢ ܝܵܘ̈ܡܵܬܼܗܘܿܢ܁ ܝܙ܁|
    block
      block |ܠܵܐ ܬܸܤܒܲܪ ܠܵܟܼ ܐܘܿ ܒܲܪܢܵܫܵܐ܃ ܕܐܝܼܬܼ ܒܟܼܠܗܘܿܢ ܥܲܡܠܹ̈ܐ|
      block |ܕܥܲܢܘܵܝܹ̈ܐ ܕܘܼܒܵܪܵܐ ܕܪܲܒܿ ܘܲܡܝܲܬܲܪ ܡ̣ܢ ܥܲܡܠܵܐ ܕܫܲܗܪܵܐ܁ ܫܲܪܝܼܪܵܐܝܼܬܼ|
      block |ܐܲܝܲܚ̈܃ ܕܐܸܢ ܐܵܦ ܒܐܝܼܡܵܡܵܐ ܠܵܐ ܢܸܗܘܸܐ ܠܥܲܢܘܵܝܵܐ ܦܘܼܠܗܵܕܼܵܐ|
      block |ܒܨܸܒܼ̈ܘܵܬܼܵܐ ܡܸܕܸܡ ܦܲܓܼܪ̈ܵܢܵܝܬܼܵܐ ܘܪܸܢܝܵܐ ܥܵܒܼܘܿܪܵܐ܃ ܐܸܠܵܐ ܘܩܲܠܝܼܠ|
      block |ܦܤܝܼܩܘܼܬܼܵܐ ܕܡ̣ܢ ܥܵܠܡܵܐ܃ ܘܲܢܛܘܼܪܬܵܐ ܙܥܘܿܪܬܵܐ ܗܵܘ̇ܝܵܐ ܠܹܗ|
      block |ܥܲܡ ܫܲܗܪܵܐ܃ ܠܵܐ ܥܲܤܩܵܐ ܠܝܼ ܕܐܹܡܲܪ ܠܟܼܘܿܢ ܗܵܝ̇ ܕܫܲܪܝܼܪܵܐ܃|
      block |ܕܐܲܝܟܼ ܕܲܒܼܓܸܦܹ̈ܐ ܦܵܪܲܚ ܪܸܥܝܵܢܹܗ ܒܩܲܠܝܼܠ ܙܲܒܼܢܵܐ܃ ܘܤܵܠܹ̇ܩ ܠܘܵܬܼ|
      block |ܐܲܠܵܗܵܐ ܠܒܼܘܼܤܵܡܹܗ܁ ܘܲܒܼܗܵܘ̇ ܫܘܼܒܼܚܵܐ ܡܸܬܼܒܲܩܸܐ ܦܫܝܼܩܵܐܝܼܬܼ܃ ܘܲܒܼܗܵܝ̇|
      block |ܝܑܼܕܲܥܼܵܬܼܵܐ ܕܪܵܡܵܐ ܡ̣ܢ ܬܲܪܥܝܼܬܼܵܐ ܕܲܒܼܢܲܝ̈ܢܲܫܵܐ ܤܵܚܹ̇ܐ ܒܩܲܠܝܼܠܘܼܬܹܗ܁|
      block |ܝܑܼܚܝܼܕܼܵܝܵܐ ܕܲܒܼܫܲܗܪܵܐ ܐܲܡܝܼܢ ܒܦܼܪܫܵܢܵܐ ܕܗܵܘܢܵܐ܃ ܠܗܵܢܵܐ ܠܵܐ|
      block |ܬܸܚܙܹܝܘܗܝ ܐܲܝܟܼ ܠܒܝܼܫ ܒܸܤܪܵܐ܁ ܫܲܪܝܼܪܵܐܝܼܬܼ܃ ܛܲܟܼܤܵܐ ܗ̄ܘ̣ ܕܡܲܠܲܐܟܹ̈ܐ|
      block |ܥ̇ܒܼܵܕܼܵܐ ܗܵܢܵܐ܃ ܐܵܦܠܵܐ ܓܹܝܪ ܡܲܨܝܵܐ ܕܐܲܝܠܹܝܢ ܕܲܒܼܗܵܢܵܐ ܕܘܼܒܵܪܵܐ ܥܵܡ̇ܠܝܼܢ܃|
      block |ܡܸܫܬܲܒܼܩܝܼܢ ܕܠܵܐ ܫܘܼ̈ܟܵܢܹܐ ܪܵܘܟܵܢܹܐ ܪܵܘܪ̈ܒܹܐ ܕܡ̣ܢ ܐܲܠܵܗܵܐ܃ ܡܸܛܠ ܥܝܼܪܘܼܬܼܵܐ|
      block |ܘܢܲܗܝܼܪܘܼܬܼܵܐ ܕܠܸܒܿܗܘܿܢ܃ ܘܡܸܛܠ ܪܸܢܝܵܐ ܐܲܡܝܼܢܵܐ ܕܚܘܼܫܵܒܲܝ̈ܗܘܿܢ|
      block |ܕܲܠܘܵܬܹܗ܀ ܢܲܦܫܵܐ ܗܵܟܹܝܠ ܕܲܒܼܗܵܢܵܐ ܕܘܼܒܵܪܵܐ ܕܫܲܗܪܵܐ ܥܵܡ̇ܠܵܐ|
      block |ܡܸܬܼܢܲܦܩܵܐ܃ ܥܲܝ̈ܢܹܐ ܕܲܟܼܪ̈ܘܿܒܹܐ ܗܵܘ̈ܝܵܢ ܠܵܗ̇ ܒܩܲܠܝܼܠܘܼܬܼ ܕܵܘܩܵܐ|
      block |ܘܚܲܪܝܼܦܘܼܬܼܵܐ܃ ܠܲܡܕܼܵܩ ܒܟܼܠܥܸܕܵܬ ܒܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ܁ ܐܸܢܵܐ|
      block |ܡܲܢ ܤܵܒܲ݁ܪ ܐ̄ܢܵܐ܃ ܕܠܵܐ ܡܲܨܝܵܐ ܕܐܲܝܢܵܐ ܕܒܼܝܼܕܲܥܬܼܵܐ ܪܲܒܿܬܼܵܐ ܘܲܒܼܦܘܼܪܫܵܢܵܐ|
    block
      block |ܓܒܼܵܐ ܠܢܲܦܫܹܗ ܥܲܡܠܵܐ ܗܵܢܵܐ ܪܲܒܵܐ ܘܐܲܠܵܗܵܝܵܐ܃ ܕܟܲܕܼ ܗܵܢܵܐ ܟ̱ܠܹܗ|
      block |ܝܘܼܩܪܵܐ ܐܸܬܼܒܛܸܠ ܠܹܗ ܠܡܸܛܥܲܢ܃ ܒܲܡܢܵܬܼܵܐ ܗܵܕܹܐ ܫܒܼܝܚܬܼܵܐ ܕܲܓܼܒܼܵܐ|
      block |ܠܹܗ܃ ܕܠܵܐ ܡܸܬܼܚܲܦܲܛ ܕܐܵܦ ܒܐܝܼܡܵܡܵܐ ܢܸܛܲܪ ܢܲܦܫܹܗ ܡ̣ܢ ܫܓܼܘܼܫܝܵܐ|
      block |ܕܥܸܢܝܵܢܹ̈ܐ ܘܪܸܢܝܵܐ ܕܲܥܒܼܵܕܹ̈ܐ܃ ܕܠܵܐ ܢܸܗܘܸܐ ܤܪܝܼܩ ܐܵܦ ܡ̣ܢ ܦܹܐܪܹ̈ܐ|
      block |ܬܡܝܼ̈ܗܹܐ ܘܒܼܘܼ̈ܤܵܡܹܐ ܪܵܘܪ̈ܒܹܐ ܕܡܸܢܹܗ ܥܬܼܝܼܕܼ ܠܡܸܩܛܲܦ܁ ܘܐܲܝܢܵܐ|
      block |ܕܗܵܕܹܐ ܒܲܤܝܵܐ ܠܹܗ܃ ܬܟܼܝܼܠܵܐܝܼܬܼ ܐܝܼܬܼ ܠܝܼ ܕܐܹܡܲܪ܃ ܟܲܕܼ ܠܵܐ ܡܟܲܕܸܒܼ|
      block |ܐ̄ܢܵܐ܃ ܕܐܵܦܠܵܐ ܝܵܕܲܥ̇ ܕܡܸܛܠ ܡ̇ܢ ܗܵܢܵܐ ܥܲܡܠܵܐ ܟ̱ܠܹܗ܃|
      block |ܘܒܸܛܠܵܢܵܐ ܕܡ̣ܢ ܫܸܢܬܼܵܐ܃ ܘܬܸܢܝܵܐ ܤܲܓܿܝܼܐܵܐ܃ ܘܠܹܐܘܬܼܵܐ ܕܠܸܫܵܢܵܐ܃|
      block |ܘܩܵܘܡܵܐ ܕܥܲܠ ܪܸ̈ܓܼܠܵܘܗܝ ܕܟܼܠܹܗ ܠܸܠܝܵܐ܃ ܒܕܼܵܐܦ ܠܵܐ ܗܵܘܢܹܗ|
      block |ܬܲܡܵܢ ܐܝܼܬܼܵܘܗܝ ܐܲܝܟܵܐ ܕܲܡܙܲܡܲܪ ܘܲܡܨܲܠܸܐ܁ ܐܸܠܵܬ ܒܲܥܝܵܕܼܵܐ ܐܲܚܝܼܕܼ܃|
      block |ܘܐܲܝܟܼ ܕܲܒܼܡܸܕܸܡ ܕܠܵܐ ܦܘܼܪܫܵܢ܁ ܘܐܸܠܘܼ ܠܵܐ ܕܗܵܟܲܢ ܐܝܼܬܹܝܗ̇ ܐܲܝܟܼ|
      block |ܕܐܵܡܲ݁ܪܢܵܐ܃ ܐܲܝܟܲܢ ܡܚܲܡܤܸܢ ܗ̄ܘ̣ܵܐ ܕܢܸܬܼܓܠܸܙ ܘܲܢܦܘܼܫ ܡ̣ܢ ܕܲܠܡܸܨܲܕܼ|
      block |ܡ̣ܢ ܪܸܥܝܵܢܹܗ ܬܟܝܼܒܼܵܐ ܕܥܲܡܠܹܗ ܦܹܐܪܹ̈ܐ ܡܝܲܬܿܪܹ̈ܐ ܐܸܠܵܐ ܚܠܵܦ|
      block |ܗܵܠܹܝܢ ܥܵܡܹ̇ܠ ܗ̄ܘ̣ܵܐ܃ ܒܥܸܢܝܵܢܵܐ ܩܲܕܝܼܫܵܐ ܕܩܸܪܝܵܢܵܐ ܕܲܟܼܬܼܵܒܹ̈ܐ܃ ܗܵܘ̇|
      block |ܕܲܡܚܲܠܵܢܵܐ ܗ̄ܘ̣ ܕܗܵܘܢܵܐ܃ ܘܝܲܬܿܝܼܪܵܐܝܼܬܼ ܐܝܼܬܼܵܘܗܝ ܫܸܩܝܵܐ ܠܲܨܠܘܿܬܼܵܐ܃|
      block |ܘܲܡܥܲܕܼܪܵܢܵܐ ܕܫܲܗܪܵܐ ܘܒܲܪ ܢܝܼܪܹܗ܃ ܘܢܘܼܗܪܵܐ ܕܐܲܪܥܝܼܬܼܵܐ܃ ܘܫܲܒܵܠܵܐ|
      block |ܕܐܘܼܪܚܵܐ܃ ܘܙܵܪܘܿܥܵܐ ܕܲܡܠܘܿܐܵܐ ܕܬܹܐܘܿܪܝܼܵܐ ܒܲܨܠܘܿܬܼܵܐ܁ ܘܐܵܤܲ݁ܪ ܠܵܗ̇|
      block |ܠܬܲܪܥܝܼܬܼܵܐ ܡ̣ܢ ܕܬܸܦܗܸܐ܃ ܘܲܠܡܹܐܙܲܠ ܠܡܸܪܥܵܠ ܒܲܤܪ̈ܝܼܩܵܬܼܵܐ܁|
      block |ܘܙܵܪܲܥ ܒܢܲܦܫܵܐ ܐܲܡܝܼܢܘܼܬܼ ܥܘܼܗܕܵܢܵܐ ܕܐܲܠܵܗܵܐ܃ ܘܐܘܼܪ̈ܚܵܬܼܵܐ ܕܩܲܕܝܼ̈ܫܹܐ|
      block |ܕܲܫܦܲܪܘ ܠܹܗ܁ ܘܲܠܗܵܘܢܵܐ܃ ܡܲܩܢܸܐ ܠܹܗ ܚܸܟܼܡܬܼܵܐ ܘܩܲܛܝܼܢܘܼܬܼܵܐ܀|
      block |ܡܸܛܠ ܡܵܢܵܐ ܗܵܟܹܝܠ܃ ܐܘܿ ܒܲܪܢܵܫܵܐ ܚܦܝܼܛܵܐ܃ ܗܵܟܲܢ ܠܵܐ|
    block
      block |ܦܵܪܘܿܫܵܐܝܼܬܼ ܡܕܲܒܲܪ ܐܲܢ̄ܬܿ ܨܸܒܼ̈ܘܵܬܼܵܟܼ ܡܚܵܘܸܐ ܐܲܢ̄ܬܿ ܓܹܝܪ ܥܲܠ|
      block |ܢܲܦܫܵܟܼ ܒܛܝܼܠܘܼܬܼܵܐ ܕܐܲܝܟܼ ܗܵܕܹܐ܃ ܕܠܸܠܝܵܐ ܟ̱ܠܹܗ ܩܵܐܹܡ ܐܲܢ̄ܬܿ ܥܲܠ|
      block |ܪܸ̈ܓܼܠܲܝܟ܃ ܘܡܲܥܡܸܠ ܐܲܢ̄ܬܿܝܵܬܼܵܟܼ ܒܬܸܫ̈ܒܿܚܬܼܵܐ ܘܲܒܼܡܲܙܡܘܿܪܹ̈ܐ ܘܲܨ̈ܠܵܘܵܬܼܵܐ܁|
      block |ܙܥܘܿܪܝܵܐ ܥܠܲܝܟ ܗܵܕܹܐ ܕܒܲܢܛܘܼܪܬܵܐ ܩܲܠܝܼܠ ܕܒܼܐܝܼܡܵܡܵܐ ܬܸܫܬܿܘܸܐ|
      block |ܠܛܲܝܒܿܘܼܬܼܵܐ ܕܡ̣ܢ ܐܲܠܵܗܵܐ܃ ܡܸܛܠ ܠܹܐܘܬܼܵܟܼ ܕܲܒܼܫܲܪܟܵܐ܃ ܠܡܵܢܵܐ|
      block |ܡܲܥܡܸܠ ܐܲܢ̄ܬܿ ܢܲܦܫܵܟܼ ܘܙܵܪܲܥ ܐܲܢ̄ܬܿ ܒܠܸܠܝܵܐ܃ ܘܲܡܦܲܪܲܚ ܐܲܢ̄ܬܿ|
      block |ܠܥܲܡ̈ܠܲܝܟ ܒܐܝܼܡܵܡܵܐ܃ ܘܗܵܘܹ̇ܐ ܐܲܢ̄ܬܿ ܕܠܵܐ ܦܹܐܪ̈ܝܼܟ ܘܲܡܦܲܠܗܸܕܼ|
      block |ܐܲܢ̄ܬܿ ܠܗܵܝ̇ ܥܝܼܪܘܼܬܼܵܐ ܘܚܲܡܝܼܡܘܼܬܼܵܐ ܕܲܒܼܫܲܗܪܵܐ ܩܵܢܹ̇ܐ ܐܲܢ̄ܬܿ܃ ܒܥܸܢܝܵܢܹ̈ܐ|
      block |ܫܓܼܝܼ̈ܫܹܐ ܕܐ̄ܢܵܫܵܐ ܘܲܥ̇ܒܼܵܕܼܵܐ ܕܲܡܫܵܟܼܵܐ܃ ܘܡܵܘܒܸܿܕܼ ܐܲܢ̄ܬܿ ܠܝܘܼܬܼܪܵܢܵܟܼ܃|
      block |ܒܦܘܼܠܗܵܕܼܵܐ ܕܲܒܼܠܵܐ ܡܸܕܸܡ܁ ܐܸܠܘܼ ܠܗܸܪܓܵܟܼ ܕܠܸܠܝܵܐ ܐܘܿ ܒܲܪܢܵܫܵܐ|
      block |ܡܲܩܸܦ ܗ̣̄ܘܲܝܬܿ ܠܦܘܼܠܚܵܢܵܐ ܕܐܝܼܡܵܡܵܐ܃ ܘܚܲܡܝܼܡܘܼܬܼܵܐ ܗܵܝ̇ ܕܥܸܢܝܵܢܹ̈ܐ|
      block |ܕܠܸܒܵܐ܃ ܦܤܵܩܵܐ ܒܲܡܨܲܥܬܼܵܐ ܠܵܐ ܥܵܒܹ̇ܕܼ ܗ̣̄ܘܲܝܬܿ܃ ܒܩܲܠܝܼܠ ܙܲܒܼܢܵܐ|
      block |ܠܚܲܕܹܝܗ ܕܝܼܫܘܿܥ ܡܥܲܦܸܩ ܗ̣̄ܘܲܝܬܿ܁ ܐܸܠܵܐ ܡ̣ܢ ܗܵܕܹܐ ܝܑܼܕܲܝܼܥ ܐܲܢ̄ܬܿ܃|
      block |ܕܲܒܼܠܵܐ ܦܵܪܘܿܫܘܼܬܼܵܐ ܟܪܝܼܗ ܐܲܢ̄ܬܿ܁ ܘܠܵܐ ܬܘܼܒܼ ܪܓܼܝܼܫ ܐܲܢ̄ܬܿ܃|
      block |ܕܡܸܛܠܡܵܢܵܐ ܡܬܼܒܿܥܸܐ ܫܲܗܪܵܐ ܠܥܲܢܘܵܝܹ̈ܐ܁ ܡܲܤܒܲܪ ܐܲܢ̄ܬܿ ܗܵܟܹܝܠ|
      block |ܕܡܸܛܠ ܠܹܐܘܬܼܵܐ ܒܲܠܚܘܿܕܼ܃ ܘܠܵܐ ܡܸܛܠ ܡܸܕܸܡ ܐ̄ܚܪܹܝܢ ܕܚܵܝܪܝܼܢ|
      block |ܕܡܸܬܼܝܼܠܸܕܼ ܡܸܢܹܗ܁ ܐܲܝܢܵܐ ܗܵܟܹܝܠ ܕܲܒܼܨܝܼܪ ܩܲܠܝܼܠ ܐܲܫܘܝܵܬܹܗ ܛܲܝܒܿܘܼܬܼܵܐ܃|
      block |ܘܝܼܕܲܥ̣ ܡܸܛܠ ܐܲܝܢܵܐ ܤܲܒܼܪܵܐ ܡܥܲܙܹܝܢ ܚܲܟܝܼ̈ܡܹܐ ܠܘܼܩܒܲܠ ܫܸܢܬܼܵܐ܃|
      block |ܘܗܵܢܵܐ ܟ̱ܠܹܗ ܥܵܨܹ̇ܝܢ ܠܹܗ ܠܲܟܼܝܵܢܵܐ܃ ܕܟܲܕܼ ܥܝܼܪܝܼܢ ܒܦܲܚܼܪ̱ܗܘܿܢ|
      block |ܘܲܒܼܚܘܼܫܵܒܲܝ̈ܗܘܿܢ ܢܩܲܪܒܼܘܼܢ ܨܠܵܘ̈ܵܬܼܵܐ ܠܸܠܝܵܐ ܟܠܹܗ܃ ܝܵܕܲܥ ܗ̄ܘܑ̣ܵܐ|
      block |ܘܐܵܦ ܠܚܲܝܠܵܐ ܕܡ̣ܢ ܢܛܘܼܪܬܵܐ ܕܒܼܐܝܼܡܵܡܵܐ܁ ܘܕܲܐܝܢܵܐ ܥܘܼܕܼܪܵܢܵܐ|
      block |ܝܵܗ̇ܒܵܐ ܠܪܸܥܝܵܢܵܐ ܒܗܵܘ̇ ܨܸܕܝܹܗ ܕܠܸܠܝܵܐ ܒܓܼܵܘ ܫܲܗܪܹܗ ܗܵܘ̇ ܕܦܘܼܪܫܵܢܵܐ܃|
    block
      block |ܘܕܲܐܝܕܵܐ ܡܫܲܠܛܘܼܬܼܵܐ ܕܠܵܐ ܚܘܼ̈ܫܵܒܹܐ ܘܲܙܗܝܼܪܘܼܬܼܵܐ ܘܲܟܼܢܝܼܫܘܼܬܼܵܐ|
      block |ܕܗܵܘܢܵܐ ܡܲܩܢܝܵܐ ܠܹܗ܃ ܕܠܵܐ ܥܸܨܝܵܢܵܐ ܘܬܲܟܼܬܘܼܫܵܐ܃ ܚܹܐܪܵܐܝܼܬܼ ܐܲܨܸܕܼ܁|
      block |ܥܲܪܥܝܼܬܼܵܐ ܒܪܲܒܿܘܼܬܼܗܹܝܢ ܕܡܸܠܹ̈ܐ܁ ܐܸܢܵܐ ܕܹܝܢ ܐܵܦ ܗܵܕܹܐ ܐܵܡܲ݁ܪܢܵܐ܃|
      block |ܕܐܵܦܸܢ ܦܲܓܼܪܵܐ ܢܸܓܼܕܲܫ ܠܹܗ ܕܲܢܦܘܼܫ ܡܸܛܠ ܡܚܝܼܠܘܼܬܼܵܐ ܡ̣ܢ|
      block |ܥܲܡܠܹܗ ܕܨܵܘܡܵܐ܃ ܘܡܸܛܠ ܢܵܚܘܿܒܼܘܼܬܹܗ ܤܲܓܝܼܐܬܼܵܐ܃ ܡܸܫܟܲܚ ܗ̣̄ܘ|
      block |ܓܹܝܪ ܫܲܗܪܵܐ ܒܲܠܚܘܿܕܼܵܝܘܼܬܼ ܥܲܡܠܹܗ ܡܲܩܢܸܐ ܠܗܵܘܢܵܐ ܬܲܩܢܘܼܬܼܵܐ|
      block |ܕܒܲܨܠܘܿܬܼܵܐ܃ ܘܲܠܠܸܒܵܐ ܠܡܸܬܲܠ ܒܘܼܝܵܢܵܐ ܠܡܸܕܲܥ ܚܲܝ̈ܠܹܐ ܪ̈ܘܼܚܵܢܹܐ܁|
      block |ܒܲܠܚܘܿܕܼ ܐܸܢ ܒܠܝܼܠܘܼܬܼܵܐ ܥܠܵܘܗܝ ܠܵܐ ܥܵܐ̇ܠܵܐ܃ ܡ̣ܢ ܫܲܪܝܘܼܬܼܵܐ|
      block |ܕܥܸܠ̈ܠܵܬܼܵܐ ܕܒܼܐܝܼܡܵܡܵܐ܁|
      block |ܒܲܕܼܓܼܘܿܢ ܡܦܝܼܣ ܐ̄ܢܵܐ ܠܵܟܼ ܦܵܪܘܿܫܵܐ ܕܲܪܓܼܝܼܓܼ ܠܡܸܩܢܵܐ ܥܝܼܪܘܼܬܼܵܐ|
      block |ܕܗܵܘܢܵܐ ܕܒܲܐܠܵܗܵܐ ܘܝܼܕܵܥܬܼܵܐ ܕܚܲܝܹ̈ܐ ܚܲܕܼ̈ܬܹܐ܃ ܕܲܒܼܟܼܠܗܘܿܢ ܚܲܝܲܝ̈ܟ|
      block |ܠܵܐ ܬܸܒܼܤܸܐ ܒܕܼܘܼܒܵܪܵܐ ܗܵܢܵܐ ܕܫܲܗܪܵܐ܃ ܕܡܸܢܹܗ ܡܸܬܼܦܲܬܼ̈ܚܵܢ ܥܲܝܢܲܝ̈ܟ|
      block |ܠܡܸܚܙܵܐ ܠܟܼܠܹܗ ܫܘܼܒܼܚܵܐ ܕܕܼܘܼܒܵܪܵܐ܃ ܘܚܝܠܵܐ ܕܐܘܼܪܚܵܐ ܕܙܲܕܝܼܩܘܼܬܼܵܐ܁|
      block |ܘܐܸܢ ܐܝܼܬܼ ܐܸܡܲܬܼܝ ܬܘܼܒܼ܃ ܕܚܵܣ܃ ܢܸܓܼܕܲܫ ܕܚܘܼܫܵܒܼܵܐ ܕܪܲܦܝܘܼܬܼܵܐ|
      block |ܢܲܩܸܢ ܒܵܟܼ܃ ܐܲܝܟܼ ܕܡ̣ܢ ܢܸܤܝܵܢܵܐ܃ ܕܲܡܥܲܕܼܪܵܢܵܟܼ ܗܵܘ̇ ܕܲܡܥܵܕܼ ܡܕܲܪܸܫ|
      block |ܘܲܡܚܲܟܸܿܡ ܠܵܟܼ ܒܫܘܼ̈ܚܠܵܦܹܐ ܕܐܲܝܟܼ ܗܵܠܹܝܢ܃ ܒܩܲܪܝܼܪܘܼܬܼܵܐ ܘܐܵܦ|
      block |ܒܪܸܬܼܚܵܐ܃ ܐܵܘ ܕܡ̣ܢ ܓܸܕܼܫܹ̈ܐ ܘܥܸܠܵܠܵܬܼܵܐ܃ ܐܵܘ ܡܸܛܠ ܕܲܟܼܪܝܼܗ ܐܵܘ|
      block |ܬܵܚܘܿܒܼ ܓܘܼܫܡܵܟܼ܃ ܘܡܸܛܬܹܗ ܬܹܐܬܸܐ ܥܕܲܡܵܐ ܠܗܵܕܹܐ܃ ܕܒܲܕܼܠܵܐ|
      block |ܨܵܒܹ̇ܐ ܐܲܢ̄ܬܿ ܕܬܲܠܐܹܝܘܗܝ ܠܦܲܓܼܪܵܐ܃ ܡܲܗܡܸܬ ܐܲܢ̄ܬܿ ܠܡܸܕܼܡܲܟܼ ܡ̣ܢ|
      block |ܪܲܡܫܵܐ܃ ܒܵܥܹ̇ܐ ܐ̄ܢܵܐ ܡܸܢܵܟܼ ܒܚܘܼܒܵܐ܃ ܕܐܵܦܸܢ ܬܦܘܼܫ ܡ̣ܢ ܗܵܝ̇|
      block |ܟ̱ܠܵܗ̇ ܬܟܼܝܼܒܼܘܼܬܼܵܐ ܕܙܘܼܡܵܪܵܐ ܘܥܲܡܠܹ̈ܐ ܕܬܸܫܡܸܫܬܼܵܐ܃ ܘܲܒܼܪ̈ܵܟܹܐ ܤܲܓܝܼ̈ܠܐܹܐ|
    block
      block |ܕܒܲܨܠܘܿܬܼܵܐ ܐܲܝܟܼ ܥܝܵܕܼܵܐ܃ ܡܸܬܲܒܼ ܬܸܒܼ ܠܵܟܼ ܒܲܠܚܘܿܕܼ ܐܸܢ ܠܲܓܼܡܵܪ|
      block |ܐܝܼܬܼ ܤܵܦܩܘܼܬܼܵܐ܃ ܐܵܡܲ݁ܪܢܵܐ܃ ܟܲܕܼ ܥܝܼܪ ܐܲܢ̄ܬܿ܃ ܘܠܵܐ ܬܸܙܡܲܪ ܘܠܵܐ|
      block |ܬܸܤܓܿܘܿܕܼ܁ ܘܐܸܢ ܡܨܸܐ ܐܲܢ̄ܬܿ܃ ܒܠܸܒܵܟܼ ܨܲܠܵܐ ܒܲܠܚܘܿܕܼ܁ ܘܡܸܕܼܡܲܟܼ܃|
      block |ܠܵܐ ܬܸܕܼܡܲܟܼ܁ ܘܲܒܼܟܼܠ ܦܘܼܪ̈ܤܝܼܢ ܠܸܠܝܵܐ ܐܲܥܒܲܪܲܝܗܝ ܟܲܕܼ ܝܲܬܿܝܼܒܼ|
      block |ܐܲܢ̄ܬܿ܃ ܒܗܸܪܓܵܐ ܫܲܦܝܼܪܵܐ ܕܲܥܝܵܕܼܵܐ܁ ܘܒܲܠܚܘܿܕܼ ܠܠܸܒܵܟܼ܃ ܠܵܐ ܬܥܲܒܸܿܐ|
      block |ܘܬܲܚܫܸܟܼ ܒܝܲܕܼ ܫܸܢܬܼܵܐ܁ ܘܬܼܘܼܒܼ ܗܵܝ̇ ܩܲܠܝܼܠܘܼܬܼܵܐ ܕܡ̣ܢ ܩܕܝܼܡ|
      block |ܘܚܲܝܠܵܐ ܘܪܸܬܼܚܵܐ ܐܵܬܹ̇ܝܢ ܠܵܟܼ ܡ̣ܢ ܛܲܝܒܿܘܼܬܼܵܐ܃ ܘܚܵܕܹܐ ܐܲܢ̄ܬܿ ܘܪܵܘܹܙ܃|
      block |ܘܡܵܘܕܸܐ ܐܲܢ̄ܬܿ ܠܐܲܠܵܗܵܐ܁ ܝܘܼܩܪܵܐ ܓܹܝܪ ܘܩܲܠܝܼܠܘܼܬܼܵܐ ܕܐܲܝܟܼ ܗܵܕܹܐ܃|
      block |ܐܲܝܟܼ ܕܲܠܒܼܘܼܚܪܵܢܵܐ ܡܸܫܬܲܒܼܩܝܼܢ ܥܲܠ ܒܲܪܢܵܫܵܐ܁|
      block |ܐܸܢܕܹܝܢ ܐܲܙܝܼܥ ܐ̄ܢܵܫ ܝܵܬܹܗ ܚܲܡܝܼܡܵܐܝܼܬܼ ܘܲܢ̣ܦܲܨ ܫ̣ܕܼܵܐ ܡܸܢܹܗ܃|
      block |ܘܲܥ̣ܨܵܐ ܩܲܠܝܼܠ ܢܲܦܫܹܗ܃ ܡܸܚܕܼܵܐ ܩܵܪܒܵܐ ܛܲܝܒܿܘܼܬܼܵܐ ܐܲܝܟܼ ܕܒܲܙܒܲܢ܁|
      block |ܘܐܵܬܹ̇ܐ ܠܹܗ ܚܲܝܠܵܐ ܐ̄ܚܪܹܢܵܐ܃ ܕܟܲܤ̈ܝܵܢ ܒܹܗ ܪܸܒܿܘܿ ܛܵܒܼ̈ܬܼܵܐ ܘܫܘܼ̈ܚܠܵܦܹܐ|
      block |ܕܥܘܼܕܪܵܢܵܐ܁ ܘܬܼܵܡܲܗ ܘܡܸܬܿܕܲܡܲܪ ܒܲܪܢܵܫܵܐ܃ ܟܲܕܼ ܡܸܬܿܕܟܲܪ ܠܝܘܼܩܪܵܐ|
      block |ܩܲܕܝܼܡܵܝܵܐ܃ ܘܲܠܩܲܠܝܼܠܘܼܬܼܵܐ ܘܚܲܠܵܐ ܕܗܵܝܕܹܝܟ܃ ܕܐܲܝܟܲܢ ܡܸܢܫܹܠܝ|
      block |ܩܲܒܸܠ̣ ܫܘܼܚܠܵܦܵܐ ܕܐܲܝܟܼ ܗܵܢܵܐ܁ ܘܒܲܕܼܓܼܘܿܢ ܡܸܬܼܚܲܟܲܡ ܡ̣ܢ ܗܵܪܟܵܐ܃|
      block |ܕܐܵܦ ܒܙܲܒܼ̈ܢܹܐ ܐ̄ܚܪ̈ܵܢܹܐ ܟܲܕܼ ܢܹܐܬܸܐ ܗܵܘ̇ ܝܘܼܩܪܵܐ܃ ܡܸܫܬܵܘܕܲܥ ܠܹܗ܁|
      block |ܘܐܸܠܘܼ ܒܙܲܒܼܢܹ̈ܐ ܩܲܕܼܡܵܝ݂̈ܬ ܠܵܐ ܐܲܚܨܼܦ̣܃ ܠܗܵܕܹܐ ܝܑܼܕܲܥܬܼܵܐ ܠܵܐ ܩܵܢܹ̇ܐ|
      block |ܗ̄ܘ̣ܵܐ܀ ܚܵܙܹ̇ܐ ܐܲܢ̄ܬܿ ܟܡܵܐ ܡܸܬܼܚܲܟܲܡ ܒܲܪܢܵܫܵܐ܃ ܡܵܐ ܕܩܲܠܝܼܠ ܡܥܝܼܪ|
      block |ܢܲܦܫܹܗ ܘܲܡܥܲܙܸܐ ܒܙܲܒܼܢܵܐ ܕܲܩܪ̈ܵܒܹܐ܃ ܐܸܠܵܐ ܐܸܢ ܟܝܵܢܵܐ ܒܲܠܚܘܿܕܼ|
      block |ܕܟܲܬܿܝܼܬܼܵܐܝܼܬܼ ܦܵܫ̣ ܠܹܗ ܘܠܵܘ ܩܪܵܒܼܵܐ ܗ̄ܘ̣܃ ܐܸܠܵܐ ܟܘܼܪܗܵܢܵܐ ܐܵܘ|
      block |ܡܚܝܼܠܘܼܬܼܵܐ ܕܐܵܢܲܢܩܹܐ܃ ܕܲܠܡܸܬܼܟܲܬܵܫܘܼ ܠܩܘܼܒܼܠܹܗ ܠܵܐ ܡܵܘܬܲܪ܁|
      block |ܐܸܠܵܐ ܒܲܕܼܫܲܪܟܵܐ ܠܡܸܥܨܵܐ ܐ̄ܢܵܫ ܢܲܦܫܹܗ܃ ܒܟܼܠܡܸܕܸܡ ܡܸܬܼܥܲܕܲܪ܁|
    block
      block |ܫܸܠܝܵܐ ܐܲܡܝܼܢܵܐ ܥܲܡ ܩܸܪܝܵܢܵܐ܃ ܘܤܲܝܒܵܪܬܵܐ ܡܡܲܫܲܚܬܼܵܐ܃ ܦܫܝܼܩܵܐܝܼܬܼ|
      block |ܡܙܝܼܥܝܼܢ ܒܪܸܥܝܵܢܵܐ ܬܲܗܪܵܐ ܕܥܲܠ ܨܸܒܼ̈ܘܵܬܼܵܐ܃ ܐܸܢ ܒܝܲܕܼ ܥܸܠ̈ܠܵܬܼܵܐ|
      block |ܠܵܐ ܢܸܗܘܸܐ ܠܐܲܡܝܼܢܘܼܬܼ ܫܸܠܝܵܐ ܐܲܬܼܪܵܐ ܒܲܡܨܲܥܬܼܵܐ܁ ܤܘܼ̈ܟܵܠܹܐ ܕܡ̣ܢ|
      block |ܥܲܡܠܹ̈ܐ ܡܸܬܿܬܿܙܝܼܥܝܼܢ ܒܫܸܠܝܵܐ܃ ܗܸܢܘܿܢ ܡ̣ܢ ܢܲܦܫܗܘܿܢ ܕܠܵܐ ܒܥܵܬܼܵܐ|
      block |ܕܲܥܠܲܝܗܘܿܢ ܡܸܢܫܹܠܝ܃ ܥܵܒܼ̇ܕܝܼܢ ܠܗܵܠܹܝܢ ܬܲܪܬܹܝܢ ܥܲܝ̈ܢܹܐ ܘܲܙܢܵܐ|
      block |ܕܡܲܥܡܘܿܕܼܝܵܬܼܵܐ܃ ܒܝܲܕܼ ܕܸܡ̈ܥܹܐ ܕܫܵܽܦ̈ܥܵܢ ܘܲܡܨܲܒ̈ܥܵܢ ܠܦܲܟܹ̈ܐ ܒܤܲܓܝܼܐܘܼܬܼܗܹܝܢ܁|
      block |ܐܸܡܲܬܼܝ ܕܹܝܢ܃ ܕܟܲܕܼ ܡܡܲܟܲܟܼ ܦܲܓܼܪܵܟܼ ܒܥܲܢܘܵܝܘܼܬܼܵܐ ܒܝܲܕܼ ܫܸܠܝܵܐ|
      block |ܙܗܝܼܪܵܐ܃ ܬܸܪܓܲܫ ܒܦܲܓܼܪܵܟܼ ܚܲܪܝܼܦܘܼܬܼ ܚܲܫܵܐ ܬܟܼܝܼܒܼܵܐ ܕܙܵܢܝܘܼܬܼܵܐ܃|
      block |ܕܲܠܒܲܪ ܡ̣ܢ ܙܵܘܥܵܐ ܥܲܡܘܼܛܵܐ ܕܲܥܝܼܕܼܵܐ ܕܲܟܼܝܵܢܵܐ܃ ܕܲܥ ܕܲܒܼܪܵܡܘܼܬܼܵܐ|
      block |ܐܸܬܼܢܲܤ̣ܝܼܬܿ ܒܬܲܪܥܝܼܬܼܵܟܼ܁ ܡܙܘܿܓܼ ܤܲܝܒܵܪܬܵܟܼ ܒܩܸܛܡܵܐ܃ ܘܲܕܼܒܼܘܿܩ|
      block |ܟܲܪܤܵܟܼ ܠܥܲܦܪܵܐ܃ ܘܥܲܩܸܕܼ ܡܵܢܵܐ ܪܢܲܝܬܿ܁ ܘܕܲܥ ܫܘܼ̈ܚܠܵܦܹܐ ܕܲܟܼܝܵܢܵܟܼ܃|
      block |ܘܦܘܼܠܚܵܢܵܟܼ ܕܲܠܥܸܠ ܡ̣ܢ ܟܝܵܢܵܟܼ܁ ܕܲܠܡܵܐ ܢܸܬܼܪܲܚܲܡ ܥܠܲܝܟܼ ܐܲܠܵܗܵܐ܃|
      block |ܘܲܢܫܲܕܲܪ ܠܵܟܼ ܢܘܼܗܪܵܐ ܠܡܸܕܲܥ ܠܡܸܬܼܡܲܟܵܟܼܘܼ܃ ܕܠܵܐ ܬܹܐܪܲܒܼ|
      block |ܒܝܼܫܬܵܟܼ܁ ܠܵܐ ܢܸܫܠܸܐ ܡ̣ܢ ܝܲܨܝܼܦܘܼܬܼܵܐ܃ ܥܕܲܡܵܐ ܕܬܸܕܼܢܲܚ ܒܠܸܒܲܢ|
      block |ܬܝܵܒܼܘܼܬܼܵܐ܃ ܘܢܸܫܟܿܚܝܼܗ̇ ܠܡܲܟܿܝܼܟܼܘܼܬܼܵܐ܃ ܘܢܸܬܿܬܿܢܝܼܚ ܠܸܒܲܢ ܒܐܲܠܵܗܵܐ܁|
  block 18
    block
      block |ܬܘܼܒܼ ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܐ̄ܢܵܫܵܐ ܤܵܒܹ̈ܐ ܘܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ܃|
      block |ܘܡܸܠܲܝ̈ܗܘܿܢ ܚܲܤ̈ܝܵܬܼܵܐ ܘܕܘܼܒܵܪ̈ܲܝܗܘܿܢ ܬܡܝܼ̈ܗܹܐ܃ ܕܡܵܪܲܢ ܢܢܲܛܲܪ ܠܲܢ|
      block |ܒܲܨ̈ܠܵܘܵܬܼܗܘܿܢ܁ ܐܵܡܹܝܢ܁ ܝܚ܁|
    block
      block |ܒܚܲܕܼ ܡ̣ܢ ܝܵܘ̈ܡܵܬܼܵܐ ܐܸܙܹ̇ܠܬܼ ܠܩܸܠܵܝܬܹܗ ܕܐܲܚܵܐ ܚܲܕܼ ܩܲܕܝܼܫܵܐ܃|
      block |ܘܐܲܓܤܹ̇ܬܼ ܒܲܚܕܼܵܐ ܓܘܿܢܝܵܐ ܡܸܛܠ ܥܸܠܬܼܵܐ ܕܟܘܼܪܗܵܢܵܐ܃ ܐܲܝܟܼ|
    block
      block |ܕܢܸܤܥܪܲܢܝ܃ ܡܸܛܠ ܐܲܠܵܗܵܐ܁ ܐ̄ܢܵܫ ܕܹܝܢ܃ ܠܲܝܬܿ ܗ̄ܘ̣ܵܐ ܠܝܼ ܒܐܲܬܼܪ̈ܵܘܵܬܼܵܐ|
      block |ܗܵܢܘܿܢ܁ ܚܵܙܹ̇ܐ ܗ̄ܘܹ̇ܝܬܼ ܠܹܗ ܓܹܝܪ ܒܠܲܝ̈ܠܵܘܵܬܼܵܐ ܠܲܗܵܢܵܐ ܐܲܚܵܐ܃ ܕܩܵܐܹ̇ܡ|
      block |ܗ̄ܘ̣ܵܐ܃ ܡ̣ܢ ܩܕܼܵܡ ܥܸܕܵܢܵܐ ܤܲܓܝܼܐܵܐ܁ ܐܝܼܬܼ ܗ̄ܘ̣ܵܐ ܠܹܗ ܥܝܵܕܼܵܐ܆ ܕܡ̣ܢ|
      block |ܩܕܼܵܡ ܟܠܗܘܿܢ ܐܲܚ̈ܝܹܐ ܢܸܬܿܬܿܥܝܼܪ ܠܬܸܫܡܸܫܬܼܵܐ܁ ܘܲܡܫܲܪܸܐ ܗ̄ܘܑ̣ܵܐ|
      block |ܒܡܲܙܡܘܿܪܹ̈ܐ܃ ܘܐܵܙܹ̇ܠ ܗ̄ܘ̣ܵܐ ܒܗܘܿܢ ܚܲܕܼ ܟܡܵܐ܁ ܘܡܸܢܫܹܠܝ ܫܵܒܹ̇ܩ|
      block |ܗ̄ܘ̣ܵܐ ܠܵܗ̇ ܠܬܸܫܡܸܫܬܼܵܐ܃ ܘܢܵܦܹ̇ܠ ܗ̄ܘ̣ ܥܲܠ ܐܲܦܵܘ̈ܗܝ܁ ܘܲܒܼܨܝܼܪ|
      block |ܩܲܠܝܼܠ ܡܵܐܐ ܙܲܒܼܢ̈ܝܼܢ ܐܲܝܟܼ ܐ̄ܢܵܫ ܢܹܐܡܲܪ܃ ܢܵܩܹ̇ܫ ܗ̄ܘ̣ܵܐ ܪܹܫܹܗ ܒܐܲܪܥܵܐ|
      block |ܬܟܝܼܒܼܵܐܝܼܬܼ ܘܚܲܪܝܼܦܵܐܝܼܬܼ܃ ܒܪܸܬܼܚܵܐ ܗܵܘ̇ ܕܡܸܫܬܿܓܲܪ ܗ̄ܘ̣ܵܐ ܒܠܸܒܹܗ|
      block |ܡ̣ܢ ܛܲܝܒܿܘܼܬܼܵܐ܁ ܘܩܵܐܹ̇ܡ ܗ̄ܘ̣ܵܐ܃ ܘܲܡܫܲܠܸܡ ܠܲܨܠܝܼܒܼܵܐ܁ ܘܬܘܼܒܼ ܤܵܓܹ̇ܕܼ|
      block |ܘܩܵܐܹ̇ܡ ܘܲܡܫܲܠܸܡ܃ ܘܬܼܘܼܒܼ ܢܵܦܹ̇ܠ ܥܲܠ ܐܲܦܵܘ̈ܗܝ܁ ܘܲܒܼܗܵܢܵܐ ܙܢܵܐ|
      block |ܥܵܒܹ̇ܕܼ ܗ̄ܘ̣ܵܐ ܤܲܓܼܝܼ ܙܲܒܼ̈ܢܝܼܢ܃ ܐܲܝܟܼ ܕܠܵܐ ܡܸܫܟܲܚ ܗ̄ܘܹ̇ܝܬܼ ܠܡܸܡܵܐ܁|
      block |ܡܲܢܘܼ ܕܲܡܨܸܐ ܗ̄ܘ̣ܵܐ ܠܡܸܡܢܵܐ܃ ܤܝܵܡ ܒܘܼܪ̈ܟܹܐ ܤܲܓܝܼ̈ܐܹܐ ܕܥܵܒܹ̇ܕܼ|
      block |ܗ̄ܘ̣ܵܐ ܐܲܚܵܐ ܗܵܘ̇ ܒܠܲܝ̈ܠܵܘܵܬܼܵܐ! ܘܩܵܪܹܒܼ ܗ̄ܘ̣ܵܐ ܠܘܵܬܼ ܠܨܝܼܒܼܵܐ ܘܢܵܫܹ̇ܩ|
      block |ܗ̄ܘ̣ܵܐ ܠܹܗ ܥܸܤܪܝܼܢ ܢܘܼ̈ܫܩܵܬܼܵܐ܃ ܪܗܝܼܒܼܵܐܝܼܬܼ ܘܚܲܡܝܼܡܵܐܝܼܬܼ܃ ܒܪܸܚ̱ܡܬܼܵܐ|
      block |ܕܲܡܙܝܼܓܼܵܐ ܒܕܸܚܠܬܼܵܐ܃ ܘܡܲܩܸܦ ܗ̄ܘ̣ܵܐ ܬܘܼܒܼ ܒܡܲܙܡܘܿܪܹ̈ܐ܁ ܘܒܲܙܒܲܢ|
      block |ܙܒܲܢ ܡ̣ܢ ܚܹܐܦܹ̈ܐ ܤܲܓܝܼ̈ܐܹܐ ܕܚܘܼ̈ܫܵܒܹܐ܃ ܕܲܡܫܲܠܗܒܼܝܼܢ ܗ̄ܘ̣ܵܘ ܠܹܗ|
      block |ܒܚܲܡܝܼܡܘܼܬܼܗܘܿܢ܃ ܡܵܐ ܕܠܵܐ ܡܸܫܟܲܚ ܗ̄ܘ̣ܵܐ ܡܸܟܹܝܠ ܕܲܢܤܲܝܒܲܪ|
      block |ܠܫܘܼܠܗܵܒܼܵܐ ܗܵܘ̇ ܡ̣ܢ ܚܲܕܼܘܼܬܹܗ܃ ܡܸܢܫܹܠܝ ܡܸܙܕܟܸܐ ܗ̄ܘ̣ܵܐ܃ ܘܲܡܪܝܼܡ|
      block |ܗ̄ܘ̣ܵܐ ܩܵܠܹܗ܃ ܒܗܵܝ̇ ܕܠܵܐ ܡܨܸܐ ܗ̄ܘ̣ܵܐ ܕܢܹܐܚܘܿܕܼ ܢܲܦܫܹܗ܀ ܘܡܸܬܿܕܲܡܲܪ|
      block |ܗ̄ܘܹ̇ܝܬܼ ܒܛܲܝܒܿܘܼܬܼܵܐ ܕܐܝܼܬܼ ܗ̄ܘ̣ܵܐ ܠܘܵܬܹܗ ܕܐܲܚܵܐ ܗܵܘ̇܃ ܘܬܼܵܡܲܗ|
      block |ܗ̄ܘܹ̇ܝܬܼ܃ ܕܲܟܼܡܵܐ ܚܦܝܼܛ ܗ̄ܘ̣ܵܐ ܘܥܝܼܪ ܒܲܥܒܼܵܕܼܵܘ̈̇ܗܝ ܕܐܲܠܵܗܵܐ܀|
    block
      block |ܒܵܬܲܪ ܬܸܫܡܸܫܬܼܵܐ ܕܹܝܢ ܕܨܲܦܪܵܐ܃ ܡܵܐ ܕܝܵܬܹ̇ܒܼ ܗ̄ܘ̣ܵܐ ܠܩܸܪܝܵܢܵܐ܃|
      block |ܕܵܡܹ̇ܐ ܗ̄ܘ̣ܵܐ ܐܲܝܟܼ ܐ̄ܢܵܫ ܕܲܚܛܝܼܦ܁ ܘܲܒܼܟܠ ܦܵܤܘܿܩܵܐ ܕܩܵܪܹܐ܃|
      block |ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܢܵܦܹ̇ܠ ܗ̄ܘܑ̣ܵܐ ܥܲܠ ܐܲܦܵܘ̈ܗܝ܁ ܘܲܒܼܤܘܿܓܼܐܗܘܿܢ|
      block |ܕܦܸܬܼܓܼܵܡܹ̈ܐ ܦܵܫܹ̇ܛ ܗ̄ܘ̣ܵܐ ܐܝܼܕܼܵܘ̈ܗܝ ܠܲܡܫܲܝܵܐ܃ ܘܲܡܫܲܒܲܚ ܗ̄ܘ̣ܵܐ ܙܲܒܼ̈ܢܵܬܼܵܐ|
      block |ܤܲܓܝܼ̈ܐܵܬܼܵܐ܁ ܓܲܒܼܪܵܐ ܗ̄ܘ̣ܵܐ ܕܲܡܫܘܼܚܬܼܵܐ܃ ܐܲܝܟܼ ܒܲܪ ܐܲܪܒܿܥܝܼܢ ܫܢ̈ܝܼܢ܁|
      block |ܙܥܘܿܪܝܵܐ ܗ̄ܘ̣ܵܬܼ ܡܹܐܟܼܘܼܠܬܹܗ܃ ܘܝܲܒܿܝܼܫ ܗ̄ܘ̣ܵܐ܃ ܘܚܲܡܝܼܡ ܗ̄ܘ̣ܵܐ|
      block |ܒܡܘܼܙܵܓܹܗ܁ ܘܡܸܛܠ ܗܵܝ̇ ܕܥܵܨܹ̇ܐ ܗ̄ܘ̣ܵܐ ܢܲܦܫܹܗ܃ ܐܸܡܲܬܼܝ ܕܠܵܐ|
      block |ܡܩܲܒܸܿܠ ܗ̄ܘ̣ܵܐ ܓܘܼܫܡܹܗ܃ ܒܲܙܒܲܢ ܙܒܲܢ ܡܸܬܼܚܙܸܐ ܗ̄ܘ̣ܵܐ ܐܲܝܟܼ ܛܸܠܵܢܝܼܬܼܵܐ܁|
      block |ܥܕܲܡܵܐ ܕܚܵܐܹ̇ܣ ܗ̄ܘ̣ܵܐ ܐ̄ܢܵܫ ܥܠܵܘܗܝ ܡ̣ܢ ܡܚܝܼܠܘܼܬܼܵܐ ܕܦܲܪܨܘܿܦܹܗ܃|
      block |ܕܫܵܠܹ̇ܡ ܗ̄ܘ̣ܵܐ ܘܗܵܘܹ̇ܐ ܗ̄ܘ̣ܵܐ ܐܲܝܟܼ ܬܲܪܬܹܝܢ ܨܸܒܼ̈ܥܵܢ܁ ܐܸܡܹ̇ܪܹܬܼ ܠܹܗ ܐܸܢܵܐ|
      block |ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܃ ܕܚܘܼܣ ܥܲܠ ܗܵܢܵܐ ܤܸܕܼܪܵܐ ܬܪܝܼܨܵܐ ܕܕܼܘܼܒܵܪܵܟܼ|
      block |ܐܵܚܝ܃ ܘܥܲܠ ܗܵܕܹܐ ܐܘܼܪܚܵܐ ܫܲܦܝܼܪܬܵܐ ܕܲܠܒܼܝܼܟܼ ܐܲܢ̄ܬܿ܃ ܘܠܵܐ|
      block |ܬܒܲܠܒܸܠ ܘܬܸܦܤܘܿܩ ܤܸܕܼܪܵܟܼ ܗܵܢܵܐ ܕܡܘܼܬܼ ܫܸܫܠ̱ܬܼܵܐ ܪܘܼܚܵܢܵܝܬܼܵܐ܃|
      block |ܡܸܛܠ ܝܲܥܢܘܼܬܼܵܐ ܕܩܲܠܝܼܠ ܥܲܡܠܵܐ ܝܲܬܝܼܪܵܐ ܕܡܵܘܤܸܦ ܐܲܢ̄ܬܿ܃|
      block |ܘܲܡܦܝܼܫ ܠܵܟܼ ܡ̣ܢ ܟ̱ܠܹܗ ܪܲܗܛܵܟܼ܁ ܐܲܟܼܘܿܠ ܒܲܡܫܘܼܚܬܼܵܐ܃ ܕܐܲܡܝܼܢܵܐܝܼܬܼ|
      block |ܬܹܐܟܼܘܿܠ܁ ܘܠܵܐ ܬܲܤܓܸܐ ܗܠܲܟܼܬܼܵܟܼ ܡ̣ܢ ܚܲܝܠܵܟܼ܃ ܕܠܵܐ ܬܦܘܼܫ|
      block |ܠܵܟܼ ܓܡܝܼܪܵܐܝܼܬܼ܀ ܘܲܡܪܲܚܡܵܢ ܗ̄ܘ̣ܵܐ ܓܹܝܪ ܘܡܸܬܼܟܲܚܕܼܵܢ ܤܲܓܝܼ܃|
      block |ܘܲܦܨܝܼܚܵܐܝܼܬܼ ܡܪܲܚܸܡ ܗ̄ܘ̣ܵܐ܁ ܘܲܫܦܸܐ ܡ̣ܢ ܟܝܵܢܹܗ ܘܲܕܼܠܝܼܠ ܠܲܦܝܵܤܵܐ|
      block |ܤܲܓܝܼ܃ ܘܚܲܟܿܝܼܡ ܒܐܲܠܵܗܵܐ܁ ܘܡܸܛܠ ܫܲܦܝܼܘܼܬܹܗ ܘܲܦܨܝܼܚܘܼܬܹܗ܃|
      block |ܥܲܠ ܟܠܢܵܫ ܪܚܝܼܡ ܗ̄ܘ̣ܵܐ܃ ܘܟܼܠܢܵܫ ܡܲܚܸܒܼ ܗ̄ܘ̣ܵܐ ܠܹܗ܁ ܘܥܲܡ|
      block |ܟܠܗܘܿܢ ܐܲܚܹ̈ܐ ܦܵܠܲܚ ܗ̄ܘܑ̣ܵܐ ܛܝܼܢܵܐ ܒܸܩ̈ܠܵܝܵܬܼܗܘܿܢ ܐܸܡܲܬܼܝ ܕܐܝܼܬܼ|
      block |ܗ̄ܘ̣ܵܐ ܠܗܘܿܢ܃ ܐܝܼܬܼ ܕܲܬܼܠܵܬܼܵܐ܃ ܘܐܝܼܬܼ ܕܐܲܪܒܿܥܵܐ ܝܵܘ̈ܡܵܬܼܵܐ܁ ܘܡ̣ܢ|
    block
      block |ܪܲܡܫܵܐ ܠܪܲܡܫܵܐ ܐܵܬܹ̇ܐ ܗ̄ܘ̣ܵܐ ܠܩܸܠܵܝܬܹܗ܃ ܥܕܲܡܵܐ ܕܫܵܠܹ̇ܡ ܗ̄ܘ̣ܵܐ|
      block |ܥ̇ܒܼܵܕܹܗ ܕܐܲܚܵܐ܁ ܛܵܒܼ ܡܦܵܣ ܗ̄ܘ̣ܵܐ ܒܲܥ̇ܒܼܵܕܼܵܐ ܗܵܢܵܐ܁ ܡܵܐ ܕܐܝܼܬܼ|
      block |ܗ̄ܘ̣ܵܐ ܠܹܗ ܡܸܕܸܡ܃ ܐܵܦܸܢ ܛܵܒܼ ܤܢܝܼܩ ܗ̄ܘ̣ܵܐ ܥܠܵܘܗܝ܃ ܤܲܓܝܼ|
      block |ܒܵܗܹ̇ܒܼ ܗ̄ܘ̣ܵܐ ܡ̣ܢ ܦܲܪ̈ܨܘܿܦܹܐ ܕܟܼܠ ܡܘܼ̈ܫܚܵܢ܁ ܘܠܵܐ ܡܨܸܐ ܗ̄ܘ̣ܵܐ|
      block |ܐܵܡܲ݁ܪ܃ ܠܲܝܬܿ ܠܝܼ܃ ܐܵܘ ܕܠܝܼ ܡܸܬܼܒܿܥܸܐ܁ ܐܵܦ ܗܵܝ̇ ܕܢܵܦܹ̇ܩ ܗ̄ܘ̣ܵܐ|
      block |ܡ̣ܢ ܩܸܠܵܝܬܹܗ ܒܐܲܡܝܼܢܘܼ ܠܲܥ̇ܒܼܵܕܼܵܐ ܕܐܲܚܹ̈ܐ܃ ܡܸܛܠ ܒܸܗܬܿܬܼܵܐ ܕܡ̣ܢ|
      block |ܦܲܪ̈ܨܘܿܦܹܐ܃ ܕܥܵܨܹ̇ܐ ܗ̄ܘ̣ܵܐ ܢܲܦܫܹܗ ܟܲܕܼ ܠܵܐ ܡܢܵܚ ܗ̄ܘ̣ܵܐ ܠܡܸܦܲܩ܃|
      block |ܟܲܕܼ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܵܡܲ݁ܪ ܗ̄ܘ̣ܵܐ ܠܝܼ ܥܲܠ ܫܚܵܩܹܗ ܕܡܲܦܲܩܬܹܗ|
      block |ܕܡ̣ܢ ܩܸܠܵܝܬܹܗ܁ ܗܵܠܹܝܢ ܗ̄ܘ̣ܵܘ ܕܘܼܒܵܪ̈ܵܘܗܝ ܐܲܠܵܗܵܝܹ̈ܐ ܕܐܲܚܵܐ ܗܵܘ̇|
      block |ܬܡܝܼܗܵܐ܁|
      block |ܕܤܵܒܼܵܐ ܐ̄ܚܪܹܢܵܐ܁ ܒܚܲܕܼ ܡ̣ܢ ܙܲܒܼ̈ܢܝܼܢ ܐܸܙܹ̇ܠܬܼ ܠܩܸܠܵܝܬܹܗ ܕܤܵܒܼܵܐ|
      block |ܚܲܕܼ ܡ̣ܢ ܥܲܬܿܝܼ̈ܩܹܐ܃ ܐ̄ܢܵܫ ܡܝܲܬܿܪܵܐ܃ ܡܲܚܸܒܼ ܗ̄ܘ̣ܵܐ ܠܝܼ ܛܵܒܼ܁|
      block |ܩܲܠܝܼܠ ܕܹܝܢ ܗܸܕܼܝܘܿܛ ܗ̄ܘ̣ܵܐ ܒܡܸܠܬܹܗ܃ ܘܢܲܗܝܼܪ ܗ̄ܘ̣ܵܐ ܒܚܘܼܫܵܒܼܵܘ̈ܗܝ|
      block |ܘܥܲܡܝܼܩ܁ ܘܡܸܕܸܡ ܕܐܵܬܹ̇ܐ ܗ̄ܘ̣ܵܐ ܠܹܗ܃ ܐܲܝܟܼ ܕܡ̣ܢ ܛܲܝܒܿܘܼܬܼܵܐ|
      block |ܡܡܲܠܸܠ ܗ̄ܘ̣ܵܐ܁ ܘܠܵܐ ܥܓܲܠ ܢܵܦܹ̇ܩ ܗ̄ܘ̣ܵܐ ܡ̣ܢ ܩܸܠܵܝܬܹܗ܃ ܐܸܠܵܐ|
      block |ܐܸܢ ܠܐ̄ܪ̈ܵܙܹܐ ܩܲܕܝܼ̈ܫܹܐ܁ ܐܲܡܝܼܢ ܗ̄ܘ̣ܵܐ ܠܘܵܬܼ ܢܲܦܫܹܗ܃ ܘܲܫܠܸܐ܁ ܘܐܸܡ̇ܪܹܬܼ|
      block |ܠܹܗ܃ ܐܲܒܵܐ܃ ܐܵܬܹ̇ܐ ܠܝܼ ܚܘܼܫܵܒܼܵܐ܃ ܕܐܹܙܲܠ ܝܵܘܡܵܐ ܕܚܲܕܼܒܿܫܲܒܵܐ ܐܸܬܸܒܼ|
      block |ܒܐܸܤܛܘܵܐ ܕܥܹܕܬܵܐ܃ ܘܐܹܟܼܘܿܠ ܡ̣ܢ ܨܲܦܪܵܐ܁ ܕܢܸܚܙܸܐ ܠܝܼ ܟܠ|
      block |ܕܥܵܐ݂ܠ̇ ܘܢܵܦܹ̇ܿܩ܃ ܐܲܝܟܼ ܕܐܸܬܿܬܿܫܝܼܛ܀ ܐܵܡܲ݁ܪ ܠܝܼ ܤܵܒܼܵܐ܃ ܟܬܼܝܼܒܼ܃|
      block |ܕܡܲܢ ܕܡܲܟܼܫܸܠ ܠܥܵܠܡܵܝܹ̈ܐ܃ ܠܵܐ ܢܸܚܙܸܐ ܢܘܼܗܪܵܐ܁ ܠܵܟܼ ܕܹܝܢ܃ ܠܵܐ|
      block |ܝܵܕܲܥ̇ ܐ̄ܢܵܫ ܒܐܲܬܼܪ̈ܵܘܵܬܼܵܐ ܥܵܠܹܝܢ܃ ܘܠܵܐ ܝܵܕܼܥ̇ܝܼܢ ܡܵܢ ܛܸܒܵܟܼ܁ ܘܐܵܡ̇ܪܝܼܢ܃|
      block |ܕܝܼܚܝܼܕܼܵܝܹ̈ܐ ܡ̣ܢ ܨܲܦܪܵܐ ܐܵܟܼܠܝܼܢ܁ ܘܝܲܬܝܼܪܵܐܝܼܬܼ ܕܐܝܼܬܼ ܐܲܚܹ̈ܐ ܫܲܪܘܵܝܹܐ܃|
    block
      block |ܕܲܡܚܝܼܠܝܼܢ ܒܚܘܼܫܵܒܲܝ̈ܗܘܿܢ܁ ܤܲܓܝܼ̈ܐܹܐ ܕܹܝܢ ܡܸܢܗܘܿܢ܃ ܘܐܵܦ ܡܸܬܼܒܲܢܹܝܢ|
      block |ܒܵܟܼ ܗܵܫܵܐ܁ ܘܟܲܕܼ ܚܵܙܹ̇ܝܢ ܠܵܟܼ܃ ܐܵܙ̇ܠ̄ܝܼܢ ܠܒܸܤܬܲܪܗܘܿܢ܁ ܐܲܒܼܵܗ̈ܬܼܵܐ|
      block |ܩܲܕܼܝܼܡܵܝܹ̈ܐ ܥܵܒܼ̇ܕܝܼܢ ܗ̄ܘ̣ܵܘ ܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܃ ܡܸܛܠ ܐܵܬܼ̈ܘܵܬܼܵܐ|
      block |ܘܚܲܝ̈ܠܹܐ ܤܲܓܝܼ̈ܐܹܐ ܕܗܵܘܹ̇ܝܢ ܗ̄ܘ̣ܵܘ ܒܐܝܼܕܼܵܝ̈ܗܘܿܢ܃ ܘܡܸܛܠ ܫܡܵܐ|
      block |ܘܐܝܼܩܵܪܵܐ ܪܲܒܵܐ ܕܐܝܼܬܼ ܗ̄ܘ̣ܵܐ ܠܗܘܿܢ܁ ܘܗܵܠܹܝܢ ܤܵܥ̇ܪܝܼܢ ܗ̄ܘ̣ܵܘ ܐ̄ܢܵܫ|
      block |ܐ̄ܢܵܫ ܡܸܢܗܘܿܢ܃ ܐܲܝܟܼ ܕܢܸܬܿܬܿܫܝܼܛ ܘܢܸܬܼܩܲܦܲܚ܃ ܡܸܛܠ ܕܲܢܡܲܤܸܐ|
      block |ܫܘܼܒܼܚܵܐ ܕܕܼܘܼܒܵܪ̈ܵܘܗܝ܃ ܐܲܝܟܼ ܕܢܲܪܚܸܩ ܡܸܢܹܗ ܥܸܠܬܼܵܐ ܕܪܵܡܘܼܬܼܵܐ܁|
      block |ܠܵܟܼ ܕܹܝܢ܃ ܐܲܝܕܵܐ ܐܵܢܲܢܩܹܐ ܐܵܠ̇ܨܵܐ ܠܵܟܼ ܕܬܸܥܒܸܕܼ ܗܵܕܹܐ ܠܵܐ ܝܵܕܲܥ̇|
      block |ܐܲܢ̄ܬܿ܃ ܕܐܵܦ ܠܕܼܘܼܒܵܪܹ̈ܐ ܬܘܼܒܼ ܡܫܘܼܚܬܼܵܐ ܐܝܼܬܼ ܠܵܟܼ ܥܲܠ ܕܐܲܝܟܼ ܗܵܠܹܝܢ|
      block |ܠܵܐ ܕܘܼܒܵܪܵܐ ܦܪܝܼܫܵܐ ܐܝܼܬܼ ܠܵܟܼ܃ ܘܠܵܐ ܫܡܵܐ܁ ܐܲܝܟܼ ܫܲܪܟܵܐ ܗ̄ܘ̣|
      block |ܕܐܲܚܹ̈ܐ ܡܸܬܿܕܲܒܲܪ ܐܲܢ̄ܬܿ܁ ܒܲܕܼܓܼܘܼܢ܃ ܠܵܐ ܠܢܲܦܫܵܟܼ ܡܵܘܬܲܪ ܐܲܢ̄ܬܿ|
      block |ܒܗܵܕܹܐ܃ ܘܐܵܦ ܠܲܐ̄ܚܪ̈ܵܢܹܐ ܡܲܚܤܲܪ ܐܲܢ̄ܬܿ܁ ܐܵܦ ܗܵܢܵܐ ܕܘܼܒܵܪܵܐ ܠܵܘ|
      block |ܠܟܼܠܢܵܫ ܡܵܘܬܲܪ܃ ܐܸܠܵܐ ܐܸܢ ܠܐ̄ܢܵܫܵܐ ܪܵܘܪ̈ܒܹܐ ܘܲܓܼܡܝܼܪܹ̈ܐ܁ ܒܗܵܝ̇|
      block |ܕܫܲܪܝܘܼܬܼܵܐ ܕܪܸ̈ܓܼܫܹܐ ܐܝܼܬܼ ܒܹܗ܁ ܠܫܲܪ̈ܘܵܝܹܐ ܕܹܝܢ ܘܡܸܨ̈ܥܵܝܹܐ܃ ܪܵܘܪܒܼܵܐܝܼܬܼ|
      block |ܡܲܚܤܲܪ܁ ܒܲܕܼܗܸܢܘܿܢ ܥܲܠ ܙܗܝܼܪܘܼܬܼܵܐ ܝܲܬܝܼܪ ܤܢܝܼܩܝܼܢ܃ ܘܥܲܠ|
      block |ܟܘܼܒܵܫܵܐ ܕܪܸ̈ܓܼܫܹܐ܁ ܤܵܒܹ̈ܐ ܓܹܝܪ ܥܲܒܼܪܘܼܗ̇ ܠܲܢܛܘܼܪܬܵܐ܃ ܐܲܝܟܼ ܕܐܡܝܼܪ܃|
      block |ܘܡܸܬܿܬܲܓܿܪܝܼܢ ܒܟܼܠ ܡܵܐ ܕܨܵܒܹ̇ܝܢ܃ ܘܝܵܕܼܥܝܼܢ ܠܡܹܐܬܲܪ܁ ܬܲܓܵܪܵܐ|
      block |ܗܸܕܼܝܘܿܛܵܐ܃ ܒܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܝܲܬܝܼܪܵܐܝܼܬܼ ܡܲܚܤܲܪ ܩܢܘܿܡܹܗ܁|
      block |ܒܲܒܼܨܝܼܪܵܬܼܵܐ ܕܹܝܢ܃ ܟܡܵܐ ܙܲܒܼ̈ܢܝܼܢ ܐܵܬܹ̇ܐ ܠܲܩܕܼܵܡܵܘܗܝ ܦܫܝܼܩܵܐܝܼܬܼ܁|
      block |ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ܃ ܒܟܼܠ ܥ̇ܒܼܵܕܼܵܐ܃ ܡܫܘܼܚܬܼܵܐ ܐܝܼܬܼ܁ ܘܲܠܟܼܠ|
    block
      block |ܕܘܼܒܵܪܵܐ܃ ܙܲܒܼܢܵܐ ܝܑܼܕܼܝܼܥ܁ ܘܟܼܠ ܕܡ̣ܢ ܩܕܼܵܡ ܙܲܒܼܢܵܐ ܡܫܲܪܸܐ ܒܡܸܕܸܡ|
      block |ܕܲܠܥܸܠ ܡ̣ܢ ܡܫܘܼܚܬܹܗ܃ ܤܘܼܓܦܵܢܵܐ ܥܵܦܹ̇ܐ܃ ܘܠܵܐ ܝܘܼܬܼܪܵܢܵܐ܁ ܐܸܢ|
      block |ܗܵܕܹܐ ܪܓܼܝܼܓܼܵܐ ܠܵܟܼ܃ ܩܲܕܼܡܵܝܑܬܼ ܤܲܝܒܲܪ ܨܲܥܪܹ̈ܐ܃ ܕܲܡܦܲܪܢܤܵܐܝܼܬܼ|
      block |ܐܵܬܹ̇ܝܢ ܥܠܲܝܟ ܒܠܵܐ ܨܸܒܼܝܵܢܵܟܼ܃ ܚܵܕܼܝܵܐܝܼܬܼ ܟܲܕܼ ܠܵܐ ܡܸܫܬܿܓܸܫ ܐܲܢ̄ܬܿ|
      block |ܘܤܵܢܹ̇ܐ ܠܲܡܨܲܥܪ̈ܵܢܲܝܟܼ܁|
      block |ܕܤܵܒܼܵܐ ܐ̄ܚܪܹܢܵܐ܁ ܗܘܹ̇ܝܬܼ ܒܚܲܕܼ ܡ̣ܢ ܙܲܒܼ̈ܢܝܼܢ ܒܥܸܢܝܵܢܵܐ܃ ܥܲܡ ܗܵܘ̇|
      block |ܟܲܫܝܼܪܵܐ ܕܲܛܥܸܡ̣ ܡ̣ܢ ܐܝܼܠܵܢ ܚܲܝܹ̈ܐ ܒܕܼܘܼܥܬܼܵܐ ܢܲܦܫܵܢܵܝܬܼܵܐ܃ ܕܡ̣ܢ ܨܦܲܪ|
      block |ܛܲܠܝܘܼܬܼܵܐ ܘܲܥܕܲܡܵܐ ܠܪܲܡܫܵܐ ܕܤܲܝܒܿܘܼܬܼܵܐ܁ ܘܡ̣ܢ ܒܵܬܲܪ ܡܸܠܹ̈ܐ|
      block |ܤܲܓܝܼ̈ܐܵܬܼܵܐ ܕܐܲܠܦܲܢܝ ܥܲܠ ܡܝܲܬܿܪܘܼܬܼܵܐ܃ ܐܵܦ ܗܵܕܹܐ ܐܸܡ݂ܲܪ ܠܝܼ܃|
      block |ܕܟܼܠ ܨܠܘܿܬܼܵܐ܃ ܐܲܝܕܵܐ ܕܦܲܓܼܪܵܐ ܠܵܐ ܥܡܝܼܠ ܒܵܗ̇܃ ܘܠܸܒܵܐ ܒܵܗ̇|
      block |ܠܵܐ ܚܲܫܝܼܫ܃ ܚܲܝܛܵܐ ܕܠܵܐ ܢܲܦܫܵܐ ܬܸܚܫܘܿܒܼ ܠܵܗ̇ ܠܲܨܠܘܿܬܼܵܐ ܗܵܝ̇܀|
      block |ܬܘܼܒܼ ܐܸܡ݂ܲܪ ܠܝܼ܃ ܟܠ ܒܲܪܢܵܫܵܐ ܕܹܝܢ ܕܪܵܚܹ̇ܡ ܙܵܟܼܘܼܬܼܵܐ ܒܡܸܠܬܹܗ܃|
      block |ܘܲܥܪܝܼܡ ܒܬܲܪܥܝܼܬܹܗ܃ ܘܚܲܨܝܼܦ ܒܪܸ̈ܓܼܫܵܘܗܝ܃ ܠܲܓܼܡܵܪ ܥܲܡܹܗ ܠܵܐ|
      block |ܬܸܬܼܥܢܸܐ܁ ܕܠܵܐ ܬܸܛܪܘܿܕܼ ܡܸܢܵܟܼ ܠܫܲܦܝܘܼܬܼܵܐ ܗܵܝ̇ ܕܲܒܼܥܲܡܠܹ̈ܐ ܩܢܲܝܬܵܗ̇܃|
      block |ܘܡܵܠܹ̇ܐ ܠܠܸܒܵܟܼ ܚܸܫܘܿܟܼܵܐ ܘܲܫܓܼܘܼܫܝܵܐ܀|
      block |ܐܸܙܹ̇ܠ̄ܬܼ ܒܲܙܒܲܢ ܠܩܸܠܵܝܬܼܵܐ ܕܐ̄ܢܵܫ ܡ̣ܢ ܐܲܒܼܵܗ̈ܬܼܵܐ܁ ܗ̤ܘ ܕܹܝܢ ܩܲܕܝܼܫܵܐ܃|
      block |ܠܵܐ ܥܓܲܠ ܦܵܬܲܚ ܗ̄ܘ̣ܵܐ ܠܐ̄ܢܵܫ܁ ܘܟܲܕܼ ܚ̣ܙܵܢܝ ܡ̣ܢ ܟܵܘܬܵܐ ܕܐܸܢܵܐ|
      block |ܐܝܼܬܲܝ܃ ܐܸܡ݂ܲܪ ܠܝܼ܃ ܠܡܸܥܲܠ ܒܵܥܹ̇ܐ ܐܲܢ̄ܬܿ ܘܐܸܡ̇ܪܹܬܼ ܠܹܗ܃ ܐܹܝܢ܁|
      block |ܘܡ̣ܢ ܒܵܬܲܪ ܕܥܸܠܹ̇ܬܼ ܘܨܲܠܝܼܢܲܢ ܘܝܼܬܸܒܼܢܲܢ܃ ܘܡܲܠܸܠ̣ ܥܲܡܝ ܥܲܠ|
      block |ܤܲܓܝܼ̈ܐܵܬܼܵܐ܁ ܠܚܲܪܬܼܵܐ ܫܲܐܸܠ̇ܬܹܗ ܐܵܦ ܗܵܕܹܐ ܘܐܸܡ̇ܪܹܬܼ܃ ܕܡܵܢܵܐ ܐܸܥܒܸܿܕܼ|
      block |ܐܘܿ ܡܵܪܝ ܕܐܝܼܬܼ ܐ̄ܢܵܫ̈ܝܼܢ ܕܒܲܐܡܝܼܢܘܼ ܥܵܐ̇ܠܝܼܢ ܠܘܵܬܼܝ܃ ܘܠܵܐ ܝܵܬܲܪ|
    block
      block |ܐ̄ܢܵܐ ܒܥܸܢܝܵܢܗܘܿܢ܁ ܘܕܐܹܡܲܪ ܠܗܘܿܢ ܕܠܵܐ ܢܸܥܠܘܼܢ܃ ܡܸܬܼܚܲܡܲܨ|
      block |ܐ̄ܢܵܐ܁ ܐܸܠܵܐ ܘܐܵܦ ܡܒܲܛܠܝܼܢ ܠܝܼ ܘܡ̣ܢ ܬܸܫܡ̈ܫܵܬܼܵܐ ܕܲܥܝܵܕܼܵܐ ܟܡܵܐ|
      block |ܙܲܒܼ̈ܢܝܼܢ܁ ܘܕܹܐܡܲܪ ܠܗܘܿܢ ܓܲܠܝܵܐܝܼܬܼ܃ ܠܵܐ ܡܸܫܟܲܚ ܐ̄ܢܵܐ܁ ܘܲܫܚܝܼܩ|
      block |ܐ̄ܢܵܐ ܤܲܓܝܼ܃ ܒܫܲܪܒܵܐ ܗܵܢܵܐ܀ ܘܐܸܡ݂ܲܪ ܠܝܼ ܗܵܘ̇ ܛܘܼܒܼܵܢܵܐ܃ ܐܸܡܲܬܼܝ|
      block |ܕܥܵܐ̇ܠܝܼܢ ܠܘܵܬܼܵܟܼ ܐ̄ܢܵܫܵܐ ܕܐܲܝܟܼ ܗܵܠܹܝܢ܃ ܪ̈ܵܚܡܲܝ ܒܸܛܠܵܢܵܐ ܘܲܡܦܲܪ̈ܩܲܝ|
      block |ܤܪ̈ܝܼܩܵܬܼܵܐ܃ ܡܵܐ ܕܝܼܬܸܒܼܘ ܩܲܠܝܼܠ܃ ܥܒܸܕܼ ܢܲܦܫܵܟܼ ܐܲܝܟܼ ܡܲܢ ܕܨܵܒܹ̇ܐ|
      block |ܐܲܢ̄ܬܿ ܠܲܡܩܵܡ ܠܬܸܫܡܸܫܬܼܵܐ܁ ܘܐܸܡܲܪ ܠܹܗ ܠܗܵܘ̇ ܡܲܢ̣ܘܼ܃ ܒܡܵܛܘܿܢܝܼܵܐ܃|
      block |ܐܵܚܝ܃ ܩܘܼܡ ܢܫܲܡܸܫ ܬܸܫܡܸܫܬܼܵܐ܁ ܡܸܛܠ ܕܥܸܕܵܢܵܐ ܕܬܸܫܡܸܫܬܿܝ|
      block |ܕܝܼܠܝ ܡܲܛܝܼ ܠܹܗ܃ ܘܠܵܐ ܡܨܸܐ ܐ̄ܢܵܐ ܕܐܲܥܒܿܪܝܼܗ̇܁ ܘܐܸܠܵܐ܃ ܗܵܘܹ̇ܐ|
      block |ܠܝܼ ܝܘܼܩܪܵܐ ܠܡܲܩܵܦܘܼ ܥܠܵܘܗܝ ܥܸܕܵܢܵܐ ܐ̄ܚܪܹܢܵܐ܁ ܘܗܵܘ̇ܝܵܐ ܠܝܼ|
      block |ܗܵܕܹܐ܃ ܥܸܠܬܼܵܐ ܠܕܼܘܼܘܵܕܼܵܐ܁ ܘܲܠܡܸܫܒܲܩ ܡܸܢܗܘܿܢ܃ ܠܵܐ ܡܨܸܐ ܐ̄ܢܵܐ|
      block |ܒܸܠܥܵܕܼ ܡ̣ܢ ܐܵܢܲܢܩܹܐ܁ ܗܵܫܵܐ ܕܹܝܢ܃ ܠܲܝܬܿ ܠܲܢ ܥܸܠܬܼܵܐ ܐܵܢܲܢܩܵܝܬܼܵܐ|
      block |ܠܲܡܒܲܛܵܠܘܼ ܥܸܕܵܢܵܐ܁ ܘܠܵܐ ܬܸܫܒܿܩܝܼܘܗܝ ܟܠ ܟ̱ܠܹܗ܃ ܥܕܲܡܵܐ|
      block |ܕܩܵܐܹ̇ܡ ܥܲܡܵܟܼ ܠܬܸܫܡܸܫܬܼܵܐ܁ ܘܐܸܢ ܐܵܡܲ݁ܪ܃ ܡܸܟܹܝܠ ܫܲܡܸܫ ܐܲܢ̄ܬܿ܃|
      block |ܕܐܸܢܵܐ ܐܹܙܲܠ܃ ܐܲܪܡܵܐ ܠܹܗ ܡܵܛܘܿܢܝܼܵܐ ܘܐܸܡ݂ܲܪ܃ ܫܲܡܠܵܐ ܥܲܡܝ ܚܘܼܒܵܐ܃|
      block |ܘܫܲܡܸܫ ܥܲܡܝ ܗܵܕܹܐ ܚܕܼܵܐ ܬܸܫܡܸܫܬܼܵܐ܃ ܕܐܸܬܼܥܲܕܲܪ ܒܲܨܠܘܿܬܼܵܟܼ܁ ܘܡܵܐ|
      block |ܕܐܸܬܿܛܦܝܼܣ ܘܩܵܡܬܘܿܢ܃ ܐܵܘܪܸܟܹܝܗ̇ ܠܬܸܫܡܸܫܵܟܼ ܝܲܬܝܼܪ ܡ̣ܢ|
      block |ܥܝܵܕܼܵܟ܁ ܘܗܵܟܲܢ ܬܸܥܒܸܕܼ ܠܗܘܿܢ ܟܠ ܐܸܡܲܬܼܝ ܕܥܵܐܹ̇ܝܼܢ܁ ܘܡܵܐ|
      block |ܕܲܚ̣ܙܵܘ ܕܠܵܘ ܒܲܪ ܪܸܥܝܵܢܗܘܿܢ ܐܲܢ̄ܬܿ ܘܪܵܚܹ̇ܡ ܒܸܛܠܵܢܵܐ܃ ܬܘܼܒܼ ܠܐܲܝܟܵܐ|
      block |ܕܫܵܡ̇ܥܝܼܢ ܕܝܼܬܲܝܟ ܐܲܢ̄ܬܿ܃ ܠܬܲܡܵܢ ܠܵܐ ܡܸܬܼܩܲܪܒܼܝܼܢ܁ ܚܙܝܼ܃ ܠܵܐ ܬܸܤܲܒܼ|
      block |ܒܦܲܪܨܘܼܦܵܐ ܕܐ̄ܢܵܫ܃ ܘܲܬܼܒܲܛܸܠ ܡ̣ܢ ܥܒܼܵܕܼܵܘ̈ܗܝ ܕܐܲܠܵܗܵܐ܁ ܐܸܢܕܹܝܢ|
      block |ܐ̄ܢܵܫ ܗ̄ܘ̣ ܡ̣ܢ ܐܲܒܼܵܗ̈ܵܬܼܵܐ܃ ܐܵܘ ܐܲܚܵܐ ܐܲܟܼܤܢܵܝܵܐ ܕܲܠܐܸܐ܃ ܬܸܫܡܸܫܬܼܵܐ|
    block
      block |ܪܲܒܿܬܼܵܐ ܬܸܬܼܚܫܸܒܼ ܠܵܟܼ܃ ܗ̤ܝ ܗܵܕܹܐ ܕܲܬܼܟܲܬܲܪ ܒܥܸܢܝܵܢܹܗ܁ ܐܸܢ ܕܹܝܢ|
      block |ܐܵܦ ܗ̤ܘ ܐܲܟܼܤܢܵܝܵܐ ܡ̣ܢ ܗܵܠܹܝܢ ܗ̄ܘ̣ ܕܪܵܚܹ̇ܡ ܡܸܠܹ̈ܐ ܒܲܛ̈ܵܠܵܬܼܵܐ܃|
      block |ܐܲܢܝܼܚܲܝܗܝ ܒܡܵܐ ܕܲܡܨܸܐ ܐܲܢ̄ܬܿ܃ ܘܒܲܥܓܲܠ ܫܪܝܼܘܗܝ܀|
      block |ܐܸܡ݂ܲܪ ܠܝܼ ܒܲܙܒܲܢ ܐ̄ܢܵܫ ܡ̣ܢ ܩܲܕܝܼ̈ܫܹܐ܃ ܕܡܸܬܿܕܲܡܲܪ ܐ̄ܢܵܐ ܕܫܵܡܲܥ|
      block |ܐ̄ܢܵܐ ܕܐܝܼܬܼ ܐ̄ܢܵܫܵܐ ܕܦܵܠ̇ܚܝܼܢ ܒܩܸ̈ܠܵܝܵܬܼܗܘܿܢ ܡܸܕܸܡ ܦܘܼܠܚܵܢܵܐ܃|
      block |ܘܲܡܫܲܡܠܹܝܢ ܐܵܦ ܩܵܢܘܿܢܹ̈ܐ ܕܩܸܠܵܝܬܼܵܐ ܕܠܵܐ ܒܘܼܨܵܪ܃ ܘܡܲܨܝܵܐ ܕܠܵܐ|
      block |ܡܸܬܿܕܵܘܕܼܝܼܢ܁ ܘܐܸܡ݂ܲܪ ܡܸܠܬܼܵܐ ܕܫܵܘ̇ܝܵܐ ܠܕܼܘܼܡܵܪܵܐ܁ ܕܐܲܝܟܼ ܕܒܲܫܪܵܪܵܐ|
      block |ܐܵܡܲ݁ܪܢܵܐ܃ ܕܐܸܢܵܐ ܐܵܦ ܠܡܹܐܙܲܠ ܠܲܕܼܪܵܝ ܡܲܝ̈ܵܐ܃ ܡܸܬܿܕܵܘܲܕܼ ܐ̄ܢܵܐ ܡ̣ܢ|
      block |ܛܲܟܼܤܵܐ ܕܲܥܝܼܕܼܵܐ܁ ܐܲܝܟܼ ܡܲܢ ܕܐܸܬܼܥܵܘ̇ܟܹܬܼ ܠܝܼ ܒܤܘܼܥܪܵܢܵܐ܃ ܘܡ̣ܢ|
      block |ܫܘܼܡܠܵܝܵܐ ܕܦܘܼܪ̈ܫܵܢܹܐ ܕܐܝܼܬܼ ܠܝܼ܁|
      block |ܐܸܫܬܲܐܲܠ ܤܵܒܼܵܐ ܡ̣ܢ ܐܲܚܵܐ܃ ܕܡܵܢܵܐ ܐܸܥܒܸܿܕܼ܃ ܕܲܟܼܡܵܐ ܙܲܒܼ̈ܢܝܼܢ ܐܝܼܬܼ|
      block |ܠܝܼ ܨܒܘܼܬܼܵܐ ܘܲܤܢܝܼܩ ܐ̄ܢܵܐ ܥܠܹܝܗ̇܃ ܐܵܘ ܡܸܛܠ ܟܘܼܪܗܵܢܵܐ܃ ܐܵܘ|
      block |ܡܸܛܠ ܦܘܼܠܚܵܢܵܐ܃ ܐܵܘ ܡܸܛܠ ܥܸܠܬܼܵܐ ܐܲܝܕܵܐ ܕܗ̤ܝ܃ ܐܲܝܟܲܢܵܐ ܕܥܲܡ|
      block |ܥܘܼܕܼܪܵܢܵܐ ܕܡ̣ܢ ܚܫܲܚܬܼܵܗ̇ ܕܝܼܠܵܗ̇ ܡܸܫܟܲܚ ܐ̄ܢܵܐ ܠܡܸܬܿܕܲܒܵܪܘܼ ܒܫܸܠܝܵܐ|
      block |ܚܲܤܝܼܪ ܝܲܬܝܼܪ܁ ܘܚܵܙܹ̇ܐ ܐ̄ܢܵܐ ܐ̄ܢܵܫ ܕܲܤܢܝܼܩ ܐܲܟܼܘܵܬܼܝ܃ ܘܡܸܙܕܟܸܐ ܐ̄ܢܵܐ|
      block |ܡ̣ܢ ܡܪܲܚܡܵܢܘܼܬܼܵܐ܃ ܘܝܵܗܹ̇ܒܼܢܵܐ ܠܹܗ܁ ܐܵܘ ܢܸܫܐܠܝܼܗ̇ ܡܹܢܝ ܐ̄ܢܵܫ܃|
      block |ܘܡܸܬܼܐܠܸܨ ܐ̄ܢܵܐ ܡ̣ܢ ܚܘܼܒܵܐ ܘܡ̣ܢ ܦܘܼܩܕܵܢܵܐ܃ ܘܝܵܗܹ̇ܒܼ ܐ̄ܢܵܐ ܠܹܗ܁|
      block |ܘܒܼܵܬܲܪܟܸܢ܃ ܡܸܤܬܢܸܩ ܐ̄ܢܵܐ ܥܲܠ ܨܒܼܘܼܬܼܵܐ܁ ܘܗ̤ܝ ܤܢܝܼܩܘܼܬܼܝ|
      block |ܕܲܥܠܹܝܗ̇ ܪܵܡ̇ܝܵܐ ܠܝܼ ܒܨܸܦܬܼܵܐ ܘܲܒܼܕܼܘܼܘܵܕܼܵܐ ܘܒܲܫܓܼܘܼܫܝܵܐ ܕܚܘܼ̈ܫܵܒܹܐ܃|
      block |ܘܡܲܦܪ̱ܕܼܵܐ ܡܹܢܝ ܠܟܼܘܼܢܵܫܵܐ ܕܪܸܥܝܵܢܝ܃ ܘܪܸܢܝܵܐ ܕܲܒܼܗܵܠܹܝܢ ܕܲܥܝܵܕܼܵܐ|
      block |ܕܦܘܼܠܚܵܢ ܫܸܠܝܵܐ܁ ܐܲܝܟܲܢܵܐ ܕܲܟܼܡܵܐ ܙܲܒܼ̈ܢܝܼܢ ܡܸܬܼܐܠܸܨ ܐ̄ܢܵܐ ܘܐܵܦ|
    block
      block |ܠܡܸܦܲܩ ܡ̣ܢ ܫܸܠܝܵܐ܃ ܘܲܠܡܸܗܘܵܐ ܒܲܒܼܥܵܬܼܵܗ̇ ܕܲܨܒܼܘܼܬܼܵܐ܁ ܘܐܸܢ|
      block |ܬܘܼܒܼ ܡܚܲܡܤܸܢ ܐ̄ܢܵܐ ܕܠܵܐ ܐܸܦܘܿܩ܃ ܒܐܘܠܨܵܢܵܐ ܪܲܒܵܐ ܘܲܒܼܒܼܘܼܠܒܵܠܵܐ|
      block |ܕܬܲܪܥܝܼܬܼܵܐ ܗܵܘܹ̇ܐ ܐ̄ܢܵܐ܁ ܘܡܸܛܠܵܬܹܗ ܕܤܘܼܥܪܵܢܵܐ܃ ܫܚܝܼܩ ܐ̄ܢܵܐ|
      block |ܒܐܲܡܝܼܢܘܼ ܘܲܕܼܠܝܼܚ܁ ܘܠܵܐ ܝܵܕܲܥܢܵܐ ܐܲܝܕܵܐ ܡ̣ܢ ܬܲܪ̈ܬܲܝܗܹܝܢ ܐܸܓܼܒܸܿܐ|
      block |ܠܝܼ܃ ܠܗܵܝ̇ ܕܲܡܒܲܛܠܵܐ ܘܲܡܦܲܠܗܕܼܵܐ ܠܫܲܝܘܼܬܼܝ ܡܸܛܠ ܢܝܵܚܵܐ|
      block |ܕܩܲܪ̈ܝܼܒܲܝ܃ ܐܵܘ ܕܐܲܗܡܸܐ ܡ̣ܢ ܗܵܕܹܐ ܡܸܛܠ ܕܐܹܚܲܡܤܸܢ ܒܫܸܠܝܵܐ|
      block |ܘܲܡܤܲܪܩܘܼܬܼܵܐ܃ ܘܐܹܨܲܦ ܕܲܙܥܘܿܪ̈ܝܵܬܼܵܐ ܒܲܠܚܘܿܕܼ ܕܢܲܦܫܝ܃ ܟܲܕܼ ܠܵܐ|
      block |ܪܡܸܐ ܠܝܼ ܠܡܸܦܲܠ ܒܡܲܪ̈ܢܝܵܬܼܵܐ ܤܲܓܼܝܼ̈ܐܵܬܼܵܐ ܘܲܒܼܨܸܦܬܼܵܐ ܡܸܛܠ ܐ̄ܢܵܫ܀|
      block |ܕܥܲܠ ܗܵܕܹܐ ܕܐܹܠܲܦ ܒܵܥܹ̇ܢܵܐ ܗܵܝ̇ ܕܫܲܦܝܼܪܵܐ܃ ܘܝܲܬܝܼܪ ܡܩܲܒܿܠܵܐ܀|
      block |ܘܦܲܢܝܼ ܤܵܒܼܵܐ ܘܐܸܡ݂ܲܪ܃ ܟܠ ܡܪܲܚܡܵܢܘܼܬܼܵܐ ܕܹܝܢ ܐܵܘ ܚܘܼܒܵܐ܃ ܐܵܘ|
      block |ܙܸܕܼܩܬܼܵܐ܃ ܐܵܘ ܡܵܘܗܲܒܼܬܼܵܐ܃ ܘܐܲܝܕܵܐ ܕܗ̤ܝ ܘܵܠܝܼܬܼܵܐ܃ ܐܵܘ ܤܘܼܥܪܵܢܵܐ|
      block |ܕܡܸܤܬܒܲܪ ܕܕܲܐܠܵܗܵܐ ܗ̄ܘ̣܃ ܕܲܡܒܲܛܸܠ ܠܵܟܼ ܡ̣ܢ ܫܸܠܝܵܐ܃ ܘܢܵܤܹ̇ܒܼ|
      block |ܡܸܢܵܟܼ ܡܪܝܼܡܘܼܬܼܵܐ ܕܡ̣ܢ ܥܵܠܡܵܐ܃ ܘܪܵܡܹ̇ܐ ܠܵܟܼ ܒܨܸܦܬܼܵܐ܃ ܘܲܡܕܼܵܘܸܕܼ|
      block |ܠܵܟܼ ܒܡܲܪܢܝܼܬܹܗ ܡ̣ܢ ܪܸܢܝܵܟܼ ܕܒܲܐܠܵܗܵܐ܃ ܘܦܵܤܹ̇ܩ ܠܤܸܕܼܪܵܐ ܕܲܨ̈ܠܵܘܵܬܼܵܟܼ܃|
      block |ܘܡܲܥܸܠ ܥܠܲܝܟ ܫܓܼܘܼܫܝܵܐ ܕܚܘܼ̈ܫܵܒܹܐ܃ ܘܢܵܤܹ̇ܒܼ ܡܸܢܵܟܼ ܥܸܢܝܵܢܵܐ ܟܢܝܼܫܵܐ|
      block |ܕܩܸܪܝܵܢܵܐ ܘܫܲܝܢܵܐ ܕܡ̣ܢ ܦܸܗܝܵܐ܃ ܘܫܵܪܹܐ ܙܗܝܼܪܘܼܬܼܵܟܼ܃ ܘܥܵܒܹ̇ܕܼ ܠܵܟܼ|
      block |ܚܠܵܦ ܐܲܤܝܼܪܵܐ ܗܲܠܵܟܼܵܐ܃ ܘܡ̣ܢ ܝܼܚܝܼܕܼܵܝܵܐ ܚܠܝܼܛܵܐ܃ ܘܲܡܥܝܼܪ ܥܠܲܝܟ|
      block |ܚܲܫܹ̈ܐ ܩܒܼܝܼܪܹ̈ܐ܃ ܘܫܵܪܹܐ ܢܙܝܼܪܘܼܬܼܵܐ ܕܪܸ̈ܓܼܫܲܝܟ܃ ܘܲܡܢܲܚܸܡ ܡܝܼܬܼܘܼܬܼܵܟܼ|
      block |ܕܡ̣ܢ ܥܵܠܡܵܐ܃ ܘܲܡܬܲܚܬܸܐ ܠܵܟܼ ܡ̣ܢ ܦܘܼܠܚܵܢܵܐ ܕܡܲܠܲܐܟܹ̈ܐ܃ ܕܐܝܼܬܼܵܘܗܝ|
      block |ܪܸܢܝܵܐ ܝܼܚܝܼܕܼܵܝܵܐ ܕܲܒܼܚܲܕܼ܃ ܘܲܡܩܝܼܡ ܠܵܟܼ ܒܲܡܢܵܬܼܵܐ ܕܬܸܫܡܸܫܬܼܵܐ ܕܥܵܠܡܵܝܹ̈ܐ܃|
      block |ܬܹܐܒܲܕܼ ܙܲܕܝܼܩܘܼܬܼܵܐ ܗܵܝ̇܁ ܠܲܡܫܲܠܵܡܘܼ ܕܹܝܢ ܙܸܕܼܩܹ̈ܐ ܕܚܘܼܒܵܐ ܠܘܵܬܼ|
      block |ܩܲܪܝܼܒܼܵܐ ܒܲܢܵܚܹ̈ܐ ܕܦܲܓܼܪ̈ܵܢܵܝܵܬܼܵܐ܃ ܦܘܼܠܚܵܢܵܐ ܗ̄ܘ̣ ܕܥܵܠܡܵܝܹ̈ܐ܁ ܐܵܘ ܟܹܝܬܼ|
    block
      block |ܕܝܼܚܝܼ̈ܕܵܝܹܐ ܗܵܠܹܝܢ ܕܲܒܼܨܝܼܪܝܼܢ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ܃ ܐܵܘ ܐܲܚܝܼܕܼܝܼܢ|
      block |ܫܸܠܝܵܐ ܚܠܝܼܛܵܐ ܒܐܵܘܝܘܼܬܼܵܐ ܕܥܲܡ ܚܕܵܪܪܹ̈ܐ܃ ܘܡܲܥܠܵܐ ܘܡܲܦܩܵܐ|
      block |ܐܲܡܝܼܢܵܐ܀ ܝܑܼܚܝܼ̈ܕܵܝܹܐ ܕܹܝܢ ܐܲܝܠܹܝܢ ܕܚܲܬܿܝܼܬܵܐܝܼܬܼ ܡܪܝܼܡܘܼܬܼܵܐ ܕܡ̣ܢ|
      block |ܥܵܠܡܵܐ ܓܒܼܵܘ ܒܦܲܓܼܪܵܐ ܘܲܒܼܪܸܥܝܵܢܵܐ܃ ܠܲܡܩܵܡܘܼ ܒܗܵܘܢܗܘܿܢ|
      block |ܨܠܘܿܬܼܵܐ ܝܑܼܚܝܼܕܵܝܬܼܵܐ ܕܡܝܼܬܼܘܼܬܼܵܐ ܕܡ̣ܢ ܥܵܒܼܘܿܪ̈ܝܵܬܼܵܐ܃ ܘܡ̣ܢ ܪܸܢܝܵܐ|
      block |ܕܟܼܠ ܤܘܼܥܪܵܢ܃ ܘܲܚܙܵܬܼܵܐ ܘܥܘܼܗܕܵܢܵܐ ܕܨܸܒܼ̈ܘܵܬܼܵܐ܃ ܠܲܡܫܝܼܚܵܐ܃ ܠܵܐ|
      block |ܗ̄ܘ̣ܵܐ ܒܦܘܼܠܚܵܢܵܐ ܕܗܵܠܹܝܢ ܦܲܓܼܪ̈ܵܢܵܝܵܬܼܵܐ ܘܙܲܕܝܼܩܘܼܬܼܵܐ ܕܤܘܼܗܪ̈ܵܢܹܐ|
      block |ܓܠܲܝ̈ܵܐ܃ ܘܲܒܼܡܸܨܥܵܝܘܼܬܼܵܐ ܕܦܲܪ̈ܨܘܿܦܹܐ܃ ܐܲܝܟܼ ܕܲܒܼܗܘܿܢ ܢܸܙܕܲܕܩܘܼܢ|
      block |ܡܫܲܡܫܝܼܢ ܠܹܗ܃ ܐܸܠܵܐ ܒܡܝܼܬܼܘܼܬܼܵܐ ܕܗܲܕܵܡܲܝ̈ܗܘܿܢ ܕܒܲܐܪܥܵܐ܃ ܐܲܝܟܼ|
      block |ܡܸܠܬܹܗ ܕܲܫܠܝܼܚܵܐ܃ ܟܲܕܼ ܡܩܲܪܒܼܝܼܢ ܒܟܼܠܥܸܕܵܢ ܕܸܒܼ̈ܚܹܐ ܕܟܲܝ̈ܵܐ|
      block |ܕܚܘܼܫܵܒܲܝ̈ܗܘܿܢ ܪܹܫܝܼܬܼܵܐ ܪܹܫܝܼܬܼܵܐ ܕܦܘܼܠܚܵܢܗܘܿܢ܃ ܘܚܲܫܹ̈ܐ ܕܦܲܓܼܪ̈ܲܝܗܘܿܢ|
      block |ܒܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܲܚܠܵܦ ܤܲܒܼܪܵܐ ܗܵܘ̇ ܕܲܡܤܲܟܹܝܢ܁|
      block |ܠܡܲܪܦܵܝܘܼ ܦܘܼܠܚܵܢܵܐ ܕܲܫܡܲܝܵܢ̈ܝܵܬܼܵܐ܃ ܘܲܠܡܸܬܿܬܲܓܵܪܘܼ ܙܲܕܝܩܘܼܬܼܵܐ|
      block |ܒܨܸܒܼ̈ܘܵܬܼܵܐ ܕܡ̣ܢ ܐܲܪܥܵܐ܀|
      block |ܐܸܬܼܪܫܝܼ ܐܲܚܵܐ ܕܲܢܦܲܢܸܣ ܡ̣ܢ ܡܵܐ ܕܐܝܼܬܼ ܠܹܗ܃ ܒܤܘܼܥܪ̈ܵܢܹܐ|
      block |ܕܲܤܢܝܼ̈ܩܹܐ܁ ܘܦܲܢܝܼ ܚܬܼܝܼܪܵܐܝܼܬܼ܃ ܕܝܼܚܝܼ̈ܕܼܵܝܹܐ ܡ̇ܢ܃ ܩܲܪܝܼܒܼܝܼܢ ܠܘܵܬܼ|
      block |ܙܸܕܼܩܬܼܵܐ܁ ܐܵܡܲ݁ܪ ܠܹܗ ܗܵܘ̇ ܕܲܪܫܵܝܗܝ܃ ܝܑܼܕܲܝܼܥ ܗ̄ܘ̇ ܝܼ̇ܚܝܼܕܼܵܝܵܐ ܐܲܝܢܵܐ|
      block |ܕܠܵܐ ܩܲܪܝܼܒܼ ܠܘܵܬܼ ܙܸܕܼܩܬܼܵܐ܁ ܐܲܝܢܵܐ ܕܲܒܼܓܲܠܝܘܼܬܼ ܐܲܦܹ̈ܐ ܡܸܫܟܲܚ|
      block |ܠܡܹܐܡܲܪ ܠܘܵܬܼ ܡܵܪܲܢ܃ ܐܲܝܟܼ ܗܵܝ̇ ܕܐܲܡܝܼܪܵܐ܃ ܕܗܵܐ ܚܢܲܢ ܫܒܲܩܢ|
      block |ܟܠܡܸܕܸܡ ܘܐܸܬܲܝܢ ܒܵܬܼܪܵܟܼ܃ ܗܵܢܵܘ ܕܹܝܢ܃ ܗܵܘ̇ ܕܠܵܐ ܩܢܸܐ ܡܸܕܸܡ|
    block
      block |ܒܐܲܪܥܵܐ܃ ܘܠܵܐ ܥܵܡܹ̇ܠ ܒܦܲܓܼܪܹܗ ܒܐܲܪ̈ܥܵܢܵܝܬܼܵܐ܃ ܘܠܵܐ ܫܩܝܼܠ|
      block |ܒܡܲܪܢܝܼܬܹܗ ܨܸܦܬܼܵܐ ܕܡܸܕܸܡ ܒܬܹܒܹܝܠ ܡ̣ܢ ܗܵܠܹܝܢ ܡܸܬܼܚܲܙܝܵܢ̈ܝܵܬܼܵܐ܃|
      block |ܘܠܵܐ ܚܵܐܲܪ ܠܡܸܩܢܵܐ܁ ܡܵܐ ܕܡܸܬܼܩܲܪܲܒܼ ܠܹܗ ܕܹܝܢ ܡ̣ܢ ܐ̄ܢܵܫܵ܃ ܡܸܤܲܬܼ|
      block |ܤܘܼܢܩܵܢܹܗ ܒܲܠܚܘܿܕܼ ܡܩܲܒܸܠ܃ ܒܲܕܼܫܲܪܟܵܐ ܕܹܝܢ ܐܵܦܵܠܐ ܚܵܐܲܪ܁|
      block |ܘܐܘܼܬܼܵܘܗܝ ܐܲܝܟܼ ܦܵܪܲܚܬܼܵܐ ܒܗܘܼܦܵܟܼܵܘ̈ܗܝ܃ ܗܵܢܵܘ ܕܠܵܐ ܩܲܪܝܼܒܼ|
      block |ܠܡܸܥܒܲܕܼ ܙܸܕܼܩܬܼܵܐ܃ ܒܗܵܝ̇ ܕܐܼܝܼܬܼ ܠܹܗ ܦܘܼܠܚܵܢܵܐ ܕܲܡܝܲܬܲܪ ܡ̣ܢ ܙܸܕܼܩܬܼܵܐ܁|
      block |ܡ̣ܢ ܗܵܘ̇ ܡܸܕܸܡ ܕܗ̤ܘ ܡܚܲܪܲܪ܃ ܠܐ̄ܚܪ̈ܵܢܹܐ ܐܲܝܟܲܢܵܐ ܢܸܬܸܠ ܟܡܵܐ ܕܹܝܢ|
      block |ܕܐ̄ܢܵܫ ܦܵܠܲܚ ܒܐܝܼܕܼܵܘ̈ܗܝ܃ ܘܲܡܩܲܒܸܿܠ ܐܵܦ ܡ̣ܢ ܐ̄ܚܪ̈ܵܢܹܐ܃ ܐܵܦ|
      block |ܙܸܕܼܩܬܼܵܐ ܚܲܝܵܒܼ ܠܡܸܥܒܲܕܼ܁ ܡܲܗܡܝܵܢܘܼܬܼܵܐ ܕܹܝܢ ܕܡܸܢܵܗ̇܃ ܥܒܼܘܼܪܝܵܐ|
      block |ܗ̄ܘ̣ ܓܲܠܝܵܐ ܕܥܲܠ ܦܘܼܩܕܵܢܹܐ ܕܐܲܠܵܗܵܐ܁ ܐܸܢܕܹܝܢ ܒܟܲܤ̈ܝܵܬܼܵܐ ܠܵܐ|
      block |ܡܸܬܼܝܲܬܲܪ ܠܘܵܬܼ ܐܲܠܵܗܵܐ܃ ܘܠܵܐ ܝܵܕܲܥ ܠܡܸܦܠܲܚ ܠܐܲܠܵܗܵܐ ܒܪܘܼܚ܃|
      block |ܘܡ̣ܢ ܗܵܠܹܝܢ ܓܲܠ̈ܝܵܬܼܵܐ ܬܘܼܒܼ ܕܡܸܫܟܲܚ ܒܵܤܹ̇ܐ܃ ܐܲܝܢܵܐ ܤܲܒܼܪܵܐ|
      block |ܐ̄ܚܪܹܢܵܐ ܐܝܼܬܼ ܠܹܗ ܬܘܼܒܼ܃ ܕܒܹܗ ܢܸܩܢܸܐ ܚܲܝܵܘ̈ܗ ܗܵܢܵܐ ܚܪܸܡ ܗ̄ܘ̣܁|
      block |ܬܘܼܒܼ ܡܲܪܬܿܝܵܢܘܼܬܼܵܐ ܕܚܲܕܼ ܡ̣ܢ ܐܲܒܼܵܗ̈ܵܬܼܵܐ ܕܥܲܠ ܫܲܠܝܘܼܬܼܵܐ|
      block |ܬܪܝܼܨܬܵܐ܁ ܬܘܼܒܼ ܐܸܡ݂ܲܪ ܐ̄ܚܪܹܢܵܐ܃ ܕܡܸܬܿܕܲܡܲܪ ܐ̄ܢܵܐ ܒܗܵܠܹܝܢ ܕܫܵܓܼ̇ܫܝܼܢ|
      block |ܢܲܦܫܗܘܿܢ ܒܕܼܘܼܒܵܪܹ̈ܐ ܕܫܸܠܝܵܐ܃ ܡܸܛܠ ܗܵܝ̇ ܕܨܵܒܹ̇ܝܢ ܕܲܢܢܝܼܚܘܼܢ|
      block |ܠܲܐ̄ܚܪ̈ܵܢܹܐ ܒܦܲܓܼܪ̈ܵܢܵܝܵܬܼܵܐ܀|
      block |ܬܘܼܒܼ ܐܵܡܲ݁ܪ܃ ܕܠܵܐ ܙܵܕܹܩ ܠܲܡܚܲܠܛܘܼ ܥܲܡ ܦܘܼܠܚܵܢܵܐ ܕܫܸܠܝܵܐ|
      block |ܡܲܪܢܝܼܬܼܵܐ ܕܡܸܕܸܡ ܒܬܹܒܹܝܠ܃ ܤܛܲܪ ܡ̣ܢ ܗܵܠܹܝܢ ܕܒܹܗ ܒܫܸܠܝܵܐ|
      block |ܐܝܼܬܼ ܠܗܘܿܢ ܐܲܬܼܪܵܐ ܠܡܸܦܠܲܚ܁ ܘܲܠܟܼܠ ܕܘܼܒܵܪܵܐ ܒܕܼܘܼܟܿܬܹܗ|
      block |ܠܲܡܝܲܩܵܪܘܼ܃ ܕܠܵܐ ܢܸܗܘܸܐ ܒܠܝܼܠܝܼܢܲ ܒܕܼܘܼܒܵܪܲܢ܁ ܐܲܝܢܵܐ ܠܲܡ ܕܤܲܓܝܼ̈ܐܵܬܼܵܐ|
    block
      block |ܝܵܨܹ̇ܦ܃ ܥܲܒܼܕܵܐ ܗ̄ܘ̣ ܕܤܲܓܝܼ̈ܐܹܐ܁ ܐܲܝܢܵܐ ܕܡܲܪܦܸܐ ܟܠܡܸܕܸܡ܃ ܘܨܵܦ|
      block |ܕܬܲܩܢܘܼܬܼܵܐ ܕܢܲܦܫܹܗ܃ ܪܵܚ̇ܡܵܐ ܗ̄ܘ̣ ܕܐܲܠܵܗܵܐ܁ ܚܙܝܼ ܕܦܵܠܚܲ ܙܸܕܼ̈ܩܵܬܼܵܐ|
      block |ܘܲܡܫܲܡܠܝܲܝ̈ ܚܘܼܒܵܐ ܕܩܲܪܝܼܒܼܵܐ ܒܦܲܓܼܪ̈ܵܢܵܝܵܬܼܵܐ܃ ܤܲܓܝܼ̈ܐܹܐ ܐܝܼܬܼ ܒܥܵܠܡܵܐ܁|
      block |ܦܵܠܚܲܝ̈ ܒܫܸܠܝܵܐ ܕܹܝܢ ܫܲܦܝܼܪ ܘܥܲܢܝܲܝ̈ ܒܐܲܠܵܗܵܐ܃ ܠܡܲܚܤܸܢ܃ ܘܕܲܠܝܼ̈ܠܹܐ|
      block |ܡܸܫܬܲܟܼܚܝܼܢ܁ ܐܵܘ ܐܲܝܠܹܝܢ ܐܝܼܬܲܝܗܘܿܢ ܡ̣ܢ ܗܵܠܹܝܢ ܕܦܵܠ̇ܚܝܼܢ ܙܲܕܝܼܩܘܼܬܼܵܐ|
      block |ܒܨܸܒܼ̈ܘܵܬܼܵܐ ܘܒܲܐܪ̈ܥܵܢܵܝܵܬܼܵܐ ܡܸܙܕܲܕܩܝܼܢ܃ ܕܡܸܫܟܲܚ ܐ̄ܢܵܫ ܡܸܢܗܘܿܢ|
      block |ܡܩܲܒܸܿܠ ܐܵܦܸܢ ܚܕܼܵܐ ܡ̣ܢ ܡܵܘ̈ܗܒܼܵܬܼܵܐ܃ ܡ̣ܢ ܗܵܠܹܝܢ ܕܲܡܩܲܒܿܠܝܼܢ ܡ̣ܢ|
      block |ܐܲܠܵܗܵܐ ܥܵܡ̈ܠܲܝ ܒܫܸܠܝܵܐ܀|
      block |ܬܘܼܒܼ ܗ̤ܘ ܟܲܕܼ ܗ̤ܘ ܐܸܡ݂ܲܪ܃ ܐܸܢ ܥܵܠܡܵܝܵܐ ܐܲܢ̄ܬܿ܃ ܒܕܼܘܼܒܵܪܹ̈ܐ|
      block |ܕܥܵܠܡܵܝܹ̈ܐ ܫܵܦܪܝܼܢ ܐܸܬܿܬܿܕܲܒܲܪ܁ ܘܐܸܢ ܝܑܼܚܝܼܕܼܵܝܵܐ ܐܲܢ̄ܬܿ܃ ܒܥܲܡܠܹ̈ܐ|
      block |ܕܝܼܚܝܼ̈ܕܼܵܝܹܐ|
      block |ܡܸܬܼܝܲܬܿܪܝܼܢ ܒܗܘܿܢ ܐܸܬܼܝܲܬܲܪ܁ ܐܸܢ ܕܹܝܢ ܒܬܲܪ̈ܬܲܝܗܹܝܢ ܨܵܒܹ̇ܐ ܐܲܢ̄ܬܿ|
      block |ܠܡܸܦܠܲܚ܃ ܡ̣ܢ ܬܲܪ̈ܬܲܝܗܹܝܢ ܢܵܦܹ̇ܠ ܐܲܢ̄ܬܿ܁ ܥܲܡܠܵܐ ܕܝܼܚܝܼ̈ܕܵܝܹܐ ܗܵܢܵܘ܃|
      block |ܠܡܸܬܼܚܲܪܲܪܘܼ ܡ̣ܢ ܡܸܬܼܪ̈ܲܓܼܫܵܢܝܵܬܼܵܐ܃ ܘܲܠܡܸܬܼܐ̱ܡܵܢܘܼ ܠܘܵܬ ܐܲܠܵܗܵܐ|
      block |ܒܪܸܢܝܵܐ ܕܠܸܒܵܐ܃ ܘܠܹܐܘܬܼܵܐ ܕܓܼܘܫܡܵܐ ܕܒܲܨܠܘܿܬܼܵܐ܁ ܘܐܸܢ ܡܲܨܝܵܐ|
      block |ܕܲܒܼܒܸܤܝܵܢܵܐ ܕܗܵܠܹܝܢ܃ ܬܡܲܠܸܐ ܕܘܼܟܿܬܼܵܗ̇ ܡܝܲܬܿܪܘܼܬܼܵܐ ܥܵܠܡܵܢܵܝܬܼܵܐ܃|
      block |ܕܘܼܢ ܐܲܢ̄ܬܿ܁ ܐܵܘ ܕܲܠܡܵܐ ܟܲܝ ܤܵܦܹ̇ܩ ܝܼܚܝܼܕܼܵܝܵܐ ܥܡܝܼܠ ܒܫܲܠܝܘܼܬܼܵܐ|
      block |ܠܲܬܼܪ̈ܲܝܗܘܿܢ ܕܘܼܒܵܪܹ̈ܐ ܕܲܠܒܲܪ ܘܕܲܠܓܼܵܘ܃ ܗܵܢܵܘ ܕܹܝܢ ܘܲܠܡܲܪܢܝܼܬܼܵܐ|
      block |ܕܒܲܐܠܵܗܵܐ܃ ܘܲܠܡܸܛܥܲܢ ܠܸܒܹܗ ܐܵܦ ܨܸܦܬܼܵܐ ܕܲܐ̄ܚܪ̈ܵܢܹܐ܁ ܐܸܢܵܐ ܕܹܝܢ ܤܵܒܲܪ|
      block |ܐ̄ܢܵܐ܃ ܕܐܵܦ ܟܲܕܼ ܢܸܫܒܘܿܩ ܟܠܡܸܕܸܡ ܐܲܝܢܵܐ ܕܫܲܦܝܼܪ ܨܵܒܹ̇ܐ ܕܢܸܬܿܕܲܒܲܪ|
      block |ܠܘܵܬܼ ܐܲܠܵܗܵܐ܃ ܘܒܲܠܚܘܿܕܼ ܕܢܲܦܫܹܗ ܢܹܐܨܲܦ ܒܗܵܠܹܝܢ ܕܕܘܼܒܵܪܵܐ܃|
      block |ܐܵܦܠܵܐ ܗܵܟܲܢܵܐ܃ ܤܵܦܹ̇ܩ ܠܢܲܦܫܹܗ ܕܠܵܐ ܠܘܼܨܵܪ ܒܟܼܠܗܹܝܢ ܘܵܠܝ̈ܬܹܗ|
    block
      block |ܒܦܘܼܠܚܵܢܵܐ ܕܫܲܠܝܘܼܬܼܵܐ܁ ܐܸܠܵܐ ܥܕܲܟܹܝܠ ܚܲܤܝܼܪ ܗ̄ܘ̣ ܡ̣ܢ ܕܲܠܡܸܛܥܲܢ|
      block |ܝܘܼܩܪܹܗ܃ ܐܵܦܸܢ ܟܡܵܐ ܢܦܘܼܫ ܡ̣ܢ ܚܫܲܚܬܹܗ ܘܪܸܢܝܹܗ ܕܥܵܠܡܵܐ|
      block |ܒܟܼܠ܃ ܐܲܪܦܵܐ ܕܐܵܦ ܠܡܲܤܓܵܝܘܼ ܪܸ̈ܢܝܹܐ ܐ̄ܚܪܵܢܹܐ܀ ܫܒܼܝܼܩܝܼܢ ܠܹܗ|
      block |ܕܹܝܢ ܠܡܵܪܲܢ ܐܲܝܠܹܝܢ ܕܲܡܫܲܡܫܝܼܢ ܘܤܵܥ̇ܪܝܼܢ ܠܥܲܒܼܕܵܘ̈ܗܝ ܘܠܲܒܼܢܵܘ̈ܗܝ܃|
      block |ܘܲܓܼܒܼܵܐ ܐܵܦ ܐܲܝܠܹܝܢ ܕܲܡܫܲܡܫܝܼܢ ܩܕܼܵܡܵܘܗܝ ܕܝܼܠܹܗ܀ ܠܵܘ ܒܲܚܘܿܕܼ|
      block |ܒܤܘܼܥܪ̈ܵܢܹܐ ܕܡܲܠܟܹ̈ܐ ܐܲܪ̈ܥܵܢܵܝܹܐ ܚܵܙܹ̇ܝܢܲܢ ܕܲܫܒܼܝܼܚܝܼܢ ܘܲܡܥܲܠܹܝܢ|
      block |ܒܕܲܪ̈ܓܲܝܗܘܿܢ܃ ܐܲܝܠܹܝܢ ܕܲܩܕܼܵܡܵܘܗܝ ܕܡܲܠܟܵܐ ܐܲܡܝܼܢܝܼܢ ܘܥܲܠܝܼܠܝܼܢ|
      block |ܒܐ̄ܪ̈ܵܙܵܘܗܝ܃ ܡ̣ܢ ܗܵܠܹܝܢ ܕܲܥ̇ܒܼܵܕܹ̈ܐ ܕܲܠܒܲܪ ܐܲܚܝܼܕܼܝܼܢ ܒܚܘܼܒܵܐ ܕܥܲܡ|
      block |ܡܲܠܟܵܐ܃ ܐܸܠܵܐ ܐܵܦ ܒܗܵܠܹܝܢ ܕܒܹܝܬܼ ܐܲܠܵܗܵܐ ܦܫܝܼܩܵܐ ܗ̣̄ܝ ܠܡܸܚܙܵܐ܃|
      block |ܕܲܟܼܡܵܐ ܦܵܪܹܗ̄ܤܝܼܵܐ ܩܢܹܝܢ ܗܵܠܹܝܢ ܕܲܒܼܥܸܢܝܵܢܵܐ ܕܥܲܡܹܗ ܡܸܬܼܐܲܪܙܝܼܢ|
      block |ܒܲܨܠܘܼܬܼܵܐ ܒܟܼܠܥܸܕܵܢ܃ ܘܥܲܠ ܟܡܵܐ ܥܘܼܬܼܪܵܐ ܕܲܫܡܲܝܵܐ ܘܕܲܐܪܥܵܐ|
      block |ܡܫܲܠܛܝܼܢ܃ ܘܕܲܐܝܟܲܢ ܡܸܬܼܚܲܙܝܵܐ ܡܵܪܘܼܬܼܗܘܿܢ ܥܲܠ ܟܠܗܘܿܢ ܟܝܵܢܹ̈ܐ|
      block |ܕܲܒܼܪܝܼܬܼܵܐ܃ ܕܲܕܼܠܵܐ ܚܸܪܝܵܢ ܠܡܸܠܲܝ̈ܗܘܿܢ ܡܸܫܬܲܥܒܿܕܼܝܼܢ ܐܲܝܟܼ ܕܠܲܐܠܵܗܵܐ܁|
      block |ܘܲܒܼܗܘܿܢ ܪܫܝܼܡܵܐ ܨܲܠܡܵܢܘܼܬܹܗ ܓܲܠܝܵܐܝܼܬܼ ܒܪܲܒܿܘܼܬܼ ܐܝܼܩܵܪܵܐ ܕܡ̣ܢ|
      block |ܟܠܗܘܿܢ ܡܠܝܼ̈ܠܹܐ ܘܚܲܪ̈ܫܹܐ܃ ܡ̣ܢ ܐܲܝܠܹܝܢ ܕܲܒܼܩܸܢ̈ܝܵܢܹܐ ܘܨܸܒܼ̈ܘܵܬܼܵܐ|
      block |ܕܐܲܪܥܵܐ ܡܫܲܡܫܝܼܢ ܠܐܲܠܵܗܵܐ܃ ܘܒܲܟܼ̈ܢܵܘܵܬܼܗܘܿܢ ܡܢܝܼܚܝܼܢ ܠܹܗ܁ ܐܵܦܸܢ|
      block |ܫܲܦܝܼܪܵܐ ܗܵܕܹܐ ܪܲܒܲܬܼ܃ ܐܸܠܵܐ ܠܲܢ ܙܵܕܹܩ ܠܲܢ܃ ܕܕܼܘܼܡܝܵܐ ܠܵܘ ܡ̣ܢ|
      block |ܗܵܠܹܝܢ ܕܲܒܼܨܝܼܪܝܼܢ ܒܕܲܪ̈ܓܲܝܗܘܿܢ ܒܦܘܼܠܚܵܢܵܐ ܕܐܲܠܵܗܵܐ ܢܸܤܲܒܼ܃ ܐܸܠܵܐ|
      block |ܡ̣ܢ ܐܲܬܼܠܹܝ̈ܛܹܐ ܕܐܘܼܪܚܲܢ܃ ܘܡ̣ܢ ܩܲܕܝܼ̈ܫܹܐ ܒܢܲܝ̈ ܕܘܼܒܵܪܲܢ܁ ܘܡ̣ܢ|
      block |ܗܵܢܘܿܢ ܕܲܚܕܼܵܐ ܙܒܲܢ ܐܲܪܫܸܠ̣ܘ ܫܒܲܩ̣ܘ ܠܐܲܪܥܵܐ܃ ܘܲܫ̣ܕܼܵܘ ܐܝܼܕܼܵܐ ܥܲܠ|
      block |ܟܲܦܬܼܵܐ ܕܲܫܡܲܝܵܐ܁ ܒܐܲܝܠܹܝܢ ܫܦܲܪܘ ܠܐܲܠܵܗܵܐ ܩܲܕܝܼ̈ܫܹܐ ܩܲܕܼ̈ܡܵܝܹܐ ܗܵܢܘܿܢ|
    block
      block |ܕܵܪ̈ܫܲܝ ܐܘܼܪܚܵܐ ܕܕܼܘܒܵܪܲܢ ܢܲܨܝܼܚܹ̈ܐ ܕܲܒܼܗܘܿܢ܁ ܗܵܘ̇ ܝܘܿܚܲܢܵܢ ܩܲܕܝܼܫܵܐ|
      block |ܕܡ̣ܢ ܐܲܬܼܪܵܐ ܕܬܹܐܒܼܵܐܝܼܣ܃ ܗܵܘ̇ ܓܲܙܵܐ ܕܲܡܝܲܬܿܪܘܼܬܼܵܐ ܘܡܲܒܘܼܥܵܐ|
      block |ܕܲܢܒܼܝܼܘܼܬܼܵܐ܃ ܕܲܠܡܵܐ ܒܦܲܓܼܪ̈ܵܢܵܝܬܼܵܐ ܡܢܝܼܚ ܗ̄ܘ̣ܵܐ ܠܲܟܼܢܵܘ̈ܬܹܗ ܠܓܼܵܘ ܡ̣ܢ|
      block |ܚܒܼܘܼܫܝܹܗ܃ ܐܵܘ ܒܲܨܠܘܿܬܼܵܐ ܫܵܦܲܪ ܗ̄ܘ̣ܵܐ ܠܐܲܠܵܗܵܐ ܕܐܝܼܬܼ ܗ̄ܘ̣ܵܘ|
      block |ܕܹܝܢ܃ ܕܐܵܦ ܒܗܵܠܹܝܢ ܫ̣ܦܲܪܘ ܘܐܸܬܼܝܲܬܲܪܘ܃ ܡܵܘܕܸܐ ܐ̄ܢܵܐ܁ ܐܸܠܵܐ ܒܨܝܼܪܝܼܢ|
      block |ܗ̄ܘ̣ܵܘ ܡ̣ܢ ܐܲܝܠܹܝܢ ܕܒܲܨܠܘܿܬܼܵܐ ܘܲܒܼܦܵܘܫܵܐ ܕܡ̣ܢ ܟܠ ܫܦܲܪܘ ܠܐܲܠܵܗܵܐ܁|
      block |ܥܘܼܕܼܪܵܢܵܐ ܕܡܸܢܗܘܿܢ ܠܲܟܼܢܵܘ̈ܬܼܗܘܿܢ ܕܗܵܠܹܝܢ ܕܲܒܼܫܸܠܝܵܐ ܡܸܬܼܝܲܬܿܪܝܼܢ܃|
      block |ܝܼܕܼܝܼܥ ܗ̄ܘ̣ ܕܡܵܢܵܘ܁ ܗܵܢܵܘ ܕܹܝܢ ܠܲܡܥܲܕܵܪܘܼܬܼܗܘܿܢ܃ ܐܸܡܲܬܼܝ ܕܐܵܠܨܵܐ|
      block |ܒܡܸܠܬܼܵܐ ܕܝܘܼܬܼܪܵܢܵܐ܃ ܐܵܘ ܠܲܡܩܲܪܵܒܼܘܼ ܨܠܘܿܬܼܵܐ ܚܠܵܦܲܝܗܘܿܢ܁ ܠܒܲܪ|
      block |ܡ̣ܢ ܗܵܠܹܝܢ ܕܹܝܢ܃ ܥܘܼܗܕܵܢܵܐ ܐܵܘ ܡܲܪܢܝܼܬܼܵܐ ܕܐ̄ܢܵܫ ܡܸܛܠ ܗܵܠܹܝܢ|
      block |ܦܲܓܼܪ̈ܵܢܵܝܵܬܼܵܐ܃ ܠܲܡܒܼܵܬܼ ܒܠܸܒܹܗ ܕܥܵܡܲܪ ܒܫܸܠܝܵܐ܃ ܠܵܘ ܕܚܸܟܼܡܬܼܵܐ|
      block |ܗ̣̄ܝ܁ ܗܵܝ̇ ܕܗܲܒܼ ܕܩܹܤܲܪ ܠܩܹܤܲܪ ܘܕܲܐܠܗܵܐ ܠܐܲܠܵܗܵܐ܃ ܘܲܕܼܩܲܪܝܼܒܼܵܐ|
      block |ܕܝܼܠܹܗ ܘܕܲܠܵܗܵܐ ܕܝܼܠܹܗ܃ ܠܵܘ ܕܥܵܡܪ̈ܲܝ ܒܫܸܠܝܵܐ ܐܝܼܬܹܝܗ̇܃ ܐܸܠܵܐ|
      block |ܕܗܵܢܘܿܢ ܕܲܠܒܲܪ ܡܸܬܿܕܲܒܿܪܝܼܢ܁|
      block |ܐܲܝܢܵܐ ܕܹܝܢ ܕܲܒܼܦܘܼܠܚܵܢܵܐ ܕܡܲܠܲܐܟܹ̈ܐ ܡܸܬܿܕܲܒܲܪ܃ ܗܵܢܵܘ ܕܹܝܢ ܒܪܸܢܝܵܐ|
      block |ܕܢܲܦܫܵܐ܃ ܠܡܸܫܦܲܪ ܒܐܲܪ̈ܥܵܢܵܝܬܼܵܐ܃ ܠܵܘ ܕܝܼܠܹܗ ܗ̤ܝ܁ ܗܵܢܵܘ ܕܹܝܢ|
      block |ܠܡܸܦܲܠ ܒܨܸܦܬܼܵܐ ܕܲܥ̇ܒܼܵܕܼܵܐ ܕܐܝܼ̈ܕܲܝܵܐ܃ ܐܵܘ ܠܲܡܚܵܪ ܠܡܸܤܲܒܼ ܡ̣ܢ|
      block |ܐ̄ܚܪ̈ܵܢܹܐ ܘܲܠܡܸܬܲܠ ܠܲܐ̄ܚܪ̈ܵܢܹܐ܁ ܕܝܼܠܹܗ ܕܹܝܢ ܦܘܼܠܚܵܢܹܗ ܒܲܫܡܲܝܵܐ ܗ̄ܘ̣܁|
      block |ܠܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܕܪܸܢܝܵܐ ܕܡܸܕܸܡ ܢܙܝܼܥ ܘܢܲܚܸܬܼ ܠܪܸܥܝܵܢܹܗ܃|
      block |ܡ̣ܢ ܩܵܘܡܵܐ ܕܲܩܕܼܵܡ ܐܲܠܵܗܵܐ܁ ܐܸܢ ܐ̄ܢܵܫ ܕܹܝܢ ܡܲܚܨܸܦ ܟܲܕܼ ܡܲܝܬܸܐ|
      block |ܠܫܲܪܒܵܐ ܕܦܵܘܠܘܿܣ ܠܲܡܨܲܥܬܼܵܐ܃ ܕܐܵܦ ܦܵܘܠܘܿܣ ܠܲܡ ܦܵܠܲܚ|
    block
      block |ܗ̄ܘ̣ܵܐ܃ ܐܵܦ ܥܵܒܹ̇ܕܼ ܗ̄ܘ̣ܵܐ ܙܸܕ̈ܩܵܬܼܵܐ܁ ܠܗܵܢܵܐ ܐܵܡ̇ܪܝܼܢ ܚ̄ܢܲܢ ܠܩܘܼܒܼܠܹܗ܃|
      block |ܕܦܵܘܠܘܿܣ܃ ܚܲܕܼ ܒܲܠܚܘܿܕܼ ܗ̄ܘ̣ܵܐ܃ ܕܤܵܦܹ̇ܩ ܗ̄ܘ̣ܵܐ ܠܟܼܠܡܸܕܸܡ܁|
      block |ܐ̄ܚܪܹܢܵܐ ܕܹܝܢ ܦܵܘܠܘܿܣ܃ ܠܵܐ ܝܵܕܼܥܝܼܢܲܢ ܐܸܢ ܐܝܼܬܼ ܗ̄ܘ̣ܵܐ܃ ܕܲܡܨܸܐ|
      block |ܤܵܦܹ̇ܩ ܠܟܼܠܡܸܕܸܡ ܐܲܟܼܘܵܬܹܗ܁ ܚܵܘܵܐ ܠܝܼ ܐܸܢ ܡܨܸܐ ܐܲܢ̄ܬܿ ܦܵܘܠܘܿܣ|
      block |ܐ̄ܚܪܹܢܵܐ܃ ܘܡܸܬܿܛܦܝܼܣ ܐ̄ܢܵܐ ܠܵܟܼ܁ ܡܵܕܹܝܢ ܗܵܠܹܝܢ ܕܲܡܕܲܒܿܪܵܢܘܼܬܼܵܐ|
      block |ܠܵܐ ܬܲܥܸܠ ܠܲܡܨܲܥܬܼܵܐ܃ ܠܘܵܬܼ ܤܘܼܥܪ̈ܵܢܹܐ ܕܓܼܵܘܵܐ܁ ܐ̄ܚܪܹܢܵܐ ܗ̄ܘ̣|
      block |ܓܹܝܪ ܥ̇ܒܼܵܕܼܵܐ ܕܟܼܵܪ̈ܘܿܙܹܐ܃ ܘܲܐ̄ܚܪܹܢܵܐ ܥ̇ܒܼܵܕܼܵܐ ܕܫܸܠܝܵܐ܁ ܐܲܢ̄ܬܿ ܕܹܝܢ ܐܸܢ|
      block |ܫܸܠܝܵܐ ܨܵܒܹ̇ܐ ܐܲܢ̄ܬܿ ܠܡܸܠܒܲܟܼ܃ ܗ̤ܘܝܼ ܐܲܝܟܼ ܟܪܘܿܒܼܵܐ܃ ܕܡܸܕܸܡ ܕܐܲܪܥܵܐ|
      block |ܠܵܐ ܝܵܨܹ̇ܦ܁ ܘܲܪܢܝܼ ܕܠܲܝܬܿ ܬܘܼܒܼ ܒܲܒܼܪܝܼܬܼܵܐ ܒܲܪܢܵܫܵܐ ܐ̄ܚܪܹܢܵܐ܃ ܐܸܠܵܐ|
      block |ܐܸܢ ܐܲܢ̄ܬܿ ܒܲܠܚܘܿܕܲܝܟ܃ ܘܐܲܠܵܗܵܐ ܕܪܵܢܹܐ ܐܲܢ̄ܬܿ ܒܹܗ܃ ܐܲܝܟܼ ܕܐܲܠܦܘܼܟܼ|
      block |ܐܲܒܼܵܗܲܝ̈ܟ ܕܲܩܕܼܵܡܲܝܟ ܪܕܼܵܘ܁ ܐܸܠܵܐ ܓܹܝܪ ܡܩܲܫܸܐ ܒܲܪܢܵܫܵܐ ܠܸܒܹܗ܃|
      block |ܘܐܵܚܹ̇ܕܼ ܪ̈ܲܚܡܵܘܗܝ ܥܸܨܝܵܢܵܐܝܼܬܼ܃ ܕܢܸܗܘܸܐ ܪܲܚܝܼܩ ܡ̣ܢ ܡܲܪܢܝܼܬܼܵܐ|
      block |ܕܟܼܠܒܲܪܢܵܫ܁ ܠܵܐ ܕܡܸܛܠ ܐܲܠܵܗܵܐ ܘܠܵܐ ܕܦܲܓܼܪܵܢܵܝܵܐ܃ ܐܸܠܵܐ|
      block |ܕܒܲܨܠܘܿܬܼܵܐ ܒܲܠܚܘܿܕܼ ܒܥܸܕܵܢܹ̈ܐ ܕܲܦܪܝܼܫܝܼܢ ܠܹܗ܃ ܕܠܵܐ ܢܸܥܘܿܠ ܚܘܼܒܵܐ|
      block |ܘܪܸܢܝܵܐ ܕܐ̄ܢܵܫ ܒܠܸܒܹܗ܃ ܠܡܸܬܼܚܲܪܵܪܘܼ ܡ̣ܢ ܫܓܼܘܼܫܝܵܐ ܕܡܲܪ̈ܢܝܬܼܵܐ|
      block |ܘܲܠܡܸܗܘܵܐ ܒܫܸܠܝܵܐ܃ ܠܵܐ ܡܸܫܟܲܚ܁ ܗܵܢܵܘ ܤܵܟܼܵܐ܁ ܡܵܐ ܕܹܝܢ ܕܐܵܬܹ̇ܐ|
      block |ܠܵܟܼ ܚܘܼܫܵܒܼܵܐ ܠܡܸܪܢܵܐ ܒܦܲܪܨܘܿܦ ܡܝܲܬܿܪܘܼܬܼܵܐ ܒܐ̄ܢܵܫ܃ ܐܲܝܟܼ|
      block |ܕܲܢܦܲܠܗܸܕܼ ܡܸܢܵܟܼ ܠܫܲܝܢܵܐ ܕܡ̣ܢ ܥܘܼܗܕܵܢܵܐ ܕܐܲܠܵܗܵܐ ܡܥܵܕܼ ܗܵܘܹ̇ܐ|
      block |ܒܠܸܒܵܟܼ܃ ܐܸܡܲܪ ܠܹܗ܃ ܫܲܦܝܼܪ ܗ̄ܘ̣ ܕܘܼܒܵܪܵܐ܃ ܚܘܼܒܵܐ ܘܪ̈ܲܚܡܹܐ ܕܡܸܛܠ|
      block |ܐܲܠܵܗܵܐ܁ ܒܪܲܡ܃ ܘܐܵܦ ܐܸܢܵܐ ܡܸܛܠܵܬܹܗ ܕܝܼܠܹܗ ܕܐܲܠܵܗܵܐ ܠܵܐ ܒܵܥܹ̇ܐ|
      block |ܐ̄ܢܵܐ ܠܹܗ܁ ܟܲܬܲܪ ܠܝܼ ܠܲܡ܃ ܕܡܸܛܠ ܐܲܠܵܗܵܐ ܪܵܕܹܦ ܐ̄ܢܵܐ ܒܵܬܼܪܵܟܼ܃|
      block |ܐܵܡܲ݁ܪ ܗܵܘ̇ ܝܑܼܚܝܼܕܼܵܝܵܐ܁ ܐܵܡܲ݁ܪ ܠܹܗ܃ ܘܐܵܦ ܡܸܛܠ ܐܲܠܵܗܵܐ ܥܵܪܹܩ|
    block
      block |ܐ̄ܢܵܐ ܡܸܢܵܟܼ܁ ܐܲܒܵܐ ܗܵܟܹܝܠ ܐܲܪܤܵܢܝܼܣ܃ ܡܸܛܠ ܐܲܠܵܗܵܐ ܐܵܦܠܵܐ|
      block |ܦܘܼܡܹܗ ܦܵܬܲܚ ܗ̄ܘ̣ܵܐ ܘܲܡܡܲܠܸܠ܃ ܠܵܐ ܕܝܘܼܬܼܪܵܢܵܐ ܘܠܵܐ ܕܫܸܓܼܡܵܐ܁|
      block |ܐ̄ܚܪܹܢܵܐ ܕܹܝܢ ܟ̱ܠܹܗ ܝܵܘܡܵܐ܃ ܡܸܛܠ ܐܲܠܵܗܵܐ ܡܡܲܠܸܠ ܗ̄ܘ̣ܵܐ܃|
      block |ܘܲܡܩܲܒܸܠ ܟܠ ܐܲܟܼܤ̈ܢܵܝܹܐ ܕܨܵܝ̇ܒܿܝܼܢ ܗ̄ܘ̣ܵܘ ܠܬܲܡܵܢ܁ ܗܵܘ̇ ܕܹܝܢ܃|
      block |ܚܠܵܦ ܗܵܕܹܐ ܓܒܼܵܐ ܠܹܗ ܫܸܬܼܩܵܐ ܘܫܸܠܝܵܐ܃ ܡܸܛܠܗܵܢܵܐ ܗ̤ܘ ܥܲܡ|
      block |ܪܘܼܚܵܐ ܕܐܲܠܵܗܵܐ ܒܓܼܵܘ ܝܲܡܹܗ ܕܥܵܠܡܵܐ ܗܵܢܵܐ܃ ܒܫܲܝܢܵܐ ܡܥܲܠܝܵܐ ܪܵܕܹܢ|
      block |ܗ̄ܘ̣ܵܘ ܒܲܤܦܝܼܢ̄ܬܼܵܐ ܕܕܼܘܼܒܵܪ ܫܸܠܝܵܐ܃ ܐܲܝܟܼ ܕܲܒܼܓܸܠܝܵܢܵܐ ܐܸܬܼܚܵܘܝܼ|
      block |ܠܐܲܬܼܠ݂ܝ̈ܛܹܐ ܕܥܲܩܸܒܼܘ ܥܲܠ ܤܘܼܥܪܵܢܵܐ ܗܵܢܵܐ܁ ܐܵܦ ܗ̤ܘ ܟܹܝܬܼ|
      block |ܫܘܼܡܵܗܵܐ ܕܫܸܠܝܵܐ ܗܵܢܵܘ܃ ܫܲܠܝܘܼܬܼܵܐ ܕܡ̣ܢ ܟܠ܁ ܐܸܢ ܓܹܝܪ ܘܐܵܦ ܒܹܗ|
      block |ܒܫܸܠܝܵܐ ܡܠܸܐ ܐܲܢ̄ܬܿ ܫܓܼܘܼܫܝܵܐ܃ ܟܲܕܼ ܫܓܼܝܼܫ ܦܲܓܼܪܵܐ ܒܦܘܼܠܚܵܢܵܐ ܕܐܝܼ̈ܕܲܝܵܐ|
      block |ܘܤܘܼܥܪ̈ܵܢܹܐ ܕܡܸܕܸܡ ܡܸܕܸܡ܃ ܘܢܲܦܫܵܐ ܒܡܲܪܢܝܼܬܼܵܐ ܕܲܐ̄ܚܪܹܢܵܐ܃ ܐܲܝܕܵܐ|
      block |ܫܲܠܝܘܼܬܼܵܐ ܐܝܼܬܼ ܠܵܟܼ ܡܸܟܹܝܠ܃ ܠܡܹܐܨܲܦ ܕܤܲܓܝܼ̈ܐܵܬܼܵܐ ܘܲܠܡܸܫܦܲܪ|
      block |ܠܐܲܠܵܗܵܐ܃ ܕܘܼܢ ܐܲܢ̄ܬܿ܁ ܒܸܠܥܵܕܼ ܫܒܼܝܼܩܘܼܬܼܵܐ ܕܟܼܠܡܸܕܸܡ ܘܡܲܪܢܝܬܼܵܐ|
      block |ܕܡ̣ܢ ܟܠ܃ ܠܡܸܼܠܒܲܟܼ ܕܘܼܒܵܪܵܐ ܕܫܸܠܝܵܐ܃ ܓܘܼܚܟܵܐ ܗ̣̄ܝ ܠܝܼ|
      block |ܠܡܹܐܡܲܪ܁|
  block 19
    block
      block |ܬܘܼܒܼ ܦܘܼܪ̈ܫܵܢܹܐ ܕܓܸܠܝܵܢܹ̈ܐ ܘܡܲܥܒܿܕܼܵܢ̈ܘܵܬܼܵܐ ܕܗܵܘ̈ܝܵܢ ܨܹܝܕܼ|
      block |ܩܲܕܝ̈ܫܹܐ ܒܕܸܡ̈ܘܵܢ ܕܸܡ̈ܘܵܢ܁ ܝܛ܁|
    block
      block |ܛܲܟܼܤܵܐ ܕܹܝܢ ܕܓܸܠܝܵܢܵܐ ܦܪܝܼܫܘܼ܃ ܡ̣ܢ ܗܵܝ̇ ܕܐ̄ܢܵܫ ܒܝܲܕܼ ܕܘܼܪܵܫܵܐ|
      block |ܕܚܸܟܼܡܬܼܵܐ ܘܥܲܡܠܵܐ ܕܪܸܥܝܵܢܵܐ ܡܲܥܡܸܩ ܙܵܘܥܵܘ̈ܗܝ܃ ܠܘܵܬܼ|
      block |ܤܘܼܟܵܠܵܐ ܡܸܕܸܡ ܘܲܒܼܥܵܬܼܵܐ ܘܬܹܐܘܿܪܝܼܵܐ ܕܥܲܠ ܨܒܼܘܼ܃ ܒܝܲܕܼ ܦܸܗܝܵܐ|
    block
      block |ܕܡܲܕܥܵܐ ܕܲܥܠܲܝܗܹܝܢ܁ ܡܸܬܼܐܡܲܪ ܓܹܝܪ ܓܸܠܝܵܢܵܐ܃ ܫܸܬܼܩܵܐ ܕܡܲܕܥܵܐ܁|
      block |ܘܠܵܘ ܗ̤ܘ ܐ̄ܢܵܫ ܒܝܲܕܼ ܚܘܼܦܵܛܵܐ ܘܪܸܢܝܵܐ ܐ̄ܢܵܫܵܝܵܐ ܡܸܬܼܦܲܪܲܣ ܕܡܘܼܬܼܵܐ|
      block |ܠܲܫܟܼܵܚܬܼܵܐ ܕܝܼܕܲܥܬܼܵܐ܃ ܐܸܠܵܐ ܒܡܲܥܒܕܼܵܢܘܼܬܼܵܐ ܪܘܼܚܵܢܵܝܬܼܵܐ ܗܵܘܹ̇ܐ܁ ܟܲܕܼ ܗ̤ܘ|
      block |ܗܵܘ̇ ܕܗܵܘܹ̇ܐ ܠܘܵܬܹܗ ܓܸܠܝܵܢܵܐ܃ ܒܹܗ ܒܥܸܕܵܢܵܐ ܗܵܘ̇܃ ܒܡܸܕܸܡ ܚܘܼܫܵܒܼܵܐ|
      block |ܢܲܦܫܵܢܵܝܵܐ ܘܒܲܐܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܵܐ ܡܲܪܓܸܫ܁ ܘܠܵܐ ܡܸܬܼܚܲܫܲܚ܃|
      block |ܐܵܦܠܵܐ ܡܦܵܣ܁ ܘܗܵܕܹܐ܃ ܠܵܘ ܡ̣ܢ ܪܸܥܝܵܢܲܢ ܐܵܡܪܝܼܢܲܢ܃ ܐܸܠܵܐ ܐܝܼܬܼ|
      block |ܠܡܸܕܲܥ ܝܲܬܿܝܼܪ ܡ̣ܢ ܟܬܼܵܒܹ̈ܐ ܕܲܢܒܼܝܹ̈ܐ܃ ܕܲܒܼܕܵܢܹ̈ܐ ܕܗܵܘܹ̇ܝܢ ܗ̄ܘ̣ܵܘ|
      block |ܠܘܵܬܼܗܘܿܢ ܓܸܠܝܵܢܹ̈ܐ܃ ܒܗܵܝ̇ ܕܲܒܼܝܲܕܼ ܬܸܡܗܵܐ ܗܵܘܹ̇ܝܢ ܗ̄ܘ̣ܵܘ܃ ܒܗܘܿܢ|
      block |ܒܥܸܕܵܢܹ̈ܐ ܗܵܢܘܿܢ ܡܸܕܸܡ ܡ̣ܢ ܗܵܠܹܝܢ ܕܲܥܝܵܕܼܵܐ ܘܲܚܫܲܚܬܼܵܐ ܕܚܘܼ̈ܫܵܒܹܐ|
      block |ܨܸܒܼܝܵܢܵܝܹ̈ܐ܃ ܐܵܘ ܒܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ܃ ܠܲܝܬ ܗ̄ܘ̣ܵܐ ܠܗܘܿܢ܁ ܐܸܠܵܐ|
      block |ܟ̱ܠܹܗ ܒܟܼܠܹܗ ܟܢܝܼܫ ܗ̄ܘ̣ܵܐ ܗܵܘܢܗܘܿܢ ܠܘܵܬܼ ܗܵܢܹܝܢ ܒܲܠܚܘܿܕܼ܃|
      block |ܕܲܒܼܓܸܠܝܵܢܵܐ ܡܸܬܼܚܲܙ̈ܝܵܢ ܗ̣̄ܘܲܝ̈ ܠܗܘܿܢ܁ ܘܐܲܝܟܼ ܗܵܝ̇ ܕܲܠܘܵܬܼ ܛܘܼܒܼܵܢܵܐ|
      block |ܦܲܛܪܘܿܣ ܐܸܤܬܲܥܪܲܬ̤܃ ܟܲܕܼ ܟܦܸܢ ܘܲܤܠܸܩ̣ ܠܐܸܓܵܪܵܐ ܕܲܢܨܲܠܸܐ܁|
      block |ܡ̣ܢ ܕܲܗܘ̤ܵܐ ܥܠܵܘܗܝ ܓܸܠܝܵܢܵܐ ܗܵܘ̇܃ ܗܵܝܕܹܝܢ ܐܵܦܠܵܐ ܒܟܲܦܢܹܗ ܐܲܪܓܸܫ|
      block |ܗ̄ܘ̣ܵܐ܁ ܐܸܠܵܐ ܕܐܵܦ ܥܘܼܗܕܵܢܵܐ ܕܤܲܝܒܵܪܬܵܐ܃ ܐܸܬܼܥܛܝܼ ܡ̣ܢ ܪܸܥܝܵܢܹܗ܁|
      block |ܒܕܲܗܘ̤ܵܐ ܒܬܸܡܗܵܐ܃ ܐܲܝܟܼ ܕܐܸܡ݂ܲܪ ܟܬܼܵܒܼܵܐ܁|
      block |ܘܲܠܗܵܠܹܝܢ ܟܠܗܹܝܢ ܡ̣ܢ ܡܲܟܼܬܒܼܵܢܘܼܬܹܗ ܕܢܲܗܝܼܪܵܐ ܕܟܼܠܵܗ̇ ܬܹܒܹܝܠ|
      block |ܛܘܼܒܼܵܢܵܐ ܬܹܐܵܕܘܿܪܘܿܣ ܐܲܦܸܤܩܘܿܦܵܐ ܦܘܼܪ̈ܵܫܲܝܗܹܝܢ ܫܲܦܝܼܪ ܐ̄ܢܵܫ ܡܨܸܐ|
      block |ܕܢܹܐܠܲܦ܁ ܡܡܲܠܸܠ ܕܹܝܢ ܥܲܠ ܙܢܵܐ ܘܛܲܟܼܤܵܐ ܕܓܸܠܝܵܢܹ̈ܐ܃ ܝܲܬܿܝܼܪܵܐܝܼܬܼ|
      block |ܒܗܵܠܹܝܢ ܟܬܼܵܒܹ̈ܐ܁ ܒܲܬܼܠܵܐ ܦܸܢܩ̈ܝܵܬܼܵܐ ܕܲܒܼܪܝܼܬܼܵܐ܃ ܘܲܒܼܬܲܪ̈ܬܹܝܢ ܕܐܝܼܘܿܒܼ܃|
    block
      block |ܘܒܲܐ̄ܚܪܵܝܬܼܵܐ ܕܲܬܼܪܸܥܤܲܪ܃ ܘܲܒܼܦܘܼܫܵܩܵܐ ܕܲܦܪܲܤܝܼܣ ܘܒܲܕܼܡܲܬܲܝ܀|
      block |ܠܸܫܬܼܵܐ ܓܹܝܪ ܙܢܲܝ̈ܵܐ ܕܓܸܠܝܵܢܹ̈ܐ ܐܵܡܲ݁ܪ ܟܬܼܵܒܼܵܐ܁ ܚܲܕܼ܃ ܗܵܘ̇ ܕܲܒܼܪܸ̈ܓܼܫܹܐ܁|
      block |ܘܕܲܬܼܪܹܝܢ܃ ܒܚܸܙܘܵܐ ܢܲܦܫܵܢܵܝܐ܁ ܘܕܲܬܼܠܵܬܼܵܐ܃ ܒܝܲܕܼ ܚܛܘܼܦܝܵܐ ܪܸܗܝܵܢܵܝܐ܁|
      block |ܘܕܲܐܪܒܿܥܵܐ܃ ܒܛܲܟܼܤܵܐ ܕܢܒܼܝܼܘܼܬܼܵܐ܁ ܘܲܚܡܝܼܫܵܝܵܐ܃ ܒܲܙܢܵܐ ܡܸܕܸܡ|
      block |ܡܸܤܬܲܟܿܠܵܢܵܐ܁ ܘܕܸܫܬܼܵܐ܃ ܐܲܝܟܼ ܕܲܒܼܚܸܠܡܵܐ܁ ܘܗܵܢܘܿܢ ܡܲܢ ܕܲܒܼܪܸ̈ܓܼܫܹܐ܃|
      block |ܠܲܬܼܪܹܝܢ ܦܘܼܪ̈ܫܵܢܝܼܢ ܡܸܬܼܦܲܠܓܼܝܼܢ܁ ܠܓܸܠܝܵܢܵܐ ܕܐܸܤܛܘܼ̈ܟܼܤܹܐ܃|
      block |ܘܠܲܐܝܠܹܝܢ ܕܒܸܠܥܵܕܼ ܗܝܼܘܼܠܹ̈ܐ ܗܵܘܹ̇ܝܢ܁ ܒܐܸܤܛܘܼ̈ܟܼܤܹܐ ܕܹܝܢ܃ ܐܲܝܟܼ|
      block |ܗܵܘ̇ ܕܤܲܢܝܵܐ܃ ܘܒܲܥܢܵܢܵܐ܃ ܘܲܒܼܠܘܼ̈ܚܹܐ ܘܫܲܪܟܵܐ܃ ܕܐܸܬܼܚܙܝܼ ܐܵܦ ܠܥܲܡܵܐ܁|
      block |ܘܐܲܝܟܼ ܗܵܠܹܝܢ ܬܗܝܼܪ̈ܵܬܼܵܐ ܕܟܼܠܝܘܿܡ ܡܸܤܬܲܥܪܵܢ ܒܗܵܢܵܐ ܟܠ܃|
      block |ܘܕܲܒܼܝܲܕܼܸ ܓܸܠܝܵܢܹ̈ܐ ܡܲܕܼܪܟܼܝܼܢ ܩܲܕܝܼ̈ܫܹܐ ܥܸܠ̈ܠܵܬܼܗܹܝܢ ܘܡܵܢܵܝܘܼܬܼܗܹܝܢ܃|
      block |ܘܕܼܵܐܦ ܥ̇ܒܼܵܕܹ̈ܐ ܘܤܘܼܥܪ̈ܵܢܹܐ ܘܨܸܒܼ̈ܘܵܬܼܵܐ ܟܲܤ̈ܝܵܬܼܵܐ ܐܵܘ ܪ̈ܲܚܝܼܩܵܬܼܵܐ|
      block |ܕܡܸܬܼܓܲܠ̈ܝܵܢ ܠܐ̄ܢܵܫܝܼ̈ܢ ܟܲܕܼ ܡܸܤܬܲܥܪ̈ܵܢ ܘܗܵܘ̈ܝܵܢ܁ ܒܸܠܥܵܕܼ ܗܝܼܘܼܠܹ̈ܐ|
      block |ܕܹܝܢ܃ ܐܲܝܟܼ ܓܲܒܼܪܹ̈ܐ ܕܐܸܬܼܚܙܝܼܘ ܠܐܲܒܼܪܵܗܵܡ܃ ܘܤܸܒܠܬܼܵܐ ܕܝܲܥܩܘܿܒܼ܃|
      block |ܘܓܸܠܝܵܢܵܐ ܕܥܲܠ ܡܲܫܟܲܢ ܙܲܒܼܢܵܐ܁ ܚܙܝܼ ܠܲܡ ܘܲܥܒܸܕܼ ܒܲܕܼܡܘܼܬܼܵܐ ܗܵܝ̇|
      block |ܕܐܸܬܼܚܲܙܝܲܬ̤ ܠܵܟܼ ܒܛܘܼܪܵܐ܃ ܥܲܡ ܫܲܪܟܵܐ ܕܐܲܝܟܼ ܗܵܠܹܝܢ܁ ܘܐܲܝܟܼ|
      block |ܢܘܼܗܪܵܐ ܗܵܘ̇ ܐܲܠܵܗܝܵܐ ܘܪܵܡ ܙܸܠܓܹ̈ܐ ܕܐܲܒܼܪܸܩ̣ ܥܲܠ ܦܵܘܠܘܿܣ|
      block |ܒܐܘܼܪܚܵܐ܃ ܘܲܠܥܲܝܢܵܘ̈ܗܝ ܤܲܡܝܼ܁ ܘܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܐܵܦܸܢ ܓܸܠܝܵܢܵܐ|
      block |ܗ̄ܘ̣ܵܐ ܡܸܬܼܚܲܙܝܵܢܵܐ ܗܵܢܵܐ ܘܲܒܼܪܸ̈ܓܼܫܹܐ ܡܸܬܼܩܲܒܲܠ ܗ̄ܘ̣ܵܐ܃ ܐܲܝܟܼ ܕܐܵܦ|
      block |ܐܲܝܠܹܝܢ ܕܥܲܡܹܗ ܚܵܙܹ̇ܝܬ ܐܵܦ ܫܵܡܥܝܼܢ ܗ̄ܘ̣ܵܘ܃ ܐܸܠܵܐ ܠܵܘ ܓܸܠܝܵܢܵܐ|
      block |ܗܘܼܠܵܢܵܝܵܐ ܗ̄ܘ̣ܵܐ܃ ܘܠܵܘ ܢܘܼܗܪܵܐ ܟܝܵܢܵܝܵܐ ܘܐܸܤܛܘܼܟܼܤܵܝܵܐ܁ ܐܲܝܟܼ ܕܐܵܦ|
      block |ܛܘܼܒܼܵܢܵܐ ܡܦܲܫܩܵܢܵܐ܃ ܟܲܕܼ ܡܦܲܫܸܩ ܠܹܗ ܒܲܦܪܲܟܤܝܼܣ ܡܵܘܕܲܥ|
    block
      block |ܒܦܘܼܫܵܩܹܗ ܕܫܲܪܒܵܐ ܐܲܝܟܵܐ ܕܐܵܡܲ݁ܪ܃ ܘܗܵܢܘܿܢ ܕܪܵܕܹܝܢ ܗ̄ܘ̣ܵܘ ܥܲܡ|
      block |ܦܵܘܠܘܿܣ ܒܐܘܼܪܚܵܐ ܩܵܝ̇ܡܝܼܢ ܗ̄ܘ̣ܵܘ ܬܲܡܝܼ̈ܡܹܐ܃ ܟܲܕܼ ܫܵܡ̇ܥܝܼܢ ܩܵܠܵܐ܃|
      block |ܐ̄ܢܵܫ ܕܹܝܢ ܠܵܐ ܚܵܙܹ̇ܝܢ ܗ̄ܘ̣ܵܘ܁ ܘܲܡܦܲܫܸܩ܃ ܬܲܡܝܼ̈ܗܹܐ ܠܲܡ ܐܵܡܲ݁ܪ܃|
      block |ܗܵܢܵܘ ܕܹܝܢ܃ ܒܫܸܬܼܩܵܐ ܘܲܕܼܠܵܐ ܡܸܠܬܼܵܐ܃ ܒܦܘܼܪܬܵܟܼܵܐ ܐܵܦ ܗܸܢܘܿܢ|
      block |ܐܸܬܿܬܿܚܸܕܼܘ܁ ܒܗܵܝ̇ ܕܲܪܓܸܫܬܼܵܐ ܕܩܵܠܵܐ ܕܲܗܘ̤ܵܐ ܠܘܵܬܹܗ ܢܵܤ̇ܒܿܝܼܢ ܗ̄ܘ̣ܵܘ܃|
      block |ܘܲܒܼܢܘܼܗܪܵܐ ܕܐܸܬܼܚܙܝܼ ܠܹܗ ܟܡܵܐ ܕܲܡܨܹܝܢ ܗ̄ܘ̣ܵܘ ܠܡܸܚܙܵܐ܃ ܚܵܙܹ̇ܝܢ|
      block |ܗ̄ܘ̣ܵܘ܁ ܕܠܵܐ ܢܸܤܬܒܲܪ ܫܵܐܘܿܠ ܒܵܬܲܪܟܸܿܢ ܕܡܸܒܼܕܵܐ ܒܕܼܵܐ ܗܵܘ̇ ܡܵܐ|
      block |ܕܲܗܘ̤ܵܐ ܘܲܠܘܵܬܹܗ ܐܸܤܥܬܲܪ܃ ܟܲܕܼ ܠܵܐ ܐ̄ܢܵܫ ܡ̣ܢ ܗܵܢܘܿܢ ܕܥܲܡܹܗ|
      block |ܐܵܘ ܫܡܲܥ̣ ܐܵܘ ܚ̣ܙܵܐ܁ ܠܐ̄ܢܵܫ ܕܹܝܢ܃ ܠܵܐ ܚ̣ܙܵܘ܁ ܠܵܐ ܓܹܝܪ ܚܵܙܹ̇ܝܢ|
      block |ܗ̄ܘ̣ܵܘ ܗܵܢܘܿܢ ܠܝܼܫܘܿܥ܁ ܡܸܛܠ ܕܐܲܝܟܼ ܕܐܸܡ̇ܪܹܬܼ܃ ܐܵܦܠܵܐ|
      block |ܢܘܼܗܪܵܐ ܗ̄ܘ̣ܵܐ ܡܸܬܼܪܲܓܼܫܵܢܵܐ ܗܵܘ̇ ܕܐܸܬܼܚܙܝܼ܁ ܡܲܪܓܫܵܢܘܼܬܼܵܐ ܕܹܝܢ|
      block |ܕܠܵܐ ܡܸܬܿܕܲܪܟܵܐ ܒܲܙܢܵܐ ܠܵܐ ܡܓܲܫܡܵܐ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܐܲܠܵܗܵܝܬܼܵܐ|
      block |ܗܘ̤ܵܬܼ ܠܘܵܬܹܗ܃ ܒܲܕܼܡܘܼܬܼ ܚܙܵܬܼܵܐ ܕܢܘܼܗܪܵܐ܃ ܐܲܝܟܼ ܕܢܸܤܒܲܪ ܕܲܫܡܲܝܵܐ|
      block |ܐܸܬܦܬܲܚ̣ܘ܃ ܘܫܲܪܟܵܐ܁ ܗܵܠܹܝܢ ܓܸܠܝܵܢܹ̈ܐ ܐܸܢܘܿܢ ܕܲܒܼܪܸ̈ܓܼܫܹܐ ܕܦܲܓܼܪܵܐ|
      block |ܗܵܘܹ̇ܝܢ ܗ̄ܘ̣ܵܘ܃ ܟܲܕܼ ܪܵܡܝܼܢ ܡ̣ܢ ܚܘܼܠܛܵܢܵܐ ܕܒܸܐܤܛܘܼ̈ܟܼܤܹܐ ܘܲܙ̈ܢܲܝܵܐ|
      block |ܕܤܵܥܘܿܪ̈ܘܵܬܼܵܐ ܕܲܒܼܡܸܬܼܪ̈ܲܓܼܫܵܢܝܬܼܵܐ ܘܐ̄ܢܵܫܵܢܵܝ̈ܬܼܵܐ܁|
      block |ܒܪܲܡ܃ ܠܵܐ ܡܫܵܘܬܸܦ ܬܸܡܗܵܐ ܕܗܵܘܢܵܐ ܠܲܡܩܲܒܿܠܵܢܲܝ̈ܗܘܿܢ܃ ܐܲܝܟܼ|
      block |ܓܸܠܝܵܢܵܐ ܕܲܒܼܥܲܝ̈ܢܹܐ ܕܢܲܦܫܵܐ ܗܵܘܹ̇ܐ܁ ܒܚܸܙܘܵܐ ܕܹܝܢ ܢܲܦܫܵܢܵܐ܃ ܐܲܝܟܼ ܗܵܝ̇|
      block |ܕܲܚܙܹ̇ܝܬܼ ܠܡܵܪܝܵܐ ܝܵܬܹ̇ܒܼ ܥܲܠ ܟܘܼܪܤܝܵܐ ܪܵܡܵܐ܃ ܘܲܤܪ̈ܵܦܹܐ ܕܸܫܬܼܵܐ|
      block |ܫܬܼܵܐ ܓܸܦܲܝ̈݁ܗܘܿܢ ܚܕܼܵܪܵܘܗܝ܁ ܘܐܲܝܟܼ ܓܸܠܝܵܢܵܐ ܗܵܘ̇ ܕܚܲܙܩܝܼܐܹܝܠ܃|
      block |ܕܓܼܝܼ̈ܓܼܠܹܐ ܘܕܸܡ̈ܘܵܬܼܵܐ ܬܗܝܼܪ̈ܵܬܼܵܐ܃ ܘܩܵܠܵܐ ܕܡ̣ܢ ܓܵܘ ܓܝܼ̈ܓܼܠܹܐ|
      block |ܒܲܕܼܡܘܼܬܼ ܩܵܠܵܐ ܕܕܼܵܡܹ̇ܐ ܠܲܕܼܝܲܡܵܐ܃ ܘܬܸܫ̈ܒܿܚܵܬܼܵܐ ܕܡܸܫܬܲܡ̈ܥܵܢ ܡ̣ܢ|
    block
      block |ܟܪ̈ܘܿܒܹܐ ܗܵܢܘܿܢ ܤܲܓܝܼ̈ܐܲܝ ܥܲܝ̈ܢܹܐ ܕܐܵܡ̇ܪܝܼܢ܃ ܒܪܝܼܟܼܘܼ ܐܝܼܩܵܪܹܗ|
      block |ܕܡܵܪܝܵܐ ܡ̣ܢ ܐܲܬܼܪܹܗ܁ ܕܲܟܼܡܵܗ܁ ܕܲܟܼܡܵܐ ܕܹܝܢ ܩܲܛܝܼܢܝܼܢ ܗܵܠܹܝܢ ܓܸܒܝܵܢܹ̈ܐ|
      block |ܡ̣ܢ ܛܲܟܼܤܹ̈ܐ ܗܵܢܘܿܢ ܩܲܕܼܡܵܝܹ̈ܐ ܕܐܸܬܼܐܡܲܪܘ܃ ܝܑܼܕܼܝܼܥܵܐ ܠܢܲܗܝܼܪܹ̈ܐ܁ ܘܐܲܝܟܼ|
      block |ܡܵܐܢܵܐ ܗܵܘ̇ ܕܐܸܬܼܚܙܝܼ ܠܦܲܛܪܘܿܣ ܘܚܲܝ̈ܘܵܬܼܵܐ ܕܒܹܗ܃ ܥܲܡ ܐ̄ܚܪ̈ܵܢܝܼܬܼܵܐ|
      block |ܕܲܟܼܬܼܝܼ̈ܒܼܵܢ܁ ܘܐܲܝܢܵܐ ܕܒܼܵܥܹ̇ܐ܃ ܡܨܸܐ ܠܡܸܕܲܥ ܐܸܢܹܝܢ ܡ̣ܢ ܟܬܼܵܒܹ̈ܐ܁|
      block |ܒܲܚܛܘܼܦܝܵܐ ܕܹܝܢ ܪܸܥܝܵܢܵܝܵܐ܃ ܐܲܝܟܼ ܗܵܝ̇ ܕܐܸܬܼܚܛܸܦ ܠܲܡ ܥܕܲܡܵܐ|
      block |ܠܬܼܘܼܠܬܼܵܐ ܕܲܡܫܲܝܵܐ܃ ܘܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ܃ ܠܵܐ ܝܵܕܲܥ̇ܢܵܐ܁|
      block |ܘܐܸܬܼܚܛܸܦ ܠܦܲܪܕܲܝܤܵܐ܃ ܘܲܡܫܲܥ̣ ܡܸܠܹ̈ܐ ܕܠܵܐ ܡܸܬܼܡܲܠ̈ܠܵܢ܃ ܐܲܝܠܹܝܢ|
      block |ܕܠܵܐ ܫܲܠܝܼܛ ܠܹܗ ܠܒܲܪܢܵܫܵܐ ܠܲܡܡܲܠܵܠܘܼ ܐܸܢܹܝܢ܀ ܕܲܢܒܼܝܼܘܼܬܼܵܐ ܕܹܝܢ܃|
      block |ܐܲܝܟܼ ܗܵܢܹܝܢ ܕܲܗܘܲܝ̈ ܠܘܵܬܼ ܢܒܼܝܹ̈ܐ܃ ܕܩܲܕܼܸܡ̣ܘ ܡܲܠܸܠ̣ܘ ܥܲܠ ܥܬܼܝܼ̈ܕܼܵܬܼܵܐ|
      block |ܕܡ̣ܢ ܩܕܼܵܡ ܕܵܕܹ̈ܐ ܤܲܓܿܝܼ̈ܐܹܐ܁ ܐܲܝܟܼ ܕܐܵܦ ܠܒܸܠܥܲܡ ܩܵܨܘܿܡܵܐ ܐܸܬܼܝܼܗܸܒܼ|
      block |ܠܲܡܡܲܠܵܠܘܼ ܪܵܘܪ̈ܒܼܵܬܼܵܐ ܒܪܘܼܚܵܐ ܕܲܢܒܼܝܼܘܼܬܼܵܐ܃ ܐܲܝܠܹܝܢ ܕܥܵܠ̈ܒܵܡ|
      block |ܒܤܲܓܝܼܐܘܼܬܼܗܹܝܢ ܐܵܦ ܡ̣ܢ ܕܲܢܒܼܝܹ̈ܐ ܐܸܬܼܢܲܒܿܝܼܘ܀|
      block |ܒܲܙܢܵܐ ܡ̇ܢ ܡܸܤܬܲܟܿܠܵܢܵܐ܃ ܐܲܝܟܼ ܗܵܠܹܝܢ ܕܛܘܼܒܼܵܢܵܐ ܦܵܘܠܘܿܣ|
      block |ܐܵܡܲ݁ܪ܃ ܡܨܲܠܸܐ ܐ̄ܢܵܐ ܠܲܡ ܕܬܸܬܼܡܠܘܿܢ ܝܑܼܕܲܥܬܼܵܐ ܕܐܲܠܵܗܵܐ܃ ܒܟܼܠ|
      block |ܚܸܟܼܡܵܐ ܘܲܒܼܟܼܠ ܤܘܼܟܵܠ ܕܪܘܼܚ܁ ܘܐܲܠܵܗܹܗ ܠܲܡ ܕܡܵܪܲܢܝܼܫܘܿܥ|
      block |ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ܃ ܢܸܬܸܠ ܠܟܼܘܿܢ ܪܘܼܚܵܐ ܕܟܸܟܼܡܬܼܵܐ ܘܲܕܼܓܸܠܝܵܢܵܐ|
      block |ܒܝܼܕܲܥܬܹܗ܃ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ܃ ܕܬܸܕܿܘܼܢ ܡܵܢܵܘ|
      block |ܤܲܒܼܪܵܐ ܕܩܸܪܝܵܢܹܗ܃ ܘܡܵܢܵܘ ܥܘܼܬܼܪܵܐ ܕܫܘܼܒܼܚܹܗ ܒܩܲܕܝ̈ܫܹܐ܃ ܘܡܵܢܲܐ|
      block |ܗ̣̄ܝ ܝܲܬܝܼܪܘܼܬܼܵܐ ܪܪܲܒܿܘܼܬܼܵܐ ܕܚܲܝܠܹܗ܃ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ܁|
      block |ܘܫܲܪܟܵܐ ܗܵܢܹܝܢ ܕܠܹܗ ܠܲܫܠܝܼܚܵܐ ܐܸܬܼܝܸܗܸܒܼ܃ ܒܓܸܠܝܵܢܵܐ ܕܝܼܕܲܥܬܼܵܐ ܥܲܠ|
    block
      block |ܗܵܢܹܝܢ ܕܥܵܠܡܵܐ ܕܲܬܬܼܝܼܕܼ܃ ܘܛܲܟܼܤܵܐ ܕܲܩܝܵܡܬܼܵܐ܃ ܘܫܘܼܚܠܵܦܵܐ|
      block |ܕܦܲܓܼܪܹ̈ܐ ܐ̄ܢܵܫܵܝܹ̈ܐ܃ ܥܲܡ ܕܫܲܪܟܵܐ܁ ܘܥܲܠ ܛܲܟܼܤܵܐ ܬܘܼܒܼ ܕܤܘܼ̈ܟܵܠܹܐ|
      block |ܪ̈ܵܡܹܐ܃ ܘܝܼܕܲܥܬܼܵܐ ܬܘܼܒܼ ܕܥܲܠ ܟܝܵܢܵܐ ܐܲܠܵܗܵܝܵܐ܃ ܐܲܝܟܼ ܗܵܝ̇ ܕܗܸܘܝܘܼ|
      block |ܕܡܘܼܬܼܵܐ ܕܐܲܠܵܗܵܐ ܕܠܵܐ ܡܸܬܼܚܙܸܐ܃ ܘܒܼܐܝܼܕܹܗ ܠܲܡ ܥ̣ܒܲܕܼ ܐܸܢܘܿܢ|
      block |ܠܥܵܠܡܹ̈ܐ܁ ܠܲܢ ܠܲܡ ܓܠ̣ܵܐ ܐܲܠܵܗܵܐ ܒܪܘܼܚܹܗ܁ ܘܬܼܘܼܒܼ܃ ܩܲܠܝܼܠ|
      block |ܗ̄ܘ̣ ܡ̣ܢ ܤܲܓܝܼ ܝܵܕܼܥܝܼܢܲܢ܃ ܘܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܤܸܡܬܲܟܿܠܝܼܢܲܢ܁|
      block |ܘܐܲܝܟܼ ܗܵܝ̇ ܕܲܒܼܪܵܫܝܼܬܼ ܐܝܼܬܼܵܘ̈ܗܝ ܗ̄ܘ̣ܵܐ ܡܸܠܬܼܵܐ܃ ܘܗܵܝ̇ ܕܐܲܢ̄ܬܿܘܼ|
      block |ܡܫܝܼܚܵܐ ܒܪܹܗ ܕܐܲܠܵܗܵܐ ܚܲܝܵܐ܃ ܘܫܲܪܟܵܐ܁ ܘܐܲܝܟܼ ܗܵܝ̇ ܕܐ̄ܢܵܫ ܠܵܐ|
      block |ܡܵܫ̣ ܕܝܼܢܵܘ̈ܗܝ܃ ܘܐܘܼܪ̈ܚܵܬܹܗ ܠܵܐ ܡܸܬܼܥܲܩ̈ܒܼܵܢ܁ ܘܗܵܘ̇ ܠܲܡ ܕܟܼܠ|
      block |ܤܵܥܲܪ ܐܲܝܟܼ ܬܲܪܥܝܼܬܼܵܐ ܕܨܸܒܼܝܵܢܹܗ܁ ܘܗܵܝ̇ ܕܲܚܒܲܫ̣ ܐܲܠܵܗܵܐ ܐܟܼܠܢܵܫ|
      block |ܒܠܵܐ ܡܸܬܿܛܦܝܼܤܵܢܘܼܬܼܵܐ܃ ܕܥܲܠ ܟܠܢܵܫ ܢܪ̈ܲܚܸܡ܃ ܘܫܲܪܟܵܐ܁ ܗܵܠܝܹܢ|
      block |ܝܲܕ̈ܥܵܬܼܵܐ ܐܸܢܹܝܢ ܕܤܘܼ̈ܟܵܠܹܐ܃ ܕܲܒܼܝܲܕܼ ܪܘܼܚܵܐ ܥܲܠ ܟܝܵܢܵܐ ܐܲܠܵܗܵܝܵܐ ܐܸܬܼܝܼܗܸܒܼ|
      block |ܠܗܘܿܢ ܠܡܸܕܲܥ ܘܲܠܡܸܤܬܲܟܵܠܘܼ܀ ܒܝܲܕܼ ܚܸܠܡܹ̈ܐ ܕܹܝܢ܃ ܐܲܝܟܼ ܗܵܝ̇|
      block |ܕܲܠܘܵܬܼ ܐܲܒܼܝܲܡܠܟ ܘܝܵܘܤܸܦ ܘܦܸܪܥܘܿܢ ܘܲܢܒܼܘܼܟܲܕܼܢܵܨܲܪ܁ ܘܗܵܝ̇|
      block |ܕܐܸܬܼܚܙܝܼ ܠܲܡ ܡܲܠܲܐܟܼܵܐ ܕܡܵܪܝܵܐ ܒܚܸܠܡܵܐ ܠܝܵܘܤܸܦ ܓܲܒܼܪܵܗ̇|
      block |ܕܡܲܪܝܲܡ܃ ܘܫܲܪܟܵܐ܀|
      block |ܐܵܦ ܗܵܕܹܐ ܕܹܝܢ܃ ܐܵܠܨܵܐ ܠܡܸܕܲܥ܁ ܕܟܼܠ ܓܸܠܝܵܢܹ̈ܐ܃ ܐܲܝܠܹܝܢ|
      block |ܕܲܠܝܘܼܠܦܵܢܵܐ ܕܲܒܼܢܲܝ̈ܢܵܫܵܐ ܘܝܼܕܲܥܬܼܵܐ ܕܥܲܠ ܨܸܒܼ̈ܘܵܬܼܵܐ ܥܒܲܕܼ ܐܲܠܵܗܵܐ܃|
      block |ܒܝܲܕܼ ܕܸܡ̈ܘܵܬܼܵܐ ܗܵܘܹ̇ܝܢ܃ ܝܲܬܝܼܪܵܐܝܼܬܼ ܠܘܵܬܼ ܦܫܝܼ̈ܛܲܝ ܒܝܼܕܲܥܬܼܵܐ|
      block |ܘܲܒܼܨܝܼܪ̈ܲܝ ܤܘܼ̈ܟܵܠܹܐ ܕܲܫܪܵܪܵܐ܁ ܐܲܝܠܹܝܢ ܓܹܝܪ ܕܲܠܒܼܘܼܤܵܡܵܐ ܘܲܦܝܵܤܵܐ|
      block |ܕܝܼܠܹܗ ܕܐ̄ܢܵܫ܃ ܘܒܼܘܼܝܵܐܵܐ ܡܸܕܸܡ ܘܲܦܝܵܤܵܐ ܕܲܠܘܵܬܼ ܩܢܘܿܡܵܐ ܝܑܼܚܝܼܕܼܵܝܵܐ܃|
    block
      block |ܒܠܵܐ ܕܸܡ̈ܘܵܬܼܵܐ܃ ܘܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘܹ̇ܐ܁ ܘܲܠܗܵܕܹܐ|
      block |ܢܲܗܝܼܪܵܐܝܼܬܼ ܡܚܵܘܸܐ ܛܘܼܒܼܵܢܵܐ ܡܦܲܫܩܵܢܵܐ܃ ܒܦܸܢܩܝܼܬܼܵܐ ܕܬܲܪܬܹܝܢ|
      block |ܕܐܝܼܘܿܒܼ܁ ܚܙܝܼ ܓܹܝܪ ܕܲܟܼܡܵܐ ܪܵܘܪ̈ܒܼܵܢ ܗܵܠܹܝܢ ܕܲܒܼܓܸܠܝܵܐ ܕܝܼܕܲܥܬܼܵܐ|
      block |ܘܤܘܼ̈ܟܵܠܹܐ܃ ܒܝܲܕܼ ܡܲܕܥܵܐ ܡܸܤܬܲܟܿܠܵܢܵܐ ܡܸܬܼܝܼܗܸܒܼ܃ ܘܲܟܼܡܵܐ ܪܵܡܝܼܢ|
      block |ܐ̄ܪ̈ܵܙܹܐ ܗܵܠܹܝܢ ܕܠܝܼܕܲܥܬܼܵܐ ܕܟܼܠ ܕܥܲܠ ܐܲܠܵܗܵܐ܃ ܡ̣ܢ ܗܵܢܘܿܢ ܓܸܠܝܵܢܹ̈ܐ|
      block |ܕܫܲܪܟܵܐ܁ ܗܵܕܹܐ܃ ܓܡܝܼܪܘܼܬܼܵܐ ܗ̣̄ܝ ܕܝܼܕܲܥܬܼܵܐ܀ ܘܬܼܘܼܒܼ ܐܵܦ ܗܵܕܹܐ|
      block |ܙܵܕܹܩ ܠܡܸܕܲܥ܃ ܕܲܐ̄ܚܪܹܢܵܐ ܗ̄ܘ̣ ܓܸܠܝܵܢܵܐ ܘܡܲܥܒܿܕܼܵܢܘܼܬܼܵܐ܃ ܘܲܐ̄ܚܪܹܢܵܐ|
      block |ܗ̄ܘ̣ ܫܪܵܪܵܐ ܘܝܼܕܲܥܬܼܵܐ܁ ܒܗܵܝ̇ ܕܠܸܠܝܵܢܵܐ܃ ܠܵܘ ܚܲܬܿܝܼܬܼܘܼܬܼܵܐ ܕܥܲܠ|
      block |ܫܪܵܪܵܐ ܐܝܼܬܹܒܗ̇܃ ܐܸܠܵܐ ܠܦܘܼܬܼ ܚܲܝܠܵܐ ܐ̄ܢܵܫܵܝܵܐ ܪܸ̈ܡܙܹܐ ܘܐܸܬܼ̈ܘܵܬܼܵܐ|
      block |ܡܸܕܸܡ ܡܚܵܘܸܐ܁ ܘܐܵܦ ܡܲܥ̈ܒܿܕܼܵܢܘܵܬܼܵܐ ܘܬܸܡ̈ܗܹܐ ܕܲܒܼܗܘܿܢ ܒܓܸܠܝܵܢܹ̈ܐ܃|
      block |ܠܵܘ ܝܑܼܕܲܥܬܼܵܐ ܘܲܫܪܵܪܵܐ ܡܸܬܼܐܡܲܪ܁ ܠܗܵܢܹܝܢ܃ ܡܲܓܿܢܵܢܘܼܬܼܵܐ ܕܡܲܥܒܿܕܼܵܢܘܼܬܼܵܐ|
      block |ܩܵܪܹܝܢ܁ ܕܡܸܕܸܡ ܒܗܹܝܢ ܥܲܠ ܡܩܲܕܿܡܘܼܬܼ ܝܑܼܕܲܥܬܼܵܐ ܕܐܲܠܵܗܵܐ܃ ܐܵܘ|
      block |ܥܲܠ ܠܵܐ ܡܸܬܿܕܲܪܟܵܢܘܼܬܼܵܐ ܕܲܟܼܝܵܢܹܗ܃ ܐܵܘ ܥܲܠ ܦܼܘܼܪ̈ܫܵܢܹܐ ܕܕܸܝ̈ܠܵܝܵܬܹܗ܃|
      block |ܐܵܘ ܤܘܼܟܵܠܵܐ ܕܐ̄ܪ̈ܵܙܲܝ ܨܸܒܼܝܵܢܹܗ ܕܲܠܘܵܬܼܸ ܓܵܘܵܐ܃ ܘܫܲܪܟܵܐ ܐܲܝܠܹܝܢ|
      block |ܕܒܼܝܼܕܲܥܬܼܵܐ ܚܠܝܼܡܬܼܵܐ ܥܠܵܘܗܝ ܐܝܼܬܼ ܠܡܲܕܼܪܵܟܼܘܼ܃ ܡ̣ܢ ܗܵܢܹܝܢ ܠܡܹܐܠܲܦ|
      block |ܗܵܠܹܝܢ܃ ܠܝܬܹܝܗ̇܁ ܡܵܕܹܝܢ ܐ̄ܚܪ̈ܵܢܹܐ ܐܸܢܘܿܢ ܐ̄ܪ̈ܵܙܹܐ ܕܲܒܼܗܘܼܟܵܠܵܐ ܥܲܠ|
      block |ܟܝܵܢܵܐ ܐܲܠܵܗܵܝܵܐ ܡܸܬܿܕܪܸܟܼ ܠܡܲܕܥܵܐ܃ ܘܲܐ̄ܚܪܹܬܼܵܐ ܗ̣̄ܝ ܡܲܥܒܿܕܼܵܢܘܼܬܼܵܐ|
      block |ܡܸܕܸܡ ܕܥܲܠ ܗܵܘܢܵܐ ܡܲܓܿܝܵܐ ܒܲܡܠܸܐ ܙܒܲܢ܁ ܡܵܕܹܝܢ܃ ܠܵܘ ܟܠ|
      block |ܕܓܸܠܝܵܢܵܐ ܠܘܵܬܹܗ ܗܵܘܹ̇ܐ܃ ܐܵܘ ܡܲܥܒܿܕܼܵܢܘܼܬܼܵܐ ܡܸܕܸܡ ܒܘܼܝܵܐܵܐ ܕܲܠܘܵܬܹܗ|
      block |ܡܸܬܿܬܿܙܝܼܥ܃ ܡ̣ܢ ܟܠܦܪܘܿܣ ܐܵܦ ܠܲܫܪܵܪܵܐ ܘܲܠܚܲܬܝܼܬܼܘܼܬܼܵܐ ܕܝܼܕܲܥܬܼܵܐ|
    block
      block |ܕܐܲܠܵܗܵܐ ܝܵܕܲܥ̇܁ ܤܲܓܝܼ̈ܐܹܐ ܕܹܝܢ ܗܘ̤ܵܘ ܕܗܵܢܹܝܢ ܨܹܐܕܲܝܗܘܿܢ ܗ̤ܘܲܝ̈܃ ܟܲܕ|
      block |ܠܐܲܠܵܗܵܐ܃ ܐܲܝܟܼ ܫܲܒܼܪܹ̈ܐ ܝܵܕܼܥ̇ܝܼܢ ܗ̄ܘ̣ܵܘ܁|
  block 20
    block
      block |ܬܘܼܒܼ ܥܲܠ ܦܘܼܪ̈ܫܵܢܹܐ ܕܲܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܗܵܘܢܵܐ܃ ܒܡܲܥܒܕܼܵܢܘܼܬܼܵܐ|
      block |ܕܓܸܠܝܵܢܹ̈ܐ ܘܚܸܙܘܵܢܹ̈ܐ ܕܪܘܼܚܵܐ܁ ܟܟ܁|
    block
      block |ܚܙܵܬܼܵܐ ܐܲܠܵܗܵܝܬܼܵܐ܃ ܓܸܠܝܵܢܵܐ ܗ̣̄ܝ ܠܵܐ ܡܸܬܼܪܲܓܼܸܫܵܢܵܐ ܕܗܵܘܢܵܐ܁|
      block |ܓܸܠܝܵܢܵܐ ܐܲܠܵܗܵܝܵܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܗܵܘܢܵܐ ܒܤܘܼ̈ܟܵܠܹܐ|
      block |ܪ̈ܘܼܚܵܢܹܐ ܕܥܲܠ ܐܲܠܵܗܘܼܬܼܵܐ܁ ܗܵܕܹܐ ܕܹܝܢ܃ ܐܵܦܠܵܐ ܒܲܟܼܝܵܢܵܐ ܕܡܲܠܲܐܟܹ̈ܐ|
      block |ܤܝܼܡܵܐ ܠܡܸܬܿܬܿܙܵܥܘܼ ܡ̣ܢ ܢܲܦܫܗܘܿܢ܃ ܒܸܠܥܵܕܼ ܓܸܠܝܵܢܵܐ ܕܡ̣ܢ|
      block |ܛܲܝܒܿܘܼܬܼܵܐ܁ ܐ̄ܚܪܬܵܐ ܗ̣̄ܝ ܡܸܬܿܬܿܙܝܼܥܵܢܘܼܬܼܵܐ ܒܓܸܠܝܵܢܹ̈ܐ ܕܥܲܠ ܥܵܒܼܘܿܕܼܘܼܬܹܗ|
      block |ܕܐܲܠܵܗܵܐ܃ ܘܲܐ̄ܚܪܹܬܼܵܐ ܗ̣̄ܝ ܡܸܬܿܬܿܙܝܼܥܵܢܘܼܾܬܼܵܐ ܒܓܸܠܝܵܢܹ̈ܐ ܕܥܲܠ ܟܝܵܢ|
      block |ܐܝܼܬܼܘܼܬܹܗ܁ ܩܲܕܼܡܵܝܬܼܵܐ ܡ̇ܢ܃ ܥܸܠܬܼܵܐ ܡ̣ܢ ܡܸܬܼܪ̈ܲܓܼܫܵܢܝܵܬܼܵܐ ܡܟܼܵܢܵܐ|
      block |ܠܡܸܤܲܒܼ ܠܩܘܼܒܵܠܵܗ̇܁ ܬܪܲܝܵܢܝܼܬܐ ܕܹܝܢ܃ ܘܠܵܐ ܡ̣ܢ ܕܘܼܟ ܥܸܠܬܼܵܐ|
      block |ܡ̣ܢ ܡܲܕܥܵܐ ܘܲܠܟܼܵܐ܁ ܕܲܟܼܝܘܼܬܼܵܐ ܗ̣̄ܝ ܬܠܝܼܬܼܵܝܲܬܼ ܡܢܵܘ̈ܵܬܼܵܐ ܘܪܹܫܵܝܬܼܵܐ܃|
      block |ܐܲܝܟܼ ܕܐܵܡ̇ܪܝܼܢ܁ ܘܚܲܕܼ ܡ̣ܢ ܐܵܠܹܦ ܡ̣ܢ ܙܲܕܝܼ̈ܩܹܐ܃ ܠܵܐ ܡܸܫܲܟܲܚ|
      block |ܕܡܸܫܬܿܘܸܐ ܠܡܲܪܓܿܫܵܢܘܼܬܼܵܐ ܗܵܕܹܐ ܪܲܒܿܬܼܵܐ܁ ܐܵܦ ܓܹܝܪ ܬܹܐܘܿܪܝܼܵܐ|
      block |ܕܡܸܬܼܒܲܪܢܵܫܘܼܬܹܗ ܕܡܵܪܲܢ ܘܓܸܠܝܵܢܹܗ ܕܒܲܒܼܤܲܪ܃ ܡܸܢܵܗ̇ ܡ̣ܢ|
      block |ܬܹܐܘܿܪܝܼܵܐ ܐܲܠܵܗܵܝܬܼܵܐ ܡܸܬܼܐܲܡܪܵܐ ܕܐܝܼܬܹܝܗ̇܁ ܚܙܵܬܼܵܐ ܚܲܬܝܼܬܬܵܐ|
      block |ܕܡܲܠܐܟܹ̈ܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܲܒܼܤܘܼ̈ܟܵܠܹܐ ܪ̈ܘܼܚܵܢܵܝܹܐ ܕܗܵܠܹܝܢ|
      block |ܕܝܼܠܗܘܿܢ܁ ܠܲܟܼܝܵܢܵܐ ܕܹܝܢ ܕܚܲܝ̈ܠܵܘܵܬܼܵܐ ܪ̈ܘܼܚܵܢܹܐ ܠܒܲܪ ܡ̣ܢ ܗܵܘܢܵܐ|
    block
      block |ܕܢܸܚܙܸܾܐ܃ ܐܲܬܼܪܵܐ ܠܵܐ ܐܝܼܬܼ܁ ܐܸܡܲܬܼܝ ܕܒܲܟܼܝܵܢܗܘܿܢ ܘܒܲܐܬܼܪܗܘܿܢ ܡܸܫܬܿܘܸܐ|
      block |ܐ̄ܢܵܫ ܕܢܸܚܙܸܐ ܐܸܢܘܿܢ܃ ܘܐܲܝܟܼ ܕܐܝܬܲܝܗܘܿܢ ܒܲܒܼܪܝܼܬܼܵܐ ܕܪܘܼܚܵܢܘܼܬܼܗܘܿܢ܃|
      block |ܒܓܸܠܝܵܢܵܐ ܕܤܘܼ̈ܟܵܠܹܐ ܪ̈ܘܼܚܵܢܹܐ ܕܲܥܠܲܝܗܘܿܢ ܡܸܬܿܬܿܙܝܼܥ ܒܗܵܘܢܹܗ ܡ̣ܢ|
      block |ܛܲܝܒܿܘܼܬܼܵܐ܁ ܡܵܐ ܕܹܝܢ ܕܢܲܦܫܵܐ ܐܸܬܿܕܲܟܼܝܲܬ̤ ܠܡܸܚܙܵܐ ܠܲܟܼܢܵܘ̈ܬܼܵܗ̇܃|
      block |ܒܗܵܠܹܝܢ ܥܲܝ̈ܢܹܐ ܡܩܲܒܿܠܵܐ ܚܙܵܬܼܗܘܿܢ܁ ܠܵܘ ܓܘܼ̈ܫܡܹܐ ܐܸܢܘܿܢ܃|
      block |ܕܲܤܛܲܪ ܡ̣ܢ ܚܙܵܬܼܵܐ ܢܲܦܫܵܢܵܝܬܼܵܐ ܕܐܝܼܬܹܝܗ̇ ܬܹܐܘܿܪܝܼܵܐ ܫܲܪܝܼܪܬܵܐ܃ ܬܘܼܒܼ|
      block |ܐ̄ܚܪܹܢܝܵܐܝܼܬܼ ܢܸܬܼܚܙܘܿܢ ܗܸܢܘܿܢ ܟܲܕܼ ܗܸܢܘܿܢ܃ ܟܲܕܼ ܠܵܐ ܫܲܢܝܼܘ܃ ܗܵܢܵܘ|
      block |ܕܹܝܢ܃ ܠܵܐ ܐܸܬܿܬܲܚܬܝܼܘ ܡ̣ܢ ܟܝܵܢܗܘܿܢ ܒܚܸܙܘܵܢܲܝ̈ܗܘܿܢ܁ ܠܗܵܕܹܐ ܕܹܝܢ|
      block |ܚܙܵܬܼܵܐ܃ ܒܸܠܥܵܕܼ ܡ̣ܢ ܕܲܟܼܝܘܼܬܼܵܐ ܬܸܢܝܵܢܵܝܬܼܵܐ ܕܗܵܘܢܵܐ ܪܸܢܩܲܒܸܠ|
      block |ܐ̄ܢܵܫ܃ ܠܵܐ ܡܲܨܝܵܐ܁ ܗܵܝ̇ ܕܹܝܢ ܕܲܒܼܕܸܡ̈ܘܵܬܼܵܐ ܢܸܬܼܚܙܘܿܢ ܠܐ̄ܢܵܫ̈ܝܼܢ܃|
      block |ܠܵܐ ܗܘ̤ܵܬܼ ܚܙܵܬܼܵܐ ܫܲܪܝܼܪܬܵܐ܃ ܐܸܠܵܐ ܛܲܟܼܤܵܐ ܗ̄ܘ̣ ܕܲܡܕܲܒܿܪܵܢܘܼܬܼܵܐ|
      block |ܡܫܲܟܫܝܼܢ ܒܬܲܫܕܲܪܬܿܗܘܿܢ܁ ܐܵܘ ܠܒܼܘܼܝܵܐܵܐ ܘܲܠܠܘܼܒܵܒܼܵܐ ܕܲܦܫܝܼ̈ܛܹܐ|
      block |ܡܸܬܼܚܵܘܹܝܢ܃ ܒܲܚܙܵܬܼܵܐ ܡܸܬܼܪܲܓܼܫܵܢܝܼܬܼܵܐ܁ ܗܵܝ̇ ܕܐܵܦ ܘܲܠܠܵܐ ܕܟܲܝ̈ܵܐ ܗܘܹ̇ܝܢ|
      block |ܕܐܲܝܟܼ ܗܵܠܹܝܢ ܚܸܙܘܵܢܹ̈ܐ܁ ܛܲܟܼܤܵܐ ܕܹܝܢ ܩܲܕܼܡܵܝܵܐ܃ ܕܐ̄ܢܵܫܵܐ ܗ̄ܘ̣ ܢܲܗܝܼܪܹ̈ܐ|
      block |ܘܝܲܕܘܼ̈ܥܬܼܵܢܹܐ܃ ܕܐܸܬܼܥܲܠܝܼܘ ܒܝܲܕܼ ܕܘܼܒܵܪܹ̈ܐ ܫܒܼܝܼܚܹ̈ܐ ܕܫܸܠܝܵܐ܃ ܠܛܲܟܼܤܵܐ|
      block |ܕܕܲܟܼܝܘܼܬܼܵܐ܁|
  block 21
    block
      block |ܥܲܠ ܗܵܠܹܝܢ ܕܒܲܨܠܘܿܬܼܵܐ ܗܵܘ̈ܝܵܢ ܒܓܼܵܘ ܫܸܠܝܵܐ܁ ܟܐ܁|
    block
      block |ܡܲܢ̣ܘܼ ܝܲܕܼܥܹܗ ܠܲܤܝܵܡ ܒܘܼܪܟܵܐ ܗܵܘ̇ ܗܲܢܝܼܐܵܐ܃ ܕܲܒܼܫܸܠܝܵܐ ܕܠܸܫܵܢܵܐ|
      block |ܡܫܲܒܲܚ ܠܸܒܵܐ ܫܲܠܝܵܐܝܼܬܼ ܬܸܫܒܿܘܿܚܬܵܐ ܡܸܕܸܡ܃ ܕܠܵܐ ܦܵܤܹ̇ܩ ܙܵܘܥܵܗ̇|
      block |ܡ̣ܢ ܗܲܢܝܼܐܘܼܬܼܵܐ܃ ܟܲܕܼ ܦܲܓܼܪܵܐ ܒܲܪܝܼܟܼ ܥܲܠ ܒܘܼܪ̈ܟܹܐ ܘܲܫܠܸܐ ܛܘܼܒܼܵܘܗܝ|
    block
      block |ܠܡܲܢ ܕܐܵܟܹ̇ܠ ܡ̣ܢ ܗܵܠܹܝܢ ܐܲܡܝܸܢܵܐܝܼܬܼ! ܐܸܠܵܐ ܗ̤ܘܲܝ̈ ܕܨܸܒܼܝܵܢܵܐ܃|
      block |ܘܠܵܘ ܐܸܡܲܬܼܝ ܕܒܼܵܥܹ̇ܐ܁ ܗܵܢܵܘ ܒܘܼܤܵܡܵܐ ܡܢܵܬܼܵܢܵܝܵܐ ܕܡܸܬܼܝܸܗܸܒܼ ܠܒܼܘܼܝܵܐܵܐ܃|
      block |ܕܐܲܝܢܵܐ ܕܬܲܡܝܼܡܵܐܝܼܬܼ ܡܸܬܿܕܲܒܲܪ ܩܕܼܵܡ ܐܲܠܵܗܵܐ ܒܕܼܘܼܒܵܪܵܐ ܕܲܒܼܫܸܠܝܵܐ܁|
      block |ܐܸܢ ܕܹܝܢ ܒܟܼܠܵܗ̇ ܦܫܝܼܛܘܼܬܼܵܐ ܢܚܲܡܤܸܢ ܒܹܗ܃ ܟܲܕܼ ܝܵܨܹ̇ܦ ܕܕܲܟܼܝܘܼܬܼܵܐ|
      block |ܕܦܘܼܠܚܵܢܹܗ܃ ܘܫܵܘܹ̇ܝܢ ܕܘܼܒܵܪܵܘܗܝ܃ ܒܵܬܲܪ ܙܲܒܼܢܵܐ ܡܸܫܬܿܘܸܐ܃ ܘܐܵܦ|
      block |ܠܗܵܠܹܝܢ ܩܲܕܼ̈ܡܵܝܵܬܼܵܐ ܕܐܸܬܼܐܡܲܪ܁ ܠܐܲܝܠܹܝܢ ܕܹܝܢ ܕܫܲܪܘܵܚܑܝܼܢ ܒܕܼܘܼܒܵܪܵܐ|
      block |ܘܲܬܼܪܝܼܨ ܢܝܼܫܗܘܿܢ܃ ܩܲܕܼܡܵܝܑܬܼ ܒܩܸܪܝܵܢܵܐ ܡܲܛܥܡܵܐ ܠܗܘܿܢ ܛܲܝܒܿܘܼܬܼܵܐ|
      block |ܗܵܠܹܝܢ ܘܕܲܐܝܟܼ ܗܵܠܹܝܢ܃ ܘܲܡܩܲܪܒܼܵܐ ܠܚܫܵܒܲܝ̈ܗܘܿܢ ܡ̣ܢ ܪܸܢܝܵܐ|
      block |ܕܐܲܪ̈ܥܵܢܵܝܵܬܐ ܠܘܵܬܼܵܗ̇܁ ܘܥܵܡ̇ܠܝܼܢ ܘܫܵܗܪܝܼܢ ܘܲܡܨܲܠܹܝܢ܃ ܘܠܵܐ ܠܵܐܹ̇ܝܢ܁|
      block |ܠܐܲܝܠܹܝܢ ܕܹܝܢ ܕܲܒܼܨܝܼܪ ܩܲܠܝܼܠ ܐܸܬܼܢܲܦܲܩܘ ܒܐ̄ܪ̈ܵܙܹܐ ܕܫܸܠܝܵܐ܃ ܠܘܵܬܼܗܘܿܢ|
      block |ܗܵܘ̇ܝܵܐ ܡܲܪܓܿܫܵܢܘܼܬܼܵܐ ܕܒܲܨܠܘܿܬܼܵܐ ܘܲܒܼܬܸܫܡܸܫܬܼܵܐ܁|
  block 22
    block
      block |ܥܲܠ ܦܘܼܪ̈ܫܵܢܹܐ ܤܲܓܼܝܼ̈ܐܹܐ ܕܒܲܨܠܘܿܬܼܵܐ܃ ܘܥܲܠ ܬܚܘܼ̈ܡܲܝ ܫܘܼܠܛܵܢܹܗ|
      block |ܕܗܵܘܢܵܐ܁ ܘܲܥܕܲܡܵܐ ܠܐܲܝܟܵܐ ܐܝܼܬܼ ܫܘܼܠܛܵܢܵܐ ܠܲܡܙܵܥܘܼ ܠܙܵܘܥܵܘ̈ܗܝ|
      block |ܨܸܒܼܝܵܢܵܝܹ̈ܐ ܒܫܘܼܚܠܵܦ ܐܸܤܟܹܡܹ̈ܐ ܕܲܨܠܘܿܬܼܵܐ܃ ܘܕܲܐܝܢܵܘ ܬܚܘܼܡܵܐ ܕܤܝܼܡ|
      block |ܠܲܟܼܝܵܢܵܐ ܒܲܨܠܘܿܬܼܵܐ܃ ܕܲܥܕܲܡܵܐ ܠܬܲܡܵܢ ܫܲܠܝܼܛ ܠܹܗ ܕܲܢܨܲܠܸܐ܁ ܘܡܵܐ|
      block |ܕܲܥ̣ܒܲܪ ܡ̣ܢ ܬܲܡܵܢ ܘܲܠܗܲܠ܃ ܠܲܝܬܹܝܗ̇ ܡܸܟܹܝܠ ܨܠܘܿܬܼܵܐ܃ ܐܵܦܸܢ|
      block |ܒܫܸܡ ܨܠܘܿܬܼܵܐ ܡܸܬܼܐ̱ܡܲܪ ܗܵܘ̇ ܡܵܐ ܕܗܵܘܹ̇ܐ ܗܵܝܕܹܝܟ܁ ܟܒ܁|
    block
      block |ܫܘܼܒܼܚܵܐ ܠܗܵܘ̇ ܕܲܫܦܝܼܥܵܐ ܡܵܘܗܲܒܼܬܹܗ ܥܲܠ ܒܢܲܝ̈ܢܵܫܵܐ܃ ܕܟܲܕܼ|
      block |ܒܸܤܪܵܢܹܐ ܐܸܢܘܿܢ܃ ܥ̣ܒܲܕܼ ܕܒܲܐܪܥܵܐ ܢܫܲܡܫܘܼܢ ܛܲܟܼܤܵܐ ܕܲܟܼܝܵܢܹ̈ܐ ܠܵܐ|
      block |ܓܫܘܼ̈ܡܹܐ܃ ܘܐܲܫܘܝܼ ܠܲܟܼܝܵܢܵܐ ܕܥܲܦܪܵܢܹܐ ܕܲܢܡܲܠܠܘܼܢ ܥܲܠ ܐ̄ܪ̈ܵܙܹܐ|
    block
      block |ܕܐܲܝܟܼ ܗܵܠܹܝܢ܁ ܝܲܬܝܼܪܵܐܝܼܬܼ܃ ܠܚܲܛܵܝܹ̈ܐ ܕܐܲܟܼܘܵܬܲܢ܃ ܐܲܝܠܹܝܢ ܕܠܵܐ ܫܵܘܹ̇ܝܢܲܢ|
      block |ܐܵܦܠܵܐ ܕܢܸܫܡܲܥ ܡܲܡܠܠܵܐ ܕܥܲܠ ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܁ ܐܸܠܵܐ|
      block |ܒܛܲܝܒܿܘܼܬܹܗ ܦܬܲܚ ܠܠܸܒܵܐ ܕܤܲܡܝܘܼܬܲܢ ܠܡܸܤܬܲܟܵܠܘܼ ܡ̣ܢ ܬܹܐܘܿܪܝܼܵܐ|
      block |ܕܲܟܼܬܼܵܒܹ̈ܐ ܘܝܘܼܠܦܵܢܵܐ ܕܐܲܒܼܵܗ̈ܬܼܵܐ ܪܵܘܪ̈ܒܹܐ܃ ܐܵܦܸܢ ܠܵܐ ܐܸܫ̇ܬܘܝܼܬܼ ܕܡ̣ܢ|
      block |ܚܦܝܼܛܘܼܬܼܵܐ ܕܲܩܢܘܿܡܝ ܐܸܤܲܒܼ ܢܸܤܝܵܢܵܐ ܕܲܚܕܼܵܐ ܡ̣ܢ ܐܵܠܹܦ ܡ̣ܢ|
      block |ܐܲܝܠܹܝܢ ܕܒܼܐܝܼ̈ܕܲܝ ܡܸܬܼܟܲܬܼ̈ܒܵܢ܃ ܝܲܬܿܝܼܪܵܐܝܼܬܼ ܒܡܹܐܡܪܵܐ ܗܵܢܵܐ܃ ܕܐܲܡ̣ܪܲܚܢܲܢ|
      block |ܐܲܝܟܼ ܕܲܠܢܘܼܗܵܪܵܐ ܘܓܘܼܪܵܓܼܵܐ ܕܢܲܦܫܲܢ ܘܕܲܐܝܠܹܝܢ ܕܦܵܓܼܥ̇ܝܼܢ ܒܹܗ܁|
      block |ܕܲܟܼܒܲܪ ܬܸܬܿܥܝܼܪ ܐܵܦܸܢ ܡ̣ܢ ܪܸܓܿܬܼܵܐ ܕܝܼܠܵܗ̇܃ ܠܘܵܬܼ ܥ̇ܒܼܵܕܼܵܐ ܠܡܸܩܪܲܒܼ܁|
      block |ܡܵܢܵܐ ܗܵܟܹܝܠ ܐ̄ܚܪܹܬܼܵܐ ܗ̣̄ܝ ܗܲܢܝܼܐܝܼܬܼܵܐ ܕܲܨܠܘܿܬܼܵܐ܃ ܘܲܐ̄ܚܪܹܬܼܵܐ ܗ̣̄ܝ|
      block |ܚܙܵܬܼܵܐ ܕܒܲܨܠܘܿܬܼܵܐ܁ ܡܝܲܬܿܪܵܐ ܕܹܝܢ ܕܬܲܪܬܹܝܢ ܡ̣ܢ ܩܲܕܼܡܵܝܬܼܵܐ܃ ܐܲܝܟܼ|
      block |ܓܲܒܼܪܵܐ ܡܫܲܠܡܵܢܵܐ ܡ̣ܢ ܛܲܠܝܵܐ ܙܥܘܿܪܵܐ܁ ܐܝܼܬܼ ܐܸܡܲܬܼܝ ܕܗܸܢܘܿܢ|
      block |ܦܸܬܼܓܼܵܡܹ̈ܐ ܢܸܬܼܚܲܠܘܿܢ ܒܦܘܼܡܵܐ܃ ܘܬܸܢܝܵܐ ܕܠܵܐ ܡܸܢܝܵܢ ܗܵܘܹ̇ܐ ܠܚܲܕܼ|
      block |ܦܸܬܼܓܼܵܡܵܐ ܕܲܨܠܘܿܬܼܵܐ܃ ܟܲܕܼ ܠܡܸܫܒܲܩ ܘܲܠܡܸܥܒܲܪ ܠܲܐ̄ܚܪܹܢܵܐ ܤܲܒܼܥܵܐ|
      block |ܠܵܐ ܝܵܕܲܥ̇܁ ܘܐܝܼܬܼ ܐܸܡܲܬܼܝ܃ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܵܐ ܬܹܐܘܿܪܝܼܵܐ|
      block |ܡܸܕܸܩ܃ ܘܐܵܦ ܠܵܗ̇ ܠܲܨܠܘܿܬܼܵܐ ܦܵܤ̇ܩܵܐ ܡ̣ܢ ܤܸܦ̈ܘܵܬܼܵܐ܁ ܘܗܵܘܹ̇ܐ|
      block |ܗܵܘ̇ ܡܲܢ ܕܗ̤ܘ ܒܚܵܘܪܵܐ ܕܝܼܠܵܗ̇܃ ܐܲܝܟܼ ܫܠܲܕܵܐ ܕܠܵܐ ܢܲܦܫܵܐ ܒܬܸܡܗܵܐ܁|
      block |ܠܗܵܕܹܐ ܩܵܪܹܝܢܲܢ ܚܙܵܬܼܵܐ ܕܒܲܨܠܘܿܬܼܵܐ܃ ܘܠܵܘ ܕܡܘܼܬܼܵܐ ܡܸܕܸܡ ܐܵܘ|
      block |ܐܸܤܟܹܡܵܐ ܕܡܸܬܿܬܿܨܝܼܪ܃ ܐܲܝܟܼ ܕܐܵܡ̇ܪܝܼܢ ܫܵܛܲܝ̈ܵܐ܁ ܘܐܵܦ ܒܵܗ̇ ܒܗܵܕܹܐ|
      block |ܬܹܐܘܿܪܝܼܵܐ ܕܒܲܨܠܘܿܬܼܵܐ܃ ܡܘܼ̈ܫܚܵܬܼܵܐ ܐܝܼܬܼ܃ ܘܦܘܼܪ̈ܫܵܢܹܐ ܕܡܵܘ̈ܗܒܼܵܬܼܵܐ܁|
      block |ܐܸܠܵܐ ܘܲܥܕܲܡܵܐ ܠܗܵܪܟܵܐ ܥܕܲܟܹܝܠ܃ ܨܠܘܿܬܼܵܐ ܗ̣̄ܝ܁ ܠܵܐ ܓܹܝܪ ܥܒܲܪ|
      block |ܚܘܼܫܵܒܼܵܐ ܥܕܲܟܹܝܠ ܠܗܵܝ̇ ܕܬܸܗܘܸܐ ܠܵܐ ܨܠܘܿܬܼܵܐ܃ ܟܲܕܼ ܡܝܲܬܿܪܵܐ|
    block
      block |ܡܸܢܵܗ̇܁ ܒܗܵܝ̇ ܕܙܵܘ̈ܥܹܐ ܕܠܸܫܵܢܵܐ ܘܲܕܼܠܸܒܵܐ ܒܲܨܠܘܿܬܼܵܐ܃ ܩܠܝܼ̈ܕܹܐ ܐܢܘܿܢ܁|
      block |ܗܵܝ̇ ܡ̇ܢ ܕܒܼܵܬܲܪ ܗܵܠܹܝܢ܃ ܡܲܥܲܠܬܼܵܐ ܗ̣̄ܝ ܕܲܠܒܹܝܬܼ ܓܲܙܵܐ܁ ܢܸܫܠܘܿܢ|
      block |ܡܵܕܹܝܢ ܗܵܪܟܵܐ ܟܠ ܦܘܼܡ̈ܝܼܢ ܘܠܸܫܵܢ̈ܝܼܢ܃ ܘܠܸܒܵܐ ܓܹܙܲܒܼܪܵܐ ܕܚܘܼ̈ܫܵܒܹܐ܃|
      block |ܘܗܵܘܢܵܐ ܡܕܲܒܿܪܵܢܵܐ ܕܪܸ̈ܓܼܫܹܐ܃ ܘܪܸܥܝܵܢܵܐ ܦܵܪܲܚܬܼܵܐ ܩܲܠܝܼܠܬܼܵܐ ܕܡܲܚܨܸܦ܃|
      block |ܘܟܼܠܗܘܿܢ ܦܘܼܪ̈ܤܹܐ ܘܚܘܼܫܵܚܵܐ ܕܲܒܼܗܘܿܢ܃ ܘܲܦܝܵܤܹ̈ܐ ܢܦܘܼܫܘܼܢ ܬܢܵܢ܃|
      block |ܕܡܵܪܹܐ ܒܲܝܬܼܵܐ ܐܸܬ̣ܼܵܐ ܠܹܗ܁|
      block |ܐܲܝܟܲܢܵܐ ܓܹܝܪ ܕܟܼܠܹܗ ܚܲܝܠܵܐ ܕܢܵܡܘܿܤܹ̈ܐ ܘܦܘܼܩ̈ܕܵܢܹܐ|
      block |ܕܐܸܬܿܬܿܤܝܼܡܘ ܡ̣ܢ ܐܲܠܵܗܵܐ ܠܲܒܼܢܲܝ̈ܢܵܫܵܐ܃ ܥܕܲܡܵܐ ܗ̄ܘ̣ ܠܕܲܟܼܝܘܼܬܼܵܐ|
      block |ܕܠܸܒܵܐ ܐܝܼܬܼܵܘܗܝ ܬܚܘܼܡܵܐ ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ܃ ܗܵܟܲܢܵܐ ܘܟܼܠܗܘܿܢ|
      block |ܙܢܲܝ̈ܵܐ ܘܐܸܤܟܹܡܹ̈ܐ ܕܲܨܠܘܿܬܼܵܐ ܕܲܡܨܲܠܹܝܢ ܒܢܲܝ̈ܢܵܫܵܐ ܠܐܲܠܵܗܵܐ܃ ܥܕܲܡܵܐ|
      block |ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܵܐ܁ ܚܸܢ̈ܓܼܵܬܼܵܐ ܘܓܼܘܼܪ̈ܓܵܚܹܐ ܘܲܦܝܵܤܹ̈ܐ|
      block |ܘܟܼܘܼ̈ܫܵܦܹܐ ܠܸܒܵܢܵܝܹ̈ܐ܃ ܘܕܸܡ̈ܥܹܐ ܚܲܝ̈ܠܝܵܬܼܵܐ ܘܟܼܠܗܘܿܢ ܐܸܤܟܹܡܹ̈ܐ ܐ̄ܚܪܵܢܹܐ|
      block |ܕܐܝܼܬܼ ܒܲܨܠܘܿܬܼܵܐ ܐܲܝܟܼ ܕܐܸܡ̇ܪܹܬܼ܃ ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ|
      block |ܬܚܘܼܡܗܘܿܢ ܘܫܘܼܠܛܵܢܗܘܿܢ ܠܡܸܬܿܬܿܙܵܥܘܼ܁ ܡ̣ܢ ܕܲܟܼܝܘܼܬܼܵܐ ܕܹܝܢ|
      block |ܕܲܨܠܘܿܬܼܵܐ ܘܲܠܓܼܵܘ܃ ܡܵܐ ܕܲܥܒܲܪ ܠܗܵܢܵܐ ܬܚܘܼܡܵܐ܃ ܠܲܝܬܿ ܠܹܗ|
      block |ܠܪܸܥܝܵܢܵܐ܃ ܘܠܵܐ ܨܠܘܿܬܼܵܐ܃ ܘܠܵܐ ܙܵܘܥܹ̈ܐ܃ ܘܠܵܐ ܕܸܡ̈ܥܹܐ܃ ܘܠܵܐ|
      block |ܫܘܼܠܛܵܢܵܐ܃ ܘܠܵܐ ܚܹܐܪܘܼܬܼܵܐ܃ ܘܠܵܐ ܦܝܵܤܹ̈ܐ܃ ܘܠܵܐ ܪܸܓܿܬܼܵܐ܃ ܘܠܵܐ|
      block |ܝܘܼܐܵܒܼܵܐ ܕܚܲܕܼ ܡܸܕܸܡ܃ ܡ̣ܢ ܡܵܐ ܕܡܸܤܬܲܟܸܐ ܒܥܵܠܡܵܐ ܗܵܢܵܐ ܐܵܘ|
      block |ܒܥܵܠܡܵܐ ܕܲܬܬܼܝܼܕܼ܁ ܡܸܛܠܗܵܢܵܐ ܡ̣ܢ ܒܵܬܲܪ ܨܠܘܿܬܼܵܐ ܕܟܼܝܼܬܼܵܐ܃ ܬܘܼܒܼ|
      block |ܨܠܘܿܬܼܵܐ ܠܲܝܬܿ܃ ܘܟܼܠܗܘܿܢ ܙܵܘܥܹ̈ܝܗ̇ ܘܐܸܤܟܹܡܹ̈ܝܗ̇ ܥܕܲܡܵܐ ܠܗܵܪܟܵܐ|
      block |ܡܝܲܒܿܠܝܼܢ ܠܪܸܥܝܵܢܵܐ ܒܫܘܼܠܛܵܢܵܐ ܕܚܹܐܪܘܼܬܼܗܘܿܢ܁ ܡܸܛܠܗܵܢܵܐ܃ ܐܵܦ|
    block
      block |ܬܲܟܼܬܘܼܫܵܐ ܐܝܼܬܼ ܒܵܗ̇܁ ܒܵܬܲܪ ܗܵܢܵܐ ܕܹܝܢ ܬܚܘܼܡܵܐ܃ ܡܸܟܹܝܠ ܬܸܡܗܵܐ|
      block |ܐܝܼܬܼܵܘܗܝ܃ ܘܠܵܘ ܨܠܘܿܬܼܵܐ܁ ܡܸܟܵܐ ܘܲܠܗܲܠ܃ ܡ̣ܢ ܨܠܘܿܬܼܵܐ ܦܵܫ̣܁|
      block |ܘܲܚܙܵܬܼܵܐ ܐܝܼܬܹܝܗ̇܃ ܘܠܵܘ ܡܨܲܠܵܝܘܼ ܡܨܲܠܸܐ ܪܸܥܝܵܢܵܐ܁|
      block |ܟܠ ܙܢܵܐ ܕܹܝܢ ܕܲܨܠܘܿܬܼܵܐ ܕܐܝܼܬܼ܃ ܒܙܵܘ̈ܥܹܐ ܢܲܦܫܵܢܵܝܹ̈ܐ ܗܵܘ̇ܝܵܐ|
      block |ܡܸܬܿܬܿܙܝܼܥܵܢܘܼܬܼܵܗ̇܁ ܡܵܐ ܕܥܲܠ̣ ܠܹܗ ܗܵܘܢܵܐ ܠܙܵܘ̈ܥܹܐ ܕܪܘܼܚܵܢܘܼܬܼܵܐ܃|
      block |ܬܲܡܵܢ ܠܲܝܬܿ ܠܹܗ ܠܲܡܨܲܠܵܝܘܼ܁ ܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ܃ ܘܲܐ̄ܚܪܹܬܼܵܐ|
      block |ܗ̣̄ܝ ܬܹܐܘܿܪܝܼܵܐ ܕܒܼܵܗ̇܃ ܐܵܦܸܢ ܡ̣ܢ ܚܕܼܵܕܹ̈ܐ ܫܵܩ̈ܠܵܢ ܥܸܠܬܼܵܐ܁ ܗܵܝ̇ ܡ̇ܢ܃|
      block |ܙܲܪܥܵܐ܁ ܗܵܕܹܐ ܕܹܝܢ܃ ܫܩܘܼܠܬܼܵܐ ܕܟܲܦܹ̈ܐ܁ ܟܲܕܼ ܒܲܚܙܵܬܼܵܐ ܠܵܐ ܡܸܬܼܡܲܠܠܢܝܼܬܼܵܐ|
      block |ܬܵܡܲܗ ܚܵܨܘܿܕܼܵܐ܃ ܕܡ̣ܢ ܦܸܪ̈ܕܹܐ ܫܝܼ̈ܛܵܬܼܵܐ ܘܥܲܪ̈݁ܛܸܠܵܝܬܼܵܐ ܕܲܙܪܲܥ̣܃|
      block |ܐܲܝܠܹܝܢ ܫܢܵܢܹ̈ܐ ܫܒܼܝܼ̈ܚܵܬܼܵܐ ܫܘܲܚ̣ ܩܕܼܵܡܵܘܗܝ ܡ̣ܢ ܫܸܠܝܵܐ܁ ܘܦܵܐܹ̇ܫ|
      block |ܒܲܚܙܵܬܹܗ܃ ܡ̣ܢ ܟܠ ܪܦܵܬܼܵܐ܁ ܟܠ ܨܠܘܿܬܼܵܐ ܕܹܝܢ ܕܐܝܼܬܼ܃ ܒܥܵܬܼܵܐ|
      block |ܐܝܼܬܹܝܗ̇ ܘܫܸܐܠ̱ܬܼܵܐ܃ ܐܵܘ ܬܸܫܒܿܘܿܚܬܼܵܐ܃ ܐܵܘ ܩܘܼܒܵܠܛܲܝܒܿܘܼܬܼܵܐ܁ ܒܨܝܼ|
      block |ܐܸܢ ܐܝܼܬܼ ܚܕܼܵܐ ܡ̣ܢ ܗܵܠܹܝܢ܃ ܐܵܘ ܒܥܵܬܼܵܐ ܕܡܸܕܸܡ܃ ܡܵܐ ܕܲܥ̣ܒܲܪ ܗܵܘܢܵܐ|
      block |ܠܲܬܼܚܘܼܡܵܐ ܗܵܢܵܐ ܘܥܲܠ̣ ܠܐܲܬܼܪܵܐ ܗܵܘ̇܃ ܠܝܵܕܼܥܲܝ̈ ܫܪܵܪܵܐ ܗ̄ܘ̣|
      block |ܡܫܲܐܸܠ ܐ̄ܢܵܫ܁ ܐܵܦ ܦܘܼܪ̈ܫܵܢܹܐ ܕܹܝܢ ܗܵܠܹܝܢ ܠܵܘ ܕܟܼܠܢܵܫ ܗ̣̄ܝ|
      block |ܠܲܡܥܲܩܵܒܼܘܼ܃ ܐܸܠܵܐ ܒܲܠܚܘܿܕܼ ܕܐܲܝܠܹܝܢ ܕܗܸܢܘܿܢ ܒܲܩܢܘܿܡܗܘܿܢ ܗܘ̤ܵܘ|
      block |ܚܲܙܵܝܹ̈ܐ ܘܲܡܫܲܡ̈ܫܵܢܹܐ ܕܝܼܠܵܗ̇ ܕܲܨܒܼܘܼܬܼܵܐ܃ ܐܵܘ ܩܕܼܵܡܲܝܗܘܿܢ ܕܲܐܲܒܼܵܗ̈ܵܬܼܵܐ|
      block |ܕܐܲܝܟܼ ܗܵܠܹܝܢ ܐܸܬܼܪܲܒܿܝܼܘ܃ ܘܡ̣ܢ ܦܘܼܡܗܘܿܢ ܩܲܒܸܠ̣ܘ ܫܪܵܪܵܐ܃ ܘܲܒܼܗܵܠܹܝܢ|
      block |ܥܸܢܝܵܢܹ̈ܐ ܘܕܲܐܝܟܼ ܗܵܠܹܝܢ ܐܲܦܸܩ̣ܘ ܝܵܘ̈ܡܵܬܼܗܘܿܢ ܒܫܘܼ̈ܐܵܠܹܐ ܘܲܒܼܦܘܼܢܵܝ|
      block |ܦܸܬܼܓܼܵܡܹ̈ܐ ܕܲܥܠܹܝܗ̇ ܕܫܲܪܝܼܪܬܵܐ܁ ܐܲܝܟܲܢܵܐ ܗܵܟܹܝܠ ܕܲܠܡܲܚܤܸܢ ܘܡ̣ܢ|
      block |ܪܸܒܿܘܿ ܒܢܲܝ̈ܢܵܫܵܐ ܡܸܫܬܿܟܲܚ ܚܲܕܼ܃ ܕܫܲܡ̣ܠܝܼ ܦܘܼܩ̈ܕܵܢܹܐ ܘܢܵܡܘܿܤܹ̈ܐ|
    block
      block |ܒܨܝܼܪ ܩܲܠܝܼܠ܃ ܘܐܸܫܬܘܝܼ ܠܫܲܦܝܘܼܬܼܵܐ ܕܢܲܦܫܵܐ܃ ܗܵܟܲܢܵܐ ܘܚܲܕܼ ܡ̣ܢ|
      block |ܤܲܓܝܼ̈ܐܹܐ ܡܸܫܬ̣ܿܟܲܚ܃ ܕܐܸܫܬܿܘܝܼ ܒܝܲܕܼ ܢܛܘܼܪܬܵܐ ܤܲܓܝܼܐܬܼܵܐ ܠܲܨܠܘܿܬܼܵܐ|
      block |ܕܟܼܝܼܬܼܵܐ܃ ܘܲܬܼܪܲܥ̣ ܠܗܵܢܵܐ ܬܚܘܼܡܵܐ܃ ܘܐܸܫܬܘܝܼ ܐܵܦ ܠܐ̄ܪܵܙܵܐ ܗܵܘ̇܁|
      block |ܠܵܘ ܤܲܓܝܼ̈ܐܹܐ ܡܸܫܬܿܘܹܝܢ ܐܵܦܠܵܐ ܠܲܨܠܘܿܬܼܵܐ ܕܟܼܝܼܬܼܵܐ܃ ܐܸܠܵܐ ܐܸܢ|
      block |ܕܲܠܝܼ̈ܠܹܐ܁ ܠܗܵܘ̇ ܕܹܝܢ ܐ̄ܪܵܙܵܐ ܐ̄ܚܪܹܢܵܐ ܕܡܸܢܹܗ ܘܲܠܗܲܠ܃ ܠܡܲܚܤܸܢ|
      block |ܡܸܫܬܿܟܲܚ ܒܕܼܵܪ ܕܵܪ܃ ܕܲܩ̣ܪܸܒܼ ܠܗܵܕܹܐ ܝܑܼܕܲܥܬܼܵܐ ܒܛܲܝܒܿܘܼܬܹܗ|
      block |ܕܐܲܠܵܗܵܐ܁|
      block |ܨܠܘܿܬܼܵܐ ܐܝܼܬܹܝܗ̇܃ ܟܘܼܫܵܦܵܐ ܘܡܲܪܢܝܼܬܼܵܐ ܘܝܲܐܝܼܒܼܘܼܬܼܵܐ ܕܲܠܡܸܕܸܡ܃ ܐܵܘ|
      block |ܓܗܵܝܬܼܵܐ ܕܡ̣ܢ ܒܝܼ̈ܫܵܬܼܵܐ ܕܲܬܼܢܵܢ ܐܵܘ ܕܲܓܿܬܼܵܐ ܕܡܘܼ̈ܠܟܵܢܹܐ܃|
      block |ܐܵܘ ܫܸܐܬܼܵܐ ܡܸܕܸܡ ܕܒܼܵܗ̇ ܡܸܬܼܥܲܕܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ܁ ܒܗܵܠܹܝܢ|
      block |ܙܵܘ̈ܥܹܐ ܡܸܬܼܚܲܒܼܫܝܼܢ ܟܠܗܘܿܢ ܐܸܤܟܹܡܹ̈ܐ ܕܲܨܠܘܿܬܼܵܐ܁ ܕܲܟܼܝܼܘܼܬܼܵܗ̇ ܕܹܝܢ|
      block |ܐܵܘ ܠܵܐ ܕܲܟܼܝܘܼܬܼܵܗ̇܃ ܐܝܼܬܹܝܗ̇ ܕܐܲܝܟܼ ܗܵܟܲܢܵܐ܁ ܐܸܡܲܬܼܝ ܗܵܟܹܝܠ ܕܲܒܼܥܸܕܵܢܹ̈ܐ|
      block |ܗܵܠܹܝܢ ܕܲܡܙܲܡܸܢ ܪܸܥܝܵܢܵܐ ܠܲܡܕܲܒܵܚܘܼ ܚܲܕܼ ܡ̣ܢ ܙܵܘ̈ܥܵܘܗܝ ܗܠܹܝܢ|
      block |ܕܲܤܕܲܪܢ܃ ܚܵܠܹ̇ܛ ܒܹܗ ܚܘܼܫܵܒܼܵܐ ܡܸܕܸܡ ܢܘܼܟܼܪܵܝܵܐ ܐܵܘ ܦܸܗܝܵܐ|
      block |ܕܒܲܨܒܼܘܼ܃ ܡܸܬܼܩܲܪܝܵܐ ܠܵܐ ܕܟܼܝܼܬܼܵܐ܁ ܒܗܵܝ̇ ܕܡ̣ܢ ܚܲܝ̈ܘܵܬܼܵܐ ܗܵܢܹܝܢ|
      block |ܕܠܵܐ ܡܲܦܲܣ ܐܲܤܸܩ̣ ܥܲܠ ܡܲܕܼܒܿܚܹܗ ܕܡܵܪܝܵܐ܃ ܕܐܝܼܬܼܵܘܗ ܠܸܒܵܐ|
      block |ܩܵܝܑܸܡܬܼܵܐ ܡܸܬܼܝܲܕܼܥܵܢܝܼܬܼܵܐ܁ ܡܵܐ ܓܹܝܪ ܕܝܲܐܝܼܒܼܵܐܝܼܬܼ ܥܲܠܝܼܠ ܪܸܥܢܵܝܵܐ ܒܚܲܕܼ|
      block |ܡ̣ܢ ܗܵܠܹܝܢ ܙܵܘ̈ܥܹܐ ܠܦܘܼܬܼ ܐܵܠܨܘܼܬܼܵܗ̇ ܕܥܸܠܬܼܵܐ ܒܥܸܕܵܢܵܐ ܕܬܲܚܢܲܢܬܼܵܐ܃|
      block |ܘܡܸܛܠ ܤܘܼܘܵܚܵܐ ܤܲܓܝܼܐܵܐ ܢܓܝܸܕܼ ܚܝܵܪܵܐ ܕܙܵܘܥܹܗ ܒܥܲܝܢܵܐ ܕܗܲܝܡܵܢܘܼܬܼܵܐ|
      block |ܠܓܼܵܘ ܡ̣ܢ ܐܲܦܲܝ̈ ܬܲܪܥܵܐ ܕܠܸܒܵܐ܃ ܒܝܲܕܼ ܗܵܠܹܝܢ ܤܝܼܓܼܝܼܢ ܡܸܟܹܝܠ|
      block |ܡܲܥ̈ܠܵܢܹܐ ܕܢܲܦܫܵܐ܃ ܩܕܼܵܡ ܚܘܼ̈ܫܵܒܹܐ ܢܘܼܟܼܪܵܝܹܐ ܗܵܢܘܿܢ ܕܡܸܬܼܩܪܹܝܢ|
    block
      block |ܓܝܼܘܿܪܹ݁ܐ܃ ܕܠܵܐ ܤܲܦܲܣ ܠܗܘܿܢ ܡ̣ܢ ܢܵܡܘܿܤܵܐ ܠܡܸܥܲܠ ܠܓܼܵܘ ܡ̣ܢ|
      block |ܡܲܫܟܿܢܵܐ ܕܤܵܗܕܘܼܬܼܵܐ܁ ܘܲܠܗܵܕܹܐ ܡܫܲܡܗܝܼܢ ܕܸܒܼܚܬܼܵܐ ܡܩܲܒܲܠܬܼܵܐ|
      block |ܕܠܸܒܵܐ܃ ܘܲܨܠܘܼܬܼܵܐ ܕܟܼܝܼܬܼܵܐ܁ ܐܵܦ ܬܚܘܼ̈ܡܹܝܗ̇ ܬܘܼܒܼ܃ ܥܕܲܡܵܐ|
      block |ܠܗܵܪܟܵܐ܁ ܒܵܬܲܪ ܗܵܕܹܐ ܕܹܝܢ܃ ܠܲܝܬܿ ܠܡܸܫܬܲܡܵܗܘܼ ܨܠܘܿܬܼܵܐ܁|
      block |ܐܸܢ ܐ̄ܢܵܫ ܕܹܝܢ ܡܲܝܬܸܐ ܠܥܘܼܗܕܵܢܵܐ ܗܵܝ̇ ܕܡܸܫܬܲܡܗܵܐ ܡ̣ܢ|
      block |ܐܲܒܼܵܗ̈ܬܼܵܐ ܨܠܘܿܬܼܵܐ ܪܘܼܚܵܢܵܝܬܼܵܐ܃ ܟܲܕܼ ܠܵܐ ܡܸܤܬܲܟܲܠ ܚܲܝܠܵܐ ܕܡܸܠܲܝ̈ܗܘܿܢ|
      block |ܕܐܼܵܒܼܵܗ̈ܬܼܵܐ܃ ܘܐܵܡܲ݁ܪ܃ ܕܐܵܦ ܗܵܕܹܐ ܡ̣ܢ ܬܚܘܼ̈ܡܹܝܗ̇ ܕܲܨܠܘܿܬܼܵܐ ܐܝܼܬܹܝܗ̇܃|
      block |ܤܵܒܲܪܢܵܐ ܕܐܸܢ ܠܚܲܬܿܝܼܬܼܘܼܬܼܵܐ ܕܤܘܼܟܵܠܵܐ ܐܵܬܹ̇ܐ܃ ܓܘܼܕܵܦܵܐ ܐܝܼܬܹܝܗ̇܃|
      block |ܕܐ̄ܢܵܫ ܡܨܸܐ ܒܲܥܒܼܝܼ̈ܕܹܐ ܕܢܹܐܡܲܪ܃ ܕܲܨܠܘܿܬܼܵܐ ܪܘܼܚܵܢܵܝܬܼܵܐ ܡܸܨܛܲܠܝܵܐ|
      block |ܟܠ ܟ̱ܠܹܗ܁ ܟܠ ܕܹܝܢ ܕܡܸܨܛܲܠܵܝܘܼ ܡܸܨܛܲܠܝܵܐ܃ ܠܟܼܵܐ ܡ̣ܢ|
      block |ܪܘܼܚܵܢܘܼܬܼܵܐ ܗ̣̄ܝ܁ ܘܟܼܠ ܕܪܘܼܚܵܢܵܝܬܼܵܐ ܗ̣̄ܝ܃ ܡ̣ܢ ܙܵܘܥܵܐ ܘܡ̣ܢ ܨܠܘܿܬܼܵܐ|
      block |ܡܒܲܪ̈ܲܝ ܗ̄ܘ̣ ܛܲܟܼܤܵܗ̇܁ ܐܸܢ ܓܹܝܪ ܘܐܵܦ ܕܲܟܼܝܵܐܝܼܬܼ ܠܡܲܚܤܸܢ|
      block |ܡܨܲܠܸܐ ܒܲܪܢܵܫܵܐ܃ ܡܵܢܵܐ ܢܹܐܡܲܪ ܗܵܝ̇ ܕܪܘܼܚܵܢܵܐܝܼܬܼ ܠܐܲܒܼܵܗ̈ܬܼܵܐ ܓܹܝܪ|
      block |ܩܲܕܝܼ̈ܫܹܐ ܐܝܼܬܼ ܠܗܘܿܢ ܥܝܵܕܼܵܐ܃ ܕܟܼܠ ܙܵܘ̈ܥܹܐ ܡܝܲܬܿܪܹ̈ܐ܃ ܘܟܼܠ|
      block |ܡܲܥܒܒܿܕܵܢܘܼܬܼܵܐ ܪܘܼܚܢܵܝܬܼܵܐ܃ ܒܫܸܡ ܨܠܘܿܬܼܵܐ ܢܟܲܢܘܿܢ܁ ܘܠܵܘ ܒܲܠܚܘܿܕܼ|
      block |ܗܵܠܹܝܢ܃ ܐܸܠܵܐ ܘܛܘܼܒܼܵܢܵܐ ܡܦܲܫܩܵܢܵܐ ܘܐܵܦ ܠܤܘܼܥܪ̈ܵܢܹܐ ܫܲܦܝܼܪܹ̈ܐ|
      block |ܕܘܼܟܲܬܼ ܨܠܘܿܬܼܵܐ ܡܵܢܹ̇ܐ ܠܗܘܿܢ܁ ܟܲܕܼ ܓܲܠܝܵܐ ܗ̣̄ܝ܃ ܕܲܐ̄ܚܪܹܬܼܵܐ ܗ̣̄ܝ|
      block |ܨܠܘܿܬܼܵܐ܃ ܘܲܐ̄ܚܪ̈ܵܢܹܐ ܐܸܢܘܿܢ ܤܘܼܥܪ̈ܵܢܹܐ ܕܡܸܬܼܦܲܠܚܝܼܢ܁ ܐܸܠܵܐ ܘܒܲܙܒܲܢ|
      block |ܠܵܗ̇ ܠܗܵܕܹܐ܃ ܕܲܒܼܕܼܘܼܟ ܕܘܼܟ ܨܠܘܿܬܼܵܐ ܪܘܼܚܵܢܵܝܬܼܵܐ ܡܟܲܢܹܝܢ ܠܵܗ̇܁|
      block |ܐܝܼܬܼ ܐܲܝܟܵܐ܃ ܕܬܹܐܘܿܪܝܼܵܐ ܡܫܲܡܗܝܼܢ ܠܵܗ̇܁ ܘܒܲܙܒܲܢ܃ ܝܑܼܕܲܥܬܼܵܐ܁ ܘܒܲܙܒܲܢ܃|
      block |ܓܸܠܝܵܢܹ̈ܐ ܕܡܸܬܼܝܲܕܼܥܵܢ̈ܝܵܬܼܵܐ܁ ܚܵܙܹ̇ܐ ܐܲܢ̄ܬܿ܃ ܕܐܲܝܟܲܢ ܡܫܲܚܠ̱ܦܝܼܢ ܐܲܒܼܵܗ̈ܬܼܵܐ|
    block
      block |ܫܘܼܡܵܗܹ̈ܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܗܵܕܹܐ ܗܵܟܹܝܠ ܚܲܬܝܼܬܼܘܼܬܼܵܐ ܕܟܼܘܼ̈ܢܵܝܹܐ܃|
      block |ܒܨܸܒܼ̈ܘܵܬܼܵܐ ܕܲܬܼܢܵܢ ܡܸܬܼܩܲܝܡܵܐ܁ ܫܡܵܐ ܕܹܝܢ ܫܲܪܝܼܪܵܐ܃ ܠܨܸܒܼ̈ܘܵܬܼܵܐ|
      block |ܕܥܵܠܡܵܐ ܚܲܕܼܬܼܵܐ܃ ܠܲܝܬܿ܁ ܐܸܠܵܐ ܚܕܼܵܐ ܝܑܼܕܲܥܬܼܵܐ ܦܫܝܼܛܬܼܵܐ܃ ܕܲܠܥܸܠ|
      block |ܡ̣ܢ ܟܠ ܫܸܡ ܘܐܵܬܼ̈ܘܵܬܼܵܐ ܘܨܘܼܪ̈ܵܬܼܵܐ ܘܓܼܵܘ̈ܢܹܐ܃ ܘܐܸܤܟܹܡܹ̈ܐ ܘܟܼܘܼ̈ܢܵܝܹܐ|
      block |ܡܪܸ̈ܟܿܒܹܐ܁ ܡܸܛܠܗܵܢܵܐ ܡܵܐ ܕܐܸܬܼܥܲܠܝܲܬ̤ ܝܑܼܕܲܥܬܼܵܐ ܕܢܲܦܫܵܐ ܡ̣ܢ ܗܵܕܹܐ|
      block |ܚܘܿܓܼܬܼܵܐ ܕܡܸܬܼܚܲܙܝܵܢ̈ܝܬܼܵܐ܃ ܐܲܝܟܼ ܕܒܼܵܥܹ̇ܝܢ ܡܸܬܼܚ̇ܫܚܝܼܢ ܐܲܒܼܵܗ̈ܬܼܵܐ|
      block |ܒܫܘܼܘ̈ܕܵܥܹܐ ܕܡܸܛܠܵܬܼܵܗ̇܁ ܟܲܕܼ ܫܡܵܡܲܝ̈ܗܘܿܢ ܚܲܬܝܼ̈ܬܹܐ܃ ܠܲܝܬܿ|
      block |ܕܝܵܕܲܥ̇܃ ܐܸܠܵܐ ܐܲܝܟܼ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܥܠܲܝܗܘܿܢ ܢܸܤܡܟܼܘܼܢ܁|
      block |ܒܟܼܘܼ̈ܢܵܝܹܐ ܘܦܸ̈ܠܵܐܝܼܬܼܵܐ ܡܸܬܼܚܲܫܚܝܼܢܲܢ܃ ܐܲܝܟܼ ܡܸܠܬܹܗ ܕܩܲܕܝܼܫܵܐ|
      block |ܕܝܵܢܹܘܤܝܼܘܿܣ ܕܐܸܡ݂ܲܪ܃ ܕܒܼܵܐܬܼ̈ܘܵܬܼܵܐ ܘܲܒܼܗܸܓܼ̈ܝܵܢܹܐ ܘܒܲܫܡܵܗܹ̈ܐ ܡܟܲܝ̈ܢܹܐ|
      block |ܘܲܒܼܡܸܠܹ̈ܐ ܡܸܬܼܸܚܲܫܚܝܼܢܲܢ ܡܸܛܠ ܪܸ̈ܓܼܫܹܐ܁ ܐܸܡܲܬܼܝ ܠܲܡ ܕܲܒܼܡܲܥܒܿܕܵܢܘܼܬܼܵܐ|
      block |ܕܪܘܼܚ ܬܸܬܿܙܝܼܥ ܢܲܦܫܲܢ ܠܘܵܬܼ ܗܵܠܹܝܢ ܐܲܠܵܗܵܝ̈ܬܼܵܐ܃ ܝܲܬܝܼܪܹ̈ܐ ܐܝܼܬܲܝܗܘܿܢ|
      block |ܠܲܢ ܗܵܝܕܹܝܢ ܪܸ̈ܓܼܫܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܘܿܢ܁ ܐܲܝܟܼ ܕܐܵܦ ܚܲܝ̈ܠܹܝܗ̇|
      block |ܪ̈ܘܼܚܵܢܹܐ ܕܢܲܦܫܵܐ܃ ܝܲܬܝܼܪܹ̈ܐ ܐܸܢܘܿܢ܃ ܡܵܐ ܕܬܸܗܘܸܐ ܢܲܦܫܲܢ ܕܘܼܡܝܵܐ|
      block |ܕܐܲܠܵܗܘܼܬܼܵܐ܃ ܒܝܲܕܼ ܚܕܼܵܝܘܼܬܼܵܐ ܕܠܵܐ ܡܸܬܿܕܲܪܟܵܐ܃ ܘܬܲܨܡܲܚ ܒܙܲܠܝܼܩܵܘ̈ܗܝ|
      block |ܕܢܘܼܗܪܵܐ ܕܲܡܥܲܠܝܘܼܬܼܵܐ܃ ܒܲܝܕܼ ܙܵܘ̈ܥܹܐ ܗܵܢܘܿܢ ܕܲܕܼܠܵܐ ܥܲܝ̈ܢܹܐ܁|
      block |ܡܵܕܹܝܢ ܐܵܚܝ܃ ܬܸܫܲܪ ܠܵܟܼ ܗܵܕܹܐ܃ ܕܫܘܼܠܛܵܢܵܐ ܕܗܵܘܢܵܐ ܠܲܡܙܵܥܘܼ|
      block |ܦܘܼܪܫܵܢܵܐ ܕܙܵܘ̈ܥܹܐ܃ ܥܕܲܡܵܐ ܠܕܲܟܼܝܘܼܬܼܵܐ ܕܒܲܨܠܘܿܬܼܵܐ ܐܝܼܬܼ ܠܹܗ|
      block |ܐܲܬܼܪܵܐ܁ ܡܵܐ ܕܲܡܛ̣ܵܐ ܕܹܝܢ ܠܬܲܡܵܢ܃ ܐܵܘ ܗܦܲܟܼ ܠܒܸܤܬܪܹܗ܃ ܐܵܘ|
      block |ܦܵܫ̣ ܡ̣ܢ ܨܠܘܿܬܼܵܐ܃ ܡܸܟܹܝܠ ܗܘ̤ܵܬܼ ܠܵܗ̇ ܨܠܘܿܬܼܵܐ ܐܲܝܟܼ ܡܸܨܥܵܝܵܐ|
      block |ܡܸܕܸܡ ܒܹܝܬܼ ܬܲܦܫܵܢܘܼܬܼܵܐ ܠܪܘܼܚܵܢܘܼܬܼܵܐ܁ ܡܵܐ ܕܡܸܬܿܬܿܙܝܼܥܵܐ ܕܹܝܢ܃|
    block
      block |ܒܐܲܬܼܪܵܐ ܕܢܲܦܫܵܢܘܼܬܼܵܐ ܐܝܼܬܹܝܗ̇܁ ܡܵܐ ܕܥܸܠܲܬ̤ ܡܲܢ ܠܗܵܘ̇ ܐܲܬܼܪܵܐ܃|
      block |ܒܸܛܠܲܬ̤ ܠܵܗ̇ ܨܠܘܿܬܼܵܐ܀ ܐܲܝܟܲܢܵܐ ܗܵܟܹܝܠ ܕܩܲܕܝܼ̈ܫܹܐ ܒܥܵܠܡܵܐ ܚܲܕܼܬܼܵܐ|
      block |ܠܵܘ ܡܨܲܠܵܝܘܼ ܡܨܲܠܹܝܢ܃ ܡܵܐ ܕܐܸܬܼܒܿܠܲܥ ܗܵܘܢܵܐ ܒܪܘܼܚ܃ ܐܸܠܵܐ|
      block |ܒܬܸܡܗܵܐ ܫܵܪܹܝܢ ܒܗܵܝ̇ ܬܸܫܒܿܘܿܚܬܼܵܐ ܡܒܲܤܲܡܬܼܵܐ܃ ܗܵܟܲܢܵܐ ܘܡܵܐ ܕܐܸܫܬܿܘܝܼ|
      block |ܗܵܘܢܵܐ ܠܡܲܪܓܵܫܘܼ ܒܗܵܝ̇ ܛܘܼܒܼܬܼܵܢܘܼܬܼܵܐ ܕܲܥܬܼܝܼܕܼܵܐ܃ ܛܵܥܹ̇ܐ ܝܵܬܹܗ|
      block |ܘܲܠܟܼܠ ܕܲܬܼܢܵܢ܃ ܘܬܼܘܼܒܼ ܠܲܝܬܿ ܠܹܗ ܠܡܸܬܿܬܿܙܵܥܘܼ ܒܪܸܢܝܵܐ ܕܡܸܕܸܡ܁|
      block |ܡܸܛܠ ܗܵܕܹܐ܃ ܬܟܼܝܼܠܵܐܝܼܬܼ ܡܲܡܪܲܚ ܐ̄ܢܵܫ ܠܡܹܐܡܲܪ܃ ܕܟܼܠ|
      block |ܡܝܲܬܪܘܼܬܼܵܐ ܕܐܝܼܬܼ܃ ܘܟܼܠ ܛܲܟܼܤ̈ܝܼܢ ܕܲܨܠܘܿܬܼܵܐ ܕܗܵܘܹ̇ܝܢ܃ ܐܸܢ|
      block |ܒܲܦܓܲܪ ܘܐܸܢ ܒܬܲܪܥܝܼܬܼܵܐ܃ ܚܹܐܪܘܼܬܼܵܐ ܕܨܸܒܼܝܵܢܵܐ ܡܕܲܒܿܪܵܐ ܘܲܡܙܝܼܥܵܐ|
      block |ܠܗܹܝܢ܃ ܘܲܠܗܵܘܢܵܐ ܕܐܝܼܬܼܵܘܗܝ ܫܲܠܝܼܛܵܐ ܕܪܸ̈ܓܼܫܹܐ܁ ܡܵܐ ܕܹܝܢ|
      block |ܕܡܲܥܒܿܕܼܵܢܘܼܬܼܵܐ ܕܪܘܼܚ ܡܲܡܠܟܼܵܐ ܥܲܠ ܗܵܘܢܵܐ ܡܛܲܟܿܤܵܢܵܐ ܕܪܸ̈ܓܼܫܹܐ|
      block |ܘܲܕܼܚܘܼ̈ܫܵܒܹܐ܃ ܡܸܫܬܲܩܠܵܐ ܚܹܐܪܘܼܬܼܵܐ ܡ̣ܢ ܟܝܵܢܵܐ܃ ܘܡܸܬܿܕܒܼܵܪܘܼ ܡܸܬܿܕܒܲܪ|
      block |ܗܵܝܕܼܝܟ܃ ܘܠܵܘ ܡܕܲܒܵܪܘܼ ܡܕܲܒܲܪ܁ ܘܐܲܝܟܲܢ ܐܝܼܬܹܝܗ̇ ܨܠܘܿܬܼܵܐ ܒܗܵܘ̇|
      block |ܥܸܕܵܢܵܐ܃ ܟܲܕܼ ܟܝܵܢܵܐ ܠܵܐ ܫܲܠܝܼܛ ܥܲܠ ܝܵܬܹܗ܃ ܒܚܲܝܠܵܐ ܐ̄ܚܪܹܢܵܐ|
      block |ܡܸܬܿܕܒܲܪ ܠܐܲܝܟܵܐ ܕܠܵܐ ܝܵܕܲܥ̇܁ ܠܵܘ ܗ̤ܘ ܬܵܪܹܝܨ ܠܙܵܘ̈ܥܹܝܗ̇ ܕܬܲܪܥܝܼܬܼܵܐ|
      block |ܒܡܸܕܸܡ ܕܨܵܒܹ̇ܐ܃ ܐܸܠܵܐ ܫܒܼܝܼܵܬܼܵܐ ܡܲܡܠ̱ܟܼܵܐ ܥܲܠ ܟܝܵܢܵܐ ܒܫܵܥܬܼܵܐ ܗܵܝ̇܃|
      block |ܘܗ̤ܝ ܕܵܒܼܪܵܐ ܠܹܗ ܠܐܲܝܟܵܐ ܕܠܵܐ ܪܓܼܝܼܫ܁ ܒܕܼܵܐܦܠܵܐ ܓܹܝܪ ܨܸܒܼܝܵܢܵܐ|
      block |ܐܝܼܬܼ ܠܹܗ ܒܗܵܘ̇ ܥܸܕܵܢܵܐ܁ ܘܲܥܕܲܡܵܐ ܠܗܵܕܹܐ܃ ܕܐܵܦܠܵܐ ܐܸܢ ܒܲܦܓܲܪ|
      block |ܘܐܸܢ ܕܠܵܐ ܦܓܲܪ ܝܵܕܲܥ̇܃ ܐܲܝܟܼ ܤܵܗܕܘܼܬܹܗ ܕܲܟܼܬܼܵܒܼܵܐ܁ ܡܵܕܹܝܢ ܐܝܼܬܼ|
      block |ܠܹܗ ܟܲܝ ܨܠܘܿܬܼܵܐ܃ ܠܗܵܢܵܐ ܕܗܵܟܲܢܵܐ ܫܒܸܐ܃ ܟܲܕܼ ܐܵܦܠܵܐ ܢܲܦܫܹܗ|
      block |ܝܵܕܲܥ ܡܸܛܠܗܵܢܵܐ܃ ܠܵܐ ܐ̄ܢܵܫ ܢܓܲܕܸܦ܃ ܕܐܝܼܬܼ ܒܲܪܢܵܫܵܐ ܕܡܲܡܪܲܝ|
      block |ܠܡܹܐܡܲܪ܃ ܕܡܸܫܟܿܚܵܐ ܠܲܡܨܲܠܵܝܘܼ ܨܠܘܿܬܼܵܐ ܪܘܼܚܵܢܵܝܬܼܵܐ܁ ܠܗܵܕܹܐ|
    block
      block |ܡܲܪܵܚܘܼܬܼܵܐ ܫܵܐܹ̇ܠܝܼܢ ܠܢܲܦܫܗܘܿܢ܃ ܡܨܲܠܝܵܢܹ̈ܐ ܪ̈ܵܡܹܐ ܗܸܕܼܝܘܿܛܲܝ̈ ܒܝܼܕܲܥܬܐ|
      block |ܕܡܲܛܒܼܝܼܢ ܥܲܠ ܢܲܦܫܗܘܿܢ܃ ܕܐܸܡܲܬܼܝ ܕܒܼܵܥܹ̇ܝܢ ܨܠܘܿܬܼܵܐ ܕܪܘܼܚ|
      block |ܡܨܝܢ ܠܲܡܨܲܠܵܝܘܼ܁ ܡܲܟܿܝܼ̈ܟܹܐ ܕܹܝܢ ܘܝܵܕܼ̈ܥܲܝ ܤܘܼܟܵܠܵܐ܃ ܕܡܸܬܼܪܲܟܼܢܝܼܢ|
      block |ܡ̣ܢ ܐܲܒܼܵܗ̈ܬܼܵܐ ܠܡܹܐܠܲܦ܃ ܘܝܵܕܼܥ̇ܝܼܢ ܬܚܘܼܡܵܘ̈ܗܝ ܕܲܟܼܝܵܢܵܐ܃ ܠܗܵܕܹܐ|
      block |ܡܲܪܵܚܘܼܬܼܵܐ ܠܵܐ ܝܵܗ̇ܒܿܝܼܢ ܚܘܼܫܵܒܲܝ̈ܗܘܿܢ܃ ܘܡܸܛܠܡܵܢܵܐ܃ ܟܲܕܼ ܠܲܝܬܹܝܗ̇|
      block |ܨܠܘܿܬܼܵܐ܃ ܒܫܸܡ ܨܠܘܿܬܼܵܐ ܡܸܬܼܟܲܢܝܵܐ ܡܵܘܗܲܒܼܬܼܵܐ ܗܵܕܹܐ ܠܵܐ|
      block |ܡܸܬܼܡܲܠܠܵܢܝܼܬܼܵܐ ܥܸܠܬܼܵܐ܃ ܗܵܕܹܐ ܕܐܵܡܪܝܼܢܲܢ܃ ܒܗܵܝ̇ ܕܲܒܼܙܲܒܼܢܵܐ|
      block |ܕܲܨܠܘܿܬܼܵܐ ܡܸܫܬܲܟܿܢܵܐ ܥܲܠ ܐܲܝܠܹܝܢ ܕܫܵܘܹܝܢ܁ ܘܡ̣ܢ ܨܠܘܿܬܼܵܐ ܫܵܩ̇ܠܵܐ|
      block |ܥܸܠܬܼܵܐ܃ ܒܗܵܝ̇ ܕܠܲܝܬܿ ܠܵܗ̇ ܐܲܬܼܪܵܐ ܠܗܵܕܹܐ ܫܒܼܒܼܚܘܼܬܼܵܐ ܠܡܸܫܬܲܟܵܢܘܼ܃|
      block |ܐܸܠܵܐ ܐܸܢ ܒܥܸܕܵܢܵܐ ܗܵܢܵܐ܃ ܐܲܝܟܼ ܤܵܗܕܘܼܬܼܵܐ ܕܐܲܒܼܵܗ̈ܵܬܼܵܐ܁ ܡܸܛܠܗܵܕܹܐ|
      block |ܒܫܸܡ ܨܠܘܼܬܼܵܐ ܡܸܫܬܲܡܗܵܐ܃ ܡܸܛܠ ܗܵܝ̇ ܕܡܸܢܵܗ̇ ܕܲܨܠܘܿܬܼܵܐ ܐܸܬܿܕܒܲܪ|
      block |ܗܵܘܢܵܐ ܠܘܵܬܼ ܗܵܝ̇ ܛܘܼܒܼܬܼܵܢܘܼܬܼܵܐ܁ ܘܡܸܛܠ ܗܵܝ̇ ܕܲܨܠܘܿܬܼܵܐ ܐܝܼܬܹܝܗ̇|
      block |ܠܵܗ̇ ܥܸܠܬܼܵܐ܃ ܘܲܒܼܙܲܒܼ̈ܢܹܐ ܐ̄ܚܪ̈ܵܢܹܐ ܠܲܝܬܿ ܠܵܗ̇ ܐܲܬܼܪܵܐ܃ ܐܲܝܟܼ ܤܵܗܕܘܼܬܹܗ|
      block |ܕܡܵܪܝ ܐܹܘܲܓܼܪܝܼܣ܃ ܘܫܲܪܟܵܐ܁ ܘܚܵܙ̇ܝܢܲܢ ܐܵܦ ܠܤܲܓܝܼ̈ܐܹܐ ܡ̣ܢ ܩܲܕܝ̈ܫܹܐ|
      block |ܒܬܲܫ̈ܥܝܵܬܼܗܘܿܢ܃ ܕܟܲܕܼ ܒܲܨܠܘܿܬܼܵܐ ܩܵܝ̇ܡܝܼܢ܃ ܡܸܬܚܛܸܦ ܗ̄ܘ̣ܵܐ|
      block |ܗܵܘܢܗܘܿܢ܁|
      block |ܐܸܠܵܐ ܡܫܲܐܸܠ ܐ̄ܢܵܫ܃ ܕܡܸܛܠܡܵܢܵܐ ܥܸܕܵܢܵܐ ܒܲܠܚܘܿܕܼ ܗܵܘܹ̇ܝܢ|
      block |ܗܵܠܹܝܢ ܫܘܼ̈ܟܵܢܹܐ ܪܵܘܪ̈ܒܹܐ ܘܠܵܐ ܡܸܬܼܡܲܠܠܵܢܹ̈ܐ ܐܵܡ̇ܪܝܼܢܲܢ܃ ܡܸܛܠ|
      block |ܗܵܟܹܝܠ ܕܲܒܼܕܵܢܵܐ ܗܵܢܵܐ܃ ܝܲܬܝܼܪ ܡ̣ܢ ܟܠܗܹܝܢ ܫܵܥܹ̈ܐ ܕܫܲܪܟܵܐ ܟܢܝܼܫ|
      block |ܘܲܡܥܲܬܲܕܼ ܒܲܪܢܵܫܵܐ ܠܲܡܚܵܪ ܠܘܵܬܼ ܐܲܠܵܗܵܐ܃ ܘܲܡܤܵܘܲܚ ܘܲܡܤܲܟܸܐ|
      block |ܠܪ̈ܲܚܡܹܐ ܕܡ̣ܢ ܠܘܵܬܹܗ܁ ܘܐܲܝܟܼ ܕܲܒܼܦܵܤ̈ܝܼܩܵܬܼܵܐ ܠܡܹܐܡܲܪ܃ ܙܲܒܼܢܵܐ|
      block |ܐܝܼܬܼܵܘܗܝ ܕܩܵܐܹ̇ܡ ܥܲܠ ܬܲܪܥܵܐ ܕܡܲܠܟܵܐ ܘܲܡܦܝܼܣ܃ ܐܵܦ ܫܸܐܠ̱ܬܹܗ|
    block
      block |ܕܐܲܝܢܵܐ ܕܲܪܓܼܝܼܓܼ ܘܡܸܬܼܟܲܫܲܦ܃ ܒܗܵܢܵܐ ܥܸܕܵܢܵܐ ܦܐܸܐ ܕܬܸܬܼܦܲܢܸܐ ܠܹܗ܁|
      block |ܐܲܝܢܵܘ ܥܸܕܵܢܵܐ ܕܗܵܟܲܢ ܙܗܝܼܪ ܘܲܡܛܲܝܲܒܼ ܘܲܡܥܲܬܲܕܼ ܒܲܪܢܵܫܵܐ܃ ܐܲܝܟܼ|
      block |ܕܲܒܼܥܸܕܵܢܵܐ ܗܵܘ̇ ܕܲܡܨܸܲܐ ܐܵܘ ܕܲܠܡܵܐ ܙܵܕܹܩ ܗ̄ܘ̣ܵܐ܃ ܕܲܒܼܥܸܕܵܢܵܐ|
      block |ܕܕܲܡܝܼܟܼ ܐܵܘ ܨܒܼܘܼ ܤܵܥܲܪ܃ ܐܵܘ ܡܦܲܠܗܲܕܼ ܒܗܵܘܢܹܗ܃ ܢܸܫܬܘܸܐ|
      block |ܗ̄ܘ̣ܵܐ ܠܗܵܕܹܐ ܗܵܐ ܘܐܵܦܸܢ ܠܩܲܕܝܼ̈ܫܹܐ ܠܲܝܬܿ ܗ̄ܘ̣ܵܐ ܠܗܘܿܢ ܥܵܕܵܢܵܐ|
      block |ܕܒܸܛܠܵܢܵܐ܃ ܕܲܒܼܟܼܠܗܘܿܢ ܥܸܕܵܢܲܝ̈ܗܘܿܢ ܒܪ̈ܘܼܚܵܢܵܝܬܼܵܐ ܡܸܬܼܥܥܹܝܢ܃ ܐܸܠܵܐ|
      block |ܐܸܡܲܬܼܝ ܕܠܵܘ ܒܥܘܼܬܵܕܼܵܐ ܕܲܨܠܘܿܬܼܵܐ ܩܵܝ̇ܡܝܼܢ܃ ܟܡܵܐ ܙܲܒܼ̈ܢܝܼܢ܃ ܐܵܘ|
      block |ܒܬܼܫ̈ܥܝܵܬܼܵܐ ܡܸܕܸܡ ܕܒܲܟܼܬܼܵܒܹ̈ܐ ܗܵܪܓܝܼܢ܃ ܐܵܘ ܒܬܹܐܘܿܪܝܼܵܐ ܕܒܸܪ̈ܝܵܬܼܵܐ|
      block |ܡܸܬܼܗܲܓܸܐ ܗܵܘܢܗܘܿܢ܃ ܥܲܡ ܫܲܪܟܵܐ ܕܲܐ̄ܚܪ̈ܵܢܝܵܬܼܵܐ܃ ܗܵܠܹܝܢ ܕܐܵܦ|
      block |ܗܸܢܹܝܢ ܗܸܪ̈ܓܹܐ ܐܝܼܬܲܝܗܹܝܢ ܡܵܘܬܿܪ̈ܵܢܹܐ܁ ܒܥܸܕܵܢܵܐ ܕܹܝܢ ܕܲܨܠܘܿܬܼܵܐ܃|
      block |ܒܹܗ ܒܐܲܠܵܗܵܐ ܝܑܼܚܝܼܕܵܐܝܼܬܼ ܡܲܩܲܬܼ ܚܵܘܪܹܗ ܕܪܸܥܝܵܢܵܐ܃ ܘܲܠܘܵܬܹܗ ܡܬܼܝܼܚ|
      block |ܟ̱ܠܹܗ ܛܵܘܚܵܐ ܕܙܵܘܥܹܐ܃ ܘܲܦܝܵܤܹ̈ܐ ܠܸܒܵܢܵܝܹ̈ܐ ܒܲܚܦܝܼܛܘܼܬܼܵܐ ܕܐܵܠܨܵܐ|
      block |ܬܟܼܝܼܒܼܵܐܝܼܬܼ ܘܚܲܡܝܼܡܵܐܝܼܬܼ ܡܩܲܪܸܒܼ ܠܹܗ܁ ܘܡܸܛܠ ܗܵܕܹܐ܃ ܒܗܵܢܵܐ|
      block |ܥܸܕܵܢܵܐ ܕܪܸܢܝܵܐ ܝܑܼܚܝܼܕܼܵܝܵܐ ܪܡܸܐ ܒܢܲܦܫܵܐ܃ ܙܵܕܹܩ ܗ̄ܘ̣ܵܐ ܕܐܵܦ ܢܸܗܘܘܿܢ|
      block |ܢܸܒܼܥܘܿܢ ܡܸܢܹܗ ܪ̈ܲܚܡܹܐ ܐܲܠܵܗܵܝܹ̈ܐ܀ ܚܵܙܹܝܢܲܢ ܓܹܝܪ ܕܐܵܦ ܡܵܘܗܲܒܼܬܼܵܐ|
      block |ܕܪܘܼܚܵܐ ܥܲܠ ܩܘܼܪܒܵܢܵܐ ܗܵܢܵܐ ܓܲܠܝܵܐ ܕܲܡܩܲܪܒܼܝܼܢܲܢ܃ ܟܲܕܼ ܟܠܢܵܫ|
      block |ܡܥܲܬܲܕܼ ܘܩܵܐܹ̇ܡ ܒܲܨܠܘܿܬܼܵܐ܃ ܘܡܸܬܼܚܲܢܲܢ ܘܡܸܬܼܟܲܫܲܦ܃ ܘܲܟܼܢܝܼܫ|
      block |ܗܵܘܢܹܗ ܠܘܵܬܼ ܐܲܠܵܗܵܐ܃ ܢܵܚܬܼܵܐ ܥܲܠ ܠܲܚܡܵܐ ܘܚܲܡܪܵܐ ܕܤܵܝ̇ܡܝܼܢ|
      block |ܥܲܠ ܡܲܕܼܒܿܚܵܐ܀ ܘܐܵܦ ܠܲܙܟܲܪܝܵܐ ܒܥܸܕܵܢܵܐ ܕܲܨܠܘܿܬܼܵܐ ܐܸܬܼܚܙܝܼ ܠܹܗ|
      block |ܡܲܠܲܐܟܼܵܐ܃ ܘܤܲܒܿܪܹܗ ܥܲܠ ܒܲܛܢܹܗ ܕܝܘܿܚܲܢܵܢ܁ ܘܲܠܦܲܛܪܘܿܣ܃ ܟܲܕܼ ܡܨܲܠܸܐ|
    block
      block |ܗ̄ܘ̣ܵܐ ܒܐܸܓܵܪܵܐ܃ ܒܲܨܠܘܿܬܼܵܐ ܕܫܸܬܼ ܫܵܥ̈ܝܼܢ܃ ܐܸܬܼܚܙܝܼ ܠܹܗ ܓܸܠܝܵܢܵܐ ܗܵܘ̇|
      block |ܕܡܵܘܕܲܥ ܥܲܠ ܡܸܬܼܩܲܪܒܼܵܢܘܼܬܼܵܐ ܕܥܲܡܡܹ̈ܐ܃ ܒܡܵܐܢܵܐ ܕܫܵܐܹ̇ܒܼ ܡ̣ܢ|
      block |ܫܡܲܝܵܐ ܘܚܲܝ̈ܘܵܬܼܵܐ ܕܒܹܗ܀ ܘܠܲܩܘܿܪܢܹܠܝܼܘܿܣ܃ ܟܲܕܼ ܡܨܲܠܸܐ ܐܸܬܼܚܙܝܼ|
      block |ܠܹܗ ܗܵܠܹܝܢ ܕܲܟܼܢܼܝܼ̈ܒܼܵܢ ܡܸܛܠܵܬܹܗ܀ ܘܲܠܝܼܫܘܿܥ ܒܲܪܢܘܿܢ܁ ܟܲܕܼ|
      block |ܪܡܸܐ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ܃ ܡܲܠܸܠ̣ ܥܲܡܹܗ ܐܲܠܵܗܵܐ܀ ܘܐܵܦ|
      block |ܛܲܤܵܐ ܗܵܘ̇ ܕܤܝܼܡ ܗ̄ܘ̣ܵܡ ܠܥܸܠ ܡ̣ܢ ܩܹܒܼܘܿܬܼܵܐ܃ ܗܵܘ̇ ܕܡܸܢܹܗ|
      block |ܝܵܠܹ̇ܦ ܗ̄ܘ̣ܵܐ ܟܵܗܢܵܐ ܡ̣ܢ ܐܲܠܵܗܵܐ ܒܓܸܠܝܵܢܵܐ ܡܸܕܸܡ ܕܡܸܬܼܒܿܥܸܐ܃ ܒܲܙܒܲܢ|
      block |ܕܥܵܐܹ̇ܠ ܗ̄ܘ̣ܵܐ ܪܹܫ ܟܵܗ̈ܢܹܐ ܚܕܼܵܐ ܒܫܲܢ̄ܬܼܵܐ ܒܥܸܕܵܢܵܐ ܕܚܝܼܠܵܐ ܕܲܨܠܘܿܬܼܵܐ܃|
      block |ܟܲܕܼ ܟܢܝܼܫܝܼܢ ܟܠܗܘܿܢ ܫܲܒܼ̈ܛܹܐ ܕܲܒܼܢܲܝ̈ ܝܑܼܤܪܵܝܼܠ܃ ܘܩܵܝ̇ܡܝܼܢ ܒܪܸܥܠܵܐ|
      block |ܘܕܸܚܠܵܐ ܒܡܲܫܟܿܢܵܐ ܗܵܘ̇ ܕܲܠܒܲܪ ܒܲܨܠܘܿܬܼܵܐ܃ ܥܵܐܹ̇ܠ ܗ̄ܘ̣ܵܐ ܪܲܒܿܘܿܟܼܡܪܹ̈ܐ|
      block |ܠܗܵܘ̇ ܩܘܼܕܼܫܵܐ ܓܵܘܵܝܵܐ܁ ܘܟܲܕܼ ܪܡܸܐ ܥܲܠ ܐܲܦܵܘ̈ܗܝ܃ ܡܸܫܬܲܡ̈ܥܵܢ|
      block |ܗ̣̄ܘܲܝ̈ ܒܢܵܬܼ̈ ܩܵܠܵܘ̈ܗܝ ܕܐܲܠܵܗܵܐ܃ ܡ̣̤ܢ ܓܵܘ ܛܲܤܵܐ ܗܵܘ̇ ܕܲܠܥܸܠ|
      block |ܡ̣ܢ ܩܹܒܼܘܿܬܼܵܐ܃ ܒܓܸܠܝܵܢܵܐ ܕܚܝܼܠܵܐ ܕܠܵܐ ܡܸܬܼܡܲܠܲܠܘ܁ ܐܘܿ ܟܡܵܐ|
      block |ܕܚܝܼܠ ܗ̄ܘ̣ܵܐ ܐ̄ܪܵܙܵܐ܃ ܕܡܸܫܬܲܡܲܫ ܗ̄ܘ̣ܵܐ ܒܲܨܒܼܘܼܬܼܵܐ! ܗܵܟܲܢܵܐ|
      block |ܘܟܼܠܗܘܿܢ ܓܸܠܝܵܢܹ̈ܐ ܘܚܸܙܘܵܢܹ̈ܐ ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ܃ ܒܥܸܕܵܢܵܐ|
      block |ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܨܹܐܕܲܝܗܘܿܢ܀|
      block |ܐܲܝܢܵܘ ܙܲܒܼܢܵܐ ܕܩܲܕܝܼܫ ܘܥܵܗܹ̇ܢ ܠܩܘܼܕܵܫܵܐ ܘܲܠܩܘܼܒܵܠܵܐ ܕܡܵܘ̈ܗܒܼܵܬܼܵܐ܃|
      block |ܐܲܝܟܼ ܙܲܒܼܢܵܐ ܕܲܨܠܘܿܬܼܵܐ܃ ܕܒܹܗ ܡܡܲܠܸܠ ܒܲܪܢܵܫܵܐ ܥܲܡ ܐܲܠܵܗܵܐ ܀|
      block |ܒܲܕܓܼܘܿܢ ܡܸܛܠ ܕܲܒܼܗܵܢܵܐ ܥܵܕܵܢܵܐ ܕܐܝܼܬܼܵܘܗܝ ܒܒܼܵܥܘܼܬܼܵܐ ܕܲܠܘܵܬܼ|
      block |ܐܲܠܵܗܵܐ܃ ܘܲܦܝܵܤܵܐ ܘܡܲܡܠܠܵܐ ܕܥܲܡܹܗ܃ ܘܟܼܠܹܗ ܙܵܘܥܹܗ ܘܚܘܼܫܵܒܹܗ|
      block |ܕܒܲܪܢܵܫܵܐ ܡ̣ܢ ܟܠ ܕܘܼܟ ܥܸܨܝܵܢܵܐܝܼܬܼ ܠܬܲܡܵܢ ܟܢܝܼܫ܃ ܘܒܹܗ ܒܐܲܠܵܗܵܐ|
    block
      block |ܒܲܠܚܘܿܕܼܵܘܗܝ ܪܵܢܹܐ ܘܡܸܬܼܚܲܢܲܢ܃ ܘܒܲܠܝܼܥ ܟ̱ܠܹܗ ܪܸܥܝܵܢܹܗ ܒܡܲܡܠܠܵܐ|
      block |ܕܲܠܘܵܬܹܗ܃ ܘܲܡܠܸܐ ܠܸܒܹܗ ܡܸܢܹܗ܁ ܡܸܟܵܐ ܗܵܟܹܝܠ ܡ̣ܢ ܗܵܪܟܵܐ܃|
      block |ܤܘܼ̈ܟܵܠܹܐ ܡܸܕܸܡ ܠܵܐ ܡܸܬܿܕܲܪ̈ܟܵܢܹܐ܃ ܪܘܼܚܵܐ ܕܩܘܼܕܼܫܵܐ ܠܦܘܼܬܼ|
      block |ܡܫܘܼܚܬܹܗ ܕܒܲܪܢܵܫܵܐ ܠܲܡܙܵܥܘܼ ܒܹܗ܃ ܡܸܢܗܹܝܢ ܡ̣ܢ ܗܵܠܹܝܢ ܕܲܡܨܲܠܸܐ|
      block |ܡܠܘܿܐܵܐ ܢܵܤܹ̇ܒܼ܃ ܘܲܡܙܝܼܥ ܒܹܗ܁ ܐܲܝܟܲܢܵܐ ܕܲܒܼܗܘܿܢ ܡܤܘܼ̈ܟܵܠܹܐ܃|
      block |ܨܠܘܼܬܼܵܐ ܡܸܬܼܦܲܤܩܵܐ ܠܵܗ̇ ܡ̣ܢ ܡܸܬܿܬܿܙܝܼܥܵܢܘܼܬܼܵܐ܁ ܘܲܒܼܬܲܗܪܵܐ ܗܵܘܢܵܐ|
      block |ܡܸܬܼܒܿܠܲܥ܃ ܘܪܸܓܿܬܼܵܐ ܕܲܒܼܥܵܬܹܗ ܡܸܬܼܢܫܸܐ܁ ܘܲܒܼܪܵܘܵܝܘܼܬܼܵܐ ܥܲܡܝܼܩܬܵܐ|
      block |ܥܵܡ̇ܕܝܼܢ ܙܵܘܥܵܘ̈ܗܝ܃ ܘܠܲܝܬܵܘܗܝ ܒܥܵܠܡܵܐ ܗܵܢܵܐ܁ ܘܡܸܟܹܝܠ܃ ܠܵܐ|
      block |ܦܘܼܪܫܵܢܵܐ ܕܦܲܓܼܪܵܐ ܬܲܡܵܢ ܘܠܵܐ ܕܢܲܦܫܵܐ܃ ܘܠܵܐ ܥܘܼܗܕܵܢܵܐ ܕܡܸܕܸܡ܃|
      block |ܐܲܝܟܼ ܕܐܵܡܲܪ ܐܹܘܲܓܼܪܝܼܣ܁ ܨܠܘܿܬܼܵܐ ܠܲܡ ܐܝܼܬܹܝܗ̇܃ ܬܲܩܢܘܼܬܹܗ|
      block |ܕܗܵܘܢܵܐ܃ ܗܵܝ̇ ܕܒܲܠܚܘܿܕܼ ܡ̣ܢ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܵܐ|
      block |ܒܝܲܕܼ ܬܲܗܪܵܐ ܡܸܬܼܦܲܤܩܵܐ܁ ܚ̣ܙܲܝܬܿ ܕܼܐܲܝܟܲܢܵܐ ܡܸܬܼܦܲܤܩܵܐ ܨܠܘܿܬܼܵܐ|
      block |ܒܝܲܕܼ ܬܲܗܪܵܐ ܡܸܬܼܦܲܤܩܵܐ܁ ܗܵܠܹܝܢ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܝܼܢ|
      block |ܒܪܸܥܝܵܢܵܐ܃ ܐܲܝܟܼ ܕܲܒܼܪܹܫܹܗ ܕܡܹܐܡܪܵܐ ܐܸܡ̇ܪܹܬܼ܃ ܘܲܒܼܕܼܘ̈ܟܿܝܵܬܼܵܐ ܤܲܓܝܼ̈ܐܵܬܼܵܐ܃|
      block |ܥܕܲܡܵܐ ܠܗܵܪܟܵܐ܁|
      block |ܬܘܼܒܼ ܐܵܡܲ̇ܪ܃ ܬܲܩܢܘܼܬܹܗ ܕܗܵܘܢܵܐ ܐܝܼܬܹܝܗ̇܃ ܪܵܘܡܵܐ|
      block |ܕܡܸܬܼܝܲܕܼܥܵܢ̈ܝܵܬܼܵܐ܃ ܗܵܝ̇ ܕܡܸܬܿܕܲܡܝܵܐ ܒܓܼܵܘܢܵܐ ܕܲܫܡܲܝܵܐ܃ ܕܲܥܠܵܘܗܝ|
      block |ܕܵܢܲܚ ܒܥܸܕܵܢ ܨܠܘܿܬܼܵܐ܃ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܼܵܐ܁ ܘܐܸܡܲܬܼܝ|
      block |ܡܸܫܬܿܘܸܐ ܒܲܪܢܵܫܵܐ ܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ܃ ܕܲܒܼܙܲܒܢܵܐ ܕܲܨܠܘܿܬܼܵܐ|
      block |ܠܗܵܕܹܐ ܪܲܒܿܘܼܬܼܵܐ ܡܸܬܼܥܲܠܸܐ܃ ܐܵܡܲ̇ܪ܃ ܡܵܐ ܠܲܡ ܕܗܵܘܢܵܐ ܫܵܠܲܚ|
      block |ܠܒܲܪܢܵܫܵܐ ܥܲܬܝܼܩܵܐ܃ ܘܲܠܚܲܕܼܬܼܵܐ ܒܝܲܕܼ ܛܲܝܒܿܘܼܬܼܵܐ ܠܵܒܹ̇ܫ܃ ܗܵܝܕܹܝܢ ܐܵܦ|
    block
      block |ܬܲܩܢܘܼܬܹܗ ܒܥܸܕܵܢ ܨܠܘܿܬܼܵܐ ܚܵܙܹ̇ܐ܃ ܟܲܕܼ ܕܵܡ̇ܝܵܐ ܠܤܲܦܝܼܠܵܐ܃ ܐܵܘ|
      block |ܠܓܼܵܘܢܵܐ ܕܲܫܡܲܝܵܐ܁ ܗܵܝ̇ ܕܕܼܘܼܟܿܬܼܵܐ ܕܐܲܠܵܗܵܐ ܡ̣ܢ ܩܲܫܝ̈ܫܹܐ ܕܝܼܤܪܵܝܹܠ|
      block |ܐܸܫܬܲܡܗܲܬ̤܃ ܕܲܠܗܘܿܢ ܐܸܬܼܚܙܝܲܬ̤ ܒܛܘܼܪܵܐ܁ ܡܵܕܹܝܢ ܐܲܝܟܼ ܡܵܐ|
      block |ܕܐܸܡ̇ܪܹܬܼ܃ ܠܵܘ ܨܠܘܿܬܼܵܐ ܪܘܼܚܵܢܵܝܬܼܵܐ ܙܵܕܹܩ ܕܬܸܬܼܩܪܸܐ ܗ̤ܝ ܡܵܘܗܲܒܼܬܼܵܐ܃|
      block |ܐܸܠܵܐ ܡܵܢܵܐ ܝܲܠܕܵܐ ܕܲܨܠܘܿܬܼܵܐ ܕܟܼܝܼܬܼܵܐ܃ ܕܲܒܼܪܘܼܚ ܡܸܬܼܒܲܠܥܵܐ܁|
      block |ܡܲܕܥܵܐ ܡܸܟܹܝܠ ܬܲܡܵܢ܃ ܗܘ̤ܵܐ ܠܹܗ ܠܥܸܠ ܡ̣ܢ ܨܠܘܿܬܼܵܐ܁ ܘܒܲܫܟܼܵܚܬܼܵܐ|
      block |ܕܐܲܝܕܵܐ ܕܲܡܝܲܬܿܪܵܐ܃ ܨܠܘܿܬܼܵܐ ܦܵܫܲܬ̤ ܡܸܢܹܗ܁ ܘܡܸܟܵܐ ܠܵܘ ܡܨܲܠܵܝܘܼ|
      block |ܡܨܲܠܸܐ܃ ܐܸܠܵܐ ܚܵܘܪܵܐ ܗ̄ܘ̣ ܕܲܒܼܬܸܡܗܵܐ܃ ܒܨܸܒܼ̈ܘܵܬܼܵܐ ܠܵܐ ܡܸܬܿܕܲܪ̈ܟܵܢܝܵܬܼܵܐ|
      block |ܕܠܵܐ ܡ̣ܢ ܥܵܠܡܵܐ ܕܡܵܝ̈ܘܿܬܹܐ܃ ܘܲܫܠܸܐ ܒܠܵܐ ܝܑܼܕܲܥܬܼܵܐ ܕܡ̣ܢ ܟܠ|
      block |ܕܲܬܼܢܵܢ܁ ܗܵܕܲܐ ܗ̣̄ܝ ܠܵܐ ܝܼܕܲܥܬܼܵܐ ܕܐܲܡܝܼܪܵܐ܃ ܘܗܵܝ̇ ܕܛܘܼܒܼܵܘܗܝ ܠܡ̇ܢ|
      block |ܕܲܡܛ̣ܵܐ ܠܠܵܐ ܝܑܼܕܲܥܬܼܵܐ ܕܠܵܐ ܡܸܬܼܥܲܒܼܪܵܐ܃ ܕܒܲܨܠܘܿܬܼܵܐ܃ ܐܲܝܟܼ|
      block |ܕܐܸܡ݂ܲܪ ܐܹܘܲܓܼܪܝܼܣ܁|
  block 23
    block
      block |ܥܲܠ ܢܝܼܫܵܐ ܕܡܲܡܠܠܵܐ ܕܝܼܕܲܥܬܼܵܐ ܕܲܫܪܪܵܐ܁ ܟܓ܁|
    block
      block |ܟܠܡܸܕܸܡ ܡܸܬܼܪܲܓܼܫܵܢܵܐ܃ ܐܸܢ ܤܘܼܥܪܵܢܵܐ ܘܐܸܢ ܡܸܠܬܼܵܐ܃ ܕܸܢܚܵܐ|
      block |ܗ̄ܘ̣ ܕܡܸܕܸܡ ܕܲܟܼܤܸܐ ܠܓܼܵܘ܃ ܐܸܢ ܠܵܐ ܐܝܼܬܼܵܘܗܝ ܓܸܕܼܫܵܐ ܡܫܲܡܫܵܢܹܗ܃|
      block |ܐܸܠܐ ܕܐܲܡܝܼܢܘܼܬܼܵܐ ܗ̄ܘ̣ ܦܘܼܠܚܵܢܹܗ܁ ܐܸܠܵܐ ܬܪܲܝܵܢܝܼܬܼܵܐ ܗ̣̄ܝ ܕܡܸܬܼܚܲܫܒܵܐ|
      block |ܠܦܘܼܪܥܵܢܘܼܬܼܵܐ܃ ܩܲܕܼܡܵܝܬܼܵܐ ܕܹܝܢ ܒܨܝܼܪ ܐܵܬܲܝܵܐ ܠܚܘܼܫܒܵܢܵܐ܁ ܚܲܝܠܬܼܵܢܘܼܬܼܵܐ|
      block |ܟܹܝܬܼ ܐܵܘ ܡܚܝܼܠܘܼܬܼܵܐ ܕܨܸܒܼܝܵܢܵܐ܃ ܒܤܵܥܘܿܪܘܼܬܼܵܐ ܕܒܼܝܼ̈ܫܵܬܼܵܐ ܐܵܘ ܕܛܵܒܼ̈ܬܼܵܐ܃|
      block |ܠܵܘ ܒܓܸܕܼܫܵܢܘܼܬܼܵܐ ܕܲܨܒܼܘܼ ܡܸܬܼܒܲܩܝܵܐ܃ ܐܸܠܵܐ ܡ̣ܢ ܐܲܡܝܼܢܘܼܬܼ ܗܘܵܝܵܐ|
      block |ܡܸܬܼܢܤܸܒܼ ܒܘܼܩܝܵܐ ܕܚܹܐܪܘܼܬܹܗ܁ ܝܑܼܗܝܼܒܼ ܫܘܼܠܛܵܢܵܐ ܠܓܸܕܼܫܵܐ܃ ܘܲܠܥܸܠ|
      block |ܡ̣ܢ ܚܹܐܪܘܼܬܼܵܐ ܨܸܒܼܝܵܢܵܝܬܼܵܐ ܠܡܸܪܕܵܐ ܐܝܼܬܼ ܐܸܡܲܬܼܝ܁ ܓܸܕܼܫܹ̈ܐ ܡܲܢ ܛܵܒܹ̈ܐ|
    block
      block |ܐܵܘ ܒܝܼ̈ܫܹܐ ܦܵܓܼܥܝܼܢ ܐܸܢܘܿܢ ܒܐ̄ܢܵܫ܃ ܐܵܘ ܐܲܝܟܼ ܕܲܠܓܼܘܼܪܵܓܼܵܐ܃ ܐܵܘ|
      block |ܠܒܼܘܼܩܝܵܐ܃ ܐܵܘ ܠܢܘܼܩܵܦܵܐ܃ ܐܵܘ ܠܦܘܼܪܥܵܢܵܐ܁ ܠܓܼܘܼܪܵܓܼܵܐ܃ ܓܸܕܼܫܵܐ|
      block |ܛܵܒܼܵܐ܁ ܠܒܼܘܼܩܝܵܐ܃ ܗܵܘ̇ ܕܡܸܤܬܿܒܲܪ ܒܝܼܫܵܐ܁ ܠܢܘܼܦܵܩܵܐ ܕܹܝܢ ܘܦܘܼܪܥܵܢܵܐ܃|
      block |ܒܲܬܼܪ̈ܲܝܗܘܿܢ ܓܸܕܼܫܹ̈ܐ܁ ܠܲܝܬܿ ܓܸܕܼܫܵܐ ܕܫܸܓܼܡܵܐ܃ ܒܫܸܓܼܡܵܐ ܡܸܕܸܡ ܠܐ̄ܢܵܫ|
      block |ܠܵܐ ܓܵܕܹܫ܃ ܠܵܐ ܕܛܵܒܼ ܘܠܵܐ ܕܒܼܝܼܫ܁ ܡܕܲܒܿܪܵܢܵܐ ܐܝܼܬܼ܃ ܕܲܡܕܲܒܲܪ|
      block |ܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ܁ ܘܢܵܛܘܿܪܵܐ ܐܝܼܬܼ ܥܲܡ ܟܠܚܲܕܼ ܚܲܕܼ|
      block |ܡܸܢܲܢ܃ ܕܠܵܐ ܛܵܥܹ̇ܐ ܠܹܗ ܡܸܕܸܡ ܘܠܵܐ ܡܸܬܼܡܚܲܠ܁ ܐܸܠܵܐ ܡܸܬܼܦܲܪܢܵܤܘܼ|
      block |ܡܸܬܼܦܲܪܢܲܣ ܟܠ ܓܸܕܼܫܵܐ܃ ܡܸܢܹܗ ܕܗܵܘ̇ ܢܵܛܘܿܪܵܐ ܕܲܦܩܝܼܕܼ܃ ܘܲܒܼܗܵܠܹܝܢ|
      block |ܐܲܪܒܿܥܵܐ ܙܢܲܝ̈ܵܐ܃ ܗܵܘܹ̇ܐ ܦܘܼܪܢܵܤܹܗ ܠܚܘܼܫܵܚܵܐ܀ ܨܠܘܿܬܼܵܐ ܕܹܝܢ ܕܚܲܫܵܐ܃|
      block |ܕܡܲܠܘܬܼܝܼܢ ܠܵܗ̇ ܕܘܼܒܵܪܹ̈ܐ ܕܠܵܚ̇ܡܝܼܢ ܠܚܲܫܝܼܫܘܼܬܼܵܗ̇܃ ܠܲܙܢܵܢܵܝܘܼܬܼܵܐ ܕܗܵܠܹܝܢ|
      block |ܡܫܲܚܠܦܵܐ܃ ܘܲܠܦܲܩܚܘܼܬܼܵܐ ܡܲܝܬܿܬܿܝܵܐ܁ ܟܲܕܼ ܠܛܵܒܼܵܐ ܡܲܢ܃ ܡܲܥܫܢܵܐ|
      block |ܘܲܡܫܲܪܪܵܐ܁ ܠܒܼܝܼܫܵܐ ܕܹܝܢ܃ ܫܘܼܚܠܵܦܵܐ ܕܲܠܩܘܼܒܼܠܵܝܵܐ ܝܵܗ̇ܒܵܐ܁ ܡܵܕܹܝܢ܃|
      block |ܠܵܐ ܬܸܬܼܦܲܠܲܓܼ ܕܐܸܡ̇ܪܹܬܼ܃ ܕܠܲܝܬ ܓܸܕܼܫܵܐ ܕܫܸܓܼܡܵܐ ܘܲܕܼܠܵܐ ܡܕܲܒܿܪܵܢܵܐ܁|
      block |ܐܸܢ ܐܹܝܢ ܡܸܫܟܿܚܵܐ ܗ̣̄ܝ ܨܠܘܿܬܼܵܐ ܕܥܲܡ ܬܲܩܢܘܼܬܼܵܐ ܡܫܲܚܠ̱ܦܵܐ ܐܵܘ|
      block |ܬܵܟܼܤܵܐ܃ ܡܵܕܹܝܢ ܢܗܲܝܡܸܢ܃ ܕܲܠܟܼܠ ܓܸܕܼܫܵܐ ܡܕܲܒܿܪܵܢܵܐ ܐܝܼܬܼ ܠܹܗ܁|
      block |ܛܘܼܒܼܵܘܗܝ ܠܡܲܢ ܕܦܲܚܸܡ ܟܠ ܓܸܕܼܫܵܐ ܕܲܠܘܵܬܹܗ ܠܟܲܤ̈ܝܵܬܹܗ܃|
      block |ܘܥܲܩܸܒܼ ܥܲܠ ܥܸܠܬܹܗ܃ ܘܲܚ̣ܙܵܐ ܠܲܡܕܲܒܿܪܵܢܹܗ܁ ܐܲܝܢܵܐ ܕܲܠܘܵܬܼ ܐܲܠܵܗܵܐ|
      block |ܨܸܒܹ̇ܐ ܠܡܸܬܼܚܲܟܵܡܘܼ܃ ܠܲܝܬܼ ܠܹܗ ܦܘܼܪܤܵܐ܃ ܐܸܠܵܐ ܐܸܢ ܗܵܘܹ̇ܐ ܫܵܛܘܿܪܵܐ|
      block |ܠܥܵܠܡܵܐ܃ ܘܗܵܘܹ̇ܐ ܤܵܢܐܵܐ ܠܫܘܼܒܼܚܵܐ ܕܲܒܼܢܲܚܵܐ܁ ܬܡܝܼܗ ܗ̄ܘ̣ ܒܲܪܢܵܫܵܐ܃|
      block |ܕܲܒܼܫܝܼܛܘܼܬܼ ܢܲܦܫܵܐ ܡܚܲܦܸܐ ܪܲܒܿܘܼܬܼܵܐ ܕܦܘܼܠܚܵܢܹܗ܁ ܒܗܵܢܵܐ܃ ܡܲܠܲܐܟܹ̈ܐ|
      block |ܡܸܬܿܕܲܡܪܝܼܢ܁ ܢܵܛܘܿܤܪܹ̈ܐ ܕܙܲܕܝܼܩܘܼܬܼܵܐ ܢܸܬܼܚܲܫܒܿܘܼܢ ܠܵܟܼ܃ ܒܘܼܨܵܪܹ̈ܐ ܕܠܵܐ|
    block
      block |ܒܨܸܒܼܝܵܢܵܐ܃ ܕܲܒܼܗܘܿܢ ܡܸܫܬܲܟܼܚܝܼܢ ܒܲܙܒܲܢ ܙܒܲܢ ܐܲܝܠܹܝܢ ܕܲܙܗܝܼܪܝܼܢ܁|
      block |ܠܲܝܬܿ ܨܠܘܿܬܼܵܐ ܕܩܲܠܝܼܠܵܐܝܼܬܼ ܡܸܬܼܩܲܒܿܒܠܵܐ܃ ܐܲܝܟܼ ܗܵܝ̇ ܕܢܸܫܐܲܠ ܐ̄ܢܵܫ|
      block |ܥܲܠ ܬܲܪܥܘܼܬܼܵܐ ܕܲܪ̈ܓܼܝܼܙܵܘܗܝ܁ ܕܟܲܕܼ ܤܲܟܼܠܘܼܬܼܵܐ ܥܲܠ ܢܲܦܫܹܗ|
      block |ܓܵܙܲܪ܃ ܕܠܵܐ ܬܘܼܗܵܝ ܡܸܬܼܦܲܢܝܵܐ ܫܸܐܠ̱ܬܼܵܐ ܗܵܕ݂ܹܐ܁ ܐܸܡܲܬܼܝ ܓܹܝܪ ܕܟܲܕܼ|
      block |ܘܵܠܝܼܬܼܵܐ ܬܫܲܡܠܸܐ܃ ܘܲܙܗܝܼܪ ܐܲܢ̄ܬܿ ܒܕܝܼܠܵܟܼ܃ ܬܸܚܙܸܐ ܩܢܘܿܡܵܟܼ ܚܲܠܵܫܵܐ܃|
      block |ܘܒܲܤܝܵܐ ܢܲܦܫܵܟܼ ܒܥܲܝܢܲܝ̈ܟܼ܃ ܘܲܤܢܸܐ ܥܠܲܝܟܼ ܫܘܼܒܼܚܵܐ ܕܲܒܼܢܲܝ̈ܢܵܫܵܐ܃ ܕܲܥ|
      block |ܕܫܲܪܝܼܪܵܐܝܼܬܼ ܒܐܘܼܪܚܹܗ ܕܐܲܠܵܗܵܐ ܩܵܐܹ̇ܡ ܐܲܢ̄ܬܿ܁ ܘܐܸܡܲܬܼܝ ܕܲܡܫܲܓܼܢܲܝ|
      block |ܡ̣ܢ ܗܵܕܹܐ ܬܲܪܓܸܫ ܐܲܢ̄ܬܿ ܒܵܟܼ܃ ܐܸܠܵܐ ܕܹܝܢ ܘܟܲܕܼ ܬܸܓܘܿܫ ܝܵܬܼܵܟܼ|
      block |ܬܸܚܙܸܐ ܕܡܲܟܼܐܒܼܝܼܢ ܠܵܟܼ ܘܗܲܓܵܓܹ̈ܐ ܕܓܼܘܼܢܵܝܵܐ܃ ܕܲܥ ܕܲܤܪܝܼܩ ܐܲܢ̄ܬܿ|
      block |ܡ̣ܢ ܫܪܵܪܵܐ܃ ܘܲܠܫܘܼܩܪܵܐ ܓܢܝܼܒܼ ܐܲܢ̄ܬܿ܁|
  block 24
    block
      block |ܥܲܠ ܗܵܠܹܝܢ ܕܡܸܬܼܦܲܪ̈ܢܤܵܢ ܠܘܵܬܼ ܐܲܚܵܐ ܒܓܼܵܘ ܩܸܠܵܝܬܹܗ܁ ܟܕ܁|
    block
      block |ܙܲܒܼ̈ܝܼܢ ܤܲܓܼܝܼ̈ܐܵܢ ܓܸܕܹܫ ܡܸܨܥܲܬܼ ܫܵܥܹ̈ܐ ܕܐܝܼܡܵܡܵܐ܃ ܕܐܸܢ ܡܲܠܟܿܘܼܬܼܵܐ|
      block |ܕܐܲܪܥܵܐ ܬܸܬܸܠ ܠܐܲܚܵܐ܃ ܠܵܐ ܡܸܬܿܛܦܝܼܣ ܒܫܵܥܬܼܵܐ ܗܵܝ̇ ܕܢܸܦܘܿܩ|
      block |ܡ̣ܢ ܩܸܠܵܝܬܹܗ܃ ܘܠܵܐ ܕܢܸܩܘܿܫ ܠܹܗ ܐ̄ܢܵܫ܁ ܙܲܒܼܢܵܐ ܐܸܤܬܲܩܒܲܠ ܠܹܗ|
      block |ܕܬܹܐܓܼܘܼܪܬܵܐ܃ ܡ̣ܢ ܫܹܠܝ܁ ܘܗܵܠܹܝܢ܃ ܒܝܵܘ̈ܡܵܬܼܵܐ ܕܡܸܤܬܲܒܼܪܝܼܢ|
      block |ܕܫܲܪܝܘܼܬܼܵܐ ܟܡܵܐ ܙܲܒܼܢ̈ܝܼܢ܃ ܘܡܲܥܠܵܐ ܘܡܲܦܩܵܐ܁ ܤܵܥ̇ܪܵܐ ܠܹܗ|
      block |ܡܸܢܫܹܠܝ ܛܲܝܒܿܘܼܬܼܵܐ܃ ܒܝܲܕܼ ܕܸܡ̈ܥܹܐ ܕܠܵܐ ܟܲܝܠܵܐ܃ ܐܵܘ ܒܚܲܪܝܼܦܘܼܬܼ|
      block |ܚܲܫܵܐ ܕܢܵܨ̇ܦܵܐ ܒܠܸܒܵܐ܃ ܐܵܘ ܒܚܲܕܼܘܼܬܼܵܐ ܡܸܕܸܡ ܕܲܕܼܠܵܐ ܥܸܠܬܼܵܐ܃ ܐܵܘ|
    block
      block |ܒܗܲܢܝܼܐܘܼܬܼܵܐ ܕܲܤܝܵܡ ܒܘܼܪܟܵܐ܀ ܝܵܕܲܥܢܵܐ ܐܲܚܵܐ܃ ܕܲܩܠܝܼܕܼܵܐ ܪܡ̣ܵܐ|
      block |ܥܲܠ ܬܲܪܥܵܐ ܕܩܸܠܵܝܬܹܗ ܕܢܹܐܤܘܿܪ܃ ܐܲܝܟܼ ܕܢܸܦܘܿܩ ܢܸܪܥܸܐ ܪܘܼܚܵܐ܃|
      block |ܐܲܝܟܼ ܡܸܠܲܝܬܼ ܟܬܼܵܒܼܵܐ܃ ܘܬܲܡܵܢ ܤܥܲܪܬܹܗ ܛܲܝܒܿܘܼܬܼܵܐ܃ ܘܲܥܛܲܦ ܒܲܪ|
      block |ܫܵܥܬܹܗ܁ ܡܵܪܹܝܢ܃ ܠܵܐ ܐ̄ܢܵܫ ܢܸܥܕܘܼܠ ܠܐܲܚܵܐ܃ ܐܸܡܲܬܼܝ ܕܲܒܼܝܵܘ̈ܡܬܼܵܐ|
      block |ܕܠܵܐ ܐܲܚܝܼܕܼ ܫܸܠܝܵܐ ܩܵܢܘܿܢܵܝܵܐ܃ ܢܸܓܼܕܲܫ ܕܲܢܒܲܛܸܠ ܬܸܫܡܸܫܬܼܵܐ|
      block |ܕܲܟܼܢܘܼܫܝܵܐ ܐܝܼܬܼ ܐܸܡܼܬܼܝ܁ ܝܲܬܿܝܼܪܵܐܝܼܬܼ܃ ܐܸܢ ܗ̤ܘ ܕܠܵܘ ܡ̣ܢ ܗܵܠܹܝܢ|
      block |ܐܝܼܬܼܵܘܗܝ ܕܲܡܫܲܡܲܗ ܒܒܲܤܝܘܼܬܼܵܐ܃ ܐܵܘ ܠܥܸܢܝܵܢܹ̈ܐ ܤܦܝܼ̈ܩܹܐ ܡܗܲܓܲܡ܃|
      block |ܘܠܵܘ ܒܲܬܼܥܵܫܹ̈ܐ ܦܲܓܼܪ̈ܵܢܵܝܹܐ ܒܲܛܠܵܗ̇܁ ܝܵܕܼܥ̇ܝܼܢ ܐܢ̄ܬܿܘܿܢ ܐܲܚܲܝ̈܃|
      block |ܕܦܘܼܠܚܵܢܲܢ ܠܵܘ ܗܵܢܵܐ ܗ̄ܘ̣ ܒܲܠܚܘܿܕܼ ܕܲܠܥܹܝܢ ܒܢܲܝ̈ܢܵܫܵܐ ܡܸܫܬܲܡܠܸܐ܃|
      block |ܐܸܠܵܐ ܐܝܼܬܼ ܠܲܢ ܬܘܼܒܼ ܥ̇ܒܼܵܕܼܵܐ ܕܲܟܼܤܸܐ ܡ̣ܢ ܥܲܝ̈ܢܹܐ ܕܐ̄ܢܵܫܵܐ܃ ܐܲܝܢܵܐ|
      block |ܕܲܠܫܲܪ̈ܘܵܝܹܐ ܘܲܠܥܵܠܡܵܝܹ̈ܐ ܠܵܐ ܝܑܼܕܼܝܼܥ܁ ܡܦܵܤܝܼܬܿܘܿܢ ܓܹܝܪ܃ ܕܲܬܼܚܹܝܬܼ|
      block |ܡܕܲܒܿܪܵܢܘܼܬܼܵܐ ܐܝܼܬܼܵܘܗܝ ܝܑܼܚܝܼܕܼܵܝܵܐ܃ ܘܠܵܐ ܫܲܠܝܼܛ ܥܲܠ ܝܵܬܹܗ܁|
      block |ܗܵܟܲܢܵܐ ܘܐܸܢ ܐ̄ܢܵܫ ܡ̣ܢ ܐܲܚܵܘ̈ܗܝ ܓܕܲܫ̣ ܘܐܸܬܼ݂ܵܐ ܐܲܝܟܼ ܕܢܸܥܘܿܠ|
      block |ܠܘܵܬܹܗ ܘܠܵܐ ܥܢܵܝ̣ܗܝ܃ ܢܸܥܛܘܿܦ ܒܲܪ ܫܵܥܬܹܗ ܟܲܕܸ ܠܵܐ ܥܵܕ݂ܹܠ|
      block |ܠܐܲܚܘܼܗܝ܁ ܠܵܐ ܓܹܝܪ ܝܵܕܲܥ̇ ܒܡܵܢ ܐܝܼܬܼܵܘܗܝ ܒܥܸܕܵܢܵܐ ܗܵܘ̇܁|
      block |ܩܸܠܵܝܬܹܗ ܕܝܼܚܝܼܕܼܵܝܵܐ ܡܥܲܪܬܼܵܐ ܗ̣̄ܝ ܕܛܲܪܵܢܵܐ܃ ܐܲܝܟܼ ܡܸܠܲܬܼ ܐܲܒܼ̈ܗܵܬܼܵܐ܃|
      block |ܐܲܝܟܵܐ ܕܐܲܠܵܗܵܐ ܡܲܠܸܠ̣ ܥܲܡ ܡܘܼܫܹܐ܁ ܝܑܼܚܝܼ̈ܕܼܵܝܹܐ ܐܲܝܠܹܝܢ ܕܠܵܐ ܡܢܲܤܹܝܢ|
      block |ܒܦܘܼܠܚܵܢܵܐ ܕܒܲܛܥܵܡܬܼܵܐ ܫܲܪܝܼܪܬܵܐ ܕܫܸܠܝܵܐ܃ ܠܗܵܠܹܝܢ ܠܵܐ ܝܵܕܼܥܝܼܢ܁|
      block |ܘܒܼܵܤܹ̇ܝܢ ܥܲܠ ܐܲܚܲܝ̈ܗܘܿܢ܃ ܘܕܼܵܝ̇ܢܝܼܢ܃ ܟܲܕܼ ܬܵܒܼ̇ܥܝܼܢ ܠܗܘܿܢ ܫܲܘܝܘܼܬܼܵܐ|
      block |ܥܲܡܗܘܿܢ ܒܟܼܠ ܐܲܟܼܘܵܬܼܗܘܿܢ܁|
      block |ܐܝܼܬܼ ܬܘܼܒܼ ܐܸܡܲܬܼܝ ܕܲܩܪܵܒܼܵܐ ܡܸܕܸܡ ܐܵܢܲܢܩܵܝܵܐ ܡܸܢܼܦܲܢܲܣ|
    block
      block |ܠܘܵܬܼ ܐܲܚܵܐ ܡܸܢܹܫܠܝ܃ ܘܐܝܼܬܼܵܘܗܝ ܒܩܹܘܲܢܕܹܝܢܘܿܣ܃ ܟܲܕܼ ܤܝܼ̈ܡܵܢ|
      block |ܠܹܗ ܐܝܼܕܼܵܘ̈ܗܝ ܒܠܸܒܹܗ܃ ܕܠܵܐ ܢܸܦܪܲܚ ܠܹܗ܁ ܘܥܲܠ ܐܲܦܵܘ̈ܗܝ ܪܡܸܐ܃|
      block |ܟܲܕܼ ܒܵܥܹ̇ܐ ܡ̣ܢ ܐܲܠܵܗܵܐ܁ ܘܩܵܠܵܐ ܕܐ̄ܢܵܫ܃ ܠܵܐ ܡܨܸܐ ܫܵܡܲܥ̇܁ ܠܗܵܠܹܝܢ|
      block |ܫܘܼ̈ܚܠܵܦܹܐ ܝܵܕܼܥ̇ܝܼܢ܃ ܐܲܝܠܹܝܢ ܕܡܲܥܒܲܬܵܐ ܗܘ̤ܵܬܼ ܠܗܘܿܢ ܒܝܲܡܵܐ|
      block |ܗܵܢܵܐ܃ ܘܲܡܦܵܤܝܼܢ ܒܪ̈ܘܼܚܹܐ ܕܢܵܫ̈ܒܵܢ܀ ܘܐܝܼܬܼ ܕܚܘܼܫܵܒܼܵܐ ܕܲܬܼܝܵܒܼܘܼܬܼܵܐ|
      block |ܢܒܲܥ̣ ܠܹܗ܃ ܘܐܸܬܼܟܲܢܲܫܹ̈ܝܢ ܡܸܢܫܹܠܝ ܩܲܕܼ̈ܡܵܝܵܬܹܗ ܥܲܡ ܥܘܼܗܕܵܢܵܐ|
      block |ܕܥܘܼܢܕܵܢܹܗ܃ ܘܩ̣ܵܡ ܩܕܼܵܡܵܘܗܝ܁ ܘܫܸܡܫܵܐ ܗܵܢܵܐ ܢܲܗܝܼܪܵܐ ܚܫܸܟܼ|
      block |ܠܹܗ ܒܐܲܦܵܘ̈ܗܝ܃ ܘܐܸܬܼܢܫܝܼ ܡ̣ܢ ܠܸܒܹܗ ܟ̱ܠܹܗ ܕܘܼܟܼܪܵܢܹܗ|
      block |ܕܥܵܠܡܵܐ܀ ܘܐܝܼܬܼ ܕܓܲܠܹ̈ܐ ܩܵܡ̣ܘ ܥܠܵܘܗܝ ܡܸܢܫܹܠܝ܃ ܘܛܸܒܼܥܲܬ̤|
      block |ܐܸܠܦܹܗ ܒܡܲܦ̈ܠܵܬܵܐ ܟܲܤ̈ܝܵܬܼܵܐ܁ ܗܵܠܹܝܢ ܕܠܵܘ ܠܟܼܠܢܵܫ ܝܑܼܕܼܝ̈ܥܵܢ܃|
      block |ܕܥܵܪ݁ܨܵܐ ܥܲܠ ܝܑܼܚܝܼܕܼܵܝܵܐ ܒܓܼܵܘ ܫܸܠܝܵܐ ܕܠܵܐ ܤܘܼܟܵܝ܃ ܒܲܩܪ̈ܵܒܼܵܘܗܝ|
      block |ܬܲܩܝܼ̈ܦܹܐ ܕܤܵܛܵܢܵܐ܃ ܘܐܝܼܬܼ ܠܹܗ ܒܹܝܬܼ ܒܵܟܹ̈ܐ ܒܩܸܠܵܝܬܹܗ܁ ܤܲܓܝܼܐܝܼܢ|
      block |ܐܸܢܘܿܢ ܫܘܼ̈ܚܠܵܦܹܐ ܕܝܲܡܵܐ ܗܵܢܵܐ܃ ܘܡܲܢ̣ܘܼ ܝܵܕܲܥ̇ ܠܥܲܡܠܵܘ̈ܗܝ|
      block |ܘܲܠܤܘܿܓܼܵܐܐ ܕܬܹܐܓܼܘܼܪܬܹܗ܃ ܘܲܠܡܲܪ̈ܓܵܢܝܵܬܼܵܐ ܬܡܝܼ̈ܗܵܬܼܵܐ ܕܲܒܼܓܼܵܘ|
      block |ܥܘܼܡܩܹܗ܃ ܘܲܠܚܲܝ̈ܘܵܬܼܵܐ ܕܡ̣ܢ ܓܵܘܹܗ ܤܵܠ̈ܩܵܢ ܛܘܼܒܼܵܘܗܝ ܠܡܲܢ|
      block |ܕܠܵܐ ܢ̣ܵܡ ܒܟܼܠܵܗ̇ ܡܲܪܕܝܼܬܹܗ܃ ܥܕܲܡܵܐ ܠܲܠܡܹܐܝܢ ܥܘܼܢܕܵܢܵܐ܁ ܠܲܝܬܿ|
      block |ܐ̄ܢܵܫ ܕܲܠܡܸܕܸܡ ܡܲܚܸܒܼ܃ ܘܠܵܘ ܘܐܵܦ ܠܥܲܠ̈ܠܵܬܹܗ ܡܪܲܒܸܿܐ܁ ܠܵܐ|
      block |ܐ̄ܢܵܫ ܐܸܫܟܲܚ ܥܢܸܐ ܒܐܲܠܵܗܵܝ̈ܬܼܵܐ܃ ܐܸܠܵܐ ܐܸܢ ܐܲܪܚܸܩ ܘܒܲܤܲܪ ܥܲܠ|
      block |ܙܲܒܼ̈ܢܵܢܵܝܵܬܼܵܐ܁ ܟܲܕܼ ܐܸܬܼܢܲܟܼܪܝܼ ܠܐܝܼܩܵܪ ܥܵܠܡܵܐ ܘܗܲܢܝܼ̈ܐܵܬܹܗ܃ ܘܐܸܬܼܢ̱ܩܸܦ|
      block |ܠܨܲܥܪܹܗ ܕܲܨܠܝܼܒܼܵܐ܁ ܟܲܕܼ ܡ̣ܢ ܚܲܫܹ̈ܐ ܘܐ̄ܢܵܫܵܐ ܘܫܹ̈ܐܕܹܐ ܘܡܸܤܟܹܢܘܼܬܼܵܐ܃|
      block |ܫܵܬܹ̇ܐ ܟܠܝܘܿܡ ܚܲܠܵܐ ܘܲܡܪܵܪܹ̈ܐ܀|
      block |ܐܸܬܼܟܲܫܲܪ ܐܵܚܝ܃ ܘܲܗ̤ܘܝܼ ܐܲܝܟܼ ܬܲܓܵܪܵܐ ܚܲܟܿܝܼܡܵܐ܃ ܟܲܕܼ ܛܥܝܼܢ|
    block
      block |ܐܲܢ̄ܬܿ ܠܡܲܪܓܵܢܝܼܬܼܵܟܼ ܘܦܵܗܹ̇ܐ ܒܬܹܒܹܝܠ܃ ܕܠܵܐ ܢܸܫܬܲܟܲܪ ܫܘܼܦܪܵܐ|
      block |ܕܙܲܗܝܘܼܬܼܵܗ̇܃ ܐܸܙܕܲܗ̄ܪ ܕܲܠܡܵܐ ܬܸܬܼܓܢܸܒܼ ܡܸܢܵܟܼ ܒܝܲܕܼ ܪܲܦܝܘܼܬܼܵܟܼ܃|
      block |ܘܲܒܼܥܵܩܬܼܵܐ ܬܸܥܘܿܠ ܠܲܫܝܘܿܠ܁ ܗܲܪܛ ܒܵܬܲܪ ܒܘܼܝܵܐܵܐ ܙܥܘܿܪܵܐ|
      block |ܕܡܸܬܼܩܢܸܐ ܡ̣ܢ ܥܲܡܠܵܐ ܐܲܝܟܼ ܙܲܒܼܢܹܗ܃ ܕܬܸܫܬܿܘܸܐ ܠܗܵܘ̇ ܒܘܼܝܵܐܵܐ|
      block |ܪܲܒܵܐ܃ ܕܲܡܦܝܼܫ ܡ̣ܢ ܛܘܼܪ̈ܵܦܹܐ ܒܥܘܼܡܪܵܐ ܗܵܢܵܐ ܕܥܵܩ̈ܵܬܵܐ ܠܐܲܝܠܹܝܢ|
      block |ܕܐܸܫܟܿܚܘܼܗܝ܁ ܠܵܐ ܬܲܤܠܸܐ ܠܲܙܥܘܿܪ̈ܝܵܬܼܵܐ܃ ܕܠܵܐ ܬܸܬܼܓܠܸܙ ܡ̣ܢ|
      block |ܪܵܘܪ̈ܒܼܵܬܼܵܐ܁ ܠܵܐ ܡܸܡܬܼܘܿܡ ܚ̣ܙܵܐ ܐ̄ܢܵܫ ܛܲܠܝܵܐ ܕܚܲܠܒܼܵܐ ܝܵܢܹ̇ܩ܃|
      block |ܒܸܤܪܵܐ ܤܵܡ̣ ܒܦܘܼܡܹܗ܁ ܒܝܲܕܼ ܙܥܘܿܪ̈ܝܵܬܼܵܐ܃ ܡܸܬܼܦܬܲܚ ܬܲܪܥܵܐ|
      block |ܠܪܵܘܪ̈ܒܼܵܬܼܵܐ܁ ܠܐܲܠܵܗܵܐ ܡܨܲܥܲܪ ܐܲܢ̄ܬܿ ܐܵܚܝ܃ ܕܲܕܠܵܐ ܒܛܲܟܼܤܵܐ ܪܵܐܹܓܼ|
      block |ܐܲܢ̄ܬܿ ܕܲܢܕܲܒܿܪܵܟܼ܁ ܠܵܐ ܐ̄ܢܵܫ ܐܸܬܼܗܲܝܡܲܢ ܪܵܘܪ̈ܒܼܵܬܼܵܐ܃ ܐܸܠܵܐ ܠܘܼܩܕܲܡ|
      block |ܒܲܒܼܨܝܼܪ̈ܵܬܼܵܐ ܐܸܬܼܢܲܤܝܼ܁ ܗܵܕܹܐ ܤܝܼܡ ܒܠܸܒܵܟܼ ܐܵܚܝ܃ ܘܐܸܬܿܕܲܟܲܪܲܝܢܝ|
      block |ܒܙܲܒܼܢܵܗ̇܁ ܕܟܼܠ ܐܵܘܢܵܐ ܕܠܲܡܚܵܪ ܡܵܛܹ̇ܐ ܐܲܢ̄ܬܿ ܠܹܗ ܒܐܘܼܪܚܵܐ ܗܵܕܹܐ|
      block |ܕܲܡܝܲܬܿܪܘܼܬܼܵܐ ܘܕܼܝܼܕܲܥܬܼܵܐ ܕܲܫܪܵܪܵܐ܃ ܫܒܼܝܼܚ ܘܲܡܝܲܬܲܪ ܬܸܫܟܚܝܼܘܗܝ܃|
      block |ܡ̣ܢ ܐܲܝܠܹܝܢ ܕܒܼܵܬܬܿ ܒܗܘܿܢ ܐܸܬܼܡܵܠܝ܁ ܫܲܢ̣ܝܬܿ ܡܲܢ܃ ܘܲܬܼܡܲܗܬܿ|
      block |ܒܫܘܼܦܪܹ̈ܐ ܕܐܵܘܢܵܐ ܕܝܵܘܡܵܢ ܠܹܗ ܥܲܠ̣ܬܿ܁ ܡܸܬܼܒܿܠܲܥ ܕܹܝܢ ܫܘܼܦܪܵܐ|
      block |ܕܗܵܢܵܐ܃ ܒܗܵܘ̇ ܕܠܲܡܚܵܪ ܥܬܼܝܼܕܼ ܐܲܢ̄ܬܿ ܠܡܸܦܓܲܥ܁ ܡܲܢ̣ܘܼ ܐܲܪܓܸܫ̣|
      block |ܒܫܘܼ̈ܚܠܵܦܹܐ ܗܲܢܝܼ̈ܐܹܐ ܕܪܸܥܝܵܢܵܐ ܨܲܠܵܐ ܒܲܠܚܘܿܕܼ܃ ܕܬܲܪܥܵܐ ܢܸܬܼܦܬܲܚ|
      block |ܩܕܼܵܡܲܝܟ܁ ܐܸܙܕܲܗ̄ܪ ܡ̣ܢ ܦܤܵܩ ܤܲܒܼܪܵܐ܁ ܠܵܘ ܠܘܵܬܼ ܛܪܘܼܢܵܐ|
      block |ܦܵܠܲܚ ܐܲܢ̄ܬܿ܃ ܠܘܵܬܼ ܡܵܪܵܐ ܒܲܤܝܼܡܵܐ ܐܝܼܬܼܵܘܗܝ ܦܘܼܠܚܵܢܵܟܼ܁ ܗܵܘ̇|
      block |ܕܟܲܕܼ ܠܵܐ ܫܩܲܠ̣ ܡܸܢܵܟܼ ܡܸܕܸܡ܃ ܝܲܗ̣̄ܒܼܠܵܟܼ ܟܠܡܸܕܸܡ܁ ܘܟܲܕܼ|
      block |ܠܵܐ ܗ̤ܘܲܝܬܿ ܠܲܓܼܡܵܪ܃ ܥܲܒܼܕܵܟܼ ܕܬܸܗܘܸܐ ܒܗܵܕܹܐ ܕܐܝܼܬܲܝܟ܁ ܐܵܦܸܢ|
      block |ܒܗܵܕܹܐ ܕܐܲܝܬܿܝܲܢ ܠܲܗܘܵܝܵܐ܃ ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ܀ ܐܘܿ|
    block
      block |ܠܛܲܝܒܿܘܼܬܼܵܐ ܕܠܵܐ ܡܸܬܼܡܲܫܚܵܐ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ܃|
      block |ܕܝܲܗ̣̄ܒܼܠܲܢ ܝܑܼܕܲܥܬܵܐ ܕܟܼܠܡܸܕܸܡ ܠܵܘ ܒܲܠܚܘܿܕܼ ܕܐܲܝܠܹܝܢ ܕܓܲܠ̈ܝܵܢ܃|
      block |ܐܸܠܵܐ ܐܵܦ ܕܐܲܝܠܹܝܢ ܕܟܲܤ̈ܝܵܢ܁ ܕܢܸܕܲܥ ܕܐܝܼܬܼ ܗ̄ܘ̣ ܡܸܕܸܡ ܕܟܲܕܼ ܠܵܐ|
      block |ܝܵܕܼܥܝܼܢܲܢ ܠܹܗ܃ ܤܝܼܢܩܝܼܢܲܢ ܕܢܸܫܐܲܠ ܡܸܢܹܗ܁ ܘܡܲܢ̣ܘܼ ܐܲܠܦ̣ܵܟܼ ܒܲܪ|
      block |ܡܵܝ̈ܘܿܬܹܐ܃ ܕܗܵܘ̇ ܡܵܐ ܕܠܲܝܬܹܝܗ̇ ܒܲܟܼܝܵܢܵܟܼ ܝܑܼܕܲܥܬܹܗ܃ ܬܸܬܿܙܝܼܥ|
      block |ܒܪܸܚܡ̱ܬܵܐ ܕܲܒܼܥܵܬܹܗ ܠܵܐ ܡܬܼܘܿܡ ܬܸܒܼܥܸܐ ܒܘܼܝܵܐܵܐ܃ ܕܲܠܒܲܪ ܡ̣ܢ|
      block |ܠܸܒܵܐ ܤܝܼܡ܃ ܕܐܝܼܬܼܵܘܗܝ ܝܑܼܕܲܥܬܼܵܐ ܕܦܘܼܪ̈ܫܵܢܹܐ܁ ܐܸܬܼܥܲܠܵܐ ܡ̣ܢ ܟܠ|
      block |ܒܘܼܝܵܐܵܐ ܕܪܸ̈ܓܼܫܹܐ ܡܫܲܡܫܵܢܵܘ̈ܗܝ܃ ܕܬܸܫܬܿܘܸܐ ܠܗܵܘ̇ ܕܲܠܓܼܵܘ ܡ̣ܢ|
      block |ܗܵܠܹܝܢ ܡܸܬܼܩܢܸܐ܁ ܝܑܼܚܝܼܕܼܵܝܵܐ ܕܐܸܬܼܢܲܟܼܪܝܼ ܠܒܘܼܝܵܐܵܐ ܕܥܵܠܡܵܐ܃ ܘܠܵܐ|
      block |ܡܤܲܟܸܿܐ ܟܠܝܘܿܡ ܠܒܼܘܼܝܵܐܵܐ ܕܲܡܫܝܼܚܵܐ܃ ܡܝܼܬܼܵܐ ܗ̄ܘ̣ ܒܚܲܝܘܼܬܹܗ܀|
      block |ܡܪܲܚܡܵܢܵܐ ܗ̄ܘ̣ ܓܹܝܪ ܐܲܠܵܗܵܐ܃ ܐܵܦ ܡܲܚܸܒܼ ܕܢܸܬܸܠ܃ ܐܸܠܵܐ ܨܵܒܹ̇ܐ|
      block |ܕܲܚܢܲܢ ܢܸܗܘܸܐ ܥܸܠܬܼܵܐ܁ ܚܵܕܹܐ ܓܹܝܪ܃ ܐܸܡܲܬܼܝ ܕܐ̄ܢܵܫ ܨܠܘܼܬܼܵܐ ܚܲܟܿܝܼܡܬܼܵܐ|
      block |ܢܩܲܪܸܒܼ ܠܹܗ܁ ܐܸܬܸܿܐ ܗ̣̄ܝ ܕܫܲܪܝܼ ܡܸܬܼܚܠܸܡ ܡ̣ܢ ܟܘܼܗܵܢܵܐ܃|
      block |ܐܸܡܲܬܼܝ ܕܲܠܟܲܤ̈ܝܵܬܼܵܐ ܪܵܐܹ̇ܓܼ܁ ܡܬܲܗܸܐ ܕܹܝܢ܃ ܟܲܕܼ ܚܵܐܲܪ ܠܚܘܼܠܡܵܢܹܗ|
      block |ܚܲܬܝܼܬܼܵܐ܁ ܚܲܒܼܪܵܐ ܗ̄ܘ̣ ܕܐܲܝܢܵܐ ܕܡܲܡܐܸܢ ܠܡܸܫܐܲܠ܃ ܗܵܘ̇ ܐܲܝܢܵܐ|
      block |ܕܲܡܩܲܛܲܥ ܡܵܐ ܕܡܸܬܿܬܲܗܸܐ܁ ܡܲܐܝܼܢܘܼܬܼܵܐ܃ ܡܲܥܒܿܪܵܐ ܫܸܐܠ̱ܬܼܵܐ ܕܲܨܠܘܿܬܼܵܐ܁|
      block |ܗܵܢܵܘ ܕܹܝܢ܁ ܟܵܠ̇ܝܵܐ ܡ̣ܢ ܕܬܸܫܐܲܠ܁ ܩܘܼܛܵܥܵܐ ܕܹܝܢ܃ ܦܵܤܹ̇ܩ܃ ܕܠܵܐ|
      block |ܬܵܘܪܟܼܝܼܗ̇ ܘܬܼܵܘܚܲܪ ܒܵܗ̇ ܒܫܸܐܬܼܵܐ܃ ܡܤܲܝܒܪܵܢܘܼܬܼܵܐ|
      block |ܡܲܩܢܸܐ܁ ܘܒܼܵܗ̇ ܒܲܨܠܘܿܬܼܵܐ ܕܢܸܫܬܵܘܚܲܪ܃ ܡܓܲܪܸܓ܁ ܤܘܼܟܵܝܵܐ܃ ܡܲܩܸܠ|
      block |ܝܘܼܩܪܵܐ ܕܠܹܐܘܬܼܵܐ ܡ̣ܢ ܗܲܕܵܡܹ̈ܐ܁ ܝܵܕܲܥ̇ ܕܹܝܢ܃ ܘܲܠܡܸܬܲܠ ܠܠܸܒܵܐ|
      block |ܢܝܵܚܵܐ ܒܐܘܼܠܨܵܢܵܘ̈ܗܝ܁ ܠܲܝܬܿ ܡܵܘܒܿܠܵܐ ܕܗܲܢ̣ܝܼ ܝܘܼܩܪܵܗ̇܃ ܡ̣ܢ|
      block |ܥܲܡܠܵܐ ܕܥܲܡ ܗܵܢܵܐ܁ ܠܲܝܬܿ ܒܲܪ ܠܘܝܼܬܼܵܐ܃ ܕܲܪܓܼܝܼܓܼ ܥܸܢܝܵܢܹܗ ܡ̣ܢ|
    block
      block |ܕܝܼܠܹܗ܁ ܒܹܝܬܼ ܐܲܤܝܼܪܹ̈ܐ܃ ܗܲܢܝܼ ܠܡܸܥܡܲܪ ܥܲܡܹܗ܁ ܥܒܸܕܲܝܗܝ ܠܗܵܢܵܐ|
      block |ܒܲܪ ܥܸܢܝܵܢܵܟܼ܃ ܐܘܿ ܐܲܚܵܐ ܬܲܝܵܒܼܵܐ܃ ܘܠܵܐ ܡܲܪܓܫܵܢܵܐ ܬܸܗܘܸܐ ܒܟܼܠܗܘܿܢ|
      block |ܥܲܡ̈ܠܹܐ ܕܐܵܓܼܘܿܢܵܟܼ܁ ܐܸܢ ܒܩܸܠܵܝܬܵܟܼ ܬܸܗܘܸܐ܃ ܥܲܡܵܟܼ ܢܸܗܘܸܐ܁ ܘܒܹܝܬܼ|
      block |ܒܢܲܝ̈ܢܵܫܵܐ ܐܸܢ ܬܸܫܬܿܟܲܚ܃ ܒܹܗ ܐܲܩܸܬܼ ܪܸܥܝܵܢܵܟܼ܁ ܘܠܵܐ ܡܸܡܬܼܘܿܡ|
      block |ܦܵܗܹ̇ܐ ܠܸܒܵܟܼ ܒܡܸܕܸܡ ܕܬܹܒܹܝܠ܃ ܢܘܼܟܼܪܵܝܵܐ ܢܸܫܬܿܟܲܚ ܠܵܟܼ ܥܵܠܡܵܐ|
      block |ܘܟܼܠ ܕܒܹܗ܁ ܘܐܸܢ ܬܸܕܼܡܲܝܟܼ܃ ܒܲܪ ܬܸܫܘܝܼܬܼܵܟܼ ܥܒܸܕܲܝܗܝ܁ ܘܲܥܕܲܡܵܐ|
      block |ܕܛܵܒܲܥ̇ ܐܲܢ̄ܬܿ ܒܫܸܢܬܼܵܐ܃ ܒܹܗ ܬܸܬܼܥܢܸܐ܁ ܘܡܸܕܹܡ ܚܘܼܫܵܒܼܵܐ ܡܫܲܟܿܪܵܐ܃|
      block |ܠܠܸܒܵܟܼ ܠܵܐ ܩܵܪܹܒܼ܁ ܡܸܛܠ ܕܲܕܼܠܵܐ ܗܘܼܠܹ̈ܐ ܗ̄ܘ̣ ܥܸܢܝܵܢܵܟܼ܁ ܡܸܕܸܡ|
      block |ܢܝܼܫܵܐ ܕܗܘܼܠܹ̈ܐ ܛܥܝܼܢ܃ ܕܲܒܼܚܸܙܘܹܗ ܡܙܝܼܥ ܠܪܸܥܝܵܢܵܐ܃ ܠܵܐ ܡܸܫܟܲܚ|
      block |ܕܢܸܬܼܚܵܘܸܐ ܬܲܡܵܢ܁ ܘܚܘܼܫܵܒܼܵܐ ܫܹܐܕܼܵܢܵܝܵܐ܃ ܠܒܲܪ ܡ̣ܢ ܗܘܼܠܵܢܵܝܘܼܬܼ|
      block |ܚܸܙܘܵܐ܃ ܕܲܢܚܵܘܸܐ ܩܢܘܿܡܹܗ ܠܵܐ ܝܵܕܲܥ܀ ܡܲܓܿܪܲܬܼ ܪܘܼܚܵܐ ܕܒܲܨܠܘܿܬܼܵܐ܃|
      block |ܦܹܐܪܵܐ ܕܚܲܝܹ̈ܐ ܡܸܢܵܗ̇ ܡܕܝܼܩ܁ ܘܤܘܼܟܵܝܵܐ܃ ܡܥܲܕܪܵܢܵܐ ܗ̄ܘ̣ ܒܲܨܠܘܿܬܼܵܐ|
      block |ܠܐܵܚܘܿܕܼܵܘ̈ܗܝ܁ ܡܵܐ ܕܲܡܨܲܠܸܐ ܐܲܢ̄ܬܿ܃ ܐܸܬܿܕܲܟܼܪ ܠܐܲܟܵܪܵܐ ܕܙܵܪܲܥ ܥܲܠ|
      block |ܤܲܒܼܪܵܐ܁ ܘܗܵܘ̇ ܕܲܡܦܲܢܸܐ ܒܐܲܥܦܹ̈ܐ ܠܙܲܪܥܹܗ ܕܐܲܟܵܪܵܐ ܕܫܵܕܹܐ|
      block |ܒܗܲܝܡܵܢܘܼܬܼܵܐ܃ ܘܐܵܘܪܒܼܵܗ̇ ܠܫܹܐܠܲܬܼ ܡܲܠܟܿܘܼܬܹܗ ܘܙܲܕܝܼܩܘܼܬܹܗ|
      block |ܝܲܬܝܼܪ ܡ̣ܢ ܙܲܒܼ̈ܢܵܢܵܝܵܬܼܵܐ܃ ܗ̤ܘ ܡܸܬܼܦܢܸܐ ܥܲܠ ܫܸܐ̈ܠܵܬܲܢ ܐܲܝܟܼ|
      block |ܫܘܼܘܕܵܝܹܗ܁ ܐܵܡܹܝܢ܁|
  block 25
    block
      block |ܡܠܘܿܐܹ̈ܐ ܠܢܲܦܫܵܐ ܕܒܵܥ̇ܝܵܐ ܬܹܐܘܿܪܝܼܵܐ ܥܲܡܝܼܩܵܬܼܵܐ܃ ܕܬܸܥܡܲܕܼ ܒܵܗ̇ ܡ̣ܢ|
      block |ܚܘܼ̈ܫܵܒܹܐ ܓܫܝܼ̈ܡܹܐ ܕܡ̣ܢ ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ܁ ܟܗ܁|
    block
      block |ܟܠܡܸܕܸܡ ܕܲܠܥܸܠ ܡ̣ܢ ܡܸܕܸܡ܃ ܓܢܝܼܙ ܗ̄ܘ̣ ܡ̣ܢ ܗܵܘ̇ ܡܸܕܸܡ|
      block |ܕܡܸܢܹܗ ܘܲܠܬܲܚܬܿ܁ ܘܗܵܟܲܢܵܐ ܒܪܲܡ܃ ܠܵܐ ܗ̄ܘ̣ܵܐ ܒܬܲܚܦܝܼܬܼܵܐ ܕܓܼܘܼ̈ܫܡܹܐ|
    block
      block |ܐ̄ܚܪ̈ܵܢܹܐ܁ ܩܢܸܐ ܡ̇ܢ ܒܲܟܼܝܵܢܵܐ܃ ܘܲܠܗܵܝ̇܁ ܕܐܸܡܲܬܼܝ ܕܢܸܨܒܸܿܐ܃ ܢܸܤܦܲܩ|
      block |ܢܲܝܬܸܐ ܓܢܝܼܙܘܼܬܹܗ ܠܓܸܠܝܵܐ܀ ܟܠ ܗܵܟܹܝܠ ܕܐܘܼܤܝܼܵܐ ܐܝܼܬܹܝܗ̇|
      block |ܡܸܬܼܝܲܕܼܥܵܢܝܼܬܼܵܐ܃ ܦܘܼܪ̈ܫܵܢܹܐ ܕܕܲܪܓܼܵܗ̇ ܠܵܐ ܗܘ̤ܵܘ ܒܕܲܠܒܲܪ ܡܸܢܵܗ̇܃|
      block |ܐܸܠܵܐ ܠܓܼܵܘ ܡ̣ܢ ܙܵܘ̈ܥܹܝܗ̇ ܡܤܲܝܟܲܝܼܢ܁ ܗܵܢܵܘ ܕܹܝܢ ܘܝܲܬܝܼܪ ܢܲܗܝܼܪܵܐܝܼܬܼ܃|
      block |ܗܵܝ̇ ܕܢܸܬܼܓܵܘܘܿܢ ܝܲܬܝܼܪ ܘܲܕܼܠܵܐ ܡܸܨܥܵܝܵܐ ܡܸܕܸܡ܃ ܠܩܘܼܒܵܠܵܐ|
      block |ܕܢܘܼܗܪܵܐ ܩܲܕܼܡܵܝܵܐ܃ ܐܵܘ ܕܲܐ̄ܚܪܵܝܘܼܬܼ ܛܲܟܼܤܵܐ܁ ܠܵܘ ܐܲܬܼܪܵܢܵܐܝܼܬܼ܃|
      block |ܐܸܠܵܐ ܠܦܘܼܬܼ ܪܵܡܘܼܬܼ ܡܨܲܠܠܘܼܬܼܵܐ ܐܵܘ ܡܡܲܫܚܘܼܬܼܵܐ ܕܗܵܘ̈ܢܹܐ܃|
      block |ܠܘܵܬܼ ܚܲܝܠܵܐ ܡܩܲܒܿܠܵܢܵܐ ܕܪܸ̈ܡܙܹܐ ܥܸܠܵܝܹ̈ܐ܀ ܟܠ ܕܲܟܼܝܵܢܵܐ ܡ̇ܢ|
      block |ܐܝܼܬܼܵܘܗܝ ܡܸܬܼܝܲܕܼܥܵܢܵܐ܃ ܡ̣ܢ ܐܲܝܠܹܝܢ ܕܡܸܢܹܗ ܘܲܠܬܲܚܬܿ܃ ܓܢܝܼܙܘܼܬܼܵܐ|
      block |ܠܵܘ ܒܲܟܼܝܵܢܵܐ ܡ̣ܢ ܚܕܼܵܕܹ̈ܐ܃ ܐܸܠܵܐ ܒܲܡܝܲܬܿܪܘܼܬܼܵܐ ܕܙܵܘ̈ܥܹܐ܁ ܘܗܵܕܹܐ|
      block |ܒܲܒܼ̈ܢܲܝ ܬܸܓܼܡܵܐ ܐܵܡܲ݁ܢܵܐ܁ ܗܵܢܵܘ ܕܹܝܢ܃ ܬܸܓܼܡܹ̈ܐ ܕܚܲܝ̈ܠܵܘܵܬܼܵܐ ܩܲܕܝܼ̈ܫܹܐ܃|
      block |ܘܬܸܓܼܡܹ̈ܐ ܕܢܲܦ̈ܫܵܬܼܵܐ܃ ܘܬܸܓܼܡܹ̈ܐ ܕܫܹܐܕܹ̈ܐ܁ ܩܲܕܼܡܵܝܹ̈ܐ ܡ̣ܢ ܡܸܨܥܵܝܹ̈ܐ܃|
      block |ܘܗܵܠܹܝܢ ܡ̣ܢ ܬܠܝܼܬܼܵܝܹ̈ܐ܃ ܐܵܦ ܒܲܟܼܝܵܢܵܐ܃ ܐܵܦ ܒܕܼܘܼ̈ܟܿܝܵܬܼܵܐ܃ ܐܵܦ|
      block |ܒܙܵܘ̈ܥܹܐ܁ ܟܠܚܲܕܼ ܡ̣ܢ ܬܸܓܼܡܹ̈ܐ ܕܹܝܢ ܡܸܢܗܘܿܢ ܘܲܠܗܘܿܢ܃ ܒܝܼܕܲܥܬܼܵܐ|
      block |ܓܢܝܼܙܝܼܢ ܠܚܲܘܿܬܲܝܗܘܿܢ܁ ܐܸܢ ܚܵܙܹ̇ܝܢ܃ ܘܐܸܢ ܠܵܐ ܚܵܙܹ̇ܝܢ܁ ܠܐܲܝܠܹܝܢ ܕܹܝܢ|
      block |ܕܡ̣ܢ ܬܚܘܿܬܲܝܗܘܿܢ܃ ܐܵܦ ܒܹܗ ܒܲܟܼܝܵܢܵܐ܁ ܡܸܛܠ ܕܹܝܢ ܕܚܵܙܘܿܝܘܼܬܼܵܐ|
      block |ܕܠܵܐ ܓܫܝܼ̈ܡܹܐ܃ ܠܵܘ ܒܕܲܠܒܲܪ ܡܸܢܗܘܿܢ ܗܵܘܝܵܐ ܚܫܲܚܬܼܵܗ̇ ܐܲܝܟܼ|
      block |ܦܲܓܼܪ̈ܵܢܹܐ܁ ܐܸܠܵܐ ܚܙܵܬܼܗܘܿܢ ܕܠܲܚܕܼܵܕܹ̈ܐ܃ ܠܓܼܵܘ ܡ̣ܢ ܙܵܘܥܲܝ̈ܗܘܿܢ|
      block |ܡܸܬܼܐܲܡܪܲܐ܃ ܕܐܝܼܬܹܝܗ̇ ܡܝܲܬܿܪܘܼܬܼܵܐ ܘܲܡܡܲܫܚܘܼܬܼܵܐ ܕܙܵܘ̈ܥܹܐ܁|
      block |ܡܸܛܠܗܵܢܵܐ ܐܸܢ ܒܗܵܕܹܐ ܫܘܹܝܢ܃ ܐܵܦ ܟܲܕܼ ܪܲܚܝܼܩܝܼܢ܃ ܚܵܙܹ̇ܝܢ ܠܲܚܕܼܵܕܹ̈ܐ܁|
      block |ܠܵܘ ܦܲܢܛܵܤܝܼܵܐܝܼܬܼ܃ ܐܸܠܵܐ ܒܲܚܙܵܬܼܵܐ ܫܲܪܝܼܪܬܵܐ܃ ܘܒܲܟܼܝܵܢܵܐ ܚܲܬܝܼܬܼܵܐ܁|
    block
      block |ܒܲܠܚܘܿܕܼ ܥܸܠܬܼܵܐ ܕܟܼܠ ܡܥܲܠܲܝ ܡ̣ܢ ܗܵܠܹܝܢ ܦܘܼܪ̈ܫܵܢܹܐ܃ ܕܗ̤ܘܝܘܼ|
      block |ܒܲܠܚܘܿܕܼܵܘܗܝ ܤܓܼܝܼܕܵܐ܀|
      block |ܫܹ̈ܐܕܹܐ ܕܹܝܢ܃ ܘܟܲܕܼ ܛܵܒܼ ܐܝܼܬܲܝܗܘܿܢ ܛܲܡ̈ܐܹܐ܃ ܠܵܐ ܓܠܝܼܙܝܼܢ|
      block |ܡ̣ܢ ܚܙܵܬܼܵܐ ܕܲܒܼ̈ܢܲܝ ܬܸܓܼܡܲܝ̈ܗܘܿܢ܁ ܕܗܵܠܹܝܢ ܬܲܪܬܹܝܢ ܡܘܼ̈ܫܚܵܢ|
      block |ܕܲܠܥܸܠ ܡܸܢܗܘܿܢ܃ ܠܵܐ ܚܵܙܹ̇ܝܢ܁ ܡܸܛܠ ܕܲܚܙܵܝܵܐ ܕܪܘܼܚ܃ ܢܲܗܝܼܪܘܼܬܼܵܐ|
      block |ܗ̄ܘ̣ ܕܙܵܘ̈ܥܹܐ܁ ܗܸܢܘܿܢ ܐܸܢܘܿܢ ܡܲܚܙܝܼܬܼܗܘܿܢ܃ ܘܥܲܝܢܲܝ̈ܗܘܿܢ܁ ܘܐܸܡܲܬܼܝ|
      block |ܕܲܚܫܸܟܼܘ ܙܵܘ̈ܥܹܐ܃ ܠܵܐ ܚܵܙܹ̇ܝܢ ܠܛܲܟܼܤܹ̈ܐ ܕܲܠܥܸܠ ܡܸܢܗܘܿܢ܁ ܠܲܚ̈ܕܼܵܕܹܐ|
      block |ܕܹܝܢ܃ ܡܸܛܠ ܕܲܥܒܹܝܢ ܡ̣ܢ ܛܲܟܼܤܵܐ ܕܲܟܼܝܵܢܹ̈ܐ ܪ̈ܘܼܚܵܢܹܐ܃ ܐܲܝܟܼ|
      block |ܕܡ̣ܢ ܦܸܚܡܵܐ ܕܗܵܠܹܝܢ܃ ܚܵܙܹ̇ܝܢ܁ ܗܵܠܹܝܢ ܕܫܹ̈ܐܕܹܐ ܗܵܟܲܢ܀ ܢܲܦ̈ܫܵܬܼܵܐ ܕܝܼܢ܃|
      block |ܟܡܵܐ ܕܛܲܡ̈ܐܵܢ ܐܸܢܹܝܢ ܘܚܲܫܝܼ̈ܟܼܵܢ܃ ܕܢܸܚܙ̈ܝܵܢ ܠܲܝܬܿ ܠܗܹܝܢ܃ ܐܵܦܠܵܐ|
      block |ܠܲܒܼ̈ܢܲܝ ܬܸܓܼܡܲܝ̈ܗܹܝܢ܁ ܐܸܠܵܐ ܓܠܝܼ̈ܙܵܢ ܡ̣ܢ ܚܙܵܬܼܵܐ ܕܲܚܕܼܵܕܹ̈ܐ܃ ܐܵܦ ܡ̣ܢ|
      block |ܕܢܸܚܙ̈ܝܵܢ ܩܢܘܿܡܲܝ̈ܗܹܝܢ܁ ܐܸܢ ܕܹܝܢ ܢܸܬܿܕܲܟ̈ܝܵܢ܃ ܘܲܠܛܲܟܼܤܵܐ ܩܲܕܼܡܵܝܵܐ|
      block |ܕܲܒܼܪܝܼܬܼܗܹܝܢ ܢܹܐܬܼ̈ܝܵܢ܃ ܕܵܝ̈ܩܵܢ ܢܲܗܝܼܪܵܐܝܼܬܼ ܒܲܬܼܠܵܬܲܝ̈ܗܘܿܢ ܗܵܠܹܝܢ|
      block |ܬܸܓܼܡܹ̈ܐ܁ ܗܵܢܵܘ ܕܹܝܢ܃ ܒܐܲܝܠܹܝܢ ܕܲܠܬܲܚܬܿ ܡܸܢܗܹܝܢ܃ ܘܒܲܐܝܠܹܝܢ ܕܲܠܥܸܠ|
      block |ܡܸܢܗܹܝܢ܃ ܘܲܠܗܹܝܢ ܠܲܚܕܼܵܕܼ̈ܐ܁ ܘܲܠܗܵܠܹܝܢ ܟܠܗܘܿܢ ܬܸܓܼܡܹ̈ܐ܃ ܠܵܐ|
      block |ܗ̄ܘ̣ܵܐ ܡܵܐ ܕܡܸܫܬܲܚܦܝܼܢ ܠܕܼܡ̈ܘܵܬܼܵܐ ܓܫܝܼ̈ܡܵܬܼܵܐ܃ ܘܗܵܝܕܹܝܢ ܚܵܙ̈ܝܵܢ|
      block |ܠܗܘܿܢ܃ ܐܸܢ ܠܡܲܠܲܐܟܹ̈ܐ ܘܐܸܢ ܠܫܹ̈ܐܕܹܐ ܐܵܘ ܠܢܲܦܫܵܐ ܐ̄ܚܢܵܬܗܹܝܢ܁|
      block |ܐܼܠܵܐ ܒܹܗ ܒܲܟܼܵܝܵܢܗܘܿܢ ܚܵܙ̈ܝܵܢ ܠܗܘܿܢ ܟܲܕܼ ܩܵܝ̇ܡܝܼܢ ܒܛܲܟܼܤܵܐ|
      block |ܕܪܘܼܚܵܢܘܼܬܼܗܘܿܢ܃ ܐܸܢ ܡܲܠܲܐܟܼܵܐ܃ ܘܐܸܢ ܫܹܐܕܼܵܐ܃ ܘܐܸܢ ܢܲܦܫܵܐ|
      block |ܠܢܲܦܫܵܐ܁ ܐܸܢ ܕܹܝܢ ܬܹܐܡܲܪ ܕܠܵܐ ܡܲܨܝܵܐ ܗܵܕܹܐ܃ ܕܫܹܐܕܼܵܐ ܐܵܘ ܡܲܠܲܐܟܼܵܐ|
      block |ܢܸܬܼܚܙܘܿܢ ܒܪܘܼܚܵܢܘܼܬܼܗܘܿܢ ܐܸܠܵܐ ܡܸܫܬܲܓܼܢܹܝܢ܃ ܡܵܕܹܝܢ ܠܵܐ ܢܲܦܫܵܐ|
    block
      block |ܗ̣̄ܝ ܕܚܵܙ̇ܝܵܐ܃ ܐܸܠܵܐ ܦܲܓܼܪܵܐ܁ ܘܡܸܟܹܝܠ܃ ܡܵܢ ܐܵܠܨܵܐ ܥܲܠ ܕܲܟܼܝܘܼܬܼܵܐ|
      block |ܗܵܐ ܐܵܦ ܠܐܲܝܠܹܝܢ ܕܠܵܐ ܕܟܹܝܢ܃ ܒܲܙܒܲܢ ܡܸܬܼܚܙܹܝܢ ܠܗܘܿܢ ܫܹ̈ܐܕܹܐ܃|
      block |ܗܵܟܲܢܵܐ ܘܡܲܠܲܐܟܹ̈ܐ܁ ܒܪܲܡ ܒܥܲܝܢܵܐ ܗ̄ܘ̣ ܕܦܲܓܼܪܵܐ ܚܵܙܹ̇ܝܢ ܐܸܡܲܬܼܝ|
      block |ܕܚܵܙܹ̇ܝܢ܃ ܐܲܝܟܵܐ ܕܠܵܐ ܤܢܝܼܩܵܐ ܥܲܠ ܕܲܟܼܝܘܼܬܼܵܐ܁ ܒܲܕܼܓܼܘܿܢ܃ ܠܵܘ ܗܵܟܲܢܵܐ|
      block |ܢܲܦܫܵܐ ܕܐܸܬܿܕܲܟܿܝܲܬ̤܃ ܐܸܠܵܐ ܒܪܘܼܚܵܢܘܼܬܼܗܘܿܢ ܚܵܙ̇ܝܵܐ ܠܗܘܿܢ܃ ܒܥܲܝܢܵܐ|
      block |ܕܲܟܼܝܵܢܵܗ̇܁ ܗܵܢܵܘ ܕܹܝܢ܃ ܒܡܲܕܥܵܐ ܡܸܤܬܲܟܿܠܵܢܵܐ܀|
      block |ܘܲܕܼܚܵܙ̈ܝܵܢ ܬܘܼܒܼ ܢܲܦܫܵܬܼܵܐ ܠܲܚܕܼܵܕܹ̈ܐ܃ ܐܵܦ ܟܲܕܼ ܒܦܲܓܼܪܵܐ ܐܸܢܹܝܢ܃|
      block |ܠܵܐ ܬܸܬܿܕܲܡܲܪ܁ ܗܵܐ ܬܲܚܘܝܼܬܼܵܐ ܓܠܝܼܬܼܵܐ ܕܡܸܬܿܛܦܝܼܣ ܐܲܢ̄ܬܿ ܠܵܗ̇܃|
      block |ܡܸܛܠ ܤܵܗܕܵܗ̇ ܫܲܪܝܼܪܵܐ܁ ܗܵܢܵܘ ܕܹܝܢ܃ ܛܘܼܒܼܵܢܵܐ ܐܵܬܵܢܵܤܝܼܣ|
      block |ܡܵܘܕܝܵܢܵܐ ܘܩܵܬܼܘܿܠܝܼܩܵܐ ܤܵܗܹ̇ܕܼ ܒܲܟܼܬܼܵܒܼܵܐ ܗܵܘ̇ ܕܲܥܒܼܝܼܕܼ ܠܹܗ ܥܲܠ|
      block |ܗܘܼܦܵܟܼܵܘ̈ܗܝ ܕܡܵܪܝܼ ܐܲܢܛܘܿܢ܁ ܒܲܙܒܲܢ ܠܲܡ ܟܲܕܼ ܡܨܲܠܸܐ ܡܵܪܝ|
      block |ܐܲܢܛܘܿܢܝܼܣ܃ ܚ̣ܙܵܐ ܢܲܦܫܵܐ ܕܐ̄ܢܵܫ ܟܲܕܼ ܡܸܤܬܲܠܩܵܐ ܒܐܝܼܩܵܪܵܐ ܪܲܒܵܐ܁|
      block |ܘܝܵܗܹ̇ܒܼ ܗ̄ܘ̣ܵܐ ܛܘܼܒܼܵܐ܃ ܠܗܵܘ̇ ܕܲܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ ܐܸܫܬܿܘܝܼ܁|
      block |ܐܝܼܬܼܵܘܗܝ ܗ̄ܘ̣ܵܐ ܕܹܝܢ܃ ܛܘܼܒܼܵܢܵܐ ܐܲܡܘܿܢ ܗܵܘ̇ ܕܲܢܛܝܼܪܵܐ܁ ܪܲܚܝܼܩ|
      block |ܗ̄ܘ̣ܵܐ ܠܲܡ ܡܲܪܕܹܡ ܬܠܵܬܲܥܤܲܪ ܝܵܘܡ̈ܝܼܢ܃ ܛܘܼܪܵܐ ܗܵܘ̇ ܕܥܵܡܲܪ|
      block |ܗ̄ܘ̣ܵܐ ܒܹܗ ܛܘܼܒܼܵܢܵܐ ܐܲܢܛܘܿܢ܃ ܡ̣ܢ ܢܛܝܼܪܘܿܣ ܐܲܬܼܪܵܐ܁ ܗܵܪܟܵܐ|
      block |ܡܵܕܹܝܢ ܐܸܫܬܲܪܪܲܬ̤ ܬܲܚܘܝܼܬܼܵܐ ܕܲܬܼܠܵܬܲܝ̈ܗܘܹܝܢ ܗܵܢܹܝܢ ܕܐܸܡ݂ܲܪܢܲܢ܁ ܗܵܢܵܘ|
      block |ܕܹܝܢ܃ ܐܵܦ ܟܲܕܼ ܪܲܚܝܼܩܝܼܢ܃ ܚܵܙܹ̇ܝܢ ܟܝܵܢܹ̈ܐ ܪ̈ܘܼܚܵܢܹܐ ܠܲܚܕܼܵܕܹ̈ܐ܃ ܘܲܕܼܠܵܐ|
      block |ܟܵܠܹ̇ܐ ܛܵܘܪܵܐ ܘܲܤܝܵܡܵܐ ܕܓܘܼ̈ܫܡܹܐ ܠܲܚܙܵܬܼܗܘܿܢ܁ ܘܲܕܼܚܵܙ̈ܝܵܢ ܢܲܦ̈ܫܵܬܼܵܐ|
      block |ܠܲܚܕܼܵܕܹ̈ܐ ܡܵܐ ܕܐܸܬܿܕܲܟܝܼ܃ ܘܲܕܼܠܵܘ ܓܫܝܼܡܵܐܝܼܬܼ ܚܵܙ̈ܝܵܢ ܐܸܡܲܬܼܝ ܕܚܵܙ̈ܝܵܢ܃|
    block
      block |ܐܸܠܵܐ ܒܲܟܼܝܵܢܵܐ ܪܘܼܚܵܢܵܐ܁ ܡܸܛܠ ܕܓܲܠܝܵܐ ܗ̣̄ܝ܃ ܕܲܚܙܵܬܼܵܐ ܓܫܝܼܡܬܼܵܐ܃|
      block |ܡܸܕܸܡ ܕܲܩܕܼܵܡܹܝܗ̇ ܐܝܼܬܼ ܠܵܗ̇ ܠܡܸܚܙܵܐ܁ ܐܸܡܲܬܼܝ ܕܹܝܢ ܕܡܲܒܼܥܲܕܼ܃|
      block |ܥܲܠ ܚܙܵܬܼܵܐ ܐ̄ܚܪܹܬܼܵܐ ܐܵܠܨܵܐ܀|
      block |ܗܵܢܘܿܢ ܡܲܢ ܬܸܓܼܡܹ̈ܐ ܥܸܠܵܝܹ̈ܐ܃ ܤܲܓܝܼܐܘܼܬܼܵܐ ܕܡܸܢܝܵܢܵܐ ܩܢܹܝܢ|
      block |ܒܲܗܘܵܝܗܘܿܢ܃ ܕܠܵܐ ܤܵܟܼܵܐ܁ ܘܦܘܼܪ̈ܫܵܢܹܐ ܬܘܼܒܼ܃ ܘܛܲܟܼܤܹ̈ܐ ܡܸܫܬܲܡܗܝܼܢ|
      block |ܒܲܝܢܵܬܼܗܘܿܢ܁ ܕܡܸܢܗܘܿܢ ܡܲܢ ܡܸܬܼܩܪܹܝܢ ܐܲܪ̈ܟܘܿܣ܃ ܘܫܘܼ̈ܠܛܵܢܹܐ܃|
      block |ܘܚܲܝ̈ܠܹܐ܃ ܘܡܵܪ̈ܵܘܵܬܼܵܐ܁ ܟܒܲܪ ܕܹܝܢ ܗܵܢܘܿܢ ܕܡܸܬܼܝܲܩܪܝܼܢ ܒܫܘܼܠܛܵܢܵܐ|
      block |ܘܲܒܼܪܹܫܵܢܘܼܬܼܵܐ܃ ܙܥܘܿܪܝܼܢ ܐܸܢܘܿܢ ܒܡܸܢܝܵܢܵܐ ܡ̣ܢ ܡܫܲܥ̈ܒܿܕܹܐ ܕܤܝܼܡܝܼܢ|
      block |ܠܡܸܫܬܲܥܒܵܕܼܘܼ ܠܦܘܼܩܕܵܢܗܘܿܢ܃ ܐܵܡܲ݁ܪ ܪܲܒܵܐ ܕܡܲܠܦܵܢܹ̈ܐ ܪܗܸܛܪܵܐ|
      block |ܕܝܼܘܿܕܘܿܪܘܿܣ܁ ܒܚܲܝܠܵܐ ܠܲܡ ܘܲܒܼܤܘܼ̈ܟܵܠܹܐ ܪܵܘܪ̈ܒܹܐ ܘܲܡܢܵܬܼܵܢܵܝܹ̈ܐ|
      block |ܐܝܼܬܲܝܗܘܿܢ܃ ܠܦܘܼܬܼ ܪܲܒܿܘܼܬܼܵܐ ܕܛܲܟܼܤܲܝ̈ܗܘܿܢ܃ ܟܲܕܼ ܡܸܬܿܕܲܪܓܼܝܼܢ|
      block |ܘܤܵܠ̇ܩܝܼܢ ܡ̣ܢ ܕܪܲܓܼ ܠܲܓܼܪܲܓܼ܃ ܥܕܲܡܵܐ ܕܡܸܬܼܡܲܢܥܝܼܢ ܠܗܵܘ̇ ܚܲܕܼ|
      block |ܕܩܲܫܝܼܫ ܘܚܲܝܠܬܼܵܢ ܡ̣ܢ ܟܠ ܘܲܫܒܼܝܼܚ܃ ܘܐܝܼܬܼܵܘܗܝ ܪܹܫܵܐ ܘܫܲܬܼܐܸܤܬܼܵܐ|
      block |ܕܟܼܠܗܹܝܢ ܒܸܪ̈ܝܵܬܼܵܐ܁ ܪܹܫܵܐ ܕܹܝܢ ܐܵܡܲ݁ܪܢܵܐ܀ ܠܵܐ ܗ̄ܘ̣ܵܐ ܒܵܪܘܿܝܵܐ ܕܲܡܩܲܕܿܡܘܼܬܼ|
      block |ܬܸܕܼܡܪܵܬܼܵܐ ܕܲܥܒܼܵܕܼܵܘ̈ܗܝ ܕܐܲܠܵܗܵܐ܀ ܤܲܓܝܼ ܦܲܝܝܼܫܝܼܢ ܘܲܒܼܨܝܼܪܝܼܢ ܐܸܢܘܿܢ|
      block |ܡܲܠܲܐܟܹ̈ܐ ܘܪܲܒܲܝ ܡܲܠܲܐܟܹ̈ܐ ܡ̣ܢ ܡܲܕܼܪܟܼܵܢܘܼܬܼܵܐ ܕܚܸܟܼܡܬܹܗ ܕܐܲܠܵܗܵܐ܃|
      block |ܒܵܪܘܿܝܵܐ ܕܝܼܠܲܢ ܘܕܼܝܼܠܗܘܿܢ܁ ܘܗܵܢܵܐ ܟ̱ܠܹܗ ܒܨܝܼܪܝܼܢ܃ ܐܲܝܟܼ ܡܵܐ|
      block |ܕܲܒܼܨܝܼܪܝܼܢ ܡܸܢܗܘܿܢ܃ ܗܵܢܘܿܢ ܕܡܸܢܗܘܿܢ ܡܬܲܚܬܹܝܢ܃ ܘܲܕܼܠܵܐ ܤܵܟܼ|
      block |ܝܲܬܝܼܪ܁ ܒܨܝܼܪܹ̈ܐ ܕܹܝܢ ܐܵܡܲ݁ܪܢܵܐ܃ ܒܲܡܥܲܠܝܘܼܬܼܵܐ ܘܒܲܡܬܲܚܬܝܘܼܬܼܵܐ ܕܡ̣ܢ|
      block |ܚܕܼܵܕܼ̈ܐ܁ ܠܵܐ ܗ̄ܘ̣ܵܐ ܐܲܬܼܪܵܢܵܐܝܼܬܼ܃ ܐܸܠܵܐ ܒܚܲܝܠܵܐ ܘܲܒܼܤܘܼܟܵܠܵܐ܁ ܕܢܹܐܡܲܪ|
      block |ܒܚܲܝܠܵܐ ܟܝܵܢܵܝܵܐ܃ ܘܲܒܼܤܘܼܟܵܠܵܐ ܡܥܲܠܹܝܢ ܘܲܒܼܨܝܼܪܝܼܢ܁ ܠܦܘܼܬܼ ܓܹܝܪ|
      block |ܡܫܘܼܚܬܼܵܐ ܕܲܩܢܹܝܢ܃ ܢܲܩܝܼܦܵܐ ܠܗܘܿܢ ܝܑܼܕܲܥܬܼܵܐ ܕܪܲܒܵܐ ܘܕܲܒܼܨܝܼܪܵܐ܀|
    block
      block |ܠܟܼܠܗܹܝܢ ܗܵܟܹܝܠ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ܃ ܝܘܼܦܠܵܢܵܐ ܐܲܠܵܗܵܝܵܐ|
      block |ܒܬܸܫܥܵܐ ܟܘܼܢܵܝܹ̈ܐ ܪ̈ܘܼܚܵܢܹܐ ܫܲܡܲܗ ܐܸܢܹܝܢ܁ ܘܲܠܗܘܿܢ ܠܗܵܠܹܝܢ ܬܸܓܼܡܹ̈ܐ|
      block |ܬܠܵܬܼܵܐ܃ ܬܠܝܼܬܼܵܐܝܼܬܼ ܦܲܪܸܫ܁ ܕܩܲܕܼܡܵܝܗܘܿܢ܃ ܡܵܘܬܿܒܹ̈ܐ܃ ܡܥܲܠܲܝ̈ܵܐ|
      block |ܘܪ̈ܵܡܹܐ ܘܩܲܕܝܼ̈ܫܹܐ܁ ܘܲܟܼܪ̈ܘܿܒܹܐ܃ ܤܲܓܝܼ̈ܐܲܝ ܥܲܝ̈ܢܹܐ܁ ܘܲܤܪ̈ܵܦܹܐ܃ ܤܲܓ̈ܝܼܐܲܝ|
      block |ܓܸܦܹ̈ܐ܁ ܘܬܸܓܼܡܵܐ ܕܹܝܢ ܬܠܝܼܬܼܵܝ ܛܲܟܼܤܹ̈ܐ܃ ܡܵܪ̈ܵܘܵܬܼܵܐ ܘܚܲܝ̈ܠܹܐ|
      block |ܘܫܘܼ̈ܠܛܵܢܹܐ܁ ܕܲܬܼܠܵܬܼܵܐ܃ ܐܲܪ̈ܟܘܿܣ ܘܪ̈ܲܒܲܝ ܡܲܠܲܐܟܹ̈ܐ ܘܡܲܠܲܐܟܹ̈ܐ܀|
      block |ܘܬܘܼܒܼ ܡܸܬܼܦܲܫܩܝܼܢ܃ ܥܸܒܼܪܵܐܝܼܬܼ܁ ܤܪ̈ܵܦܹܐ܃ ܡܲܚܡܵܢܹ̈ܐ ܘܡܵܘܩ̈ܕܼܵܢܹܐ܁|
      block |ܟܪ̈ܘܿܒܹܐ܃ ܤܲܓܝܼܐܘܼܬܼ ܝܑܼܕܲܥܬܼܵܐ܃ ܘܐܲܫܝܼܕܼܘܼܬܼ ܚܸܟܼܡܬܼܵܐ܁ ܘܡܵܘܬܿܒܹ̈ܐ܃|
      block |ܩܘܼܒܵܠܵܐ ܘܲܢܚܵܝܬܼܵܐ ܕܐܲܠܵܗܵܐ܁ ܝܲܕܘܼ̈ܥܬܼܵܢܹܐ ܕܹܝܢ ܐܸܫܬܲܡܲܗܘ ܬܸܓܼܡܵܐ|
      block |ܗܵܢܵܐ ܩܲܕܼܡܵܝܵܐ܃ ܠܵܘ ܐܲܝܟܼ ܡܲܢ ܕܲܒܼܝܲܕܼ ܦܸܠܵܐ̈ܬܼܵܐ ܦܬܼܝܼ̈ܟܼܵܬܼܵܐ|
      block |ܡܸܬܼܪ̈ܲܓܼܫܵܢܝܬܼܵܐ ܚܵܙܹ̇ܝܢ ܪܘܼܚܵܢܵܐܝܼܬܼ܃ ܐܵܘ ܡ̣ܢ ܟܬܼܵܒܲܝ̈ ܪܘܼܚܵܐ|
      block |ܡܸܤܬܲܟܿܠܝܼܢ ܥܲܠ ܐܝܼܬܼܘܼܬܼܵܐ܁ ܐܸܠܵܐ ܐܲܝܟܼ ܡܲܢ ܕܡܸܬܼܡܠܹܝܢ ܢܘܼܗܪܵܐ|
      block |ܡܪܲܡܪ̱ܡܵܐ ܕܟܼܠܵܗ̇ ܝܼܕܲܥܬܼܵܐ ܕܠܵܐ ܓܫܘܿܡ܃ ܘܡܸܤܬܲܒܼܥܝܼܢ ܐܲܝܟܼ|
      block |ܕܡܲܦܲܣ ܠܗܘܿܢ ܡ̣ܢ ܬܹܐܘܿܪܝܼܵܐ ܐܝܼܬܼܚܵܬܼܵܐ ܬܠܝܼܬܼܵܝܲܬܼ ܙܲܠܝܼ̈ܩܹܐ|
      block |ܕܫܘܼܦܪܵܐ ܒܵܪܹܐ ܟܠ ܫܘܼܦܪ̈ܝܼܢ܃ ܘܡܸܫܬܿܘܹܝܬ ܠܫܵܘܬܵܦܘܼܬܼܵܐ ܕܥܲܡ|
      block |ܝܼܫܘܿܥ܁ ܠܵܐ ܗ̄ܘ̣ܵܐ ܒܝܘܼܩ̈ܢܹܐ ܩܲܕܝܼ̈ܫܲܝ ܨܘܼܠܵܡܵܐ܃ ܕܡܲܤܒܿܗܵܐܝܼܬܼ|
      block |ܨܵܝ̇ܪܝܼܢ ܕܵܡܝܘܼܬܼܵܐ ܐܲܠܵܗܵܝܬܼܵܐ܃ ܐܸܠܵܐ ܐܲܝܟܼ ܡ̇ܢ ܕܒܲܫܪܵܪܵܐ ܩܲܪܝܼܒܼܝܼܢ|
      block |ܠܘܵܬܹܗ ܡܸܬܿܛܲܒܼܥܝܼܢ ܡܸܢܹܗ ܒܲܢܤܝܼܒܼܘܼܬܼܵܐ ܩܲܕܼܡܵܝܬܼܵܐ ܕܝܼܕܲܥܬܼܵܐ|
      block |ܕܢܲܗܝܼܪ̈ܵܘܗܝ ܐܲܠܵܗܵܝܹ̈ܐ܁ ܘܡܸܬܼܡ̱ܠܹܝܢ ܡ̣ܢ ܐܲܠܵܗܘܼܬܼܵܐ ܝܑܼܕܲܥܬܼܵܐ|
      block |ܐܝܼܬܼܚܵܬܼܵܐ܃ ܐܲܝܟܼ ܕܒܹܝܬܼ ܡܲܠܲܐܟܹ̈ܐ܃ ܘܤܘܼ̈ܟܵܠܹܐ ܩܲܕܼܡܵܝܹ̈ܐ ܕܐܲܠܵܗܘܼܬܼܵܐ܁|
      block |ܐ̄ܚܪܵܢܝܵܐܝܼܬܼ ܘܝܲܬܝܼܪ ܢܲܗܝܼܪܵܐܝܼܬܼ ܟܘܼ̈ܢܵܝܹܐ ܕܛܲܟܼܤܹ̈ܐ ܥܸܠܵܝܹ̈ܐ܁|
    block
      block |ܡܵܘ̈ܬܿܒܹܐ܃ ܡܝܲܩܪܹ̈ܐ܁ ܡܵܪ̈ܵܘܵܬܼܵܐ܃ ܫܲܠܝܼ̈ܛܲܝ ܥܲܠ ܡܲܠܟ̈ܘܵܬܼܵܐ܁|
      block |ܐܲܪ̈ܟܿܘܿܣ܃ ܡܕܲܒܿܪܵܢܲܝ ܐܵܐܲܪ܀ ܫܘܼ̈ܠܛܵܢܹܐ܃ ܕܫܲܠܝܼܛܝܼܢ ܥܲܠ ܥܲܡܡܹ̈ܐ܃|
      block |ܘܥܲܠ ܚܲܕܼ ܚܲܕܼ ܡ̣ܢ ܒܢܲܝ̈ܢܵܫܵܐ܀ ܘܚܲܝ̈ܠܹܐ܃ ܕܲܕܚܝܼܠ ܚܸܙܘܗܘܿܢ܁ ܗܵܢܵܘ|
      block |ܕܹܝܢ܃ ܡܨܝܢ ܒܚܲܝܠܵܐ܁ ܤܪ̈ܵܦܹܐ܃ ܡܩܲܕ̈ܫܵܢܹܐ܁ ܟܪ̈ܘܿܒܹܐ܃ ܛܵܥܘܿܢܹ̈ܐ܀|
      block |ܥܝܼܪܹ̈ܐ܃ ܢܵܛܘܿܪܹ̈ܐ܀ ܡܲܠܲܐܟܹ̈ܐ܃ ܡܸܫܬܲܕܪ̈ܵܢܹܐ܀ ܒܝܵܘܡܵܐ ܩܲܕܼܡܵܝܵܐ܃|
      block |ܬܡܵܢܝܵܐ ܟܝܵܢܹ̈ܐ ܐܸܬܼܒܪܝܼܘ܁ ܫܲܒܼܥܵܐ ܒܫܸܬܼܩܵܐ܃ ܘܚܲܕܼ ܒܩܵܠܵܐ܃|
      block |ܕܐܝܼܬܼܵܘܗܝ ܢܘܼܗܪܵܐ܀ ܘܲܒܼܕܲܬܼܪܹܝܢ܃ ܪܩܝܼܥܵܐ܀ ܘܲܒܼܕܲܬܼܠܵܬܼܵܐ܃ ܟܘܼܢܵܫܵܐ|
      block |ܕܡܲܝ̈ܵܐ܃ ܘܡܵܘܥܝܼܬܼܵܐ ܕܝܵܥ̈ܝܵܬܼܵܐ܀ ܘܲܒܼܕܲܐܪܒܿܥܵܐ܃ ܦܘܼܠܵܓܼܵܐ ܕܢܲܗܝܼܪܹ̈ܐ܀|
      block |ܘܒܲܕܼܚܲܡܫܵܐ܃ ܦܵܪܲܚܬܼܵܐ ܘܪ̈ܲܚܫܵܐ ܘܢܘܼ̈ܢܹܐ܀ ܘܲܒܼܕܸܫܬܼܵܐ܃ ܚܲܝ̈ܘܵܬܼܵܐ܃|
      block |ܘܒܲܪܢܵܫܵܐ܀ ܐܸܤܟܹܡܹܗ ܠܲܡ ܕܥܵܠܡܵܐ ܟ̱ܠܹܗ܃ ܐܘܼܪܟܵܐ ܘܲܦܬܼܵܝܵܐ܀|
      block |ܪܹܫܵܐ܃ ܡܲܕܼܢܚܵܐ܀ ܘܫܘܼܠܵܡܵܐ܃ ܡܲܥܪܒܼܵܐ܀ ܘܝܲܡܝܼܢܵܐ܃ ܓܲܪܒܿܝܵܐ܀|
      block |ܘܤܸܡܵܠܵܐ܃ ܬܲܚܡܢܵܐ܀ ܘܒܲܕܡܘܼܬܼ ܥܲܪܤܵܐ܃ ܐܝܼܬܹܝܗ̇ ܐܲܪܥܵܐ܀ ܘܲܫܡܲܝܵܐ|
      block |ܥܸܠܵܝܹ̈ܐ܃ ܐܲܝܟܼ ܟܲܦܬܼܵܐ܀ ܘܲܫܡܲܝܵܐ ܕܲܬܼܪܹܝܢ܃ ܐܲܝܟܼ ܓܝܼܓܼܠܵܐ ܡܠܲܚܲܡ|
      block |ܠܗܵܘ̇ ܥܸܠܵܝܵܐ܁ ܘܤܸܦ̈ܘܵܬܼܗܘܿܢ ܕܲܡܫܲܝܵܐ ܘܕܲܐܥܵܐ܃ ܕܲܒܿܝܼܩܝܼܢ|
      block |ܒܲܚܕܼܵܕܹ̈ܐ܀ ܘܐܘܼܩܝܵܢܘܿܣ܃ ܐܲܝܟܼ ܩܲܡܪܵܐ ܥܲܦܝܼܩ ܠܗܘܿܢ܁ ܘܲܠܟܼܵܐ|
      block |ܡܸܢܹܗ܃ ܛܘܼܪܹ݁ܐ ܪ̈ܵܡܹܐ ܕܤܵܠܩ̇ܝܼܢ ܥܕܲܡܵܐ ܠܲܫܡܲܝܵܐ܁ ܘܫܸܡܫܵܐ ܒܸܤܬܲܪ|
      block |ܗܵܢܘܿܢ ܛܘܼܪܹ̈ܐ ܥܵܒܹ̇ܕܼ ܡܹܐܙܲܠܬܹܗ ܟ̱ܠܹܗ ܠܸܠܝܵܐ܁ ܘܝܲܡܵܐ ܪܲܒܵܐ܃|
      block |ܠܟܼܵܐ ܡܸܢܗܘܿܢ܁ ܘܲܠܒܼܝܼܟܼ ܚܲܕܼ ܒܐܲܪܒܿܥܵܐ ܒܝܲܒܿܝܼܫܬܼܵܐ܃ ܘܚܲܕܼ ܡ̣ܢ|
      block |ܐܲܪܒܿܥܵܐ ܝܲܒܿܝܼܫܬܼܵܐ܁|
  block 26
    block
      block |ܠܘܼܩܒܲܠ ܗܵܢܘܿܢ ܕܐܵܡ̇ܪܝܼܢ܃ ܕܐܸܢ ܐܲܠܵܗܵܐ ܛܵܒܼܵܐ ܗ̄ܘ̣܃ ܡܸܛܠ ܡ̇ܢ|
      block |ܥܒܼܝܼ̈ܕܼܵܢ ܠܹܗ ܗܵܠܹܝܢ܁ ܟܘ܁|
    block
      block |ܚܛܝܼܬܼܵܐ ܘܓܹܗܲܢܵܐ ܘܡܵܘܬܵܐ܃ ܟܠ ܟ̱ܠܹܗ ܨܹܝܕܼ ܐܲܠܵܗܵܐ ܠܲܝܬܿ܁|
      block |ܤܘܼܥܪ̈ܵܢܹܐ ܐܸܢܘܿܢ ܓܹܝܪ ܗܵܠܹܝܢ܃ ܘܠܵܘ ܩܢܘܿܡܹ̈ܐ܀ ܚܛܝܼܬܼܵܐ ܓܹܝܪ܃|
      block |ܦܹܐܪܵܐ ܗ̄ܘ̣ ܕܨܸܒܼܝܵܢܵܐ܁ ܘܐܝܼܬܼ ܗ̄ܘ̣ܵܐ ܐܸܡܲܬܼܝ܃ ܕܠܲܝܬܹܝܗ̇ ܗ̄ܘ̣ܵܬܼ܁|
      block |ܘܗܵܘܹ̇ܐ ܐܸܡܲܬܼܝ܃ ܕܠܵܐ ܬܸܗܘܸܐ܁ ܓܹܗܲܢܵܐ ܓܹܝܪ ܦܹܐܪܵܐ ܕܲܚܛܝܼܬܼܵܐ܃|
      block |ܕܠܲܙܒܲܢ ܘܐܸܡܲܬܼܝ ܕܗ̤ܘ ܫܵܩ̇ܠܵܐ ܫܘܼܪܵܝܵܐ܁ ܟܲܕܼ ܤܵܟܼܵܗ̇܃ ܠܵܐ ܝܑܼܕܲܝܼܥ܁|
      block |ܡܵܘܬܵܐ ܕܹܝܢ܃ ܦܘܼܪܢܵܤܵܐ ܗ̄ܘ̣ ܕܚܸܟܼܡ̱ܬܹܗ ܕܥܵܒܼܘܿܕܼܵܐ܁ ܗܵܢܵܐ ܕܲܡܠܸܐ|
      block |ܙܒܲܢ ܒܲܠܚܘܿܕܼ ܫܲܠܝܼܛ ܥܲܠ ܟܵܝܵܢܵܐ܃ ܘܒܼܵܛܹ̇ܠ ܒܟܼܠ ܦܪܘܿܣ܁|
      block |ܤܵܛܵܢܵܐ܃ ܫܡܵܐ ܕܡܲܤܛܝܵܢܘܼܬܹܗ ܕܨܸܒܼܝܵܢܵܐ ܡ̣ܢ ܫܪܵܪܵܐ܃ ܘܠܵܘ ܕܲܟܼܝܵܢܵܐ|
      block |ܐܝܼܬܼܵܘܗܝ ܡܵܘܕܥܵܢܵܐ܀ ܐܸܢܕܹܝܢ ܬܸܫܵܟܲܚ ܐܵܚܝ ܡܸܕܸܡ ܡܸܕܸܡ ܡ̣ܢ|
      block |ܗܵܠܹܝܢ ܘܲܒܼܕܼܘܼܟ ܐ̄ܚܪܹܝܢ܃ ܠܵܐ ܐܲܝܟܼ ܡܸܬܼܚܙܵܘܙܸܐ ܢܸܬܼܚܫܸܒܼ ܚܢܲܢ|
      block |ܒܥܲܝܢܲܝ̈ܟ܃ ܕܲܒܼܕܲܐ̄ܚܪ̈ܵܢܹܐ ܡܚܵܘܹ̇ܝܢ ܚ̄ܢܲܢ ܢܲܦܫܲܢ܁ ܐܸܠܵܐ ܡܵܠܘܿܢ ܡܲܟܿܝܼ̈ܟܹܐ܃|
      block |ܕܝܵܢܩܝܼܢܲܢ ܡ̣ܢ ܚܲܠܒܼܵܐ ܕܐܲܒܼܵܗܲܝ̈ܢ ܩܲܕܼܡܵܝܹ̈ܐ܃ ܗܵܠܹܝܢ ܕܐܲܝܟܼ ܕܲܠܬܹܐܘܿܪܝܼܵܐ|
      block |ܟܲܢܸܫܢܲܢ ܤܵܡܢܲܢ ܩܕܼܵܡܲܝܢ܃ ܐܲܝܟܼ ܢܝܼܫܵܐ ܕܤܝܼܡ ܠܲܢ ܠܡܲܥܬܵܪܘܼ|
      block |ܠܡܲܕܥܵܐ ܒܐܲܤܵܢܹ̈ܐ܃ ܕܲܒܼܗܘܿܢ ܢܸܪܥܸܐ ܘܢܸܬܿܬܲܪܤܸܐ܁ ܠܵܐ ܓܹܝܪ ܛܲܥܝܵܐ|
      block |ܠܲܢ ܗܵܝ̇܃ ܕܠܵܐ ܐܸܬܼܥܲܠܝܼܢ ܡ̣ܢ ܛܲܟܼܤܵܐ ܕܝܵܠܘܿܦܹ̈ܐ܃ ܟܡܵܐ ܕܲܒܼܒܸܤܪܵܐ|
      block |ܥܕܲܟܹܝܠ ܫܪܹܝܢܲܢ܀ ܦܵܪܘܿܫܘܼܬܼܵܐ ܐܝܼܬܹܝܗ̇܃ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ|
      block |ܟܝܵܢܵܝܹ̈ܐ܁ ܐܸܡܲܬܼܝ ܕܗܵܠܹܝܢ ܒܐܘܼܪܚܹܗ ܕܲܟܼܝܵܢܵܐ ܪܵܕܹܝܢ ܒܙܵܘܥܲܝ̈ܗܘܿܢ܃|
      block |ܒܫܘܼܚܠܵܦܵܐ ܕܐܸܤܛܘܼܟܼܤܹ̈ܐ ܘܥܵܠܡܹ̈ܐ ܢܸܦܓܥܘܼܢ܁ ܟܲܕܼ ܕܹܝܢ|
    block
      block |ܒܲܬܼܪܲܝܵܢܝܼܬܼܵܐ܃ ܠܲܚܫܲܚܬܼܵܐ ܐ̄ܚܪܹܬܼܵܐ ܢܸܫܬܲܟܼ̈ܚܵܢ ܠܗܘܿܢ ܕܐܝܼܬܲܝܗܹܝܢ ܗܵܠܹܝܢ|
      block |ܕܲܗ̤ܘܲܝ̈܁ ܕܟܲܕܼ ܥܦܝܼ̈ܦܹܐ ܐܸܢܘܿܢ ܒܤܘܼܟܵܠܵܐ ܟܝܵܢܹ̈ܐ ܠܲܚܫܲܚܬܼܵܐ܃|
      block |ܢܸܤܬܲܟܿܠܘܼܢ ܠܗܘܿܢ ܠܦܸܠܓܘܼܬܼ ܚܫܲܚܬܵܐ܁ ܕܐܝܬܼܵܘܗܝ܃ ܛܲܟܼܤܵܐ|
      block |ܕܲܕܠܵܐ ܢܦܸܫ܀ ܐܸܡܲܬܼܝ ܕܲܒܼܗܲܢܝܼܐܘܼܬܼܵܐ ܕܦܸܬܼܓܼܵܡܲܝ̈ ܬܸܫܡܸܫܬܼܵܐ|
      block |ܬܸܦܓܲܥ܃ ܗܵܝܕܹܝܢ ܗܵܘܢܵܐ ܡܸܬܼܝܲܥܲܢ܃ ܕܒܼܵܗ̇ ܟܲܕܼ ܒܵܗ̇ ܢܸܫܬܿܟܲܚ|
      block |ܐܲܡܝܼܢܵܐܝܼܬܼ܁ ܐܸܢܕܹܝܬ ܫܸܐܠ̱ܬܹܗ ܕܲܬܼܡܲܠܸܐ ܨܵܒܹ̇ܐ ܐܲܢ̄ܬܿ܃ ܠܘܵܬܼ ܝܑܼܕܲܥܬܼܵܐ|
      block |ܬܸܤܬܲܪܗܲܒܼ ܕܥܸܠܬܼܵܐ܁ ܠܗܵܕ݂ܹܐ ܚܲܪܝܼܦܵܐܝܼܬܼ ܐܸܢ ܬܲܕܪܸܟܼ܃ ܐܲܝܟܼ|
      block |ܦܵܪܘܿܫܵܐ ܕܠܵܐ ܡܤܲܡܲܝ܃ ܠܵܐ ܥܲܤܩܵܐ ܠܵܟ܃ ܕܲܒܼܗܵܝ̇ ܐܲܡܝܼܢܵܐܝܼܬܼ|
      block |ܕܠܵܐ ܥܘܼܟܵܪ ܬܸܬܼܒܲܤܲܡ܁ ܘܡܵܢܵܐ ܟܲܝ ܡܲܥܒܿܕܼܵܢܵܐ܃ ܗܵܘ̇ ܕܡܸܫܬܲܡܲܗ|
      block |ܘܥܸܠܬܼܵܐ ܠܦܲܪܙܠܵܐ ܡ̇ܢ ܫܘܿܦܝܼܢܵܐ܃ ܘܠܵܐ ܡܸܕܹܡ ܬܵܘܤܲܦܬܼܵܐ ܒܹܗ|
      block |ܤܵܐܹ̇ܡ܃ ܠܡܲܝܬܵܝܘܼܬܹܗ ܠܘܵܬܼ ܡܲܒܼܗܩܘܼܬܼܵܐ ܘܨܵܡܘܿܚܘܼܬܼܵܐ܁ ܐܘܼܤܝܼܵܝܬܼܐ|
      block |ܗ̣̄ܝ ܓܹܝܪ ܕܗܵܢܵܐ܁ ܐܸܠܵܐ ܡܵܢܵܐ ܐܲܦܘܼܤܝܵܐ ܗ̄ܘ̣ ܕܹܝܢ ܫܵܕܹܐ ܡܸܢܹܗ܃|
      block |ܗܵܝ̇ ܕܡ̣ܢ ܒܠܲܝ ܦܘܼܠܚܵܢܵܐ ܤܸܠܩܲܬ̤ ܥܠܵܘܗܝ܁ ܘܗ̤ܝ ܟܲܕܼ ܗ̤ܝ|
      block |ܬܹܐܘܿܪܝܼܵܐ ܥܲܠ ܟܝܵܢܹܗ ܕܗܵܘܢܵܐ܁ ܠܘܵܬܼ ܫܘܿܦܝܼܢܵܐ ܩܲܪܸܒܲܝܗܝ ܠܗܵܢܵܐ܃|
      block |ܘܗܵܝܕܹܝܢ ܡܸܫܟܲܚ ܐܲܢ̄ܬܿ ܠܹܗ ܕܐܲܝܟܲܢ ܡܲܒܼܗܸܩ ܒܥܸܕܵܢ ܬܸܫܡܸܫܬܼܵܐ܃|
      block |ܟܲܕܼ ܡܡܲܪܸܐ ܒܨܸܡܚܵܐ ܕܟܼܵܘ̈ܟܿܒܹܐ܁ ܠܡܸܪܕܵܐ ܓܹܝܪ ܠܲܩܕܼܵܡܵܘܗܝ|
      block |ܤܘܼܥܪܵܢܵܐ܃ ܠܵܐ ܡܸܫܟܲܚ܁ ܦܲܚܝܼܫ ܡܲܢ܃ ܟܲܕܼ ܠܵܐ ܒܲܛܝܼܠ܁ ܡܸܛܠ|
      block |ܡܵܢܵܐ ܒܙܘܼܡܵܪܵܐ ܐܸܡ̇ܪܹܬܼ܃ ܘܠܵܐ ܒܲܨܠܘܿܬܼܵܐ ܕܠܸܒܵܐ ܘܲܒܼܩܸܪܝܵܢܵܐ܁|
      block |ܠܡܲܚܤܸܢ ܡܸܬܼܠܒܸܟܼ ܗܵܘܢܵܐ ܬܲܡܵܢ܁ ܠܵܘ ܗܵܟܲܢܵܐ ܘܲܒܼܗܵܠܹܝܢ܁|
      block |ܝܲܨܝܼܦܘܼܬܼܵܐ ܓܹܝܪ ܙܥܘܿܪܬܵܐ܃ ܤܵܦ̇ܩܵܐ ܠܗܘܿܢ܁ ܗܵܠܹܝܢ܃ ܤܵܦ̇ܩܝܼܢ|
      block |ܘܐܵܦ ܒܗܵܘ̇ ܠܲܡܥܲܕܵܪܘܼ܁ ܒܸܠܥܵܕܲܝܗܘܿܢ ܕܹܝܢ܃ ܤܪܝܼܩܬܼܵܐ ܡܸܫܬܲܟܼܚܵܐ|
    block
      block |ܝܲܨܝܼܦܘܼܬܼܵܐ ܕܒܹܗ܁ ܘܗܸܢܗܘܿܢ ܬܘܼܒܼ ܗܵܝܕܹܝܟ܃ ܡܵܐ ܕܐܲܤܵܢܵܐ ܢܸܫܠܲܡ|
      block |ܕܡ̣ܢ ܟܲܕܼܘܼ܃ ܘܬܼܵܘܤܲܦܬܼܵܐ ܐܝܼܬܹܝܗ̇ ܘܠܵܐ ܡ̣ܢ ܕܘܼܟ ܥܠܵܘܗܝ܁|
      block |ܟܲܦܢܵܐ܃ ܝܵܕܲܥ̇ ܡܸܬܼܦܲܪܲܣ ܤܲܝܒܵܪܬܵܐ܁ ܕܲܢܦܘܼܫ ܕܹܝܢ ܡ̣ܢ ܕܲܠܡܹܐܟܲܠ܃|
      block |ܠܵܐ ܡܸܬܿܛܦܝܼܣ܁|
      block |ܗܲܢܝܼ ܠܹܗ ܓܹܝܪ ܠܦܲܠܵܚܵܐ܃ ܠܲܚܡܵܐ ܕܡ̣ܢ ܕܘܼܥܬܹܗ ܡܸܬܼܟܲܢܲܫ܁|
      block |ܥܕܲܡܵܐ ܓܹܝܪ ܕܕܼܵܥܹ̇ܬܼ ܠܘܼܩܕܲܡ܃ ܠܵܐ ܤܵܒܲܥ̇ ܠܲܚܡܵܐ ܕܩܘܼܫܬܼܵܐ܁|
      block |ܓܘܼܫܡܵܐ ܦܵܠܘܿܚܵܐ ܕܵܥܹ̇ܬܼ܃ ܘܲܡܬܲܪܤܸܐ ܠܗܵܘܢܵܐ ܡܲܠܵܠܵܐ܁ ܘܗܵܕܹܐ|
      block |ܗܵܝܕܹܝܟ܃ ܐܸܡܲܬܼܝ ܕܡ̣ܢ ܬܘܼܪܤܵܝܵܐ ܕܲܥܝܵܕܼܵܐ ܘܠܵܐ ܟܝܵܢܵܝܵܐ ܢܸܬܼܡܲܤܟܲܢ|
      block |ܗܵܘܢܵܐ܀ ܡܝܲܬܿܪܘܼܬܼܵܐ ܪܘܼܚܵܢܵܝܬܼܵܐ܃ ܒܲܪܬܼܵܐ ܗ̣̄ܝ ܕܗܵܝ̇ ܕܨܸܒܼܝܵܢܵܐ܃|
      block |ܘܲܩܛܝܼܪܵܝܬܼܵܐ ܕܝܼܠܹܗ܁ ܒܗܵܝ̇ ܟܹܝܬܼ ܕܚܹܐܪܘܼܬܼܵܐ܃ ܚܲܝܠܵܐ ܗ̣̄ܝ ܟܝܵܢܵܝܵܐ|
      block |ܕܲܡܠܝܼܠܘܼܬܼܵܐ܃ ܘܠܵܐ ܐܲܤܝܼܪܘܼܬܼܵܐ܁ ܠܐܲܝܢܵܐ ܕܹܝܢ ܓܲܒܵܐ ܕܡܸܨܛܲܠܝܵܐ|
      block |ܘܲܡܟܲܬܪܵܐ܃ ܡܵܘܠܕܼܵܐ ܚܲܝܠܵܐ ܐ̄ܚܪܹܢܵܐ܃ ܕܠܵܐ ܒܲܟܼܝܵܢܵܐ܁ ܡܵܐ ܕܐܸܬܼܝܼܠܸܕܼ|
      block |ܗܵܢܵܐ܃ ܗܘ̤ܵܬܼ ܠܵܗ̇ ܗ̤ܝ ܚܹܐܪܘܼܬܼܵܐ܃ ܕܒܼܝܼܪܬܵܐ ܘܲܡܫܲܥܒܿܕܲܬܼ|
      block |ܠܲܩܛܝܼܪܵܐ܁ ܘܕܲܬܼܟܼܝܼܠܵܐܝܼܬܼ ܐܹܡ݂ܲܪ܃ ܐܲܤܝܼܪܬܵܐ܃ ܘܠܵܐ ܫܲܠܝܼܛܲܬܼ ܥܲܠ|
      block |ܝܵܬܼܵܗ̇܁ ܡ̣ܢ ܩܕܝܼܢ ܡܲܢ܃ ܩܛܝܼܪܵܐ ܨܸܒܼܝܵܢܵܝܵܐ܁ ܗܵܫܵܐ ܕܹܝܢ܃ ܩܛܝܼܪܵܐ|
      block |ܡܫܲܥܒܸܿܕܼ ܨܸܒܼܝܵܢܵܐ܁ ܘܗܵܕܹܐ܃ ܕܲܠܘܵܬܼ ܬܪ̈ܲܝܗܘܿܢ ܓܲܒܹ̈ܐ ܡܸܬܼܚܲܙܝܵܐ|
      block |ܐܵܡܲ̈ܪܢܵܐ܁ ܐܸܢ ܠܝܲܡܝܼܢܵܐ ܢܫܲܥܒܸܕܼ ܐ̄ܢܵܫ ܗ̤ܘ ܠܹܗ܃ ܘܐܸܢ ܠܤܸܡܵܠܵܐ|
      block |ܐܲܬܼܪܵܐ ܢܸܬܸܠ܁ ܗܵܘܢܵܐ ܕܹܝܢ ܕܝܵܕܲܥ̇ ܢܸܚܙܸܐ ܩܲܛܝܼܢܵܐܝܼܬܼ܃ ܡܨܸܐ ܚܵܙܹ̇ܐ|
      block |ܠܲܩܛܝܼܪܵܐ ܕܟܼܠܚܲܕܼ ܡ̣ܢ ܗܵܠܹܝܢ ܙܲܒܼ̈ܢܹܐ܃ ܟܲܕܼ ܚܲܝܠܵܐ ܗܵܘ̇ ܕܠܵܐ|
      block |ܒܲܟܼܝܵܢܵܐ ܢܸܬܼܝܼܠܸܕܼ ܡ̣ܢ ܫܘܼܥܒܵܕܼܵܐ ܨܸܒܼܝܵܢܵܝܵܐ܃ ܕܐܲܝܟܲܢ ܟܵܒܹ̇ܫ ܠܚܹܐܪܘܼܬܼܵܐ܁|
      block |ܠܵܘ ܠܚܲܝܠܵܐ ܕܡ̣ܢ ܥܝܵܕܼܵܐ ܐܵܡܲ݁ܪܢܵܐ܃ ܗܵܘ̇ ܕܪܲܒܲܬܼ ܥܤܸܩ܁ ܘܗܵܢܵܐ܃|
    block
      block |ܗܵܘ̇ ܕܲܡܫܲܡܗܝܼܢ ܠܹܗ ܬܵܒܼܘܿܥܵܐ܁ ܡ̣ܢ ܟܠܦܪܘܿܣ ܥܝܵܕܼܵܐ ܬܚܹܝܬܼ|
      block |ܨܸܒܼܝܵܢܵܐ ܗ̄ܘ̣܃ ܐܵܦܸܢ ܥܡܝܼܠܵܐ ܨܒܼܘܼܬܼܵܐ ܠܡܸܡܪܲܕܼ ܡܸܢܹܗ܁ ܬܪܹܝܢ|
      block |ܚܲܝ̈ܠܹܐ ܘܲܤܛܲܪ ܡ̣ܢ ܗܵܢܵܐ ܝܵܕܼܥܝܼܢܲܢ܁ ܐܸܠܵܐ ܚܲܕܼ ܡܲܢ܃ ܠܨܸܒܼܝܵܢܵܐ|
      block |ܡܫܲܥܒܸܿܕܼ܁ ܗܵܘ̇ ܕܹܝܢ ܐ̄ܚܪܹܢܵܐ܃ ܘܠܹܗ ܠܲܟܼܝܵܢܵܐ ܚܵܤܹ̇ܝܢ܁ ܫܲܠܝܼܛ ܠܹܗ|
      block |ܕܹܝܢ܃ ܘܐܵܦ ܠܲܡܫܲܚܠܵܦܘܼ ܠܲܟܼܝܵܢܵܐ܁ ܕܡܲܥܒܿܕܼܵܢܘܼܬܼܵܐ ܫܲܠܝܼܛܵܐ ܥܲܠ|
      block |ܟܝܵܢܵܐ܃ ܠܐܲܝܠܹܝܢ ܕܲܡܢܲܤܝܵܐ ܠܗܘܿܢ܃ ܝܑܼܕܼܝܼܥܵܐ ܗ̄ܝ̣܀ ܠܫܘܼ̈ܚܠܵܦܹܐ|
      block |ܕܠܸܒܵܘ̈ܵܬܼܵܐ ܘܲܠܬܲܪ̈ܥܝܵܬܼܵܐ ܠܵܐ ܕܵܡ̈ܝܵܬܼܵܐ ܕܡܸܢܗܘܿܢ ܡ̈ܥܵܕܼܵܢ ܠܡܸܬܼܝܼܠܵܕܼܘܼ܃|
      block |ܒܲܪܬܼ ܚܹܐܪܹ̈ܐ ܘܠܵܐ ܒܲܪܬܼ ܚܹܐܪܹ̈ܐ ܚܲܝܹ̈ܐ ܘܡܵܘܬܵܐ܃ ܪܲܒܲܬܼ ܡܥܲܕܪܵܐ|
      block |ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ܃ ܕܥܲܠ ܕܝܼ̈ܢܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܪܸ̈ܥܝܵܢܹܐ|
      block |ܐ̄ܢܵܫܵܝܹ̈ܐ܁ ܒܗܵܕܹܐ ܠܵܐ ܫܲܘܝܘܼܬܼܵܐ ܕܤܝܼܡܵܐ ܒܲܡܨܲܥܬܼܵܐ܃ ܢܛܝܼܪ ܠܹܗ|
      block |ܠܥܵܠܡܵܐ ܐܲܠܦܹ̈ܐ ܕܲܫ̈ܢܲܝܵܐ܁ ܗܵܕܹܐ ܠܵܐ ܫܲܘܝܘܼܬܼܵܐ܃ ܪܲܒܲܬܼ ܡܥܲܕܪܵܐ|
      block |ܠܫܘܼܚܠܵܦ ܕܘܼܒܵܪܹ̈ܐ ܕܐܘܼܪܚܵܐ ܕܡܵܝܘܿܬܼܘܼܬܼܵܐ܁ ܘܗܵܝ̇ ܕܡ̣ܢ ܟܠ|
      block |ܪܲܒܵܐ܃ ܠܘܵܬܼ ܬܹܐܘܿܪܝܼܵܐ ܕܕܼܝܼ̈ܢܹܐ܃ ܡܵܘܠܕܲܝ̈ ܡܲܤܒܿܪ̈ܵܢܘܵܬܼܵܐ|
      block |ܕܥܲܠ ܐܲܠܵܗܵܐ܁|
      block |ܠܸܒܵܘ̈ܬܼܵܐ ܤܲܓܝܼ̈ܐܹܐ܃ ܡܵܐ ܕܥܲܠ̣ ܠܓܼܵܘܗܘܿܢ ܬܘܼܟܼܠܵܢܵܐ܃ ܐܲܝܟܼ|
      block |ܐ̄ܢܵܫ ܕܲܢܤܲܒܼ ܤܲܡܵܐ ܕܡܵܘܬܵܐ܁ ܐܵܦ ܠܲܒܼܢܲܝ̈ܵܐ ܚܲܬܝܼ̈ܬܹܐ ܘܫܲܪܝܼܪܹ̈ܐ܃|
      block |ܒܲܥܤܲܪ ܡܢ̈ܵܘܵܬܼܵܐ ܕܚܘܼܒܵܐ ܕܐܝܼܬܼ ܠܗܘܿܢ܃ ܚܲܡܸܫ ܡܢ̈ܵܘܵܢ ܕܸܚܠܬܼܵܐ|
      block |ܡܚܲܠܛܵܐ ܒܗܹܝܢ܁ ܠܵܐ ܤܵܦܹ̇ܩ ܟܝܵܢܵܐ ܡܸܨܛܲܠܝܵܢܵܐ܃ ܠܫܘܼܡܠܵܝܹܗ|
      block |ܕܲܫܪܵܪܵܐ ܐܲܠܵܗܵܝܵܐ ܠܡܸܤܲܒܼ ܗܵܪܟܵܐ܃ ܐܵܘ ܠܡܸܕܲܥ ܠܟܼܠܹܗ ܨܸܒܼܝܵܢܵܐ|
      block |ܐܲܠܵܗܵܝܵܐ܃ ܕܲܩܢܸܐ ܠܹܗ ܠܘܵܬܼ ܓܸܢܤܵܐ ܕܲܡܠܝܼ̈ܠܹܐ܃ ܐܵܦܠܵܐ ܐܲܝܟܼ|
      block |ܦܵܘܠܘܿܣ ܘܕܲܐܟܼܘܵܬܹܗ܁ ܥܕܲܡܵܐ ܕܡܸܨܛܲܠܝܵܢܘܼܬܼܵܐ ܬܸܬܿܪܝܼܡ ܡ̣ܢ|
    block
      block |ܡܨܲܥܬܼܵܐ܃ ܕܠܵܐ ܢܸܨܛܠܸܐ ܟܝܵܢܵܐ ܒܡܲܪܓܫܵܢܘܼܬܼܵܐ ܕܗܵܕܹܐ܀ ܡܵܢܲܐ ܗ̣̄ܝ܃|
      block |ܫܲܘܝܘܼܬܼܵܐ ܘܠܵܐ ܫܲܘܝܘܼܬܼܵܐ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ܃ ܕܡ̣ܢ ܚܕܼܵܐ|
      block |ܢܲܦܫܵܐ ܡܫܲܠܦܵܐܝܼܬܼ ܘܠܵܐ ܕܵܡܝܵܐܝܼܬܼ܃ ܠܵܐ ܡܸܬܿܕܲܪܟܵܢܘܼܬܼܵܐ|
      block |ܕܬܲܪܥܝܼܬܹܗ ܡܬܼܘܿܡܵܝܬܼܵܐ ܕܐܲܠܵܗܵܐ܁ ܫܲܘܝܘܼܬܼܵܐ ܕܹܝܢ܃|
      block |ܡܸܬܼܓܲܠܝܵܢܘܼܬܹܗ ܕܲܫܪܵܪܵܐ܁ ܘܐܸܢ ܢܩܲܒܸܠ ܬܢܵܢ ܟܝܵܢܵܐ ܡܸܨܛܲܠܝܵܢܵܐ|
      block |ܫܪܵܪܵܐ ܚܲܬܝܼܬܼܵܐ܃ ܡܵܐܹ̇ܬܼ ܠܹܗ ܡ̣ܢ ܚܹܐܦܹ̈ܐ ܕܡܸܨܛܲܠܝܵܢܘܼܬܼܵܐ܁ ܗܵܝ̇|
      block |ܕܐܘܿ ܥܘܼܡܩܵܐ ܕܥܘܼܬܼܪܵܐ܃ ܘܕܼܝܼܢܵܘ̈ܗܝ ܠܲܡ ܠܵܐ ܡܸܬܼܒܿܨܹܝܢ܁|
      block |ܘܡܲܢ̣ܘܼ ܝܑܼܕܲܥ̣ ܪܸܥܝܵܢܹܗ ܕܡܵܪܝܵܐ܃ ܘܫܲܪܟܵܐ܃ ܕܡܸܬܿܕܲܡܪܵܢܵܐܝܼܬܼ|
      block |ܘܲܒܼܬܸܢ̈ܚܵܬܼܵܐ ܒܵܠ̈ܩܵܢ ܒܪܸܥܝܵܢܵܐ ܒܲܙܒܲܢ ܙܒܲܢ܃ ܕܡ̣ܢ ܐ̄ܢܵܫ̈ܝܼܢ ܥܲܪܦܸܠܵܐ|
      block |ܐܸܫܬܲܡܲܗ܃ ܡ̣ܢ ܗܵܕܹܐ ܠܵܐ ܫܲܘܝܘܼܬܼ ܬܹܐܘܿܪܝܼܵܐ ܘܲܡܫܲܚ̱ܠܦܘܼܬܼ|
      block |ܡܲܤܒܿܪ̈ܵܢܘܵܬܼܵܐ ܡܸܬܼܝܲܠ̈ܕܵܢ܃ ܕܥܲܠ ܒܨܵܬܼܵܐ ܠܵܐ ܡܸܬܿܕܲܪܟܵܢܝܼܬܼܵܐ ܕܕܼܝܼ̈ܢܹܐ|
      block |ܐܲܠܵܗܵܝܹ̈ܐ܀ ܡܵܐ ܕܐܸܬ̣ܼܵܐ ܕܹܝܢ ܫܘܼܡܠܵܝܹܗ ܕܲܟܼܝܵܢܵܐ ܒܥܵܠܡܵܐ ܠܵܐ|
      block |ܡܸܨܛܲܠܝܵܢܵܐ܃ ܠܵܐ ܬܘܼܒܼ ܩܵܢܹ̇ܛ ܟܝܵܢܵܐ ܠܡܸܕܲܥ ܫܪܵܪܹܗ ܕܐܲܠܵܗܵܐ܃|
      block |ܕܕܲܡ ܢܸܨܛܠܸܐ ܠܤܸܡܵܠܵܐ ܡܸܛܠ ܬܘܼܟܼܠܵܢܵܐ܁ ܬܘܼܟܼܠܵܢܵܐ ܒܲܤܝܘܼܬܼܵܐ|
      block |ܡܵܘܠܸܕܼ܃ ܘܐܲܫܝܼܕܼܘܼܬܼܵܐ ܕܬܲܪܥܝܼܬܼܵܐ܁ ܕܸܚܠܬܼܵܐ ܡ̇ܢ܃ ܡܥܵܕܼܵܐ ܡܚܲܝܨܵܐ|
      block |ܠܡܸܨܛܲܠܝܵܢܘܼܬܼܵܐ܃ ܕܬܸܗܘܸܐ ܡܦܲܓܿܕܼܵܐ܁ ܠܵܗ̇ ܠܗܵܕܹܐ ܡܸܫܟܲܚ|
      block |ܐܲܢ̄ܬܿ ܒܢܲܦܫܵܟܼ܃ ܒܬܹܐܘܿܪܝܼܵܐ ܕܫܘܼܚܠܵܦܵܐ ܕܕܝܼ̈ܢܹܐ ܘܲܕܼܥܵܠܡܹ̈ܐ܃ ܘܠܵܐ|
      block |ܫܲܘܝܘܼܬܼ ܕܘܼܒܵܪܹ̈ܐ ܘܫܘܼܚܠܵܦ ܦܘܼܪ̈ܥܵܢܹܐ ܕܲܠܘܵܬܼܗܘܿܢ ܡܸܬܼܦܲܪܢܤܝܼܢ|
      block |ܘܐܵܦ ܡܸܟܵܐ܃ ܘܟܹܐܢܘܼܬܼܵܐ ܕܲܡܚܵܘܝܵܐ ܢܲܦܫܵܗ̇ ܒܲܙܒܲܢ ܙܒܲܢ܃ ܘܡܸܛܠ|
      block |ܡܲܓܿܪܲܬܼ ܪܘܼܚܵܐ ܡܸܬܿܬܲܟܼܤܵܐ܃ ܘܲܒܼܬܹܐܘܿܪܝܼܵܐ ܕܙܲܕܝܼ̈ܩܹܐ ܘܲܕܼܚܲܛܵܝܹ̈ܐ܃|
    block
      block |ܘܤܲܩܘܼܒܼܠܵܝܘܼܬܼ ܦܸܓܼܥܹ̈ܐ ܠܵܐ ܕܵܡܝܵܝܹ̈ܐ܃ ܕܲܠܘܵܬܼ ܦܲܪ̈ܨܘܿܦܹܐ ܗܵܠܹܝܢ|
      block |ܕܲܠܩܘܼ̈ܒܼܠܵܝܹܐ ܡܦܲܪܢܤܵܢܵܐܝܼܬܼ܁ ܟܲܕܼ ܒܗܵܠܹܝܢ ܬܵܐܲܪ ܡܲܕܥܵܐ܃ ܙܵܘܥܵܐ|
      block |ܫܵܪܹܐ ܥܲܠ ܟ̱ܠܵܗ̇ ܢܲܦܫܵܐ܁ ܘܡܸܬܼܝܲܠܕܵܐ ܒܵܗ̇ ܡܸܟܵܐ܃ ܒܨܵܬܼܵܐ|
      block |ܕܚܘܼ̈ܫܵܒܹܐ ܘܡܸܠܹ̈ܐ ܘܤܘܼܥܪ̈ܵܢܹܐ܃ ܘܲܤܝܵܡ ܬܚܘܼ̈ܡܹܐ ܚܪ̈ܝܼܩܹܐ|
      block |ܕܟܹܐܢܘܼܬܼܵܐ ܐܲܠܵܗܵܝܵܐ܀ ܡܵܐ ܕܹܝܢ ܕܡ̣ܢ ܗܵܠܹܝܢ ܢܸܬܼܩܦܸܣ܃ ܘܲܠܘܵܬܼܵܗ̇|
      block |ܕܐܝܼܬܼܘܼܬܼܵܐ ܝܑܼܚܝܼܕܵܐܝܼܬܼ ܢܸܬܼܥܲܠܸܐ ܡܲܕܥܵܐ܃ ܒܝܲܕܼ ܚܵܘܪܵܐ ܕܗܵܠܹܝܢ|
      block |ܕܲܟܼܝܵܢܵܐ ܗܵܘ̇ ܛܵܒܼܵܐ ܘܲܩܢܸܐ ܝܑܼܕܲܥܬܼܵܐ ܡܬܼܘܿܡܵܝܬܼܵܐ܃ ܕܩܲܕܝܼܡܵܐ ܠܲܗܘܵܝܵܐ|
      block |ܕܟܼܠ܃ ܘܲܕܼܫܲܪܟܵܐ ܕܗܵܠܹܝܢ ܕܝܼܠܹܗ܃ ܡܸܚܕܼܵܐ ܡܸܫܬܲܕܼܝܵܐ ܠܵܗ̇|
      block |ܕܸܚܠ̱ܬܼܵܐ ܠܒܲܪ܃ ܘܲܒܼܬܼܘܼܟܼܠܵܢܵܐ ܡܸܤܬܿܡܸܟܼ ܪܸܥܝܵܢܵܐ܁ ܟܲܕܼ ܕܹܝܢ|
      block |ܬܘܼܒܼ ܡ̣ܢ ܬܲܡܵܢ ܢܸܬܿܬܲܚܬܸܐ ܘܲܠܘܵܬܼ ܥܵܠܡܹ̈ܐ ܘܦܘܼܪ̈ܫܵܢܲܝܗܘܿܢ|
      block |ܢܸܬܼܦܪܸܣ ܡܲܕܥܵܐ܃ ܡܸܟܵܐ ܥܵܪܹܩ ܗܵܢܵܐ܃ ܘܲܠܕܼܚ̱ܠܬܼܵܐ ܝܵܗܹ̇ܒܼ ܐܲܬܼܪܵܐ܁|
      block |ܒܕܵܐܦ ܗ̤ܝ ܒܛܝܼܠܘܼܬܼܵܐ܃ ܕܒܼܵܗ̇ ܟܲܕܼ ܒܵܗ̇ ܒܬܹܐܘܿܪܝܼܵܐ ܕܲܫܪܵܪܵܐ|
      block |ܢܸܫܬܿܒܸܩ ܡܲܕܥܵܐ ܟܠܫܵܥ܃ ܠܵܐ ܡܸܬܛܦܝܼܤܵܐ܁ ܘܒܲܕܼܓܼܘܿܢ ܒܲܙܒܲܢ|
      block |ܙܒܲܢ ܡܪܝܼܡܵܐ ܡ̣ܢ ܠܸܒܵܐ ܠܗܵܘ̇ ܚܲܝܠܵܐ ܕܬܼܘܼܟܼܠܵܢܵܐ ܕܡ̣ܢ ܬܹܐܘܿܪܝܼܵܐ|
      block |ܚܲܬܝܼܬܬܵܐ ܐܸܬܿܬܿܙܝܼܥ܃ ܘܫܵܒܼܩܵܐ ܠܹܗ ܕܢܸܬܿܛܲܪܲܦ ܬܘܼܒܼ|
      block |ܒܡܲܤܒܿܪ̈ܵܢܘܵܬܼܵܐ ܕܲܙܢܝܼ̈ܢ ܙܢܝܼ̈ܢ܁ ܐܲܝܟܼ ܕܠܵܐ ܢܦܘܼܫ ܡ̣ܢ ܕܲܢܕܼܘܼܢ|
      block |ܐܲܡܝܼܢܵܐܝܼܬܼ ܚܲܬܝܼܬܼܘܼܬܼܵܐ ܕܚܘܼܫܵܒܼܵܘ̈ܗܝ ܘܲܕܼܤܘܼܥܪ̈ܵܢܵܘܗܝ܃ ܘܲܕܢܸܩܢܸܐ|
      block |ܙܗܝܼܪܘܼܬܼܵܐ܁ ܒܲܕܼܠܵܐ ܝܵܕܲܥ̇ ܐܲܝܟܲܢ ܦܵܓܲܥ ܒܕܼܝܼܢܹܗ ܕܐܲܠܵܗܵܐ܃ ܕܠܹܗ|
      block |ܫܘܼܒܼܚܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
  block 27
    block
      block |ܕܒܲܟܼܡܵܐ ܦܘܼܪ̈ܫܵܢܹܐ ܡܸܬܼܩܲܒܿܠܵܐ ܚܙܵܬܼܵܐ ܕܠܵܐ ܓܫܝܼ̈ܡܹܐ ܠܲܟܼܝܵܢܵܐ|
      block |ܐ̄ܢܵܫܵܝܵܐ܁ ܟܙ܁|
    block
      block |ܟܠ ܟܝܵܢܹ̈ܐ ܡܲܢ ܗܵܟܹܝܠ ܠܵܐ ܡܚܲܝ̈ܕܹܐ ܘܩܲܛܝܼ̈ܢܹܐ ܡ̣ܢ ܓܘܼܫ̈ܡܹܐ|
      block |ܝܲܕܘܼ̈ܥܬܼܵܢܹܐ ܟܹܝܬܼ܃ ܒܲܬܼܠܵܬܼܵܐ ܙܢܲܝ̈ܵܐ ܢܵܦ̇ܠܵܐ ܡܸܬܿܕܲܪܟܵܢܘܼܬܼܗܘܿܢ ܬܚܹܝܬܼ|
      block |ܓܸܫܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ܁ ܒܥܲܒܼܝܘܼܬܼ ܩܢܘܿܡܹ̈ܐ ܕܠܵܐ ܐܘܼܤܝܼܵܐ܃|
      block |ܘܲܒܼܩܲܛܝܼܢܘܼܬܼ ܩܢܘܿܡܹ̈ܐ ܕܠܵܐ ܠܘܼܤܝܼܵܐ܃ ܘܲܒܼܬܹܐܘܿܪܝܼܵܐ ܕܩܘܼܫܬܼܵܐ܃|
      block |ܕܗ̤ܝ ܗ̣̄ܝ ܚܙܵܬܼܵܐ ܐܘܼܤܝܼܚܵܐ܁ ܘܥܲܠ ܚܲܕܼ܃ ܫܲܠܝܼܛܝܼܢ ܪܸ̈ܓܼܫܹܐ܁ ܘܥܲܠ|
      block |ܐ̄ܚܪܹܢܵܐ܃ ܫܚܝܼܡܘܼܬܼ ܚܵܘܪܵܐ ܢܲܦܫܵܢܵܝܵܐ܁ ܘܥܲܠ ܬܠܝܼܬܼܵܝܵܐ܃ ܚܲܝܠܵܐ|
      block |ܟܝܵܢܵܝܵܐ ܕܪܸܥܝܵܢܵܐ܁ ܘܬܘܼܒܼ ܥܲܠ ܚܲܕܼ ܡܸܢܗܘܿܢ ܫܲܠܝܼܛ ܨܸܒܼܝܵܢܵܐ܃|
      block |ܘܪܸܥܝܵܢܵܐ܁ ܘܥܲܠ ܚܲܕܼ ܨܸܒܼܝܵܢܵܐ܃ ܘܢܘܼܗܪܵܐ ܢܲܦܫܵܢܵܝܵܐ܃ ܘܗܵܘ̇ ܕܲܠܗܵܢܵܐ|
      block |ܡܚܲܝܸܠ܁ ܨܸܒܼܝܵܢܵܐ ܡܲܢ ܠܘܼܩܕܲܡ ܥܸܠܬܼܵܐ܃ ܘܗܵܠܹܝܢ ܝܲܠܕܹ̈ܐ|
      block |ܕܚܹܐܪܘܼܬܼܵܐ܃ ܐܵܦܸܢ ܒܥܸܕܵܢܵܐ ܕܲܚܫܲܚܬܼܵܐ ܡܸܫܬܲܠܝܵܐ ܚܹܐܪܘܼܬܼܵܐ ܘܨܸܒܼܝܵܢܵܐ܃|
      block |ܟܡܵܐ ܕܲܠܡܲܥܒܿܕܼܵܢܘܼܬܼܵܐ ܐܲܬܼܪܵܐ ܐܝܼܬܼ ܘܩܲܝܡܵܐ ܬܲܡܵܢ܁ ܘܥܲܠ ܚܲܕܼ|
      block |ܗ̤ܘ ܡܚܵܘܝܵܢܵܐ ܒܲܠܚܘܿܕܼܵܘܗܝ ܐܵܦ ܒܸܠܥܵܕܼ ܨܸܒܼܝܵܢܵܐ ܕܡܩܲܒܿܠܵܢܹ̈ܐ܃|
      block |ܘܝܼܕܲܥܬܼܵܐ ܩܘܼܫܬܵܢܵܝܬܼܵܐ܁ ܡܸܛܠ ܕܪܸ̈ܓܼܫܹܐ܃ ܡܩܲܒܿܠܵܢܹ̈ܐ ܐܸܢܘܿܢ|
      block |ܕܟܼܠ ܓܸܕܼܫܹ̈ܐ܃ ܘܐܵܦ ܒܸܠܥܵܕܼ ܨܸܒܼܝܵܢܵܐ܀ ܠܗܘܿܢ ܠܲܙܢܲܝ̈ܵܐ ܬܠܵܬܼܵܐ|
      block |ܗܵܠܹܝܢ܃ ܡܫܲܡܫܝܼܢ ܚܲܝ̈ܠܹܐ ܩܲܕܝܼ̈ܫܹܐ ܒܚܘܼܠܛܵܢܗܘܿܢ ܕܥܲܡܲܢ܃|
      block |ܠܝܘܼܠܦܵܢܵܐ ܕܝܼܠܲܢ ܘܠܲܫܟܼܵܚܬܼܵܐ ܕܚܲܝܲܝ̈ܢ܁ ܗܵܢܘܿܢ ܕܹܝܢ ܛܲܡ̈ܐܹܐ܃|
      block |ܠܲܬܼܪܹܝܢ ܡ̣ܢ ܗܵܠܹܝܢ ܐܝܼܬܼ ܠܗܘܿܢ ܚܲܝܠܵܐ ܠܲܡܫܲܡܵܫܘܼ܃ ܘܲܠܡܸܬܼܚܲܫܵܚܘܼ|
      block |ܒܗܘܿܢ ܒܩܘܼܪܵܒܼܗܘܿܢ ܕܲܠܘܵܬܲܢ܁ ܠܐܲܒܼܕܵܢܵܐ܃ ܘܠܵܐ ܗ̄ܘ̣ܵܐ ܠܝܘܼܬܼܪܵܢܵܐ܁|
    block
      block |ܠܲܙܢܵܐ ܡܲܢ ܬܠܝܼܬܼܵܝܵܐ܃ ܠܵܐ ܡܸܫܟܿܚܝܼܢ ܩܵܪܒܿܝܼܢ ܠܡܸܬܼܚܲܫܵܚܘܼ ܒܹܗ܃|
      block |ܐܲܝܟܼ ܕܢܸܬܼܡܨܘܿܢ ܕܐܵܦ ܒܗܵܕܹܐ ܢܲܛܥܘܿܢܵܢ܁ ܠܲܝܬܿ ܓܹܝܪ ܠܲܒܼܢܲܝ̈|
      block |ܚܸܫܘܿܟܼܵܐ܃ ܠܡܸܬܼܩܲܪܵܒܼܘܼ ܠܢܘܼܗܪܵܐ܁ ܡܸܛܠ ܠܲܡ ܕܫܹ̈ܐܕܹܐ ܠܵܐ ܩܢܹܝܢ|
      block |ܚܲܝܠܵܐ܃ ܠܲܡܙܵܥܘܼ ܤܘܼ̈ܟܵܠܹܐ ܟܝܵܢܵܝܹ̈ܐ ܒܗܵܘܢܵܐ܁ ܡܲܠܲܐܟܹ̈ܐ ܕܹܝܢ ܩܲܕܝܼ̈ܫܹܐ|
      block |ܩܢܹܝܢ ܠܵܗ̇ ܠܗܵܕܹܐ܃ ܠܲܡܙܵܥܘܼ ܘܲܠܡܲܢܗܵܪܘܼ܁ ܗܵܢܘܿܢ ܕܹܝܢ܃|
      block |ܠܤܘܼ̈ܟܵܠܹܐ ܕܲܓܵܠܹ̈ܐ܃ ܝܲܠܕܹ̈ܐ ܕܚܸܫܘܿܟܼܵܐ ܩܢܹܝܢ ܚܲܝܠܵܐ ܘܫܘܼܠܛܵܢܵܐ܁|
      block |ܡ̣ܢ ܢܲܗܝܼܪܹ̈ܐ ܢܘܼܗܪܵܐ ܢܵܤܹ̇ܒܼ ܡܩܲܒܿܠܵܢܵܐ܃ ܘܡ̣ܢ ܚܸܫ̈ܘܿܟܸܐ ܚܸܫܟܵܐ܁|
      block |ܘܡܵܢܲܐ ܗ̣̄ܝ ܥܸܠܬܼܵܐ ܕܲܠܗܵܢܘܿܢ ܝܑܼܗܝܼܒܼܵܐ ܗܵܕܹܐ܃ ܘܲܠܗܵܠܹܝܢ ܠܵܐ ܟܠ|
      block |ܚܲܕܼ ܡ̣ܢ ܗܵܠܹܝܢ ܡܲܠܦܵܢܹ̈ܐ܃ ܤܘܼܟܵܠܵܐ ܕܲܡܚܵܘܸܐ ܟܠܚܲܕܼ ܚܲܕܼ|
      block |ܘܡܲܠܸܦ܃ ܠܘܼܩܕܲܡ ܗ̤ܘ ܚܵܙܹ̇ܐ ܒܲܩܢܘܿܡܹܗ ܘܝܵܠܹ̇ܦ ܘܛܵܥܹ̇ܡ܃|
      block |ܘܗܵܝܕܹܝܢ ܡܸܫܟܲܚ ܠܲܡܝܼܒܵܠܘܼ ܠܘܵܬܼ ܝܵܠܘܿܦܹ̈ܐ܁ ܡܲܠܦܵܢܲܝ̈ܢ ܡܲܢ|
      block |ܗܵܠܹܝܢ ܩܲܕܼܡܵܝܹ̈ܐ܃ ܠܹܗ ܠܲܫܪܵܪܗܹܝܢ ܕܨܸܒܼ̈ܘܵܬܼܵܐ ܡ̣ܢ ܝܑܼܕܲܥܬܼܗܘܿܢ|
      block |ܫܲܪܝܼܪܬܵܐ ܕܲܥܠܲܝܗܹܝܢ ܡܝܲܒܿܠܝܼܢ ܠܘܵܬܲܢ܃ ܗܵܘ̇ ܕܗܸܢܘܿܢ ܠܘܼܩܕܲܡ|
      block |ܡܸܫܟܿܚܝܼܢ܃ ܒܡܲܕܼܪܟܼܵܢܘܼܬܼܵܐ ܚܲܪܝܼܦܬܼܵܐ ܕܗܵܘܢܵܐ ܩܲܠܝܼܠܵܐ ܘܕܲܟܼܝܵܐ܀|
      block |ܘܫܹ̈ܐܕܹܐ ܩܢܹܝܢ ܚܲܪܝܼܦܘܼܬܼܵܐ܃ ܠܵܐ ܘܐܵܦ ܢܲܗܝܼܪܘܼܬܼܵܐ ܒܪܲܡ܁ ܐ̄ܚܪܹܬܼܵܐ|
      block |ܗ̣̄ܝ ܚܲܪܝܼܦܘܼܬܼܵܐ܃ ܘܲܐ̄ܚܪܹܬܼܵܐ ܢܲܗܝܼܪܘܼܬܼܵܐ܁ ܩܲܕܼܡܵܝܬܼܵܐ܃ ܒܸܠܥܵܕܼ|
      block |ܕܬܲܪܬܹܝܢ܃ ܠܲܫܪܵܪܵܐ ܡܚܵܘܝܵܐ܁ ܗܵܝ̇ ܡܲܢ܃ ܠܕܼܘܼܡܝܵܐ ܕܝܼܠܵܗ̇܁ ܡܸܛܠ|
      block |ܕܢܘܼܗܪܵܐ܃ ܡܚܵܘܝܵܢܵܐ ܗ̣̄ܘ ܕܟܼܠ ܚܲܬܝܼܬܼܘܼܬܼ ܨܒܼܝܼܬܼܵܐ܃ ܘܡ̣ܢ|
      block |ܦܸܚܡܵܐ ܕܕܼܘܼܒܵܪܹ̈ܐ ܤܵܓܹ̇ܐ ܘܒܼܵܨܲܪ܀ ܡ̣ܢ ܝܑܼܕܲܥܬܼܗܘܿܢ ܗ̄ܘ̣ ܢܵܤ̇ܟܿܝܼܢ|
      block |ܒܲܢ ܡܲܠܲܐܟܹ̈ܐ ܩܲܕܝܼ̈ܫܹܐ ܥܲܠ ܙܵܘ̈ܥܹܐ ܕܨܸܒܼ̈ܘܵܬܼܵܐ܃ ܗܵܘ̇ ܡܵܐ ܕܗܸܢܘܿܢ|
      block |ܩܲܕܼܡܵܝܑܬܼ ܛܵܥ̇ܡܝܼܢ ܘܡܲܕܪܟܼܝܼܢ܃ ܘܗܵܝܕܹܝܢ ܡܝܲܒܿܠܝܼܢ ܠܹܗ ܠܘܵܬܲܢ܁|
    block
      block |ܘܐܵܦ ܗܵܠܹܝܢ ܡܲܠܦܵܢܹ̈ܐ ܬܪ̈ܲܢܹ̈ܐ܃ ܡ̣ܢ ܦܸܚܡܵܐ ܕܝܼܕܲܥܬܼܗܘܿܢ|
      block |ܡܙܝܼܥܝܼܢ ܒܲܢ ܙܵܘ̈ܥܹܐ ܕܥܲܠ ܨܸܒܼ̈ܘܵܬܼܵܐ܁ ܗܵܘ̇ ܡܵܐ ܕܗܸܢܘܿܢ ܒܹܗ ܠܵܐ|
      block |ܫܒܼܝܼܩܝܼܢ܃ ܒܲܢ ܠܲܡܙܵܥܘܼ ܚܘܼ̈ܫܵܒܹܐ ܬܪ̈ܝܼܨܹܐ ܕܥܲܠ ܕܐܲܝܟܼ ܗܵܠܹܝܢ܃|
      block |ܐܵܢܲܢܩܹܐ ܗ̣̄ܝ܁ ܒܲܕܼܓܼܘܿܢ ܐܲܟܼܡܵܐ ܕܐܸܡ̇ܪܹܬܼ܃ ܬܸܫܲܪ ܠܵܟܼ ܗܵܕܹܐ܃ ܕܐܵܦܠܵܐ|
      block |ܐܸܠܘܼ ܤܵܦܩܝܼܢܲܢ ܠܲܡܩܲܒܵܠܘܼ܃ ܗܸܢܘܿܢ ܠܡܲܠܵܦܘܼ ܬܹܐܘܿܪܝܼܵܐ ܕܩܘܼܫܬܼܵܐ|
      block |ܠܲܢ ܡܸܫܟܿܚܝܼܢ܃ ܘܟܲܕܼ ܛܵܒܼ ܡ̣ܢ ܩܕܝܼܡ ܒܵܗ̇ ܐܝܼܬܲܝܗܘܿܢ ܗ̄ܘ̣ܵܘ܀|
      block |ܬܘܼܒܼ ܕܹܝܢ ܟܠܚܲܕܼ ܚܲܕܼ ܡ̣ܢ ܗܵܠܹܝܢ ܘܡ̣ܢ ܗܵܠܹܝܢ܃ ܠܦܘܼܬܼ ܕܘܼܒܵܪܵܐ|
      block |ܕܒܹܗ ܡܸܬܿܕܲܒܲܪ܃ ܡܲܠܸܦ ܘܲܡܚܲܦܸܛ ܘܐܵܦܠܲܢ ܠܝܵܠܘܿܦܹ̈ܐ ܠܡܸܬܿܕܲܒܵܪܘܼ܃|
      block |ܐܸܢ ܡܲܠܲܐܟܹ̈ܐ ܩܲܕܝܼ̈ܫܹܐ܃ ܘܐܸܢ ܗܵܠܹܝܢ ܕܲܠܩܘܼܒܼܠܵܐ܀|
      block |ܠܝܼ ܕܹܝܢ ܘܗܵܕܹܐ ܚܲܬܝܼܬܼܵܐ ܠܝܼ܃ ܕܗܵܘܢܲܢ܃ ܘܒܸܠܥܵܕܼ ܡ̣ܢ|
      block |ܡܸܨܥܵܝܘܼܬܼܵܐ ܕܡܲܠܲܐܟܹ̈ܐ ܩܲܕܝܼ̈ܫܹܐ܃ ܡ̣ܢ ܝܵܬܹܗ ܡܸܬܿܬܿܙܝܼܥ ܗ̄ܘ̣ ܥܲܠ|
      block |ܛܵܒܼܬܼܵܐ܃ ܘܐܵܦ ܕܠܵܐ ܝܘܼܠܦܵܢܵܐ܁ ܝܑܼܕܲܥܬܼܗܹܝܢ ܕܹܝܢ ܕܒܼܝܼ̈ܫܵܬܼܵܐ܃ ܒܸܠܥܵܕܼ|
      block |ܡܸܨܥܵܝܘܼܬܼܵܐ ܕܫܹܐܕܹ̈ܐ ܐܵܘ ܪܸ̈ܓܼܫܹܐ ܠܲܡܩܲܒܵܠܘܼ܃ ܐܵܘ ܥܠܲܝܗܹܝܢ|
      block |ܠܡܸܬܿܬܿܙܵܥܘܼ ܡ̣ܢ ܝܵܬܹܗ܃ ܠܵܐ ܡܸܫܟܲܚ ܗܵܘܢܲܢ܀ ܒܲܟܼܝܵܢܲܢ܃ ܛܵܒܼܬܼܵܐ|
      block |ܢܨܝܼܒܼܵܐ܁ ܒܝܼܫܬܼܵܐ ܕܹܝܢ܃ ܠܵܐ܁ ܘܟܼܠ ܕܢܘܼܟܼܪܵܝܬܼܵܐ ܗ̣̄ܝ܃ ܘܡ̣ܢ ܠܒܲܪ|
      block |ܥܵܐ̇ܠܵܐ ܫܟܼܵܚܬܼܵܐ ܕܝܘܼܠܦܵܢܵܗ̇܃ ܥܲܠ ܡܸܨܥܵܝܵܐ ܤܢܝܼܩ܁ ܗܵܝ̇ ܕܹܝܢ|
      block |ܕܲܠܓܼܵܘ ܢܨܝܼܒܼܵܐ܃ ܐܵܦ ܕܠܵܐ ܝܘܼܠܦܵܢܵܐ܃ ܪܵܦܹ̇ܬܼ ܗ̄ܘ̣ ܟܝܵܢܵܐ܃ ܐܵܦܸܢ|
      block |ܒܲܗܘܼܪܵܐܝܼܬܼ܀ ܒܪܲܡ ܘܐܵܦܸܢ ܗܵܟܲܢ܃ ܘܐܝܼܬܼܵܘܗܝ ܟܝܵܢܲܢ ܡܙܝܼܥ ܡ̣ܢ|
      block |ܝܵܬܹܗ ܥܲܠ ܛܵܒܼܬܼܵܐ܃ ܬܲܪܒܿܝܼܬܼܵܗ̇ ܕܗܵܕܹܐ ܘܲܠܡܸܬܼܢܲܗܵܪܘܼ ܒܵܗ̇܃|
      block |ܒܸܠܥܵܕܼ ܬܵܪܐܘܼܬܼܵܐ ܕܡܲܠܲܐܟܹ̈ܐ ܩܲܕܝܼ̈ܫܹܐ܃ ܠܵܐ ܡܸܫܟܿܚܵܐ܀ ܡܲܠܦܵܢܹ̈ܐ|
      block |ܩܢܹܝܢܲܢ ܠܗܘܿܢ܃ ܐܲܝܟܲܢܵܐ ܕܐܵܦ ܗܸܢܘܿܢ ܠܲܚܕܼܵܕܹ̈ܐ܁ ܗܵܠܹܝܢ ܕܲܡܬܲܚܬܹܝܢ܃|
    block
      block |ܠܗܵܢܘܿܢ ܕܲܡܕܼܵܩܝܼܢ ܡܸܢܗܘܿܢ ܘܢܲܗܝܼܪܝܼܢ ܝܲܬܝܼܪ܁ ܘܗܵܟܲܢܵܐ ܠܲܚܕܼܵܕܹ̈ܐ܃|
      block |ܥܕܲܡܵܐ ܠܗܵܘ̇ ܚܲܕܼ܃ ܕܲܩܢܸܐ ܡܲܠܦܵܢܵܐ ܬܠܝܼܬܼܵܝܘܼܬܼܵܐ ܩܲܕܝܼܫܬܼܵܐ܁ ܘܐܵܦ|
      block |ܗܵܢܵܐ܃ ܬܟܼܝܼܠܵܐܝܼܬܼ ܐܹܡܲܪ܃ ܠܵܘ ܡܸܢܹܗ ܘܠܹܗ܃ ܐܸܠܵܐ ܡܲܠܦܵܢܵܐ|
      block |ܩܢܸܐ܃ ܠܡܸܨܥܵܝܵܐ ܝܼܫܘܿܥ܁ ܗܵܘ̇ ܕܒܼܐܝܼܕܹܗ ܡܩܲܒܸܠ܃ ܘܲܠܘܵܬܼ|
      block |ܐܲܝܠܹܝܢ ܕܡܸܢܹܗ ܘܲܠܬܲܚܬܿ ܡܝܲܒܸܿܠ܀ ܐܸܢܵܐ ܡܲܢ ܡܸܬܼܪܲܥܸܐ ܐ̄ܢܵܐ܃ ܐܵܦ|
      block |ܗܵܕܹܐ܁ ܕܟܲܕܼ ܛܵܒܼ ܬܹܐܘܿܪܝܼܵܐ ܐܲܠܵܗܵܝܵܬܐ ܠܵܐ ܩܢܸܐ ܗܵܘܢܲܢ ܟܝܵܢܵܐܝܼܬܼ|
      block |ܚܲܝܠܵܐ ܠܡܸܬܿܬܿܙܵܥܘܼ ܥܠܹܝܗ̇܃ ܘܲܠܗܵܕܹܐ ܚܲܤܝܼܪܘܼܬܼܵܐ ܫܲܘܝܵܐܝܼܬܼ ܩܢܹܝܢܲܢ|
      block |ܠܵܗ̇ ܚܢܲܢ ܥܲܡ ܟܠܗܹܝܢ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ܃ ܘܠܵܢ ܘܲܠܗܹܝܢ ܕܠܵܐ|
      block |ܕܘܼܪܵܫܵܐ ܘܡܲܚܫܲܒܼܬܼܵܐ ܕܲܥܠܹܝܗ̇܃ ܒܛܲܝܒܿܘܿܬܼܵܐ ܒܲܠܚܘܿܕܼ ܡܸܬܿܬܿܙܝܼܥܵܐ|
      block |ܒܲܢ܃ ܡܸܕܸܡ ܕܢܘܼܟܼܪܵܝ ܟܝܵܢܵܐܝܼܬܼ ܠܗܵܘܢܵܐ ܐ̄ܢܵܫܵܝܵܐ ܘܡܲܠܲܐܟܼܵܝܵܐ܁ ܒܗܵܝ̇|
      block |ܕܠܵܐ ܡܸܬܼܡܲܢܝܵܐ ܬܹܐܘܿܪܝܼܵܐ ܕܥܲܠ ܐܲܠܵܗܘܼܬܼܵܐ ܥܲܡ ܬܹܐܘܿܪ̈ܝܼܵܣ ܐ̄ܚܪ̈ܵܢܝܵܬܼܵܐ܃|
      block |ܒܗܵܝ̇ ܕܲܠܗܵܠܹܝܢ ܒܫܵܘܬܵܦܘܼܬܼ ܟܝܵܢܵܐ ܥܦܝܼܦܵܐ ܕܠܲܟܼܝܵܢܹ̈ܐ ܬܹܐܘܿܪܝܼܵܐ|
      block |ܕܝܼܠܗܘܿܢ ܩܢܹܝܢܲܢ܃ ܕܲܡܢܵܬܼܵܐ ܡ̣ܢ ܟܠ ܒܲܢ ܗ̣̄ܝ܃ ܡ̣ܢ ܟܝܵܢܵܐ ܕܹܝܢ|
      block |ܕܐܝܼܬܼܘܼܬܼܵܐ ܠܵܐ܃ ܒܲܕܼܓܼܘܿܢ܃ ܐܵܦܠܵܐ ܬܹܐܘܿܪܝܼܵܗ̇܁ ܘܟܲܕܼ ܠܟܼܠܗܘܿܢ|
      block |ܡܠܝܼ̈ܠܹܐ ܩܲܕܡܵܝܹ̈ܐ ܘܡܸܨܥܵܝܹ̈ܐ ܡܸܕܸܡ ܗ̄ܘ̣ ܕܠܵܐ ܒܲܟܼܝܵܢܵܐ܃ ܘܲܕܛܲܝܒܿܘܼܬܼܵܐ|
      block |ܗ̣̄ܝ ܡܸܬܿܬܿܙܝܼܥܵܢܘܼܬܼܵܐ ܕܥܲܠ ܗܵܕܹܐ ܬܹܐܘܿܪܝܼܵܐ ܒܟܼܠܗܘܿܢ ܗܵܘܢܹ̈ܐ|
      block |ܫܡܲܝܵܢܹ̈ܐ ܘܐܲܪ̈ܥܵܢܵܝܹܐ܁ ܘܠܵܘ ܫܟܼܵܚܬܼܵܐ ܗ̣̄ܝ ܕܲܟܼܝܵܢܵܐ ܐܲܝܟܼ ܕܫܲܪܟܵܐ܃|
      block |ܘܲܟܼܡܵܐ ܐܸܢ ܢܸܬܼܢܗܲܪ ܘܢܸܬܿܕܲܟܸܐ܁ ܐܸܢܵܐ ܕܹܝܢ ܡܸܬܼܪܲܥܸܐ ܐ̄ܢܵܐ܃ ܗܵܝ̇|
      block |ܕܐܝܼܬܹܝܗ̇ ܐܵܦ ܫܲܪܝܼܪܵܐ܃ ܘܲܚܢܲܢ ܒܢܲܝ̈ܢܵܫܵܐ ܓܸܠܝܵܢܹ̈ܐ ܘܤܘܼ̈ܟܵܠܹܐ|
      block |ܕܲܡܝܲܒܿܠܝܼܢ ܥܕܲܡܵܐ ܕܲܢܡܲܢܲܥ ܠܘܵܬܼܵܗ̇ ܕܗܵܕܹܐ ܬܹܐܘܿܪܝܼܵܐ ܐܝܼܬܼܵܚܵܝܬܐ܃|
      block |ܕܐܝܼܬܹܝܗ̇ ܐ̄ܪܵܙ ܓܸܠܝܵܢܵܐ ܚܲܬܝܼܬܼܵܐ܃ ܒܸܠܥܵܕܼ ܡܸܨܥܵܝܘܼܬܼܵܐ ܕܝܼܠܗܘܿܢ܃ ܠܵܐ|
    block
      block |ܡܸܬܼܝܲܒܿܠܝܼܢܲܢ ܒܗܵܘܢܲܢ܁ ܘܠܲܝܬܿ ܠܹܗ ܠܗܵܘܢܲܢ ܕܝܼܠܲܢ ܗܵܢܵܐ ܚܲܝܠܵܐ܃|
      block |ܕܐܲܝܟܼ ܗܵܢܹܝܢ ܐܘܼܤ̈ܝܼܵܣ ܪ̈ܵܡܵܬܼܵܐ ܘܥܸܠܵܝ̈ܵܬܐ܃ ܕܡܸܢܵܗ̇ ܡ̣ܢ ܐܝܼܬܼܘܼܬܼܵܐ|
      block |ܕܠܵܐ ܡܸܨܥܵܝܵܐ ܡܩܲܒܿܠܝܼܢ ܓܸܠܝܵܢܹ̈ܐ ܟܠܗܘܿܢ ܘܬܹܐܘܿܪ̈ܝܼܵܣ܀ ܟܲܕܼ|
      block |ܘܐܵܦ ܗܸܢܘܿܢ ܒܝܲܕܼ ܨܲܠܡܵܐ ܕܝܼܠܵܗ̇ ܘܠܵܘ ܡܸܢܵܗ̇ ܡܫܲܠܚܵܐܝܼܬܼ܃|
      block |ܕܐܵܦ ܗܵܘܢܲܢ ܕܝܼܠܲܢ ܗܵܟܲܢܵܐ܃ ܐܲܝܟܵܐ ܕܐܵܦܠܵܐ ܬܸܓܼܡܹ̈ܐ ܐ̄ܚܪ̈ܵܢܹܐ ܤܛܲܪ|
      block |ܡ̣ܢ ܗܵܘ̇ ܚܲܕܼ܃ ܡܸܢܹܗ ܡ̣ܢ ܝܼܫܘܿܥ ܐܲܚܝܼܕܼ ܬܲܩܕܵܐ ܕܡܲܠܟܘܼܬܼܵܐ܃|
      block |ܡܨܹܝܢ ܡܩܲܒܿܠܝܼܢ ܓܸܠܝܵܢܹ̈ܐ ܘܬܹܐܘܿܪܝܼܵܐ ܡܸܢܗܘܿܢ ܘܲܠܗܘܿܢ ܕܠܵܐ|
      block |ܡܸܨܥܵܝܵܐ܀ ܕܐܝܼܬܲܝܗܘܿܢ܃ ܬܸܓܼܡܹ̈ܐ ܐ̄ܚܪ̈ܵܢܹܐ ܩܲܕܼܡܵܝܹ̈ܐ܁ ܐܸܠܵܐ ܒܝܘܼܒܵܠܵܐ|
      block |ܡܩܲܒܿܠܝܼܢ ܚܲܕܼ ܡ̣ܢ ܚܲܕܼ܃ ܥܲܠ ܟܠܗܹܝܢ ܡܕܲܒܿܪ̈ܵܢܘܵܬܼܵܐ ܘܤܘܼ̈ܟܵܠܹܐ|
      block |ܕܲܥܠܲܝܗܹܝܢ܁ ܠܵܘ ܕܥܲܠ ܐܝܼܬܼܘܼܬܼܵܐ ܐܵܡܲ݁ܪܢܵܐ܃ ܡ̣ܢ ܗܵܘ̇ ܩܲܕܼܡܵܝܵܐ|
      block |ܠܘܵܬܼ ܬܪܲܝܵܢܵܐ܁ ܘܗܵܟܲܢܵܐ܃ ܥܕܲܡܵܐ ܕܥܵܒܲܪ ܐ̄ܪܵܙܵܐ ܒܟܼܠܗܘܿܢ ܬܸܓܼܡܹ̈ܐ܀|
      block |ܤܲܓܝܼ̈ܐܹܐ ܕܹܝܢ ܐ̄ܪ̈ܵܙܹܐ ܕܲܒܼܗܵܘ̇ ܚܲܕܼ ܬܸܓܼܡܵܐ ܩܲܕܼܡܵܝܵܐ ܦܵܝ̇ܫܝܼܢ܃|
      block |ܘܠܵܐ ܢܵܦ̇ܩܝܼܢ ܠܬܸܓܼܡܹ̈ܐ ܐ̄ܚܪ̈ܵܢܹܐ܁ ܐܲܝܟܼ ܡܲܢ ܕܠܵܐ ܤܵܦ̇ܩܝܼܢ ܤܛܲܪ|
      block |ܡ̣ܢ ܗܵܘ̇܃ ܠܘܵܬܼ ܩܘܼܒܵܠܵܐ ܕܪܲܒܿܘܼܬܹܗ ܕܐ̄ܪܵܙܵܐ܁ ܘܐܝܼܬܼ ܡܸܢܗܘܿܢ|
      block |ܕܐ̄ܪ̈ܵܙܹܐ܃ ܕܟܲܕܼ ܡ̣ܢ ܬܸܓܼܡܵܐ ܗܵܘ̇ ܩܲܕܼܡܵܝܵܐ ܢܦܲܩ̣܃ ܠܘܵܬܼ|
      block |ܬܪܲܝܵܢܵܐ ܒܲܠܚܘܿܕܼ ܡܸܬܼܓܠܸܐ܃ ܘܬܲܡܵܢ ܡܸܬܼܢܛܲܪ ܒܫܸܬܼܩܵܐ܃ ܟܲܕܼ|
      block |ܗܵܠܹܝܢ ܬܸܓܼܡܹ̈ܐ ܐ̄ܚܪ̈ܵܢܹܐ ܒܹܗ ܠܵܐ ܪܓܼܝܼܫܝܼܢ܁ ܘܐܝܼܬܼ܃ ܕܲܠܘܵܬܼ ܬܠܝܼܬܼܵܝܵܐ|
      block |ܘܲܪܒܼܝܼܥܵܝܵܐ܀ ܐܵܦ ܪܲܒܿܘܼܬܼܵܐ ܘܲܡܬܲܚܬܿܝܘܼܬܼܵܐ ܐܝܼܬܼ ܒܓܸܠܝܵܢܵܐ܃ ܕܗܵܘܹ̇ܐ|
      block |ܠܘܵܬܼ ܚܲܕܼ ܚܲܕܼ ܡܸܢܗܘܿܢ ܕܡܲܠܲܐܟܹ̈ܐ ܩܲܕܝܼ̈ܫܹܐ܁ ܐܝܼܬܼ ܕܥܲܬܿܝܼܪ ܒܓܸܠܝܵܢܹ̈ܐ܃|
    block
      block |ܘܪܵܡ ܛܲܟܼܤܵܐ ܕܐ̄ܪ̈ܵܙܹܐ ܕܲܠܘܵܬܹܗ ܡܸܬܼܓܠܹܝܢ܃ ܘܲܡܩܲܒܿܠܵܢܵܐ ܗ̄ܘ̣|
      block |ܕܢܘܼܗܪܵܐ ܝܲܬܝܼܪܵܐ܁ ܘܐܝܼܬܼ ܕܲܡܬܲܚܬܲܝ ܡܸܢܹܗ܃ ܘܲܡܚܝܼܠܝܼܢ ܠܐ̄ܪ̈ܵܙܹܐ|
      block |ܗܵܠܹܝܢ ܙܵܘܥܵܘ̈ܗܝ܁ ܘܗܵܟܲܢܵܐ܃ ܝܲܬܝܼܪܘܼܬܼܵܐ ܘܲܒܼܨܝܼܪܘܼܬܼܵܐ܃ ܘܪܲܒܿܘܼܬܼܵܐ|
      block |ܘܲܡܬܲܚܬܿܝܘܼܬܼܵܐ ܐܝܼܬܼ܃ ܒܛܲܟܼܤܹ̈ܐ ܪ̈ܘܼܚܵܢܹܐ ܒܩܘܼܒܵܠܵܐ ܕܓܸܠܝܵܢܹ̈ܐ܁ ܡ̣ܢ|
      block |ܟܠܦܪܘܿܣ ܕܹܝܢ܃ ܤܛܲܪ ܡ̣ܢ ܗܵܘ̇ ܒܲܠܚܘܿܕܼܵܘܗܝ ܬܸܓܼܡܵܐ ܪܹܫܵܝܵܐ|
      block |ܘܩܲܕܼܡܵܝܵܐ ܕܟܼܠܗܹܝܢ ܛܲܟܼܤ̈ܝܼܵܣ܁ ܕܫܲܪܟܵܐ ܕܹܝܢ܃ ܡ̣ܢ ܚܲܒܼܪ̈ܲܝܗܘܿܢ|
      block |ܡܩܲܒܿܠܝܼܢ ܬܹܐܘܿܪܝܼܵܐ ܘܪܸ̈ܡܙܹܐ ܕܥܲܠ ܟܠ ܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ܀|
      block |ܘܐܸܢ ܗܵܢܘܿܢ ܗܵܟܲܢܵܐ܃ ܟܡܵܐ ܝܲܬܝܼܪܵܐܝܼܬܼ ܚܢܲܢ܃ ܒܸܠܥܵܕܲܝܗܘܿܢ ܘܲܕܼܠܵܐ|
      block |ܡܸܨܥܵܝܵܐ ܠܵܐ ܡܨܸܝܼܢܲܢ ܠܲܡܩܲܒܵܠܘܼ ܐ̄ܪ̈ܵܙܹܐ ܕܐܲܝܟܼ ܗܵܠܹܝܢ܁ ܐܸܠܵܐ ܡܸܢܗܘܿܢ|
      block |ܗ̄ܘ̣ ܗܵܘ̇ܝܵܐ܃ ܐܸܡܲܬܼܝ ܕܢܵܦ̇ܠܵܐ ܒܗܵܘ̈ܢܹܐ ܕܩܲܕܝ̈ܫܹܐ ܡܲܪܓܫܵܢܘܼܬܼܵܐ܃|
      block |ܕܓܸܠܝܵܢܵܐ ܕܐ̄ܪܵܙܵܐ ܐܲܝܢܵܐ ܕܗ̤ܘ܁ ܘܐܲܝܟܲܢܵܐ ܕܡܵܐ ܕܡܸܬܼܦܤܸܣ ܡ̣ܢ|
      block |ܐܲܠܵܗܵܐ܃ ܡܸܬܼܓܠܸܐ ܠܬܸܓܼܡܵܐ ܡ̣ܢ ܬܸܓܼܡܵܐ ܕܲܠܥܸܠ ܡܸܢܹܗ܃ ܘܲܥܕܲܡܵܐ|
      block |ܠܲܐ̄ܚܪ̈ܵܝܹܐ܁ ܒܹܗ ܒܲܙܢܵܐ ܐܸܡܲܬܼܝ ܕܡܸܬܼܦܤܸܣ ܡ̣ܢ ܪܸܡܙܵܐ܃ ܐܵܦ|
      block |ܥܕܲܡܵܐ ܠܲܟܼܝܵܢܵܐ ܐ̄ܢܵܫܵܝܵܐ ܡܸܬܼܝܲܒܲܠ ܐ̄ܪܵܙܵܐ ܒܐܲܝܠܹܝܢ ܕܫܵܘܹ̇ܝܢ܁܀ ܡ̣ܢ|
      block |ܟܠܦܪܘܿܣ܃ ܒܐܝܼܕܲܝ̈ܗܘܿܢ ܗܵܘܹ̇ܝܢ ܩܲܕܝܼ̈ܫܹܐ ܡܩܲܒܠܵܢܹ̈ܐ ܕܢܘܼܗܪܵܐ|
      block |ܕܬܹܐܘܿܪܝܼܵܐ܃ ܥܕܲܡܵܐ ܠܘܵܬܼܵܗ̇ ܕܐܝܼܬܼܘܼܬܼܵܐ ܡܫܲܒܲܚܬܐ܁ ܐ̄ܪܵܙܵܐ ܕܠܵܐ|
      block |ܡܸܬܼܝܼܠܸܦ܃ ܐܵܦܠܵܐ ܗܸܢܘܿܢ ܡ̣ܢ ܚܕܼܵܕ̈ܐ܁ ܪ̈ܘܼܚܹܐ ܐܸܢܘܿܢ ܕܬܸܫܡܸܫܬܼܵܐ܃|
      block |ܕܡܸܫܬܲܕܪܝܼܢ ܠܘܵܬܼ ܐܲܝܠܹܝܢ ܕܲܥܬܼܝܼܕܝܼܢ ܠܡܹܐܪܲܬܼ ܚܲܝܹ̈ܐ܃ ܒܡܲܪܓܫܵܢܘܼܬܼܵܐ|
      block |ܕܤܘܼ̈ܟܵܠܹܐ ܕܲܫܪܵܪܵܐ ܕܲܒܼܗܘܿܢ ܡܕܸܝܠܝܼܢ܁ ܒܥܵܠܡܵܐ ܕܹܝܢ ܕܲܥܬܼܝܼܕܼ܃|
    block
      block |ܡܸܬܼܒܲܛܲܠ ܠܹܗ ܗܵܢܵܐ ܛܲܟܼܤܵܐ ܕܝܘܼܒܵܠܵܐ܁ ܗܵܝܕܹܝܟ ܓܹܝܪ܃ ܠܵܘ ܚܲܕܼ|
      block |ܡ̣ܢ ܚܲܒܼܪܹܗ܃ ܡܩܲܒܸܿܠ ܓܸܠܝܵܢܵܐ ܕܫܘܼܒܼܚܹܗ ܕܐܲܠܵܗܵܐ ܠܒܼܘܼܤܵܡ|
      block |ܢܲܦܫܹܗ܃ ܐܸܠܵܐ ܠܐ̄ܢܵܫ ܐ̄ܢܵܫ ܡܸܢܹܗ ܘܠܹܗ ܡܸܬܼܝܸܗܸܒܼ܃ ܗܵܘ̇ ܡܵܐ|
      block |ܕܡܸܫܬܿܘܸܐ ܐܲܝܟܼ ܡܫܘܼܚܬܼܵܐ ܕܲܡܝܲܬܿܪܘܼܬܹܗ ܡ̣ܢ ܡܵܪܹܟܠ܃ ܘܠܵܘ|
      block |ܒܝܲܕܼ ܚܲܒܼܪܹܗ ܡܩܲܒܸܿܠ ܡܵܘܗܲܒܼܬܼܵܐ ܐܲܝܟܼ ܕܗܵܪܟܵܐ܁ ܠܲܝܬܿ ܓܹܝܪ ܬܲܡܵܢ|
      block |ܕܝܵܠܹ̇ܦ ܘܡܲܠܸܦ܃ ܘܠܲܝܬܿ ܕܲܤܢܝܼܩ ܕܡ̣ܢ ܚܲܒܼܪܹܗ ܢܸܤܲܒܼ ܚܲܤܝܼܪ̈ܵܬܹܗ܁|
      block |ܚܲܕܼ ܗ̄ܘ̣ ܓܹܝܪ ܝܵܗ̇ܘܿܒܼܵܐ܃ ܡܸܬܼܓܠܸܐ ܬܲܡܵܢ ܕܠܵܐ ܡܸܨܥܵܝܵܐ܃ ܠܘܵܬܼ|
      block |ܟܠܗܘܿܢ ܢܵܤܘܿܒܹ̈ܐ܁ ܘܡܸܢܹܗ ܕܝܼܠܹܗ ܡܩܲܒܿܠܝܼܢ ܐܲܝܠܹܝܢ ܕܲܡܩܲܒܿܠܝܼܢ܃|
      block |ܟܠܗܘܿܢ ܒܘܼ̈ܤܵܡܹܐ ܪ̈ܘܼܚܵܢܹܐ܁ ܒܕܼܵܐܦܠܵܐ ܒܝܲܕܼ ܤܘܼ̈ܟܵܠܹܐ ܕܡܸܕܸܡ ܡܸܕܸܡ|
      block |ܡܲܪܓܫܝܼܢ ܒܹܗ܃ ܐܸܠܵܐ ܒܹܗ ܒܓܸܠܝܵܢܵܐ ܕܝܼܠܹܗ ܕܠܵܐ ܡܲܦܲܩܬܼܵܐ ܕܲܠܒܲܪ|
      block |ܡܸܢܹܗ ܒܙܵܘ̈ܥܝܼܢ܁ ܦܵܐܹ̇ܫ ܠܹܗ ܬܲܡܵܢ ܛܲܟܼܤܵܐ ܕܝܵܠܘܿܦܹ̈ܐ ܘܲܕܼܡܲܠܦܵܢܹ̈ܐ܃|
      block |ܘܲܒܼܚܲܕܼ ܡܸܬܿܬܲܠܝܵܐ ܚܲܪܝܼܦܘܼܬܼ ܚܘܼܒܵܐ ܕܟܼܠ܀|
      block |ܐܸܢܵܐ ܕܹܝܢ ܐܵܡܲ݁ܪܢܵܐ܃ ܕܐܵܦ ܡܸܬܼܢܲܓܿܕܼܵܢܹ̈ܐ ܕܲܒܼܓܹܗܲܢܵܐ܃ ܒܢܸܓܼܕܹܐ|
      block |ܕܚܘܼܒܵܐ ܡܸܫܬܲܢܩܝܼܢ܁ ܩܫܹܝܢ ܘܡܲܪܝܼܪܝܼܢ ܐܸܢܘܿܢ ܢܸܓܼܕܹ̈ܐ ܕܡ̣ܢ ܚܘܼܒܵܐ|
      block |ܗܵܘܹ̇ܝܢ܃ ܗܵܢܵܘ ܕܹܝܢ ܕܐܲܝܠܹܝܢ ܕܐܲܪܓܸܫ̣ܘ ܕܲܒܼܚܘܼܒܵܐ ܐܲܤܟܸܠ̣ܘ܃ ܡ̣ܢ|
      block |ܫܘܼ̈ܢܵܩܹܐ ܕܡ̣ܢ ܕܸܚܠ̱ܬܼܵܐ܁ ܚܲܫܵܐ ܕܡ̣ܢ ܡܲܤܟܠܵܢܘܼܬܼܵܐ ܕܲܒܼܚܘܼܒܵܐ ܕܢܵܨܹܦ|
      block |ܒܠܸܒܵܐ܃ ܚܲܪܝܼܦ ܡ̣ܢ ܟܠ ܫܘܼܢܵܩ̈ܝܼܢ ܕܗܵܘܹ̇ܝܢ܁ ܫܟܼܝܼܪܵܐ ܗ̣̄ܝ ܕܐ̄ܢܵܫ|
      block |ܢܸܬܼܪܲܥܸܐ܃ ܕܚܲܛܵܝܹ̈ܐ ܒܓܹܗܲܢܵܐ ܡܸܬܼܓܲܠܙܝܼܢ ܡ̣ܢ ܚܘܼܒܵܐ ܕܲܠܘܵܬܼ|
      block |ܥܵܒܼܘܿܕܼܵܐ܃ ܚܘܼܒܵܐ ܓܹܝܪ ܝܲܠܕܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ܃ ܐܲܝܕܵܐ ܕܲܠܟܼܠܹܗ|
      block |ܓܵܘܵܐ ܡܸܬܿܬܵܘܕܝܵܐ ܕܡܸܬܼܝܲܗܒܵܐ܁ ܤܵܥܲܪ ܕܹܝܢ ܗ̤ܘ ܚܘܼܒܵܐ ܒܚܲܝܠܹܗ܃|
      block |ܥܦܝܼܦܵܐܝܼܬܼ܁ ܠܐܲܝܠܹܝܢ ܕܠܲܤܟܸܠ̣ܘ܃ ܡܫܲܢܸܩ܁ ܐܲܝܟܼ ܕܐܵܦ ܬܢܵܢ|
    block
      block |ܠܪ̈ܵܚܡܹ̇ܐ ܠܘܵܬܼ ܪ̈ܵܚܡܹ̇ܐ ܓܵܕܹܫ܁ ܘܠܲܐܝܠܹܝܢ ܕܲܢܛܲܪܘ ܘܵܠ̈ܝܵܬܹܗ܃|
      block |ܡܒܲܤܸܡ ܚܘܼܒܵܐ܁ ܗܵܟܲܢܵܐ ܘܲܒܼܓ݂ܹܗܲܢܵܐ܁ ܬܘܵܬܼܵܐ ܕܡ̣ܢ ܚܘܼܒܵܐ ܐܵܡܲ̇ܪܢܵܐ|
      block |ܕܐܝܼܬܹܝܗ̇܃ ܩܲܫܝܘܼܬܼ ܫܘܼܢܵܩܵܐ܁ ܠܲܒܼ̈ܢܲܝ ܪܵܘܡܵܐ ܕܹܝܢ܃ ܒܘܼܤܵܡܵܐ|
      block |ܕܲܒܼܗܵܢܵܐ ܡܲܪܘܸܐ ܢܲܦܫܗܘܿܢ܀ ܐܸܫܬܲܐܲܠ ܐ̄ܢܵܫ܃ ܕܐܸܡܲܬܼܝ ܡܸܬܿܬܿܟܸܠ|
      block |ܐ̄ܢܵܫ ܕܐܸܫܬܿܘܝܼ ܠܫܘܼܒܼܩܵܢܵܐ ܕܲܚܛܵܗܵܘ̈ܗܝ܁ ܘܦܲܢܝܼ܃ ܕܐܸܡܲܬܼܝ ܕܡܲܪܓܸܫ|
      block |ܒܢܲܦܫܹܗ ܕܲܤܢ̣ܵܐ ܐܸܢܘܿܢ ܡ̣ܢ ܠܸܒܹܗ ܡܲܠܝܵܐܝܼܬܼ܃ ܘܲܒܼܓܲܠ̈ܝܵܬܹܗ|
      block |ܕܲܠܩܘܼܒܼܠܵܐ ܕܩܲܕܼ̈ܡܵܝܵܬܹܗ ܡܸܬܼܗܲܦܲܟܼ܁ ܐܲܝܢܵܐ ܕܐܲܝܟܼ ܗܵܟܲܢܵܐ ܗ̄ܘ̣܃|
      block |ܐܝܼܬܼ ܠܹܗ ܬܘܼܟܼܠܵܢܵܐ ܒܫܘܼܒܼܩܵܢ ܚܛܵܗܹ̈ܐ ܠܘܵܬܼ ܐܲܠܵܗܵܐ܃ ܒܤܵܗܕܘܼܬܼܵܐ|
      block |ܕܬܹܐܪܬܵܐ ܕܲܩܢܸܐ ܒܢܲܦܫܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܁ ܠܸܒܵܐ ܕܹܝܢ|
      block |ܕܲܕܼܠܵܐ ܥܸܕܼܠܵܝ܃ ܗ̤ܘ ܤܵܗܹ̇ܕܼ ܥܲܠ ܢܲܦܫܹܗ܁|
  block 28
    block
      block |ܬܲܚܘܼܝܼܬܼܵܐ ܦܸܠ̱ܐܬܼܵܢܵܝܬܼܵܐ ܕܥܲܠ ܬܹܐܘܿܪܝܼܵܐ ܕܫܲܒܿܬܼܵܐ ܘܚܲܕܼܒܿܫܲܒܵܐ܁ ܟܚ܁|
    block
      block |ܚܲܕܒܿܫܲܒܵܐ܃ ܐ̄ܪܵܙܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ܁ ܗܵܝ̇ ܕܥܲܡ ܒܸܤܪܵܐ|
      block |ܘܲܕܼܡܵܐ ܠܵܐ ܡܸܬܼܩܲܒܿܠܵܐ܃ ܘܥܘܼܠܵܝܵܐ ܕܡ̣ܢ ܡܲܤܒܿܪ̈ܵܢܘܵܬܼܵܐ܁ ܒܥܵܠܡܵܐ|
      block |ܕܹܝܢ ܗܵܢܵܐ܃ ܠܲܝܬܿ ܝܵܘܡܵܐ ܬܡܝܼܢܝܵܐ܁ ܐܸܠܵܐ ܕܹܝܢ ܐܵܦܠܵܐ ܫܲܒܿܬܼܵܐ|
      block |ܫܲܪܝܼܪܬܵܐ܁ ܗܵܝ̇ ܕܹܝܢ ܕܐܸܬܿܬܿܢܝܼܚ ܐܲܠܵܗܵܐ ܒܝܵܘܡܵܐ ܫܒܼܝܼܥܵܝܵܐ܃ ܐ̄ܪܵܙܵܐ|
      block |ܗ̄ܘ̇ ܕܫܸܠܝܹܗ ܕܲܟܼܝܵܢܲܢ ܡ̣ܢ ܪܲܗܛܵܐ ܕܚܲܝܹ̈ܐ ܗܵܠܹܝܢ܁ ܡܸܛܠ ܕܐܵܦ|
      block |ܩܲܒܼܪܵܐ܃ ܓܫܝܼܡܵܐ ܗ̄ܘ̣܁ ܡܸܢܹܗ ܗ̤ܘ ܡ̣ܢ ܥܵܠܡܵܐ ܗܵܢܵܐ܁ ܫܬܼܵܐ ܝܵܘ̈ܡܝܼܢ܃|
      block |ܒܦܘܼܠܚܵܢܵܐ ܕܚܲܝܹ̈ܐ ܡܸܬܼܓܲܡܪܝܼܢ܁ ܘܲܫܒܼܝܼܥܵܝܵܐ܃ ܒܩܲܒܼܪܵܐ ܡܸܫܬܲܡܠܸܐ܁|
      block |ܘܲܬܼܡܝܼܢܵܝܵܐ܃ ܒܡܲܦܲܩܬܼܵܐ ܕܡܸܢܹܗ܁ ܐܲܝܟܲܢܵܐ ܓܹܝܪ ܕܐ̄ܪ̈ܵܙܹܐ ܕܚܲܕܼܒܿܫܲܒܵܐ|
      block |ܒܦܸܠ̱ܐܬܼܵܐ ܡܩܲܒܿܠܝܼܢ ܬܢܵܢ ܐܲܝܠܹܝܢ ܕܫܵܘܹ̇ܝܢ܃ ܘܠܵܘ ܠܹܗ ܠܝܵܘܡܵܐ|
      block |ܡܩܲܒܿܠܝܼܢ ܒܲܓܼܫܝܼܡܘܼܬܼܗܘܿܢ܃ ܗܵܟܲܢܵܐ ܘܐ̄ܪ̈ܵܙܹܐ ܕܫܲܒܿܬܼܵܐ ܐܲܝܟܼ ܕܲܒܼܬܲܚܘܝܼܬܼܵܐ|
    block
      block |ܡܩܲܒܿܠܝܼܢ ܟܲܫܝܼܪܹ̈ܐ ܬܢܵܢ܃ ܘܠܵܘ ܠܵܗ̇ ܠܫܲܒܿܬܼܵܐ ܫܲܪܝܼܪܬܵܐ܃ ܕܐܝܼܬܹܝܗ̇|
      block |ܢܚܵܝܬܼܵܐ ܡܫܲܡܠܲܝܬܼܵܐ ܕܡ̣ܢ ܡܲܠܙܵܢ̈ܝܬܼܵܐ܁ ܡ̣ܢ ܟܠܡܸܕܸܡ ܐ̄ܪܵܙܵܐ ܐܲܛܥܸܡ̣|
      block |ܠܲܢ ܐܲܠܵܗܵܐ܃ ܘܠܵܘ ܒܹܗ ܒܤܘܼܥܪܵܢܵܐ ܚܲܬܝܼܬܼܵܐ ܕܢܸܬܼܗܲܦܲܟܼ ܒܫܲܪܝܼܪ̈ܵܬܼܵܐ|
      block |ܐܲܓܼܙܲܪ ܠܲܢ ܗܵܪܟܵܐ܁ ܫܲܒܿܬܼܵܐ ܓܹܝܪ ܫܲܪܝܼܪܬܵܐ ܘܠܵܐ ܦܸܠ̱ܐܬܼܵܢܵܝܬܼܵܐ܃|
      block |ܒܩܲܒܼܪܵܐ ܗ̄ܘ̣ ܗܵܘ̇ܝܵܐ܃ ܢܵܘܚܵܐ ܡܫܲܠܡܵܢܵܐ ܕܡ̣ܢ ܫܚܵܩܲܝ̈ ܚܲܫܹ̈ܐ܃|
      block |ܘܡ̣ܢ ܦܘܼܠܚܵܢܵܐ ܕܠܘܼܩܒܲܠܗܘܿܢ܁ ܟ̱ܠܹܗ ܒܲܪܢܵܫܵܐ ܡܲܫܒܸܿܬܼ ܬܲܡܵܢ܃|
      block |ܦܲܓܼܪܵܐ ܥܲܡ ܢܲܦܫܵܐ܀ ܒܸܫܬܼܵܐ ܝܵܘ̈ܡܝܼܢ ܛܲܟܸܣ̣ ܐܲܠܵܗܵܐ ܩܘܼܝܵܡܹܗ|
      block |ܕܥܵܠܡܵܐ ܗܵܢܵܐ܃ ܘܐܲܩܝܼܡ̣ ܐܸܤܛܘܼܟܼܤܹ̈ܐ܃ ܘܝܲܗܒܹܗ ܩܘܼܝܵܡܗܘܿܢ|
      block |ܠܙܵܘܥܵܐ ܠܵܐ ܫܵܠܘܿܝܵܐ ܠܬܸܫܡܸܫܬܼܵܐ܃ ܘܠܵܘ ܕܢܸܫܠܘܿܢ ܡ̣ܢ ܪܲܗܛܵܐ|
      block |ܩܕܼܵܡ ܕܢܸܫܬܿܪܘܿܢ܁ ܘܡ̣ܢ ܚܲܝܠܵܐ ܕܗܵܠܹܝܢ܃ ܗܵܢܵܘ ܕܹܝܢ ܐܸܤܛܘܼ̈ܟܼܤܹܐ|
      block |ܐܲܒܼܵܗܵܝܹ̈ܐ܃ ܐܲܩܝܼܡ̣ ܓܘܼܫܡܲܢ ܕܝܼܠܲܢ܁ ܘܠܵܐ ܠܗܘܿܢ ܝܲܗ̣̄ܒܼ ܫܸܠܝܵܐ ܕܡ̣ܢ|
      block |ܙܵܘܥܲܝ̈ܗܘܿܢ܃ ܘܠܵܐ ܠܓܼܘܼܫܡܲܢ ܝܲܠܕܵܐ ܕܡܸܢܗܘܿܢ܃ ܕܲܢܢܘܼܚ ܡ̣ܢ|
      block |ܦܘܼܠܚܵܢܵܐ܁ ܘܤܵܡ̣ ܠܗܵܠܹܝܢ ܕܒܲܢ ܬܚܘܼܡܵܐ ܠܢܵܘܚܵܐ܃ ܥܕܲܡܵܐ ܕܢܸܩܦܘܼܢ|
      block |ܠܲܐ̄ܚܝܵܢܲܝ̈ܗܘܿܢ ܩܲܕܼܡܵܝܹ̈ܐ܃ ܕܐܝܼܬܼܵܘܗܝ ܫܪܵܝܵܐ ܕܡ̣ܢ ܚܲܝܹ̈ܐ܁ ܐܵܦ ܠܐܵܕܼܵܡ܃|
      block |ܗܵܟܲܢܵܐ ܐܸܡ݂ܲܪ܃ ܕܲܒܼܕܼܘܼܥܬܼܵܐ ܕܐܲܦܲܝ̈ܟ ܬܹܐܟܼܘܿܠ ܠܲܚܡܵܐ܁ ܥܕܲܡܵܐ|
      block |ܠܐܸܡܲܬܼܝ ܥܕܲܡܵܐ ܠܲܡ ܕܬܸܗܦܘܿܟܼ ܠܐܲܪܥܵܐ ܕܡܸܢܵܗ̇ ܐܸܬ̱ܢܤܸܒܼܬܿ܁|
      block |ܘܬܸܦܠܘܿܚ ܒܐܲܪܥܵܐ܃ ܘܬܼܵܘܥܸܐ ܠܵܟܼ ܟܘܼ̈ܒܹܐ ܘܕܲܪܕܪܹ̈ܐ܁ ܕܐܝܼܬܼܵܘܗܝ܃|
      block |ܐ̄ܪܵܙܵܐ܁ ܕܥܵܠܡܵܐ ܕܦܘܼܠܚܵܢܵܐ ܗ̄ܘ̣ ܥܵܠܡܵܐ ܗܵܢܵܐ܁ ܟܡܵܐ ܕܚܲܝ܀|
      block |ܫܲܚܠ̱ܦܵܗ̇ ܕܹܝܢ ܡܵܪܲܢ ܡ̣ܢ ܗܵܘ̇ ܠܸܠܝܵܐ ܕܲܕܼܥܸܬܼ܃ ܠܕܼܘܼܥܬܼܵܐ|
      block |ܕܦܘܼܠܚܵܢܵܐ ܕܒܲܐܪܥܵܐ ܡܵܘܥܝܲܬܼ ܟܘܼ̈ܒܹܿܐ ܘܕܪܕܪܹ̈ܐ܃ ܠܕܼܘܼܥܬܼܵܐ|
      block |ܕܒܲܨܠܘܿܬܼܵܐ ܐܲܟܲܚ̄ܕܼ܃ ܘܲܕܼܢܸܕܼܥܲܬܼ ܒܦܘܼܠܚܵܢܵܐ ܕܙܲܕܝܼܩܘܼܬܼܵܐ܁ ܚܲܡܫܵܐ|
    block
      block |ܐܲܠܦܹ̈ܐ ܕܲܫ̈ܢܲܝܵܐ ܒܗܵܝ̇ ܫܲܒܼܩܹܗ ܕܢܸܥܡܲܠ܁ ܒܕܲܥܕܲܟܹܝܠ ܠܵܐ ܐܸܬܼܓܲܠܝܲܬ̤|
      block |ܗ̄ܘ̣ܵܬܼ ܐܘܼܪܚܵܐ ܕܩܲܕܝܼ̈ܫܹܐ܃ ܐܲܝܟܼ ܫܠܝܼܚܵܐ܁ ܐܸܬܼܵܐ ܕܹܝܢ ܒܛܲܝܒܿܘܼܬܹܗ|
      block |ܒܚܲܪܬܼܵܐ ܕܝܵܘ̈ܡܵܬܼܵܐ܃ ܦܲܩ̣ܕܼܵܗ̇ ܠܚܹܐܪܘܼܬܲܢ܃ ܕܲܬܼܫܲܚܠܸܦ ܠܕܼܘܼܥܬܵܗ̇|
      block |ܒܕܼܘܼܥܬܼܵܐ܁ ܡ̣ܢ ܟܠ ܦܪܘܿܣ܃ ܠܵܘ ܠܡܸܫܠܵܐ ܦܲܩܸܕܼ܃ ܚܘܼܠܵܦܵܐ|
      block |ܗ̄ܘ̣ ܚ̣ܵܘܝܼ ܠܵܗ̇܁ ܒܲܕܼܚ̣ܵܣ ܥܠܲܝܢ܃ ܡܸܛܠ ܢܲܓܼܝܪܘܼܬܼ ܠܹܐܘܬܲܢ|
      block |ܕܒܲܐܪܥܵܐ܁ ܐܸܢ ܢܸܫܠܸܐ ܕܹܝܢ ܡ̣ܢ ܕܢܸܕܼܥܲܬܼ ܒܗܵܕܹܐ܃ ܐܵܢܲܢܩܹܐ ܕܟܼܘܼ̈ܒܹܐ|
      block |ܐܝܼܬܼ ܠܲܢ ܠܡܸܚܨܲܕܼ܃ ܕܐܝܼܬܼܵܘܗܝ ܫܸܠܝܵܐ ܕܡ̣ܢ ܗܵܕܹܐ܃ ܦܘܼܠܚܵܢܵܐ|
      block |ܕܲܓܼܫܝܼܡܘܼܬܼ ܐܲܪܥܵܐ܃ ܗܵܝ̇ ܕܡܵܘܥܝܵܐ ܟܘܼ̈ܒܹܐ ܐܲܝܟܼ ܟܝܵܢܵܗ̇܁ ܒܲܫܪܵܪܵܐ܃|
      block |ܟܘܼ̈ܒܹܐ ܐܸܢܘܿܢ ܚܲܫܹ̈ܐ܃ ܕܡ̣ܢ ܙܲܪܥܵܐ ܕܲܒܼܓܼܘܼܫܡܵܐ ܝܵܥܹ̇ܝܢ ܠܲܢ܁ ܟܡܵܐ|
      block |ܕܲܠܨܲܠܡܹܗ ܕܐܵܕܼܵܡ ܛܥܝܼܢܝܼܢܲܢ܃ ܐܵܢܲܢܩܹܐ܃ ܘܲܠܚܲܫܵܘ̈ܗܝ܁ ܠܲܝܬܿ ܠܵܗ̇|
      block |ܠܐܲܪܥܵܐ ܕܬܸܫܠܸܐ ܡ̣ܢ ܕܬܼܵܘܥܸܐ܃ ܡܵܘܥܝܵܐ ܓܹܝܪ ܐܲܝܟܼ ܟܝܵܢܵܗ̇܁ ܒܲܪܬܼ|
      block |ܟܝܵܢܵܗ̇ ܗ̣̄ܝ ܘܐܲܪܥܵܐ ܕܝܼܠܲܢ܃ ܐܲܝܟܼ ܤܵܗܕܘܼܬܹܗ ܕܐܲܠܵܗܵܐ ܕܲܠܘܵܬܲܢ܃|
      block |ܐܲܪܥܵܐ ܠܲܡ ܕܡܸܢܵܗ̇ ܐܲܬܼܢܤܸܒܼܬܿ܁ ܗܵܝ̇ ܡܲܢ܃ ܟܘܼ̈ܒܹܐ܁ ܗܵܕܹܐ ܕܹܝܢ|
      block |ܡܠܝܼܠܬܼܵܐ܃ ܚܲܫܹ̈ܐ܀ ܐܸܢܕܹܝܢ ܡܵܪܲܢ ܒܟܼܠ ܡܸܕܸܡ ܛܘܼܦܤܵܐ ܠܲܢ ܗܘ̤ܵܐ|
      block |ܒܐ̄ܪܵܙܵܐ ܒܟܼܠܗܘܿܢ ܦܘܼܪ̈ܫܵܢܹܐ ܕܲܡܕܲܒܿܪܵܢܘܼܬܹܗ܃ ܥܕܲܡܵܐ ܓܹܝܪ|
      block |ܠܲܬܼܫܲܥ ܫܵܥ̈ܝܼܢ ܕܲܥܪܘܼܒܼܬܼܵܐ ܠܵܐ ܢܵܚ̣ܝ ܡ̣ܢ ܦܘܼܠܚܵܢܵܐ ܐܸܠܵܐ ܘܡ̣ܢ|
      block |ܛܘܼܪܵܦܵܐ܃ ܕܐܝܼܬܹܝܗ̇ ܦܸܠܐܬܼܵܐ ܕܟܼܠܗܘܿܢ ܚܲܝܲܝ̈ܢ ܐ̄ܪܵܙܵܐ ܗ̄ܘ̣ ܕܦܘܼܠܚܵܢܵܐ܃|
      block |ܠܫܲܒܿܬܐ ܕܹܝܢ ܠܵܐ ܐܲܩܒܸܠ̣ ܐܸܠܵܐ ܐܸܢ ܒܩܲܒܼܪܵܐ܃ ܐܲܝܟܵܐ ܐܸܢܘܿܢ ܗܵܠܹܝܢ|
      block |ܕܐܵܡ̇ܪܝܼܢ ܕܐܝܼܬܼ ܗ̄ܘ̣ ܫܲܒܿܬܼܵܐ ܒܥܵܠܡܵܐ ܗܵܢܵܐ܃ ܢܵܘܚܵܐ ܕܡ̣ܢ ܚܲܫܹ̈ܐ|
      block |ܥܲܠ ܚܲܕܼܒܿܫܲܒܵܐ ܕܹܝܢ܃ ܪܲܒܲܐ ܗ̣̄ܝ ܠܡܹܐܡܲܪ܁ ܫܲܒܿܬܼܵܐ ܕܝܼܠܲܢ܃ ܝܵܘܡܵܐ|
      block |ܗ̄ܘ̣ ܕܩܲܒܼܪܵܐ܁ ܚܲܬܿܝܼܬܵܐܝܼܬܼ܃ ܬܲܡܵܢ ܡܲܫܒܸܿܬܼ ܟܝܵܢܲܢ܁ ܡܵܕܹܝܢ ܟܠܝܘܿܡ|
    block
      block |ܠܡܸܥܩܲܪ ܟܘܼ̈ܒܹܐ ܡܸܢܵܗ̇ ܐܵܠܨܵܐ ܗ̣̄ܝ ܠܲܢ܃ ܟܡܵܐ ܕܩܲܝܵܡܵܐ ܗܵܕܹܐ|
      block |ܐܲܪܥܵܐ܁ ܡܸܛܠ ܐܲܡܝܼܢܘܼܬܼ ܦܘܼܠܚܵܢܵܐ ܡܲܢ܃ ܒܨܝܼܪܘܼܬܼ ܝܲܥܪܵܐ܁ ܠܵܐ ܕܹܝܢ|
      block |ܠܲܓܼܡܵܪ ܕܟܼܝܼܬܼܵܐ܃ ܘܐܵܦܸܢ ܗܵܟܲܢ܁ ܐܸܢ ܩܲܠܝܼܠ ܙܲܒܼܢܵܐ ܬܸܬܼܚܲܒܼܢܲܢ ܠܘܵܬܼ|
      block |ܗܵܕܹܐ܃ ܤܵܠܹ̇ܩ ܝܲܥܪܵܐ܃ ܘܲܡܟܲܤܸܐ ܐܲܦܹ̈ܝܗ̇܁ ܘܲܠܙܲܪܥܵܟܼ ܝܵܢܹ̇ܩ܃|
      block |ܘܲܠܥܲܡܠܵܟܼ ܕܡ̣ܢ ܟܲܕܘܼ܃ ܐܲܝܟܼ ܠܵܐ ܐܝܼܬܼܵܘܗܝ܁ ܡܵܕܹܝܢ܃ ܟܠܝܘܿܡ|
      block |ܤܢܝܼܩܵܐ ܠܲܡܕܲܟܵܝܘܼ܁ ܦܵܘܫܵܐ ܕܡ̣ܢ ܗܵܢܵܐ܃ ܝܲܬܝܼܪܘܼܬܼܵܐ ܕܗܵܢܘܿܢ|
      block |ܡܪܲܒܸܐ܁|
  block 29
    block
      block |ܥܲܠ ܫܘܼܚܠܵܦ ܙܢܹ̈ܝܗ̇ ܦܵܩܚܵܝܹ̈ܐ ܕܲܡܕܲܒܿܪܵܢܘܼܬܼܵܐ ܚܲܟܿܝܼܡܬܼܵܐ ܠܬܲܪܒܿܝܼܬܼܵܐ|
      block |ܕܡܸܬܿܕܲܒܿܪܵܢܹܐ܁ ܟܛ܁|
    block
      block |ܟܠ ܚܸܟܼܡܵܐ ܡ̣ܢ ܩܕܼܵܡ ܡܵܪܝܵܐ ܗ̄ܝ̇܃ ܐܲܝܟܼ ܕܐܲܡܝܼܪ܁ ܘܲܒܼܗܵܠܹܝܢ|
      block |ܕܝܼܠܲܢ ܡܸܬܿܕܲܪܫܝܼܢܲܢ܃ ܠܡܸܬܼܚܲܟܵܡܘܼ ܥܲܠ ܗܵܠܹܝܢ ܕܡܵܪܝܵܐ ܕܲܠܘܵܬܲܢ܁|
      block |ܐܲܒܼܵܐ ܕܲܫܪܵܪܵܐ܃ ܡܫܲܚܠܦܵܐܝܼܬܼ ܡܸܬܼܗܲܦܲܟܼ ܥܲܡ ܒܢܵܘ̈ܗܝ܁ ܡ̣ܢ ܫܲܘܝܘܼܬܼܵܐ|
      block |ܕܹܝܢ܃ ܢܵܛܲܪ ܢܲܦܫܹܗ܁ ܕܡܸܬܼܚܵܘܝܵܢܘܼܬܼܵܐ ܕܲܚܕܼܵܢܵܝܘܼܬܼ ܦܲܪܨܘܿܦܵܐ ܒܟܼܠܙܒܲܢ܃|
      block |ܠܝܘܼܬܼܪܵܢܵܐ ܕܝܼܠܗܘܿܢ ܕܲܒܼܢܵܘ̈ܗܝ܁ ܡܵܠܘܿܢ ܕܹܝܢ܃ ܠܕܼܘܼܪܵܫܵܐ܃ ܓܵܢܹ̇ܒܼ|
      block |ܠܚܘܼܒܹܗ܃ ܐܲܦܲܝ̈ ܛܲܟܼܤܵܐ ܓܹܝܪ܃ ܕܗܵܝ̇ ܕܠܵܐ ܐܝܼܬܹܝܗ̇ ܡܚܵܘܸܐ܁|
      block |ܠܕܼܐܝܼܬܹܝܗ̇ ܕܹܝܢ܃ ܚܵܡܹ̇ܠ܁ ܘܲܒܼܪܵܐ ܚܲܟܿܝܼܡܵܐ ܡ̣ܢ ܫܘܼ̈ܚܠܵܦܹܐ ܕܲܠܘܵܬܹܗ܃|
      block |ܡܸܫܬܵܘܕܲܥ ܒܛܝܼܠܘܼܬܼܵܐ ܕܐܲܒܼܘܼܗܝ ܕܲܥܠܵܘܗܝ܃ ܘܚܘܼܒܹܗ ܐܲܟܲܚ̄ܕܼ|
      block |ܦܵܪܘܿܫܵܐ܁ ܥܦܝܼܦܬܼܵܐ ܠܤܘܼܟܵܠܵܐ ܡܸܬܼܚܲܙܝܵܐ ܬܪܝܼܨܵܐ܃ ܤܵܥܘܿܪܘܼܬܹܗ|
      block |ܕܚܘܼܒܵܐ ܕܲܫܪܵܪܵܐ܁ ܒܲܡܚܲܕܝܵܢ̈ܝܵܬܼܵܐ ܓܹܝܪ܃ ܐܸܠܵܐ ܘܲܒܡܲܚܫܵܢ̈ܝܬܼܵܐ܁ ܗܵܢܵܘ|
      block |ܕܹܝܢ܃ ܐܲܡܝܼܢ ܠܲܢܚܵܝܵܐ ܡܸܬܼܥܲܬܲܕܼ ܕܚܲܒܿܝܼܒܹܗ܁ ܡܲܚܸܫ ܕܹܝܢ ܬܘܼܒܼ ܐܝܼܬܼ|
    block
      block |ܐܸܡܲܬܼܝ܃ ܡܸܛܠ ܗܵܝ̇ ܕܡܲܚܸܒܼ ܤܲܓܝܼ܁ ܚܵܐܹ̇ܫ ܡܲܢ ܥܲܡܹܗ܃ ܘܟܲܕܼ|
      block |ܡܲܚܸܫ܁ ܡܚܲܡܤܸܢ ܠܗܘܿܢ ܒܪܲܡ ܘܲܠܪ̈ܲܚܡܹܐ ܟܝܵܢܵܝܹ̈ܐ ܟܲܕܼ ܢܸܫܓܿܫܘܼܢ܃|
      block |ܡܸܛܠ ܩܸܢܛܵܐ ܕܡ̣ܢ ܚܘܼܒܵܠܵܐ ܕܒܼܵܬܲܪܟܸܢ܁ ܗܵܝ̇ ܕܢܸܫܬܵܘܬܲܦ܃ ܚܘܼܒܵܐ|
      block |ܐܵܠܹ̇ܨ܁ ܗܵܝ̇ ܕܲܢܚܲܡܤܸܢ ܬܘܼܒܼ ܘܲܠܗܵܠܹܝܢ܃ ܝܑܼܕܲܥܬܼܵܐ ܡܚܲܝܠܵܐ܁ ܥܲܡ|
      block |ܫܘܼ̈ܓܼܢܵܝܹܐ ܕܲܓܒܼܝܼܬܼܵܐ܃ ܗܵܟܲܢܵܐ ܘܲܡܫܲܚܠܦܘܼܬܼ ܐܵܕܹܫܹ̈ܐ ܕܚܘܼܒܵܐ ܚܲܟܿܝܼܡܵܐ܃|
      block |ܠܘܵܬܼ ܡܩܲܒܿܠܵܢܹ̈ܐ ܕܦܘܼܪ̈ܢܵܤܹܐ ܗܵܠܹܝܢ܁ ܠܵܐ ܢܸܒܼܥܸܐ ܡ̣ܢ ܪܵܚܡܵܐ|
      block |ܚܲܟܿܝܼܡܵܐ ܚܘܼܒܵܐ ܦܲܟܿܝܼܗܵܐ܁ ܠܵܐ ܦܪܝܼܫ ܐܲܝܢܵܐ ܕܠܲܒܼܪܹܗ ܒܬܲܪܤܝܼܬܼܵܐ|
      block |ܕܕܸܒܼܫܵܐ ܩܵܛܹ̇ܠ܃ ܡ̣ܢ ܗܵܘ̇ ܕܩܵܛܹ̇ܠ ܒܤܲܟܿܝܼܢܵܐ܀ ܠܵܐ ܓܹܝܪ ܝܵܐܝܵܐ|
      block |ܠܚܸܟܼܡ̱ܬܹܗ ܒܲܚܕܼܵܢܵܝܘܼܬܼ ܐܵܕܫܵܐ ܢܬܲܪܤܸܐ ܠܚܲܒܿܝܼܒܹܗ܃ ܒܙܲܒܼ̈ܢܲܝ|
      block |ܚܘܼܠܡܵܢܵܐ ܠܲܟܲܚ̄ܕܼ ܘܲܒܼܟܼܘܼܪܗܵܢܵܐ܁ ܗܵܠܹܝܢ ܕܨܸܒܼܝܵܢܵܐ ܛܥܝܼܢ ܐܵܡܲ݁ܪܢܵܐ|
      block |ܬܢܵܢ ܫܘܼ̈ܚܠܵܦܹܐ ܒܲܓܼܒܼܝܼܬܼܵܐ ܕܙܵܘ̈ܥܹܐ܃ ܘܠܵܘ ܕܓܼܘܼܫܡܵܐ܁ ܘܐܸܢ ܚܢܲܢ|
      block |ܝܵܕܼܥܝܼܢܲܢ ܠܲܡܦܲܪܢܵܣܘܼ ܠܙܲܒܼ̈ܢܹܐ ܗܵܠܹܝܢ ܐܸܡܲܬܼܝ ܕܲܒܼܦܘܼܪܢܵܫܵܐ ܢܲܚܸܒܼ|
      block |ܠܐ̄ܢܵܫ܃ ܡܵܠܘܿܢ ܘܟܲܕܼ ܒܫܘܼܥܒܵܕܲܢ ܐܝܼܬܼܵܘܗܝ܃ ܠܐܲܠܵܗܵܐ ܟܲܝ ܠܵܐ|
      block |ܝܵܐܝܵܐ ܕܢܸܬܸܠ ܠܹܗ ܕܲܢܫܲܡܠܸܐ ܙܸܕܼܩܹ̈ܐ ܕܚܘܼܒܹܗ ܦܵܪܘܿܫܵܐ ܕܲܠܘܵܬܲܢ܃|
      block |ܐܵܦܸܢ ܐܲܝܟܼ ܫܘܼ̈ܚܠܵܦܹܐ ܕܲܚܢܲܢ ܝܵܕܼܥܝܼܢܲܢ ܠܡܸܬܲܠ ܠܡܲܚ̈ܒܼܵܢܲܝܢ ܐܸܠܵܐ|
      block |ܥܲܤܩܵܐ ܗ̣̄ܝ ܠܲܡܤܲܝܒܵܪܘܼ܃ ܐܵܦ ܐܸܢܵܐ ܝܵܕܲܥ̇ܢܵܐ܃ ܐܸܠܵܐ ܡܵܘܬܿܪܵܢܝܵܐ|
      block |ܒܪܲܡ܁ ܡܸܨܛܲܠܝܵܢܘܼܬܼܵܐ ܐܲܤܢܸܩܬܵܟܼ ܥܲܠ ܗܵܕܹܐ܃ ܐܵܦܸܢ ܠܵܘ ܠܦܘܼܪܥܵܢܵܐ|
      block |ܕܗܵܝ̇ ܕܡ̣ܢ ܟܲܕܼܘܼ܃ ܡ̣ܢ ܩܸܢܛܵܐ ܕܗܵܝ̇ ܕܲܥܬܼܝܼܕܼܵܐ ܡ̣ܢ ܟܠ ܦܪܘܿܣ܁|
      block |ܓܸܕܼܫܹ̈ܐ ܡܥܝܼ̈ܩܵܢܹܐ ܠܬܲܪܒܿܝܼܬܼܵܐ ܓܵܘܵܝܬܼܵܐ܃ ܐܲܝܟܼ ܤܲܡ̈ܡܵܢܹܐ ܡܥܲܕܪ̈ܵܢܹܐ܃|
      block |ܠܠܵܐ ܫܲܘܝܘܼܬܼܵܐ ܕܓܼܘܼܫܡܹ̈ܐ܁ ܟܠ ܕܠܵܐ ܡܚܲܝܕܼܵܐ ܗ̄ܘ̣ ܒܲܥܒܼܝܼ̈ܕܹܐ܃|
      block |ܕܠܵܐ ܐܵܓܼܘܿܢܵܐ ܗ̄ܘ̣ ܒܕܼܘܼܒܵܪܹܗ܁ ܐܸܢ ܡ̣ܢ ܓܫܝܼ̈ܡܹܐ ܬܹܐܡܲܪ܃ ܘܐܸܢ|
    block
      block |ܠܵܐ ܓܫܝܼ̈ܡܹܐ܁ ܥܡܝܼܠܘܼܬܼܵܐ܃ ܒܠܵܐ ܫܲܘܝܘܼܬܼܵܐ ܡܟܼܵܢܵܐ ܠܡܸܗܘܵܐ܁|
      block |ܘܠܵܐ ܫܲܘܝܘܼܬܼܵܐ ܒܲܡܝܼܚ̈ܕܹܐ܃ ܡܸܛܠ ܬܪܲܝܵܢܘܼܬܼܵܐ ܐܲܤܝܼܬܵܐ܁ ܘܐܵܦܸܢ|
      block |ܐܝܼܬܲܝܗܘܿܢ ܘܡܸܬܼܩܪܹܝܢ ܡܸܨܛܲܠܝܵܢܹ̈ܐ ܒܠܵܐ ܡܚܲܝ̈ܕܹܐ ܘܲܦܫܝܼ̈ܛܹܐ܃|
      block |ܘܗܵܕܹܐ܃ ܠܘܵܬܼ ܝܲܡܝܼܢܵܐ ܟ̱ܠܵܗ̇܁ ܠܵܐ ܥܲܡܘܼܠܬܼܵܢܵܐܝܼܬܼ ܒܪܲܡ܃ ܟܲܕܼ|
      block |ܠܵܐ ܝܵܕܼܥܝܼܢ ܢܸܤܝܵܢܵܐ ܕܗܵܘ̇ ܐ̄ܚܪܹܢܵܐ܁ ܚܵܫܘܿܫܹ̈ܐ ܡܲܢ܃ ܠܘܵܬܼ ܛܵܒܼܬܼܵܐ܁|
      block |ܡܦܲܓܿܕܼܵܐ ܓܹܝܪ ܡܸܨܛܲܠܝܵܢܘܼܬܼܗܘܿܢ܃ ܒܝܲܕܼ ܚܘܼܒܵܐ ܚܲܪܝܼܦܵܐ܁ ܘܐܲܝܟܵܐ|
      block |ܕܚܘܼܒܵܐ܃ ܠܵܐ ܐܵܓܼܘܿܢܵܐ ܐܵܦܠܵܐ ܩܸܢܛܵܐ܁ ܘܗܵܕܹܐ܃ ܟܲܕܼ ܐܝܼܬܲܝܗܘܿܢ|
      block |ܡܫܲܠܛܲܝ̈ ܒܝܵܬܼܵܐ܃ ܗܵܝ̇ ܕܡܸܢܵܗ̇ ܐܵܦ ܠܡܸܨܛܲܠܝܵܢܘܼܬܼܵܐ܃ ܐܲܬܼܪܵܐ|
      block |ܡܸܬܼܐܲܡܪܵܐ܁ ܕܡܸܛܠܗܵܕܹܐ܃ ܫܵܘܼ̈ܚܲ ܠܩܘܼܠܵܤܵܐ ܝܲܬܝܼܪ܀|
      block |ܛܵܒܼ̈ܬܼܵܐ ܘܒܼܝܼ̈ܫܵܬܼܵܐ܃ ܝܲܠܕܼܵܐ ܐܸܢܹܝܢ ܕܚܹܐܪܘܼܬܼܵܐ܁ ܐܲܝܟܵܐ ܕܗܵܕܹܐ|
      block |ܚܲܤܝܼܪܵܐ܃ ܠܦܘܼܪܥܵܢܘܼܬܼܵܐ ܝܲܬܝܼܪܵܐ ܗ̄ܘ̣ ܐܵܦ ܦܘܼܠܚܵܢܗܹܝܢ܁ ܠܲܟܼܝܵܢܵܐ|
      block |ܡܲܢ܃ ܠܲܝܬܿ ܦܘܼܪܥܵܢܘܼܬܼܵܐ܁ ܐܲܓܼܪܵܐ܃ ܠܬܲܟܼܬܘܼܫܵܐ ܡܲܓܼܙܲܪ܁ ܙܵܟܼܘܼܬܼܵܐ|
      block |ܕܹܝܢ܃ ܠܵܐ ܡܸܬܼܐܲܡܪܵܐ ܒܠܵܐ ܐܵܓܼܘܿܢܵܐ܁ ܐܸܡܲܬܼܝ ܕܤܲܩܘܼܒܼܠܵܝܘܼܬܼܵܐ|
      block |ܡ̣ܢ ܡܨܲܥܬܼܵܐ ܬܸܬܿܪܝܼܡ܃ ܘܐܵܦ ܚܹܐܪܘܼܬܼܵܐ ܥܲܡܵܗ̇ ܒܵܛ̇ܠܵܐ܀ ܗܵܝܕܹܝܢ|
      block |ܟܝܵܢܵܐ܃ ܒܠܵܐ ܐܵܓܼܘܿܢܵܐ ܡܟܲܬܲܪ܁ ܢܛܝܼܪ ܗ̄ܘ̣ ܙܲܒܼܢܵܐ ܠܒܼܘܼܛܵܠ|
      block |ܚܹܐܪܘܼܬܼܵܐ܃ ܗܵܘ̇ܝܵܐ ܡܸܟܵܐ ܡܠܝܼܠܘܼܬܼܵܐ ܐܲܤܝܼܪܬܵܐ܁ ܒܲܒܼܢܲܝ̈ܢܵܫܵܐ ܐܲܟܲܚ̄ܕܼ܃|
      block |ܘܲܒܼܡܲܠܲܐܟܹ̈ܐ܁ ܡܠܝܼܠܘܼܬܼܵܐ܃ ܠܵܘ ܡܸܬܿܬܿܙܝܼܥܵܢܘܼܬܼܵܐ ܡܸܬܼܪܲܓܼܫܵܢܝܼܬܼܵܐ܁|
      block |ܒܝܲܕܘܼܥܬܼܵܢܘܼܬܼܵܐ ܓܹܝܪ܃ ܬܲܪܬܹܝܢ ܩܲܢܝܵܐ ܕܝܼ̈ܠܵܝܵܬܼܵܐ ܡܠܝܼܠܘܼܬܼܵܐ܁|
      block |ܗܵܢܵܘ ܕܹܝܢ܃ ܬܪܹܝܢ ܚܲܝ̈ܠܝܼܢ܁ ܚܲܝܠܵܐ ܡܲܠܵܠܐ܃ ܘܝܲܕܘܼܥܬܼܵܢܵܐ܁ ܩܲܕܼܡܵܝܬܼܵܐ|
      block |ܡܲܢ܃ ܡܸܤܬܲܝܟܼܵܐ ܠܲܓܼܡܵܪ܁ ܒܲܬܼܪܲܝܵܢܝܼܬܼܵܐ ܕܹܝܢ܃ ܡܸܬܼܟܲܠܲܠ ܟܝܵܢܵܐ܃|
      block |ܝܲܕܘܼܥܬܼܵܢܵܐ ܟܹܝܬܼ܁ ܐܸܠܵܐ ܘܐܲܤܝܼܪܬܵܐ ܗܵܝܕܹܝܟ܁ ܠܵܘ ܥܸܨܝܵܢܵܝܬܐ|
    block
      block |ܐܲܤܝܼܪܘܼܬܼܵܐ܃ ܒܗܲܝܢܝܘܼܬܼܵܐ ܡܵܠܘܿܢ܃ ܩܛܝܼܪܵܐ ܗܲܢܝܼܐܵܐ܁ ܐܝܼܬܼ ܐܸܡܲܬܼܝ܃|
      block |ܘܗܵܫܵܐ ܒܐ̄ܪܵܙܵܐ ܒܕܲܠܝܼ̈ܠܹܐ܁ ܒܫܘܼܢܵܝܵܐ ܒܪܲܡ܁ ܒܲܡܠܝܼ̈ܠܹܐ ܡܲܢ ܩܲܕܼܡܵܝܹ̈ܐ܃|
      block |ܒܠܵܐ ܫܘܼܢܵܝ ܟܡܵܐ ܕܡܲܨܝܵܐ܃ ܐܵܦܸܢ ܠܵܘ ܓܡܝܼܪܹ̈ܐ܁ ܘܡܵܢܵܐ ܗܘܵܝܵܐ|
      block |ܕܠܵܐ ܫܘܼܢܵܝܵܐ ܘܠܵܐ ܓܡܝܼܪܹ̈ܐ ܐܝܼܬܼ ܗ̄ܘ̣ ܓܹܝܪ ܐ̄ܪ̈ܵܙܹܐ ܕܠܵܐ ܡܲܨܝܵܐ|
      block |ܕܢܸܬܼܩܲܒܿܠܘܼܢ܃ ܩܕܼܵܡ ܙܲܒܼܢܵܐ ܕܲܚܪܝܼܩ܁ ܠܵܐ ܓܡܝܼܪܹ̈ܐ ܡܸܛܠܵܬܹܗ܃|
      block |ܠܵܘ ܡܸܛܠ ܓܲܒܼܫܘܼܢܵܝܵܐ ܩܢܹܝܢ ܠܗܵܘ̇ ܡܵܐ ܕܒܹܗ ܐܝܼܬܲܝܗܘܿܢ ܗܵܫܵܐ܁|
      block |ܠܲܝܬܹܝܗ̇ ܠܲܓܼܡܵܪ ܗܵܕܹܐ ܠܘܵܬܼ ܗܵܢܘܿܢ܁ ܐܲܡܝܼܢܘܼܬܼܵܐ ܡܵܠܘܿܢ܃ ܘܠܵܐ|
      block |ܫܘܼܢܵܝܵܐ܁ ܘܐܸܢ ܫܘܼܢܵܝܵܐ܃ ܠܐܲܝܠܹܝܢ ܕܝܲܬܼܝܼܪ ܡܝܲܬܿܪ̈ܵܢ܁ ܡܵܕܹܝܢ ܗܘ̤ܵܐ|
      block |ܠܹܗ ܫܘܼܢܵܝܵܐ ܕܗܵܢܘܿܢ ܕܝܼܠܗܘܿܢ܃ ܚܘܼܠܵܦܵܐ ܡܝܲܬܿܪܵܐ܁ ܕܝܼܠܲܢ ܕܹܝܢ|
      block |ܒܘܼܛܵܠܵܐ܃ ܡܸܛܠ ܟܪܝܼܗܘܼܬܼܵܐ ܕܒܸܤܪܵܐ܁|
  block 30
    block
      block |ܥܲܠ ܬܘܼܩܦܵܗ̇ ܘܡܲܥܒܿܕܼܵܢܘܼܬܼܵܗ̇ ܒܝܼܫܬܵܐ ܕܲܚܛܝܼܬܼܵܐ܃ ܕܒܲܐܝܠܹܝܢ|
      block |ܡܸܬܼܩܲܝܡܵܐ܃ ܘܒܲܐܝܠܹܝܢ ܒܵܛ̇ܠܵܐ܁ ܠ܁|
    block
      block |ܥܕܲܡܵܐ ܕܡ̣ܢ ܠܸܒܵܐ ܘܒܲܫܪܵܪܵܐ ܢܸܤܢܸܐ ܐ̄ܢܵܫ ܠܥܸܠܬܼܵܗ̇ ܕܲܚܛܝܼܬܼܵܐ܃|
      block |ܡ̣ܢ ܗܲܢܝܼܐܘܼܬܼܵܗ̇ ܕܡܲܥܒܿܕܼܵܐ ܒܠܸܒܵܐ ܠܵܐ ܡܸܬܼܚܲܪܲܪ܁ ܗܵܕܹܐ ܗ̣̄ܝ|
      block |ܚܲܤܝܼܢܘܼܬܼ ܐܵܓܼܘܿܢܵܐ܃ ܗܵܝ̇ ܕܲܠܩܘܼܒܼܠܹܗ ܩܵܝ̇ܡܵܐ ܕܒܲܪܢܵܫܵܐ ܥܕܲܡܵܐ|
      block |ܠܲܕܼܡܵܐ܃ ܕܒܼܵܗ̇ ܡܸܬܼܒܲܚܪܵܐ ܚܹܐܪܘܿܬܹܗ ܒܲܚܕܼܵܢܵܝܘܼܬܼ ܪܸܚܡܬܼܵܐ ܕܲܠܘܵܬܼ|
      block |ܡܝܲܬܿܪ̈ܵܬܼܵܐ܁ ܘܗܵܢܵܘ ܚܲܝܠܵܐ ܗܵܘ̇ ܕܲܡܫܲܡܗܝܼܢ ܠܹܗ ܚܘܼ̈ܬܼܚܵܬܹܐ܃|
      block |ܕܡ̣ܢ ܪܹܚܝܹܗ ܡܸܬܫܲܠܦܵܐ ܢܲܦܫܵܐ ܚܲܠܵܫܬܼܵܐ܃ ܡܸܛܠ ܓܘܼܪܵܓܼܵܐ ܥܲܙܝܼܙܵܐ|
      block |ܕܤܝܼܡ ܒܹܗ܁ ܗܵܢܵܘ ܚܲܝܠܵܗ̇ ܬܲܩܝܼܦܵܐ ܕܲܚܛܝܼܬܼܵܐ܃ ܕܒܹܗ ܡܕܼܵܘܕܼܵܐ|
    block
      block |ܠܫܲܦܝܼܘܼܬܼܵܐ ܕܢܲܟܼ̈ܦܹܐ܃ ܘܥܵܨ̇ܝܵܐ ܠܙܵܘ̈ܥܹܐ ܕܟܲܝ̈ܵܐ ܒܐܲܝܠܹܝܢ ܕܠܵܐ ܡܬܼܘܿܡ|
      block |ܫܩܝܼܠܝܼܢ ܢܸܤܝܵܢܵܐ ܕܝܼܕܲܥܬܼܗܹܝܢ܁ ܗܵܪܟܵܐ ܢܚܵܘܸܐ ܚܘܼܡܤܵܢܲܢ ܚܲܒܿܝܼ̈ܒܲܝ܀|
      block |ܗܵܢܵܘ ܙܲܒܼܢܵܐ ܕܤܵܗܕܘܼܬܼܵܐ ܕܠܵܐ ܡܸܬܼܚܲܝܵܐ܃ ܕܒܼܵܗ̇ ܡܸܬܼܐܡܲܪ ܬܸܓܼܡܵܐ|
      block |ܕܝܼܚܝܼ̈ܕܵܝܹܐ ܡܸܬܼܢܲܨܲܚ ܒܟܼܠܥܸܕܵܢ܁ ܒܦܸܓܼܥܵܐ ܕܗܵܢܵܐ ܩܪܵܒܼܵܐ ܡܸܬܿܕܵܘܲܕܼ|
      block |ܗܵܘܢܵܐ ܕܬܲܩ̈ܢܹܐ ܘܡܸܬܼܒܲܠܒܲܠ܃ ܐܸܢ ܠܵܐ ܐܝܼܬܼܵܘܗܝ ܙܗܝܼܪܵܐ ܕܛܵܒܼ܁|
      block |ܡܵܪܲܢ ܡܨܸܐ ܚܹܝܠ ܟܠ܃ ܡܲܒܘܼܥܵܐ ܕܟܼܠܗܘܿܢ ܥܘܼܕܼܪ̈ܵܢܹܐ܃ ܐܲܢ̄ܬܿ|
      block |ܤܲܡܸܟܼ ܒܥܸܕܵܢܹ̈ܐ ܗܵܠܹܝܢ ܕܐܝܼܬܲܝܗܘܿܢ ܙܲܒܼ̈ܢܹܐ ܕܤܵܗܕܘܼܬܼܵܐ܃ ܠܢܲܦ̈ܫܵܬܼܵܐ|
      block |ܕܐܲܡܟܲܪ ܝܵܬܼܗܹܝܢ ܚܵܕܼܝܵܐܝܼܬܼ ܠܵܟܼ ܚܲܬܼܢܵܐ ܫܡܲܝܵܢܵܐ܃ ܘܝܲܗ̣̄ܒܼ ܠܵܟܼ|
      block |ܫܘܼܘܕܵܝܵܐ ܕܩܲܕܝܼܫܘܼܬܼܵܐ܃ ܒܟܼܠܵܗ̇ ܫܲܦܝܘܼܬܼܵܐ ܕܙܵܘ̈ܥܹܐ ܘܠܵܘ ܚܵܪܥܵܐܝܼܬܼ܁|
      block |ܗܲܒܼ ܒܗܹܝܢ ܚܲܝܠܵܐ ܗܵܘ̇ ܟܵܒܹ̇ܫ ܚܸܤ̈ܢܹܐ ܡܪ̈ܝܼܕܹܐ ܘܟܼܠ ܪܵܘܡܵܐ|
      block |ܕܡܸܬܿܬܿܪܝܼܡ ܠܘܼܩܒܲܠ ܩܲܕܝܼܫܘܼܬܼܵܐ܃ ܕܠܵܐ ܢܸܬܿܕܵܘ̈ܕܼܵܢ ܡ̣ܢ ܢܝܼܫܵܐ|
      block |ܕܤܝܼܡ ܠܗܹܝܢ܃ ܒܲܩܛܝܼܪܵܐ ܠܵܐ ܡܸܤܬܲܝܒܿܪܵܢܵܐ ܕܥܸܕܵܢܵܐ ܗܵܘ̇ ܕܟܼܵܬܹ̇ܫ|
      block |ܒܹܗ ܐܵܓܼܘܿܢܵܐ ܕܲܕܼܡܵܐ܁ ܠܵܘ ܟܠ ܐܸܡܲܬܼܝ ܗܵܘܹ̇ܐ ܒܐܵܓܼܘܿܢܵܐ ܕܢܲܟܼܦܘܼܬܼܵܐ|
      block |ܬܲܟܼܬܘܼܫܵܐ ܗܵܢܵܐ ܥܲܤܩܵܐ܁ ܡܸܫܬܲܒܼܩܵܢܘܼܬܼܵܐ ܛܵܟܼ ܗܵܘ̇ܝܵܐ܃ ܐܲܝܟܼ|
      block |ܕܲܠܒܼܘܼܚܪܵܢܵܐ܁ ܘܵܝ ܠܚܲܠܵܫܵܐ ܕܡܸܬܼܒܿܚܲܪ ܒܗܵܢܵܐ ܬܲܟܼܬܘܼܫܵܐ ܦܪܝܼܫܵܐ܁|
      block |ܚܲܝܠܵܐ ܪܲܒܵܐ ܠܗܵܢܵܐ ܐܝܼܬܼ܃ ܬܘܼܩܦܵܐ ܕܡ̣ܢ ܥܝܵܕܼܵܐ ܢܵܤ݂̇ܒܼ܃ ܒܐܲܝܠܹܝܢ|
      block |ܕܠܲܓܼܡܵܪ ܝܲܗ̣̄ܒܼܘ ܢܲܦܫܗܘܿܢ ܠܡܸܙܕܲܟܼܝܵܢܘܼܬܼܵܐ ܐܵܦܸܢ ܚܕܼܵܐ ܙܒܲܢ܃|
      block |ܒܲܪܟܼܝܼܢܘܼܬܼ ܚܘܼܫܵܒܼܵܐ ܠܘܵܬܹܗ܀|
      block |ܐܸܙܕܲܗ̄ܪܘ ܡ̣ܢ ܒܸܛܠܵܢܵܐ ܚܲܒܿܝܼ̈ܒܲܝ܃ ܡܵܘܬܵܐ ܡܸܬܼܝܲܕܼܥܵܢܵܐ ܟܤܸܐ|
      block |ܒܓܼܵܘܹܗ܁ ܒܸܠܥܵܕܼܵܘܗܝ ܕܢܸܦܸܠ ܝܑܼܚܝܼܕܼܵܝܵܐ ܒܐܝܼܕܼܵܐ ܕܫܲܒܵܝܵܘ̈ܗܝ܃ ܠܵܐ|
      block |ܡܸܫܟܿܚܵܐ܁ ܠܵܘ ܕܥܲܠ ܡܲܙܡܘܿܪܹ̈ܐ ܕܵܐܹ̇ܢ ܠܲܢ ܐܲܠܵܗܵܐ ܒܗܵܘ̇ ܝܵܘܡܵܐ܃|
    block
      block |ܐܵܘ ܥܲܠ ܒܸܛܠܵܢܵܐ ܕܥܸܕܵܢܹ̈ܐ ܕܬܸܫܡܸܫܬܼܵܐ ܐܸܡܲܬܼܝ ܕܢܸܓܼܕܲܫ܁ ܐܸܠܵܐ|
      block |ܒܲܫܒܼܝܼܩܘܼܬܼܗܘܿܢ܃ ܗܵܘܹ̇ܐ ܡܲܥܠܵܢܵܐ ܠܫܹܐܕܹ̈ܐ܁ ܘܡܵܐ ܕܐܸܫܟܲܚ̣ܘ ܐܲܬܼܪܵܐ܃|
      block |ܘܥܲܠ̣ܘ ܘܐܸܚܲܕܼܘ ܩܲܝ̈ܛܘܿܢܲܝܢ܃ ܡܫܲܡܠܹܝܢ ܒܲܢ ܛܪܘܼܢܵܐܝܼܬܼ܃ ܗܵܠܹܝܢ|
      block |ܕܲܬܼܚܹܝܬܼ ܓܙܵܪ ܕܝܼܢܹ̈ܐ ܐܲܠܵܗܵܝܹ̈ܐ ܚܵܒܼ̈ܫܵܢ ܠܤܵܥܘܿܪ̈ܲܝܗܹܝܢ ܒܲܬܼܒܼܥܬܼܵܐ ܩܫܝܼܬܼܵܐ|
      block |ܕܲܥܠܲܝܗܹܝܢ܃ ܘܗܵܘ̇ܿܝܢܲܢ ܡܫܲܥ̈ܒܿܕܹܐ ܡܸܛܠ ܫܒܼܝܼܩܘܼܬܼܵܐ ܕܲܙܥܘܿܪ̈ܝܵܬܼܵܐ܃|
      block |ܕܒܲܫܩܵܠ ܛܲܥܢܵܐ ܡܸܬܼܝܲܨ̈ܦܵܢ ܡܸܛܠ ܡܫܝܼܚܵܐ ܡ̣ܢ ܚܲܟܿܝܼ̈ܡܹܐ܁ ܐܲܝܟܼ|
      block |ܗܵܝ̇ ܕܐܲܡܝܼܪܵܐ܃ ܕܡܲܢ ܕܠܵܐ ܡܫܲܥܒܸܕܼ ܠܐܲܠܵܗܵܐ ܨܸܒܼܝܵܢܹܗ܃ ܗܵܘܹ̇ܐ|
      block |ܡܫܲܥܒܿܕܼܵܐ ܠܲܒܼܥܸܠܕܝܼܢܹܗ܁ ܫܘܼܪܹ̈ܐ ܡܵܕܹܝܢ ܢܸܬܼܚܲܫ̈ܒܵܢ ܠܲܢ ܩܕܼܵܡ|
      block |ܫܲܒܼܵܝܲܝ̈ܢ ܗܵܠܹܝܢ ܕܡܵܟ̈ܵܬܼܵܐ ܡܸܤܬܲܒܼܪ̈ܵܢ܃ ܕܗܵܘܹ̇ܐ ܫܘܼܡܠܵܝܗܹܝܢ ܒܓܼܵܘ|
      block |ܩܸܠܵܝܬܼܵܐ܃ ܗܵܠܹܝܢ ܕܡ̣ܢ ܐܲܚܝܼ̈ܕܲܝ ܛܲܟܼܤܹ̈ܐ ܕܚܝܼ̈ܠܹܐ ܕܥܹܕܬܵܐ ܒܚܸܟܼܡܬܼܵܐ|
      block |ܐܸܬܿܬܿܤܝܼܡ܃ ܠܢܘܼܛܵܪ ܚܲܝܲܝ̈ܢ ܒܪܘܼܚ ܓܸܠܝܵܢܵܐ܁ ܗܵܠܹܝܢ ܕܲܫܒܼܝܼܩܘܼܬܼܗܹܝܢ܃|
      block |ܙܥܘܿܪܝܵܐ ܡܸܬܼܚܲܫܒܵܐ ܨܒܼܘܼܬܼܵܐ ܠܠܵܐ ܚܲܟܿܝܼ̈ܡܹܐ܁ ܒܤܘܼܪ̈ܚܵܢܹܐ ܕܹܝܢ|
      block |ܕܡܸܢܵܗ̇ ܡܸܬܼܝܲܠܕܝܼܢ܃ ܠܵܐ ܡܸܬܼܒܲܩܹܝܢ܁ ܫܘܼܪܵܝܵܐ ܘܲܡܨܲܥܬܼܵܐ ܕܐܘܼܪܚܗܘܿܢ܃|
      block |ܚܹܐܪܘܼܬܼܵܐ ܕܠܵܐ ܡܢܲܦܩܵܐ܃ ܕܗ̤ܝ ܗ̣̄ܝ ܐܸܡܵܐ ܕܬܼܘܼ̈ܟܹܐ܁ ܠܡܸܬܼܐ̱ܠܵܨܘܼ܁|
      block |ܒܲܫܩܝܼܠܘܼܬܼ ܨܸܦܬܼܵܐ ܕܲܙܥܘܿܪ̈ܝܵܬܼܵܐ ܦܲܩܵܚ܃ ܡ̣ܢ ܕܲܠܡܸܬܲܠ ܠܲܚܛܝܼܬܼܵܐ|
      block |ܐܲܬܼܪܵܐ ܒܲܪܘܲܚܬܼܵܐ ܕܡܸܢܗܹܝܢ܁ ܗܵܕܼܵܐ ܗ̣̄ܝ ܚܹܐܪܘܼܬܼܵܐ ܕܠܵܐ ܒܙܲܒܼܢܵܗ̇܃|
      block |ܕܚܲܪܬܼܵܗ̇ ܫܘܼܥܒܵܕܼܵܐ ܩܲܫܝܵܐ܀ ܟܠ ܟܡܵܐ ܕܪܸ̈ܓܼܫܲܝܟ ܚܲܝܼܢ ܠܦܸܓܼܥܹ̈ܐ|
      block |ܕܟܼܠ ܓܸܕܼܫ̈ܝܼܢ܃ ܡ̣ܢ ܟܲܕܘܼ ܡܝܼܬܼܵܐ ܬܸܚܫܘܿܒܼ ܢܲܦܫܵܟܼ܁ ܠܵܐ ܓܹܝܪ|
      block |ܡܬܼܘܿܡ ܚܵܤ̇ܪܵܐ ܠܵܟܼ ܝܵܩܘܿܕܼܘܼܬܼܵܐ ܕܲܚܛܝܼܬܼܵܐ ܒܟܼܠ ܫܘܼܚ̈ܠܵܦܝܼܢ ܡ̣ܢ|
      block |ܗܲܕܵܝ̈ܟ܃ ܘܠܵܐ ܫܲܝܢܵܐ ܕܲܢܨܘܼܒܼ ܒܢܲܦܫܵܟܼ ܡܸܫܟܿܚܵܐ܁ ܐܸܢ ܐܝܼܬܼ|
      block |ܡ̣ܢ ܝܑܼܚܝܼ̈ܕܼܵܐ ܕܥܲܡ ܗܵܠܹܝܢ ܕܢܸܙܕܗܲܪ ܒܠܸܒܹܗ ܡܸܫܬܵܘܕܹܐ܃ ܗܵܢܵܐ܃|
    block
      block |ܠܵܐ ܨܵܒܹ̇ܐ ܕܢܸܗܘܸܐ ܝܵܕܲܥ ܟܲܕܼ ܒܵܠܲܥ܁ ܕܲܒܼܚܲܒܼܪܹܗ ܐ̄ܢܵܫ ܢܲܛܥܸܐ|
      block |ܠܠܵܘܛܬܼܵܐ ܡܚܲܝܲܒܼ܃ ܐܲܝܟܼ ܕܡ̣ܢ ܢܵܡܘܿܤܵܐ܁ ܕܐ̄ܢܵܫ ܕܹܝܢ ܒܢܲܦܫܹܗ|
      block |ܢܲܛܥܸܐ܃ ܠܐܲܝܠܹܝܢ ܡܤܵܡ ܒܪܹܫܹܐ ܠܵܐ ܫܵܘܹ̇ܐ܃ ܕܟܲܕܼ ܝܵܕܲܥ̇܃ ܥܵܒܹ̇ܕܼ|
      block |ܗܘ̤ ܠܹܗ ܕܠܵܐ ܢܸܕܲܥ ܕܝܵܕܲܥ̇܃ ܡܸܛܠ ܗܵܝ̇ ܕܲܠܥܸܠܬܼܵܐ ܠܡܸܫܪܵܐ|
      block |ܡܸܬܿܬܿܒܲܥ ܗܵܝܕܹܝܟ ܡ̣ܢ ܬܹܐܪܬܹܗ܁ ܗܵܕܲܐ ܗ̣̄ܝ ܕܥܲܤܩܵܐ ܒܥܲܝܢܵܘ̈ܗܝ܃|
      block |ܕܡܸܛܠܵܬܼܵܗ̇ ܟܲܕܼ ܝܵܕܼܘܿܥܵܐ ܗ̄ܘ̣܃ ܨܵܒܹ̇ܐ ܕܢܸܗܘܸܐ ܐܝܼܬܼܵܘܗܝ ܠܵܐ|
      block |ܝܵܕܼܸܘܿܥܵܐ܁ ܐܘܿ ܟܡܵܐ ܚܲܠܝܵܐ ܥܸܠܬܼܵܐ ܕܚܲܫܹ̈ܐ! ܠܗܘܿܢ ܠܚܲܫܹ̈ܐ܃ ܦܵܤܹ̇ܩ|
      block |ܐܝܼܬܼ ܐܸܡܲܬܼܝ܁ ܘܲܠܡܸܕܼܚܵܐ ܐܸܢܘܿܢ܃ ܡܢܵܚ܁ ܒܒܼܘܼܛܵܠܗܘܿܢ ܕܹܝܢ ܚܵܕܹܐ|
      block |ܟܡܵܐ ܙܲܒܼ̈ܢܝܼܢ܃ ܠܥܸܠܬܼܵܐ ܕܹܝܢ ܕܝܼܠܗܘܿܢ ܕܢܸܥܩܪ̱ܝܼܗ̇ ܠܵܐ ܡܸܫܟܲܚ܁|
      block |ܡܸܛܠ ܗܵܢܵܐ܃ ܘܐܵܦ ܟܲܕܼ ܠܵܐ ܨܵܒܹ̇ܝܢܲܢ܃ ܡܸܬܼܢܲܤܹܝܢܲܢ܁ ܒܚܲܫܹ̈ܐ܃|
      block |ܡܥܵܩ̇ܝܼܢܲܢ܁ ܠܥܸܠ̈ܠܵܬܼܗܘܿܢ ܕܹܝܢ ܕܲܢܩܵܘ̈ܝܵܢ ܠܘܵܬܲܢ܃ ܡܲܚܒܼܝܼܢܲܢ܁|
      block |ܒܲܚܛܵܗܹ̈ܐ܃ ܠܵܐ ܨܵܒܹ̇ܝܢܲܢ܁ ܠܡܲܝܬܿܝܵܢܹ̈ܐ ܕܹܝܢ ܕܝܼܠܗܘܿܢ܃ ܗܲܢܝܼܵܐܝܼܬܼ|
      block |ܡܩܲܒܿܠܝܼܢܲܢ܁ ܡܸܛܠ ܗܵܢܵܐ܃ ܥܸܠܬܼܵܐ ܗܵܘܹ̇ܝܢ ܬܪ̈ܲܝܵܢܹܐ ܠܩܲܕܼܡܵܝܹ̈ܐ|
      block |ܠܲܓܼܡܵܪܵܐ܁ ܐܲܝܢܵܐ ܕܲܒܼܥܸܠ̈ܠܵܬܼܗܘܿܢ ܠܲܡ ܕܚܲܫܹ̈ܐ ܨܵܒܹ̇ܐ܃ ܡܫܲܥܒܲܕܼ ܗ̄ܘ̣|
      block |ܠܗܘܿܢ܃ ܘܟܲܕܼ ܠܵܐ ܨܵܒܹ̇ܐ܀|
      block |ܕܤܵܢܹ̇ܐ ܠܲܚܛܵܗܵܘ̈ܗ܃ ܦܵܐܹ̇ܫ ܡܸܢܗܘܿܢ܁ ܘܲܕܼܡܵܘܕܸܐ|
      block |ܒܚܵܘ̈ܒܵܬܹܗ܃ ܫܵܩܹ̇ܠ ܫܘܼܒܼܩܵܢܵܐ܁ ܘܠܵܐ ܦܵܘܫܵܐ ܕܡ̣ܢ ܚܛܵܗܹ̈ܐ ܕܲܥܝܵܕܼܵܐ|
      block |ܒܸܠܥܵܕܼ ܩܲܢܵܝܘܼܬܼ ܤܸܢܐܬܼܵܐ܃ ܘܠܵܐ ܡܲܤܒܼܵܐ ܕܫܘܼܒܼܩܵܢܵܐ ܒܸܠܥܵܕܼ|
      block |ܬܵܘܕܝܼܬܼܵܐ ܕܚܵܘ̈ܒܵܬܼܵܐ܁ ܠܗܵܕܹܐ܃ ܚܲܬܝܼܬܼܘܼܬܼ ܡܘܼܟܵܟܼܵܐ܁ ܘܲܠܗܵܝ̇܃ ܬܘܵܬܼܵܐ|
      block |ܕܡ̣ܢ ܒܸܗܬܿܬܼܵܐ ܕܲܒܼܠܸܒܵܐ ܢܵܩ̇ܦܵܐ܁ ܥܕܲܡܵܐ ܕܲܠܤܸܢܐܲܬܼܗܹܝܢ ܢܸܫܪܲܟܼ|
      block |ܕܲܥܕܼܝܼ̈ܠܵܬܼܵܐ܃ ܠܵܐ ܡܲܨܝܵܐ ܕܲܒܼܤܲܪܝܼܘܼܬܼܵܐ ܡܲܪܓܸܫ ܕܲܥܒܼܝܼܕܿܬܿܗܹܝܢ܃ ܘܠܵܐ|
    block
      block |ܒܙܲܦܘܼܪܘܼܬܼܗܹܝܢ ܟܡܵܐ ܕܲܒܲܩܢܘܿܡܲܢ ܛܥܝܼܢܝܼܢܲܢ܁ ܥܕܲܡܵܐ ܕܬܸܫܕܹܝܗ̇|
      block |ܠܲܤܢܝܼܬܼܵܐ ܡܸܢܵܟܼ܃ ܐܵܦ ܠܵܐ ܠܐܲܝܕܵܐ ܒܸܗܬܿܬܼܵܐ ܥܲܦܝܼܩ ܐܲܢ̄ܬܿ ܬܸܕܲܥ܃|
      block |ܘܠܵܐ ܠܟܼܘܼܚܵܕܼܵܐ ܕܡܸܢܵܗ̇܁ ܡܵܐ ܕܒܲܐ̄ܚܪ̈ܵܢܹܐ ܬܸܚܙܹܝܗ̇ ܠܲܛܥܘܼܢܬܵܟܼ܃|
      block |ܗܵܝܕܹܝܟ ܬܸܕܲܥ ܠܟܼܘܼܐܵܪܵܐ ܕܲܥܛܝܼܦ ܠܵܟܼ܁ ܐܲܪܚܸܩ ܡ̣ܢ ܒܝܼܫܬܼܵܐ܃|
      block |ܘܬܸܕܲܥ ܤܲܪܝܼܘܼܬܼܵܗ̇܁ ܐܸܠܵܐ ܬܲܚܸܩ܃ ܐܵܦܠܵܐ ܬܸܕܲܥ܁ ܐܲܝܟܼ ܪܹܝܚܵܐ|
      block |ܓܹܝܪ ܒܲܤܝܼܡܵܐ ܬܥܲܦܸܩ ܤܲܪܝܘܼܬܼܵܗ̇܃ ܘܥܲܪܛܸܠܵܝܘܼܬܼ ܦܘܼܪܤܵܝܵܟܼ|
      block |ܐܲܝܟܼ ܬܲܟܼܤܝܼܬܼܵܐ ܕܬܸܫܒܿܘܿܚܬܼܵܐ܀ ܛܘܼܒܼܵܘܗܝ ܠܡܲܢ ܕܐܲܪܚܸܩ̣ ܡ̣ܢ|
      block |ܚܸܫܘܿܟܼܵܐ ܘܲܚ̣ܙܵܐ ܢܲܦܫܹܗ܃ ܠܵܐ ܡܲܨܝܵܐ ܒܓܼܵܘܹܗ ܬܫܲܡܸܫ ܚܙܵܬܼܵܐ|
      block |ܘܲܠܡܸܦܪܲܫ܁ ܛܘܼܒܼ ܠܲܕܼܫܲܒܼܩܹܗ ܨܕܼܵܪܵܐ ܕܚܲܡܪܹܗ܃ ܘܲܠܙܲܠܝܼܠܘܼܬܼܵܐ|
      block |ܕܪܵܘܵܝܘܼܬܹܗ ܒܲܐ̄ܚܪ̈ܵܢܹܐ ܚ̣ܙܵܗ̇ ܕܐܲܝܟܲܢ ܐܝܼܬܹܝܗ̇܃ ܗܵܝܕܹܝܟ ܡܸܤܬܲܟܲܠ|
      block |ܒܸܗܬܿܬܼܵܐ ܕܲܩܢܘܿܡܹܗ܁ ܟܡܵܐ ܕܹܝܢ ܕܗ̤ܘ ܒܲܩܢܘܿܡܹܗ ܛܥܝܼܢ ܠܵܗ̇|
      block |ܠܪܵܘܵܝܘܼܬܼܵܐ ܕܒܲܚܛܵܗܹ̈ܐ܃ ܫܲܦܝܼܪ ܗ̄ܘ̣ ܒܥܲܝܢܵܘ̈ܗܝ ܟܠܡܸܕܸܡ ܕܤܵܥܲܪ܁|
      block |ܐܸܡܲܬܼܝ ܕܲܟܼܝܵܢܵܐ ܡ̣ܢ ܛܲܟܼܤܹܗ ܢܦܲܩ̣܃ ܫܘܸܐ ܗ̄ܘ̣ ܟܲܕܼ ܒܚܲܡܪܵܐ|
      block |ܪܘܸܐ ܘܒܲܪ̈ܓܼܝܼܓܼܵܬܐ܁ ܬܪ̈ܲܝܗܘܿܢ܃ ܡ̣ܢ ܘܵܠܝܼܬܼܵܐ ܡܲܦܩܝܼܢ܁ ܬܪ̈ܲܝܗܘܿܢ܃|
      block |ܠܲܚܕܼܵܐ ܗ̄ܘ̣ ܚܲܡܝܼܡܘܼܬܼܵܐ ܡܙܝܼܥܝܼܢ ܒܓܼܘܼܫܡܵܐ ܡܩܲܒܿܠܵܢܘܿܢ܁ ܐܵܕܼܫܹ̈ܐ|
      block |ܦܪܝܼܫܝܼܢ܃ ܡܘܼܙܵܓܼܵܐ ܕܹܝܢ ܚܲܕܼ ܗ̄ܘ̣܃ ܘܫܵܢܝܘܼܬܼܵܐ ܚܕܼܵܐ܁ ܠܵܐ ܫܲܘܝܘܼܬܼܵܐ|
      block |ܓܹܝܪ܃ ܒܐܵܕܼܫܹ̈ܐ ܥܸܠܬܼܵܢܹ̈ܐ܁ ܒܲܡܩܲܒܿܠܵܢܹ̈ܐ ܕܹܝܢ܃ ܠܲܝܬܿ ܦܘܼܪܫܵܢܵܐ܀|
      block |ܠܟܼܠ ܢܝܵܚܵܐ ܡܲܢ ܗܵܟܹܝܠ ܕܐܝܼܬܼ܃ ܤܝܼܡ ܗ̄ܘ̣ ܒܵܬܼܪܹܗ ܛܘܼܪܵܦܵܐ܁|
      block |ܘܲܠܟܼܠ ܛܘܼܪܵܦܵܐ܃ ܢܝܵܚܵܐ܁ ܐܸܢܕܹܝܢ ܟܠ ܕܲܒܼܥܵܠܡܵܐ ܗܵܢܵܐ ܡܸܫܬܲܚܠܦܵܢܵܐ|
      block |ܐܝܼܬܼܵܘܗܝ܃ ܫܘܼܚܠܵܦܹܗ ܕܹܝܢ ܤܲܩܘܼܒܼܠܵܐܝܼܬܼ ܡܩܲܒܸܠ܃ ܐܵܘ ܗܵܪܟܵܐ|
      block |ܐܵܘ ܠܗܲܠ܃ ܐܵܘ ܒܥܸܕܵܢ ܡܲܦܩܵܢܹܗ ܕܐ̄ܢܵܫ܁ ܘܝܲܬܝܼܪܵܐܝܼܬܼ܃ ܠܲܢܝܵܚܵܐ|
    block
      block |ܗܵܘ̇ ܕܡ̣ܢ ܦܲܚܙܘܼܬܼܵܐ܃ ܐܵܘ ܠܛܘܼܪܵܦܵܐ ܗܵܘ̇ ܕܠܘܼܩܒܲܠ ܗܵܢܵܐ܃|
      block |ܕܗܵܘܹ̇ܐ ܩܲܕܝܼܫܵܐܝܼܬܼ܁ ܘܗܵܕܹܐ ܟܲܕܼ ܡܤܲܚܡܵܢܵܐܝܼܬܼ ܡܸܬܼܚܲܫܲܚ ܐܲܠܵܗܵܐ܃|
      block |ܕܐܵܘ ܒܵܗ̇ ܒܐܘܼܪܚܵܐ܃ ܐܵܘ ܒܫܘܼܠܵܡܵܗ̇ ܛܵܥܹ̇ܡ ܠܹܗ ܐ̄ܢܵܫ ܠܗܵܘ̇|
      block |ܫܘܼܢܵܩܵܐ܃ ܘܗܵܝܕܹܝܢ ܥܵܒܲܪ܁ ܘܡܸܛܠ ܥܘܼܬܼܪܵܐ ܕܲܡܪܲܚܡܵܢܘܼܬܹܗ|
      block |ܕܐܲܠܵܗܵܐ܃ ܠܵܗ̇ ܠܗܵܕܹܐ܃ ܐܲܝܟܼ ܕܲܒܼܦܘܼܪܥܵܢܵܐ܁ ܠܗܵܝ̇ ܡܲܢ܃ ܐܲܝܟܼ|
      block |ܪܲܗܒܼܘܿܢܵܐ܁ ܒܗܵܝ̇ ܕܠܵܐ ܐܵܟܼܠܵܐ ܪܸܒܿܝܼܬܼܵܗ̇ ܕܛܵܒܼܬܼܵܐ ܠܩܲܪܢܵܗ̇܁ ܒܝܼܫܬܼܵܐ|
      block |ܕܹܝܢ܃ ܐܹܝܢ܁ ܐܲܝܟܼ ܕܐܲܡܝܼܪ܃ ܕܐܲܝܢܵܐ ܕܡܸܬܼܪ̱ܕܸܐ ܬܢܵܢ܃ ܡ̣ܢ ܓܹܗܲܢܹܗ|
      block |ܐܵܟܹ̇ܠ܀|
      block |ܐܸܙܕܲܗ̄ܪ ܡ̣ܢ ܚܹܐܪܘܼܬܼܵܐ ܕܲܩܕܼܵܡ ܫܘܼܥܒܵܕܼܵܐ܃ ܐܸܙܕܲܗ̄ܪ ܡ̣ܢ|
      block |ܒܘܼܝܵܐܵܐ ܕܩܲܕܝܼܡ ܠܲܩܪ̈ܵܒܹܐ܀ ܐܲܙܕܲܗ̄ܪ ܡ̣ܢ ܝܑܼܕܲܥܬܼܵܐ ܕܩܲܫܝܼܫܵܐ ܠܦܸܓܼܥܹ̈ܐ|
      block |ܕܢܸܤܝ̈݁ܘܿܢܹܐ܁ ܝܲܬܝܼܪ ܕܹܝܢ܃ ܡ̣ܢ ܚܘܼܒܵܐ ܗܵܘ̇ ܕܩܲܕܝܼܡ ܠܫܘܼܡܠܵܝܵܐ|
      block |ܕܲܬܼܝܵܒܼܘܼܬܼܵܐ܁ ܐܸܢ ܟ̱ܠܲܢ ܚܲܛܵܝܹ̈ܐ܃ ܘܠܲܝܬܿ ܕܥܸܠܵܝ ܡ̣ܢ ܢܸܤܝܵܢܗܘܿܢ܃|
      block |ܠܲܝܬܿ ܕܩܲܕܝܼܡܵܐ ܒܲܡܝܲܬܿܪ̈ܵܬܼܵܐ ܠܲܬܼܝܵܒܼܘܼܬܼܵܐ܁ ܥܗܲܕܼ ܕܟܼܠ ܗܲܢܝܼܐܘܼܬܼܵܐ܃|
      block |ܬܪܲܝܵܢܝܼܬܼܵܐ ܗ̣̄ܝ ܕܲܓܼܥܝܼܨܘܼܬܼܵܐ ܘܲܡܪܵܪܹ݁ܐ܀ ܐܸܙܕܲܗ̄ܪ ܘܡ̣ܢ ܚܲܕܼܘܼܬܼܵܐ܃|
      block |ܕܫܘܼܚܠܵܦܵܐ ܕܠܵܐ ܥܸܠܬܼܵܐ ܥܲܡܵܗ̇ ܠܵܐ ܟܕܼܝܼܢܵܐ܁ ܟܠܡܸܕܸܡ ܕܦܘܼܪܢܵܤܹܗ|
      block |ܡ̣ܢ ܠܥܸܠ܃ ܡܵܪܕܲܬܼ ܠܝܼܕܲܥܬܼܵܐ ܬܸܫܟܲܚ ܥܸܠܬܼܵܐ ܕܫܘܼܚܠܵܦܹܗ܁ ܡ̣ܢ|
      block |ܐܲܝܕܵܐ ܕܫܲܘܝܘܼܬܼܵܐ ܡܸܤܬܲܒܼܪܵܐ ܕܲܛܥܝܼܢܵܐ܃ ܕܚܲܠ܁ ܠܒܲܪ ܡ̣ܢ ܐܘܼܪܚܵܐ|
      block |ܡܸܬܼܐܲܡܪܵܐ ܕܲܕܼܪܝܼܫܵܐ܁ ܗܵܘ̇ ܕܚܲܟܿܝܼܡܵܐܝܼܬܼ ܝܵܕܲܥ ܕܲܢܕܲܒܲܪ ܐܸܠܦܹܗ|
      block |ܕܥܵܠܡܵܐ܃ ܫܘܼܚܠܵܦܵܐ ܐܲܠܘܸܬܼ ܠܟܼܠ ܕܝܼܠܹܗ܁ ܕܲܦܪܝܼܫ ܡ̣ܢ ܗܵܢܵܐ܃|
      block |ܕܘܼܡܝܵܐ܁ ܢܲܩܝܼܦ ܗ̄ܘ̣ ܠܲܢܝܵܚܵܐ ܕܗܲܕܵܡܹ̈ܐ܃ ܦܸܗܝܵܐ ܕܚܘܼܫܵܒܹ̈ܐ܁ ܠܥܲܡܠܵܐ|
      block |ܕܹܝܢ ܕܠܵܐ ܡܡܲܫܲܚ܃ ܩܘܼܛܵܥܵܐ܁ ܘܲܠܩܘܼܛܵܢܵܐ ܬܘܼܒܼ܃ ܦܸܗܝܵܐ܁|
      block |ܦܪܝܼܫ ܦܸܗܝܵܐ ܡ̣ܢ ܦܸܗܝܵܐ܁ ܠܗܵܘ̇ ܩܲܕܼܡܵܝܵܐ܃ ܐܵܓܼܘܿܢܵܐ ܕܨܲܚܢܘܼܬܼܵܐ|
    block
      block |ܢܲܩܝܼܦ܁ ܠܗܵܢܵܐ ܕܹܝܢ܃ ܫܘܼܢܵܝܵܐ ܕܡ̣ܢ ܟܘܼܪܚܵܐ܃ ܘܫܘܼܚܠܵܦ ܕܘܼ̈ܟܿܝܵܬܼܵܐ܁|
      block |ܠܥܲܡܠܹ̈ܐ ܕܹܝܢ ܡܡܲܫ̈ܚܹܐ ܟܲܕܼ ܟܕܼܝܼܢܵܐ ܥܲܡܗܘܿܢ ܐܲܡܝܼܢܘܼܬܼܵܐ܃ ܠܲܝܬܿ|
      block |ܕܡܲܝ̈ܵܐ܁ ܚܲܤܝܼܪܘܼܬܼܗܘܿܢ ܕܗܵܢܘܿܢ܃ ܝܲܬܝܼܪܘܼܬܼܵܐ ܒܪܸܓܿܬܼܵܐ܁|
      block |ܥܵܠܘܿܒܼܘܼܬܼܗܘܿܢ ܡܲܢ܃ ܐܲܬܼܪܵܐ ܠܕܼܸܘܼܘܵܕܼܵܐ܀|
      block |ܚܲܡܤܸܢ ܫܵܛܝܼܬܹܗ ܕܲܟܼܝܵܢܵܐ ܕܥܵܠ̇ܒܵܐ ܒܦܲܓܼܪܵܟܼ܃ ܐܲܚܵܐ܃ ܡܸܛܠ|
      block |ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܗܵܝ̇ ܚܸܟܼܡܬܼܵܐ ܕܠܵܐ ܥܵܒܲܪ ܬܵܓܼܵܐ ܕܪܹܫܢܘܼܬܼܵܗ̇܁|
      block |ܠܵܐ ܬܸܬܿܕܵܘܲܕܼ ܒܲܕܼܠܘܼܚܝܵܐ ܕܦܲܓܼܪܵܐ ܐܵܕܼܵܡܵܝܵܐ܃ ܕܲܥܬܼܝܼܕܼ ܠܡܸܗܘܵܐ|
      block |ܒܗܵܘ̇ ܒܘܼܤܵܡܵܐ܃ ܕܝܲܬܝܼܪܵܐ ܝܑܼܕܲܥܬܹܗ ܬܢܵܢ ܠܗܵܘ̈ܢܹܐ ܕܲܒܼ̈ܢܲܝ ܒܸܤܪܵܐ܃|
      block |ܡܵܐ ܕܢܸܠܒܲܫ ܨܲܠܡܵܐ ܗܵܘ̇ ܫܡܲܝܵܢܵܐ܃ ܕܐܝܼܬܼܵܘܗܝ ܡܲܠܟܵܐ ܕܫܲܝܢܵܐ܁|
      block |ܠܵܐ ܬܸܫܬܓܸܫ ܩܕܼܵܡ ܫܘܼ̈ܚܠܵܦܹܐ ܕܠܝܼܚܹ̈ܐ ܕܲܟܼܝܵܢܵܐ܁ ܡܠܸܐ ܙܲܒܼܢܵܐ ܗ̄ܘ̣|
      block |ܓܹܝܪ ܥܲܡܠܵܐ ܕܲܒܼܗܘܿܢ ܠܪܲܡܥܲܙܸܐ܃ ܐܲܝܟܼ ܗܸܢܝܵܢܵܐ ܕܩܘܼܒܵܠܗܘܿܢ܁|
      block |ܟܲܠܒܹ̈ܐ ܐܸܢܘܿܢ܁ ܕܐܸܬܼܥܲܝܲܕܼܘ ܠܘܵܬܼ ܛܲܒܵܚܵܐ܁ ܒܩܵܠܵܐ ܒܲܠܚܘܿܕܼ|
      block |ܕܦܘܼܡܵܐ܃ ܥܵܪܩܝܼܢ ܠܗܘܿܢ܁ ܐܸܢ ܕܹܝܢ ܬܸܬܼܪܡܸܐ ܠܥܸܢܝܵܢܗܘܿܢ܃ ܬܸܥܒܸܿܕܼ|
      block |ܐܸܢܘܿܢ ܐܲܪ̈ܝܵܘܵܬܼܵܐ ܥܲܫܝܼ̈ܢܹܐ܁ ܫܘܼܛ ܠܗܲܢܝܼܐܘܼܬܼܵܐ ܙܥܘܿܪܬܵܐ܃ ܕܠܵܐ|
      block |ܬܸܬܼܚܒܸܫ ܠܥܘܼܙܵܐ ܕܚܲܡܝܼܡܘܼܬܼܵܗ̇܁ ܡܤܲܝܒܿܪܵܢܘܼܬܼܵܐ ܙܥܘܿܪܬܵܐ|
      block |ܕܠܘܼܒܒܲܠ ܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ ܗܵܘ̇ܝܵܐ܃ ܠܩܹܘܲܢܕܹܝܢܘܿܣ ܕܡܹܐܬܼܝܼܬܼܗܹܝܢ|
      block |ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܪܵܘܪ̈ܒܼܵܬܼܵܐ ܬܵܟܼ̇ܤܵܐ܁ ܠܲܝܪ ܠܡܸܙܟܵܐ ܠܒܼܝܼ̈ܫܵܬܼܵܐ ܪܵܘܪ̈ܒܼܵܬܼܵܐ܃|
      block |ܒܸܠܥܵܕܼ ܙܵܟܼܘܼܬܼܵܐ ܙܥܘܿܪܬܵܐ ܕܥܲܠ ܒܨܝܼܪ̈ܵܬܼܵܐ܀ ܐܸܬܿܕܲܟܼ̄ܪ ܠܗܵܘ̇|
      block |ܐܸܤܟܹܡܵܐ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܹܗ ܐܲܚܵܐ܃ ܕܠܵܐ ܬܘܼܒܼ ܗܵܘܹ̇ܝܢ|
      block |ܒܹܗ ܚܲܝܹ̈ܐ ܕܲܒܼܟܼܘܿܡܘܿ ܪܵܦܬܿܝܼܢ܃ ܕܲܒܼܗܘܿܢ ܡܸܫܬܲܚܩܵܐ ܡܵܝܘܿܬܼܘܼܬܼܵܐ܁|
      block |ܘܠܵܐ ܬܘܼܒܼ ܪܸܬܼܚܵܐ ܕܡܘܼܙܵܓܼܵܐ܃ ܕܲܒܼܫܘܼܕܵܠܵܐ ܕܗܲܢܝܼܐܘܼܬܹܗ ܡܛܲܪܸܦ|
      block |ܠܲܟܼܝܵܢܵܐ ܫܲܒܼܪܵܐ܁ ܤܲܝܒܲܪ ܠܥܲܡܠܵܐ ܕܐܵܓܼܘܿܢܵܐ ܕܲܠܒܼܘܼܚܪܵܢܵܐ ܐܲܥܠܵܟܼ|
    block
      block |ܒܹܗ܃ ܐܲܝܟܼ ܕܲܠܡܸܤܲܒܼ ܟܠܝܼܠܵܐ ܘܲܠܡܸܥܒܲܪ܁ ܒܵܬܲܪ ܩܲܠܝܼܠ ܓܹܝܪ܃|
      block |ܢܵܐܲܚ ܐܲܢ̄ܬܿ ܡ̣ܢ ܥܵܠܡܵܐ ܗܵܢܵܐ܁ ܐܲܬܿܕܲܟܼ̄ܪ ܠܗܵܘ̇ ܢܵܘܚܵܐ ܕܠܵܐ ܫܘܼܠܵܡܵܐ܃|
      block |ܠܗܵܢܘܿܢ ܚܲܝܹ̈ܐ ܕܠܵܐ ܫܘܼܕܵܠܵܐ܃ ܠܗܵܝ̇ ܩܵܘܡܬܼܵܐ ܡܫܲܡܠܲܝܬܼܵܐ ܕܓܲܒܼܪܘܼܬܼܵܐ܃|
      block |ܠܗܵܘ̇ ܕܘܼܒܵܪܵܐ ܕܲܕܼܠܵܐ ܫܘܵܪ̈ܵܬܼܵܐ܃ ܠܗܵܝ̇ ܫܲܒܼܝܘܼܬܼܵܐ ܕܲܩܛܝܼܪܹܗ|
      block |ܕܚܘܼܒܵܐ ܐܲܠܵܗܵܝܵܐ܃ ܕܥܲܠ ܟܝܵܢܵܐ ܡܲܡܠܸܟܼ܁|
  block 31
    block
      block |ܕܒܲܐܝܢܵܐ ܬܲܟܼܬܘܼܫܵܐ ܐܝܼܬܼ ܥܲܡܠܵܐ ܝܲܬܝܼܪܵܐ܃ ܡܵܠܘܿܢ ܩܹܘܲܢܕܹܝܢܘܿܣ|
      block |ܕܡܲܦܘܼܠܬܼܵܐ܁ ܠܐ܁|
    block
      block |ܠܲܝܬܿ ܠܡܸܙܟܵܐ ܠܚܘܼ̈ܫܵܒܹܐ ܒܝܼ̈ܫܹܐ ܕܥܲܡ ܚܘܼ̈ܬܼܚܵܬܹܐ ܕܲܒܼܓܼܘܼܫܡܵܐ|
      block |ܡܲܠ̱ܘܬܼܝܼܢ܃ ܐܵܘ ܠܡܲܚܤܸܢ܃ ܙܲܝܢܵܐ ܥܦܝܼܦܵܐ ܕܲܠܩܘܼܒܼܠܲܢ ܐܸܫܬܲܡܲܗܘ|
      block |ܡ̣ܢ ܐ̄ܢܵܫ̈ܝܼܢ܁ ܘܠܵܐ ܫܸܠܝܵܐ ܕܗܵܠܹܝܢ܃ ܥܲܡ ܤܲܒܼܥܵܐ ܕܠܲܚܡܵܐ ܘܡܲܝ̈ܵܐ|
      block |ܘܫܸܢܬܼܵܐ܃ ܘܩܘܼܪܵܒܼܵܐ ܕܲܠܘܵܬܼ ܨܸܒܼ̈ܘܵܬܼܵܐ ܡܙܝܼ̈ܥܵܢܝܵܬܼܵܐ ܕܲܒܼܪܸ̈ܓܼܫܹܐ܁ ܦܲܩܵܚ|
      block |ܛܘܼܠܵܩܵܐ ܕܡ̣ܢ ܚܲܝܹ̈ܐ܃ ܘܠܵܐ ܒܸܗܬܿܬܼܵܐ ܕܲܒܼܗܘܿܢ܁ ܟܲܕܼ ܬܹܐܟܲܦ|
      block |ܠܲܢ ܕܘܵܠ̈ܝܵܬܼܵܐ܃ ܡܲܥܒܿܕܼܵܢܘܼܬܼܵܐ ܕܒܸܤܪܵܐ ܡ̣ܢ ܗܲܕܵܡܹ̈ܐ ܫܵܗ̇ܝܵܐ܀ ܠܲܝܬܿ|
      block |ܠܡܹܐܨܲܦ ܕܡܸܬܼܪ̈ܲܓܼܫܵܢܝܬܼܵܐ܃ ܘܠܲܡܬܲܪܵܨܘܼ ܚܲܫܹ̈ܐ ܕܲܩܢܘܿܡܲܢ܁ ܕܒܸܠܥܵܕܼ|
      block |ܚܲܫܝܪܫܘܼܬܼ ܬܲܟܼܫ̈ܦܵܬܼܵܐ ܘܲܟܼ̈ܦܵܦܹܐ ܐܲܡܝܼ̈ܢܹܐ܃ ܕܢܸܓܸܕܼ ܪ̈ܲܚܡܹܐ ܠܘܵܬܲܢ܃|
      block |ܠܵܐ ܡܸܫܟܿܚܵܐ܁ ܘܲܠܗܵܠܹܝܢ ܥܲܡ ܗܵܢܹܝܢ ܠܡܸܬܼܐ̱ܡܵܢܘܼ܃ ܐܵܢܲܢܩܹܐ܁ ܒܸܠܥܵܕܼ|
      block |ܫܩܵܠ ܛܲܥܢܵܐ ܕܲܙܥܘܿܪ̈ܝܵܬܼܵܐ܃ ܠܡܸܦܠܲܛ ܡ̣ܢ ܒܝܼ̈ܫܵܬܐ ܪܵܘܪ̈ܒܼܵܬܼܵܐ܃ ܠܵܐ|
      block |ܡܸܫܟܿܚܵܐ܁|
  block 32
    block
      block |ܥܲܠ ܢܝܼܫܵܐ ܕܲܢܛܘܼܪܲܬܼ ܠܸܒܵܐ܃ ܘܥܲܠ ܬܹܐܘܿܪܝܼܵܐ ܩܲܛܝܼܢܬܐ ܕܒܹܗ|
      block |ܒܐܵܘܵܢܵܐ ܡܕܝܼܩܵܐ܁ ܠܒ܁|
    block
      block |ܠܵܐ ܢܸܬܿܛܥܸܐ ܠܝܼܕܲܥܬܼܵܟܼ ܚܲܝܠܵܐ ܗܵܘ̇ ܕܤܝܼܡ ܒܩܝܼ̈ܢܵܬܼܵܐ ܕܪܘܼܚܵܐ܃|
      block |ܟܲܕܼ ܒܤܘܼܟܵܠܵܐ ܢܸܬܼܚܲܫܲܚ܁ ܛܵܒܼ ܓܹܝܪ ܫܵܒܹ̇ܐ ܠܚܘܼܫܵܒܼܵܐ ܡ̣ܢ ܥܵܠܡܵܐ܁|
      block |ܓܵܢܹ̇ܒܼ ܡܲܢ ܘܲܠܦܸܗܝܵܐ ܡ̣ܢ ܪܸܥܝܵܢܵܐ܃ ܐܵܦܸܢ ܡܸܤܬܿܒܲܪ ܕܲܠܫܲܒܼܪܹ̈ܐ|
      block |ܚܵܫܲܚ܁ ܡܸܬܼܥܲܕܲܪ ܓܹܝܪ ܗܵܘܢܵܐ ܦܲܪܝܼܕܼܵܐ ܕܫܵܥܬܼܵܐ܁ ܚܲܝܠܬܼܵܢ ܗ̄ܘ̣|
      block |ܚܘܼܬܼܚܵܬܐ ܕܪܘܼܚܵܐ܃ ܡ̣ܢ ܩܛܝܼܪܵܐ ܕܝܼܕܲܥܬܼܵܐ ܠܘܼܩܒܲܠ ܚܲܫܹ̈ܐ܁ ܐܸܡܲܬܼܝ|
      block |ܕܬܸܗܘܸܐ ܒܲܠܚܘܿܕܲܝܟ܃ ܛܲܪ ܠܸܒܵܟܼ ܒܝܲܕܼ ܗܵܠܹܝܢ܃ ܐܸܢ ܠܵܐ ܥܕܲܟܹܝܠ|
      block |ܚܲܝܠܵܐ ܩ̣ܢܲܝܬܿ܃ ܒܬܹܐܘܿܪܝܼܵܐ ܕܐܝܼܬܹܝܗ̇ ܥܸܢܝܵܢܵܐ ܕܝܼܕܲܥܬܼܵܐ ܕܦܘܼܪܫܵܢܵܐ|
      block |ܠܡܸܛܲܪ ܒܝܵܬܼܵܟܼ܃ ܐܸܠܵܐ ܕܹܝܢ܃ ܘܐܲܡܝܼܢܘܼܬܼ ܥܘܼܗܕܵܢܵܐ ܕܫܘܼܢܵܝܵܐ ܡ̣ܢ|
      block |ܦܲܓܼܪܵܐ܃ ܘܲܒܼܥܘܼܗܕܵܢ ܐܲܝܠܹܝܢ ܕܡܸܤ̈ܬܲܟܿܝܵܢ ܒܤܲܒܼܪܵܐ܃ ܟܲܕܼ ܡܲܠ̱ܘܬܼܝܼܢ|
      block |ܠܗܘܿܢ ܙܸܕܼܩܹ̈ܐ ܡܲܥ̈ܒܿܕܲܝ ܗܲܢܝܼܐܘܼܬܼܵܐ܃ ܕܐܝܼܬܲܝܗܘܿܢ ܪ̈ܲܚܝܼܩܘܼܬܼܵܐ ܕܡ̣ܢ|
      block |ܨܸܒܼ̈ܘܵܬܼܵܐ ܡܙܝܼܥܵܢ̈ܝܵܬܼܵܐ܃ ܘܲܢܛܘܼܪ̈ܵܬܼܵܐ ܙܥܘܿܪ݁ܝܵܬܼܵܐ ܕܲܠܓܼܵܘ ܩܸܠܵܝܬܼܵܐ܀|
      block |ܐܸܢ ܡܸܫܟܲܚ ܐܲܢ̄ܬܿ ܠܹܗ ܠܡܹܐܢܵܟܼ ܒܵܬܲܪ ܤܘܿܓܼܵܐܐ ܕܫܘܼܥܒܵܕܼܵܐ|
      block |ܕܐܵܬܹ̇ܐ ܠܲܩܕܼܵܡܵܘܗܝ ܒܚܹܐܪܘܼܬܼܵܐ܃ ܐܵܘܫܸܛ ܠܹܗ܁ ܐܸܢ ܓܹܝܪ ܬܸܚܙܸܐ|
      block |ܕܡܸܫܬܲܛܸܐ܃ ܟܕܼܘܿܢܲܝܗܝ ܒܢܵܡܘܿܤܹ̈ܐ܁ ܬܵܪܹܨ ܓܹܝܪ ܕܠܝܼܠܵܐܝܼܬܼ ܗܵܪܟܵܐ܁|
      block |ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܫܘܼܚ̈ܠܵܦܹܐ ܒܝܲܕܼ ܤܘܼܟܵܠܵܐ ܪܵܕܹܐ|
      block |ܐܲܢ̄ܬܿ܃ ܒܐܸܠܩܵܐ ܛܥܝܼܢܲܬܼ ܤܝܼ̈ܡܵܬܼܵܐ ܕܩܸܠܵܝܬܐ܃ ܚܲܓܵܐ ܪܲܒܵܐ ܡܠܸܐ|
      block |ܬܹܐܓܼܘܼܪܬܵܐ ܕܟܲܫܝܼܪܹ̈ܐ܃ ܗܵܝܕܹܝܢ ܐܸܬܼܒܲܩܵܐ ܩܲܛܝܼܢܵܐܝܼܬܼ ܒܝܲܠܕܹ̈ܐ ܠܵܐ|
      block |ܕܵܡܝܵܚܹ̈ܐ܃ ܕܡ̣ܢ ܫܘܼܚ̈ܠܵܦܹܐ ܡܸܬܼܪ̈ܲܓܼܫܵܢܹܐ ܡܸܬܼܝܲܠܕܝܼܢ ܠܵܟܼ܁ ܕܐܲܝܟܲܢ|
      block |ܟܲܝ ܠܟܼܠ ܗܲܢܝܼܐܘܼܬܼܵܐ ܕܪܘܼܚ܃ ܩܲܕܝܼܡܝܼܢ ܠܵܗ̇ ܐܘܼ̈ܠܨܵܢܹܐ ܕܲܙܩܝܼܦܵܐ܁|
    block
      block |ܗܲܢܝܼܐܘܼܬܼܵܐ ܕܹܝܢ ܕܲܚܛܝܼܬܼܵܐ܃ ܡ̣ܢ ܢܝܵܚܵܐ ܡܸܬܼܝܲܠܕܵܐ ܒܓܼܘܼܫܡܵܐ܁|
      block |ܘܲܕܼܡܸܛܠ ܡܵܢܵܐ ܒܲܠܡܹܐܝܢ ܢܲܟܼܦܘܼܬܼܵܐ ܬܹܐܘܿܪܝܼܵܐ ܕܪܘܼܚ ܗܵܝ̇|
      block |ܕܲܠܗܵܘܢܵܐ ܡܲܐܤܝܵܐ܃ ܚܘܼܒܵܐ ܕܹܝܢ ܪܘܼܚܵܢܵܐ ܠܵܗ̇ ܥܸܠܬܼܵܐ ܩܢܸܐ܁ ܘܠܵܐ|
      block |ܬܪܲܝܵܢܝܼܬܼܵܐ ܒܸܠܥܵܕܼ ܥܸܠܬܼܵܐ ܕܡ̣ܢ ܟܲܕܼܘܼ܃ ܘܠܵܐ ܡܝܲܬܿܪܘܼܬܼܵܐ ܬܠܝܼܬܼܵܝܬܐ|
      block |ܒܸܠܥܵܕܼ ܕܲܩܕܼܵܡܹܝܗ̇܁ ܡܸܫܟܲܚ ܐܲܢ̄ܬܿ ܡܲܢ ܕܗܵܘܢܵܐ܃ ܕܲܒܼܡܲܪܒܿܥܵܗ̇|
      block |ܕܢܲܟܼܦܘܼܬܼܵܐ ܝܵܥܹ̈݁ܝܢ܃ ܕܲܒܼܗܘܿܢ ܡܸܬܼܥܲܠܸܐ ܠܚܘܼܒܵܐ ܐܲܠܵܗܵܝܵܐ܃ ܗܵܘ̇|
      block |ܕܒܹܗ ܠܘܵܬܼ ܥܲܪܦܸܠܵܐ ܕܢܸܗܡܘܿܣ ܡܸܬܿܬܲܡܪܲܚ܁|
      block |ܗܵܢܵܐ ܕܹܝܢ ܤܘܼܟܵܠܵܐ܃ ܚܲܝܠܵܐ ܕܛܵܒܼ ܡܵܘܫܸܛ ܠܐ̄ܢܵܫ܃ ܙܗܝܼܪܘܼܬܼܵܐ|
      block |ܠܡܸܚܠܲܛ ܒܨܸܒܼ̈ܘܵܬܹܗ܃ ܐܲܟܲܚ̄ܕܼ ܘܓܼܘܼܪ̈ܵܓܹܐ ܕܚܘܼܦܵܛܵܐ܁ ܕܘܼܒܵܪܵܐ|
      block |ܕܲܕܼܠܵܐ ܥܲܝ̈ܢܹܐ܃ ܢܸܬܼܒܲܛܲܠ܁ ܕܠܝܼܠܵܐܝܼܬܼ ܓܹܝܪ ܡܲܝܬܸܐ ܠܩܘܼܛܵܥܵܐ܃|
      block |ܡܸܛܠ ܦܸܗܝܵܐ܁ ܨܲܠܵܐ ܠܡܵܪܲܢ܃ ܕܢܲܩܢܸܐ ܥܲܝ̈ܢܹܐ ܠܕܼܘܼܒܵܪܵܟܼ܁ ܡܸܟܵܐ|
      block |ܡܫܲܪܝܵܐ ܢܵܒܼ̇ܥܵܐ ܠܵܟܼ ܚܲܕܼܘܼܬܼܵܐ܃ ܗܵܝܕܹܝܢ ܐܘܼ̈ܠܨܵܢܹܐ ܚܠܹܝܢ ܠܵܟܼ ܐܲܝܟܼ|
      block |ܟܲܟܵܪܝܼܬܼܵܐ܃ ܒܹܝܬܼ ܚܠܘܿܠܵܐ ܬܸܫܟܿܚܝܼܗ̇ ܠܲܤܝܵܓܼܬܵܟܼ ܡܸܟܵܐ܀ ܠܲܝܬܿ|
      block |ܠܡܸܙܟܵܐ ܠܚܲܫܹ̈ܐ ܒܸܠܥܵܕܼ ܡܝܲܬܿܪ̈ܵܬܼܵܐ ܡܸܬܼܪ̈ܲܓܼܫܵܢܝܬܼܵܐ܃ ܘܠܵܐ ܠܦܸܗܝܵܐ|
      block |ܕܫܸܓܼܡܵܐ ܒܸܠܥܵܕܼ ܥܸܢܝܵܢܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܨܒܼܘܼܬܼܵܐ ܗ̣̄ܝ ܩܲܠܝܼܠܬܐ|
      block |ܗܵܘܢܲܢ܃ ܘܐܸܠܵܐ ܢܸܬܼܐ̱ܤܲܪ ܒܦܘܼܪܫܵܢܵܐ ܒܲܨܒܼܘܼ܃ ܠܵܐ ܫܵܠܹ̇ܐ ܡ̣ܢ|
      block |ܕܲܠܡܸܦܗܵܐ܁ ܘܒܸܠܥܵܕܼ ܫܘܼܡܠܵܝܵܐ ܕܩܲܕܼ̈ܡܵܝܵܬܼܵܐ܃ ܠܵܐ ܝܵܗ̇ܒܵܐ ܐܝܼܕܼܵܐ|
      block |ܠܗܵܕܹܐ ܗ̤ܝ ܨܒܼܘܼܬܼܵܐ܁ ܒܲܕܼܠܲܝܬܿ܃ ܒܸܠܥܵܕܼ ܙܵܟܼܘܼܬܼܵܐ ܕܥܲܠ|
      block |ܒܥܸܠܕܒܼܵܒܹ̈ܐ܃ ܫܲܝܢܵܐ܁ ܘܐܸܢ ܫܲܝܢܵܐ ܠܵܐ ܡܲܡܠܸܟܼ܃ ܟܸܢ ܠܡܸܫܟܵܚܘܼ܃|
      block |ܠܗܵܝ̇ ܕܲܠܓܼܵܘ ܡ̣ܢ ܫܲܝܢܵܐ ܤܝܼܡܵܐ܃ ܚܲܫܹ̈ܐ܃ ܤܝܵܓܼܵܐ ܐܸܢܘܿܢ ܕܲܡܝܲܬܿܪ̈ܵܬܼܵܐ|
      block |ܟܲܤ̈ܝܵܬܼܵܐ܁ ܗܵܠܹܝܢ ܕܐܸܠܵܐ ܠܘܼܩܕܲܡ ܢܸܦܠܘܼܢ ܒܝܲܕܼ ܡܝܲܬܿܪ̈ܵܬܼܵܐ ܓܲܠ̈ܝܵܬܼܵܐ܃|
      block |ܠܲܝܬܿ ܠܡܸܚܙܵܐ ܠܗܵܠܹܝܢ ܕܲܠܓܼܵܘ ܡܸܢܗܘܿܢ܁ ܠܲܝܬܿ ܓܹܝܪ ܠܲܡܩܵܡ|
    block
      block |ܠܒܲܪ ܡ̣ܢ ܫܘܼܪܵܐ܃ ܘܠܲܡܡܲܠܵܠܘܼ ܥܲܠ ܡܵܐ ܕܲܠܓܼܵܘ܁ ܠܲܝܬܿ ܠܡܸܚܙܵܐ|
      block |ܠܫܸܡܫܵܐ ܒܥܲܪܦܸܠܵܐ܃ ܘܠܵܐ ܠܲܡܝܲܬܿܪ̈ܵܬܼܵܐ ܟܝܵܢܵܝ̈ܬܼܵܐ ܕܢܲܦܫܵܐ ܥܲܡ|
      block |ܫܓܼܘܼܫܝܵܐ ܕܚܲܫܹ̈ܐ ܐܲܡܝܼ̈ܢܹܐ܀ ܨܲܠܵܐ ܠܐܲܠܵܗܵܐ܃ ܕܢܸܬܸܠ ܠܵܟܼ ܕܬܲܪܓܸܫ|
      block |ܒܚܘܼ̈ܬܹܚܵܬܹܐ ܕܪܘܼܚܵܐ܁ ܐܸܢ ܗܵܠܹܝܢ ܢܸܦܠܘܼܢ ܒܢܲܦܫܵܟܼ܃ ܦܵܐܹ̇ܫ ܡܸܢܵܟܼ|
      block |ܥܵܠܡܵܐ܃ ܘܐܲܢ̄ܬܿ ܡܸܢܹܗ܁ ܗܵܠܹܝܢ܃ ܒܸܠܥܵܕܼ ܡ̣ܢ ܫܸܠܝܵܐ ܘܢܵܚܘܿܒܼܘܼܬܼܵܐ|
      block |ܘܥܸܢܝܵܢܵܐ ܕܩܸܪܝܵܢܵܐ ܦܪܝܼܫܵܐ܃ ܠܵܐ ܡܸܬܼܪܲܓܼܫܝܼܢ܁ ܒܸܠܥܵܕܼ ܗܵܠܹܝܢ܃|
      block |ܗܵܢܘܿܢ ܠܵܐ ܬܸܒܼܥܸܐ܁ ܐܸܢ ܕܹܝܢ ܬܸܒܼܥܸܐ ܒܸܠܥܵܕܲܝܗܘܿܢ܃ ܡܸܬܼܗܲܦܟܝܼܢ|
      block |ܠܗܘܿܢ ܒܵܬܲܪ ܩܲܠܝܼܠ ܘܗܵܘܹ̇ܝܢ ܓܫܝܼ̈ܡܹܐ܁ ܡܲܢ̣ܘܼ ܕܡܸܤܬܲܟܲܠ܃|
      block |ܢܸܤܬܲܟܲܠ܁ ܒܕܘܼܥܬܼܵܐ ܐܸܨܛܒܼܝܼ ܕܢܹܐܟܼܠܝܼܘܗܝ ܠܗܵܢܵܐ ܠܲܚܡܵܐ܃ ܗܵܘ̇|
      block |ܡܵܪܵܐ ܚܲܟܿܝܼܡܵܐ܁ ܠܵܐ ܡ̣ܢ ܒܝܼܫܘܼ܃ ܐܸܠܵܐ ܕܠܵܐ ܢܸܗܘܸܐ ܠܲܢ ܐܲܦܬܿܪܵܐ|
      block |ܘܲܢܡܘܼܬܼ܀ ܟܠ ܡܝܲܬܿܪܘܼܬܼܵܐ ܕܹܝܢ܃ ܕܐܸܡܵܐ ܐܝܼܬܹܝܗ̇ ܠܲܬܼܪܲܝܵܢܝܼܬܼܵܐ܃|
      block |ܩܲܕܝܼܡܘܼܬܼ ܫܟܼܵܚܬܼܵܐ ܕܝܼܠܵܗ̇܃ ܐܵܟܸܕܼܢܵܐ ܗ̣̄ܝ ܠܢܲܦ̄ܫܵܬܼܵܐ ܕܡܸܫܟܿܚܵܢܹ̈ܝܗ̇܃|
      block |ܐܸܢ ܠܝܼܓܼ ܠܝܼܓܼ ܡܸܢܗܘܿܢ ܠܵܐ ܢܸܫܕܘܿܢܵܗ̇܁|
  block 33
    block
      block |ܥܲܠ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܐܲܠܵܗܵܝܵܐ܁ ܠܓ܁|
    block
      block |ܡܸܛܠ ܕܹܝܢ ܕܥܲܠ ܚܘܼ̈ܬܼܚܵܬܹܐ ܕܪܘܼܚܵܐ ܡ̣ܢ ܠܥܸܠ ܪܫܲܡܢܲܢ܃|
      block |ܕܲܢܦܲܫܸܩ ܥܸܕܵܢܵܐ ܡܲܦܸܣ܁ ܚܲܝܠܵܐ ܡܸܕܸܡ ܐܝܼܬܼܵܘܝܗ ܒܲܗܘܼܪܵܝܵܐ܃ ܕܡ̣ܢ|
      block |ܚܘܼܒܵܐ ܢܵܒܲܗ ܒܠܸܒܵܐ܁ ܠܘܼܩܕܲܡ ܕܹܝܢ܃ ܕܠܵܐ ܥܸܠܠܹ̈ܐ ܕܲܪܓܸܫܬܼܵܐ|
      block |ܒܕܲܡܙܝܼܥ ܠܡܘܪܙܵܓܼܵܐ ܕܠܵܐ ܚܵܘܪܵܐ ܩܢܘܿܡܵܝܵܐ܃ ܐܵܘ ܤܘܼܟܵܠܵܐ|
      block |ܕܡܲܥܒܸܿܕܼ ܘܚܘܼܫܵܒܼܵܐ܁ ܘܡܸܛܠܗܵܕܹܐ ܡܸܤܬܿܒܲܪ ܕܠܵܐ ܥܸܠ̈ܠܵܬܼܵܐ ܐܲܝܟܼ|
      block |ܗܵܘ̇܃ ܡܸܛܠ ܥܲܪܦܸܠܵܢܵܝܘܼܬܹܗ ܕܗܵܘܢܵܐ ܥܕܲܟܹܝܠ܃ ܠܠܵܐ ܡܢܲܦܩܹ̈ܐ|
    block
      block |ܡܲܢ܃ ܗܵܟܲܢܵܐ܁ ܠܲܡܫܲܡ̈ܠܲܝܵܐ ܕܹܝܢ܃ ܡܸܬܼܓܲܠܝܵܐ ܒܵܬܲܪܟܸܢ ܘܥܸܠܬܼܵܐ܁ ܥܲܡ|
      block |ܒܘܼܕܵܩܵܐ ܥܘܿܕܼ ܕܥܸܠܬܼܵܐ܃ ܘܝܲܬܝܼܪ ܚܲܤܝܼܢܵܐܝܼܬܼ ܗܵܢܵܐ܁ ܗܲܢܝܼܐܝܼܬܼܵܐ|
      block |ܟܹܝܬܼ ܦܵܪܚܵܐ ܒܠܸܒܵܐ܁ ܘܲܡܢܵܬܼܵܐ ܡܸܢܵܗ̇܃ ܒܓܼܘܼܫܡܵܐ ܡܫܲܡܲܪ|
      block |ܡܩܲܒܿܠܵܢܵܐ܃ ܘܡܸܢܵܗ̇܃ ܠܚܲܝ̈ܠܹܐ ܢܦܫܵܢܵܝܹ̈ܐ ܡܫܲܕܲܪ܁ ܡܸܛܠ ܕܠܸܒܵܐ|
      block |ܡܸܨܥܵܝܵܐ ܤܝܼܡ ܒܹܝܬܼ ܪܸ̈ܓܼܫܹܐ ܢܲܦܫܵܢܵܝܹ̈ܐ ܠܲܕܼܓܼܘܼܫܡܵܐ܃ ܠܗܵܢܘܿܢ ܡܲܢ|
      block |ܐܘܿܪܓܵܢܵܐܝܼܬܼ܃ ܠܗܵܠܹܝܢ ܕܹܝܢ ܟܝܵܢܵܐܝܼܬܼ܁ ܘܗ̤ܘܝܘܼ ܡܩܲܒܿܠܵܢܵܐ܃|
      block |ܠܲܬܼܪ̈ܲܝܗܘܿܢ ܓܲܒܹ̈ܐ ܡܙܝܼܥ ܛܥܵܡܬܐ ܕܡܲܥܒܿܕܼܵܢܘܼܬܹܗ܁ ܡܸܛܠܵܬܼܵܗ̇|
      block |ܗܘ̤ ܐܵܦ ܕܲܢܦܘܼܫ ܡܸܢܹܗ ܥܵܠܡܵܐ ܡܸܬܼܥܨܸܐ܃ ܘܗ̤ܘ ܡ̣ܢ ܗܵܠܹܝܢ|
      block |ܕܥܵܠܡܵܐ܁ ܥܸܠܬܼܵܐ ܐܵܠ̇ܨܵܐ ܕܲܢܥܲܩܸܒܼ܀ ܚܘܼܒܵܐ܃ ܡܸܕܸܡ ܗ̄ܘ̣ ܚܲܡܝܼܡܵܐ|
      block |ܒܲܟܼܝܵܢܹܗ܁ ܘܐܸܡܲܬܼܝ ܕܲܕܼܠܵܐ ܡܘܼܫܚܵܐ ܢܵܦܹ̇ܠ ܒܐ̄ܢܵܫ܃ ܥܵܒܹ̇ܕܼ ܠܵܗ̇|
      block |ܐܲܝܟܼ ܫܵܢܝܼܬܼܵܐ ܠܢܲܦܫܵܐ ܗܵܝ̇܁ ܡܸܛܠܗܵܢܵܐ܃ ܠܵܐ ܡܸܫܟܲܚ ܥܵܪܹܐ ܠܹܗ|
      block |ܠܸܒܵܐ ܕܐܲܪܓܸܫ̣ ܒܹܗ ܘܲܢܚܲܡܤܸܢ܃ ܕܠܵܐ ܒܲܟܼܡܵܝܘܼܬܼܵܐ ܐܵܦ ܫܘܼܚܠܵܦܵܐ|
      block |ܢܸܬܼܚܙܸܐ ܒܹܗ ܕܠܵܐ ܒܲܥܝܵܕܼܵܐ܁ ܘܗܵܠܹܝܢ ܐܵܬܼ̈ܘܵܬܹܗ ܡܸܬܼܪܲܓܼܫܵܢܵܐܝܼܬܼ|
      block |ܘܲܒܼܦܲܪܨܘܿܦܹܗ ܡܫܵܘܕܲܥ܃ ܒܲܪ ܫܵܥܬܹܗ ܤܵܡ̈ܩܵܢ ܐܲܦܵܘ̈ܗܝ ܘܪ̈ܵܘܙܵܢ܃|
      block |ܚܵܐܹ̇ܡ ܓܘܼܫܡܹܗ܁ ܕܵܚܹ̇ܩ ܡܸܢܹܗ ܩܸܢܛܵܐ܃ ܘܟܼܘܚܵܕܼܵܐ܁ ܗܵܘܹ̇ܐ܃ ܐܲܝܟܼ|
      block |ܙܲܠܝܼܠܵܐ܁ ܚܲܝܠܵܐ ܕܤܘܼܬܵܬܼܵܐ܃ ܥܵܪܹܩ ܡܸܢܹܗ܁ ܚܹܐܦܵܐ ܘܕܼܘܼܘܵܕܼܵܐ܃|
      block |ܫܵܠܛ̇ܝܼܢ ܒܹܗ܁ ܚܲܝܵܘ̈ܗܝ ܒܦܸܚܡܵܐ ܕܪܵܚܡܹ̇ܗ܃ ܐܲܝܟܼ ܠܵܐ ܡܸܕܸܡ܃ ܡ̣ܢ|
      block |ܗܵܐ ܡܸܟܵܐ ܒܥܲܝܢܵܘ̈ܗܝ܁ ܡܸܛܠܗܵܢܵܐ ܘܡܵܘܬܵܐ ܕܥܲܠ ܟܠ ܕܚܝܼܠ܃|
      block |ܠܹܗ܃ ܕܘܼܟܲܬܼ ܦܘܼܪܓܵܝܵܐ ܤܝܼܡܵܐ ܨܒܼܘܼܬܼܵܐ܁ ܘܥܲܡ ܟܠܗܹܝܢ܃ ܠܵܐ|
      block |ܡܸܤܬܕܹܩ ܚܵܘܪܹܗ ܗܵܘܢܵܢܵܝܵܐ ܡ̣ܢ ܦܸܗܝܵܐ ܕܒܹܗ ܗܲܓܵܓܼܵܐܝܼܬܼ܁ ܛܵܘܪܵܐ|
      block |ܡܲܒܼܥܲܕܼ܃ ܐܸܠܵܐ ܠܹܗ ܡܡܲܠܸܠ ܐܲܝܟܼ ܩܲܪܝܼܒܼܵܐ܁ ܟܤܸܐ ܡܲܢ ܡ̣ܢ|
      block |ܚܸܙܘܵܐ܃ ܒܟܲܤܝܘܼܬܹܗ ܝܑܼܕܼܝܼܥܬܼܵܐ ܦܵܗܹ̇ܐ܁ ܚܸܙܘܹܗ ܟܝܵܢܵܝܵܐ܃ ܘܡܲܪܝܼܕܼ|
    block
      block |ܠܲܪܓܸܫܬܼܵܐ܁ ܒܤܘܥܪ̈ܵܢܵܘܗ ܡܲܢ܃ ܐܲܝܟܼ ܕܒܲܚܙܵܬܹܗ ܡܸܫܬܲܠܗܲܒܼ܁|
      block |ܒܲܠܚܘܿܕܼܵܘܗܝ ܫܪܸܐ܃ ܡܸܤܬܵܘܲܕܼ ܟܹܝܬܼ ܚܘܼܫܵܒܼܵܐ ܐܲܝܟܼ ܕܥܲܡ ܐ̄ܚܪܹܝܢ|
      block |ܘܲܡܒܲܠܗܸܐ܁|
      block |ܒܗܵܢܵܐ ܚܲܫܵܐ ܪܘܝܼܘ ܤܵܗ̈ܕܹܐ܃ ܒܹܗ ܚܲܕܼܪܘܼܗ̇ ܫܠܝܼܚܹ̈ܐ ܠܐܲܪܥܵܐ|
      block |ܟ̱ܠܹܗ̇ ܟܲܕܼ ܫܲܢܝܼܐܝܼܢ܁ ܐܸܬܿܛܲܪܲܦܘ ܩܲܕܝܼ̈ܫܹܐ܃ ܩܲܒܸܠ̣ܘ ܒܸܙܚܵܐ܃ ܗܘ̤ܵܘ|
      block |ܛܲܥܲܝ̈ܵܐ ܒܚܘܼܪܒܵܐ܁ ܡܛܲܟܿܤܹ̈ܐ܃ ܘܲܗܘ̤ܵܘ ܠܵܐ ܡܛܲܟܿܤܹ̈ܐ܁ ܚܲܟܝܼ̈ܡܹܐ܃|
      block |ܘܲܫܛ̣ܵܘ ܒܨܸܒܼܝܵܢܵܐ܁ ܟܬܝܼ̈ܟܹܐ܃ ܘܐܸܙܕܲܠܲܠܘ ܒܦܘܼܪܫܵܢܵܐ܁ ܠܵܐ ܚܵܫܘܿܫܹ̈ܐ܃|
      block |ܘܥܲܡ ܒܸܤܪܵܐ܁ ܬܵܒܼܘܿܥܵܐ ܕܐܲܡܝܼܢ܃ ܘܲܫܠܝܼ ܕܠܵܐ ܥܨܵܬܼܵܐ܁ ܕܲܠܗܵܕܹܐ|
      block |ܫܵܢܝܘܼܬܼܵܐ ܢܸܫܘܸܐ ܢܸܡܛܸܐ ܡܸܟܵܐ܃ ܒܪ̈ܲܚܡܵܘܗܝ ܕܲܤܓܼܝܼܕܼܵܐ ܐܲܠܵܗܲܢ܃|
      block |ܗܵܘ̇ ܕܡܸܨܥܵܝܵܐ ܢܤܲܒܼ ܡ̣ܢ ܓܸܢܤܲܢ܃ ܘܒܼܐܝܼܕܹܗ ܗܵܠܹܝܢ ܝܲܗ̣̄ܒܼܠܲܢ܃|
      block |ܗܵܘ̇ ܕܲܒܼܟܼܠܗܹܝܢ ܕܝܼܠܲܢ ܡܢܲܤܲܝ ܐܲܟܼܘܵܬܲܢ ܤܛܲܪ ܡ̣ܢ ܚܛܝܼܬܼܵܐ܁|
      block |ܡܸܛܠ ܚܕܼܵܢܵܝܘܼܬܼ ܒܸܤܪܵܐ ܟܝܵܢܵܝܵܐ ܕܥܲܡܲܢ܃ ܘܠܲܗܵܠܲܡ ܕܠܵܐ|
      block |ܒܘܼܠܒܵܠܵܐ܃ ܒܚܲܕܼܵܝܘܼܬܼܵܐ ܢܵܛܪܲܬܼ ܕܝܼ̈ܠܵܝܵܬܼܵܐ ܕܲܟܼܝܵܢܹ̈ܐ܃ ܡܵܘܬܿܒܼܵܐ ܕܡ̣ܢ|
      block |ܝܲܡܝܼܢܵܐ ܙܲܕܸܩ̣ ܠܹܗ܁ ܕܒܼܐܝܼܕܹܗ ܠܹܗ ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ܃|
      block |ܗܵܫܵܐ ܘܲܒܼܚܲܝܹ̈ܐ ܕܠܵܐ ܫܘܼܠܵܡ ܠܥܵܠܲܡ ܥܵܠܡܝܼܢ ܐܵܡܹܝܢ܀|
      block |ܡ̣ܢ ܩܕܼܵܡ ܕܬܸܥܘܿܠ ܠܲܡܕܼܝܢܬܐ ܕܡܲܟܿܝܼܟܼܘܼܬܼܵܐ܃ ܐܸܢ ܬܸܚܙܸܐ ܩܢܘܿܡܵܟܼ|
      block |ܕܲܡܢܵܚ ܐܲܢ̄ܬܿ ܡ̣ܢ ܫܚܵܩܵܐ ܕܚܲܫܹ̈ܐ܃ ܠܵܐ ܬܗܲܝܡܢܝܼܘܗܝ܁ ܟܡܹܐܢܵܐ ܡܸܕܸܡ|
      block |ܐܝܼܬܼܵܘܗܝ ܕܡܸܬܿܛܲܟܲܢ ܠܵܟܼ܁ ܘܤܲܟܵܐ܃ ܒܵܬܲܪ ܢܵܘܚܵܐ ܗܵܘ̇܃ ܠܲܕܼܠܘܼܚܝܵܐ|
      block |ܤܲܓܝܼܐܵܐ ܕܡܸܢܗܘܿܢ܁ ܟܲܕܼ ܥܲܠ ܟܠܗܘܿܢ ܐܵܘܵܢܹ̈ܐ ܕܲܡܝܲܬܿܪ̈ܵܬܼܵܐ ܥܵܒܲܪ|
      block |ܐܲܢ̄ܬܿ܃ ܠܵܐ ܦܵܓܲܥ ܐܲܢ̄ܬܿ ܒܢܵܘܚܵܐ ܕܡ̣ܢ ܛܘܼܪ̈ܵܦܲܝܟ ܘܒܲܢܦܹܐܫܵܐ|
    block
      block |ܕܡ̣ܢ ܪ̈ܵܕܼܘܿܦܲܝܟ܃ ܥܕܲܡܵܐ ܕܐܸܤܡܲܟܼ ܡܲܪܕܝܼܬܼܵܟܼ ܠܐܵܘܵܢܵܐ|
      block |ܕܡܲܟܿܝܼܟܼܘܼܬܼܵܐ܁|
  block 34
    block
      block |ܥܲܠ ܝܲܠܕܹ̈ܐ ܟܝܵܢܵܝܹ̈ܐ ܕܲܡܝܲܬܿܪ̈ܵܬܼܵܐ܃ ܘܲܕܼܫܲܪܟܵܐ܁ ܠܕ܁|
    block
      block |ܥܲܢܘܵܝܘܼܬܼܵܐ܃ ܐܸܡܵܐ ܗ̣̄ܝ ܕܩܲܕܝܼܫܘܼܬܼܵܐ܁ ܗܵܝ̇ ܕܡܸܢܵܗ̇ ܡܸܬܼܝܲܠܕܵܐ|
      block |ܛܥܵܡܬܼܵܐ ܕܡܲܪܓܫܵܢܘܼܬܼܵܐ ܩܲܕܼܡܵܝܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ܃ ܗܵܝ̇|
      block |ܕܲܡܫܲܡܗܝܼܢ ܠܵܗ̇ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ ܕܪܘܼܚ܀ ܠܵܐ ܐ̄ܢܵܫ|
      block |ܢܲܛܥܸܐ ܢܲܦܫܹܗ܃ ܘܢܸܩܨܘܿܡ ܗܲܓܵܓܹ̈ܐ܁ ܢܲܦܫܵܐ ܓܹܝܪ ܛܲܡܐܬܼܵܐ܃ ܠܵܐ|
      block |ܤܵܠܩܵܐ ܠܡܲܠܟܘܼܬܼܵܐ ܕܟܼܝܼܬܼܵܐ܁ ܐܸܢ ܗܵܕܹܐ ܦܸܠܐܬܼܵܢܵܝܬܼܵܐ ܬܹܐܡܲܪ܃|
      block |ܘܐܸܢ ܗܵܝ̇ ܫܲܪܝܼܪܬܵܐ܃ ܘܠܵܐ ܡܸܬܼܚܲܠܛܵܐ ܥܲܡ ܪ̈ܘܼܚܵܬܼܵܐ ܩܲܕܝܼ̈ܫܵܬܼܵܐ܁ ܐܸܠܵܐ|
      block |ܡܵܐ ܕܐܸܬܼܚܲܠܲܛܘ ܐܸܤܛܘܼ̈ܟܼܤܹܐ ܠܲܐ̄ܚܝܵܢܲܝ̈ܗܘܿܢ܃ ܒܦܘܼܪܫܵܢܵܐ ܕܲܚܕܼܵܝܘܼܬܼܵܐ|
      block |ܟܝܵܢܝܬܼܵܐ܃ ܡܸܬܼܢܲܛܪܵܐ ܕܵܘܝܼܬܼܵܐ ܠܕܼܝܼܢܵܐ ܪܲܒܵܐ ܕܲܥܬܼܝܼܕܼ܁ ܡܪܘܿܩ܃ ܐܵܚܝ܃|
      block |ܫܘܼܦܪ̈ܲܝ ܢܲܟܼܦܘܼܬܼܵܟܼ ܒܝܲܕܼ ܕܸܡ̈ܥܹܐ ܘܨܵܘܡܵܐ܃ ܘܡܵܘܬܿܒܼܵܐ ܠܚܘܿܕܼܵܝܵܐ|
      block |ܕܥܲܡ ܢܲܦܫܵܟܼ܁ ܡܵܐ ܕܲܫܠܸܡ̣ ܗܵܟܹܝܠ ܪܲܗܛܵܐ ܬܪܝܼܨܵܐ ܕܐܸܤܦܹܪܵܐ|
      block |ܟܝܵܢܵܝܬܼܵܐ ܘܲܡܛܵܬ̤ ܠܘܵܬܼ ܢܲܗܝܼܪܵܐ ܪܲܒܵܐ܃ ܗܵܘ̇ ܕܲܡܬܲܪܤܸܐ ܠܐܸܤܦܹܪ̈ܲܝ|
      block |ܟܵܘܟܿܒܹ̈ܐ ܤܲܓܝܼ̈ܐܲܝ ܦܘܼܪ̈ܫܵܢܹܐ ܩܢܘܿܡܵܝܹ̈ܐ܃ ܐܲܝܟܼ ܕܦܵܘܠܘܿܣ ܒܬܲܚܘܝܼܬܼܵܐ|
      block |ܕܥܲܠ ܩܝܵܡܬܵܐ ܕܲܥܬܼܝܼܕܼܵܐ܃ ܘܐܸܬܼܚܲܠܛܲܬ̤ ܒܙܲܠܝܼܩܵܘ̈ܗܝ ܠܵܘ ܟܝܵܢܵܐܝܼܬܼ|
      block |ܐܵܡܲ݁ܪܢܵܐ܃ ܗܵܝܕܹܝܢ ܡܲܪܟܲܒܼܬܼܵܐ ܕܨܸܒܼܝܵܢܵܐ ܒܲܦܟܼܵܪܹ̈ܐ ܕܠܵܐ ܝܑܼܕܲܥܬܼܵܐ|
      block |ܬܸܬܼܐܤܲܪ܃ ܘܲܬܼܪ̈ܲܝܗܘܿܢ ܡܲܒܿܘܼ̈ܥܹܐ ܤܲܓܝܼ̈ܐܲܝ ܪܸܕܼܝܵܐ ܢܓܿܝܸܙ ܡ̣ܢ ܢܸܒܼܥܵܐ|
      block |ܕܪܸܕܼܝܼܗܘܿܢ܁ ܘܢܸܦܩܘܼܢ ܡ̣ܢ ܩܘܼܕܼܫܵܐ ܗܵܝܕܹܝܢ ܘܟܼܵܗ̈ܢܹܐ܃ ܡ̣ܢ|
    block
      block |ܩܕܼܵܡ ܥܢܵܢܵܐ ܕܐܝܼܩܵܪܹܗ ܕܡܵܪܝܵܐ܁ ܒܙܲܒܼܢܵܐ ܗܵܘ̇ ܕܢܸܗܘܸܐ ܡܲܠܟܵܐ|
      block |ܠܝܼܤܪܵܝܹܠ ܫܠܹܝܡܘܿܢ܃ ܗܵܢܵܐ ܕܹܝܢ ܫܠܵܡܵܐ ܗܵܘ̇ ܕܡ̣ܢ ܡܲܟܿܝܼܟܼܘܼܬܼܵܐ|
      block |ܡܸܬܼܝܼܠܸܕܼ܃ ܗ̤ܘ ܢܸܒܼܢܸܐ ܒܲܝܬܼܵܐ ܠܡܵܪܝܵܐ܃ ܘܲܢܫܲܟܼܠܠܝܼܘܗܝ ܒܟܼܠܗܘܿܢ|
      block |ܡܵܐܢܲܝ̈ ܩܘܼܕܼܫܵܐ܀ ܐܘܼܠܨܵܢܵܐ ܙܥܘܿܪܵܐ ܕܗܵܘܹ̇ܐ ܡܸܛܠ ܐܲܠܵܗܵܐ܃|
      block |ܡܝܲܬܲܪ ܗ̄ܘ̣ ܥܲܠ ܐܲܠܵܗܵܐ܃ ܡ̣ܢ ܦܘܼܠܚܵܢܵܐ ܪܲܒܵܐ ܕܗܵܘܹ̇ܐ ܕܠܵܐ ܚܲܫܵܐ܁|
      block |ܡܸܛܠ ܕܐܘܼܠܨܵܢܵܐ ܨܸܒܼܝܵܢܵܝܵܐ܃ ܒܘܼܩܝܵܐ ܕܚܘܼܒܵܐ ܕܲܢܝܼܚ ܒܹܗ܁ ܦܘܼܠܚܵܢܵܐ|
      block |ܕܹܝܢ ܕܒܲܢܝܵܚܵܐ܃ ܡ̣ܢ ܤܲܒܼܥܵܐ ܕܬܹܐܪܬܵܐ ܗܵܘܹ̇ܐ܁ ܡܸܛܠܗܵܢܵܐ܃|
      block |ܒܐܘܼ̈ܠܨܵܢܹܐ ܐܸܬܼܒܲܩܝܼܘ ܩܲܕܝܼ̈ܫܹܐ ܚܠܵܦ ܚܘܼܒܹܗ ܕܲܡܫܝܼܚܵܐ܃ ܘܠܵܘ|
      block |ܒܦܘܼܠܚܵܢܵܐ ܕܥܲܡ ܢܝܵܚܵܐ܁ ܦܘܼܠܚܵܢܵܐ ܕܲܕܼܠܵܐ ܥܲܡܠܵܐ܃ ܙܲܕܝܼܩܘܼܬܼܵܐ|
      block |ܗ̣̄ܝ ܕܥܵܠܡܵܝܹ̈ܐ܃ ܗܵܢܘܿܢ ܕܲܒܼܕܼܝܼܠܘܗܘܿܢ ܡܸܙܕܲܕܲܩܝܼܢ܃ ܘܠܵܘ|
      block |ܒܲܩܢܘܿܡܗܘܿܢ ܡܸܬܼܝܲܬܿܪܝܼܢ܁|
      block |ܐܲܢ̄ܬܿ ܕܹܝܢ ܢܲܨܝܼܚܵܐ܃ ܠܚܲܫܹܗ ܕܲܡܫܝܼܚܵܐ ܒܲܩܢܘܿܡܵܟܼ ܛܲܥܲܡܲܝܗܝ܃|
      block |ܕܬܸܫܬܿܘܸܐ ܐܵܦ ܠܲܛܥܵܡܬܼܵܐ ܕܬܸܫܒܿܘܿܚܬܹܗ܁ ܐܸܢ ܢܸܚܲܫ ܠܲܡ ܥܲܡܹܗ܃|
      block |ܐܵܦ ܥܲܡܹܗ ܢܸܫܬܲܒܲܚ܁ ܠܵܐ ܡܸܫܬܲܒܲܚ ܗܵܘܢܵܐ ܥܲܡ ܝܼܫܘܿܥ܃ ܐܸܠܵܐ|
      block |ܢܸܚܲܫ ܦܲܓܼܪܵܐ ܚܠܵܦ ܝܼܫܘܿܥ܁ ܐܲܟܲܚ̄ܕܼ ܕܹܝܢ ܕܵܐܹ̇ܫ ܬܸܫܒܿܘܿܚܬܼܵܐ܃ ܘܢܵܤܹ̇ܒܼ|
      block |ܬܸܫܒܿܘܿܚܬܼܵܐ܁ ܒܦܲܓܼܪܹܗ ܥܲܡ ܢܲܦܫܹܗ ܗܵܘܹ̇ܐ ܡܸܫܬܲܒܿܚܵܢܵܐ܁ ܬܸܫܒܿܘܿܚܬܹܗ|
      block |ܕܦܲܓܼܪܵܐ܃ ܫܘܼܥܒܵܕܼܵܐ ܟܢܝܼܟܼܵܐ ܕܥܲܡ ܐܲܠܵܗܵܐ܁ ܬܸܫܒܿܘܿܚܬܹܗ ܕܗܵܘܢܵܐ܃|
      block |ܬܹܐܘܿܪܝܼܵܐ ܕܩܘܼܫܬܼܵܐ ܕܥܲܠ ܐܲܠܵܗܵܐ܁ ܫܘܼܥܒܵܕܼܵܐ ܬܪܝܼܨܵܐ܃ ܥܦܝܼܦܵܐܝܼܬܼ|
      block |ܗܵܘܹ̇ܐ܁ ܒܥܲܡܠܵܐ܃ ܘܨܲܥܪܵܐ܁ ܕܟܲܕܼ ܢܸܚܲܫ ܦܲܓܼܪܵܐ܃ ܢܸܚܲܫ ܥܲܡܹܗ ܘܐܵܦ|
      block |ܠܸܒܵܐ܀ ܐܸܠܵܐ ܬܸܕܿܥܝܼܘܗܝ ܠܐܲܠܵܗܵܐ܃ ܠܵܐ ܡܲܨܝܵܐ ܕܢܸܬܿܬܿܙܝܼܥ ܒܵܟܼ|
      block |ܚܘܼܒܹܗ܁ ܠܵܐ ܡܲܨܝܵܐ ܕܬܲܚܒܼܘܼܗܝ ܠܐܲܠܵܗܵܐ܃ ܐܸܠܵܐ ܚܙܲܝܬܵܝܗܝ|
      block |ܠܐܲܠܵܗܵܐ܁ ܚܙܲܝܬܵܝܗܝ ܠܐܲܠܵܗܵܐ܃ ܡܵܐ ܕܝܼܕܲܥܬܵܝܗܝ܁ ܠܵܐ ܩܲܕܝܼܡܵܐ|
    block
      block |ܚܙܵܬܹܗ ܠܝܼܕܲܥܬܹܗ܀ ܐܲܫܘܵܢܝ ܕܐܸܕܥܵܟܼ ܡܵܪܝ܃ ܕܐܵܦ ܐܲܚܒܼܵܟܼ܁ ܠܵܘ|
      block |ܒܗܵܝ̇ ܝܑܼܕܲܥܬܼܵܐ ܕܥܲܡ ܦܘܼܠܗܵܕܹܗ ܕܗܵܘܢܵܐ܃ ܡ̣ܢ ܢܘܼܦܵܩܵܐ ܗܵܘ̇ܝܵܐ|
      block |ܕܲܒܼܝܘܼܠܦܵܢܵܐ܁ ܐܸܠܵܐ ܐܲܫܘܵܢܝ ܠܗܵܝ̇ ܝܼܕܲܥܬܼܵܐ܃ ܆ܟܡܲܕܼ ܚܵܐܲܪ ܒܵܟܼ ܗܵܘܢܵܐ܃|
      block |ܗܵܘܹ̇ܐ ܡܫܲܒܿܚܵܢܹܗ ܕܲܟܼܝܵܢܵܟܼ܁ ܒܗܵܘ ܚܵܝܵܪܵܐ܃ ܕܓܼܵܢܹ̇ܒܼ ܪܸܓܸܫܬܹܗ ܕܥܵܠܡܵܐ|
      block |ܡ̣ܢ ܪܸܥܝܵܢܵܐ܁ ܐܲܫܘܵܢܝ ܕܐܸܬܼܥܲܠܸܐ ܡ̣ܢ ܚܵܘܪ̈ܵܐ ܨܼܒܼܝܵܢܵܝܵܐ ܡܵܘܠܸܕܼ|
      block |ܗܲܓܵܓܹ̈ܐ܃ ܘܐܹܚܘܼܪ ܒܵܟܼ ܒܲܩܛܝܼܪܵܐ ܕܐܲܤܘܼܪ̈ܲܝ ܨܠܝܼܒܼܵܐ܃ ܒܗܵܝ̇|
      block |ܡܢܵܬܼܵܐ ܕܬܲܪܬܹܝܢ ܕܲܨܠܝܼܒܼܘܼܬܹܗ ܕܗܵܘܢܵܐ܃ ܕܲܡܢܵܬܼ ܚܹܐܪܘܼܬܹܗ ܒܵܛ̇ܠܵܐ|
      block |ܡ̣ܢ ܦܘܼܠܚܵܢܵܐ ܕܙܵܘ̈ܥܹܐ܃ ܒܝܲܕܼ ܚܵܘܪܵܐ ܐܲܡܝܼܪܵܐ ܘܠܵܐ ܟܝܵܢܵܝܵܐ ܕܒܼܵܟܼ܀|
      block |ܤܝܼܡ ܒܝܼ ܨܪܵܦܹܗ ܕܚܘܼܒܵܟܼ܃ ܕܐܸܗܘܸܐ ܫܲܢܲܝ ܒܵܬܼܪܵܟܼ ܡ̣ܢ ܥܵܠܡܵܐ܁|
      block |ܐܙܝܼܥ ܒܝܼ ܤܘܼܟܵܠܵܐ ܕܡܲܟܿܝܼܟܼܘܼܬܼܵܟܼ܃ ܗܵܝ̇ ܕܒܼܵܗ̇ ܐܸܬܼܗܲܦܲܟܼܬܿ|
      block |ܒܥܵܠܡܵܐ ܒܝܲܕܼ ܬܲܟܼܤܝܼܬܼܵܐ ܕܐܸܥܲܛܲܦܬܿ ܡ̣ܢ ܗܲܕܵܡܲܝ̈ܢ܃ ܕܲܒܼܕܼܘܼܟܼܪܵܢܵܗ̇|
      block |ܐܲܡܝܼܪܵܐ ܘܠܵܐ ܡܸܬܿܛܲܥܝܵܢܵܐ܃ ܐܸܗܘܸܐ ܡܩܲܒܿܠܵܢܵܐ ܗܲܢܝܼܐܵܐ ܕܡܘܼܟܵܟܹܗ|
      block |ܕܲܟܼܝܼܢܝ܀|
      block |ܬܲܪܬܹܝܢ ܐܸܢܹܝܢ ܡܢܵܘ̈ܬܼܵܐ ܕܡܲܤܲܩܬܼܵܐ ܕܡܲܤܲܩܬܼܵܐ ܕܠܲܨܠܝܼܒܼܵܐ܁ ܚܕܼܵܐ܃|
      block |ܨܠܝܼܒܼܘܼܬܹܗ ܕܦܲܓܼܪܵܐ܁ ܘܲܕܿܬܿܪܬܹܝܢ܃ ܡܲܤܲܩܬܼܵܐ ܕܲܠܬܹܐܘܿܪܝܼܵܐ܁ ܐܸܠܵܐ|
      block |ܩܲܕܼܡܵܝܬܼܵܐ܃ ܕܚܹܐܪܘܼܬܼܵܐ܁ ܬܪ̈ܲܝܵܢܝܼܬܼܵܐ܃ ܕܡܲܥܒܿܕܼܵܢܘܼܬܼܵܐ܀ ܠܵܐ ܡܸܫܬܲܥܒܲܕܼ|
      block |ܗܵܘܢܵܐ܃ ܐܸܢ ܦܲܓܼܪܵܐ ܠܵܐ ܡܸܫܬܲܥܒܲܕ܁ ܡܲܠܟܘܼܬܹܗ ܕܗܵܘܢܵܐ܃|
      block |ܨܠܝܼܒܼܘܼܬܹܗ ܕܦܲܓܼܪܵܐ܁ ܠܵܐ ܡܸܫܬܲܥܒܲܕܼ ܗܵܘܢܵܐ ܠܐܲܠܵܗܵܐ܃ ܐܸܠܵܐ|
      block |ܡܸܫܬܲܥܒܿܕܼܵܐ ܚܹܐܪܘܼܬܼܵܐ ܠܲܡܠܝܼܠܘܼܬܼܵܐ܀ ܥܲܤܩܵܐ ܠܡܲܓܼܥܵܠܘܼ|
      block |ܠܩܵܘܡܬܼܵܐ ܫܒܲܪܬܼܵܐ ܨܒܼܘܼܬܼܵܐ ܡܥܲܠܲܝܬܼܵܐ܁ ܘܵܝ ܠܹܟܼܝ ܠܲܡ ܡܕܝܼܢܬܐ܃|
      block |ܕܡܲܠܟܹܟܼܝ ܛܠܸܐ܀ ܡ̇ܢ ܕܫܲܥܒܸܕܼ ܢܲܦܫܹܗ܃ ܩܲܪܝܼܒܼ ܗ̄ܘ̣ ܕܢܸܫܬܲܥܒܲܕܼ|
      block |ܠܹܗ ܟܠ܁ ܡܲܢ ܕܝܼܕܲܥ̣ ܝܵܬܹܗ܃ ܝܑܼܕܲܥܬܼܵܐ ܕܟܼܠܡܸܕܸܡ ܡܸܬܼܝܲܗܒܵܐ|
    block
      block |ܠܹܗ܁ ܗܵܝ̇ ܕܕܲܪ ܝܵܬܼܵܟܼ܃ ܫܘܼܡܠܵܝܵܐ ܗ̣̄ܝ ܕܝܼܕܲܥܬܼܵܐ ܕܟܼܠ܁ ܐܲܝܟܼ|
      block |ܕܲܒܼܝܵܬܼܵܟܼ ܡܸܤܬܲܝܲܟܼ ܟܠ܃ ܒܝܼܕܲܥܬܹܗ ܡܤܲܝܟܼܵܐ ܝܑܼܕܲܥܬܼܵܐ ܕܟܼܠ܁|
      block |ܘܲܒܼܫܘܼܥܒܵܕܼ ܝܵܬܼܵܟܼ܃ ܫܘܼܥܝܵܕܼܵܐ ܕܟܼܠ܀ ܒܙܲܒܼܢܵܐ ܗܵܘ̇ ܕܬܲܡܠܸܟܼ|
      block |ܡܲܟܿܝܼܟܼܘܼܬܼܵܐ ܥܲܠ ܕܘܼܒܵܪ̈ܲܝܟ܃ ܢܸܫܬܲܥܒܲܕܼ ܠܵܟܼ ܝܵܬܼܵܟܼ܃ ܘܥܲܡܹܗ|
      block |ܟܠ܁ ܡܸܛܠ ܕܢܸܬܼܝܼܠܸܕܼ ܒܠܸܒܵܟܼ܃ ܫܠܵܡܵܐ ܕܡ̣ܢ ܐܲܠܵܗܵܐ܁ ܟܡܵܐ|
      block |ܕܐܝܼܬܲܝܟ ܠܒܲܪ ܡ̣ܢ ܗܵܕܹܐ܃ ܠܵܘ ܒܲܠܚܘܿܕܼ ܡ̣ܢ ܚܲܫܹ̈ܐ܃ ܐܸܠܵܐ ܘܡ̣ܢ|
      block |ܓܸܕܼܫܹ̈ܐ܃ ܬܟܼܝܼܒܼܵܐܝܼܬܼ ܡܸܬܼܪܕܹܦ ܐܲܢ̄ܬܿ܁ ܫܲܪܝܼܪܵܐܝܼܬܼ ܡܵܪܝܵܐ܃ ܕܐܸܠܵܐ|
      block |ܡܸܬܼܡܲܟܿܟܼܝܼܢܲܢ܃ ܠܵܐ ܫܵܠܹ̇ܐ ܐܲܢ̄ܬܿ ܠܲܡܡܲܟܵܟܼܘܼܬܲܢ܁ ܡܲܟܿܝܼܟܼܘܼܬܼܵܐ|
      block |ܫܲܪܝܼܪܬܵܐ܃ ܝܲܠܕܵܐ ܗ̣̄ܝ ܕܝܼܕܲܥܬܼܵܐ܁ ܘܝܼܕܲܥܬܼܵܐ ܬܪܝܼܨܬܵܐ܃ ܝܲܠܕܵܐ|
      block |ܕܢܸܤܝ̈ܘܿܢܹܐ܁|
  block 35
    block
      block |ܡܹܐܡܪܵܐ ܕܲܒܼܫܘܼ̈ܐܵܠܹܐ ܘܦܘܼܢܵܝ ܦܸܬܼܓܼܵܡܹ̈ܐ ܕܥܲܠ ܕܘܼܒܵܪܹ̈ܐ ܬܲܩ̈ܢܹܐ܃|
      block |ܘܟܼܠ ܙܢܝܼ̈ܢ ܕܲܡܝܲܬܿܪܘܼܬܼܵܐ܀ ܘܚܵܫܲܝ ܝܲܬܝܼܪܵܐܝܼܬܼ ܠܲܫܠܝܼܚ̈ܝܲ ܠܥܵܠܡܵܐ|
      block |ܘܥܵܡܪ݁ܲܝ ܚܘܼܪܒܵܐ܃ ܘܲܚܒܼܝܼ̈ܫܹܐ ܘܠܲܐܝܠܹܝܢ ܕܲܒܼܡܵܘܬܵܐ ܨܒܼܝܼܢܵܝܵܐ|
      block |ܕܟܼܠܥܸܕܵܢ ܡܤܲܟܹܝܢ ܠܲܟܼܠܝܼܠܵܐ ܕܙܲܕܝܼܩܘܼܬܼܵܐ܁ ܠܗ܁|
    block
      block |ܝܵܠܘܿܦܵܐ ܐܵܡܲ݁ܪ܃ ܡܵܢܵܐ ܐܸܢܘܿܢ ܐܲܤܘܼܪܹ̈ܐ ܠܵܒܼܘܿܟܹ̈ܐ ܕܪܸܥܝܵܢܵܐ܃ ܡ̣ܢ|
      block |ܪܲܗܛܵܐ ܕܨܝܼܕܼ ܒܝܼ̈ܫܵܬܼܵܐ ܡܲܠܦܵܢܵܐ ܐܵܡܲ݁ܪ܃ ܒܥܵܬܼܵܐ ܐܲܡܝܼܢܬܼܵܐ ܕܚܸܟܼܡܬܼܵܐ܃|
      block |ܘܝܲܥܢܘܼܬܼܵܐ ܕܲܒܼܝܘܼܠܦܵܢܵܐ ܕܚܲܝܹ̈ܐ܁ ܐܲܤܘܼܪܹ̈ܐ ܓܹܝܪ ܕܚܲܤܝܼܢܝܼܢ ܡܸܢܗܘܿܢ܃|
      block |ܠܘܵܬܼ ܠܵܐ ܡܛܲܟܿܤܘܼܬܹܗ ܕܪܸܥܵܝܢܵܐ ܠܵܐ ܐܝܼܬܼ܁ ܝܵܠܘܿܦܵܐ ܐܵܡܲ݁ܪ܃|
      block |ܘܲܥܕܲܡܐ ܠܐܲܝܟܵܐ ܐܝܼܬܼ ܬܚܘܼܡܵܐ ܠܪܲܗܛܵܐ ܕܟܸܟܼܡܬܐ ܒܒܲܥܵܚܹ̈ܗ̇܃|
    block
      block |ܘܠܲܐܝܟܵܐ ܫܵܠܹ̇ܡ ܪܲܗܛܹܗ ܕܝܘܼܠܦܵܢܵܐ ܡܲܠܦܵܢܵܐ ܐܵܡܲ݁ܪ܃ ܗܵܟܲܢܵܐ ܓܹܝܪ|
      block |ܡܵܪܕܵܐ ܗ̣̄ܝ ܐܘܼܪܲܚ ܡܲܪܕܝܼܬܼܵܗ̇ ܡ̣ܢ ܬܚܘܼܡܵܐ܃ ܐܲܝܟܼ ܕܐܵܦ ܡܲܠܲܐܟܹ̈ܐ|
      block |ܩܲܕܝܼ̈ܫܹܐ ܚܲܤܝܼܪܝܼܢ ܡ̣ܢ ܗܵܢܵܐ ܫܘܼܡܠܵܝܵܐ܁ ܠܟܸܟܼܡܬܐ ܡܲܢ܃ ܠܲܝܬܿ|
      block |ܤܵܟܼܵܐ ܠܡܲܪܝܕܝܼܬܼܵܗ̇܁ ܥܕܲܡܵܐ ܠܗܵܟܼܘܵܬܼ ܡܸܬܼܥܲܠܝܵܐ܃ ܥܕܲܡܵܐ|
      block |ܕܒܲܐܠܵܗܵܐ ܡܚܲܠܛܵܐ ܠܹܗ ܠܗܵܘ̇ ܡܲܢ ܕܢܲܩܦ̣ܵܗ̇܁ ܘܗ̤ܝ ܗܵܕܹܐ܃|
      block |ܐܵܬ̤ܵܐ ܐܝܼܬܹܝܗ̇ ܕܠܵܐ ܡܤܲܝܟܼܘܼܬܼܵܗ̇܁ ܠܲܝܬܿ ܠܲܡ ܤܵܟܼܵܐ ܠܤܘܼ̈ܟܵܠܹܝܗ̇܁|
      block |ܚܸܟܼܡܬܐ܃ ܗ̤ܘܝܘܼ ܐܲܠܵܗܵܐ܁ ܝܵܠܘܿܦܵܐ܁ ܐܲܝܢܵܘ ܫܒܼܝܼܠܵܐ ܪܹܫܵܝܵܐ ܘܩܲܕܼܡܵܝܵܐ܃|
      block |ܕܲܠܘܵܬܼ ܚܸܟܼܡܬܐ ܡܝܲܒܸܿܠ ܡܲܠܦܵܢܵܐ܁ ܕܡ̣ܢ ܟ̱ܠܹܗ ܚܲܝܠܹܗ ܐ̄ܢܵܫ|
      block |ܠܐܲܠܵܗܵܐ ܢܸܒܼܥܸܐ܃ ܘܢܸܤܬܲܪܗܲܒܼ ܒܲܒܼܥܵܬܹܗ ܡܲܠܝܵܐܝܼܬܼ܃ ܐܲܝܟܲܢܵܐ ܕܐܵܦ|
      block |ܚܲܝܵܘ̈ܗܝ ܢܸܫܠܲܚ ܢܸܫܕܸܐ ܡܸܢܹܗ ܡܸܛܠ ܪܸܚܡܬܹܗ܃ ܠܵܐ ܡܵܐ̇ܢܵܐ ܠܹܗ܁|
      block |ܝܵܠܘܿܦܵܐ܁ ܐܲܝܢܵܘ ܕܲܦܐܸܐ ܠܹܗ ܕܢܸܬܼܩܪܸܐ ܤܲܟܿܘܼܠܬܼܵܢܵܐ ܡܲܠܦܵܢܵܐ܁|
      block |ܐܲܝܢܵܐ ܕܒܲܫܪܵܪܵܐ ܐܸܤܬܲܟܲܠ ܕܐܝܼܬܼ ܗ̄ܘ̣ ܬܚܘܼܡܵܐ ܠܚܲܝ̈ܘܗܝ ܗܵܠܹܝܢ܃|
      block |ܘܗ̤ܘܝܘܼ ܡܸܫܟܲܚ ܐܵܦ ܕܢܸܥܒܸܿܕܼ ܬܚܘܼܡܵܐ ܠܲܚܛܵܗܵܘ̈ܗܝ܁ ܐܲܝܕܵܐ|
      block |ܗ̣̄ܝ ܝܑܼܕܲܥܬܼܵܐ ܘܤܘܼܟܵܠܵܐ ܕܪܲܒܵܐ ܡ̣ܢ ܗܵܕܹܐ܃ ܕܐ̄ܢܵܫ ܢܸܬܼܚܲܟܲܡ|
      block |ܕܲܕܼܠܵܐ ܚܒܼܵܠܵܐ ܢܸܦܘܿܩ ܡ̣ܢ ܗܵܠܹܝܢ ܚܲܝܹ̈ܐ ܟܲܕܼ ܠܵܐ ܡܟܲܬܲܡ|
      block |ܒܗܲܕܵܡܵܘ̈ܗܝ ܪܹܚܝܵܐ ܕܲܪ̈ܓܼܝܼܓܼܵܬܐ܃ ܘܲܒܼܢܲܦܫܹܗ ܨܵܐܬܼܵܐ ܕܚܲܠܝܘܼܬܼܗܹܝܢ܁|
      block |ܕܐ̄ܢܵܫ ܕܹܝܢ ܢܸܬܼܩܲܛܲܢ ܒܙܵܘܥܵܘ̈ܗܝ ܠܡܸܥܲܠ ܒܐ̄ܪ̈ܵܙܹܐ ܕܟܼܠܗܘܿܢ|
      block |ܟܝܵܢܹ̈ܐ܃ ܘܢܸܫܬܲܪܬܲܚ ܒܤܘܼ̈ܟܵܠܹܐ ܕܟܼܠ ܝܵܕܲܥܵܢ ܐܲܝܟܼ ܐ̄ܢܵܫ ܢܹܐܡܲܪ܃|
      block |ܡܟܲܬܡܵܐ ܕܹܝܢ ܒܢܲܦܫܹܗ ܨܵܐܬܼܵܐ ܕܲܚܛܝܼܬܼܵܐ܃ ܟܲܕܼ ܠܵܐ ܩܢܸܐ ܤܲܒܼܪܵܐ|
      block |ܒܵܤܗܕܘܼܬܼܵܐ ܕܡ̣ܢ ܢܲܦܫܹܗ܃ ܕܲܢܡܲܢܲܥ ܫܲܦܝܼܪ ܠܗܵܘ̇ ܠܡܹܐܢܵܐ|
      block |ܕܬܘܼܟܼܠܵܢܵܐ܃ ܠܲܝܬܿ ܒܲܒܼܪܝܼܬܼܵܐ ܕܲܤܟܲܠ ܡܸܢܹܗ܁ ܕܲܥܕܲܡܵܐ ܗ̄ܘ̣|
    block
      block |ܠܤܲܒܼܪܵܐ ܕܗܵܢܵܐ ܥܵܠܡܵܐ ܒܲܠܚܘܿܕܼ ܝܲܒܿܠܘܼܗܝ ܥܲܡܠܵܘ̈ܗܝ܃|
      block |ܒܪܲܤܛܗܘܿܢ ܬܟܼܝܼܒܼܵܐ ܕܲܠܘܵܬܹܗ܁|
      block |ܝܵܠܘܿܦܵܐ܁ ܐܲܝܢܵܘ ܚܲܝܠܬܼܵܢܵܐ ܒܲܫܪܵܪܵܐ ܡܲܠܦܵܢܵܐ܁ ܐܲܝܢܵܐ ܕܒܼܐܘܼ̈ܠܨܵܢܹܐ|
      block |ܕܲܡܠܸܐ ܙܒܲܢ܃ ܕܲܒܼܗܘܿܢ ܟܲܤܝܵܐ ܬܸܫܒܿܘܿܚܬܐ ܕܙܲܟܵܝܘܼܬܹܗ܃ ܠܵܐ|
      block |ܐܸܬܼܝܲܐܲܒܼ ܠܲܪܘܲܚܬܼܵܐ܃ ܕܒܼܵܗ̇ ܟܤܹܝܢ ܚܲܝܹ̈ܐ ܕܒܸܬܿܬܼܵܐ܃ ܘܲܒܼܟܼܠܙܒܲܢ|
      block |ܡܲܫܩܝܵܐ ܠܡܸܫ̈ܟܿܚܵܢܹܝܗ̇ ܟܵܤܵܐ ܕܬܸܢ̈ܚܵܬܼܵܐ܁ ܝܵܠܘܿܦܵܐ܁ ܡܤܲܓܸܿܦ ܟܲܝ|
      block |ܠܡܲܪܕܝܼܬܹܗ ܕܲܠܘܵܬܼ ܐܲܠܵܗܵܐ܃ ܐܸܢ ܐ̄ܢܵܫ ܚܵܐܹ̇ܓܼ ܡ̣ܢ ܥܲܡܠܵܐ|
      block |ܡܲܠܦܵܢܵܐ܁ ܠܲܝܬܿ ܦܘܼܪܤܵܐ ܕܐ̄ܢܵܫ ܢܸܬܼܩܲܪܲܒܼ ܠܲܡܫܝܼܚܵܐ ܕܠܵܐ|
      block |ܐܘܼ̈ܠܨܵܢܹܐ܃ ܐܵܦܠܵܐ ܕܬܸܬܼܢܛܲܪ ܙܲܕܝܼܩܘܼܬܹܗ ܕܠܵܐ ܫܘܼܚܠܵܦ|
      block |ܒܸܠܥܵܕܼܝܗܘܿܢ܁ ܙܲܕܝܼܩܘܼܬܼܵܐ ܕܐܸܬܼܩܲܢܝܼܬ̤ ܡ̣ܢ ܟܲܕܼܘܼ܃ ܘܓܼܵܙܘ ܡܸܢܵܗ̇|
      block |ܥܲܡ̈ܠܹܐ ܡܪ̈ܲܒܿܝܵܢܹܝܗ̇ ܐܲܟܲܚ̄ܕܼ ܘܲܡܢܲܛܪ̈ܵܢܹܝܗ̇܃ ܐܲܝܟܼ ܤܝܼܡܬܼܵܐ|
      block |ܕܐܸܫܬܲܟܼܚܲܬ̤ ܡܸܢܫܹܠܝ ܕܠܵܐ ܢܵܛܘܿܕܹ̈ܐ܁ ܘܐܲܝܟܼ ܐܲܬܼܠܹܝܛܵܐ ܕܐܸܫܬܲܠܲܚ|
      block |ܡ̣ܢ ܙܲܝܢܹܗ܃ ܟܲܕܼ ܚܕܝܼܪ ܠܹܗ ܚܲܝܠܵܐ ܕܲܒܼܥܸܠܕܒܼܵܒܹ̈ܐ܁ ܘܐܲܝܟܼ ܐܸܠܦܵܐ܃|
      block |ܕܐܸܫܬܲܒܼܩܲܬ̤ ܕܠܵܐ ܡܵܐܢܲܝ̈ ܐܘܿܪܓܵܢܘܿܢ ܕܝܼܠܵܗ̇ ܒܓܼܵܘ ܝܲܡܵܐ܁ ܘܐܲܝܟܼ|
      block |ܦܲܪܕܲܝܤܵܐ ܟܲܤܝܼܢ ܦܹܐܪܹ̈ܐ܃ ܕܓܼܵܙ ܡܸܢܹܗ ܡܲܒܘܼܥܵܐ ܕܫܸܩܝܹܗ܁ ܝܵܠܘܿܦܵܐ܁|
      block |ܐܲܝܢܵܐ ܢܲܗܝܼܪ ܙܵܘ̈ܥܹܐ ܡܲܠܦܵܢܵܐ܁ ܐܲܝܢܵܐ ܕܐܸܫܟܲܚ̣ ܡܲܕܪܸܟܼ ܡܲܪܝܼܪܘܼܬܼܵܐ|
      block |ܕܟܲܤܝܵܐ ܒܓܼܵܘ ܚܲܠܝܘܼܬܹܗ ܕܥܵܠܡܵܐ܃ ܘܚܵܤܹ̇ܟܼ ܦܘܼܡܹܗ ܡ̣ܢ ܟܵܤܹܗ|
      block |ܕܠܵܐ ܢܸܫܬܹܝܘܗܝ܁ ܘܒܲܐܟܼܝܼܦܘܼ ܡܥܲܩܸܒܼ ܥܲܠ ܦܘܼܪܩܵܢܵܐ ܕܚܲܝܵܘ̈ܗܝ܃|
      block |ܘܠܵܐ ܫܵܠܹ̇ܐ ܡ̣ܢ ܕܪܵܗܹ̇ܛ ܥܕܲܡܵܐ ܠܝܘܿܡ ܫܪܵܝܹܗ ܕܡ̣ܢ ܥܵܠܡܵܐ܁|
      block |ܘܐܵܚܹ̇ܕܼ ܬܲܪ̈ܥܹܐ ܕܪܸ̈ܓܼܫܵܘܗܝ܃ ܕܠܵܐ ܢܸܥܘܿܠ ܢܸܫܪܸܐ ܒܓܼܵܘ ܡܸܢܹܗ|
      block |ܚܘܼܒܹܿܗ ܕܥܵܠܡܵܐ܃ ܘܲܢܚܲܠܸܨ ܡܸܢܹܗ ܓܲܙܵܘ̈ܗܝ ܟܤܲܝ̈ܵܐ܁|
      block |ܝܵܠܘܿܦܵܐ܁ ܗܵܢܵܘ ܥܵܠܡܵܐ܃ ܘܐܲܝܟܲܢ ܢܸܫܬܵܘܕܥܝܼܘܗܝ܃ ܘܲܒܼܡܵܢܵܐ|
    block
      block |ܡܸܫܟܲܚ ܡܤܲܓܸܦ ܠܪ̈ܵܚܡܵܘܗܝ ܡܲܠܦܵܢܵܐ܁ ܙܵܢܝܼܬܼܵܐ ܐܝܼܬܼܵܘܗܝ|
      block |ܥܵܠܡܵܐ܃ ܕܲܒܼܪܸܓܿܬܼܵܐ ܕܫܘܼܦܪܹܗ܃ ܢܵܓܹ̇ܕܼ ܠܡܲܙܵܝ̈ܘܗܝ ܠܪܸܚܡܬܹܗ܁|
      block |ܘܐܲܝܢܵܐ ܕܲܒܼܩܲܠܝܼܠ ܐܸܬܿܬܿܚܸܕܼ ܒܚܘܼܒܹܗ܃ ܠܵܐ ܡܸܫܟܲܚ ܦܵܠܹ̇ܛ ܡ̣ܢ|
      block |ܒܹܝܬܼ ܐܝܼܕܼܵܘ̈ܗܝ܃ ܥܕܲܡܵܐ ܕܐܵܦ ܠܚܲܝܵܘ̈ܗܝ ܡܲܫܠܲܚ ܡܸܢܹܗ܃ ܘܟܲܕܼ|
      block |ܥܲܪܛܸܠܵܝ ܡ̣ܢ ܟܠܗܹܝܢ ܢܲܦܸܩ ܠܹܗ ܒܝܲܕܼ ܡܵܘܬܵܐ ܡ̣ܢ ܓܵܘ ܒܲܝܬܹܗ܁|
      block |ܡܸܫܬܵܘܕܲܥ ܠܹܗ ܕܹܝܢ ܐ̄ܢܵܫ܃ ܡܵܐ ܕܡܸܬܿܚܲܦܲܛ ܕܢܸܗܘܸܐ ܢܵܦܹ̇ܩ|
      block |ܠܒܲܪ ܡ̣ܢ ܚܸܫܟܹܗ܁ ܘܗܵܝܕܹܝܢ ܡܸܫܟܲܚ ܚܵܙܹ̇ܐ ܠܤܲܓܝܼܐܘܼܬܼ ܚܲܒܼ̈ܠܹܐ|
      block |ܕܲܡܨܲܝܼ̈ܕܼܵܬܹܗ܁ ܟܡܵܐ ܕܲܠܓܼܵܘ ܡܸܢܹܗ ܚܡܝܼܠ܃ ܠܵܐ ܡܸܫܟܲܚ ܚܵܙܹ̇ܐ|
      block |ܠܥܘܼܪ̈ܙܵܠܵܘܗܝ܁ ܗܵܐ ܓܹܝܪ܃ ܠܵܘ ܒܲܠܚܘܿܕܼ ܠܬܲܠܡܝܼܕܼܵܘ̈ܗܝ|
      block |ܘܠܲܒܼܢܵܘ̈ܗܝ ܘܠܲܐܤܝܼܪܹ̈ܐ ܕܲܠܓܼܵܘ ܡܸܪܕܹܗ܃ ܐܸܠܵܐ ܘܠܲܡܤܲܪ̈ܩܹܐ|
      block |ܘܥܲܢܘܵܝܹ̈ܐ ܘܠܲܐܝܠܹܝܢ ܕܠܲܐܤܘܼܪ̈ܵܘܗܝ ܬܲܒܲܪܘ ܘܲܠܥܸܠ ܡܸܢܹܗ ܗܘ̤ܵܘ|
      block |ܚܕܼܵܐ ܙܒܲܢ܃ ܗܵܫܵܐ ܫܲܪܝܼ ܨܵܐܹ̇ܕܼ ܠܗܘܿܢ ܠܦܘܼܠܚܵܢܹܗ ܒܲܡ̈ܢܵܘܵܢ ܡ̈ܢܵܘܵܢ܃|
      block |ܘܥܵܒܹ̇ܕܼ ܠܗܘܿܢ ܕܝܵܫܵܐ ܬܚܹܝܬܼ ܪܸ̈ܓܼܠܵܘܗܝ܁ ܝܵܠܘܿܦܵܐ܁ ܡܸܛܠ ܕܹܝܢ|
      block |ܕܫܲܪܲܪܬܵܢܝ ܡܸܠܬܼܵܐ ܕܚܲܬܼܝܼܬܼܵܐܝܼܬܼ ܥܵܠܡܵܐ ܚܵܢܘܿܩܵܐ ܗ̄ܘ̣ ܕܕܲܝܵܪ̈ܵܘܗܝ܃|
      block |ܘܲܕܼܗܵܟܲܢ ܐܝܼܬܹܝܗ̇ ܥܲܤܩܲܬܼ ܠܡܲܕܼܪܟܼܵܢܘܼܬܼܵܐ ܐܘܼܡܵܢܘܼܬܼܵܐ ܕܐܲܤܘܼܪ̈ܵܘܗܝ܃|
      block |ܩܲܕܼܡܵܝܑܬܼ ܗܵܕܹܐ ܒܵܥܹ̇ܢܵܐ ܕܐܹܠܲܦ܃ ܕܠܲܝܢܵܘ ܫܘܼܪܵܝ ܙܵܘܥܵܐ ܕܒܹܗ ܡܫܲܪܸܐ|
      block |ܪܸܥܝܵܢܵܐ ܡܸܬܼܦܲܠܲܓܼ ܥܲܠ ܥܵܠܡܵܐ܃ ܟܲܕܼ ܗܵܢܵܐ ܟ̱ܠܹܗ ܚܠܹܝܢ|
      block |ܐܲܤܘܼܪ̈ܵܘܗܝ܃ ܘܲܟܼܤܹܝܢ ܐܸܤܟܹܡܹ̈ܐ ܕܲܦܟܼܵܘ̈ܗܝ ܡܲܠܦܵܢܵܐ܁ ܡܵܐ|
      block |ܕܐܸܬܿܬܿܙܝܼܥ ܒܹܗ ܚܘܼܫܵܒܼܵܐ ܕܪܸܚܡܲܬܼ ܢܲܦܫܵܐ܃ ܗܵܢܵܐ ܙܵܘܥܵܐ|
      block |ܕܚܘܼܫܵܒܼܵܐ܃ ܡܫܲܪܵܐ ܡܲܤܢܸܐ ܠܥܵܠܡܵܐ ܒܐܲܦܵܘ̈ܗܝ܃ ܘܡܲܪܡܸܐ ܒܹܗ|
      block |ܦܘܼܠܵܓܼܵܐ ܕܲܥܠܵܘܗܝ܁|
      block |ܝܵܠܘܿܦܵܐ܁ ܘܡ̣ܢ ܐܲܝܟܵܐ ܗܘ̤ܵܬܼ ܒܹܗ ܗܵܕܹܐ ܡܸܬܿܬܿܙܝܼܥܵܢܘܼܬܼܵܐ܃|
    block
      block |ܕܲܠܗܵܘ̇ ܕܲܒܼܟܼܠܙܒܲܢ ܡܩܲܠܸܣ ܗ̄ܘ̣ܵܐ ܘܲܕܼܫܲܦܝܼܪ ܐܝܼܬܼܵܘܗܝ ܡܸܬܼܚܙܸܐ|
      block |ܗ̄ܘ̣ܵܐ ܠܹܗ ܐܲܡܝܼܢܵܐܝܼܬܼ܃ ܕܐܲܝܟܼ ܠܵܐ ܫܲܦܝܼܪܵܐ ܠܹܗ ܢܸܬܼܚܙܸܐ ܡܸܢܫܹܠܝ܃|
      block |ܡܸܬܿܬܿܘܸܐ ܥܲܠ ܚܲܝܵܘ̈ܗܝ ܘܥܲܠ ܝܑܼܕܲܥܬܹܗ ܩܲܕܼܝܼܡܵܝܬܼܵܐ܃ ܐܲܝܟܼ ܡܲܢ|
      block |ܕܲܕܼܠܵܐ ܒܛܲܟܼܤܵܐ ܡܸܬܼܪܲܥܸܐ ܗ̄ܘ̣ܵܐ ܥܲܠ ܥܵܠܡܵܐ ܡܲܠܦܵܢܵܐ܁ ܠܘܼܩܕܲܡ|
      block |ܗ̤ܘ ܟܝܵܢܵܐ ܡܲܪܡܸܐ ܒܹܗ ܙܵܘܥܵܐ ܦܵܪܘܿܫܵܐ܃ ܟܲܕܼ ܪܵܡܹ̇ܙ ܠܹܗ ܒܫܸܬܼܩܵܐ܃|
      block |ܥܲܠ ܩܘܼܝܵܡܹܗ ܠܵܐ ܡܫܲܪܪܵܐ ܕܝܼܠܹܗ ܕܥܵܠܡܵܐ܃ ܘܤܵܟܼܵܐ ܕܗܵܘܹ̇ܐ|
      block |ܠܪܲܗܛܹܗ܁ ܘܥܲܠ ܠܵܐ ܡܩܵܘܝܵܢܘܼܬܼܵܐ ܕܐܲܝܠܹܝܢ ܕܥܵܐ̇ܠܝܼܢ ܠܹܗ܃|
      block |ܕܐܲܝܟܼ ܡܲܥܒܲܪܬܵܐ ܚܵܙܹ̇ܐ ܕܤܝܼܡ ܥܵܠܡܵܐ ܗܵܢܵܐ ܠܥܵܠܘܼܠܵܘ̈ܗܝ܁|
      block |ܘܲܠܕܼܵܪܹ̈ܐ ܤܲܓܝܼ̈ܐܹܐ ܕܡ̣ܢ ܩܕܼܵܡܵܘܗܝ܃ ܕܤܵܟܼܵܐ ܠܡܸܢܝܵܢܗܘܿܢ ܠܵܐ|
      block |ܝܑܼܕܲܥ܁ ܕܥܲܠ̣ܘ ܠܓܼܵܘܹܗ ܐܲܝܟܼ ܕܲܠܒܹܝܬܼ ܒܵܘܬܵܐ܃ ܘܲܢܦܲܩ̣ܘ ܡܸܢܹܗ|
      block |ܐܲܝܟܼ ܐܵܪ̈ܚܹܐ ܒܐܘܼܪܚܵܐ ܕܟܼܠܵܗ̇ ܐܲܪܥܵܐ܃ ܠܵܐ ܡܸܬܼܦܲܢܝܵܢܵܐܝܼܬܼ܁ ܡܸܢܗܘܿܢ|
      block |ܡܲܠܟܹ̈ܐ܃ ܘܡܸܢܗܘܿܢ ܫܲܠܝܼ̈ܛܵܢܹܐ܁ ܡܸܢܗܘܿܢ ܚܲܟܿܝܼ̈ܡܹܐ܃ ܘܡܸܢܗܘܿܢ|
      block |ܡܝܲܩܪܹ̈ܐ܁ ܡܵܪ̈ܲܝ ܚܲܝ̈ܠܹܐ܁ ܡܸܢܗܘܿܢ ܟܲܗܝܼ̈ܢܲܝ ܒܥܘܼܬܼܪܵܐ܃ ܘܡܸܢܗܘܿܢ|
      block |ܡܵܪ̈ܲܝ ܩܸܢ̈ܝܵܢܹܐ܁ ܘܠܲܝܬܵܘܗܝ ܗܵܫܵܐ ܒܵܬܲܪܗܘܿܢ܃ ܠܵܐ ܛܲܟܼܤܵܐ|
      block |ܕܕܲܪܲܓܲܝܗܘܿܢ܃ ܘܠܵܐ ܬܵܓܹ̈ܐ ܕܪܹܫܵܢܘܼܬܼܗܘܿܢ܁ ܠܵܐ ܟܘܼܪ̈ܤܵܘܵܬܼܗܘܿܢ|
      block |ܕܚܝܼܠܹ̈ܐ܃ ܠܵܐ ܦܘܼ̈ܢܵܩܹܐ ܕܓܹܐ̈ܘܵܬܼܗܘܿܢ܃ ܠܵܐ ܫܘܼܒܼܚܵܐ|
      block |ܕܲܡܝܲܩܪ̈ܵܢܲܝܗܘܿܢ܃ ܠܵܐ ܪܵܚܡܘܼܬܼܵܐ ܕܚܲܒܿܝܼܒܲܝ̈ܗܘܿܢ܃ ܠܵܐ ܓܘܼܫܡܲܝ̈ܗܘܿܢ|
      block |ܡܦܲܢ̈ܩܲܝ ܡ̣ܢ ܛܵܒܼ̈ܬܼܵܐ܃ ܠܵܐ ܫܘܼܦܪܵܐ ܦܲܐܝܵܐ ܕܲܤܩܝܼܠܘܼܬܼܗܘܿܢ܃ ܠܵܐ|
      block |ܩܵܘܡܵܐ ܡܫܲܩܠܵܐ ܕܓܲܐܝܘܼܬܼܗܘܿܢ܃ ܘܠܵܐ ܗܵܘܢܵܐ ܤܦܝܼܪܵܐ܃ ܘܠܵܐ|
      block |ܪܸܥܝܵܢܵܐ ܥܲܬܝܼܪ ܙܵܘ̈ܥܹܐ܃ ܘܠܵܐ ܫܸܦܥܹ̈ܐ ܥܲܬܿܝܼܪܹ̈ܐ ܕܓܼܝܼܚܘܿܢ|
    block
      block |ܕܡܲܠܦܵܢܘܼܬܼܵܐ ܕܓܼܵܐܲܚ ܗ̄ܘ̣ܵܐ ܡ̣ܢ ܦܘܼܡܗܘܿܢ܃ ܘܫܵܒܹ̇ܐ ܗ̄ܘ̣ܵܐ|
      block |ܒܲܤܩܝܼܠܘܼܬܹܗ ܠܠܸܒܵܐ ܕܫܵܡ̈ܘܿܥܹܐ܁ ܘܕܼܵܡ̇ܟܿܝܝܼܢ ܗܵܐ ܢܘܼܓܼܪܵܐ ܕܲܫ̈ܢܲܝܵܐ|
      block |ܒܲܫܝܘܿܠ܃ ܐܲܝܟܼ ܚܲܕܼ ܠܸܠܝܵܐ܁ ܘܠܵܐ ܝܑܼܕܲܝܥ ܕܲܟܼܡܵܐ ܬܘܼܒܼ ܙܲܒܼܢܵܐ ܐܝܼܬܼ|
      block |ܠܗܘܿܢ ܒܗܵܕܹܐ ܫܸܢܬܼܵܐ ܐܲܪܝܼܟܼܬܼܵܐ܃ ܘܕܸܐܡܲܬܼܝ ܕܵܢܲܚ ܠܗܘܿܢ ܨܲܦܪܵܐ|
      block |ܕܢܘܼܚܵܡܵܐ܃ ܘܲܡܥܝܼܪ ܠܗܘܿܢ ܡ̣ܢ ܕܲܡܟܿܘܼܬܼܗܘܿܢ܁ ܘܪܵܢܹܐ ܕܕܲܠܡܵܐ|
      block |ܟܲܝ ܗܵܟܲܢܵܐ ܡܸܫܬܲܒܼܩܝܼܢ܃ ܚܲܫܵܐ ܗ̄ܘ̣ ܪܲܒܵܐ܁ ܘܗܵܐ ܟܡܵܐ ܕܵܪܹ̈ܐ|
      block |ܚܒܝܼܫܝܼܢ ܬܚܹܝܬܼ ܗܵܕܹܐ ܐܲܪܥܵܐ܃ ܘܠܵܐ ܝܑܼܕܼܝܼܥܝܼܢ܁ ܘܐܵܦ ܐܸܢܵܐ ܐܲܝܟܼ ܚܲܕܼ|
      block |ܡܸܢܗܘܿܢ ܥܵܒܲܪܢܵܐ܃ ܠܝܼܛܝܼܢ ܥܘܼܬܼܪܹ̈ܐ ܘܲܢܝܵܚܹ̈ܐ܁ ܘܲܒܼܗܵܢܵܐ ܚܘܼܫܵܒܼܵܐ܃|
      block |ܬܵܘܸܗܬܼܵܐ ܪܲܒܿܬܼܵܐ ܢܵܦ̇ܠܵܐ ܒܠܸܒܹܗ܃ ܘܚܲܫܵܐ ܡܸܬܼܡܠܸܐ ܪܸܥܝܵܢܹܗ܁ ܘܡ̣ܢ|
      block |ܝܲܩܝܼܪܘܼܬܹܗ ܕܚܲܫܵܐ ܡܲܚܸܬܼ ܕܸܡ̈ܥܹܐ܃ ܒܟܲܪܝܼܘܼܬܼܵܐ ܪܲܒܿܬܼܵܐ܁ ܘܡܸܟܹܝܠ|
      block |ܒܵܤܲܪ ܠܹܗ ܠܥܵܠܡܵܐ܃ ܘܒܼܵܟܹ̇ܐ ܥܲܠ ܚܲܝܵܘ̈ܗܝ܁ ܘܐܵܠܹ̇ܐ ܠܢܲܦܫܹܗ܃|
      block |ܐܘܿܠ̈ܝܵܬܼܵܐ ܡܦܲܬ̈ܟܼܵܬܼܵܐ ܘܡܲܪܝܼܪ̈ܵܬܼܵܐ܁ ܘܥܲܡ ܬܸܢ̈ܚܵܬܼܵܐ܃ ܐܵܡܲ݁ܪ ܗ̤ܘ ܠܹܗ܃|
      block |ܐܲܝܟܵܐ ܐܲܢ̄ܬܿܝ ܢܲܦܫܝ ܕܵܘܝܼܬܼܵܐ܃ ܘܐܲܝܟܵܐ ܡܸܫܬܲܟܼܚܲܬܿܝ ܒܵܬܲܪ ܡܵܘܬܿܝ|
      block |ܛܵܟܼ ܘܐܵܦ ܗܵܕܹܐ ܡܲܚܫܲܒܼܬܼܵܐ ܕܵܝܠܵܐ ܒܹܗ܃ ܕܠܘܲܝ ܠܵܐ ܥܸܠܹ̇ܬܼ|
      block |ܠܲܒܼܪܝܼܬܼܵܐ܃ ܘܡ̣ܢ ܟܲܪܤܵܐ ܠܵܐ ܢܸܦܩܹ̇ܬܼ! ܘܲܒܼܗܵܢܵܐ ܐܸܤܟܹܡܵܐ ܕܐܘܿܠ̈ܝܵܬܼܵܐ܃|
      block |ܐܵܫܹ̇ܕܼ ܕܸܡ̈ܥܹܐ ܚܲܝ̈ܠܝܵܬܼܵܐ܃ ܡ̣ܢ ܚܢܲܓܼܬܼܵܐ ܕܠܸܒܹܗ܃ ܘܲܨܲܒܲܥ ܠܲܠܒܼܘܼܫܹܗ|
      block |ܒܕܸܡܥܵܘ̈ܗܝ܁ ܘܡܸܟܹܝܠ ܗܵܘܹ̇ܐ ܥܠܵܘܗܝ ܥܵܠܡܵܐ ܗܵܢܵܐ܃ ܐܲܝܟܼ ܒܹܝܬܼ|
      block |ܐܲܤܝܼܪܹ̈ܐ ܒܥܲܝܢܵܘ̈ܗܝ܁ ܘܚܲܠܝܘܼܬܹܗ ܗܵܝ̇ ܩܲܕܼܡܵܝܬܼܵܐ܃ ܝܲܬܝܼܪ ܡ̣ܢ ܟܠ|
      block |ܡܪܵܪ̈ܝܼܢ ܡܲܪܝܼܪܵܐ܁ ܘܪܸܚܡܬܼܵܐ ܕܚܲܝܵܘ̈ܗܝ ܘܫܘܼܦܪ̈ܵܘܗܝ ܪ̈ܓܼܝܼܓܹܐ܃|
      block |ܐܲܝܟܼ ܛܘܼܦܤܵܐ ܕܲܫܝܼܠ܀ ܗܵܝܕܹܝܢ ܐܵܬܹ̇ܐ ܒܪܸܥܝܵܢܹܗ ܠܵܘܬܼ ܟܬܼܵܒܼܵܐ|
      block |ܕܲܡܙܝܼܥ ܒܹܗ ܗܲܝܡܵܢܘܼܬܼܵܐ ܕܥܲܠ ܩܝܵܡܬܐ܃ ܘܫܘܼܠܵܡܵܐ ܕܗܵܘܹ̇ܐ|
    block
      block |ܠܟܼܠܗܹܝܢ ܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ܃ ܘܡܘܼ̈ܠܟܵܢܹܐ ܕܲܪܫܝܼܡܝܼܢ ܒܹܗ|
      block |ܠܐܲܝܠܹܝܢ ܕܫܲܦܝܼܪ ܚ̣ܝܵܘ ܒܹܗ ܒܥܵܠܡܵܐ܃ ܘܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ|
      block |ܕܲܠܚܝܼܡܝܼܢ ܠܥܵܒܼܪ̈ܲܝ ܥܲܠ ܢܵܡܘܿܤܵܐ܃ ܘܠܲܐܝܠܹܝܢ ܕܲܪܚܸܡ̣ܘ ܒܲܙܒܼܢܵܐ|
      block |ܙܥܘܿܪܵܐ ܕܚܲܝܲܝ̈ܗܘܿܢ ܐܘܼܪܚܵܐ ܦܬܼܝܼܬܼܵܐ ܕܲܚܛܝܼܬܼܵܐ܁ ܘܡ̣ܢ ܗܵܪܟܵܐ܃|
      block |ܐܲܝܟܼ ܡܲܢ ܕܲܒܼܢܘܼܗܪܵܐ ܡܸܕܸܡ ܦܵܓܲܥ܃ ܫܵܕܹܐ ܡܸܢܹܗ ܝܘܼܩܪܵܐ ܕܟܲܪܝܘܼܬܼܵܐ܃|
      block |ܘܡܸܬܿܬܿܙܝܼܥܵܐ ܒܹܗ ܚܲܕܼܘܼܬܼܵܐ ܪܲܒܿܬܼܵܐ܃ ܐܲܝܟܼ ܡܲܢ ܕܐܸܫܟܲܚ ܤܲܒܼܪܵܐ|
      block |ܕܲܡܝܲܬܲܪ ܘܫܲܪܝܼܪ܁ ܗܵܠܹܝܢ ܘܕܲܐܝܟܼ ܗܵܠܹܝܢ܃ ܟܝܵܢܵܐ ܠܲܡܚܵܘܵܝܘܼ ܡ̣ܢ|
      block |ܡܸܬܿܬܿܙܝܼܜܵܢܘܼܬܼܵܐ ܕܡ̣ܢ ܝܵܬܹܗ܃ ܠܵܐ ܡܸܫܟܲܚ܁ ܒܗܲܝܡܵܢܘܼܬܼܵܐ ܒܲܠܚܘܿܕܼ|
      block |ܡܸܤܬܲܪ̈ܠܵܢ܃ ܡ̣ܢ ܪ̈ܘܼܫܡܹܐ ܕܲܟܼܬܼܝܼ̈ܒܼܵܬܼܵܐ܁ ܠܵܘ ܟܠܡܸܕܸܡ ܡ̣ܢ ܟܝܵܢܵܐ|
      block |ܘܡ̣ܢ ܙܵܘ̈ܥܹܐ ܕܦܵܪܘܿܫܘܼܬܼܵܐ ܕܒܹܗ܃ ܡܸܫܟܲܚ ܒܲܪܢܵܫܵܐ ܕܢܸܩܢܸܐ|
      block |ܝܘܼܠܦܵܢܵܐ ܕܲܥܠܵܘܗܝ܁ ܥܲܠ ܡܕܲܒܿܪ̈ܵܢܘܵܬܹܗ ܕܹܝܢ ܕܐܲܠܵܗܵܐ ܕܲܥ̣ܒܲܪ|
      block |ܘܕܲܥܬܼܝܼ̈ܕܼܵܢ ܕܢܸܗܘ̈ܝܵܢ܃ ܗܵܠܹܝܢ ܡ̣ܢ ܟܬܼܵܒܹ̈ܐ ܡܨܝܢܲܢ ܕܢܹܐܠܲܦ܃ ܐܵܘ|
      block |ܡ̣ܢ ܓܸܠܝܵܢܵܐ ܕܪܘܼܚܵܐ܁ ܗܵܝܕܹܝܢ ܒܝܲܕܼ ܙܸܠܓܹ̈ܐ ܕܗܲܝܡܵܢܘܼܬܼܵܐ ܘܲܟܼܬܼܵܒܼܵܐ܃|
      block |ܢܵܗܪܵܐ ܥܲܝܢܵܐ ܕܪܸܥܝܵܢܵܐ܃ ܘܨܵܡ̇ܚܵܐ ܦܵܪܘܿܫܬܹܗ ܕܲܟܼܝܵܢܵܐ܃ ܘܡܸܬܿܬܿܥܝܼܪ|
      block |ܠܡܹܐܨܲܦ ܕܢܲܦܫܹܗ܁ ܘܡ̣ܢ ܗܵܪܟܵܐ ܡܸܟܹܝܠ ܦܘܼܪ̈ܤܹܐ ܡܸܬܼܚܲܫܲܒܼ܃|
      block |ܕܐܲܝܟܲܢ ܢܲܥܕܸܐ ܐܸܢܘܿܢ ܠܚܲܝܵܘ̈ܗܝ ܡ̣ܢ ܥܵܠܡܵܐ܃ ܕܢܸܫܟܲܚ ܩܕܼܵܡ|
      block |ܕܢܸܦܘܿܩ ܡ̣ܢ ܦܲܓܼܪܵܐ܃ ܢܛܲܝܸܒܼ ܠܹܗ ܙܘܵܕܹ̈ܐ ܕܲܠܬܲܡܵܢ ܡܥܲܕܪܝܼܢ܁|
      block |ܝܵܠܘܿܦܵܐ܁ ܘܐܲܝܟܲܢ ܡܸܫܟܲܚ ܒܲܪܢܵܫܵܐ ܢܵܦܹ̇ܩ ܡ̣ܢ ܥܵܠܡܵܐ ܡܲܠܝܵܐܝܼܬܼ|
      block |ܡܲܠܦܵܢܵܐ܁ ܒܪܸܓܿܬܼܵܐ ܕܥܘܼܗܕܵܢܗܹܝܢ ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܃ ܗܵܠܹܝܢ|
      block |ܕܲܟܼܬܼܵܒܼܵܐ ܐܲܠܵܗܝܵܐ ܙܵܪܲܥ ܒܠܸܒܹܗ ܒܚܲܠܝܘܼܬܼܵܐ ܕܦܸܬܼܓܼܵܡܵܘ̈ܗܝ ܡܲܠܚܲܝ̈|
      block |ܤܲܒܼܪܵܐ܁ ܟܠ ܐܸܡܲܬܼܝ ܓܹܝܪ ܕܪܸܓܿܬܼܵܐ ܕܲܡܝܲܬܿܪܵܐ ܡܸܢܗܹܝܢ ܠܵܐ ܬܸܥܘܿܠ|
      block |ܥܲܠ ܐܲܝܠܹܝܢ ܕܡܸܤܬܲܒܼܪ̈ܵܢ ܕܲܫܒܼܝܼ̈ܚܵܢ ܘܗܲܢܝܼ̈ܐܵܢ܃ ܕܲܒܼܗܹܝܢ ܐܲܚܝܼܕܼ|
    block
      block |ܒܲܪܢܵܫܵܐ܃ ܠܵܐ ܡܸܫܟܲܚ ܪܸܥܝܵܢܵܐ ܒܵܤܲܪ ܠܪܸܚܡܬܹܗ ܩܲܕܼܡܵܝܬܼܵܐ܁|
      block |ܝܵܠܘܿܦܵܐ܁ ܗܵܐ ܟܝܵܢܵܐ ܬܵܚܘܿܒܼ܃ ܘܠܵܐ ܡܸܫܟܲܚ ܒܲܚܕܼܵܐ ܡܲܪܦܸܐ ܡܸܢܫܹܠܝ|
      block |ܠܲܥܝܵܕܼܵܘ̈ܗܝ ܩܲܕܼܡܵܝܹ̈ܐ܃ ܘܢܹܐܚܘܿܕܼ ܚܲܝܹ̈ܐ ܕܐܘܼܠܨܵܢܵܐ܁ ܡܲܠܦܵܢܵܐ܁ ܐܸܢ|
      block |ܪܲܒܿܘܼܬܼܗܘܿܢ ܕܚܲܝܹ̈ܐ ܕܲܥܬܼܝܼܕܼܝܼܢ ܠܵܐ ܡܦܲܚܸܩ ܒܲܪܢܵܫܵܐ ܒܪܸܥܝܵܢܹܗ|
      block |ܒܚܸܟܼܡܬܼܵܐ ܪܲܒܿܬܼܵܐ܃ ܥܲܡ ܒܨܝܼܪܘܼܬܼܵܐ ܕܟܲܪܝܘܼܬܼ ܚܲܝܹ̈ܐ ܕܙܲܒܼܢܵܐ ܗܵܢܵܐ|
      block |ܙܥܘܿܪܵܐ܃ ܠܵܐ ܡܸܫܟܲܚ ܕܢܸܬܼܠܲܒܲܒܼ ܕܲܢܫܝܼܚ ܥܲܠ ܐܘܼ̈ܠܨܵܢܹܐ܃ ܕܲܢܫܲܪܸܐ|
      block |ܒܡܲܪܕܝܼܬܹܗ ܒܐܘܼܪܚܵܐ ܕܥܵܠܡܵܐ ܚܲܕܼܬܼܵܐ܁ ܚܫܘܿܒܼ ܢܹܐ ܒܪܸܥܝܵܢܵܟܼ|
      block |ܡܸܢܝܵܢܗܹܝܢ ܕܲܫ̈ܢܲܝܵܐ ܕܐܲܬܼܪܵܐ ܕܲܚܢܲܢ ܒܹܗ܃ ܘܐܸܬܼܥܲܠܵܐ ܟܡܵܐ ܕܲܡܨܸܐ|
      block |ܐܲܢ̄ܬܿ܃ ܘܦܲܚܸܩ ܥܲܡ ܝܵܘ̈ܡܵܬܼܵܐ ܕܥܵܠܡܵܐ ܕܲܥܬܼܝܼܕܼ܃ ܐܸܢ ܤܵܠܹ̇ܩ|
      block |ܒܚܘܼܫܒܵܢܵܐ ܡܸܕܸܡ ܕܝܵܗܹ̇ܒܼ ܐܲܢ̄ܬܿ ܥܲܡ ܗܵܘ̇ ܕܲܥܬܼܝܼܕܼ ܐܲܢ̄ܬܿ ܠܡܸܤܲܒܼ܁|
      block |ܘܐܸܬܼܒܲܝܲܢ ܡܵܢܵܐ ܡܲܪܦܸܐ ܐܲܢ̄ܬܿ܃ ܘܡܵܢܵܐ ܢܵܤܹ̇ܒܼ ܐܲܢ̄ܬܿ ܒܚܸܠܦܹܗ܃ ܐܸܢ|
      block |ܫܵܘܹ̇ܐ ܗ̤ܘ ܚܘܼܠܵܦܵܐ ܕܥܵܒܹ̇ܕܼ ܐܲܢ̄ܬܿ܁ ܡܸܛܠ ܗܵܢܵܐ ܟܲܕܼ ܡܸܬܿܬܲܡܲܗ|
      block |ܚܲܟܿܝܼܡܵܐ ܥܲܠ ܪܲܒܿܘܼܬܹܗ ܕܗܵܘ̇ ܥܵܠܡܵܐ܃ ܘܠܵܐ ܡܤܲܝܟܼܘܼܬܼܗܘܿܢ|
      block |ܕܚܲܝܹ̈ܐ ܕܒܹܗ܃ ܘܲܙܥܘܿܪܘܼܬܼ ܚܲܝܹ̈ܐ ܕܲܬܼܢܵܢ܃ ܐܵܡܲ݁ܪ܃ ܡܸܢܝܵܢܵܐ ܕܝܵܘܡܵܘ̈ܗܝ|
      block |ܕܒܲܪܢܵܫܵܐ܃ ܟܲܕܼ ܡܲܤܓܸܐ ܠܡܸܚܵܐ܁ ܡܵܐܐ ܫܢܝܼ̈ܢ܁ ܐܲܝܟܼ ܕܲܠܡܸܡܠܵܐ|
      block |ܓܵܘܕܵܐ ܡ̣ܢ ܝܲܡܵܐ܃ ܘܐܲܝܟܼ ܕܲܠܡܸܤܲܒܼ ܦܪܸܕܿܬܼܵܐ ܡ̣ܢ ܚܵܠܵܐ܁ ܐܵܠܹܦ|
      block |ܕܹܝܢ ܫܢ̈ܝܼܢ ܡ̣ܢ ܕܥܵܠܡܵܐ ܗܵܢܵܐ܃ ܠܵܐ ܐܝܼܬܲܝܗܘܿܢ ܐܲܝܟܼ ܚܲܕܼ ܝܘܿܡ|
      block |ܒܥܵܠܡܵܐ ܕܙܲܝܼ̈ܩܹܐ܁|
      block |ܝܵܠܘܿܦܵܐ܁ ܘܡܵܢܵܐ ܢܸܥܒܸܿܕܼ ܠܹܗ ܠܦܲܓܼܪܵܐ܃ ܕܡܵܐ ܕܟܲܪܟܼܘܼܗܝ|
      block |ܕܵܘ̈ܘܿܢܹܐ ܐܸܬܼܪܲܦܝܼ ܥܲܡܹܗ ܨܸܒܼܝܵܢܵܐ ܡ̣ܢ ܪܸܓܿܬܐ ܕܛܵܒܼ̈ܬܼܵܐ܃ ܘܡ̣ܢ|
      block |ܚܝܼܨܘܼܬܹܗ ܩܲܕܼܡܵܝܵܬܐ ܡܲܠܦܵܢܵܐ܁ ܗܵܕܹܐ ܗܵܘ̇ܝܵܐ ܐܲܝܟܼ ܕܲܒܼܤܘܿܓܼܵܐܐ܃|
    block
      block |ܠܐܲܝܠܹܝܢ ܕܦܸܠܓܼܘܼܢ ܒܲܪܢܵܫܗܘܿܢ ܢܸܦܩܲܬ̤ ܒܵܬܲܪ ܐܲܠܵܗܵܐ܃ ܦܸܠܓܗܘܿܢ|
      block |ܕܹܝܢ ܒܥܵܠܡܵܐ ܦܲܚ̣ܫ܁ ܗܵܢܵܘ ܕܹܝܢ܃ ܠܸܒܿܗܘܿܢ ܠܵܐ ܤܦܝܼܩ ܥܕܲܟܹܝܠ|
      block |ܡ̣ܢ ܕܲܬܼܢܵܢ܃ ܐܸܠܵܐ ܦܠܝܼܓܼܝܼܢ ܥܲܠ ܢܲܦܫܗܘܿܢ܃ ܟܲܕܼ ܒܲܙܒܲܢ|
      block |ܠܒܸܤܬܲܪܗܘܿܢ ܚܵܝ̇ܪܝܼܢ ܘܒܲܙܒܲܢ ܠܩܲܕܕܼܡܵܐ܁ ܘܤܵܒܲܪܢܵܐ ܕܚܲܟܿܝܼܡܵܐ|
      block |ܠܐܲܝܠܹܝܢ ܕܲܒܼܗܵܕܹܐ ܦܠܝܼܓܼܘܼܬܼܵܐ ܩܵܪܒܿܝܼܢ ܠܐܘܼܪܚܵܐ ܕܲܐܲܠܵܗܵܐ܃ ܡܲܪܬܸܐ|
      block |ܘܐܵܡܲ݁ܪ܃ ܠܵܐ ܠܲܡ ܬܸܩܪܘܿܒܼ ܥܠܹܝܗ̇ ܒܲܬܼܪܹܝܢ ܠܸܒ̈ܝܵܢ܃ ܐܸܠܵܐ ܐܲܝܟܼ|
      block |ܙܵܘܿܥܵܐ ܘܐܲܝܟܼ ܚܵܨܘܿܕܼܵܐ ܐܸܬܼܩܲܪܲܒܼ ܥܠܹܝܗ̇܁ ܘܡܵܪܲܢ ܬܘܼܒܼ ܠܐܲܝܠܹܝܢ|
      block |ܕܡܲܦܲܩܬܼܵܐ ܗܵܕܹܐ ܓܡܝܼܪܬܵܐ ܨܵܒܹ̇ܝܢ ܠܡܸܥܒܲܕܼ܃ ܟܲܕܼ ܚ̣ܙܵܐ ܕܐܝܼܬܼ|
      block |ܡܸܢܗܘܿܢ ܐ̄ܢܵܫ̈ܝܼܢ ܕܐܲܝܟܼ ܗܵܠܹܝܢ܃ ܕܨܸܒܼܝܵܢܗܘܿܢ ܡܥܲܬܲܕܼ܃ ܘܚܘܼܫܵܒܲܝ̈ܗܘܿܢ|
      block |ܬܘܼܒܼ ܠܒܸܤܬܲܪܗܘܿܢ ܡܸܬܼܢܲܬܼܦܝܼܢ܃ ܡ̣ܢ ܥܸܠܲܬܼ ܩܸܢܛܵܐ ܕܐܘܼ̈ܠܨܵܢܹܐ܃|
      block |ܡܸܛܠ ܪܸܚܡܬܐ ܕܦܲܓܼܪܵܐ ܕܠܵܐ ܥܕܲܟܹܝܠ ܫܕܵܪܐܝܼܘܼܗ̇ ܡܸܢܗܘܿܢ܃ ܟܲܕܼ|
      block |ܫܵܪܹܐ ܡܸܢܗܘܿܢ ܠܪܲܦܝܘܼܬܼ ܪܸܥܝܵܢܵܐ܃ ܐܵܡܲ݁ܪ ܠܗܘܿܢ ܡܸܠܬܐ ܦܵܤܘܿܩܵܐܝܼܬܼ܃|
      block |ܡ̇ܢ ܠܲܡ ܕܨܵܒܹ̇ܐ ܕܢܹܐܬܸܐ ܒܵܬܲܪܝ܃ ܠܘܼܩܕܲܡ ܢܸܟܼܦܘܿܪ ܒܢܲܦܫܹܗ܁|
      block |ܡܵܢܵܘ ܟܦܘܼܪܝܵܐ ܕܡܲܕܼܟܲܪ ܗܵܪܟܵܐ܃ ܗܵܢܵܘ ܕܹܝܢ܃ ܟܦܘܼܪܝܵܐ ܕܲܒܼܦܲܓܼܪܵܐ܁|
      block |ܘܐܲܝܟܼ ܐܲܝܢܵܐ ܕܠܲܙܩܝܼܦܵܐ ܡܙܲܡܲܢ ܠܡܸܤܲܩ ܡ̣ܢ ܟܲܕܼܘܼ܃ ܢܸܫܩܘܿܠ|
      block |ܬܲܪܥܝܼܬܐ ܕܵܡܘܬܵܐ ܒܚܘܼܫܵܒܼܵܘ̈ܗܝ܃ ܘܗܵܝܕܹܝܢ ܢܸܦܘܼܩ܁ ܐܲܝܟܼ ܐ̄ܢܵܫ|
      block |ܕܠܵܐ ܡܸܬܼܪܲܥܸܐ܃ ܕܬܘܼܒܼ ܐܝܼܬܼ ܠܹܗ ܒܚܲܝܹ̈ܐ ܗܵܠܹܝܢ ܡܢܵܬܐ܁ ܗܵܕܹܐ|
      block |ܗ̣̄ܝ܃ ܗܵܝ̇ ܕܢܸܫܩܘܿܠ ܙܩܝܼܦܹܗ ܘܢܹܐܬܸܐ ܒܵܬܲܪܝ܁ ܙܩܝܼܦܵܐ܃ ܠܨܸܒܼܝܵܢܵܐ|
      block |ܡܥܲܬܿܕܼܵܐ ܕܟܼܠ ܐܘܼܠܨܵܢ ܡܫܲܡܲܗ܁ ܘܟܲܕܼ ܡܵܘܕܲܥ ܕܡܸܛܠ|
      block |ܡܵܢܵܐ ܗܵܟܲܢ܃ ܐܵܡܲ݁ܪ܃ ܡܲܢ ܕܨܵܒܹ̇ܐ ܕܢܲܚܸܐ ܢܲܦܫܹܗ ܒܥܵܠܡܵܐ ܗܵܢܵܐ܃|
      block |ܡܵܘܒܸܿܕܼ ܠܵܗ̇ ܡ̣ܢ ܚܲܝܹ̈ܐ ܫܲܪܝܼܪܹ̈ܐ܁ ܘܡܲܢ ܕܢܵܘܒܸܿܕܼ ܩܢܘܼܡܹܗ ܡܸܛܠܵܬܼܝ|
    block
      block |ܗܵܪܟܵܐ܃ ܢܸܫܟܿܚܝܼܘܗܝ ܬܲܡܵܢ܁ ܗܵܢܵܘ ܕܹܝܢ܃ ܐܲܝܢܵܐ ܕܒܼܐܘܼܪܚܵܐ|
      block |ܕܲܙܩܝܼܦܘܼܬܼܵܐ ܦܤ̈ܵܥܵܬܹܗ ܪܵܡܹ̇ܐ܃ ܘܬܼܘܼܒܼ ܥܲܠ ܚܲܝܹ̈ܐ ܗܵܠܹܝܢ ܕܦܲܓܼܪܵܐ|
      block |ܐܝܼܬܼ ܠܹܗ ܒܛܝܼܠܘܼܬܼܵܐ ܠܡܸܪܢܵܐ܃ ܗܵܢܵܐ ܡܵܘܒܸܿܕܼ ܢܲܦܫܹܗ ܡ̣ܢ ܤܲܒܼܪܵܐ|
      block |ܗܵܘ̇ ܕܥܲܠ ܐܲܦܵܘ̈ܗܝ ܠܡܸܚܲܫ ܢܦܲܩ̣܁ ܒܗܵܝ̇ ܕܗ̤ܝ ܗܵܕܹܐ ܡܲܪܢܝܼܬܼܵܐ܃|
      block |ܠܵܐ ܫܵܒܼܩܵܐ ܠܹܗ ܠܡܸܩܪܲܒܼ ܠܐܘܼ̈ܠܨܵܢܹܐ܁ ܐܸܠܵܐ ܒܝܲܕܼ ܐܲܡܝܼܢܘܼܬܼܵܗ̇|
      block |ܕܲܠܘܵܬܹܗ ܢܵܬܼ̇ܦܵܐ ܠܹܗ ܒܩܲܠܝܼܠ ܩܲܠܝܼܠ܃ ܘܡܲܦܩܵܐ ܠܹܗ ܡ̣ܢ|
      block |ܡܸܨܥܲܬܼ ܐܵܓܼܘܿܢܵܐ ܕܥܲܠ ܐܲܦܲܝ̈ ܚܲܝܹ̈ܐ ܛܘܼܒܼ̈ܬܼܵܢܹܐ܁ ܟܲܕܼ ܡܸܬܼܪܲܒܸܐ ܒܹܗ|
      block |ܗ̤ܘ ܚܘܼܫܵܒܼܵܐ܃ ܥܕܲܡܵܐ ܕܡܸܬܼܥܲܫܲܬ ܡܸܢܹܗ܁ ܘܐܲܝܢܵܐ ܕܐܲܒܼܕܵܢܵܐ|
      block |ܕܲܩܢܘܿܡܹܗ ܡܸܛܠ ܫܟܼܵܚܬܐ ܕܪܸܚܡܬܐ ܕܝܼܠܝ ܢܤܲܒܼ ܒܪܸܥܝܵܢܹܗ܃|
      block |ܗܵܢܵܐ ܡܸܬܼܢܛܲܪ ܕܠܵܐ ܢܸܟܼܝܵܢ܃ ܠܚܲܝܹ̈ܐ ܕܲܠܥܵܠܲܡ܁ ܗܵܕܲܐ ܗ̣̄ܝ ܗܵܝ̇|
      block |ܕܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ܃ ܢܸܫܟܿܚܝܼܗ̇܁ ܗܵܢܵܘ ܕܹܝܢ܃ ܐܲܝܟܼ|
      block |ܕܡ̣ܢ ܨܹܐܕܲܝܟ ܡ̣ܢ ܟܲܕܘܼ܃ ܠܚܘܼܒܵܠܵܐ ܓܡܝܼܪܵܐ ܕܡ̣ܢ ܚܲܝܹ̈ܐ ܛܲܝܸܒܼ|
      block |ܢܲܦܫܵܟܼ܁ ܐܸܢܕܹܝܢ ܐܲܒܼܕܵܢܵܐ ܕܡ̣ܢ ܚܲܝܹ̈ܐ ܗܵܠܹܝܢ ܡܲܕܸܪܸܟܼ ܠܵܟܼ ܒܗܵܢܵܐ|
      block |ܪܸܥܝܵܢܵܐ܃ ܝܵܗܹ̇ܒܼܢܵܐ ܠܵܟܼ ܚܲܝܹ̈ܐ ܕܲܠܥܵܠܲܡ ܐܲܝܟܼ ܫܘܼܘܕܵܚ܁ ܘܐܸܢ|
      block |ܒܚܲܝܹ̈ܐ ܗܵܠܹܝܢ ܡܟܲܬܲܪ ܐܲܢ̄ܬܿ܃ ܫܘܼܘܕܵܝܝ ܒܲܥ̇ܒܼܵܕܼܵܐ ܡܚܵܘܸܢܵܐ ܒܵܟܼ|
      block |ܡܸܟܵܐ܃ ܠܫܘܪܵܪܵܐ ܕܛܵܒܼ̈ܬܐ ܕܲܥܬܼܝܼ̈ܕܼܵܢ܁ ܒܲܕܼܓܼܘܿܢ ܗܵܝܕܹܝܢ ܗ̄ܘ̣|
      block |ܡܸܫܟܲܚ ܐܲܢ̄ܬܿ ܠܗܘܿܢ ܠܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ܃ ܟܲܕܼ ܥܲܠ|
      block |ܗܵܠܹܝܢ ܚܲܝܹ̈ܐ ܡܲܡܤܲܪ ܐܲܢ̄ܬܿ܁ ܟܲܕܼ ܒܗܵܢܵܐ ܛܘܼܝܵܒܼܵܐ ܥܵܐܹ̇ܠ ܐܲܢ̄ܬܿ|
      block |ܠܐܵܓܼܢܘܿܢܵܐ܃ ܗܵܝܕܹܝܢ ܗܵܘܹ̇ܐ ܒܤܝܼܪ ܒܥܲܝܢܲܝ̈ܟ܃ ܟܠܡܸܕܸܡ ܕܤܲܓܝܼ ܓܢܝܼܚ|
      block |ܘܲܥܤܸܩ܁ ܛܘܼܝܵܒܼܵܐ ܕܹܝܢ ܕܕܲܐܝܟܼ ܗܵܢܵܐ ܨܸܒܼܝܵܢܵܐ܃ ܐܵܦܠܵܐ ܐܵܓܼܘܿܢܵܐ|
      block |ܗܵܘܹ̇ܐ ܒܪܸܥܝܵܢܹܗ ܡܸܛܠ ܚܲܝܵܘ̈ܗܝ܃ ܒܙܲܒܼܢܵܐ ܕܩܵܐܹ̇ܡ ܥܵܠܘܗܝ|
    block
      block |ܩܹܘܲܢܕܹܝܢܘܿܣ ܕܡܵܘܬܵܐ܁ ܒܦܵܤܝܼ̈ܩܵܬܼܵܐ܃ ܐܸܢ ܚܲܝ̈ܘܗܝ ܕܲܬܼܢܵܢ ܠܵܐ|
      block |ܢܸܤܢܸܐ ܒܲܪܢܵܫܵܐ ܒܪܸܚܡܲܬܼ ܚܲܝܹ̈ܐ ܕܲܥܬܼܝܼܕܼܝܼܢ܃ ܠܵܐ ܡܸܫܟܲܚ ܡܤܲܝܒܲܪ|
      block |ܐܘܼ̈ܠܨܵܢܹܐ܁|
      block |ܝܵܠܘܿܦܵܐ܁ ܒܐܲܝܢܵܐ ܙܢܵܐ ܢܸܦܤܘܿܩ ܡܸܢܹܗ ܐ̄ܢܵܫ ܠܲܥܝܵܕܼܵܘ̈ܗܝ|
      block |ܩܲܕܼܡܵܝܹ̈ܐ܃ ܘܲܢܥܲܝܼܕܼܝܼܘܗܝ ܠܲܩܢܘܿܡܹܗ ܒܚܲܝܹ̈ܐ ܕܲܡܙܲܠܗܙܘܼܬܼܵܐ|
      block |ܡܲܠܦܵܢܵܐ܁ ܕܢܸܚܸܐ ܡܲܢ ܦܲܓܼܪܵܐ ܒܨܝܼܪܵܐܝܼܬܼ ܠܵܐ ܡܸܬܿܛܦܝܼܣ܃ ܟܡܵܐ|
      block |ܕܲܟܼܪ̈ܝܼܟܼܵܢ ܠܹܗ ܥܸܠ̈ܠܵܬܼܵܐ ܕܦܘܼ̈ܢܵܩܹܐ ܘܲܕܼܪܲܦܝܘܼܬܼܵܐ܁ ܗ̤ܝ ܕܹܝܢ|
      block |ܚܙܵܬܼܗܹܝܢ ܕܨܸܒܼ̈ܘܵܬܼܵܐ ܘܓܹܐ̈ܘܵܬܼܵܐ ܘܲܫܟܼܝܼܚܘܼܬܼܗܹܝܢ܃ ܓܵܘܙܵܠܵܐ ܝܲܬܝܼܪܵܐ|
      block |ܕܪܸܓܲܬܼܗܹܝܢ ܒܹܗ ܡܥܝܼܪܵܐ܁ ܘܫܲܦܝܼܪ ܐܵܦ ܦܵܪܘܿܩܲܢ ܠܲܕܼܢܵܩ̇ܦܝܼܢ ܠܹܗ܃|
      block |ܠܡܸܤܬܲܪܵܩܘܼ ܦܵܩܹ̇ܕܼ ܠܘܼܩܕܲܡ ܘܡܲܦܲܩܬܐ ܕܡ̣ܢ ܓܵܘ ܥܵܠܡܵܐ܁|
      block |ܟܲܕܼ ܩܲܕܼܡܵܝܑܬܼ ܠܥܸܠ̈ܠܵܬܐ ܕܪܲܦܝܘܼܬܼܵܐ ܫܵܪܹܐ ܡܸܢܗܘܿܢ܃ ܘܗܵܝܕܹܝܢ|
      block |ܦܵܩܹ̇ܕܼ ܠܡܸܩܪܲܒܼ ܠܲܥ̇ܒܼܵܕܼܵܐ܁ ܘܐܵܦ ܗ̤ܘ ܡܵܪܲܢ ܟܲܕܼ ܫܲܪܝܼܪ ܒܲܩܪܵܒܼܵܐ|
      block |ܕܥܲܡ ܐܵܟ݂̇ܠܩܲܪܨܵܐ܃ ܒܚܘܼܪܒܵܐ ܝܲܒܿܝܼܫܵܐ ܘܫܵܗܝܵܐ ܐܲܩܪܸܒܼ ܥܲܡܹܗ܁ ܐܵܦ|
      block |ܦܵܘܠܘܼܣ܃ ܕܢܸܦܘܿܩ ܠܒܲܪ ܡ̣ܢ ܡܕܝܼܢ̄ܬܐ ܦܵܩܹ̇ܕܼ ܠܲܫܩ̈ܝܼܠܲܝ|
      block |ܙܩܝܼܦܹܗ ܕܲܡܫܝܼܚܵܐ܁ ܢܸܦܘܿܩ ܠܲܡ ܥܲܡܹܗ ܠܒܲܪ ܡ̣ܢ ܡܕܼܝܼܢ̄ܬܐ܃|
      block |ܟܲܕܼ ܫܩܝܼܠܝܼܢܲܢ ܚܸܤܕܹܗ܃ ܕܐܵܦ ܗ̤ܘ ܠܒܲܪ ܡ̣ܢ ܡܕܼܝܼܢ̄ܬܐ ܚܲܫ̣܁|
      block |ܒܦܘܼܪܫܵܢܵܐ ܕܹܝܢ ܕܡ̣ܢ ܥܵܠܡܵܐ ܘܕܝܼܠܹܗ܃ ܦܫܝܼܩܵܐܝܼܬܼ ܛܵܥܹ̇ܐ ܒܲܪܢܵܫܵܐ|
      block |ܐܵܦ ܠܲܥܝܵܕܼܵܘ̈ܗܝ ܩܲܕܝܼܡܵܝܹ̈ܐ܃ ܘܠܵܘ ܤܲܓܝܼ ܙܲܒܼܢܵܐ ܡܸܬܼܐܠܸܨ ܒܗܵܕܹܐ܁|
      block |ܩܲܪܝܼܒܼܘܼܬܼܵܐ ܡ̇ܢ ܕܲܠܘܵܬܼ ܨܸܒܼ̈ܘܵܬܼܵܐ܃ ܕܠܝܼܠܵܐܝܼܬܼ ܡܪܲܦܝܵܐ ܚܝܼܨܘܼܬܼܵܗ̇|
      block |ܕܬܲܪܥܝܼܬܼܵܐ܁ ܐܵܦ ܙܵܕܹܩ ܓܹܝܪ ܘܲܡܥܲܕܲܪ ܤܲܓܿܝܼ ܒܐܵܓܼܘܿܢܵܐ܃ ܕܲܒܼܟܼܠܵܗ̇|
      block |ܚܲܤܝܼܪܘܼܬܼܵܐ ܘܲܤܢܝܼܩܘܼܬܼܵܐ ܢܸܗܘܸܐ ܡܛܲܟܲܣ ܥܘܼܡܪܹܗ ܕܐ̄ܢܵܫ܃|
      block |ܟܲܕܼ ܤܦܝܼܩ ܡ̣ܢ ܟܠܗܹܝܢ ܕܠܲܢܚܵܝܵܐ ܡܓܲܪ̈ܓܼܵܢ ܠܹܗ܁ ܡܵܐ ܕܗܵܟܲܢܵܐ|
    block
      block |ܥܸܠ̈ܠܵܬܐ ܕܲܠܘܵܬܼ ܪܲܦܝܘܼܬܼܵܐ ܩܵܪ̈ܝܵܢ܃ ܗ̤ܘܲܝ̈ ܡܲܒܼܥ̈ܕܼܵܢ ܡܸܢܹܗ|
      block |ܕܒܲܪܢܵܫܵܐ܃ ܠܵܐ ܡܸܫܬܲܢܲܩ ܒܲܩܪܵܒܼܵܐ ܥܦܝܼܦܵܐ ܕܡ̣ܢ ܠܓܼܵܘ ܘܡ̣ܢ|
      block |ܠܒܲܪ܁ ܚܙܝܼ ܕܲܟܼܡܵܐ ܒܨܝܼܪ ܐܵܓܼܘܿܢܵܐ܃ ܗܵܝ̇ ܕܐ̄ܢܵܫ ܠܨܸܒܼ̈ܘܵܬܼܵܐ ܡ̣ܢ|
      block |ܪܘܼܚܩܵܐ ܢܸܪܲܓܼ ܠܗܹܝܢ܃ ܡ̣ܢ ܗܵܝ̇ ܕܟܲܕܼ ܗܸܢܹܝܢ ܨܸܒܼ̈ܘܵܬܼܵܐ ܩܢܘܼܡܗܹܝܢ|
      block |ܩܲܪ̈ܝܼܒܼܵܢ܃ ܘܲܒܼܝܲܕܼ ܚܙܵܬܼܗܹܝܢ ܡܚܲܬܼܚ̈ܬܼܵܢ ܠܗܘܿܢ ܠܚܘܼ̈ܫܵܒܹܐ܁ ܗܵܪܟܵܐ܃|
      block |ܐܵܓܼܘܿܢܵܐ ܥܦܝܼܦܵܐ ܚܵܙܹ̇ܝܢܲܢ ܕܐܝܼܬܼ܁ ܡܵܐ ܓܹܝܪ ܕܲܨܪܝܼܟܼ ܒܲܪܢܵܫܵܐ|
      block |ܒܥܘܼܡܪܹܗ܃ ܘܲܒܼܤܝܼܪܵܐ ܚܫܲܚܬܹܗ܃ ܐܵܦܠܵܐ ܒܙܲܒܼܢܵܐ ܕܤܘܼܢܩܵܢܹܗ|
      block |ܒܪܸܓܿܬܼܵܐ ܚܵܐܲܪ ܒܵܗ̇܁ ܘܲܒܼܡܸܕܸܡ ܙܥܘܿܪ܃ ܡܦܝܼܣ ܠܹܗ ܠܦܲܓܼܪܵܐ܁|
      block |ܟܲܕܼ ܐܵܦ ܗ̤ܘ ܗܵܢܵܐ ܫܝܼܛ ܥܠܵܘܗܝ܃ ܘܲܒܼܤܸܐ܁ ܘܠܵܘ ܡܸܛܠ|
      block |ܝܵܐܝܘܼܬܹܗ ܘܗܲܢܝܼܐܘܼܬܹܗ ܡܸܬܼܩܲܪܲܒܼ ܠܘܵܬܹܗ܃ ܐܸܠܵܐ ܐܲܝܟܼ ܕܢܸܤܡܘܿܟܼ|
      block |ܒܲܠܚܘܿܕܼ ܠܲܟܼܝܵܢܵܐ܁ ܦܘܼܪ̈ܤܹܐ ܕܹܝܢ ܗܵܠܹܝܢ܃ ܦܫܝܼܩܵܐܝܼܬܼ ܡܲܝܬܹܝܢ ܠܹܗ|
      block |ܠܐ̄ܢܵܫ ܠܘܵܬܼ ܥܲܢܘܵܝܘܼܬܼܵܐ܃ ܕܠܵܐ ܫܚܵܩܹ̈ܐ ܘܬܲܟܼܬܘܼܫܵܐ ܕܡܲܚܫ̈ܒܼܵܬܼܵܐ܁|
      block |ܙܵܕܹܩ ܠܹܗ ܠܒܲܪܢܵܫܵܐ܃ ܕܨܸܒܼ̈ܘܵܬܼܵܐ ܐܲܝܠܹܝܢ ܕܲܠܡܸܬܼܢܛܵܪܘܼ ܡ̣ܢ|
      block |ܚܘܼܠܛܵܢܵܐ ܕܲܒܼܗܹܝܢ ܐܵܓܼܘܿܢܵܐ ܐܝܼܬܼ ܒܗܹܝܢ܃ ܕܐܵܦ ܡ̣ܢ ܚܙܵܬܼܗܹܝܢ|
      block |ܢܸܙܕܗܲܪ܃ ܘܡ̣ܢ ܘܲܥܕܗܹܝܢ ܢܸܬܼܪܲܚܲܩ܁ ܗܵܕܹܐ ܕܹܝܢ ܐܵܡܲ݁ܪܢܵܐ܃ ܠܵܘ|
      block |ܒܲܠܚܘܿܕܼ ܥܲܠ ܗܵܠܹܝܢ ܕܟܲܪܤܵܐ܃ ܐܸܠܵܐ ܐܵܦ ܥܲܠ ܟܠܗܹܝܢ ܐܲܝܠܹܝܢ|
      block |ܕܲܒܼܒܼܘܼܚܪܵܢܵܐ ܕܲܒܼܗܹܝܢ ܡܸܬܼܒܲܩܝܵܐ ܚܹܐܪܘܼܬܹܗ ܕܝܼܚܝܼܕܼܵܝܵܐ܃ ܘܐܲܝܟܼ|
      block |ܕܲܠܦܘܼܪܫܵܢܵܐ ܕܡܸܢܗܹܝܢ ܒܲܩܝܵܡܵܐ ܥܲܠ̣ ܠܘܵܬܼ ܐܲܠܵܗܵܐ܁ ܗܵܢܵܘ ܕܹܝܢ܃|
      block |ܐܵܦ ܥܲܠ ܚܸܙܘܵܐ ܕܦܲܪܨܘܿܦܵܐ ܕܐܲܢ̄ܬܿܬܼܵܐ܃ ܐܵܦ ܥܲܠ ܚܙܵܬܼܵܐ|
      block |ܕܓܹܐ̈ܘܵܬܼܵܐ܃ ܐܵܦ ܥܲܠ ܓܹܐܘ̈ܬܼܵܢܹܐ ܘܦܘܼܢܵܩܲܝ̈ܗܘܿܢ܃ ܘܥܲܠ ܤܸܩ̈ܠܹܐ|
      block |ܘܠܵܒܼܘܿܫܲܝ̈ܗܘܿܢ܃ ܘܥܲܠ ܟ̱ܠܹܗ ܛܲܟܼܤܵܐ ܕܥܵܠܡܵܝܘܼܬܼܵܐ܃ ܘܡܡܲܠܠܵܐ|
      block |ܘܫܸܡܥܵܐ ܕܲܥܠܲܝܗܘܿܢ܁ ܚܲܝܠܵܐ ܓܹܝܪ ܪܲܒܵܐ ܩܵܢܹ̇ܝܢ ܚܲܫܹ̈ܐ܃ ܡ̣ܢ ܩܲܪܝܼܒܼܘܼܬܼܵܐ|
    block
      block |ܕܨܸܒܼ̈ܘܵܬܼܵܐ܃ ܠܲܡܪܲܦܵܝܘܼ ܠܐܵܓܼܘܿܢܸܤ̈ܛܹܐ܃ ܘܲܠܘܵܬܼ ܫܘܼܚܠܵܦܵܐ|
      block |ܠܡܲܝܬܵܝܘܼ ܠܬܲܪܥܝܼܬܐ܁ ܐܸܢ ܚܙܵܬܼܵܐ ܕܫܲܦܝܼܪ̈ܵܬܼܵܐ ܡܙܝܼܥܵܐ ܠܬܲܪܥܝܼܬܼܵܐ|
      block |ܒܲܛܢܵܢܵܐ ܠܡܸܤܛܵܐ ܨܹܝܕܼ ܦܘܼܠܚܵܢܗܹܝܢ܃ ܝܑܼܕܼܝܼܥܵܐ ܕܐܵܦ ܕܗܵܢܹܝܢ܆|
      block |ܕܕܲܠܩܘܼܒܼܠܵܐ܃ ܠܡܸܫܒܵܐ ܠܪܸܥܝܵܢܵܐ ܠܘܵܬܼܗܹܝܢ܃ ܚܲܝܠܵܐ ܩܲܢܝܵܐ܁ ܘܐܵܦܸܢ|
      block |ܡܸܕܸܡ ܝܲܬܝܼܪܵܐ ܠܵܐ ܢܸܗܘܸܐ܃ ܒܲܠܚܘܿܕܼ ܠܪܸܥܝܵܢܵܐ ܕܲܡܢܵܚ ܒܐܵܓܼܘܿܢܵܐ|
      block |ܢܲܪܡܸܐ܃ ܚܘܼܤܪܵܢܵܐ ܗ̄ܘ̣ ܪܲܒܵܐ ܘܗܵܢܵܐ܃ ܕܡ̣ܢ ܫܲܝܢܵܐ ܠܲܕܼܠܘܼܚܝܵܐ|
      block |ܢܸܬܿܕܚܸܐ ܐ̄ܢܵܫ ܒܨܸܒܼܝܵܢܹܗ܁|
      block |ܐܸܢܕܹܝܢ ܗܵܘ̇ ܚܲܕܼ ܡ̣ܢ ܩܲܕܝܼ̈ܫܹܐ ܤܵܒܼܵܐ ܥܡܝܼܠܵܐ܃ ܚܙܵܬܼܵܐ ܕܕܼܟܼܪܵܐ|
      block |ܡܲܤܒܲܗ ܒܢܸܫܹ̈ܐ ܡܲܟܿܝܵܢܝܼܬܼܵܐ ܚܲܫܒܵܗ̇ ܕܗܵܘܢܵܐ ܘܲܡܤܲܓܿܦܵܢܝܼܬܼܵܐ ܒܐܵܓܼܘܿܢܵܐ܃|
      block |ܟܲܕܼ ܐܸܤܬܲܩܒܲܠ ܒܲܙܒܲܡ ܠܲܚܕܼܵܐ ܡ̣ܢ ܕܲܝܪ̈ܵܬܼܵܐ܃ ܡܲܢܘܼ ܒܲܐ̄ܚܪ̈ܵܢܝܬܐ|
      block |ܢܲܗܡܸܐ܃ ܕܐܵܦܠܵܐ ܠܡܸܥܲܠ ܠܵܗ̇ ܘܲܠܡܸܤܓܲܕܼ ܐܸܬܿܛܦܝܼܣ ܗܵܘ̇|
      block |ܛܘܼܒܼܵܢܵܐ ܐܸܬܼܚܲܫܲܒܼ ܦܵܪܘܿܫܵܐܝܼܬܼ ܗܵܘ̇ ܤܵܒܼܵܐ ܚܲܟܝܼܡܵܐ܃ ܕܐܵܦܸܢ|
      block |ܒܲܠܚܘܿܕܼ ܢܸܤܲܩ ܥܲܠ ܠܹܒܿܝ ܒܠܸܠܝܵܐ ܗܵܢܵܐ ܕܒܼܵܐܹ̇ܬܼ ܐ̄ܢܵܐ ܒܵܗ̇܃|
      block |ܕܐܝܼܬܼ ܗܵܪܟܵܐ ܡܸܕܸܡ ܕܕܲܐܝܟܼ ܗܵܟܲܢ܃ ܚܘܼܤܪܵܢܵܐ ܗ̄ܘ̣ ܪܵܒܵܐ܁ ܘܠܵܐ|
      block |ܥܲܠ̣܃ ܡܸܛܠ ܗܵܕܹܐ܁ ܡܸܕܼܚܲܠ ܠܲܡ܃ ܒܢܲܝ̈܃ ܠܵܐ ܕܵܚܹ̇ܠ ܐ̄ܢܵܐ܁ ܒܪܲܡ܃|
      block |ܡܵܐ ܠܝܼ ܩܪܵܒܼܵܐ ܒܲܛܝܼܠܵܐ ܗܵܢܵܘ ܕܹܝܢ܃ ܘܐܵܦ ܥܘܼ̈ܗܕܵܢܹܐ ܕܕܲܐܝܟܼ|
      block |ܗܵܠܹܝܢ܃ ܚܠܵܦ ܫܲܦܝܼܘܼܬܼܵܐ ܕܦܘܼܠܚܵܢܝ܀ ܟܠܗܹܝܢ ܓܹܝܪ ܐܲܝܠܹܝܢ|
      block |ܕܕܼܝܼܠܹܗ ܐܸܢܹܝܢ ܕܗܵܢܵܐ ܦܲܓܼܪܵܐ܃ ܘܥܲܠ ܐܲܦܲܝ̈ܗܹܝܢ ܬܲܟܼܬܘܼܫܵܐ ܐܝܼܬܼ|
      block |ܠܹܗ ܠܒܲܪܢܵܫܵܐ ܥܲܠ ܐܲܦܲܝ̈ ܢܛܝܼܪ̈ܵܬܼܵܐ ܕܡܸܢܗܹܝܢ܃ ܟܠ ܟܡܵܐ|
      block |ܕܪ̈ܲܚܝܼܩܵܢ ܡܸܢܹܗ܃ ܬܲܟܼܬܘܼܫܵܐ ܒܨܝܼܪܵܐ ܐܝܼܬܼ ܠܹܗ ܡܸܛܠܵܬܼܗܹܝܢ܁|
      block |ܐܲܝܟܲܢܵܐ ܕܐܵܦ ܟܲܕܼ ܢܸܗܘ̈ܝܵܢ ܩܲܪ̈ܝܼܒܼܵܢ܃ ܟܡܵܐ ܐܸܢ ܒܩܸܢܛܵܐ ܕܒܼܝܼܪ|
      block |ܨܹܝܕܼ ܛܵܒܼ̈ܬܐ܃ ܡܸܬܼܠܗܸܩ ܒܩܲܪܝܼܒܼܘܼܬܼܗܹܝܢ ܠܲܚܫܲܚܬܐ ܕܲܒܼܗܹܝܢ܁|
    block
      block |ܥܸܩܵܪܹ̈ܐ ܤܲܓܝܼ̈ܐܹܐ ܚܵܙܹ̇ܝܢܲܢ ܕܲܩܒܼܝܼܪܝܼܢ܃ ܘܡܲܚܼܬܼܝܼܢ ܬܚܹܝܬܼ ܐܲܪܥܵܐ܃|
      block |ܕܲܒܼܙܲܒܼܢܵܐ ܕܩܲܝܛܵܐ ܡܸܛܠ ܚܲܝܠܹܗ ܕܫܸܡܫܵܐ ܘܥܘܼܙܵܐ ܕܚܘܼܡܵܐ܃|
      block |ܐܵܦܠܵܐ ܕܐܝܼܬܲܝܗܘܿܢ ܠܐ̄ܢܵܫ ܝܑܼܕܼܝܼܥܝܼܢ܁ ܡܵܐ ܕܲܡܛ̣ܵܘ ܨܹܐܕܲܝܗܘܿܢ|
      block |ܪ̈ܤܝܼܤܹܐ ܕܡܲܝ̈ܵܐ܃ ܘܚܵܝܠܵܐ ܕܦܲܝܘܼܚܘܼܬܼܵܐ ܕܐܵܐܲܪ܃ ܡܸܚܕܼܵܐ ܡܫܲܪܸܐ|
      block |ܟܠ ܚܲܕܼ ܡܸܢܗܘܿܢ ܡܚܵܘܸܐ ܬܲܦܫܹܗ ܡ̣ܢ ܟܠ ܟܲܪ ܕܲܩܒܼܝܼܪ܁ ܡܵܕܹܝܢ|
      block |ܠܵܐ ܬܚܘܼܪ ܐܵܦ ܐܲܢ̄ܬܿ܃ ܕܲܒܼܚܝܠܵܐ ܕܚܲܡܝܼܡܘܼܬܼܵܗ̇ ܕܥܲܢܘܵܝܘܼܬܼܵܐ܃|
      block |ܘܙܲܠܝܼ̈ܩܹܐ ܕܛܲܝܒܿܘܼܬܼܵܐ ܕܫܸܠܝܵܐ ܡܢܵܚ ܐܲܢ̄ܬܿ ܡ̣ܢ ܚܲܫܹ̈ܐ ܤܲܓܝܼ܁ ܐܸܢܕܹܝܢ|
      block |ܬܹܐܬܸܐ ܠܘܵܬܼ ܨܸܒܼ̈ܘܵܬܼܵܐ܃ ܗܵܕܹܝܢ ܚܵܙܹ̇ܐ ܐܲܢ̄ܬܿ ܐܲܝܟܲܢ ܡܸܬܼܢܲܚܡܝܼܢ ܟܠ|
      block |ܚܲܕܼ ܡܸܢܗܘܿܢ܃ ܘܲܡܪܝܼܡ ܪܹܫܹܗ ܡ̣ܢ ܕܘܼܟܿܬܹܗ܁ ܗܵܢܵܘ ܕܹܝܢ܃|
      block |ܘܐܸܢܗ̤ܘ ܕܩܲܠܝܼܠ ܢܪܝܼܚܘܼܢ ܘܪܹܚܵܝܐ ܕܲܢܝܵܚܵܐ܁ ܗܵܠܹܝܢ ܐܸܡ̇ܪܹܬܼ܃|
      block |ܕܐܹܚܵܘܸܐ ܕܠܵܐ ܐܲܢܵܫ ܢܸܬܿܬܿܟܸܠ ܥܕܲܡܵܐ ܕܡܵܐܹ̇ܬܼ ܘܲܡܫܲܢܸܐ ܡ̣ܢ ܗܵܠܹܝܢ|
      block |ܚܲܝܹ̈ܐ܁ ܘܕܲܥܪܘܼܩܝܵܐ ܘܪܲܚܝܼܩܘܼܬܼܵܐ܃ ܟܡܵܐ ܐܝܼܬܲܝܗܘܿܢ ܡܥܲܕܪ̈ܵܢܹܐ|
      block |ܕܐܵܓܼܘܿܢܲܢ܁ ܨܸܒܼ̈ܘܵܬܼܵܐ ܐܲܝܠܹܝܢ ܕܡ̣ܢ ܥܘܼܗܕܵܢܗܹܝܢ ܒܵܗ̇ ܬܝܼܢܲܢ ܟܲܤܝܵܐܝܼܬܼ܃|
      block |ܙܵܕܹܩ ܕܐܵܦ ܡ̣ܢ ܦܸܓܼܥܵܐ ܕܲܒܼܗܹܝܢ ܢܸܩܢܲܛ܁ ܘܠܵܐ ܢܕܼܘܼܫ ܠܬܹܐܪܬܵܐ܃|
      block |ܘܲܢܒܲܤܲܪ ܥܲܠ ܡܥܲܗܕܵܢܵܐ܁ ܒܐܼܲܪܵܐ ܓܹܝܪ ܫܵܗܝܵܐ ܘܲܕܼܠܵܐ|
      block |ܥܲܠ̈ܠܵܬܼܵܐ ܢܸܒܼܩܹܝܘܗܝ ܠܦܲܓܼܪܲܢ܃ ܟܲܕܼ ܡܲܩܢܹܝܢ ܚ̄ܢܲܢ ܠܹܗ ܕܘܼܪܵܫܵܐ|
      block |ܕܚܘܼܡܤܵܢܵܐ܀ ܕܐܵܦ ܐ̄ܚܪܹܬܼܵܐ ܐܝܼܬܹܝܗ̇܃ ܕܪܲܒܵܐ ܡ̣ܢ ܟܠܗܹܝܢ܁ ܕܟܼܠ|
      block |ܟܡܵܐ ܕܐ̄ܢܵܫ ܠܵܐ ܩܲܪܝܼܒܼ ܠܹܗ ܗܵܘ̇ ܡܸܕܸܡ ܕܥܸܠܬܼܵܐ ܐܝܼܬܼܵܘܗܝ|
      block |ܕܬܲܟܼܬܘܼܫܹܗ܃ ܐܵܦܸܢ ܢܸܫܬܿܚܸܩ ܒܬܲܪܥܝܼܬܼܵܐ܃ ܕܠܵܐ ܕܸܚܠܵܐ ܐܝܼܬܼܵܘܗܝ܁|
      block |ܕܕܲܡ ܟܲܕܼ ܢܸܙܕܟܸܐ ܡ̣ܢ ܚܘܼܫܵܒܼܵܐ܃ ܡܸܬܼܪܡܸܐ ܠܹܗ ܐܵܦ ܠܲܚܫܲܚܬܼܵܐ|
      block |ܡܸܛܠ ܩܲܪܝܼܒܼܘܼܬܼܵܐ܁|
    block
      block |ܝܵܠܘܿܦܵܐ܁ ܐܲܝܢܵܐ ܕܲܠܟܼܠܗܹܝܢ ܡܥܵܘ̈ܟܼܵܢܝܬܼܵܐ ܫ̣ܕܼܵܐ ܡ̣ܢ ܢܲܦܫܹܗ܃|
      block |ܘܥܲܠ̣ ܠܒܹܝܬܼ ܐܵܓܼܘܿܢܵܐ܃ ܡܵܢܵܘ ܫܘܼܪܵܝ ܬܲܟܼܬܘܼܫܹܗ ܕܥܲܡ ܚܛܝܼܬܼܵܐ܃|
      block |ܘܡ̣ܢ ܐܲܝܟܵܐ ܢܫܲܪܸܐ ܒܕܲܪܵܐ ܡܲܠܦܵܢܵܐ܁ ܗܵܕܹܐ܃ ܠܟܼܠܢܵܫ ܝܑܼܕܲܥܵܐ܁|
      block |ܕܲܠܟܼܠܗܘܿܢ ܐܵܓܼܘܿܢܹ̈ܐ ܕܠܘܼܩܒܲܠ ܚܛܝܼܬܼܵܐ ܘܲܪ̈ܓܼܝܼܓܼܵܬܼܵܗ̇܃ ܥܲܡܠܵܐ|
      block |ܕܨܵܘܡܵܐ ܩܲܕܝܼܡ܁ ܝܲܬܝܼܪܵܐܝܼܬܼ܃ ܗܵܘ̇ ܕܠܘܼܩܒܲܠ ܚܛܝܼܬܼܵܐ ܕܲܠܓܼܵܘ|
      block |ܡܸܢܹܗ ܡܸܬܼܟܲܬܲܫ܁ ܘܐܵܬ̤ܵܐ ܕܤܸܢܐܬܼܵܐ ܕܥܲܡ ܚܛܝܼܬܼܵܐ ܘܲܪ̈ܓܼܝܼܓܼܵܬܼܵܗ̇܃|
      block |ܡ̣ܢ ܗܵܕܹܐ ܡܸܬܼܚܲܙܝܵܐ ܒܐܲܝܠܹܝܢ ܕܲܠܬܲܟܼܬܘܼܫܵܐ ܗܵܢܵܐ ܠܵܐ ܡܸܬܼܚܲܙܝܵܢܵܐ|
      block |ܢܵܚܬܝܼܢ܃ ܕܲܒܼܨܵܘܡܵܐ ܡܫܲܪܹܝܢ܁ ܘܒܼܵܬܼܪܹܗ܃ ܩܵܘܡܵܐ ܕܲܒܼܠܸܠܝܵܐ܁ ܐܲܝܢܵܐ|
      block |ܕܲܒܼܟܼܠܗܘܿܢ ܚܲܝܵܘ̈ܗܝ ܠܥܸܢܝܵܢܵܐ ܕܨܵܘܡܵܐ ܡܲܚܸܒܼ܃ ܗܵܢܵܐ܃ ܪܵܚܡܵܐ|
      block |ܐܝܼܬܼܵܘܗܝ ܕܢܲܟܼܦܘܼܬܼܵܐ܁ ܐܲܟܼܙܢܵܐ ܓܹܝܪ ܕܪܹܫ ܛܘܼ̈ܒܹܐ ܟܠܗܘܿܢ|
      block |ܕܥܵܠܡܵܐ܃ ܘܲܠܤܲܢ̈ܝܵܬܹܗ ܟܠܗܹܝܢ ܢܝܵܚܵܐ ܕܟܲܪܤܵܐ ܩܲܕܝܼܡ܃ ܘܪܲܦܝܘܼܬܼܵܐ|
      block |ܕܫܸܢܬܼܵܐ ܕܲܡܓܲܪܓܼܵܐ ܠܡܲܕܼܡܟܼܵܐ ܛܲܢܦܵܐ܃ ܗܵܟܲܢܵܐ ܫܘܼܪܵܝ ܐܘܼܪܚܹܗ|
      block |ܩܲܕܝܼܫܬܼܵܐ ܕܐܲܠܵܗܵܐ ܘܲܕܼܟܼܠܗܹܝܢ ܡܝܲܬܿܪ̈ܵܬܼܵܐ܃ ܨܵܘܡܵܐ ܐܝܼܬܼܵܘܗܝ|
      block |ܫܲܬܼܐܸܤܬܼܵܐ܃ ܘܥܝܼܪܘܼܬܼܵܐ ܙܗܝܼܬܐ ܕܲܒܼܬܸܫܡܸܫܬܐ ܕܐܲܠܵܗܵܐ܃ ܒܲܙܩܝܼܦܘܼܬܹܗ|
      block |ܕܦܲܪܵܐ ܕܟܼܠܹܗ ܠܸܠܝܵܐ ܠܘܼܩܒܲܠ ܗܲܢܝܼܐܘܼܬܼܵܗ̇ ܕܫܸܢܬܼܵܐ܁ ܡܲܥܫܢܵܢܵܐ|
      block |ܗ̄ܘ̣ ܓܹܝܪ ܨܵܘܡܵܐ ܕܟܼܠܗܹܝܢ ܡܝܲܬܿܪ̈ܵܬܼܵܐ܃ ܘܫܘܼܪܵܝܵܐ ܗ̄ܘ̣ ܕܐܵܓܼܘܿܢܵܐ܃|
      block |ܘܲܟܼܠܝܼܠܵܐ ܕܲܢܙܝܼܪܹ̈ܐ܃ ܘܫܘܼܦܪܵܐ ܕܲܒܼܬܼܘܼܠܘܼܬܼܵܐ ܘܩܲܕܝܼܫܘܼܬܼܵܐ܃|
      block |ܘܲܡܙܲܗܝܵܢܵܐ ܕܢܲܟܼܦܘܼܬܼܵܐ܃ ܘܫܘܼܪܵܝܵܐ ܕܐܘܼܪܚܵܐ ܕܲܟܼܪܸܤܛܝܵܢܘܼܬܼܵܐ܃|
      block |ܘܡܵܘܠܕܼܵܢܵܐ ܕܲܨܠܘܿܬܼܵܐ܃ ܘܡܲܒܘܼܥܵܐ ܕܲܪܡܝܼܤܘܼܬܼܵܐ܃ ܘܡܲܠܦܵܢܵܐ|
      block |ܕܫܲܠܝܘܼܬܼܵܐ܃ ܘܲܠܟܼܠܗܹܝܢ ܫܲܦܝܼܪ̈ܵܬܼܵܐ ܗ̤ܘ ܩܲܕܝܼܡ܁ ܐܲܟܼܙܢܵܐ ܓܹܝܪ|
      block |ܕܢܲܩܝܼܦ ܗ̄ܘ̣ ܒܘܼܤܵܡܵܐ ܕܢܘܼܗܪܵܐ ܠܥܲܝ̈ܢܹܐ ܕܲܚܠܝܼ̈ܡܵܢ܃ ܗܵܟܲܢܵܐ|
      block |ܠܨܵܘܡܵܐ ܕܦܘܼܪܫܵܢܵܐ ܪܸܓܿܬܼܵܐ ܕܲܨܠܘܿܬܼܵܐ܁ ܡܸܚܕܼܵܐ ܓܹܝܪ ܕܫܲܪܝܼ ܐ̄ܢܵܫ|
    block
      block |ܒܨܵܘܡܵܐ܃ ܠܥܸܢܝܵܢܵܐ ܕܐܲܠܵܗܵܐ ܡ̣ܢ ܗܵܪܟܵܐ ܡܸܬܼܪܲܓܼܪܲܓܼ ܒܡܲܕܥܹܗ܁|
      block |ܠܵܐ ܡܚܲܡܤܸܢ ܓܘܼܫܡܵܐ ܨܲܝܡܵܐ܃ ܕܢܲܓܸܣ ܥܲܠ ܬܸܫܘܝܼܬܹܗ ܠܸܠܝܵܐ|
      block |ܟ̱ܠܹܗ܁ ܡܚܲܦܛܵܬܵܐ ܗ̄ܘ̣ ܓܹܝܪ ܨܵܘܡܵܐ ܕܥܝܼܪܘܼܬܼܵܐ ܕܲܠܘܵܬܼ ܐܲܠܵܗܵܐ܃|
      block |ܟܝܵܢܵܐܝܼܬܼ܁ ܠܵܘ ܒܲܠܚܘܿܕܼ ܒܐܝܼܡܵܡܵܐ܃ ܐܸܠܵܐ ܘܲܒܼܠܸܠܝܵܐ܁ ܠܵܐ ܓܹܝܪ ܠܵܐܹ̇ܐ|
      block |ܤܲܓܝܼ ܒܬܲܟܼܬܘܼܫܵܐ ܕܥܲܡ ܫܸܢܬܼܵܐ܃ ܦܲܓܼܪܵܐ ܤܦܝܼܩܵܐ ܕܨܲܝܵܡܵܐ܁ ܘܐܵܦܸܢ|
      block |ܡܚܝܼܠ ܒܪܸ̈ܓܼܫܵܘܗܝ܃ ܪܸܥܝܵܢܹܗ ܕܹܝܢ܃ ܥܝܼܪ ܠܘܵܬܼ ܐܲܠܵܗܵܐ ܒܬܲܟܼܫܲܦܬܐ܁|
      block |ܦܲܩܵܚ ܓܹܝܪ ܕܡ̣ܢ ܡܚܝܼܠܘܼܬܼܵܐ ܕܨܵܘܡܵܐ ܢܦܘܼܫ ܡ̣ܢ ܦܘܼܠܚܵܢܵܐ܃|
      block |ܘܠܵܐ ܡ̣ܢ ܝܼܘܼܩܪܵܐ ܕܡܹܐܟܼ̈ܠܵܬܐ܁|
      block |ܥܲܠ ܫܘܼܦܪܹ̈ܐ ܕܹܝܢ ܕܨܵܘܡܵܐ ܠܡܸܬܼܢܵܐ܃ ܤܲܓܝܼ ܠܵܐ ܐܵܠ̇ܨܵܐ ܠܲܢ܁|
      block |ܠܤܲܓܝܼ̈ܐܹܐ ܡ̣ܢ ܡܲܠܦܵܢܹ̈ܐ ܘܐܲܒܼ̈ܗܵܬܼܵܐ܃ ܥܲܠ ܢܸܨ̈ܚܵܢܹܐ ܕܨܵܘܡܵܐ ܘܥܲܠ|
      block |ܫܘܼܦܪܹ̈ܐ ܪܵܘܪ̈ܒܹܐ ܕܡܸܢܹܗ ܨܵܡ̇ܚܝܼܢ܃ ܐܲܡܝܼܪ ܠܗܘܿܢ܁ ܘܟܼܠܗܘܿܢ|
      block |ܟܬܼܵܒܹ̈ܐ ܡܵܘܕܥܝܼܢ ܥܲܠ ܪܲܒܿܘܼܬܹܗ ܕܨܵܘܡܵܐ܃ ܘܢܸܨ̈ܚܵܢܹܐ ܕܲܤܥܲܪ|
      block |ܒܟܼܠܕܼܵܪ ܘܕܼܵܪ܃ ܘܥܲܠ ܪܲܒܿܘܼܬܼ ܥܘܼܕܼܪܵܢܵܐ ܕܡܸܢܹܗ܃ ܘܫܘܼܒܼܚܵܐ|
      block |ܡܥܲܠܝܵܐ ܕܨܲܝܵܡܹ̈ܐ܁ ܘܐܵܦ ܡ̣ܢ ܢܸܤܝܵܢܵܐ ܠܟܼܠܢܵܫ ܝܑܼܕܼܝܼܥ܃ ܕܡܲܒܿܘܼܥܵܐ|
      block |ܗ̄ܘ̣ ܕܟܼܠܗܹܝܢ ܫܲܦܝܼܪ̈ܵܬܼܵܐ܁ ܟܡܵܐ ܕܹܝܢ ܕܛܲܒܼ̈ܥܹܐ ܕܨܵܘܡܵܐ ܪܡܹܝܢ|
      block |ܥܲܠ ܦܘܼܡܹܗ ܕܒܲܪܢܵܫܵܐ܃ ܚܘܼܫܵܒܹܗ ܒܲܬܼܘܵܬܼ ܢܲܦܫܵܐ ܗܵܪܹܓܼ܁ ܘܠܸܒܹܗ܃|
      block |ܨܠܵܘ̈ܵܬܼܵܐ ܡܙܝܼܥ܁ ܘܥܲܠ ܦܲܪܨܘܿܦܹܐ܃ ܪܲܡܝܵܐ ܟܡܝܼܪܘܼܬܼܵܐ܁ ܙܵܘ̈ܥܹܐ|
      block |ܤܲܢܝܵ̈ܐ܃ ܘܪܲܚܝܼܩܝܼܢ ܡܸܢܹܗ܁ ܦܨܝܼܚܘܼܬܼܵܐ܃ ܐܵܦܠܵܐ ܟܠ ܟ̱ܠܹܗ|
      block |ܡܸܬܼܚܲܙܝܵܐ ܒܹܝܬܼ ܥܲܝܢܵܘ̈ܗܝ܁ ܒܥܸܠܕܒܼܵܒܼܵܐ ܗ̄ܘ̣ ܓܹܝܪ ܕܲܪ̈ܓܼܝܼܓܼܵܬܐ|
      block |ܘܲܕܼܥܸܥ̈ܝܵܢܹܐ ܒܲܛܝܼ̈ܠܹܐ܁ ܠܵܐ ܡܬܼܘܿܡ ܐܸܬܼܚܙܝܼ ܐ̄ܢܵܫ ܨܲܝܵܡܵܐ ܕܦܘܼܪܫܵܢܵܐ܃|
      block |ܕܫܲܥܒܸܕܼܬܹܗ ܪܸܓܬܐ ܤܢܝܼܬܐ܁ ܕܘܼܡܤܵܐ ܗ̄ܘ̣ ܓܹܝܪ ܕܟܼܠ ܡܝܲܬܿܪ̈ܵܢ܁|
      block |ܘܐܲܝܢܵܐ ܕܲܒܼܗܵܢܵܐ ܒܵܤܹ̇ܐ܃ ܠܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܲܙܲܥ܁ ܡܸܛܠ|
    block
      block |ܕܹܝܢ ܕܦܘܼܩܕܵܢܵܐ ܩܲܕܼܡܵܝܵܐ ܕܐܸܬܿܬܿܤܝܼܡ ܠܲܟܼܝܵܢܲܢ ܒܫܘܼܪܵܝܵܐ܃ ܥܲܠ|
      block |ܛܥܵܡܬܐ ܕܡܹܐܟܼܘܼܠܬܐ ܙܲܗܪܹܗ܃ ܘܡ̣ܢ ܗܵܪܟܵܐ ܢܦܲܠ̣ ܪܹܫ ܛܘܿܗܡܲܢ܁|
      block |ܒܲܕܼܓܼܘܿܢ ܡ̣ܢ ܐܲܝܟܵܐ ܕܲܗܘ̤ܵܐ ܚܘܼܒܼܠܵܐ ܩܲܕܼܡܵܝܵܐ܃ ܡ̣ܢ ܬܲܡܵܢ ܡܫܲܪܹܝܢ|
      block |ܒܒܸܢܝܵܢܵܐ ܐܲܬܼܠܹܝ̈ܛܹܐ ܕܕܸܚܠܲܬܼ ܐܲܠܵܗܵܐ܃ ܡܵܐ ܕܤܵܝ̇ܡܝܼܢ ܫܘܼܪܵܝܵܐ|
      block |ܠܲܢܛܘܼܪ̈ܵܬܼܵܐ ܕܢܵܡܘܿܤܵܘ̈ܗܝ܁ ܘܐܵܦ ܦܵܪܘܿܩܲܢ܃ ܟܲܕܼ ܐܸܬܼܚܵܘܝܼ|
      block |ܠܥܵܠܡܵܐ ܥܲܠ ܝܘܿܪܕܢܵܢ܃ ܡ̣ܢ ܗܵܪܟܵܐ ܫܲܪܒܝܼ܁ ܡ̣ܢ ܒܵܬܲܪ ܠܲܡ|
      block |ܕܲܥܡܲܕܼ܃ ܐܲܦܸܩܬܹܗ ܪܘܼܚܵܐ ܠܡܲܕܼܒܿܪܵܐ܁ ܘܨܵܡ̣ ܐܲܪܒܿܥܝܼܢ ܐܝܼܡܵܡ̈ܝܼܢ܃|
      block |ܘܐܲܪܒܿܥܝܼܢ ܠܲܝ̈ܠܵܘܵܢ܁ ܘܟܼܠܗܘܿܢ ܕܲܒܼܥܸܩ̈ܒܼܵܬܹܗ ܢܵܦܩ̇ܝܼܢ܃ ܥܲܠ ܗܵܕܹܐ|
      block |ܫܲܬܼܐܸܤܬܼܵܐ ܤܵܝ̇ܡܝܼܢ ܫܘܼܪܵܝ ܐܵܓܼܘܿܢܘܗܘܿܢ܁ ܙܲܝܢܵܐ ܗ̄ܘ̣ ܚܫܝܼܠ ܡ̣ܢ|
      block |ܐܲܠܵܗܵܐ܃ ܡܲܢ̣ܘܼ ܢܸܒܼܤܸܐ ܒܹܗ ܘܢܸܗܘܸܐ ܕܠܵܐ ܡܲܪܫܘܼܢ ܐܸܢ ܤܵܐܹ̇ܡ|
      block |ܢܵܡܘܿܤܵܐ ܨܵܡ̣܃ ܡܲܢ̣ܘܼ ܡ̣ܢ ܢܵܛܪ̈ܲܝ ܢܵܡܘܿܤܵܐ ܕܠܵܐ ܤܢܝܼܩ ܥܲܠ|
      block |ܗܵܕܹܐ ܡܸܛܠ ܕܹܝܢ ܕܲܥܕܲܡܵܐ ܠܗܵܝܕܼܝܼܟ ܓܸܢܤܵܐ ܕܲܒܼܢܲܝ̈ܢܵܫܵܐ ܠܵܐ|
      block |ܝܑܼܕܲܥ̣ ܙܵܟܼܘܼܬܼܵܐ܃ ܘܠܵܐ ܤܵܛܵܢܵܐ ܡܬܼܘܿܡ ܐܸܬܼܢܲܤܝܼ ܗ̄ܘ̣ܵܐ ܒܚܘܼܝܵܒܹܗ|
      block |ܕܡ̣ܢ ܟܝܵܢܲܢ܃ ܘܲܒܼܗܵܢܵܐ ܙܲܝܢܵܐ ܐܸܫܬܲܦܲܠ ܡܸܢܹܗ ܕܫܘܼܪܵܝܵܐ܁ ܘܗ̤ܘ ܗܘ̤ܵܐ|
      block |ܒܘܼܟܼܪܵܐ ܕܙܵܟܼܘܼܬܼܵܐ܃ ܠܲܡܤܵܡ ܟܠܝܼܠܵܐ ܩܲܕܼܡܵܝܵܐ ܒܪܹܫܹܗ ܕܲܟܼܝܵܢܲܢ܁|
      block |ܡܵܐ ܕܡܸܬܼܚܙܸܐ ܗܵܢܵܐ ܙܲܝܢܵܐ ܥܲܠ ܐ̄ܢܵܫ܃ ܒܲܪ ܫܵܥܬܹܗ ܤܘܼܪܵܕܼܵܐ ܢܵܦܹ̇ܠ|
      block |ܒܚܘܼܫܵܒܼܵܘ̈ܗܝ ܕܗܵܘ̇ ܪܹܫ ܡܸܪܕܵܐ ܤܵܛܵܢܵܐ܁ ܘܡܸܚܕܼܵܐ ܒܬܲܪܥܝܼܬܹܗ܃|
      block |ܠܗܵܘ̇ ܚܘܼܝܵܒܹܗ ܕܲܒܼܡܲܕܼܒܿܪܵܐ܃ ܘܬܼܘܼܪܥܬܐ ܩܲܕܼܡܵܝܬܐ ܕܒܹܗ ܫܲܪܝܲܬ̤܃|
      block |ܡܸܬܬܙܝܼܥ ܒܥܘܼܗܕܵܢܵܐ܁ ܘܚܲܝܠܹܗ܃ ܡܸܬܿܬܿܒܲܪ ܒܲܚܙܵܬܹܗ ܕܙܲܝܢܵܐ|
      block |ܕܐܵܘܸܕܼ ܒܐܝܼ̈ܕܲܝܢ ܪܲܒܿ ܚܲܝܠܲܢ܁ ܡܸܚܕܼܵܐ ܕܚܵܙܹ̇ܐ ܗܵܢܵܐ ܙܲܝܢܵܐ ܥܲܠ ܐ̄ܢܵܫ܃|
      block |ܒܲܪ ܫܵܥܬܹܗ ܡܸܫܬܵܘܕܲܥ ܕܠܵܐ ܓܼܘܿܢܵܐ ܡܥܲܬܲܕܼ܁ ܐܲܝܢܵܘ ܙܲܝܢܵܐ ܕܚܲܤܝܼܢ|
      block |ܡܸܢܹܗ ܘܝܵܗܹ̇ܒܼ ܠܘܼܒܵܒܼܵܐ ܠܠܸܒܵܐ ܒܕܲܪܐ ܕܥܲܡ ܪ̈ܘܼܚܹܐ ܒܝܼ̈ܫܵܬܼܵܐ܃ ܐܲܝܟܼ|
    block
      block |ܟܲܦܢܵܐ ܕܡܸܛܠ ܡܫܝܼܚܵܐ ܟܡܵܐ ܓܹܝܪ ܕܲܡܛܲܪܲܦ ܐ̄ܢܵܫ ܘܡܫܲܦܲܠ|
      block |ܒܦܲܓܼܪܹܗ܃ ܒܙܲܒܼܢܵܐ ܕܲܚܕܼܝܼܪܵܐ ܠܹܗ ܦܠܲܓܼܵܐ ܕܤܵܛܵܢܵܐ܃ ܗܵܟܲܢܵܐ|
      block |ܤܡܝܼܟܼ ܠܸܒܹܗ ܒܬܼܘܼܟܼܠܵܢܵܐ܁ ܐܲܝܢܵܐ ܕܲܠܗܵܢܵܐ ܐܲܡܝܼܢ ܠܒܼܝܼܫ܃ ܒܲܛܢܵܢܵܐ|
      block |ܐܲܝܟܼ ܕܲܒܼܢܘܼܪܵܐ ܫܓܼܝܼܪ ܒܟܼܠܙܒܲܢ܁|
      block |ܨܵܘܡܵܐ ܐܲܡܝܼܢܵܐ܃ ܐܵܬ̤ܿܐ ܗ̣̄ܝ ܕܛܲܢܵܢܘܼܬܼܵܐ܃ ܘܚܲܡܝܼܡܘܼܬܼܵܐ ܕܒܲܩܪܵܒܼܵܐ|
      block |ܡܒܲܕܸܩ܁ ܐܵܦ ܗܵܘ̇ ܛܲܢܵܢܵܐ ܐܹܠܝܵܐ܃ ܟܲܕܼ ܚܠܵܦ ܢܵܡܘܿܤܵܐ ܐܲܠܵܗܝܵܐ|
      block |ܐܸܬܿܛܲܢܲܢ܃ ܗܵܢܵܐ ܥܲܡܠܵܐ ܩܲܒܸܿܠ̣ ܥܠܵܘܗܝ܁ ܐܲܪܒܿܥܝܼܢ ܝܵܘܡ̈ܝܼܢ ܚܲܡܤܸܢ|
      block |ܦܘܼܡܹܗ ܡ̣ܢ ܤܲܝܒܵܪܬܵܐ܃ ܒܲܗܠܲܟܼܬܐ ܢܲܓܿܝܼܪܬܵܐ ܕܲܒܼܡܲܕܼܒܿܪܵܐ܁|
      block |ܡܥܲܗܕܼܵܢܵܐ ܗ̄ܘ̣ ܓܹܝܪ ܕܦܘܼ̈ܩܕܵܢܹܐ ܕܪܘܼܚܵܐ ܒܡ̇ܢ ܕܲܩܢܸܐ ܠܹܗ܁|
      block |ܡܸܛܠ ܕܗ̤ܘ ܡܸܨܥܵܝܵܐ ܒܢܵܡܘܿܤܵܐ ܥܲܬܝܼܩܵܐ܃ ܘܲܒܼܛܲܝܒܿܘܼܬܼܵܐ|
      block |ܗܵܕܹܐ ܕܲܒܼܡܵܪܲܢ ܝܼܫܘܿܥ ܩܲܒܸܠܢܲܢ܁ ܘܡܵܢܵܐ ܡܲܤܓܸܢܵܐ ܥܲܠ ܫܒܼܝܼ̈ܚܵܬܹܗ|
      block |ܝܲܬܝܼܪܵܐ܃ ܕܲܠܟܼܠܢܵܫ ܝܑܼܕܼܝܼ̈ܥܵܢ ܐܲܝܢܵܐ ܕܲܒܼܗܵܢܵܐ ܒܵܤܹ̇ܐ܃ ܐܵܦ ܠܘܵܬܼ|
      block |ܫܲܪܟܵܐ ܕܢܸܨ̈ܚܵܢܹܐ ܪܲܦܝܵܐ ܐܝܼܬܼܵܘܗܝ ܘܫܲܦܠܵܐ܁ ܡܸܛܠ ܕܠܵܐ ܐܝܼܬܼ|
      block |ܥܠܵܘܗܝ ܙܲܝܢܵܐ܃ ܕܒܹܗ ܙܟܼܵܘ ܐܲܬܼܠܹܝ̈ܛܹܐ ܐܲܠܵܗܵܝܹ̈ܐ܁ ܘܲܕܡܸܢܹܗ ܕܫܘܼܪܵܝܵܐ|
      block |ܐܵܬ̤ܵܐ ܓܪܲܦܝܘܼܬܼܵܐ ܡܚܵܘܸܐ ܒܢܲܦܫܹܗ܃ ܘܗ̤ܘ ܝܵܗܹ̇ܒܼ ܦܸܠܥܵܐ ܕܬܼܵܚܘܿܒܼܘܹܗ|
      block |ܠܲܒܼܥܸܠ ܬܲܟܼܘܼܫܹܗ܃ ܘܲܡܫܲܠܚܵܐܝܼܬܼ ܥܵܐܹ̇ܠ ܠܐܵܓܼܘܿܢܵܐ܁ ܘܝܼܕܼܝܼܥܵܐ ܗ̣̄ܝ|
      block |ܕܲܕܼܠܵܐ ܙܵܟܼܘܼܬܼܵܐ ܡܸܢܹܗ ܢܵܦܹ̇ܩ܃ ܡܸܛܠ ܕܲܫ̣ܕܼܵܐ ܡܸܢܹܗ ܠܚܲܝܠܵܐ ܗܵܘ̇|
      block |ܕܲܡܙܝܼܥ ܒܹܗ ܛܢܵܢܵܐ ܐܲܠܵܗܝܵܐ܃ ܘܩܲܪܝܼܪܵܐܝܼܬܼ ܗ̄ܘ̣ ܥܵܐܹ̇ܠ ܠܬܲܟܼܬܘܼܫܵܐ|
      block |ܘܠܵܐ ܗ̄ܘ̣ܵܐ ܚܲܡܝܼܡܵܐܝܼܬܼ܁ ܠܵܐ ܓܹܝܪ ܠܒܼܝܼܫܝܼܢ ܗܲܕܵܡܵܘ̈ܗܝ ܫܲܠܗܹܒܼܝܼܬܼܵܐ|
      block |ܕܟܲܦܢܵܐ܃ ܗܵܢܵܘ ܕܹܝܢ ܕܨܵܘܡܵܐ܃ ܗܵܘ̇ ܕܠܵܐ ܡܸܬܿܬܿܙܝܼܥܵܢܵܐ ܡܩܵܘܸܐ|
      block |ܒܹܗ ܪܸܥܝܵܢܵܐ܃ ܒܦܸܓܼ̈ܥܹܐ ܕܟܼܠܗܹܝܢ ܥܲܤ̈ܩܵܬܼܵܐ ܘܲܓܼܢܝܼ̈ܚܵܬܼܵܐ܀|
      block |ܡܸܬܼܐܲܡܪܵܐ ܓܹܝܪ ܐܵܦ ܥܲܠ ܤܲܓܝܼ̈ܐܹܐ ܡ̣ܢ ܤܵܗ̈ܕܹܐ ܩܲܕܝܼ̈ܫܹܐ܃|
    block
      block |ܕܲܒܼܝܵܘܡܵܐ ܗܵܘ̇ ܕܲܥܬܼܝܼܕܼܝܼܢ ܗ̄ܘ̣ܵܘ ܕܲܢܩܲܒܿܠܘܼܢ ܟܠܝܼܠܵܐ܃ ܐܸܢ ܓܕܲܫ̣|
      block |ܘܲܡܩܲܕܿܡܝܼܢ ܝܵܠ̇ܦܝܼܢ ܗ̄ܘ̣ܵܘ ܥܲܠ ܗܵܕܹܐ ܡ̣ܢ ܓܸܠܝܵܢܵܐ ܕܪܘܼܚܵܐ܃ ܐܵܘ|
      block |ܡ̣ܢ ܐ̄ܢܵܫ ܡ̣ܢ ܪ̈ܵܚܡܲܝܗܘܿܢ܃ ܒܠܸܠܝܵܐ ܗܵܘ̇ ܡܸܕܸܡ ܠܵܐ ܛܵܥܡ̇ܝܼܢ|
      block |ܗ̄ܘ̣ܵܘ܃ ܘܠܵܐ ܢܵܤ̇ܒܿܝܼܢ ܗ̄ܘ̣ܵܘ ܤܲܝܒܵܪܬܵܐ܁ ܐܸܠܵܐ ܡ̣ܢ ܪܲܡܫܵܐ ܘܲܥܕܲܡܵܐ|
      block |ܠܨܲܦܪܵܐ ܩܵܝ̇ܡܝܼܢ ܗ̄ܘ̣ܵܘ ܟܲܕܼ ܥܝܼܪܝܼܢ ܒܲܨܠܘܿܬܼܵܐ܃ ܘܲܡܫܲܒܿܚܝܼܢ|
      block |ܠܐܲܠܵܗܵܐ ܒܲܙܡܝܼܪ̈ܵܬܼܵܐ ܘܲܒܼܬܸܫ̈ܒܿܚܵܬܐ ܘܲܒܼܡܲܕܼܪ̈ܵܫܹܐ ܘܲܒܼܩܝܼ̈ܢܵܬܼܵܐ ܕܪܘܼܚܵܐ܁|
      block |ܟܲܕܼ ܚܵܕܼܝܼܢ ܘܪܵܘܙܝܼܢ ܘܲܡܤܲܟܹܝܢ ܠܹܗ ܠܥܸܕܵܢܵܐ܃ ܐܲܝܟܼ ܐ̄ܢܵܫܵܐ ܕܲܠܒܹܝܬܼ|
      block |ܚܠܘܿܠܵܐ ܡܙܲܡܝܼܢ ܠܡܸܥܲܠ܁ ܘܲܡܤܲܟܹܝܢ ܕܟܲܕܼ ܨܲܝܡܵܝܼܢ ܢܸܦܓܥܘܼܢ|
      block |ܒܤܲܝܦܵܐ܃ ܘܲܢܩܲܒܿܠܘܼܢ ܠܟܼܠܝܼܠܵܐ ܕܡܵܘܕܝܵܢܘܼܬܼܵܐ܀ ܘܐܵܦ ܚܢܲܢ|
      block |ܒܗܵܢܵܐ ܛܘܼܝܵܒܼܵܐ ܢܩܝܼܡ ܐܲܡܝܼܢܵܐܝܼܬܼ ܐܲܚܲܝ̈܃ ܕܠܤܵܗܕܘܼܬܼܵܐ ܕܠܵܐ|
      block |ܡܸܬܼܚܲܙܝܵܐ ܡܙܲܡܢܝܼܢܲܢ܃ ܕܲܢܩܲܒܸܠ ܟܠܝܼܠܵܐ ܕܩܲܕܝܼܫܘܼܬܼܵܐ܃ ܕܕܲܠܡܵܐ|
      block |ܒܚܲܕܼ ܡ̣ܢ ܗܲܕܵܡܲܝ̈ܢ ܡܸܬܼܝܲܗܒܵܐ ܠܲܒܼܥܸܠܕܒܼܵܒܲܝ̈ܢ ܐܵܬܸܵܐ ܕܲܟܼܦܙܼܪܝܵܐ܁|
      block |ܐܸܠܵܐ ܟܲܕܼ ܠܒܼܝܼܫܝܼܢܲܢ ܥܲܠ ܪܸ̈ܓܼܫܲܝܢ ܡ̣ܢ ܠܒܲܪ ܘܥܲܠ ܙܵܘ̈ܥܲܝܢ ܡ̣ܢ|
      block |ܠܓܼܵܘ ܟ̱ܠܹܗ ܙܲܝܢܵܐ ܕܐܲܠܵܗܵܐ܃ ܢܩܲܒܸܠ ܠܲܟܼܠܝܼܠܵܐ ܗܵܢܵܐ ܟܲܫܝܼܪܵܐܝܼܬܼ܃|
      block |ܘܢܸܥܘܿܠ ܠܬܸܫܒܿܘܿܚܬܹܗ ܥܲܡ ܤܵܗ̈ܕܹܐ ܩܲܕܝܼ̈ܫܹܐ܃ ܘܲܢܩܝܼܡ ܐܸܢܘܿܢ|
      block |ܠܲܒܼܥܸܠ̈ܕܒܼܵܒܲܝܢ ܒܬܸܡܗܵܐ܁ ܕܠܵܐ ܥܲܡܠܵܐ ܓܹܝܪ ܠܲܝܬܿ ܕܲܡܩܲܒܸܠ|
      block |ܟܠܝܼܠܵܐ܃ ܐܲܝܟܼ ܕܐܸܡ݂ܲܪ ܡܲܠܦܵܢܵܐ ܪܲܒܵܐ ܕܝܼܵܕܘܿܪܘܿܣ܁ ܡܸܬܼܝܼܕܲܥ|
      block |ܠܲܡ ܕܲܫܟܼܝܼܪܵܐ ܤܲܓܝܼ܃ ܐܸܢܗ̤ܘ ܕܬܲܓܼܵܪܹ̈ܐ ܕܠܵܐ ܥܲܡܠܵܐ ܘܡܲܚܫܘܼܠܵܐ|
      block |ܕܩܹܘܲܢܕܹܝܢܘܿܣ ܠܵܐ ܡܫܵܘܙܒܼܝܼܢ ܥܘܼܬܼܪܵܐ܃ ܙܲܕܝܼܪܵܐ܃ ܙܲܕܝܼܩܵܐ ܕܹܝܢ ܕܠܵܐ|
      block |ܫܚܵܩܵܐ ܘܲܕܼܠܵܐ ܥܲܡܠܵܐ ܕܥܲܠ ܐܲܦܲܝ̈ ܙܲܕܝܼܩܘܼܬܼܵܐ܃ ܡܤܲܟܸܐ|
      block |ܠܦܘܼܪܥܵܢܘܼܬܼܵܐ ܕܲܟܼܠܝܼܠܵܐ܁|
    block
      block |ܝܠܵܘܿܦܵܐ܁ ܗܵܐ ܤܲܓܝܼ̈ܐܹܐ ܐܸܢܘܿܢ ܕܐܝܼܬܼ ܠܗܘܿܢ ܗܵܠܹܝܢ ܥܲܡ̈ܠܹܐ܃|
      block |ܘܒܲܒܼܗܝܼܠܘܼܬܼܵܐ ܕܡ̣ܢ ܚܲܫܹ̈ܐ ܘܲܒܼܫܲܝܢܵܐ ܕܡ̣ܢ ܚܘܼ̈ܫܵܒܹܐ܃ ܠܵܐ ܡܲܪܓܫܝܼܢ܁|
      block |ܡܲܠܦܵܢܵܐ܁ ܚܲܫܹ̈ܐ ܟܤܲܝ̈ܵܐ ܕܲܒܼܢܲܦܫܵܐ ܐܚܵܝ܃ ܠܵܐ ܗ̄ܘ̣ܵܐ ܒܥܲܡ̈ܠܹܐ ܝܑܼܚܝܼ̈ܕܼܵܐ|
      block |ܕܲܒܼܦܲܓܼܪܵܐ ܒܲܠܚܘܿܕܼ ܡܸܫܬܲܝܢܝܼܢ܃ ܐܵܦܠܸܐ ܠܚܘܼ̈ܫܵܒܹܐ ܟܵܠܹܝܢ ܕܡ̣ܢ|
      block |ܪܸ̈ܓܼܫܹܐ ܐܲܡܝܼܢ ܡܸܬܿܬܿܥܝܼܪܝܼܢ܁ ܗܵܠܹܝܢ ܥܲܡ̈ܠܹܐ ܢܵܛ̇ܪܝܼܢ ܠܹܗ ܠܐ̄ܢܵܫ܃|
      block |ܡ̣ܢ ܪ̈ܓܼܝܼܓܼܵܬܼܵܐ܃ ܕܠܵܐ ܢܸܙܕܟܸܐ ܡܸܢܗܹܝܢ܁ ܘܡ̣ܢ ܫܹܐܕܹ̈ܐ܃ ܕܠܵܐ|
      block |ܢܲܟܿܘܿܢܲܝܗܝ ܒܡܸܕܸܡ܁ ܠܵܐ ܗ̄ܘ̣ܵܐ ܐܵܦ ܫܲܝܢܵܐ ܘܲܒܼܗܝܼܠܘܼܬܼܵܐ ܝܵܗ̇ܒܿܝܼܢ|
      block |ܒܢܲܦܫܵܐ܁ ܥܲܡ̈ܠܹܐ ܕܹܝܢ ܗܵܝܕܹܝܢ ܝܵܗ̇ܒܿܝܼܢ ܠܵܐ ܚܵܫܘܿܫܘܼܬܼܵܐ܃ ܘܲܡܡܝܼܬܼܝܼܢ|
      block |ܠܗܲܕܵܡܹ̈ܐ ܕܒܲܐܪܥܵܐ܃ ܘܝܵܗ̇ܒܿܝܼܢ ܢܵܘܚܵܐ ܕܚܘܼ̈ܫܵܒܹܐ܃ ܐܸܡܲܬܼܝ ܕܲܠܫܸܠܝܵܐ|
      block |ܡܸܫܬܵܘܬܿܦܝܼܢ܃ ܡܵܐ ܕܐܵܦ ܗܸܢܘܿܢ ܪܸ̈ܓܼܫܹܐ ܒܲܪ̈ܝܹܐ ܡܸܬܿܬܿܢܝܼܚܝܼܢ ܡ̣ܢ|
      block |ܫܓܼܝܼܫܘܼܬܼܵܐ܃ ܘܡܸܬܼܐܲܡܝܼܢ ܠܦܘܼܠܚܵܢܵܐ ܕܚܸܟܼܡܬܼܵܐ ܙܲܒܼܢܵܐ܁ ܥܕܲܡܵܐ|
      block |ܟܹܝܬܼ ܕܡܸܬܼܚܤܸܟܼ ܒܲܪܢܵܫܵܐ ܡ̣ܢ ܦܸܓܼܥܹ̈ܐ ܕܐ̄ܢܵܫܘܼܬܼܵܐ܃ ܘܗܲܕܵܡܵܘ̈ܗܝ|
      block |ܡ̣ܢ ܠܲܫܝܼܕܼܘܼܬܼܵܐ ܕܲܒܼܤܲܓܝܼ̈ܐܵܬܼܵܐ܃ ܘܟܼܵܢܹ̇ܫ ܠܘܵܬܼ ܢܲܦܫܹܗ܃ ܐܵܦܠܵܐ|
      block |ܠܚܲܫܵܘ̈ܗܝ ܡܸܬܫܵܘܕܲܥ܁ ܫܸܠܝܵܐ ܓܹܝܪ܃ ܐܲܝܟܼ ܕܐܸܡ݂ܲܪ ܠܲܡܦܹܝܕܼܵܐ|
      block |ܢܲܗܝܼܪܵܐ ܕܟܼܠܵܗ̇ ܬܹܒܹܝܠ ܛܘܼܒܼܵܢܵܐ ܒܵܤܝܼܠܸܣ܃ ܫܘܼܪܵܝܵܐ ܗ̄ܘ̣|
      block |ܕܬܲܕܼܟܿܝܼܬܼܵܗ̇ ܕܢܲܦܫܵܐ܁ ܡܵܐ ܓܹܝܪ ܕܗܲܕܵܡܹ̈ܐ ܒܲܪ̈ܵܝܹܐ ܫܠܝܼܘ ܡ̣ܢ ܪܵܘܒܵܐ|
      block |ܕܲܠܒܲܪ܃ ܗܵܝܕܹܝܢ ܦܵܢܹ̇ܐ ܡܲܕܥܵܐ ܡ̣ܢ ܦܸܗܝܵܐ ܠܓܼܵܘ ܐܲܬܼܪܹܗ܃|
      block |ܘܡܸܬܿܬܿܥܝܼܪ ܠܸܒܵܐ ܠܡܸܒܼܨܵܐ ܠܙܵܘ̈ܥܹܐ ܓܵܘܵܝܹ̈ܐ ܕܢܲܦܫܵܐ܁ ܘܐܸܢ|
      block |ܡܚܲܡܤܸܢ ܫܲܦܝܼܪ ܗܵܪܟܵܐ܃ ܐܵܬܹ̇ܐ ܒܡܲܪܝܼܬܹܗ ܥܕܲܡܵܐ ܠܕܲܟܼܝܘܼܬܼܵܐ|
      block |ܕܢܲܦܫܵܐ܁|
      block |ܝܵܠܘܿܦܵܐ܁ ܘܠܵܐ ܡܨܲܝܵܐ ܟܲܝ ܒܗܘܼܦܵܟܼܵܐ ܕܲܠܒܲܪ܃ ܐܸܢ ܬܥܲܙܸܐ܃|
      block |ܡܸܬܿܕܲܟܿܝܵܐ ܢܲܦܫܵܐ ܡܲܠܦܵܢܵܐ܁ ܐܝܼܠܵܢܵܐ ܕܟܼܠܝܘܿܡ ܫܵܬܹ̇ܐ܃ ܐܸܡܲܬܼܝ|
    block
      block |ܝܵܒܹ̇ܫ ܥܸܩܵܪܹܗ ܘܡܵܐܢܵܐ ܕܟܼܠܝܘܿܡ ܬܵܘܤܲܦܬܐ ܫܵܩܹ̇ܠ܃ ܐܸܡܲܬܼܝ|
      block |ܚܵܤܲܪ ܐܸܢ ܕܲܟܼܝܘܼܬܼܵܐ ܘܠܵܐ ܡܸܕܸܡ ܐ̄ܚܪܹܝܢ ܐܝܼܬܹܝܗ̇܃ ܐܸܠܵܐ ܠܡܸܛܥܵܐ|
      block |ܗܘܼ̈ܦܵܟܹܐ ܕܠܵܐ ܚܹܐܪܘܼܬܼܵܐ ܘܲܠܡܸܫܬܲܝܵܢܘܼ ܡ̣ܢ ܥܘܼܗܕܵܢܗܘܿܢ܃ ܘܗ̤ܘ|
      block |ܗܵܢܵܐ ܟܠܝܘܿܡ ܒܲܩܢܘܿܡܹܗ ܤܘܼܥܪܵܢܵܐܝܼܬܼ ܐܵܘ ܒܲܐ̄ܚܪ̈ܵܢܹܐ܃ ܒܝܲܕܼ|
      block |ܪܸ̈ܓܼܫܹܐ ܡܚܲܕܸܬܼ ܠܹܗ ܠܥܘܼܗܕܵܢܗܘܿܢ ܒܢܲܦܫܹܗ܃ ܗܵܢܵܘ ܕܹܝܢ|
      block |ܠܝܼܕܲܥܬܼܗܹܝܢ ܕܒܼܝܼ̈ܫܵܬܼܵܐ܃ ܐܸܡܲܬܼܝ ܢܸܬܿܕܲܟܸܐ ܡܸܢܗܘܿܢ ܐܵܘ ܐܸܡܲܬܼܝ|
      block |ܢܸܤܬܲܦܲܩ ܡ̣ܢ ܬܲܟܼܬܘܼܫܵܐ ܕܗܵܠܹܝܢ ܕܲܠܒܲ܃ ܕܲܠܗܵܠܹܝܢ ܕܲܠܓܼܵܘ|
      block |ܢܸܚܙܸܐ ܘܲܢܫܲܝܸܢ ܡܸܫܟܲܚ ܟܲܕܼ ܟܠܝܘܿܡ ܡܸܨܛܲܐܸܐ ܠܸܒܵܐ܃ ܐܸܡܲܬܼܝ ܡ̣ܢ|
      block |ܨܵܐܘܼܬܹܗ ܡܸܬܿܕܲܟܸܐ ܕܲܠܡܵܐ ܘܐܵܦܠܵܐ ܠܘܼܩܒܲܠ ܗܵܝ̇ ܕܤܘܼܥܪܵܢܵܐ|
      block |ܡܸܫܟܲܚ ܠܲܡܩܵܡ܃ ܐܲܪܦܵܐ ܕܲܠܥܸܩܵܪܵܐ ܢܕܲܟܸܐ܁ ܒܲܡܨܲܥܬܼܵܗ̇ ܓܹܝܪ|
      block |ܕܡܲܫܪܝܼܬܼܵܐ ܩܵܐܹ̇ܡ܃ ܘܟܼܠܝܘܿܡ ܤܲܒܼܪ̈ܵܬܼܵܐ ܕܲܩܪ̈ܵܒܹܐ ܬܼܵܟܼ̈ܒܵܢ ܠܐܸܕܼܢܵܘ̈ܗܝ܃|
      block |ܐܲܝܟܲܢ ܡܲܡܪܲܚ ܡܲܟܼܪܸܙ ܫܲܝܢܵܐ ܠܢܲܦܫܹܗ ܐܸܢ ܕܹܝܢ ܡ̣ܢ ܗܵܠܹܝܢ|
      block |ܢܸܬܼܪܲܚܲܩ܃ ܗܵܝܕܹܝܢ ܡܸܫܟܲܚ ܕܒܼܐܝܼܕܼܵܐ ܒܐܝܼܕܼܵܐ ܢܫܲܠܸܐ ܠܗܵܠܹܝܢ|
      block |ܕܲܠܓܼܵܘ܁ ܥܕܲܡܵܐ ܕܢܲܗܪܵܐ ܡ̣ܢ ܠܥܸܠ ܠܵܐ ܡܸܤܬܿܟܲܪ܃ ܡ̣ܢ ܠܬܲܚܬܿ|
      block |ܠܵܐ ܝܵܒܼܫ̇ܝܼܢ ܡܵܘ̈ܗܝ܁ ܡܵܐ ܕܹܝܢ ܕܐܸܬ̣ܼܵܐ ܐ̄ܢܵܫ ܠܫܸܠܝܵܐ܃ ܗܵܝܕܹܝܢ ܡܲܨܝܵܐ|
      block |ܢܲܦܫܵܐ ܦܵܪܫܵܐ ܠܗܘܿܢ ܠܚܲܫܹ̈ܐ܃ ܘܒܼܵܨ̇ܝܵܐ ܚܸܟܼܡܬܐ ܕܒܼܵܗ̇܁ ܗܵܝܕܹܝܢ|
      block |ܒܲܪܢܫܵܢܵܐ ܓܵܘܝܵܐ܃ ܡܸܬܿܬܿܥܝܼܪ ܠܦܘܼܠܚܵܢܵܐ ܕܪܘܼܚ܁ ܘܝܘܿܡ ܡ̣ܢ|
      block |ܝܘܿܡ܃ ܡܲܪܓܸܫ ܒܚܸܟܼܡܬܐ ܟܤܝܼܬܐ ܕܢܵܒܼ̇ܗܵܐ ܒܢܲܦܫܹܗ܁|
      block |ܝܵܠܘܿܦܵܐ܁ ܐܲܝܠܹܝܢ ܐܸܢܘܿܢ ܫܘܼ̈ܕܵܥܹܐ ܚܲܬܝܼ̈ܬܹܐ ܘܐܵܬܼ̈ܘܵܬܼܵܐ ܩܲܪ̈ܝܼܒܼܵܬܐ܃|
      block |ܡܵܐ ܕܫܲܪܝܼܘ ܡܸܬܼܚܙܹܝܢ ܡ̣ܢ ܓܵܘ ܥܲܡܠܹܗ ܕܒܲܪܢܵܫܵܐ ܦܹܐܪܹ̈ܐ ܟܤܲܝ̈ܵܐ|
      block |ܕܲܒܼܢܲܦܫܵܐ ܡܲܠܦܵܢܵܐ܁ ܡܵܐ ܕܡܸܫܬܿܘܸܐ ܠܡܵܘܗܲܒܼܬܵܐ ܕܕܸܡ̈ܥܹܐ܃ ܗܵܝ̇|
      block |ܕܲܡܫܲܪܬܿܚܵܐܝܼܬܼ ܘܲܕܼܠܵܐ ܥܸܨܝܵܢ܁ ܐܲܝܟܼ ܬܚܘܼܡܵܐ ܡܸܕܸܡ ܤܝܼ̈ܡܵܢ|
    block
      block |ܕܸܡ̈ܥܹܐ ܠܪܸܥܝܵܢܵܐ܃ ܒܹܝܬܼ ܦܲܓܼܪܵܢܘܼܬܼܵܐ ܠܪܘܼܚܵܢܘܼܬܼܵܐ܃ ܘܒܹܝܬܼ ܚܵܫܘܿܫܘܼܬܼܵܐ|
      block |ܠܕܲܟܼܝܘܼܬܼܵܐ܁ ܥܕܲܡܵܐ ܓܹܝܪ ܕܲܠܗܵܕܹܐ ܡܵܘܗܲܒܼܬܼܵܐ ܡܩܲܒܸܿܠ܃ ܥܕܲܟܹܝܠ|
      block |ܒܒܲܪܢܵܫܵܐ ܒܲܪܵܝܵܐ ܐܝܼܬܼܵܘܗܝ ܥܲܡܠܵܐ ܕܦܘܼܠܚܵܢܹܗ܁ ܘܟܼܠ ܟ̱ܠܹܗ܃|
      block |ܐܵܦܠܵܐ ܩܲܠܝܼܠ ܐܲܪܓܸܫ̣ ܒܦܘܼܠܚܵܢܵܐ ܟܲܤܝܵܐ ܕܗܵܘ̇ ܒܲܪܢܵܫܵܐ ܕܪܘܼܚ܁|
      block |ܡܵܐ ܕܹܝܢ ܕܫܲܪܝܼ ܫܵܒܹ̇ܩ ܦܲܓܼܪܵܢܘܼܬܹܗ ܕܥܵܠܡܵܐ ܗܵܢܵܐ܃ ܘܦܵܤܲܥ̇|
      block |ܒܗܵܘ̇ ܬܘܼܚܡܵܐ ܕܲܠܓܼܵܘ ܡ̣ܢ ܗܵܢܵܐ ܟܝܵܢܵܐ ܕܡܸܬܼܚܙܸܐ܃ ܡܸܚܕܼܵܐ ܠܗܵܕܹܐ|
      block |ܛܲܝܒܿܘܼܬܼܵܐ ܕܕܸܡ̈ܥܹܐ ܡܵܛܹ̇ܐ܁ ܘܡܸܢܹܗ ܕܐܵܘܵܢܵܐ ܩܲܕܼܡܵܝܵܐ ܕܗܵܘ̇|
      block |ܕܘܼܒܵܪܵܐ ܟܲܣܝܵܐ ܡܫܲܪ̈ܝܵܢ ܗܵܠܹܝܢ ܕܸܡ̈ܥܹܐ܃ ܘܲܡܝܲܒ̈ܠܵܐ ܠܹܗ ܥܕܲܡܵܐ|
      block |ܠܚܘܼܒܵܐ ܓܡܝܼܪܵܐ ܕܐܲܠܵܗܵܐ܁ ܘܡܵܐ ܕܲܠܬܲܡܵܢ ܡܸܫܬܵܘܫܲܛ܃ ܗܵܟܲܢܵܐ|
      block |ܥܵܬܲܪ ܒܗܵܠܹܝܢ܃ ܥܕܲܡܵܐ ܕܥܲܡ ܤܲܝܒܵܪܬܹܗ ܘܫܸܩܝܹܗ ܫܵܬܹ̇ܐ ܠܗܹܝܢ܃|
      block |ܡ̣ܢ ܐܲܡܝܼܢܘܼܬܼܗܹܝܢ ܘܤܲܓܝܼܐܘܼܗܹܝܢ܁ ܘܗܵܢܵܘ ܫܘܼܘܕܵܥܵܐ ܚܲܬܝܼܬܼܵܐ|
      block |ܕܡܲܦܲܩܬܹܗ ܕܪܸܥܝܵܢܵܐ ܡ̣ܢ ܗܵܢܵܐ ܥܵܠܡܵܐ܃ ܘܡܲܪܓܫܵܢܘܼܬܹܗ ܕܒܼܗܵܘ̇|
      block |ܥܲܠܡܵܐ ܕܪܘܼܚ܁ ܘܲܟܼܡܵܐ ܕܲܠܗܵܢܵܐ ܥܵܠܡܵܐ ܒܪܸܥܝܵܢܹܗ ܡܸܬܼܩܲܪܲܒܼ܃|
      block |ܗܵܟܲܢܵܐ ܒܵܨܲܪ ܡ̣ܢ ܗܵܠܹܝܢ ܕܸܡ̈ܥܹܐ܁ ܘܡܵܐ ܕܓܼܡܝܼܪܵܐܝܼܬܼ ܐܝܼܬܼܵܘܗܝ|
      block |ܒܗܵܠܹܝܢ ܕܲܬܼܢܵܢ ܪܸܥܝܵܢܹܗ܃ ܓܡܝܼܪܵܐܝܼܬܼ ܘܐܵܦ ܡ̣ܢ ܕܸܡ̈ܥܹܐ ܟܠܸܐ܁|
      block |ܘܗܵܕܲܐ ܗ̣̄ܝ ܐܵܬ̤ܵܐ ܕܲܛܡܝܼܪܘܼܬܹܗ ܕܲܒܼܚܲܫܹ̈ܐ܁ ܡܸܢܗܹܝܢ ܕܕܸܡ̈ܥܹܐ܃|
      block |ܡܵܘ̈ܩܕܼܵܢܝܬܼܵܐ ܐܸܢܹܝܢ܁ ܘܡܸܢܗܹܝܢ܃ ܡܕܲܗ̈ܢܵܢܬܼܵܐ܁ ܟܠ ܕܸܡ̈ܥܹܐ ܕܹܝܢ܃|
      block |ܕܡ̣ܢ ܬܵܘܬܼܵܐ ܘܡ̣ܢ ܐܲܢܘܼܤܝܵܐ ܕܠܸܒܵܐ ܕܡܸܛܠ ܚܛܵܗܹ̈ܐ ܢܵܚ̈ܬܵܢ܃|
      block |ܡܝܲܒ̈ܫܵܢ ܠܹܗ ܠܦܲܓܼܪܵܐ ܘܡܵܘ̈ܩܕܼܵܢ ܠܹܗ܁ ܘܙܲܒܼ̈ܢܝܼܢ ܤܲܓܝܼ̈ܐܵܢ܃ ܐܵܦ|
      block |ܒܢܸܟܼܝܵܢܹܗ ܕܡܘܼܚܵܐ ܡܲܪܓܸܫ ܒܡܲܪܕܝܼܬܼܗܹܝܢ܁ ܘܩܲܕܼܡܵܝܑܬܼ ܒܗܵܢܵܐ|
      block |ܛܲܟܼܤܵܐ ܕܕܸܡ̈ܥܹܐ ܦܵܓܲܥ ܒܲܢܵܫܵܐ ܐܵܠܨܵܐܝܼܬܼ܁ ܘܲܒܼܗܹܝܢ ܡܸܬܼܦܬܲܚ|
    block
      block |ܠܹܗ ܬܲܪܥܵܐ ܠܘܵܬܼ ܗܵܘ̇ ܛܲܟܼܤܵܐ ܕܲܬܼܪܹܝܢ܃ ܕܲܡܝܲܬܲܪ ܤܲܓܝܼ ܡ̣ܢ|
      block |ܗܵܢܵܐ܃ ܕܐܝܼܬܼܵܘܗܝ ܐܵܬ̤ܵܐ ܕܩܘܼܒܵܠܵܐ ܕܪ̈ܲܚܡܹܐ܁ ܐܲܝܢܵܐ ܗܵܢܵܐ ܗܵܠܹܝܢ|
      block |ܕܡ̣ܢ ܤܘܼܟܵܠܵܐ ܫܵܦ̈ܥܵܢ܃ ܡܕܲܗ̈ܢܵܢ ܠܹܗ ܠܦܲܓܼܪܵܐ܃ ܘܡ̣ܢ ܢܲܦܫܗܹܝܢ|
      block |ܪ̈ܵܕܼܝܵܢ܃ ܘܥܸܨܝܵܢܵܐ ܠܲܝܬܿ ܒܗܹܝܢ܁ ܘܐܵܦ ܠܦܲܓܼܪܵܐ ܡܫܲܡ̈ܢܵܢ ܠܹܗ܁|
      block |ܘܚܸܙܘܵܐ ܕܦܲܪܨܘܿܦܵܐ܃ ܡܸܫܬܲܚܠܲܦ܁ ܠܸܒܵܐ ܠܲܡ ܚܲܕܵܝܵܐ ܡܲܫܦܲܪ|
      block |ܓܘܼܫܡܵܐ܁ ܘܡܸܬܼܐܲܫ̈ܕܵܢ܃ ܥܲܠ ܟ̱ܠܹܗ ܦܲܪܨܘܿܦܵܐ ܒܫܸܠܝܵܐ ܕܬܲܪܥܝܼܬܼܵܐ܁|
      block |ܘܐܲܝܟܼ ܬܘܼܪܤܵܝܵܐ ܡܸܕܸܡ ܡܩܲܒܸܠ ܡܸܢܗܹܝܢ ܗ̤ܘ ܦܲܓܼܪܵܐ܃ ܘܲܦܨܝܼܚܘܼܬܼܵܐ|
      block |ܡܸܬܼܪܲܫܡܵܐ ܥܲܠ ܦܲܪܨܘܿܦܵܐ܁ ܡܲܢ̣ܘ ܢܤܲܒܼ ܢܸܤܝܵܐ ܕܗܵܠܹܝܢ ܬܪܹܝܢ|
      block |ܫܘܼܚ̈ܠܵܦܹܐ܃ ܢܸܤܬܲܟܲܠ܁|
      block |ܝܵܠܘܿܦܵܐ܁ ܡܵܢܲܐ ܗ̣̄ܝ ܩܝܵܡܬܵܗ̇ ܕܢܲܦܫܵܐ܃ ܐܸܢ ܩܵܡܬܿܘܿܢ ܠܲܡ|
      block |ܥܲܡ ܡܫܝܼܚܵܐ ܡܲܠܦܵܢܵܐ܁ ܗܵܝ̇ ܗ̣̄ܝ ܕܐܡܝܼܪܵܐ ܠܲܫܠܝܼܚܵܐ ܒܕܼܘܼܟܿܬܐ|
      block |ܐ̄ܚܪܹܬܼܵܐ܃ ܕܐܲܠܵܗܵܐ ܗܵܘ̇ ܕܐܸܡ݂ܲܪ܃ ܕܡ̣ܢ ܚܸܫܘܿܟܼܵܐ ܢܘܼܗܪܵܐ ܢܸܕܼܢܲܚ܃|
      block |ܗ̤ܘ ܢܸܕܼܢܲܚ ܒܠܸܒܵܘ̈ܵܬܼܟܼܘܿܢ܁ ܩܝܵܡܬܐ܃ ܠܡܲܦܲܩܬܼܵܐ ܕܡ̣ܢ ܥܲܬܝܼܩܘܼܬܼܵܐ|
      block |ܩܵܪܹܐ܃ ܗܵܝ̇ ܕܒܲܕܼܡܘܼܬܼܵܐ ܕܲܫܝܘܿܠ ܐܲܚܝܼܕܼܵܐ ܒܐܲܦܵܘ̈ܗܝ܃ ܕܠܵܐ ܢܸܕܼܢܲܚ|
      block |ܠܹܗ ܢܘܼܗܪܹܗ ܕܐܹܘܲܢܓܲܝܼܘܿܢ ܒܐ̄ܪܵܙ܃ ܕܗ̤ܘܝܘܼ ܡܲܦܘܿܚܝܼܬܼܵܐ ܕܚܲܝܹ̈ܐ|
      block |ܒܤܲܒܼܪܵܐ ܕܲܩܝܵܡܬܼܵܐ܃ ܗܵܝ̇ ܕܒܼܵܗ̇ ܗ̤ܘ ܕܸܢܚܵܐ ܕܚܸܟܼܡܬܐ ܐܲܠܵܗܝܬܵܐ|
      block |ܕܵܢܲܚ ܒܠܸܒܵܐ܁ ܟܲܕܼ ܐܝܼܬܼܵܘܗܝ ܡܸܟܹܝܠ ܒܲܪܢܵܫܵܐ ܚܲܕܼܬܼܵܐ܃ ܕܠܲܝܬܿ ܒܹܗ|
      block |ܡܸܕܸܡ ܡ̣ܢ ܕܲܬܼܢܵܢ܁ ܐܲܝܟܼ ܕܐܲܡܝܼܪ܃ ܕܐܸܬܸܠ ܠܗܘܿܢ ܠܸܒܵܐ ܚܲܕܼܬܼܵܐ܃|
      block |ܘܪܘܼܚܵܐ ܚܕܼܵܬܵܐ܁ ܘܗܵܝܕܹܝܢ ܫܲܪܝܼܪܵܐܝܼܬܼ ܡܸܬܿܬܿܨܝܼܪ ܒܗܘܿܢ ܡܫܝܼܚܵܐ܃|
      block |ܒܝܲܕܼ ܪܘܼܚܵܐ ܕܚܸܟܼܡܬܐ ܘܲܕܼܓܸܠܝܵܢܵܐ ܒܝܼܕܲܥܬܼܵܐ ܕܲܥܠܵܘܗܝ܁ ܝܵܠܘܿܦܵܐ܁|
      block |ܡܵܢܵܘ ܐܲܝܟܼ ܕܲܒܼܤܵܟܼܵܐ ܚܲܝܠܵܐ ܕܤܵܥܘܪܘܼܬܹܗ ܕܫܸܠܝܵܐ ܡܲܠܦܵܢܵܐ܁|
    block
      block |ܠܪܸ̈ܓܼܫܹܐ ܒܲܪ̈ܵܝܹܐ ܡܡܝܼܬܼ܃ ܘܲܠܙܵܘ̈ܥܹܐ ܓܵܘܵܝܹ̈ܐ ܡܢܲܚܸܡ܁ ܗܘܼܦܵܟܼܵܐ ܕܹܝܢ|
      block |ܕܲܠܒܲܪ܃ ܕܲܠܩܘܼܒܼܠܵܐ ܕܗܵܕܹܐ ܤܵܥܲܪ܁|
      block |ܝܵܠܘܿܦܵܐ܁ ܐܲܝܕܵܐ ܗ̣̄ܝ ܥܸܠܬܼܵܐ ܕܚܸܙ̈ܘܵܢܹܐ ܘܲܕܼܓܸܝܵܢܹ̈ܐ ܕܡܸܫܬܲܡܫܝܼܢ|
      block |ܠܘܵܬܼ ܐ̄ܢܵܫ̈ܝܼܢ ܐ̄ܚܪ̈ܵܢܹܐ ܕܹܝܢ ܟܲܕܼ ܝܲܬܝܼܪ ܡܸܢܗܘܿܢ ܥܡܝܼܠܝܼܢ܃ ܠܵܐ|
      block |ܡܸܫܬܲܡܫܝܼܢ ܠܘܵܬܼܗܘܿܢ ܕܐܲܝܟܼ ܗܵܠܹܝܢ܁ ܡܲܠܦܵܢܵܐ܁ ܥܸܠ̈ܠܵܬܐ ܕܹܝܢ|
      block |ܠܓܸܠܝܵܢܹ̈ܐ ܘܲܠܚܸܙ̈ܘܵܢܹܐ ܤܲܓܿܝܼ̈ܐܵܬܼܵܐ ܐܸܢܹܝܢ܃ ܘܠܵܘ ܚܕܼܵܐ܁ ܘܥܸܠܬܼܵܐ|
      block |ܩܲܕܼܡܵܝܬܐ ܕܓܸܠܝܵܢܹ̈ܐ ܘܲܕܼܚܸܙ̈ܘܵܢܹܐ܃ ܬܲܚܘܝܼܬܼܵܐ ܐܝܼܬܹܝܗ̇ ܕܲܡܪܲܚܡܵܢܘܼܬܹܗ|
      block |ܕܐܲܠܵܗܵܐ܃ ܕܲܠܘܼܕܼܪܵܢܵܐ ܕܲܒܼܢܲܝ̈ܢܵܫܵܐ ܡܸܬܼܦܲܪܢܤܝܼܢ ܡ̣ܢ ܨܹܐܕܼܵܘܗܝ܁|
      block |ܘܐܝܼܬܼ܃ ܕܒܲܡܕܲܒܿܪܵܢܘܼܬܼܵܐ ܗܵܘܹ̇ܝܢ܁ ܗܵܕܹܐ܃ ܕܓܼܵܘܲܐ ܗ̣̄ܝ܁ ܕܫܲܪܟܵܐ|
      block |ܕܹܝܢ܃ ܐܲܝܟܼ ܕܲܠܚܘܼܝܵܠܵܐ ܘܠܘܼܒܵܒܼܵܐ ܕܲܡܚܝܼ̈ܠܹܐ ܗܵܘܹ̇ܝܢ܁ ܘܐܲܝܟܼ|
      block |ܕܲܠܒܼܘܼܝܵܐܵܐ܃ ܘܐܲܝܟܼ ܕܲܠܝܘܼܠܦܵܢܵܐ܀ ܕܲܡܕܲܒܿܪܵܢܘܼܬܼܵܐ܃ ܐܲܝܟܼ ܕܐܸܬܼܚܙܝܼܘ|
      block |ܥܲܠ ܓܸܢ̄ܒܼ ܩܲܒܼܪܵܐ܃ ܘܐܲܝܟܼ ܐܲܝܠܹܝܢ ܕܲܒܼܙܲܒܼܢܵܐ ܕܤܘܼܠܵܩܵܐ ܐܸܬܼܚܙܝܼܘ|
      block |ܠܲܫܠܝܼܚܹ̈ܐ ܟܲܕܼ ܡܥܵܩܝܼܢ ܐܲܟܲܚ̄ܕܼ ܘܬܲܡܝܝܼܗܝܼܢ ܘܲܪܡܹܝܢ ܒܦܘܼܫܵܟܼܵܐ܃|
      block |ܒܦܘܼܪܫܵܢܹܗ ܕܡܵܪܲܢ ܕܡܸܢܗܘܿܢ܁ ܘܒܲܪ ܫܵܥܬܹܗ ܐܸܬܼܚܙܝܼܘ ܠܘܵܬܼܗܘܿܢ|
      block |ܬܪܹܝܢ ܡܲܠܲܐܟܹ̈ܐ܃ ܕܩܵܝ̇ܡܝܼܢ ܒܲܠܒܼܘܼܫܵܐ ܚܸܘܵܪܵܐ܁ ܘܐܲܝܟܼ ܗܵܝ̇ ܕܲܒܼܒܹܝܬܼ|
      block |ܐܲܤܝܼܪܹ̈ܐ܃ ܘܲܒܼܕܼܘܼܟ ܕܘܼܟܼ܃ ܟܲܕܼ ܢܵܦ̇ܠܝܼܢ ܗ̄ܘ̣ܵܘ ܒܐܝܼܕܼܵܐ ܕܲܒܼܢܲܝ̈ܢܵܫܵܐ܁|
      block |ܠܘܵܬܼ ܦܲܪ̈ܨܘܿܦܹܐ ܕܹܝܢ ܝܑܼܚܝܼ̈ܕܵܝܹܐ܃ ܐܲܝܟܼ ܕܲܠܘܵܬܼ ܫܲܪܟܵܐ ܕܩܲܕܝܼ̈ܫܹܐ|
      block |ܕܒܼܵܬܲܪܗܘܿܢ܃ ܐܵܦ ܥܕܲܡܵܐ ܠܝܵܘܡܵܢܵܐ܁ ܘܲܠܘܵܬܼ ܗܵܠܹܝܢ ܬܠܵܬܐ ܙܢܲܝ̈ܵܐ|
      block |ܕܐ̄ܢܵܫܵܐ ܡܸܬܼܦܲܪܢܤܝܼܢ ܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܃ ܐܲܝܟܼ ܕܲܒܼܤܘܿܓܼܵܐܐ܁|
      block |ܐܵܘ ܠܵܘܬܼ ܐܲܝܠܹܝܢ ܕܲܦܫܝܼܛܝܼܢ ܘܬܲܡܝܼܡܝܼܢ ܠܒܲܪ ܡ̣ܢ ܡܫܘܼܚܬܼܵܐ܃|
      block |ܐܵܘ ܠܘܵܬܼ ܐ̄ܢܵܫܵܐ ܩܲܕܝܼ̈ܫܹܐ ܘܲܓܼܡܝܼܪܹ̈ܐ܃ ܐܵܘ ܠܘܵܬܼ ܐܲܝܠܹܝܢ ܕܒܲܛܢܵܢܵܐ|
      block |ܕܪܸܬܼܚܵܐ ܒܲܦܤܵܩ ܤܲܒܼܪܵܐ ܢܵܦܩ̇ܝܼܢ ܡ̣ܢ ܓܵܘ ܥܵܠܡܵܐ܁ ܘܫܲܒܼܩ̣ܘܗܝ|
    block
      block |ܓܡܝܼܪܵܐܝܼܬܼ܃ ܘܐܸܬܼܪܲܚܲܩܘ ܡ̣ܢ ܟ̱ܠܹܗ ܝܲܬܼܒܵܐ ܕܐ̄ܢܵܫܘܼܬܼܵܐ܃ ܘܲܢܦܲܩ̣ܘ|
      block |ܒܵܬܲܪ ܐܲܠܵܗܵܐ ܫܠܝܼܚܵܐܝܼܬܼ ܕܠܵܐ ܤܲܒܼܪܵܐ ܘܥܘܼܕܼܪܵܢܵܐ ܕܡܸܕܸܡ|
      block |ܕܡܸܬܼܚܙܸܐ܁ ܘܥܵܕܼܝܵܐ ܥܠܲܝܗܘܿܢ ܕܚܸܠܬܐ ܕܡ̣ܢ ܡܫܵܘܚܕܼܘܼܬܼܵܐ܃ ܐܵܘ|
      block |ܟܵܪܹܟܼ ܠܗܘܿܢ ܩܹܘܲܢܕܹܝܢܘܿܣ ܕܡܵܘܬܵܐ܃ ܕܡ̣ܢ ܟܲܦܢܵܐ ܐܵܘ ܡ̣ܢ|
      block |ܟܘܼܪܗܵܢܵܐ܃ ܐܵܘ ܚܕܼܵܐ ܡ̣ܢ ܒܝܼ̈ܫܵܬܐ ܐܲܝܠܹܝܢ ܕܗܸܢܹܝܢ܃ ܘܩܲܪܝܼܒܼܝܼܢ|
      block |ܠܲܦܤܵܩ ܤܲܒܼܪܵܐ܁ ܗܵܝ̇ ܕܹܝܢ ܕܲܠܘܵܬܼ ܐ̄ܢܵܫ̈ܝܼܢ ܗܵܘܹ̇ܝܢ ܒܘܼ̈ܝܵܐܹܐ ܕܐܲܝܟܼ|
      block |ܗܵܠܹܝܢ܃ ܐ̄ܚܪ̈ܵܢܹܐ ܕܹܝܢ ܕܲܒܼܥܲܡ̈ܠܹܐ ܥܵܠ̇ܒܿܝܼܢ ܠܗܘܿܢ܃ ܠܵܐ ܗܵܘܹ̇ܐ|
      block |ܠܘܵܬܼܗܘܿܢ ܡܸܕܸܡ ܕܐܲܝܟܼ ܗܵܟܲܢ܃ ܥܸܠܬܐ ܩܲܕܼܡܵܝܬܐ ܐܝܼܬܹܝܗ̇܃ ܕܲܟܼܝܘܼܬܼܵܐ|
      block |ܘܠܵܐ ܕܲܟܼܝܘܼܬܼܵܐ܃ ܕܬܹܐܪܬܵܐ ܐܵܡܲ̈ܪܢܵܐ܃ ܥܸܠܬܐ ܕܹܝܢ ܕܬܲܪܬܹܝܢ|
      block |ܕܐܝܼܬܹܝܗ̇ ܚܲܬܝܼܬܼܵܐܝܼܬܼ ܗܵܕܲܐ ܗ̣̄ܝ܃ ܕܲܟܼܡܵܐ ܕܐܝܼܬܼ ܠܹܗ ܠܐ̄ܢܵܫ ܒܘܼܝܵܐܵܐ|
      block |ܕܡ̣ܢ ܒܢܲܝ̈ܢܵܫܵܐ܃ ܐܵܘ ܕܡܸܕܸܡ ܡ̣ܢ ܗܵܠܹܝܢ ܡܸܬܼܚܲܙܝܵܢ̈ܝܵܬܐ܃ ܠܵܐ ܗܵܘܹ̇ܝܢ|
      block |ܠܘܵܬܹܗ ܒܘܼ̈ܝܵܐܹܐ ܕܐܲܝܟܼ ܗܵܠܹܝܢ܁ ܐܸܠܵܐ ܐܸܢ ܐܲܝܟܼ ܕܒܲܡܕܲܒܿܪܵܢܘܼܬܼܵܐ܁|
      block |ܘܗܵܕܹܐ܃ ܕܓܼܵܘܲܐ ܗ̣̄ܝ܁ ܚܢܲܢ ܕܹܝܢ ܡܸܠܬܲܢ܃ ܠܘܵܬܼ ܝܑܼܚܝܼ̈ܕܼܵܝܹܐ ܐܝܼܬܹܝܗ̇܁|
      block |ܘܤܵܗܕܵܐ ܕܗܵܕܹܐ܃ ܚܲܕܼ ܡ̣ܢ ܩܲܕܼܝܼ̈ܫܹܐ ܕܐܲܝܼܣ ܥܠܹܝܗ̇ ܕܗܵܕܹܐ܁|
      block |ܘܐܸܬܿܬ̤ ܠܹܗ ܒܲܪܬܼ ܩܵܠܵܐ ܟܲܕܼ ܐܵܡ̇ܪܵܐ܃ ܤܵܦܹ̇ܩ ܠܵܟܼ ܒܘܼܝܵܐܵܐ ܘܥܸܢܝܵܢܵܐ|
      block |ܕܲܒܼܢܲܝ̈ܢܵܫܵܐ܁ ܘܲܐ̄ܚܪܹܢܵܐ ܕܒܹܗ ܒܲܙܢܵܐ ܐܲܦܝܼܣ ܠܐܲܠܵܗܵܐ܃ ܕܟܲܕܼ ܒܥܘܼܡܪܵܐ|
      block |ܝܑܼܚܝܼܕܼܵܝܵܐ ܚܵܝܹ̇ܐ ܗ̄ܘ̣ܵܐ ܘܲܒܼܗܘܼ̈ܦܵܟܹܐ ܕܲܠܚܘܿܕܼܵܝܘܼܬܼܵܐ܃ ܒܟܼܠܫܵܥ ܡ̣ܢ|
      block |ܒܘܼ̈ܝܵܐܹܐ ܕܡ̣ܢ ܛܲܝܒܿܘܼܬܼܵܐ ܡܸܬܼܒܲܤܲܡ ܗ̄ܘ̣ܵܐ܃ ܘܲܒܼܛܝܼܠܘܼܬܼܵܐ ܐܲܠܵܗܵܝܬܐ|
      block |ܢܲܩܝܼܦܵܐܝܼܬܼ ܒܡܲܪܓܫܵܢܘܼܬܼܵܐ ܓܠܝܼܬܼܵܐ ܠܹܗ ܡܸܬܼܚܲܙܝܵܐ ܗ̄ܘ̣ܵܬܼ܁ ܘܡܵܐ|
      block |ܕܐܸܬܼܩܲܪܲܒܼ ܠܝܲܬܼܒܵܐ ܕܥܵܠܡܵܐ܃ ܠܗܹܝܢ ܠܗܵܠܹܝܢ ܒܥ̣ܵܐ ܐܲܝܟܼ ܥܝܵܕܼܵܐ܃|
      block |ܘܠܵܐ ܐܸܫܟܲܚ܁ ܐܸܬܼܟܲܫܲܦ ܠܐܲܠܵܗܵܐ ܕܢܸܬܼܝܼܕܲܥ ܠܹܗ ܫܪܵܪܵܐ ܕܤܘܼܥܪܵܢܵܐ܃|
      block |ܟܲܕܼ ܐܵܡܲ݁ܪ܃ ܕܕܲܠܡܵܐ ܡܵܪܝ܃ ܡܸܛܠ ܐܲܦܸܤܩܘܿܦܘܼܬܼܵܐ ܐܸܬܼܪܲܚܩܲܬ̤|
    block
      block |ܡܹܢܝ ܛܲܝܒܿܘܼܬܼܵܐ܁ ܘܐܸܬܼܐܡܲܪ ܠܹܗ܃ ܠܵܐ܁ ܐܸܠܵܐ ܗܵܝܕܹܝܟ܃ ܡܲܕܼܒܿܪܵܐ|
      block |ܗ̄ܘ̣ܵܐ܁ ܠܲܝܬܿ ܗ̄ܘ̣ܵܐ ܒܢܲܝ̈ܢܵܫܵܐ܃ ܘܐܲܠܵܗܵܐ ܝܵܨܹ̇ܦ ܗ̄ܘ̣ܵܐ ܕܝܼܠܵܟܼ܁ ܗܵܫܵܐ|
      block |ܕܹܝܢ ܝܲܬܼܒܵܐ ܗ̄ܘ̣ ܕܥܵܠܵܡܵܐ܃ ܘܲܒܼܢܲܝ̈ܢܵܫܵܐ ܝܵܨܦܝܼܢ ܕܝܼܠܵܟܼ܁ ܕܢܹܐܡܲܪ܃|
      block |ܕܠܵܐ ܡܲܨܝܵܐ ܕܥܲܡ ܒܘܼܝܵܐܵܐ ܕܡܸܬܼܚܙܸܐ܃ ܢܸܫܬܵܘܬܲܦ ܐ̄ܢܵܫ|
      block |ܒܒܼܘܼܝܵܐܵܐ ܪܘܼܚܵܢܵܐ܁|
      block |ܝܵܠܘܿܦ܁ ܘܕܹܐܢ ܚܲܕܼ ܗ̄ܘ̣ ܚܸܙܘܵܐ ܘܓܸܠܝܵܢܵܐ܃ ܐܵܘ ܕܐܲܝܟܼ ܕܲܦܪܝܼܫܝܼܢ|
      block |ܒܲܫܡܵܗܹ̈ܐ܃ ܦܪܝܼܫܝܼܢ ܐܵܦ ܒܤܘܼܥܪ̈ܵܢܹܐ ܡܲܠܦܵܢܵܐ܁ ܐܝܼܬܼ ܗ̄ܘ̣|
      block |ܦܘܼܪܫܵܢܵܐ ܒܹܝܬܼ ܚܸܙܵܐ ܠܓܸܠܝܵܢܵܐ܁ ܓܸܠܝܵܢܵܐ ܕܹܝܢ ܐܵܦܸܢ ܥܲܠ ܬܪ̈ܲܝܗܘܿܢ|
      block |ܢܵܦܹ̇ܠ܃ ܒܗܵܝ̇ ܕܟܲܤܝܘܼܬܼܵܐ ܗ̣̄ܝ ܕܡܸܬܼܓܲܠܝܵܐ܃ ܕܡܸܕ̤ܡ ܕܲܟܼܤܸܐ ܗ̄ܘ̣ܵܐ|
      block |ܡ̣ܢ ܩܕܝܼܡ܃ ܘܗܵܫܵܐ ܢܦܲܩ̣ ܠܓܸܠܝܵܐ ܒܚܲܕܼ ܡ̣ܢ ܦܘܼܪ̈ܫܵܢܹܐ܁ ܐܸܠܵܐ|
      block |ܠܵܐ ܒܪܲܡ ܟܠܡܸܕܸܡ ܕܓܸܠܝܵܢܵܐ ܗ̄ܘ̣܃ ܐܵܦ ܚܸܙܘܵܐ ܗ̄ܘ̣܁ ܟܠܡܸܕܸܡ|
      block |ܕܚܸܙܘܵܐ ܗ̄ܘ̣܃ ܡܸܬܼܩܪܸܐ ܘܐܵܦ ܓܸܠܝܵܢܵܐ܁ ܡܸܛܠ ܕܟܲܤܝܘܼܬܼܵܐ ܗ̣̄ܝ|
      block |ܕܡܸܬܼܓܲܠܝܵܐ܁ ܠܵܘ ܕܹܝܢ ܟܠܡܸܕܸܡ ܕܲܠܓܸܠܝܵܐ ܘܠܝܼܕܲܥܬܼܵܐ ܐܵܬܹ̇ܐ܃|
      block |ܒܚܸܙܘܵܐ ܗܵܘܹ̇ܐ܁ ܓܸܠܝܵܢܵܐ ܡܲܢ ܐܲܝܟܼ ܕܲܒܼܤܘܿܓܼܵܐܐ܃ ܥܲܠ ܐܲܝܠܹܝܢ|
      block |ܕܡܸܬܼܝܲܕܼ̈ܥܵܢ ܘܕܲܒܼܡܲܕܥܵܐ ܡܸܬܿܛܲܥ̈ܡܵܢ ܡܸܬܼܢܤܸܒܼ܁ ܚܸܙܘܵܐ ܕܹܝܢ ܡ̣ܢ|
      block |ܟܠܦܪܘܿܣ܃ ܒܕܸܡ̈ܘܵܬܼܵܐ ܗܵܘܹ̇ܐ܁ ܐܝܟܼ ܗܵܢܹܝܢ ܕܲܠܘܵܬܼ ܩܲܕܼ̈ܡܵܝܹܐ|
      block |ܐܸܫܬܲܡܲܫ܃ ܐܲܝܟܼ ܕܲܒܼܛܲܒܿܝܼܘܼܬܼܵܐ ܡܸܕܸܡ ܕܲܒܼܫܸܬܼܵܐ܃ ܐܵܘ ܥܒܼܝܼܪܘܼܬܼܵܐ܁|
      block |ܘܒܲܙܒܲܢ ܚܲܬܝܼܬܼܵܐܝܼܬܼ܃ ܘܒܲܙܒܲܢ ܒܲܗܘܼܪܵܐܝܼܬܼ܁ ܟܲܕܼ ܗ̤ܘ ܗܵܘ̇ ܕܗܵܘܹ̇ܐ|
      block |ܠܘܵܬܹܗ ܚܸܙܘܵܐ܃ ܟܡܵܐ ܙܲܒܼ̈ܢܝܼܢ ܠܵܐ ܝܵܕܲܥ܃ ܕܐܸܢ ܒܥܝܼܪܘܼܬܼܵܐ ܗ̄ܘ̣|
      block |ܕܚܵܙܹ̇ܐ ܐܵܘ ܒܫܸܢܬܼܵܐ܁ ܐܵܦܠܵܐ ܒܵܬܲܪ ܕܐܸܬ̣ܼܵܐ ܠܘܵܬܼ ܢܲܦܫܹܗ ܝܵܕܲܥ ܕܐܸܢ|
      block |ܒܲܫܪܵܪܵܐ ܐܸܫܬܲܡܲܫ ܤܘܼܥܪܵܢܵܐ܃ ܐܵܘ ܐܲܝܟܼ ܕܲܒܼܚܸܠܡܵܐ܁ ܘܐܝܼܬܼ ܐܸܡܲܬܼܝ܃|
      block |ܕܒܲܪܬܼ ܩܵܠܵܐ ܡܸܫܬܲܡܥܵܐ ܕܥܘܼܕܼܪܵܢܵܐ܃ ܘܐܝܼܬܼ ܐܸܡܲܬܼܝ ܕܛܘܼܦܤܵܐ|
    block
      block |ܡܸܕܹܡ܁ ܘܒܲܙܒܲܢ ܢܲܗܝܼܪܵܐܝܼܬܼ܃ ܘܲܦܲܝ̈ܢ ܒܐܲܦܝܼ̈ܢ܁ ܐܵܦ ܚܙܵܬܼܵܐ ܘܡܲܡܠܠܵܐ|
      block |ܘܫܘ̈ܐܵܠܹܐ ܘܥܸܢܝܵܢܵܐ܁ ܘܚܲܝ̈ܠܵܘܵܬܼܵܐ ܐܸܢܘܿܢ ܩܲܕܝܼ̈ܫܹܐ܃ ܕܡܸܬܼܚܙܹܝܢ ܠܐܲܝܠܹܝܢ|
      block |ܕܫܵܘܹ̇ܝܢ܁ ܘܓܲܠܝܵܐ܃ ܕܲܒܼܡܲܕܼܒܿܪܵܐ ܘܲܒܼܚܘܼܪܒܵܐ ܘܲܒܼܕܼܘܼ̈ܟܿܝܵܬܼܵܐ ܕܲܡܫܵܘ̈ܚܕܼܵܢ܃|
      block |ܘܲܒܼܦܘܼܪܢܵܫܵܐ ܕܡ̣ܢ ܥܵܠܡܵܐ܃ ܗܵܘ̈ܝܵܢ ܨܼܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܁ ܐܲܝܟܵܐ|
      block |ܕܐܵܦ ܒܲܪܢܵܫܵܐ ܐܵܠܨܵܐܝܼܬܼ ܤܢܝܼܩ ܥܠܲܝܗܹܝܢ܃ ܒܲܕܼܠܲܝܬܿ ܠܹܗ ܐܝܼܠܵܐ|
      block |ܡ̣ܢ ܕܘܼܟܼ܁ ܓܸܠܝܵܢܹ̈ܐ ܕܹܝܢ ܕܐܲܝܠܹܝܢ ܕܲܒܼܤܘܼܟܵܠܵܐ ܡܸܬܼܪ̈ܲܓܼܫܵܢ܃|
      block |ܒܝܲܕܼ ܕܲܟܼܝܘܼܬܼܵܐ ܡܸܬܼܩܲܒܹܠܝܼܢ܁ ܘܒܲܠܚܘܿܕܼ܃ ܕܐ̄ܢܵܫܵܐ ܐܝܼܬܹܝܗ̇ ܝܲܕܼܘܼ̈ܥܬܼܵܢܹܐ|
      block |ܘܲܓܼܡܝܼܪܹ̈ܐ܁|
      block |ܝܵܠܘܿܦܵܐ܁ ܐܸܢ ܡܲܛܝܼ ܐ̄ܢܵܫ ܠܕܲܟܼܝܘܼܬܼܵܐ ܕܠܸܒܵܐ܃ ܡܵܢܵܘ|
      block |ܫܘܼܘܕܵܥܵܗ̇ ܘܐܸܡܲܬܼܝ ܢܸܕܲܥ ܩܢܘܿܡܹܗ܃ ܐܸܢ ܐܸܬ݂ܼܵܐ ܠܸܒܹܗ ܠܕܲܟܼܝܘܼܬܼܵܐ|
      block |ܡܲܠܦܵܢܵܐ܁ ܡܵܐ ܕܲܠܟܼܠܗܘܿܢ ܒܢܲܝ̈ܢܵܫܵܐ ܫܲܦܝܼܪ ܚܵܙܹ̇ܐ܃ ܘܠܵܐ ܡܸܬܼܚܙܸܐ|
      block |ܠܹܗ ܕܲܛܡܲܐ ܐ̄ܢܵܫ ܐܵܘ ܕܲܡܤܲܝܼܒܲ܁ ܗܵܢܵܐ ܒܕܲܟܼܝܘܼܬܼܵܐ ܩܵܐܹ̇ܡ܃|
      block |ܫܲܪܝܼܪܵܐܝܼܬܼ܁ ܘܐܸܠܵܐ܃ ܐܲܝܟܲܢ ܡܲܨܝܵܐ ܕܢܸܓܼܡܘܿܪ ܡܸܠܬܼܵܐ ܕܲܫܠܝܼܚܵܐ܃ ܕܟܲܕܼ|
      block |ܐ̄ܢܵܫ ܒܟܼܠܵܗ̇ ܡܝܲܬܿܪܘܼܬܼܵܐ ܩܵܐܹ̇ܡ ܢܸܚܫܘܿܒܼ ܠܟܼܠܢܵܫ ܐܲܝܟܼ ܕܲܡܝܲܬܲܪ|
      block |ܡܸܢܹܗ ܒܠܸܒܵܐ ܘܒܲܫܪܵܪܵܐ܃ ܐܸܠܵܐ ܐܸܢ ܐܸܬܼܡܲܛܝܼ ܠܗܵܝ̇ ܕܐܲܡܝܼܪܵܐ܃|
      block |ܕܕܲܟܼ̈ܝܵܢ ܥܲܝܢܵܘ̈ܗܝ ܠܵܐ ܚܵܙܹ̇ܐ ܒܝܼܫܬܼܵܐ܁ ܝܵܠܘܿܦܵܐ܁ ܡܵܢܲܐ ܗ̣̄ܝ ܕܲܟܼܝܘܼܬܼܵܐ|
      block |ܘܥܕܲܡܵܐ ܠܐܲܝܟܵܐ ܬܚܘܼܡܵܗ̇ ܡܲܠܦܵܢܵܐ܁ ܕܲܟܼܝܘܼܬܼܵܐ ܡܸܬܼܪܲܥܹܢܵܐ|
      block |ܕܐܝܼܬܹܝܗ̇܃ ܡܸܬܼܢܲܫܝܵܢܘܼܬܼܵܐ ܕܲܙܢܲܝ̈ ܝܑܼܕܲܥܬܼܵܐ ܕܲܠܒܲܪ ܡ̣ܢ ܟܝܵܢܵܐ܃ ܗܵܠܹܝܢ|
      block |ܕܲܒܼܓܼܵܘ ܥܵܠܡܵܐ ܐܸܫܟܲܚ ܐܸܢܘܿܢ ܟܝܵܢܵܐ܁ ܬܚܘܼܡܗ̇ ܕܹܝܢ܃ ܕܗܵܢܵܐ ܟ̱ܠܹܗ|
      block |ܢܸܬܼܚܲܪܲܪ ܡܸܢܗܘܿܢ܃ ܕܟܹܐܬܸܐ ܥܕܲܡܵܐ ܠܲܦܫܝܼܛܘܼܬܹܗ ܘܬܲܡܝܼܡܘܼܬܹܗ|
      block |ܩܲܕܼܡܵܝܬܼܵܐ ܕܲܟܼܝܵܢܵܐ܃ ܐܲܝܟܼ ܫܲܒܼܪܵܐ ܡܸܕܸܡ܃ ܤܛܲܪ ܡ̣ܢ ܙܥܘܿܪ̈ܝܵܬܼܵܐ|
    block
      block |ܒܲܠܚܘܿܕܼ܁ ܝܵܠܘܿܦܵܐ܁ ܘܡܲܨܝܵܐ ܕܢܹܐܬܸܐ ܒܲܪܢܵܫܵܐ ܠܗܵܢܵܐ ܛܲܟܼܤܵܐ|
      block |ܡܲܠܦܵܢܵܐ܁ ܐܹܝܢ܁ ܗܵܐ ܚܲܕܼ ܡ̣ܢ ܤܵܒܹ̈ܐ ܥܕܲܡܵܐ ܠܗܵܕܹܐ ܐܸܬ̣ܼܵܐ܃ ܥܕܲܡܵܐ|
      block |ܕܐܵܦ ܠܬܲܠܡܝܼܕܹܗ ܡܫܲܐܸܠ ܗ̄ܘ̣ܵܐ ܐܲܡܝܼܢܵܐܝܼܬܼ܃ ܕܐܸܢ ܐܲܝܟܼܝܼܠ ܠܹܗ|
      block |ܠܲܚܡܵܐ ܐܵܘ ܠܵܐ܁ ܘܚܲܕܼ ܡ̣ܢ ܩܲܕܝܼ̈ܫܹܐ ܕܒܲܙܒܲܢ ܐ̄ܢܵܫ ܤܵܒܼܵܐ ܥܲܬܝܼܩܵܐ܃|
      block |ܗܵܢܵܐ ܟ̱ܠܹܗ ܐܸܬܿܕܲܟܝܼ ܘܐܸܬܼܦܫܸܛ܃ ܘܐܸܬ̣ܼܵܐ ܠܬܲܡܝܼܡܘܼܬܼܵܐ|
      block |ܘܲܠܫܲܦܝܼܘܼܬܼܵܐ܃ ܥܕܲܡܵܐ ܕܐܲܝܟܼ ܥܘܸܠܵܐ ܢܸܗܘܸܐ ܒܨܝܼܪ ܩܲܠܝܼܠ܃|
      block |ܒܡܸܬܼܢܲܫܝܵܢܘܼܬܼܵܐ ܕܗܵܠܹܝܢ ܕܲܬܼܢܵܢ܁ ܘܲܟܼܒܲܪ ܠܵܐ ܡܸܬܼܗܲܝܡܲܢ ܠܤܲܓܝܼ̈ܐܹܐ|
      block |ܡܸܕܸܡ ܕܐܵܡ̇ܪܝܼܢܲܢ܃ ܡܸܛܠ ܕܕܼܘܼܡܵܪܵܐ ܗ̄ܘ̣ ܒܲܫܪܵܪܵܐ܁ ܕܐܵܦܠܵܐ|
      block |ܒܥܸܕܵܢܵܐ ܕܐ̄ܪ̈ܵܙܹܐ ܝܵܕܲܥ ܗ̄ܘ̣ܵܐ ܠܡܸܛܲܪ ܢܲܦܫܹܗ ܐܲܝܟܼ ܕܲܠܡܸܫܩܲܠ|
      block |ܐ̄ܪ̈ܵܙܹܐ܃ ܘܕܐܸܢ ܢܛܝܼܪ ܐܵܘ ܠܵܐ܃ ܥܕܲܡܵܐ ܕܬܲܠܡܝܼܕܼܵܘ̈ܗܝ ܢܵܛ̇ܪܝܼܢ|
      block |ܗ̄ܘ̣ܵܘ ܠܹܗ ܒܩܸܠܵܝܬܹܗ܃ ܘܡܵܘܒܿܠܝܼܢ ܗ̄ܘ̣ܵܘ ܠܹܗ ܠܩܘܼܕܼܫܵܐ܃ ܐܲܝܟܼ|
      block |ܕܲܠܛܲܠܝܵܐ ܙܥܘܿܪܵܐ܁ ܗܵܢܵܐ ܟ̱ܠܹܗ ܐܸܫܬܲܦܝܼ ܘܐܸܬܼܦܫܸܛ ܗܵܘ̇|
      block |ܛܘܼܒܼܵܢܵܐ܁ ܘܟܲܕܼ ܗܵܟܲܢܵܐ ܗܘ̤ܵܐ ܒܗܵܠܹܝܢ ܕܲܬܼܢܵܢ܃ ܒܢܲܦܫܹܗ ܓܡܝܼܪ|
      block |ܗ̄ܘ̣ܵܐ ܠܘܵܬܼ ܐܲܠܵܗܵܐ܁|
      block |ܝܵܠܘܿܦܵܐ܁ ܐܲܝܢܵܐ ܗܸܪܓܵܐ ܘܥܸܢܝܵܢܵܐ ܙܵܕܹܩ ܕܢܸܗܘܸܐ ܠܹܗ ܠܐ̄ܢܵܫ|
      block |ܒܓܼܵܘ ܚܒܼܘܼܫܝܹܗ ܘܲܒܼܫܸܠܝܹܗ܃ ܕܠܵܐ ܢܸܫܬܿܟܲܚ ܒܲܛܝܼܠ ܡܲܕܿܥܹܗ|
      block |ܒܚܘܼ̈ܫܵܒܹܐ ܕܫܸܓܼܡܵܐ ܡܲܠܦܵܢܵܐ܁ ܥܲܠ ܗܸܪܓܵܐ ܡܫܲܐܸܠ ܐܲܢ̄ܬܿ܃ ܕܡܵܢܵܐ|
      block |ܢܸܗܘܸܐ ܠܹܗ ܠܡܝܼܬܼ ܠܥܵܠܡܵܐ ܒܩܸܠܵܝܬܹܗ ܒܲܪܢܵܫܵܐ ܕܲܚܦܝܼܛ ܟܲܝ|
      block |ܘܥܝܼܪܵܐ ܢܲܦܫܹܗ܃ ܥܲܠ ܫܘܼܐܵܠܵܐ ܤܢܝܼܩ ܕܐܲܝܢܵܐ ܦܘܼܠܚܵܢܵܐ ܢܸܗܘܸܐ|
      block |ܠܹܗ ܟܲܕܼ ܐܝܼܬܼܵܘܗܝ ܒܲܠܚܘܿܕܼܵܘܗܝ܃ ܡܵܢܵܐ ܐܝܼܬܼܵܘܗܝ ܗܸܪܓܹܗ|
    block
      block |ܕܝܼܚܝܼܕܼܵܝܵܐ ܒܩܸܠܵܝܬܹܗ ܐܸܠܵܐ ܐܸܢ ܒܸܟܼܝܵܐ ܡ̣ܢ ܒܸܟܼܝܵܐ ܟܲܝ ܡܸܤܬܿܦܸܩ|
      block |ܠܘܵܬܼ ܚܘܼܫܵܒܼܵܐ ܐ̄ܚܪܹܢܵܐ ܠܲܡܚܵܪ܃ ܐܲܝܢܵܘ ܗܸܪܓܵܐ ܕܲܡܝܲܬܲܪ ܡܸܢܹܗ|
    block
      block |ܟܲܕܼ ܗ̤ܘ ܡܵܘܬܿܒܹܗ ܝܑܼܚܝܼܕܼܵܝܵܐ ܘܲܡܫܵܘܚܕܼܵܐ ܕܡܘܼܬܼ ܩܲܒܼܪܵܐ܃ ܕܲܫܠܸܐ|
      block |ܡ̣ܢ ܟܠܗܹܝܢ ܡܚܲܕܝܵܢ̈ܝܵܬܹܗ ܕܥܵܠܡܵܐ ܡܲܠܸܦ ܠܹܗ܃ ܕܲܕܒܸܟܼܝܵܐ ܗ̄ܘ̣|
      block |ܦܘܼܠܚܵܢܹܗ܁ ܐܵܦ ܗ̤ܘ ܟܘܼܢܵܝܵܐ ܕܲܫܡܹܗ܃ ܥܲܠ ܗܵܢܵܐ ܡܚܲܦܸܛ ܠܹܗ܁|
      block |ܐܲܒܼܝܼܠܵܐ ܓܹܝܪ ܡܸܬܼܩܪܸܐ܃ ܗܵܢܵܘ ܕܹܝܢ܃ ܡܲܪܝܼܪ ܠܸܒܵܐ܁ ܟܠܗܘܿܢ ܓܹܝܪ|
      block |ܙܲܕܝܼ̈ܩܹܐ܃ ܒܒܸܟܼܝܵܐ ܢܦܲܩ̣ܘ ܡ̣ܢ ܥܵܠܡܵܐ ܗܵܢܵܐ܁ ܐܸܢ ܩܲܕܝܼ̈ܫܹܐ ܒܵܟܹ̇ܝܢ|
      block |ܗ̄ܘ̣ܵܘ܃ ܘܦܘܼܡ̈ܡܲܝܗܘܿܢ ܡ̣ܢ ܕܹܡܥܲܝ̈ܗܘܿܢ ܒܟܼܠܥܸܕܵܢ ܡܵܠܹܝܢ ܗ̄ܘ̣ܵܘ܃|
      block |ܘܗܵܟܲܢܵܐ ܢܦܲܩ̣ܘ ܡ̣ܢ ܥܵܠܡܵܐ ܗܵܢܵܐ܃ ܡܲܢ̣ܘܼ ܠܵܐ ܢܸܒܼܟܸܿܐ ܒܘܼܝܵܐܹܗ|
      block |ܕܝܼܚܝܼܕܼܵܝܐ܃ ܡ̣ܢ ܒܸܟܼܝܵܐ ܗ̄ܘ̣ ܡܸܬܼܝܼܠܸܕܼ܁ ܐܸܢܕܹܝܢ ܐܲܝܠܹܝܢ ܕܙܲܟܵܚܝܼܢ ܗ̄ܘ̣ܵܘ|
      block |ܕܲܡܥ̣ܘ ܬܢܵܢ܃ ܐܲܝܢܵܐ ܕܲܚܒܼܵܪ̈ܵܬܼܵܐ ܡܠܸܐ܃ ܐܲܝܟܲܢ ܡܤܲܝܒܲܪ ܕܢܸܫܠܸܐ|
      block |ܡ̣ܢ ܒܸܟܼܝܵܐ ܡܵܪܹܐ ܒܲܝܬܐ ܟܲܝ ܕܤܝܼܡ ܚܲܒܿܝܼܒܹܗ ܩܕܼܵܡܵܘܡܝ ܟܲܕܼ|
      block |ܡܲܚܝܼܬܼ܃ ܥܲܠ ܝܘܼܠܦܵܢܵܐ ܤܢܝܼܩ ܕܲܐܝܢܵܐ ܚܘܼܫܵܒܼܵܐ ܢܙܝܼܥ ܒܹܗ ܒܸܟܼܝܵܐ|
      block |ܢܲܦܫܵܟܼ ܕܡܲܚܝܼܬܵܐ ܒܲܚܛܵܗܹ̈ܐ ܤܝܼܡܵܐ ܩܕܼܵܡܲܝܟܼ܃ ܕܛܵܒܲܐ ܗ̣̄ܝ ܠܵܟܼ ܡ̣ܢ|
      block |ܥܵܠܡܵܐ ܟ̱ܠܹܗ܁ ܐܸܢ ܕܹܝܢ ܠܫܸܠܝܵܐ ܢܹܐܬܸܐ܃ ܐܵܦ ܠܒܸܟܼܝܵܐ ܡܨܹܝܢܲܢ|
      block |ܕܢܸܬܼܐܡܸܢ܁ ܡܸܛܠܗܵܢܵܐ ܢܸܒܼܥܸܐ ܡ̣ܢ ܡܵܪܲܢ ܒܪܸܝܵܢܵܐ ܐܲܟܼܝܵܦܵܐ܃|
      block |ܕܗܵܕܹܐ ܢܸܬܸܠ ܠܲܢ܁ ܐܸܢܕܹܝܢ ܠܗܵܕܹܐ ܢܸܤܲܒܼ܃ ܡܵܘܗܲܒܼܬܼܵܐ ܕܡ̣ܢ ܟܠ|
      block |ܡܝܲܬܿܪܵܐ܃ ܒܹܗ ܒܒܸܟܼܝܵܐ ܠܕܲܟܼܝܘܼܬܼܵܐ ܥܵܐܠܝܼܢ ܚ̄ܢܲܢ܁ ܘܡܵܐ ܕܲܠܬܲܡܵܢ|
      block |ܥܲܠܢܲܢ܃ ܬܘܼܒܼ ܠܵܐ ܡܸܫܬܩܸܠ ܡܸܢܲܢ܃ ܥܕܲܡܵܐ ܠܝܘܿܡ ܡܲܦܩܵܢܲܢ|
      block |ܕܡ̣ܢ ܥܵܠܡܵܐ܁|
      block |ܛܘܼܒܲܝܗܘܿܢ ܗܵܟܹܝܠ ܠܕܲܟܼܝܲܝ̈ ܠܸܒܵܐ܃ ܕܠܲܝܬܿ ܥܸܕܵܢܵܐ ܕܠܵܘ|
      block |ܒܗܵܢܵܐ ܒܘܼܤܵܡܵܐ ܕܕܸܡ̈ܥܹܐ ܡܸܬܼܦܲܪܦܥܝܼܢ܃ ܘܒܹܗ ܗ̤ܘ ܚܵܙܹ̇ܝܢ ܠܡܵܪܲܢ|
      block |ܐܲܡܝܼܢܵܐܝܼܬܼ܁ ܕܟܲܕܼ ܕܸܡ̈ܥܹܐ ܒܥܲܝܢܲܝ̈ܗܘܿܢ܃ ܡܸܫܬܿܘܹܝܢ ܠܲܚܙܵܬܼܵܐ ܕܓܸܠܝܵܢܹܗ|
    block
      block |ܒܪܵܘܡܵܐ ܕܲܨܠܘܿܬܼܵܐ܁ ܒܕܼܵܐܦܠܵܐ ܐܝܼܬܼ ܠܗܘܿܢ ܨܠܘܿܬܼܵܐ ܕܠܵܐ ܕܸܡ̈ܥܹܐ܃|
      block |ܘܗܵܕܲܐ ܗ̣̄ܝ ܕܐܲܡܝܼܪܵܐ ܡ̣ܢ ܡܵܪܲܢ܃ ܕܛܘܼܒܲܝܗܘܿܢ ܠܐܲܒܼܝܼ̈ܠܹܐ܃ ܕܗܸܢܘܿܢ|
      block |ܢܸܬܼܒܲܝܐܘܼܢ܁ ܡ̣ܢ ܐܲܒܼܝܼܠܘܼܬܼܵܐ ܟܹܝܬܼ܃ ܐ̄ܢܵܫ ܐܵܬܹ̇ܐ ܠܕܲܟܼܝܘܼܬܼ ܢܲܦܫܵܐ܁|
      block |ܡܸܛܠܗܵܢܵܐ ܟܲܕܼ ܐܸܡ݂ܲܪ ܡܲܚܝܵܢܲܢ܃ ܕܛܘܼܒܲܝܗܘܿܢ ܠܐܲܒܼ̈ܝܼܠܹܐ ܕܗܸܢܘܿܢ|
      block |ܢܸܬܼܒܲܝܐܘܼܢ܃ ܠܵܐ ܦܲܫܸܩ̣ ܕܐܲܝܢܵܐ ܒܘܼܝܵܐܵܐ܁ ܟܲܕܼ ܢܸܫܬܿܘܸܐ ܝܑܼܚܝܼܕܼܵܝܵܐ ܕܲܒܼܝܲܕܼ|
      block |ܐܲܒܼܝܼܠܘܼܬܼܵܐ ܢܸܥܒܲܪ ܠܗܵܢܵܐ ܐܲܬܼܪܵܐ ܕܚܲܫܹ̈ܐ܃ ܘܲܢܡܲܢܲܥ ܠܘܵܬܼ ܦܩܲܥܬܐ|
      block |ܗܵܝ̇ ܕܕܲܟܼܝܘܼܬܼ ܢܲܦܫܵܐ܃ ܕܒܼܵܗ̇ ܒܗܵܕܹܐ ܦܵܓܲܥ ܒܗܵܘ̇ ܒܘܼܝܵܐܵܐ ܕܠܵܐ|
      block |ܥܵܒܲܪ ܡ̣ܢ ܐܲܝܠܹܝܢ ܕܐܸܫܟܚܘܼܗܝ ܬܢܵܢ܁ ܗܵܝܕܹܝܢ ܡܸܤܬܲܟܲܠ܃ ܕܲܠܗܵܢܵܐ|
      block |ܒܘܼܝܵܐܵܐ ܕܲܒܼܫܘܼܠܵܡܵܐ ܕܐܲܒܼܝܼܠܘܼܬܼܵܐ ܡܸܬܼܩܲܒܲܠ ܒܝܲܕܼ ܕܲܟܼܝܘܼܬܼܵܐ܃ ܙܲܡܸܢ|
      block |ܐܸܢܘܿܢ ܡܵܪܲܢ ܠܐܲܒܼܝܼ̈ܠܹܐ܁ ܒܕܼܵܐܦܠܵܐ ܐܝܼܬܼ ܕܐܲܡܝܼܢ ܒܵܟܹ̇ܐ܃ ܘܩܲܪܝܼܒܼܝܼܢ|
      block |ܚܲܫܹ̈ܐ ܠܠܸܒܹܗ܁ ܡܸܛܠ ܕܒܸܟܼܝܵܢܵܐ܃ ܠܗܲܠ ܡ̇ܢ ܚܵܫܘܿܫܘܼܬܼܵܐ ܗ̄ܘ̣܁ ܘܐܸܢ|
      block |ܐܲܝܢܵܐ ܕܒܲܡܠܸܐ ܙܒܲܢ ܡܸܬܼܐ̱ܒܸܠ ܘܒܼܵܟܹ̇ܐ܃ ܡܸܫ̈ܟܿܚܵܢ ܐܸܢܹܝܢ ܕܸܡ̈ܥܹܐ|
      block |ܠܲܡܟܲܦܵܪܘܼ ܡ̣ܢ ܪܸܥܝܵܢܵܐ ܥܘܼܗܕܵܢܵܐ ܕܚܲܫܹ̈ܐ܃ ܡܵܢܵܐ ܢܹܐܡܲܪ ܥܲܠ ܐܲܝܢܵܐ|
      block |ܕܦܘܼܠܚܵܢܵܐ ܝܑܼܕܼܝܼܥܵܐ ܠܸܠܝܵܐ ܘܐܝܼܡܵܡܵܐ ܠܗܵܢܵܐ ܤܝܼܡ ܠܹܗ ܥܘܼܕܼܪܵܢܵܐ|
      block |ܕܡ̣ܢ ܒܸܟܼܝܵܐ ܡܲܢ̣ܘܼ ܝܵܕܲܥ܃ ܐܸܠܵܐ ܐܲܝܠܹܝܢ ܕܢܲܦܫܗܘܿܢ ܠܗܵܕܹܐ ܝܲܗ̣̄ܝܼܘ|
      block |ܟܠܗܘܿܢ ܩܲܕܝܼ̈ܫܹܐ܃ ܪܓܼܝܼܓܼܝܼܢ ܠܵܗ̇ ܠܗܵܕܹܐ ܡܲܥܲܠܬܼܵܐ܁ ܘܲܒܼܝܲܕܼ ܒܸܟܼܝܵܐ|
      block |ܡܸܬܼܦܬܲܚ ܬܲܪܥܵܐ ܩܕܼܵܡܲܝܗܘܿܢ܃ ܠܡܸܥܲܠ ܠܹܗ ܠܗܵܘ̇ ܐܲܬܼܪܵܐ|
      block |ܕܒܼܘܼ̈ܝܵܐܹܐ܃ ܐܲܝܟܵܐ ܕܒܹܗ ܥܸܩ̈ܒܼܵܬܐ ܕܚܘܼܒܹܗ ܕܐܲܠܵܗܵܐ ܪ̈ܫܝܼܡܵܢ ܒܝܲܕܼ|
      block |ܓܸܠܝܵܢܹ̈ܐ܁|
      block |ܝܵܠܘܿܦܵܐ܁ ܡܸܛܠ ܕܹܝܢ ܕܠܵܐ ܤܵܦܹ̇ܩ ܒܲܪܢܵܫܵܐ ܠܐܲܡܝܼܢܘܼܬܼܵܐ ܗܵܕܹܐ܃|
      block |ܡܸܛܠ ܟܪܝܼܗܘܼܬܼܵܐ ܕܲܟܼܝܵܢܹܗ ܕܦܲܓܼܪܵܐ܃ ܕܢܸܗܘܸܐ ܐܝܼܬܼ ܠܹܗ ܘܡܸܕܸܡ|
      block |ܐ̄ܚܪܹܝܢ ܒܵܬܲܪ ܗܵܕܹܐ ܙܵܕܹܩ܃ ܕܚܵܫܲܝ ܠܲܠܒܼܘܼܟܼܝܵܐ ܕܪܸܥܝܵܢܹܗ܁ ܕܠܵܐ|
    block
      block |ܢܸܤܥܘܿܢ ܥܠܵܘܗܝ ܚܲܫܹ̈ܐ܃ ܒܝܲܕܼ ܒܸܛܠܵܢܵܐ ܕܡܲܕܥܵܐ܁ ܡܲܠܦܵܢܵܐ܁ ܠܵܐ|
      block |ܡܸܫܟܿܚܝܼܢ ܚܲܫܹ̈ܐ ܤܵܥܹ̇ܝܢ ܥܲܠ ܢܲܦܫܵܐ܃ ܘܫܵܓܼܫ̇ܝܼܢ ܠܝܼܚܝܼܕܼܵܝܵܐ ܕܲܦܤܝܼܩ|
      block |ܠܸܒܹܗ ܡ̣ܢ ܥܵܠܡܵܐ ܒܕܼܘܼܝܵܪܵܐ ܠܚܘܿܕܼܵܝܵܐ܃ ܒܗܵܘ̇ ܟ̱ܠܹܗ ܫܸܠܝܵܐ|
      block |ܕܡܲܕܼܒܿܪܵܐ ܚܤܝܼܟܼ ܡܸܢܟܠ ܙܡܵܡ̈ܝܼܢ ܘܩܵܠ̈ܝܼܢ ܕܲܫܓܼܘܼܫܝܵܗ̇ ܕܲܒܼܪܝܼܬܼܵܐ܃|
      block |ܐܸܠܵܐ ܐܸܢ ܐܲܗܡ̣ܝܼ ܡ̣ܢ ܘܵܠ̈ܝܵܬܹܗ܁ ܝܲܬܝܼܪܵܐܝܼܬܼ ܕܐܝܼܬܼ ܠܹܗ ܥܲܡ ܥܸܢܝܵܢܵܐ|
      block |ܕܲܟܼܬܼܵܒܹ̈ܐ܃ ܘܚܘܼ̈ܫܵܒܹܐ ܡܥܲܕܪ̈ܵܢܹܐ ܕܡܸܬܼܥܢܸܐ ܒܗܘܿܢ܃ ܕܒܲܡܝܲܬܿܪܘܼܬܼ|
      block |ܚܵܘܪܵܐ ܕܤܘܼܟܵܠܲܝ̈ܗܘܿܢ ܡܸܬܿܕܚܹܝܢ ܡ̣ܢ ܘܲܥܕܹܗ ܚܘܼ̈ܫܵܒܹܐ ܦܲܟܿܝܼ̈ܗܹܐ܃|
      block |ܕܠܵܐ ܡܸܫܟܲܚ ܢܸܬܼܦܤܸܩ ܪܸܥܝܵܢܹܗ ܡܸܢܗܘܿܢ܃ ܘܚܵܐܲܪ ܠܘܵܬܼ ܥܵܠܡܵܐ|
      block |ܟܠ ܟ̱ܠܹܗ܃ ܡܸܛܠ ܗܲܢܝܼܐܘܼܬܹܗ ܪܲܒܿܬܐ ܕܥܸܢܝܵܢܵܐ ܗܵܘ̇ ܕܒܹܗ|
      block |ܡܸܬܿܕܲܠܸܐ ܡܲܕܥܵܐ ܪܲܘܝܵܐܝܼܬܼ ܒܗܵܘ̇ ܨܸܕܹܝܗ ܤܲܓܝܼܐܵܐ ܕܡܲܕܼܒܿܪܵܐ܁ ܘܛܵܥܹ̇ܐ|
      block |ܢܲܦܫܹܗ܃ ܘܡܸܬܼܢܫܸܐ ܠܲܟܼܝܵܢܹܗ܁ ܘܗܵܘܹ̇ܐ ܐܲܝܟܼ ܐ̄ܢܵܫ ܕܲܫܢܸܐ܃ ܘܠܵܐ|
      block |ܡܸܬܿܕܟܲܪ ܠܹܗ ܠܥܵܠܵܡ ܟܠ ܟ̱ܠܹܗ܁ ܘܝܲܬܝܼܪ܃ ܟܲܕܼ ܡܸܬܼܪܲܥܸܐ|
      block |ܘܢܵܤܹ̇ܒܼ ܒܡܲܕܥܹܗ ܥܲܠ ܪܲܒܿܘܼܬܹܗ ܕܐܲܠܵܗܵܐ܃ ܫܘܼܒܼܚܵܐ ܕܲܟܼܝܵܢܹܗ܃|
      block |ܬܸܡܗܵܐ ܕܲܥ̇ܒܼܵܕܼܵܘ̈ܗܝ܃ ܘܲܒܼܱܝܼܛܘܼܬܼܵܐ ܬܘܼܒܼ ܕܲܩܢܘܿܡܹܗ܃ ܕܲܥܕܲܡܵܐ|
      block |ܠܐܲܝܟܵܐ ܐܸܬܼܥܲܠܝܼ܁ ܕܲܒܼܡ̇ܢ ܢܸܪܢܸܐ܃ ܘܐܲܝܠܹܝܢ ܚܘܼ̈ܫܵܒܹܐ ܢܲܡܪܲܚ ܢܸܤܲܒܼ|
      block |ܒܢܲܦܫܹܗ ܠܒܼܘܼܤܵܡܹܗ܃ ܕܲܒܼܬܸܡܗܵܐ ܕܙܵܘܥܵܘ̈ܗܝ ܢܸܪܘܸܐ ܒܟܼܠܥܸܕܵܢ܃|
      block |ܐܲܝܟܼ ܕܲܒܼܗܵܘ̇ ܕܘܼܒܵܪܵܐ ܕܒܼܵܬܲܪ ܩܝܵܡܬܼܵܐ܁ ܛܵܒܼ ܓܹܝܪ ܝܵܗܹ̇ܒܼ ܫܸܠܝܵܐ|
      block |ܐܝܼܕܼܵܐ ܠܗܵܕܹܐ܃ ܒܗܵܝ̇ ܕܐܝܼܬܼ ܐܲܬܼܪܵܐ ܠܡܲܕܥܵܐ ܠܡܸܫܟܲܢ ܥܲܠ ܝܵܬܹܗ|
      block |ܒܫܲܝܢܵܐ ܕܲܫܟܝܼܚ ܠܹܗ ܡ̣ܢ ܫܸܠܝܵܐ܁ ܐܲܟܲܚ̄ܕܼ ܕܹܝܢ ܘܡܸܬܿܬܿܙܝܼܥ ܡ̣ܢ|
      block |ܗܵܪܟܵܐ ܒܥܘܼܗܕܵܢܵܐ ܠܦܘܼܬܼ ܡܠܲܚܡܘܼܬܼܵܐ ܕܢܝܼܫܵܐ ܕܗܘܼܦܵܟܼܵܘ̈ܗܝ܃|
      block |ܘܢܵܤܹ̇ܒܼ ܒܪܸܥܝܵܢܹܗ ܫܘܼܒܼܚܹ̈ܐ ܕܥܵܠܡܵܐ ܕܲܥܬܼܝܼܕܼ܃ ܤܲܒܼܪܵܐ ܕܲܢܛܝܼܪ|
      block |ܠܙܲܕܝܼ̈ܩܹܐ܃ ܠܗܵܢܘܿܢ ܚܲܝܹ̈ܐ ܡܸܬܿܬܿܙܝܼ̈ܥܲܝ ܠܒܪܘܼܚ܃ ܘܢܵܒܼ̈ܗܲܝ ܒܐܲܠܵܗܵܐ|
    block
      block |ܟܠܗܘܿܢ܁ ܗܵܘ̇ ܗܘܼܦܵܟܼܵܐ ܚܲܕܼܬܼܵܐ܃ ܕܲܕܼܠܵܐ ܥܘܼܗܕܵܢܵܐ ܘܲܕܼܠܵܐ ܙܵܘܥܵܐ|
      block |ܕܥܲܠ ܗܵܠܹܝܢ ܕܲܬܼܢܵܢ܁ ܘܡܵܐ ܕܲܒܼܗܵܠܹܝܢ ܪܘܼܵܐ܃ ܬܘܼܒܼ ܡܫܲܢܸܐ ܡ̣ܢ|
      block |ܬܲܡܵܢ ܒܬܹܐܘܿܪܝܹܗ܃ ܠܘܵܬܼ ܗܵܠܹܝܢ ܕܥܵܠܡܵܐ ܗܵܢܵܐ ܕܐܝܼܬܼܵܘܗܝ ܒܹܗ|
      block |ܥܕܲܟܹܝܠ܃ ܟܲܕܼ ܐܵܡܲ݁ܪ ܡܸܬܿܕܲܪܵܢܵܐܝܼܬܼ܃ ܐܘܿ ܥܘܼܡܩܵܐ ܕܥܘܿܢܼܪܵܐ|
      block |ܘܚܸܟܼܡܬܐ ܘܡܲܕܥܵܐ ܘܬܲܪܥܝܼܬܼܵܐ ܠܵܐ ܡܸܬܼܒܲܨܝܵܢܘܼܬܼܵܐ ܕܐܲܠܵܗܵܐ܁ ܕܐ̄ܢܵܫ܃|
      block |ܠܵܐ ܡܵܫ̣ ܕܝܼܢܵܘ̈ܗܝ܁ ܘܐܘܼܪ̈ܚܵܬܹܗ܃ ܠܵܐ ܡܸܬܼܥܲܩ̈ܒܼܵܢ܁ ܕܟܲܕܼ ܥܵܠܡܵܐ|
      block |ܐ̄ܚܪܹܢܵܐ ܕܗܵܟܲܢܵܐ ܬܡܝܼܗ ܡܛܲܝܲܒܼ ܗ̄ܘ̣ܵܐ ܠܹܗ܃ ܕܠܹܗ ܢܲܥܸܠ|
      block |ܐܸܢܘܿܢ ܠܟܼܠܗܘܿܢ ܡܠܝܼ̈ܠܹܐ܃ ܘܢܸܛܲܪ ܐܸܢܘܿܢ ܕܠܵܐ ܫܘܼܢܵܝ ܒܚܲܝܹ̈ܐ ܕܠܵܐ|
      block |ܤܵܟܼܵܐ܁ ܡܵܢܲܐ ܗ̣̄ܝ ܟܲܝ ܥܸܠܬܼܵܐ ܕܲܥܒܲܕܼ ܠܗܵܢܵܐ ܠܘܼܩܕܲܡ܃ ܟܲܕܼ ܪܵܘܚܹܗ|
      block |ܘܫܲܪܬܚܹܗ ܒܲܤܒܼܝܼܤܘܼܬܼܵܐ ܤܲܓܝܼܐܬܼܵܐ ܕܲܟܼܝܵܢܹ̈ܐ܃ ܘܤܵܡ̣ ܒܹܗ ܚܲܫܹ̈ܐ|
      block |ܤܲܓܝܼ̈ܐܹܐ ܘܤܵܡܲܢ ܒܹܗ ܠܘܼܩܕܲܡ ܒܗܵܢܵܐ܃ ܘܲܩܒܲܥ̣ ܒܲܟܼܝܵܢܲܢ ܪܸܚܡܲܬܼܗܘܿܢ|
      block |ܤܲܓܝܼܐܬܼܵܐ ܕܚܲܝܝܵܘ̈ܗܝ܃ ܘܲܡܫܲܢܸܐ ܠܲܢ ܡܸܢܹܗ ܒܐܝܼܕܼܵܐ ܒܐܝܼܕܼܵܐ ܒܝܲܕܼ ܡܵܘܬܵܐ܃|
      block |ܘܢܵܛܲܪ ܠܲܢ ܡܸܬܼܚܵܐ ܕܠܵܐ ܙܥܘܿܪ ܒܠܵܐ ܡܲܪܓܫܵܢܘܼܬܼܵܐ ܐܲܝܟܼ ܟܹܐܦܹ̈ܐ|
      block |ܘܩܲܝ̈ܤܹܐ܃ ܘܲܡܚܲܒܸܠ ܕܸܡ̈ܘܵܬܲܢ܃ ܘܐܵܫܹ̇ܕܼ ܠܹܗ ܠܡܘܼܙܵܓܲܢ ܘܚܵܠܹ̇ܛ|
      block |ܒܓܼܵܘ ܐܲܪܥܵܐ܁ ܘܫܵܒܹ̇ܩ ܠܹܗ ܕܡܸܤܬܿܬܲܪ ܘܢܵܦܹ̇ܠ ܬܘܼܩܵܢܲܢ܃ ܥܕܲܡܵܐ|
      block |ܕܢܵܦܹ̇ܩ ܡ̣ܢ ܟ̱ܠܵܗ̇ ܕܡܘܼܬܼܵܐ ܕܪܘܼܟܵܒܼܵܐ܁|
      block |ܘܗܵܝܕܹܝܬ ܒܙܲܒܼܢܵܐ ܕܲܡܬܲܚܲܡ ܠܚܸܟܼܡܬܹܗ ܐܸܡܲܬܼܝ ܕܨܵܒܹ̇ܐ܃ ܡܢܲܚܸܡ|
      block |ܠܲܢ ܒܲܕܼܡܘܼܬܼܵܐ ܐ̄ܚܪܹܬܼܵܐ ܕܗ̤ܘ ܝܵܕܲܥ܃ ܘܡܲܥܸܠ ܠܲܢ ܠܗܵܘ̇ ܬܘܼܩܵܢܵܐ|
      block |ܐ̄ܚܪܹܢܵܐ܁ ܘܠܵܘ ܒܲܠܚܘܿܕܼ ܠܲܢ܃ ܐܸܠܵܐ ܘܲܡܠܲܡܲܠܲܐܟܹ̈ܐ ܩܲܕܝܼ̈ܫܹܐ ܕܠܵܐ|
      block |ܤܢܝܼܩܝܼܢ ܥܲܠ ܗܵܢܵܐ ܥܵܠܡܵܐ ܒܲܚܫܲܚܬܼܵܐ܁ ܡܸܛܠ ܬܡܝܼܗܘܼܬܼܵܐ|
    block
      block |ܕܲܟܼܝܵܢܘܗܘܿܢ܃ ܕܩܵܝ̇ܡܝܼܢ ܒܨܝܼܪ ܩܲܠܝܼܠ ܒܲܓܼܡܝܼܪܘܼܬܼܵܐ܃ ܡܤܲܟܹܝܢ|
      block |ܟܠܗܘܿܢ ܠܢܘܼܚܵܡܵܐ ܕܝܼܠܲܢ ܘܠܲܩܝܵܡܬܐ ܕܚܘܼܒܼܠܲܢ܁ ܕܐܸܡܲܬܼܝ ܢܩܘܼܡ|
      block |ܓܸܢܤܵܐ ܕܲܒܼܢܲܝ̈ܢܵܫܵܐ ܡ̣ܢ ܥܲܦܪܵܐ܃ ܘܢܸܪܦܲܬܼ ܘܢܹܐܬܸܐ ܚܘܼܒܵܠܹܗ|
      block |ܠܚܘܼܕܵܬܼܵܐ܃ ܕܡܸܛܠܵܬܲܢ ܟܠܹܝܢ ܡ̣ܢ ܡܲܥܲܠܬܼܵܐ܃ ܕܒܲܚܕܼܵܐ ܙܒܲܢ ܢܸܬܼܦܬܲܚ|
      block |ܬܲܪܥܵܐ ܕܗܵܘ̇ ܥܵܠܡܵܐ ܚܲܕܼܬܼܵܐ ܕܠܹܗ ܡܤܲܟܹܝܢ܁ ܒܕܼܵܐܦ ܗ̤ܝ ܒܪܝܼܬܼܵܐ|
      block |ܕܡܲܠܲܐܟܹ̈ܐ ܡܸܬܿܬܲܢܚܵܐ ܥܲܡܲܢ܃ ܡ̣ܢ ܝܘܼܩܪܵܐ ܕܦܲܓܼܪܵܐ ܕܚܵܙ̇ܝܵܐ ܕܐܝܼܬܲܝܢ|
      block |ܒܹܗ܃ ܘܲܡܤܲܒܿܪܵܐ ܘܲܡܤܲܟܿܝܵܐ ܠܓܸܠܝܵܢܵܐ ܕܲܒܼܢܵܘ̈ܗܝ ܕܐܲܠܵܗܵܐ܁ ܐܲܝܟܼ|
      block |ܕܬܸܬܼܚܲܪܲܪ ܐܵܦ ܗ̤ܝ ܡ̣ܢ ܥܲܒܼܕܘܼܬܼܵܐ ܕܲܚܒܼܵܠܵܐ܃ ܒܲܚܪܘܼܪܹ̈ܐ ܕܬܸܫܒܿܘܿܚܬܼܵܐ|
      block |ܕܲܒܼ̈ܢܲܝܵܐ ܕܐܲܠܵܗܵܐ܁ ܟܲܕܼ ܠܘܼܩܕܲܡ ܤܵܬܲܪ ܠܹܗ ܠܗܵܢܵܐ ܡ̣ܢ ܟ̱ܠܹܗ|
      block |ܬܘܼܩܵܢܹܗ܃ ܘܫܵܪܹܬܼ ܠܠܵܐ ܡܸܕܸܡ܃ ܐܲܝܟܲܢܵܐ ܕܗܵܘ̇ ܬܘܼܩܵܢܵܐ ܩܲܕܼܡܵܝܵܐ|
      block |ܕܦܲܓܼܪܲܢ܁ ܡܸܟܹܝܠ ܡܸܬܼܥܲܠܸܐ ܒܡܲܕܥܹܗ ܠܗܲܠ ܡ̣ܢ ܫܘܼܪܵܝ ܗܘܵܝܹܗ|
      block |ܕܥܵܠܡܵܐ܃ ܐܸܡܲܬܼܝ ܕܠܵܐ ܗܘ̤ܵܬܼ ܒܪܝܼܬܼܵܐ܃ ܘܠܵܐ ܡܸܕܸܡ܁ ܠܵܐ ܫܡܲܝܵܐ܃|
      block |ܘܠܵܐ ܐܲܪܥܵܐ܁ ܠܵܐ ܡܲܠܲܐܟܹ̈ܐ܃ ܘܠܵܐ ܚܕܼܵܐ ܡ̣ܢ ܐܲܝܠܹܝܢ ܕܲܗ̤ܘܲܝ̈܁ ܘܐܲܝܟܲܢ|
      block |ܡ̣ܢ ܫܹܠܝ ܐܲܝܬܝܼ ܠܲܗܘܵܝܵܐ ܠܟܼܠܗܹܝܢ܃ ܕܤܸܦܩܲܬ̤ ܠܹܗ ܕܢܸܨܒܸܿܐ|
      block |ܒܲܠܚܘܿܕܼ܁ ܘܟܼܠܡܸܕܸܡ ܟܲܕܼ ܡܫܲܡܠܲܝ܃ ܩܵܡ̣ ܩܕܼܵܡܵܘܗܝ܁ ܘܢܵܚܹ̇ܬܼ|
      block |ܡܸܟܹܝܠ ܒܪܸܥܝܵܢܹܗ܃ ܟܲܕܼ ܡܸܬܼܝܲܒܲܠ ܥܲܠ ܟܠܗܹܝܢ ܒܸܪ̈ܝܵܬܹܗ ܕܐܲܠܵܗܵܐ܁|
      block |ܘܡܸܬܼܒܲܩܸܐ ܒܲܥܒܼܵܕܼܵܘ̈̇ܝ ܪ̈ܵܡܹܐ ܘܲܬܼܗܝܼܪܹ̈ܐ܃ ܚܸܟܼܡܬܵܐ ܕܒܼܵܪܘܿܝܘܼܬܹܗ|
      block |ܕܲܒܼܗܘܿܢ܁ ܡܕܲܒܿܪܵܢܘܼܬܹܗ ܡܵܪܕܲܬ ܠܟܼܠ ܬܲܪ̈ܥܝܵܢ܃ ܚܲܝܠܵ ܬܡܝܼܗܵܐ|
      block |ܘܡܸܬܼܡܲܨܝܵܢܵܐ ܕܥܵܒܼܘܿܕܼܘܼܬܹܗ܃ ܒܪܝܬܼܵܐ ܕܡ̣ܢ ܠܵܐ ܡܸܕܸܡ ܐܲܝܬܝܼ|
      block |ܠܲܗܘܵܝܵܐ ܒܤܲܓܿܝܼܐܘܼܬܼ ܦܘܼܪ̈ܫܵܢܹܐ ܡܫܲܚ̈ܠܦܹܐ ܕܠܵܐ ܡܸܬܼܡܢܹܝܢ܁ ܘܕܲܐܝܟܲܢ|
      block |ܥܬܝܼܕܼ ܕܲܢܚܲܒܹܠܝܼܗ̇ ܬܘܼܒܼ ܠܗܵܕܹܐ܃ ܡ̣ܢ ܗܵܢܵܐ ܛܘܼܟܵܤܵܐ ܬܡܝܼܗܵܐ܃|
      block |ܡ̣ܢ ܗܵܢܵܐ ܨܸܒܼܬܼܵܐ ܕܲܟܼܝܵܢܹ̈ܐ܃ ܡ̣ܢ ܗܵܢܵܐ ܪܲܗܛܵܐ ܡܛܲܟܿܤܵܐ ܕܒܸܪ̈ܝܵܬܼܵܐ܃|
    block
      block |ܙܲܒܼ̈ܢܹܐ ܘܥܸܕܵܢܹ̈ܐ܃ ܡܠܲܚܡܘܼܬܼܵܐ ܕܠܸܠܝܵܐ ܘܐܝܼܡܵܡܵܐ܃ ܫܘܼܚ̈ܠܵܦܹܐ|
      block |ܡܥܲܕܼܪ̈ܵܢܹܐ ܕܫܲܢ̄ܬܐ܃ ܨܘܼܒܵܬܵܐ ܕܐܲܪܥܵܐ܃ ܐܵܕܼܫܹ̈ܐ ܡܫܲܓܼܢܲܝ̈ܵܐ ܕܡܸܢܵܗ̇܁|
      block |ܒܸܢܝܵܢܹ̈ܐ ܤܩܝܼ̈ܠܹܐ ܕܲܡܕܼܝ̈ܢܵܬܼܵܐ܃ ܘܒܼܝܼܪ̈ܵܬܼܵܐ ܦܐܲܝ̈ܬܐ ܕܲܒܼܗܹܝܢ܁ ܪܲܗܛܗܘܿܢ|
      block |ܬܟܼܝܼܒܼܵܐ ܕܲܒܼܢܲܝ̈ܢܵܫܵܐ܃ ܟܝܵܢܵܐ ܕܲܥܡܝܼܠ ܘܲܫܚܝܼܩ܁ ܡ̣ܢ ܕܟܲܕܼ ܥܵܐܹ̇ܠ܃|
      block |ܘܲܥܕܲܡܵܐ ܕܢܵܦܹ̇ܩ ܡܸܢܹܗ܁ ܘܕܐܲܝܟܲܢ ܒܵܛܹ̇ܠ ܡ̣ܢ ܫܹܠܝ ܛܘܼܟܵܤܵܐ ܗܵܢܵܐ|
      block |ܬܗܝܼܪܵܐ܃ ܘܐܵܬܹ̇ܐ ܥܵܠܡܵܐ ܐ̄ܚܪܹܢܵܐ ܕܟܼܠ ܟ̱ܠܹܗ ܥܘܼܗܕܵܢܵܐ ܕܗܵܕܹܐ|
      block |ܒܪܝܼܬܼܵܐ ܩܲܕܼܡܵܝܵܬܐ ܠܵܐ ܤܵܠܹ̇ܩ ܥܲܠ ܒܵܠܵܐ ܕܐ̄ܢܵܫ܁ ܘܗܵܘܹ̇ܐ ܗܘܼܦܵܟܼܵܐ|
      block |ܐ̄ܚܪܹܢܵܐ ܘܚܘܼ̈ܫܵܒܹܐ ܐ̄ܚܪ̈ܵܢܹܐ܃ ܘܪܸܢܝܵܐ ܐ̄ܚܪܹܢܵܐ ܘܬܼܘܼܒܼ܃ ܠܵܬ ܡܸܬܼܥܲܗܲܕܼ|
      block |ܟܝܵܢܵܐ ܕܲܒܼܢܲܝ̈ܢܵܫܵܐ ܠܗܵܢܵܐ ܥܵܠܡܵܐ܃ ܘܠܵܐ ܠܗܘܼܦܵܟܼܵܐ ܩܲܕܡܵܝܵܐ ܕܒܹܗ܁|
      block |ܡܸܬܼܠܒܸܟܼ ܠܹܗ ܓܹܝܪ ܚܵܘܪܵܐ ܕܪܸܥܝܵܢܗܘܿܢ܃ ܒܲܚܙܵܬܼܵܐ ܕܗܵܘ̇ ܬܘܼܩܵܢܵܐ܁|
      block |ܘܠܵܐ ܬܘܼܒܼ ܡܸܤܬܿܦܸܩ ܠܡܸܦܢܵܐ ܒܥܘܼܗܕܵܢܹܗ܃ ܥܲܠ ܕܵܪܹ̈ܐ ܕܒܸܤܪܵܐ|
      block |ܘܲܕܼܡܵܐ܁ ܕܥܲܡܹܗ ܕܚܘܼܒܵܠܵܐ ܕܗܵܢܵܐ܃ ܡܸܚܕܼܵܐ ܫܩܹ̇ܠ ܫܘܼܪܵܝܵܐ ܗܵܘ̇܁|
      block |ܐܘܿ ܐܸܡܵܐ ܕܡܸܬܿܛܲܥܝܵܐ ܡܸܢܫܹܠܝ ܡ̣ܢ ܒܢܹ̈ܝܗ̇ ܕܝܸܠܕܲܬ̤ ܘܪܲܝܲܬ̤|
      block |ܘܚܲܟܿܡܲܬ̤܃ ܘܒܲܪܦܵܦ ܥܲܝܢܵܐ ܡܸܢܼܟܲܬܦܝܼܢ ܠܥܘܼܒܵܐ ܐ̄ܚܪܹܢܵܐ܃ ܘܗܵܘܹ̇ܝܢ|
      block |ܒܢܲܝ̈ܵܐ ܚܲܬܝܼ̈ܬܹܐ ܠܲܥܩܲܪܬܼܵܐ ܗܵܝ̇ ܕܠܵܐ ܡܸܡܬܼܘܿܡ ܝܸܠܕܲܬ̤܁ ܐܸܬܼܒܲܤܲܡܝ|
      block |ܠܲܡ ܥܩܲܪܬܼܵܐ܃ ܗܵܝ̇ ܕܠܵܐ ܝܵܠ̇ܕܵܐ܃ ܒܲܒܼ̈ܢܲܝܵܐ ܕܝܸܠܕܲܬ̤ ܠܹܟܼܝ ܐܲܪܥܵܐ܁|
      block |ܘܪܵܢܹܐ ܒܗܵܘ̇ ܬܲܗܪܹܗ܃ ܐܵܪܵܐ ܡܟܵܐ ܟܲܝ ܐ̄ܚܪܹܢܵܐ ܐܝܼܬܼ ܠܹܗ ܠܲܡܩܵܡ|
      block |ܠܗܵܢܵܐ܃ ܘܕܸܐܡܲܬܼܝ ܫܵܩܹ̇ܠ ܫܘܼܪܵܝܵܐ ܗܵܘ̇ ܘܲܟܼܡܵܐ ܟܲܝ ܕܵܡ̇ܟܿܝܼܢ|
      block |ܗܵܠܹܝܢ ܦܲܓܼܪܹ̈ ܒܗܵܢܵܐ ܙܢܵܐ܃ ܟܲܕܼ ܡܙܝܼܓܼܝܼܢ ܓܘܿܫܡܵܐ ܘܥܲܦܪܵܐ|
      block |ܒܲܚ̈ܕܼܵܕܹܐ܃ ܘܕܲܐܝܟܲܢ ܟܲܝ ܗܵܘܹ̇ܐ ܗܵܘ̇ ܕܘܼܒܵܪܵܐ ܘܒܲܐܝܕܵܐ ܕܡܘܼܬܼܵܐ|
      block |ܩܵܐܹ̇ܡ ܗܵܢܵܐ ܟܝܵܢܵܐ܃ ܘܒܲܐܝܢܵܐ ܙܢܵܐ ܐܵܬܹ̇ܐ ܠܲܒܼܪܝܼܬܼܵܐ ܕܬܲܪܬܹܝܢ ܘܲܒܼܗܵܠܹܝܢ|
      block |ܘܕܲܐܝܟܼ ܗܵܠܹܝܢ܃ ܫܸܠܝܵܐ ܢܵܦܹ̇ܠ ܥܠܵܘܗܝ܁ ܘܡܸܬܼܓܲܢܒܵܐ܃ ܟ̱ܠܵܗ̇|
    block
      block |ܪܓܸܫܬܼܵܐ ܕܦܲܓܼܪܵܢܘܼܬܹܗ܁ ܘܛܵܘܪܵܐ ܪܲܒܵܐ ܒܫܸܬܼܩܵܐ ܡܩܵܘܸܐ܃ ܟܲܕܼ|
      block |ܬܲܗܝܼܪ ܥܲܠ ܤܘܼܥܪ̈ܵܢܵܘܗܝ ܠܵܐ ܡܸܬܿܕܲܪ̈ܟܵܢܹܐ ܕܐܲܠܵܗܵܐ܁ ܘܲܒܼܗܵܝ̇ ܫܵܥܬܐ|
      block |ܩܵܐܹ̇ܡ ܘܤܵܐܹ̇ܡ ܒܘܼܪܟܵܐ܃ ܘܡܲܤܸܩ ܬܵܘܕܝܼܬܼܵܐ ܒܕܸܡ̈ܥܹܐ ܤܲܓܝܼ̈ܐܵܬܼܵܐ܃|
      block |ܠܐܲܠܵܗܵܐ ܚܲܟܝܼܢ ܒܲܥܒܼܵܕܼܵܘ̈ܗܝ܃ ܕܠܵܐ ܡܸܬܿܕܲܪܟܿܝܼܢ ܤܘܼܥܪ̈ܵܢܵܘܗܝ܃|
      block |ܘܠܵܐ ܤܬܝܼܪ̈ܵܬܼܵܐ ܕܬܲܪܥܝܼܬܹܗ ܡܫܲܒܲܚܬܼܵܐ܃ ܒܐܲܝܠܹܝܢ ܕܲܥܒܲܕܼ ܘܕܲܥܬܼܝܼܕܼ|
      block |ܕܢܸܒܸܿܕܼ܁ ܐܲܝܢܵܘ ܠܸܒܵܐ ܕܟܹܐܦܵܐ܃ ܕܲܒܼܗܵܠܹܝܢ ܙܵܘ̈ܥܹܐ ܠܵܐ ܢܸܗܘܸܐ ܕܠܵܐ|
      block |ܢܲܦܫܵܐ܃ ܘܢܸܦܸܠ ܥܠܵܘܗܝ ܫܸܬܼܩܵܐ ܘܒܼܘܼܠܗܵܝܵܐ܃ ܘܢܸܬܿܕܒܲܪ ܡ̣ܢ|
      block |ܟ̱ܠܵܗ̇ ܡܸܬܿܬܿܙܝܼܥܵܢܘܼܬܼܵܐ ܕܪܸܓܼܫܹܐ ܘܲܕܼܙܵܘ̈ܥܹܐ ܛܘܼܒܼܵܘܗܝ ܠܡܲܢ|
      block |ܕܲܠܗܵܠܹܝܢ ܐܸܫܬܘܝܼ! ܛܘܼܒܼܵܘܗܝ ܠܡܲܢ ܕܗܵܕܹܐ ܗܘ̤ܵܬܼ ܡܲܪܢܝܼܬܹܗ|
      block |ܒܠܸܠܝܵܐ ܘܐܝܼܡܵܡܵܐ! ܛܘܼܒܼܵܘܗܝ ܠܡܲܢ ܕܲܒܼܗܵܠܹܝܢ ܐܸܬܼܥܢܝܼ ܒܟܼܠܗܘܿܢ|
      block |ܚܲܝܵܘ̈ܗܝ! ܠܟܼܠܒܲܪܢܵܫ ܚܵܫܲܚ ܪܸܥܝܵܢܵܐ ܗܵܢܵܐ܃ ܘܝܲܬܝܼܪܵܐܝܼܬܼ ܠܐܲܝܢܵܐ|
      block |ܕܲܒܼܫܸܠܝܵܐ ܚܵܝܹ̇ܐ܁ ܘܙܵܕܹܩ ܕܢܸܗܘܸܐ ܐܲܡܝܼܢ ܠܘܵܬܹܗ ܪܸܢܝܵܐ ܕܗܵܠܹܝܢ|
      block |ܥܘܼ̈ܗܕܵܢܹܐ܃ ܒܟܼܠܗܘܿܢ ܥܸܕܵܘ̈ܗܝ܁ ܠܗܵܠܹܝܢ ܪ̈ܘܼܫܡܹܐ ܐܵܠ̇ܨܵܐ ܕܢܸܤܲܒܼ|
      block |ܒܼܲܢܵܫܵܐ ܒܡܲܚܫܲܒܼܬܹܗ܃ ܘܡ̣ܢ ܕܲܢܦܲܩ̣ ܡ̣ܢ ܨܠܘܿܬܼܵܐ܃ ܒܗܘܿܢ ܢܸܪܢܸܐ|
      block |ܘܢܸܗܪܘܿܓܼ܁ ܒܗܵܠܹܝܢ ܥܸܢ̈ܝܵܢܹܐ ܘܲܒܼܗܵܢܵܐ ܪܸܢܝܵܐ܃ ܠܵܐ ܗܵܘܹ̇ܐ ܐܲܬܼܪܵܐ|
      block |ܠܥܘܼܗܕܵܢܵܐ ܢܘܼܟܼܪܵܝܵܐ ܒܓܼܵܘ ܪܸܥܝܵܢܹܗ ܕܒܲܪܢܵܫܵܐ ܠܲܡܒܲܛܵܠܘܼܬܹܗ܃|
      block |ܡ̣ܢ ܥܘܼܗܕܵܢܵܐ ܐܲܡܝܼܢܵܐ ܕܐܲܠܵܗܵܐ܁ ܘܐܸܢ ܒܫܘܼܪܵܝܵܐ ܠܵܐ ܡܲܪܓܸܫ|
      block |ܒܚܲܝܠܵܐ ܡܥܲܕܪܵܢܵܐ ܕܡ̣ܢ ܗܵܠܹܝܢ ܡܸܛܠ ܦܲܗܝܘܼܬܹܗ܃ ܠܵܐ ܬܸܬܼܩܲܛܲܥ|
      block |ܠܹܗ܁ ܠܵܘ ܡܸܚܕܼܵܐ ܕܪܵܡܹ̇ܐ ܐܲܟܵܪܵܐ ܙܲܪܥܵܐ ܒܐܲܪܥܹܗ܃ ܥܲܡܵܗ̇ ܕܬܲܪܡܝܼܬܹܗ|
      block |ܕܙܲܪܥܵܐ ܡܸܚܕܼܵܐ ܠܲܫܢܵܢܵܐ ܚܵܙܹ̇ܐ܁ ܢܲܩܝܼܦ ܗ̄ܘ̣ ܠܙܲܪܥܵܐ ܩܘܼܛܵܥܵܐ|
      block |ܘܲܽܦܤܵܩ ܡܥܲܝ̈ܵܐ܁ ܐܸܠܵܐ ܗܲܢܝܼ ܠܹܗ ܠܦܲܠܵܚܵܐ ܐܸܡܲܬܼܝ ܕܐܵܟܹ̇ܠ ܡ̣ܢ|
      block |ܠܲܚܡܹܗ܃ ܕܘܼܥܬܹܗ ܝܲܬܝܼܪܵܐܝܼܬܼ ܗܲܢܝܼܐܵܐ ܠܹܗ܁ ܪܸܢܝܵܐ ܕܹܝܢ ܗܵܢܵܐ ܒܓܼܵܘ|
    block
      block |ܫܸܠܝܵܐ ܢܛܝܼܪܵܐ܃ ܗܲܢܝܼܐܘܼܬܼܵܐ ܕܠܵܐ ܤܵܟܼ ܢܵܤܹ̇ܝܟܼ ܒܠܸܒܵܐ܁ ܘܲܠܘܵܬܼ|
      block |ܬܸܡܗܵܐ ܠܵܐ ܡܸܬܼܡܲܠܠܵܢܵܐ ܢܵܓܹ̇ܕܼ ܠܗܵܘܢܵܐ܃ ܩܲܠܝܼܠܵܐܝܼܬܼ܁ ܘܛܘܼܒܼܵܘܗܝ|
      block |ܠܡܲܢ ܕܐܸܬܼܦܬܲܚ ܩܕܼܵܡܵܘܗܝ ܗܵܢܵܐ ܡܲܒܘܼܥܵܐ܃ ܘܐܸܫܬܝܼ ܡܸܢܹܗ|
      block |ܒܟܼܠ ܫܵܥܵܘ̈ܗܝ ܕܠܸܠܝܵܐ ܘܕܐܝܼܡܵܡܵܐ!|
      block |ܝܵܠܘܿܦܵܐ܁ ܡܵܢܵܘ ܚܵܒܼܘܼܫܵܐ ܕܟܼܠܗܘܿܢ ܥܲܡ̈ܠܹܐ ܒܗܵܢܵܐ ܕܘܼܒܵܪܵܐ܃|
      block |ܕܟܲܕܼ ܠܵܘܬܹܗ ܢܡܲܢܲܥ ܐ̄ܢܵܫ܃ ܡܸܫܬܵܘܕܲܥ ܕܲܠܤܵܟܹܗ ܕܕܼܙܼܒܵܪܵܐ|
      block |ܡܲܓܝܼ ܡܲܠܦܵܢܵܐ܁ ܡܵܐ ܕܡܸܫܬܿܘܸܐ ܠܐܲܡܝܼܢܘܼܬܼܵܐ ܕܲܨܠܘܿܬܼܵܐ܁ ܡܵܐ|
      block |ܕܲܠܗܵܕܹܐ ܡܲܛܝܼ܃ ܨܹܝܕܼ ܤܵܟܼܵܐ ܕܟܼܠ ܡܝܲܬܿܪ̈ܵܢ ܤ̣ܡܲܟܼ܃ ܕܡܸܟܹܝܠ|
      block |ܗܘ̤ܵܐ ܠܹܗ ܒܹܝܬܼ ܡܲܥܡܪܵܐ ܕܪܘܼܚܵܐ܃ ܐܸܠܵܐ ܐ̄ܢܵܫ ܠܡܵܘܡܲܒܼܬܼܵܐ|
      block |ܕܦܵܪܲܩܠܹܝܛܵܐ ܩܲܒܸܠ̣ ܚܲܬܝܼܬܼܵܐܝܼܬܼ܃ ܠܗܵܕܹܐ ܐܲܡܝܼܢܘܼܬܼܵܐ ܕܲܨܠܘܿܬܼܵܐ|
      block |ܕܲܢܫܲܡܠܸܐ ܒܲܢܝܵܚܵܐ ܠܵܡ ܡܲܨܝܵܐ܁ ܪܘܼܚܵܐ ܠܲܡ ܡܵܐ ܕܥܸܡܪܲܬ̤ ܒܒܲܪܢܵܫܵܐ܃|
      block |ܠܵܐ ܫܵܠ̇ܝܵܐ ܡ̣ܢ ܨܠܘܿܬܼܵܐ܃ ܗ̤ܝ ܪܘܼܚܐ ܐܲܡܝܼܢܵܐܝܼܬܼ ܡܨܲܠܝܵܐ܁ ܗܵܝܕܹܝܟ|
      block |ܠܵܐ ܟܲܕܼ ܕܲܡܝܼܟܼ ܘܠܵܐ ܟܲܕܼ ܥܝܼܪ܃ ܨܠܘܿܬܼܵܐ ܠܵܐ ܦܵܤ̇ܩܵܐ ܡ̣ܢ|
      block |ܢܲܦܫܹܗ܁ ܐܸܠܵܐ ܐܸܢ ܐܵܟܹ̇ܠ ܘܐܸܢ ܫܵܬܹ̇ܐ܃ ܘܐܸܢ ܕܲܡܝܼܟܼ ܘܐܸܢ ܨܒܼܘܼ|
      block |ܤܵܥܲܪ܃ ܘܲܥܕܲܡܵܐ ܕܐܸܢ ܒܫܸܢܬܼܵܐ ܛܲܒܿܝܼܥ܃ ܥܸܛܪܹ̈ܐ ܕܲܨܠܘܿܬܼܵܐ ܒܓܼܵܘ|
      block |ܠܸܒܹܗ ܥܵܛ̇ܪܝܼܢ ܕܠܵܐ ܥܲܡܠܵܐ܁ ܘܠܲܨܠܘܿܬܼܵܐ ܠܵܘ ܒܲܬܼܚܘܼܡܵܐ ܩܢܸܐ|
      block |ܠܵܗ̇ ܗܵܝܕܹܝܟܼ܃ ܐܸܠܵܐ ܘܲܒܼܟܼܠܗܘܿܢ ܥܸܕܵܢܵܘ̈ܗܝ܃ ܘܟܲܕܼ ܫܠܸܐ ܡ̣ܢ|
      block |ܠܒܲܪ܃ ܗ̤ܝ ܟܲܕܼ ܗ̤ܝ ܡܸܫܬܲܡܫܵܐ ܒܟܲܤܝܘܼܬܹܗ܁ ܫܸܬܼܩܗܘܿܢ ܠܲܡ|
      block |ܕܲܫ̈ܦܲܝܵܐ ܨܠܘܿܬܼܵܐ ܗ̄ܘ̣܃ ܐܵܡܲ݁ܪ ܐ̄ܢܵܫ ܠܒܼܝܼܫ ܠܲܫܝܼܚܵܐ܁ ܡܸܛܠ|
      block |ܕܚܘܼܫܵܒܲܝ̈ܗܘܿܢ܃ ܙܵܘ̈ܥܹܐ ܐܸܢܘܿܢ ܐܲܠܵܗܵܝܹ̈ܐ܁ ܪ̈ܦܵܬܹܝܗ̇ ܠܲܡ ܕܬܲܪܥܝܼܬܼܵܐ܆|
      block |ܕܟܼܝܼܵܬܼܵܐ܃ ܩܵܠܹ̈ܐ ܐܸܢܘܿܢ ܒܗܝܼ̈ܠܹܐ܃ ܕܲܒܼܗܘܿܢ ܙܵܡ̇ܪܝܼܢ ܠܟܲܤܝܵܐ|
      block |ܟܲܤܝܵܐܝܼܬܼ܁|
    block
      block |ܝܵܠܘܿܦܵܐ܁ ܡܵܢܲܐ ܨܠܘܿܬܼܵܐ ܕܪܘܼܚ܃ ܘܐܲܝܟܲܢ ܢܸܫܬܘܸܐ ܠܗܵܕܹܐ|
      block |ܡܲܠܦܵܢܵܐ܁ ܙܵܘ̈ܥܹܐ ܐܸܢܘܿܢ ܢܲܦܫܵܢܵܝܹ̈ܐ܃ ܕܡܸܫܬܵܘܬܿܦܝܼܢ ܠܡܲܥܒܿܕܼܵܢܘܼܬܼܵܐ|
      block |ܕܪܘܼܚܵܐ ܕܩܘܼܕܼܫܵܐ܃ ܒܝܲܕܼ ܚܲܬܿܝܼܬܼܘܼܬܼܵܐ ܕܕܲܟܼܝܘܼܬܼܵܐ܁ ܘܚܲܕܼ ܡ̣ܢ|
      block |ܪܸܒܿܘܿ ܒܢܲܝ̈ܢܵܫܵܐ܃ ܡܸܫܬܿܟܲܚ ܕܡܸܫܬܿܘܸܐ ܠܗܵܕܹܐ܁ ܐ̄ܪܵܙܵܐ ܗ̄ܘ̣ ܕܲܗܘܵܝܵܐ|
      block |ܕܗܵܘ̇ ܕܘܼܒܵܪܵܐ ܕܲܥܬܼܝܼܕܼ܁ ܒܲܕܼܡܸܬܼܥܲܠܸܐ ܘܦܵܐܹ̇ܫ ܟܵܝܵܢܵܐ܃ ܡ̣ܢ ܟ̱ܠܹܗ|
      block |ܙܵܘܥܵܐ ܕܥܘܼܗܕܵܢܵܐ ܕܐܲܝܠܹܝܢ ܕܲܬܼܢܵܢ܁ ܠܵܘ ܕܲܡܨܲܠܵܝܘܼ ܡܨܲܠܸܐ܃ ܐܸܠܵܐ|
      block |ܡܲܪܓܵܫܘܼ ܡܲܪܓܫܵܐ ܢܲܦܫܵܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܕܗܵܘ̇ ܥܵܠܡܵܐ܃|
      block |ܡܸܕܸܡ ܕܪܲܒܿ ܡ̣ܢ ܬܲܪܥܝܵܬܼܵܐ ܕܲܒܼܢܲܝ̈ܢܵܫܵܐ܁ ܐܲܝܠܹܝܢ ܕܤܘܼܟܵܠܵܐ ܕܲܥܠܲܝܗܹܝܢ|
      block |ܡܸܬܿܬܿܙܝܼܥ ܒܹܗ܃ ܒܝܲܕܼ ܚܲܝܠܵܐ ܕܪܘܼܚܵܐ܁ ܚܵܘܪܵܐ ܐܝܼܬܼܵܘܗܝ ܗܵܘܢܵܢܵܝܵܐ܃܆|
      block |ܘܠܵܘ ܙܵܘܥܵܐ ܘܲܒܼܥܵܬܼܵܐ ܕܲܨܠܘܿܬܼܵܐ܁ ܡ̣ܢ ܨܠܘܿܬܼܵܐ ܓܹܝܪ܃ ܥܸܠܬܐ|
      block |ܫܵܩ̇ܠܵܐ܁ ܡܸܛܠ ܗܵܟܹܝܠ ܕܐ̄ܢܵܫܵܐ ܕܕܲܐܝܟܼ ܗܵܠܹܝܢ܃ ܠܤܵܟܼܵܐ ܕܕܲܟܼܝܘܼܬܼܵܐ|
      block |ܐܸܬܼܡܲܛܝܼܘ ܡ̣ܢ ܟܲܕܘܼ܁ ܠܲܝܬܿ ܥܸܕܵܢܵܐ ܕܠܵܘ ܒܲܨܠܘܿܬܼܵܐ ܢܵܒܼ̇ܗܝܼܢ|
      block |ܙܵܘܥܲܝ̈ܗܘܿܢ ܓܵܘܵܝܹ̈ܐ܃ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ܃ ܟܠ ܐܸܡܲܬܼܝ|
      block |ܕܲܡܕܝܼܩ ܥܠܲܝܗܘܿܢ ܪܘܼܚܵܐ܃ ܒܲܨܠܘܿܬܼܵܐ ܡܸܫܟܲܚ ܠܗܘܿܢ ܕܐܝܼܬܲܝܗܘܿܢ܁|
      block |ܘܡܸܢܵܗ̇ ܕܵܒܲܪ ܠܗܘܿܢ ܒܝܲܕܼ ܬܹܐܘܿܪܝܼܵܐ܃ ܗܵܝ̇ ܕܡܸܬܼܦܲܫܩܵܐ ܚܙܵܬܼܵܐ|
      block |ܕܪܘܼܚ܁ ܠܵܘ ܟܲܕܼ ܥܲܠ ܡܬܼܵܚܵܐ ܕܲܨܠܘܿܬܼܵܐ ܤܢܝܼܩܝܼܢ܃ ܘܤܸܕܼܪܵܐ|
      block |ܕܛܲܟܼܤܵܐ ܕܬܸܫܡܸܫܬܼܵܐ ܤܲܓܝܼܐܬܼܵܐ܁ ܕܒܲܠܚܘܿܕܼ ܤܵܦܹ̇ܩ ܠܗܘܿܢ ܗ̤ܘ|
      block |ܥܘܼܗܕܵܢܵܐ ܕܐܲܠܵܗܵܐ܃ ܘܡܸܚܕܼܵܐ ܐܲܝܟܼ ܕܲܒܼܫܸܒܼܝܼܵܐ ܡܸܬܿܕܲܒܼܪܝܼܢ ܒܚܘܼܒܵܐ܁|
      block |ܒܪܵܡ ܡ̣ܢ ܩܵܘܡܵܐ ܕܒܼܵܗ̇ ܠܵܐ ܡܲܗܡܹܝܢ ܠܲܓܼܡܵܪ܃ ܟܲܕܼ ܐܝܼܩܵܪܵܐ|
      block |ܡܦܲܠܓܼܝܼܢ ܠܲܨܠܘܿܬܼܵܐ܃ ܒܗܵܝ̇ ܕܥܲܠ ܪܸ̈ܓܼܠܲܝܗܘܿܢ ܩܵܝ̇ܡܝܼܢ ܒܥܸܕܵܢܹ̈ܐ|
      block |ܕܝܼܕܼܝܼܥܝܼܢ܃ ܤܛܲܪ ܡ̣ܢ ܗܵܝ̇ ܕܐܲܡܝܼܢܘܼܬܼܵܐ܁ ܚܵܙܹ̇ܝܢܲܢ ܓܹܝܪ ܠܩܲܕܝܼܫܵܐ|
      block |ܐܲܢܛܘܿܢܝܼܣ܃ ܕܟܲܕܼ ܥܲܠ ܪܸ̈ܓܼܠܵܘܗܝ ܩܵܐܹ̇ܡ ܒܲܨܠܘܿܬܼܵܐ ܕܲܬܼܫܲܥ|
    block
      block |ܫܵܥ̈ܝܼܢ܃ ܐܲܪܓܸܫ̣ ܕܐܸܬܼܥܲܠܝܼ ܡܲܕܥܹܗ܁ ܘܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ܃ ܟܲܕܼ|
      block |ܦܫܝܼܛܵܢ ܐܝܼܕܼܵܘ̈ܗܝ ܘܩܵܐܹ̇ܡ ܒܲܨܠܘܿܬܼܵܐ܃ ܐܸܫܬܿܟܲܚ ܒܬܸܡܗܵܐ ܐܲܪܒܿܥܵܐ|
      block |ܝܵܘܡ̈ܝܼܢ܁ ܘܲܐ̄ܚܪ̈ܵܢܹܐ ܤܲܓܝܼ̈ܐܹܐ܃ ܐܲܝܠܹܝܢ ܕܐܸܢ ܐ̄ܢܵܫ ܒܵܥܹ̇ܐ܃ ܡܸܫܟܲܚ|
      block |ܠܗܘܿܢ ܒܬܲܫܥ̈ܝܵܬܼܗܘܿܢ܃ ܕܲܒܼܩܵܘܡܵܐ ܝܑܼܕܼܝܼܥܵܐ ܕܒܲܨܠܘܿܬܼܵܐ ܐܸܫܬܿܟܲܚܘ܃|
      block |ܟܲܕܼ ܐܝܼܬܲܝܗܘܿܢ ܒܡܵܘܗܲܒܼܬܼܵܐ ܕܐܲܝܟܼ ܗܵܕܹܐ܁ ܡܸܫܬܿܘܸܐ ܕܹܝܢ ܐ̄ܢܵܫ ܠܵܗ̇|
      block |ܠܗܵܕܹܐ܃ ܐܸܡܲܬܼܝ ܕܢܸܫܠܚܝܼܗ̇ ܠܲܚܛܝܼܬܼܵܐ ܡ̣ܢ ܠܒܲܪ ܘܡ̣ܢ ܠܓܼܵܘ܃|
      block |ܒܝܲܕܼ ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ܃ ܗܵܠܹܝܢ ܕܤܝܼܡܝܼܢ ܠܘܼܩܒܲܠ|
      block |ܗܵܕܹܐ܁ ܗܵܠܹܝܢ ܕܐ̄ܢܵܫ ܒܛܲܟܼܤܹܗ ܐܸܢ ܡܸܬܼܚܲܫܲܚ ܒܗܘܿܢ܃ ܡܸܬܼܐ̱ܠܸܨ|
      block |ܗܵܢܵܐ ܡ̣ܢ ܩܛܝܼܪ܃ ܕܐܵܦ ܡ̣ܢ ܟܠܗܘܿܢ ܤܘܼܥܪ̈ܵܢܹܐ ܐ̄ܢܵܫܵܝܹ̈ܐ ܢܸܦܘܿܩ܁|
      block |ܗܵܢܵܘ ܕܹܝܢ܃ ܠܦܲܓܼܪܵܐ ܠܡܸܫܠܲܚ܃ ܘܲܠܡܸܗܘܵܐ ܠܒܲܪ ܡܸܢܹܗ܃ ܐܲܝܟܼ|
      block |ܕܲܠܡܹܐܡܲܪ܁ ܠܵܐ ܠܲܟܼܝܵܢܹܗ܃ ܐܸܠܵܐ ܠܲܚܫܲܚܬܹܗ܁ ܠܲܝܬܿ ܐ̄ܢܵܫ ܕܲܒܼܝܼܫܹܗ|
      block |ܕܤܵܝܘܿܡܵܐ ܐܸܬܼܚܲܫܲܚ ܒܗܘܿܢ ܒܗܵܠܹܝܢ܃ ܘܲܚܛܝܼܬܼܵܐ ܚܲܡܤܢܲܬ̤ ܕܲܬܼܩܵܘܸܐ|
      block |ܠܘܵܬܹܗ܁ ܡܸܛܠܗܵܕܹܐ ܐܵܦ ܡܵܪܲܢ܃ ܕܐܵܘܵܢܹܗ ܢܸܥܒܿܕܼܝܼܘܗܝ ܠܗܵܘ̇|
      block |ܕܲܠܗܘܿܢ ܢܵܛܲܪ܃ ܐܸܫܬܵܘܕܝܼ ܒܐܹܘܲܢܓܲܠܝܼܘܿܢ܁|
      block |ܝܵܠܘܿܦܵܐ܁ ܘܐܲܝܢܵܘ ܫܘܼܡܠܵܝܵܐ ܕܟܼܠܗܘܿܢ ܦܹܐܪܹ̈ܐ ܕܪܘܼܚ ܡܲܠܦܵܢܵܐ܁|
      block |ܡܵܐ ܕܡܸܫܬܿܘܸܐ ܐ̄ܢܵܫ ܠܚܘܼܒܵܐ ܓܡܝܼܪܵܐ ܕܐܲܠܵܗܵܐ܁ ܝܵܠܘܿܦܵܐ܁ ܘܡ̣ܢ|
      block |ܐܲܝܟܵܐ ܡܸܫܬܵܘܕܲܥ ܐܲܝܢܵܐ ܕܲܠܗܵܕܹܐ ܡܲܓܝܼ ܡܲܠܦܵܢܵܐ܁ ܕܟܼܠ ܐܸܡܲܬܼܝ|
      block |ܕܡܸܬܿܬܿܙܝܼܥ ܥܘܼܗܕܵܢܹܗ ܕܐܲܠܵܗܵܐ ܒܬܲܪܥܝܼܬܼܵܐ܃܃ ܡܸܚܕܼܵܐ ܪܵܬܲܚ ܠܸܒܵܐ|
      block |ܒܚܘܼܒܹܗ܁ ܘܥܲܝ̈ܢܹܐ܃ ܡܲܚ̈ܬܼܵܢ ܕܸܟ̈ܥܹܐ ܒܲܡܫܲܪܬܿܚܘܼܬܼܵܐ܁ ܡܥܵܕܼ ܗ̄ܘ̣|
      block |ܓܹܝܪ ܚܘܼܒܵܐ܃ ܡ̣ܢ ܥܘܼܗܕܵܢܵܐ ܕܚܲܒܿܝܼܒܼܵܐ܃ ܠܡܸܫܓܲܪ ܕܸܡ̈ܥܹܐ܁ ܐܲܝܢܵܐ|
      block |ܕܐܲܝܟܼ ܗܵܟܲܢܵܐ ܗ̄ܘ̣܃ ܠܵܐ ܡܸܫܬܿܟܲܚ ܠܹܗ ܥܸܕܵܢܵܐ܃ ܕܲܤܦܝܼܩ ܡ̣ܢ|
      block |ܕܸܡ̈ܥܹܐ܁ ܒܗܵܝ̇ ܕܠܵܐ ܚܵܤܲܪ ܠܹܗ ܐܲܡܝܼܢܵܐܝܼܬܼ ܡܠܘܿܐܵܐ ܕܥܘܼܗܕܵܢܵܐ|
      block |ܕܸܡ̈ܥܹܐ܁ ܒܗܵܝ̇ ܕܠܵܐ ܚܤܲܪ ܠܹܗ ܐܡܝܼܢܵܐܝܼܬܼ ܡܠܘܼܐܵܐ ܕܥܘܼܗܪܵܢܵܐ|
    block
      block |ܕܐܲܠܵܗܵܐ ܠܗܵܢܵܐ܁ ܐܲܝܟܲܢܵܐ ܕܐܵܦ ܒܓܼܵܘܼ ܫܸܢܬܼܵܐ܃ ܥܲܡܹܗ ܡܡܲܠܸܠ܁|
      block |ܡܥܵܕܼ ܗ̄ܘ̣ ܚܘܼܒܵܐ ܤܵܥܲܪ ܗܵܠܹܝܢ܁ ܘܗܵܢܵܘ ܫܘܼܡܠܵܝܹܗ ܕܒܲܪܢܵܫܵܐ|
      block |ܒܗܵܠܹܝܢ ܚܲܝܹ̈ܐ܁|
      block |ܝܵܠܘܿܦܵܐ܁ ܐܲܝܢܵܐ ܕܒܼܵܬܲܪ ܥܲܡܠܹ̈ܐ ܤܲܓܝܼ̈ܐܹܐ ܘܛܘܼܪ̈ܵܦܹܐ܃ ܘܢܸܨ̈ܚ̤ܵܐ|
      block |ܕܐܸܬܼܟܲܫܲܪ ܘܲܩܢ̣ܵܐ܃ ܤܵܥܹ̇ܐ ܥܠܵܘܗܝ ܚܘܼܫܒܼܵܐ ܗܵܘ̇ ܕܪܵܡܘܼܬܼܵܐ܃|
      block |ܒܲܕܼܢܵܤܹ̇ܒܼ ܡܠܘܿܐܵܐ ܡ̣ܢ ܫܘܼܦܪܵܐ ܕܲܡܝܲܬܿܪܘܼܬܹܗ܃ ܘܡܲܝܬܸܐ|
      block |ܠܥܘܼܗܕܵܢܵܐ ܤܘܿܓܼܵܐܐ ܕܥܲܡ̈ܠܹܐ ܕܲܤܒܲܠ̣܃ ܒܡܵܢܵܐ ܡܲܨܝܵܐ ܕܢܹܐܚܘܿܕܼ|
      block |ܚܘܼܫܵܒܼܵܘ̈ܗܝ܃ ܘܢܲܩܢܸܐ ܙܗܝܼܪܘܼܬܼܵܐ ܠܢܲܦܫܹܗ ܕܠܵܐ ܢܸܬܿܛܦܝܼܣ ܠܹܗ|
      block |ܡܲܠܦܵܢܵܐ܁ ܟܲܕܼ ܝܵܕܼܥ̇ ܕܗܵܟܲܢܵܐ ܢܵܦܹ̇ܠ ܡ̣ܢ ܐܲܠܵܗܵܐ ܐܲܝܟܼ ܛܲܪܦܵܐ|
      block |ܝܲܒܿܝܼܫܵܐ ܕܢܵܦܹ̇ܠ ܡ̣ܢ ܐܝܼܠܵܢܵܐ܃ ܗܵܝܕܹܝܟ ܝܵܕܲܥ ܠܚܲܝܠܵܐ ܕܢܲܦܫܹܗ܃|
      block |ܕܐܸܢ ܒܚܲܝܠܹܗ ܩܢ̣ܵܐ ܐܸܢܹܝܢ ܠܗܵܠܹܝܢ ܡܝܲܬܿܪ̈ܵܬܼܵܐ܃ ܘܤܲܝܒܲܪ ܠܗܵܠܹܝܢ|
      block |ܟܠܗܘܿܢ ܐܵܓܼܘܼܢܹ̈ܐ ܥܲܠ ܐܲܦܲܝ̈ܗܘܿܢ܃ ܐܸܢ ܩܵܦܹ̇ܣ ܡܸܢܹܗ ܡܵܪܝܵܐ|
      block |ܠܥܘܼܕܼܪܵܢܹܗ܃ ܘܠܹܗ ܒܲܠܚܘܿܕܼܵܘܗܝ ܢܲܥܠܝܼܘܗܝ ܥܲܡ ܤܵܛܵܢܵܐ|
      block |ܠܕܼܪܵܐ܃ ܟܲܕܼ ܠܵܐ ܢܵܚܹ̇ܬܼ ܥܲܡܹܗ ܐܲܝܟܼ ܥܵܝܵܕܼܵܐ܃ ܚܲܝܠܵܐ ܗܵܘ̇ ܕܢܵܚܹ̇ܬܼ|
      block |ܥܲܡ ܢܲܨܝܼ̈ܚܹܐ ܒܐܵܓܼܘܿܢܲܝ̈ܗܘܿܢ܁ ܬܲܡܵܢ ܓܹܝܪ ܡܸܬܼܓܲܠܝܵܐ ܚܲܝܠܬܼܵܢܘܼܬܹܗ܃|
      block |ܐܵܘ ܡܵܠܘܿܢ ܬܵܚܘܿܒܼܘܼܬܹܗ܁ ܕܐܝܼܬܼ ܗ̄ܘ̣ ܟܵܟܹܝܠ ܒܛܝܼܠܘܼܬܹܗ|
      block |ܕܐܲܠܵܗܵܐ ܥܲܠ ܒܲܪܢܵܫܵܐ܃ ܕܲܒܼܟܼܠܙܒܲܢ ܢܵܛ̇ܪܵܐ ܘܲܡܚܲܝܠܵܐ ܠܹܗ܁ ܘܒܼܵܗ̇|
      block |ܗ̤ܘ ܙܵܟܹ̇ܐ ܟܠ ܬܸܓܼܡ̈ܝܼܢ ܕܲܒܼܢܲܝ̈ܢܵܫܵܐ܃ ܐܸܢ ܒܐܵܓܼܘܿܢܵܐ ܕܢܲܟܼܦܘܼܬܼܵܐ܃|
      block |ܘܐܸܢ ܒܚܲܫܵܐ ܕܤܵܗܕܘܼܬܼܵܐ܃ ܘܒܼܫܲܪܟܵܐ ܕܟܼܠܗܹܝܢ ܥܲܤ̈ܩܵܬܼܵܐ ܕܲܡܤܲܝܒܲܪ|
      block |ܚܠܵܦ ܗܵܠܹܝܢ ܐܲܠܵܗܵܝ̈ܵܬܐ܁ ܗܵܕܹܐ ܝܑܼܕܼܝܼܥܵܐ ܗ̣̄ܝ ܢܲܗܝܼܪܵܐܝܼܬܼ܃ ܘܠܲܝܬܿ|
      block |ܦܘܼܠܵܓܼܵܐ ܕܲܥܠܹܝܗ̇܁ ܐܲܝܟܲܢܵܐ ܓܹܝܪ ܡܲܨܝܵܐ ܕܲܟܼܝܵܢܵܐ ܢܸܙܟܹܝܘܗܝ ܠܗܵܢܵܐ|
      block |ܟ̱ܠܹܗ ܚܲܝܠܵܐ ܕܚܘܼ̈ܬܼܚܵܬܹܐ ܕܠܵܐ ܫܲܠܘܵܐ܃ ܕܤܝܼܡܝܼܢ ܒܗܲܕܵܡܵܘ̈ܗ|
    block
      block |ܘܲܡܛܲܪܦܝܼܢ ܠܹܗ܃ ܘܲܢܚܲܡܤܸܢ ܐܸܢܘܿܢ ܘܐܲܝܟܲܢ ܐ̄ܚܪ̈ܵܢܹܐ ܕܠܵܐ ܟܲܕܼ|
      block |ܠܵܗ̇ ܠܕܲܟܼܝܘܼܬܼܵܐ ܡܲܚܒܼܝܼܢ ܘܝܲܐܝܼܒܼܝܼܢ܃ ܗܵܕܹܐ ܠܵܐ ܡܸܫܟܿܚܝܼܢ ܟܲܕܼ|
      block |ܤܲܓܝܼ ܡܸܬܼܟܲܬܿܫܝܼܢ܁ ܐܸܠܵܐ ܟܠܝܘܿܡ ܚܵܝ̇ܒܝܼܢ ܡܸܢܵܗ̇܃ ܟܲܕܼ ܡܛܲܪܦܝܼܢ|
      block |ܘܐܲܒܼܝܼܠܝܼܢ ܘܒܼܵܟܹ̇ܝܢ ܥܲܠ ܢܲܦܫܗܘܿܢ܃ ܐܲܢ̄ܬܿ ܕܹܝܢ ܦܫܝܼܩܵܐܝܼܬܼ ܛܥܝܼܢ|
      block |ܐܲܢ̄ܬܿ ܠܗܘܿܢ ܠܥܘܼܤܵܩܵܘ̈ܗܝ ܕܲܟܼܝܵܢܵܐ ܕܗܵܟܲܢ ܩܫܹܝܢ ܘܠܵܐ ܡܸܬܼܐܠܸܨ|
      block |ܐܲܢ̄ܬܿ ܤܲܓܼܝܼ ܐܵܘ ܐܲܝܟܲܢܵܐ ܡܲܨܝܵܐ ܘܲܐ̄ܚܪܹܢܵܐ܃ ܕܢܹܐܪܥܝܼܘܗܝ ܗ̄ܘ̣ܵܐ|
      block |ܒܒܸܤܪܵܐ ܚܵܫܘܿܫܵܐ ܠܲܦܤܵܩܵܐ ܕܲܒܼܦܲܪ̈ܙܠܹܐ ܘܲܤܪ̈ܵܩܹܐ ܕܲܒܼܟܼܠ|
      block |ܗܲܕܵܡܵܘ̈ܗܝ܃ ܘܲܒܼܟܼܠܙܢ̈ܝܼܢ ܕܫܸܢ̈ܕܹܐ ܘܠܵܐ ܚܵܐܹ̇ܒܼ ܡ̣ܢ ܚܲܫܹ̈ܐ܃ ܗܵܘ̇|
      block |ܕܠܵܐ ܡܨܸܐ ܡܤܲܝܒܲܪ ܐܵܦܠܵܐ ܠܟܼܘܼܒܵܐ ܙܥܘܿܪܵܐ ܕܕܼܵܥܹ̇ܨ ܒܛܸܦܪܹܗ܃|
      block |ܘܗܵܢܵܐ ܟ̱ܠܹܗ ܫܘܼܚܠܵܦܵܐ ܕܫܸܢ̈ܕܹܐ ܡܤܲܝܒܲܪ ܗ̄ܘ̣ܵܐ ܘܠܵܐ ܚܵܐܹ̇ܫ ܐܲܝܟܼ|
      block |ܥܝܵܕܹܐ ܕܲܟܼܝܵܢܵܐ܃ ܐܸܠܘܼ ܠܵܐ ܕܚܲܝܠܵܐ ܐ̄ܚܪܹܢܵܐ ܤܛܲܪ ܡ̣ܢ ܗܵܘ̇ ܕܲܟܼܝܵܢܵܐ|
      block |ܐܝܼܬܼ ܠܹܗ ܡ̣ܢ ܓܲܒܼ ܐ̄ܚܪܹܝܢ܃ ܘܗ̤ܘܝܘܼ ܬܼܵܟܹ̇ܣ ܡܸܢܹܗ ܘܲܡܦܲܟܲܗ|
      block |ܠܚܲܝܠܵܐ ܗܵܘ̇ ܕܬܲܫܢܝܼ̈ܕܹܐ܀|
      block |ܠܲܝܬܿ ܓܹܝܪ ܟܵܠܝܼܬܼܵܐ ܕܐܵܦ ܢܤܝܼܡ ܗܵܪܟܵܐ ܬܲܫܥܝܼܬܼܵܐ܃ ܕܬܲܗܪܵܐ|
      block |ܗ̄ܘ̣ ܐܲܝܟܼ ܕܒܲܫܪܵܪܵܐ ܫܲܪܒܵܗ̇ ܠܫܵܡܘܿܥܹ̈ܐ܁ ܡܸܛܠ ܕܹܝܢ ܕܐܲܝܬܝܼܢܲܢ|
      block |ܠܥܘܼܗܕܵܢܵܐ ܫܲܪܒܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܕܨܹܝܕܼ ܒܲܪܢܵܫܵܐ܃ ܗܵܝ̇|
      block |ܕܲܡܢܲܨܚܵܐ ܠܹܗ ܒܟܼܠܗܘܿܢ ܐܵܓܼܘܿܢܹ̈ܐ ܕܲܚܠܵܦ ܡܝܲܬܿܪܘܼܬܼܵܐ܃ ܠܵܐ|
      block |ܙܵܕܹܩ ܕܢܸܥܒܲܪ ܠܬܲܫܥܝܼܬܼܵܐ ܗܵܕܹܐ܀ ܤܘܿܩܪܵܛܝܼܣ ܡܲܟܼܬܒܼܵܢܵܐ ܒܫܲܪܒܵܐ|
      block |ܕܥܲܠ ܬܲܫܥ̈ܝܵܬܼܵܐ ܥܹܕ̈ܬܵܢܵܝܵܬܼܵܐ ܕܡܲܟܼܬܿܒܼܵܢܘܼܬܹܗ܃ ܟܲܕܼ ܥܵܒܹ̇ܕܼ ܥܘܼܗܕܵܢܵܐ|
      block |ܕܡܲܠܟܹ̈ܐ ܕܪ̈ܗܘܿܡܵܝܹܐ܃ ܘܡܵܛܹ̇ܐ ܠܘܵܬܼ ܝܘܼܠܝܵܢܘܿܣ ܡܲܠܟܵܐ܃ ܟܲܕܼ|
      block |ܒܲܙܥܘܿܪ̈ܝܵܬܼܵܐ ܡܚܵܘܸܐ ܥܲܠ ܒܝܼ̈ܫܬܼܵܐ ܕܲܤܒܲܠ̣ܘ ܒܢܲܝ̈ ܥܹܕܬܵܐ ܘܢܵܚܹ̇ܬܼ|
      block |ܩܲܠܝܼܠ ܒܫܲܪܒܹܗ܃ ܐܵܡܲ݁ܪ ܬܲܫܥܝܼܬܼܵܐ ܚܕܼܵܐ ܡ̣ܢ ܗܵܠܹܝܢ ܕܲܗ̤ܘܲܝ̈ ܒܐܲܢܛܝܵܟܼܝܵܐ|
    block
      block |ܡܕܼܝܼܢ̄ܬܐ܀ ܠܚܲܕܼ ܠܲܡ ܕܹܝܢ ܛܲܠܝܵܐ ܕܲܫܡܹܗ ܬܹܐܵܕܘܿܪܘܿܣ܃ ܕܐܸܬܼܩܲܪܲܒܼ|
      block |ܠܹܗ ܡ̣ܢ ܚܲܢ̈ܦܹܐ ܠܤܘܿܠܘܼܣܛܝܼܣ ܕܐܸܬܼܦܩܸܕܼ ܗ̄ܘ̣ܵܐ ܥܲܠ ܗܵܕܹܐ܃|
      block |ܠܐܘܼ̈ܠܨܵܢܹܐ ܘܲܠܫܸܢ̈ܕܹܐ ܐܲܫܠ̱ܡܹܗ܁ ܟܲܕܼ ܦܩܲܕܼ ܕܢܸܤܬܿܪܸܩ ܥܲܠ|
      block |ܟ̱ܠܹܗ ܦܲܓܼܪܹܗ܃ ܘܗܵܝܕܹܝܢ ܫܲܒܼܩܹܗ ܗ̄ܘ̣ܵܐ ܡ̣ܢ ܫܸܢ̈ܕܹܐ܃ ܟܲܕܼ ܒܤܲ|
      block |ܕܠܵܐ ܡܸܟܹܝܠ ܚܵܝܹ̇ܐ܁ ܐܲܠܵܗܵܐ ܕܹܝܢ ܐܝܼܬܼܵܘܗܝ ܗ̄ܘ̣ܵܐ ܡܫܵܘܙܒܼܵܢܹܗ ܕܓܲܒܼܪܵܐ|
      block |ܗܵܘ̇ ܛܘܼܒܼܵܢܵܐ܃ ܚ̣ܝܵܐ ܓܹܝܪ ܡ̣ܢ ܒܵܬܲܪ ܗܵܝ̇ ܡܵܘܕܝܵܢܘܼܬܼܵܐ ܙܲܒܼܢܵܐ|
      block |ܤܲܓܝܼܐܵܐ܁ ܠܹܗ ܠܗܵܢܵܐ ܬܹܐܵܕܘܿܪܘܼܣ܃ ܪܘܼܦܝܼܢܘܿܣ ܗܵܘ̇ ܕܐܲܟܼܬܸܒܼ|
      block |ܐܹܩܠܹܤܝܲܣܬܝܼܩܹܐ ܒܠܸܫܵܢܵܐ ܪܗܘܿܡܵܝܵܐ܃ ܐܸܡ݂ܲܪ܃ ܕܒܼܵܬܲܪ ܙܲܒܼܢܵܐ ܤܲܓܝܼܐܵܐ|
      block |ܗܘ̤ܵܐ ܒܥܸܢܝܵܢܹܗ ܕܗܵܢܵܐ ܛܘܼܒܼܵܢܵܐ ܬܹܐܵܕܘܘܿܪܘܿܣ܁ ܘܫܲܐܠܹܗ ܕܐܸܢ|
      block |ܟܲܕܼ ܒܵܠܲܥ ܗ̄ܘ̣ܵܐ܃ ܡܲܪܓܸܫ ܗ̄ܘ̣ܵܐ ܒܟܹܐܒܼܵܐ ܤܲܓܝܼܐܵܐ܁ ܗ̤ܘ ܕܹܝܢ ܠܲܡ|
      block |ܦܲܢܝܼ ܠܹܗ ܦܸܬܼܓܼܵܡܵܐ܃ ܕܩܠܝܼܠ ܙܥܘܿܪ ܛܵܒܼ ܗܵܘ̇ܝܵܐ ܗ̄ܘ̣ܵܬܼ ܠܹܗ|
      block |ܡܲܪܓܫܵܢܘܼܬܼܵܐ ܕܚܲܫܹ̈ܐ܁ ܥܠܲܝܡܵܐ ܓܿܝܪ ܚܲܕܼ ܩܵܐܹ̇ܡ ܗ̄ܘ̣ܵܐ ܠܘܵܬܹܗ܃|
      block |ܘܲܡܟܲܦܲܪ ܗ̄ܘ̣ܵܐ ܠܹܗ ܕܘܼܥܬܼܵܐ ܡ̣ܢ ܐܵܓܼܘܿܢܵܐ܃ ܘܲܡܚܲܝܸܠ ܗ̄ܘ̣ܵܐ ܢܲܦܫܹܗ܃|
      block |ܘܦܘܼܪܓܵܝܵܐ ܥܵܒܹ̇ܕܼ ܗ̄ܘ̣ܵܐ ܠܹܗ ܥܸܕܵܢܵܐ ܕܐܵܓܼܘܿܢܵܐ ܕܫܸܢܕܵܘ̈ܗܝ܁ ܐܘܿ|
      block |ܠܲܡܪܲܚܡܵܢܘܼܬܹܗ ܕܲܠܵܗܵܐ܃ ܟܡܵܐ ܩܲܪܝܼܒܼܵܐ ܛܲܝܒܿܘܼܬܹܗ܃ ܠܐܲܝܠܹܝܢ|
      block |ܕܡܸܛܠܵܬܹܗ ܥܵܐ̇ܠܝܼܢ ܠܐܵܓܼܘܿܢܵܐ ܠܲܡܤܲܝܒܵܪܘܼ ܒܲܤܝܼܡܵܐܝܼܬܼ ܚܲܫܹ̈ܐ|
      block |ܕܲܚܠܵܦܵܘܗܝ! ܠܵܐ ܬܸܛܠܘܿܡ ܛܲܝܒܿܘܼܬܹܗ ܕܐܲܠܵܗܵܐ ܕܲܠܘܵܬܼܵܟܼ܃ ܐܘܿ|
      block |ܒܲܪܢܵܫܵܐ܁ ܐܸܢ ܕܹܝܢ ܓܲܠܝܵܐ ܗ̣̄ܝ ܡܵܕܹܝܢ ܕܠܵܘ ܐܲܢ̄ܬܿ ܗ̄ܘ̣ ܙܲܟܵܝܵܐ܃ ܐܸܠܵܐ|
      block |ܐܝܼܬܲܝܟ ܐܲܢ̄ܬܿ ܐܲܝܟܼ ܐܘܿܪܓܵܢܘܿܢ܃ ܘܡܵܪܝܵܐ ܗ̄ܘ̣ ܙܵܟܹ̇ܐ ܚܠܵܦܲܝܟ܃ ܘܐܲܢ̄ܬܿ|
      block |ܫܵܩܹ̇ܠ ܐܲܢ̄ܬܿ ܫܡܵܐ ܕܙܲܟܵܝܹ̈ܐ ܡܵܘܗܲܒܼܬܼܵܐ ܕܡܲܓܵܢ܃ ܡܵܢܵܐ ܟܵܠܝܼܬܼܵܐ ܐܝܼܬܼ|
      block |ܕܲܒܼܟܼܠܙܒܲܢ ܠܹܗ ܟܲܕܼ ܠܹܗ ܠܚܲܝܠܵܐ ܬܸܫܐܲܠ܃ ܕܲܒܼܟܼܠܙܒܲܢ ܠܗܘܿܢ|
      block |ܟܲܕܼ ܠܗܘܿܢ ܠܢܸܨ̈ܚܵܢܹܐ ܬܸܤܲܒܼ ܟܲܕܼ ܡܵܘܕܸܐ ܐܲܢ̄ܬܿ ܒܗܵܕܹܐ ܠܵܐ ܟܲܝ|
    block
      block |ܫܡܝܼܥܵܐ ܠܵܟܼ ܐܘܿ ܓܲܒܼܪܵܐ܃ ܡ̣ܢ ܒܪܵܫܝܼܬܼ ܘܡ̣ܢ ܪܵܘܡܵܐ ܕܝܵܘ̈ܡܵܬܼܵܐ܃|
      block |ܕܲܟܼܡܵܐ ܐܲܬܼܠܹܝ̈ܛܹܐ ܢܦܲܠ̣ܘ ܡ̣ܢ ܪܵܘܡܵܐ ܕܢܸܨܚܵܢܲܝ̈ܗܘܿܢ ܟܲܕܼ ܠܗܵܕܹܐ|
      block |ܛܠܲܡ̣ܘܼ|
      block |ܥܠܵܘܗܝ ܕܫܲܪܒܵܐ܁ ܟܲܕܼ ܤܲܓܝܼ̈ܐܵܢ ܘܲܡܫܲܚ̈ܠܦܵܢ ܡܵܘ̈ܗܒܼܵܬܹܗ|
      block |ܕܐܲܠܵܗܵܐ ܠܘܵܬܼ ܓܸܢܤܵܐ ܐ̄ܢܵܫܵܝܵܐ܃ ܦܘܼܪܫܵܢܵܐ ܐܝܼܬܼ ܒܗܹܝܢ ܠܘܵܬܼ|
      block |ܡܩܲܒܿܠܵܢܲܝ̈ܗܹܝܢ܃ ܘܲܙܥܘܿܪܘܼܬܼܵܐ ܘܪܲܒܿܘܼܬܼܵܐ ܒܡܵܘ̈ܗܒܼܵܬܵܐ܁ ܘܐܵܦܸܢ ܟܠܗܹܝܢ|
      block |ܬܡܝܼ̈ܗܵܢ ܐܸܢܹܝܢ ܘܲܫܒܼܝܼ̈ܚܵܢ܃ ܐܝܼܬܼ ܗ̄ܘ̣ ܒܗܹܝܢ ܕܥܵܠܒܵܐ ܠܲܚܒܲܪܬܼܵܗ̇|
      block |ܒܲܫܒܼܝܼܚܘܼܬܼܵܐ ܘܒܼܐܝܼܩܵܪܵܐ܁ ܘܕܲܪܓܼܵܐ ܡ̣ܢ ܕܲܪܓܼܵܐ ܡܥܲܠܲܝ ܗ̄ܘ̣܃ ܐܲܝܟܼ|
      block |ܡܸܠܲܬܼ ܟܬܼܵܒܼܵܐ܁ ܘܗܵܕܹܐ ܬܘܼܒܼ ܕܐ̄ܢܵܫ ܠܤܵܥܘܿܪܘܼܬܼܵܐ ܕܛܵܒܼ̈ܬܼܵܐ|
      block |ܘܲܠܕܼܘܼܒܵܪܹ̈ܐ ܬܲܩ̈ܢܹܐ ܢܸܬܼܦܪܸܫ܃ ܚܕܼܵܐ ܡ̣ܢ ܡܵܘ̈ܗܒܼܵܬܼܵܐ ܗ̣̄ܝ ܪܹ̈ܫܵܝܵܬܼܵܐ|
      block |ܕܲܡܫܝܼܚܵܐ܁ ܤܲܓܝܼ̈ܐܹܐ ܓܹܝܪ ܠܗܵܕܹܐ ܛܲܝܒܿܘܼܬܼܵܐ ܛܵܥܹ̇ܝܢ܃ ܕܲܫ̣ܘܵܘ ܕܒܹܝܬܼ|
      block |ܠܗܘܿܢ ܘܲܠܫܲܪܟܵܐ ܕܲܒܼܢܲܝ̈ܢܵܫܵܐ ܦܘܼܪܫܵܢܵܐ ܢܸܗܘܸܐ ܡ̣ܢ ܐܲܠܵܗܵܐ܃|
      block |ܘܢܸܗܘܘܿܢ ܡ̇ܢ ܢܵܤܘܿܒܹ̈ܐ ܕܡܵܘ̈ܗܒܼܵܬܹܗ܃ ܘܗܵܢܵܐ ܟ̱ܠܹܗ ܥܕܲܡܵܐ ܕܐܵܦ|
      block |ܠܬܸܫܡܸܫܬܹܗ ܕܡܵܪܝܵܐ ܡܸܬܼܓܒܹܝܢ܃ ܚܠܵܦ ܩܘܼܒܵܠܛܲܝܒܿܘܼܬܼܵܐ ܕܐܲܡܝܼܢ|
      block |ܒܦܘܼܡܗܘܿܢ ܥܲܠ ܐܲܦܲܝ̈ ܗܵܕܹܐ܃ ܠܘܵܬܼ ܚܬܝܼܪܘܼܬܼܵܐ ܐܸܨܛܠܝܼܘ܃|
      block |ܘܪܵܡܘܼܬܼܵܐ ܕܬܲܪܥܝܼܬܼܵܐ ܢܤܲܒܼܘ܃ ܘܠܵܘ ܐܲܝܟܼ ܡ̇ܢ ܕܢܵܤܘܿܒܹ̈ܐ ܐܸܢܘܿܢ|
      block |ܕܛܲܝܒܿܘܼܬܼܵܐ܃ ܒܕܲܫ̣ܘܵܘ ܕܲܢܫܲܡܫܘܼܢ ܠܐܲܠܵܗܵܐ ܒܕܼܘܼܒܵܪܹ̈ܐ ܕܟܲܝ̈ܵܐ|
      block |ܘܲܒܼܥܲܡ̈ܠܹܐ ܪ̈ܘܼܚܵܢܹܐ܃ ܐܸܠܵܐ ܐܲܝܟܼ ܡ̇ܢ ܕܒܹܗ ܒܐܲܠܵܗܵܐ ܡܸܙܕܲܕܩܝܼܢ|
      block |ܒܗܵܕܹܐ܃ ܗܵܟܲܢܵܐ ܚܵܫ̇ܒܿܝܼܢ ܢܲܦܫܗܘܿܢ܃ ܚܠܵܦ ܗܵܕܹܐ ܕܐܸܬܼܓܒܼܝܼܘ ܡ̣ܢ|
      block |ܫܲܪܟܵܐ ܕܲܒܼܢܲܝ̈ܢܵܫܵܐ ܠܒܲܝܬܵܝܘܼܬܹܗ܃ ܘܠܝܼܕܲܥܬܼܵܐ ܕܐ̄ܪ̈ܵܙܵܘܗܝ܁ ܘܐܵܦܠܵܐ|
      block |ܡܸܪܥܲܠ ܪ̈ܵܥ̇ܠܝܼܢ ܒܟܼܠܵܗ̇ ܢܲܦܫܗܘܿܢ ܡܵܐ ܕܗܵܠܹܝܢ ܡܸܬܼܪܲܥܹܝܢ܃ ܕܲܚ̣ܙܵܘ|
      block |ܠܚܲܒܼܪ̈ܲܝܗܘܿܢ ܐܲܝܠܹܝܢ ܕܗܵܠܹܝܢ ܐܸܬܼܪܲܥܝܼܘ܃ ܕܐܲܝܟܲܢ ܐܸܫܬܿܩܸܠ ܡܸܢܗܘܿܢ|
    block
      block |ܡ̣ܢ ܫܸܠܝܵܐ ܚܲܝܠܵܐ ܗܵܘ̇ ܕܐܸܬܼܗܲܝܡܲܢ ܦܵܛܪܘܿܢܘܼܬܼܗܘܿܢ܃ ܘܐܸܫܬܿܕܼܝܼܘ|
      block |ܒܲܪܦܵܦ ܥܲܝܢܵܐ ܡ̣ܢ ܐܝܼܩܵܪܵܐ ܗܵܘ̇ ܪܲܒܵܐ ܕܲܩܢܹܝܢ ܗ̄ܘ̣ܵܘ܃ ܘܐܸܨܛܠܝܼܘ|
      block |ܡ̣ܢ ܫܹܠܝ ܘܠܵܬܼ ܦܲܚܙܘܼܬܼܵܐ܃ ܘܐܸܬܼܦܢܝܼܘ ܥܲܠ ܕܘܼܒܵܪܹ̈ܐ ܨܥܝܼܪܹ̈ܐ|
      block |ܕܚܲܝ̈ܘܵܬܼܵܐ ܠܵܐ ܡܠܝܼ̈ܠܵܬܐ܁ ܘܒܲܕܼܠܵܐ ܝܑܼܕܲܥ̣ܘ ܠܚܲܝܠܵܐ ܕܢܲܦܫܗܘܿܢ܃|
      block |ܘܐܸܬܼܥܲܗܲܕܼܘ ܕܠܵܐ ܫܲܠܘܵܐ ܠܗܵܘ̇ ܕܐܲܫܘܝܼ ܐܸܢܘܿܢ ܠܪܲܒܿܘܼܬܼܵܐ ܗܵܕܹܐ|
      block |ܟ̱ܠܵܗ̇ ܕܲܢܫܲܡܫܘܼܢܵܝܗܝ܃ ܘܲܠܓܼܵܘ ܡ̣ܢ ܐܝܼܩܵܪܵܐ ܕܡܲܠܟܘܼܬܹܗ|
      block |ܢܸܗܘܘܿܢ܃ ܘܚܲܒܼܪܹ̈ܐ ܠܪ̈ܘܼܚܵܢܹܐ ܥܒܲܕܼ ܐܸܢܘܿܢ܃ ܘܲܠܕܼܘܼܒܵܪܹ̈ܐ ܕܡܲܠܲܐܟܹ̈ܐ|
      block |ܩܲܪܸܒܼ ܐܸܢܘܿܢ܃ ܫ̣ܪܵܐ ܐܸܢܘܿܢ ܡ̣ܢ ܦܘܼܠܚܵܢܗܘܿܢ܁ ܘܚܵܘ̣ܝܼ ܐܸܢܘܿܢ ܒܝܲܕܼ|
      block |ܫܘܼ̈ܚܠܵܦܹܐ ܕܕܼܘܼܒܵܪ̈ܲܝܗܘܿܢ ܕܡ̣ܢ ܫܸܠܝܵܐ܃ ܕܠܵܘ ܕܝܼܠܗܘܿܢ ܗ̄ܘ̣ܵܬܼ ܗ̤ܝ|
      block |ܗܵܕܹܐ ܕܲܢܚܲܡܤܢܘܼܢ ܒܕܼܘܼܒܵܪܹ̈ܐ ܬܲܩ̈ܢܹܐ ܒܟܼܠܵܗ̇ ܗܵܝ̇ ܠܸܙܬܼܵܐ ܕܡ̣ܢ|
      block |ܟܝܵܢܵܐ ܘܡ̣ܢ ܫܹܐܕܹ̈ܐ ܘܫܲܪܟܵܐ ܕܤܲܩܘܼ̈ܒܼܠܹܐ ܐ̄ܚܪ̈ܵܢܹܐ܁ ܐܸܠܵܐ ܕܚܲܠܵܐ|
      block |ܗ̄ܘ̣ܵܬܼ ܕܡܵܘܗܲܒܼܬܼܵܐ ܕܡܸܢܹܗ܁ ܕܡܸܕܸܡ ܕܫܲܪܟܵܐ ܕܲܒܼܢܲܝ̈ܢܵܫܵܐ ܐܵܦܠܵܐ|
      block |ܕܢܸܫܡܥܘܼܢ ܡܚܲܡܤܢܝܼܢ ܗ̄ܘ̣ܵܘ ܡܸܛܠ ܥܲܤܩܘܼܬܹܗ܃ ܗܸܢܘܿܢ|
      block |ܢܘܼܓܼܪܵܐ ܕܙܲܒܼܢܵܐ ܚܲܡܤܸܢܘ ܒܹܗ ܘܠܵܐ ܚܵܒܼܘ܁ ܒܗܵܝ̇ ܕܤܵܦܹ̇ܩ ܗ̄ܘ̣ܵܐ|
      block |ܚܲܝܠܵܐ ܗܵܘ̇ ܕܢܲܩܝܼܦ ܠܗܘܿܢ ܠܲܡܥܲܕܵܪܘܼܬܗܘܿܢ ܒܟܼܠ ܘܠܲܡܢܲܛܵܪܘܼ|
      block |ܐܸܢܘܿܢ ܒܟܼܠ܁ ܕܒܲܕܼܓܼܘܿܢ ܟܲܕܼ ܠܗܵܕܹܐ ܛܥ̣ܵܘ܃ ܫܸܠܡܲܬ̤ ܠܘܵܬܼܗܘܿܢ|
      block |ܡܸܠܬܼܵܐ ܗܵܝ̇ ܕܐܲܡܝܼܪܵܐ܃ ܕܒܲܕܼܠܵܐ ܕܵܢ̣ܘ ܒܢܲܦܫܗܘܿܢ ܕܢܸܕܥܘܼܢ|
      block |ܠܐܲܠܵܗܵܐ܁ ܗܵܢܵܘ ܕܹܝܢ ܠܡܵܪܗܘܿܢ܃ ܕܲܠܥܲܦܪܵܐ ܩܲܪܸܒܼ ܠܬܸܫܡܸܫܬܐ|
      block |ܕܪ̈ܘܼܚܵܢܹܐ܁ ܐܲܫܠܸܡ̣ ܐܸܢܘܿܢ ܐܲܠܵܗܵܐ܃ ܠܡܲܕܥܵܐ ܕܲܤܪܝܼܩܘܼܬܼܵܐ܁ ܘܦܘܼܪܥܵܢܵܐ|
      block |ܕܙܵܕܹܩ ܗ̄ܘ̣ܵܐ ܠܛܵܥܝܘܼܬܼܗܘܿܢ܃ ܒܲܩܢܘܿܡܗܘܿܢ ܩܲܒܿܠܘܼܗܝ܁|
      block |ܝܵܠܘܼܦܵܐ܁ ܐܝܼܬܼ ܟܲܝ ܐ̄ܢܵܫ ܕܟܲܕܼ ܡܲܡܪܲܚ ܐܲܝܟܼ ܕܲܠܡܹܐܡܲܪ ܘܒܲܚܕܼܵܐ|
      block |ܫܵܒܹ̇ܩ ܠܥܘܼܡܪܵܐ ܕܲܒܼܢܲܝ̈ܢܵܫܵܐ܃ ܘܡ̣ܢ ܫܹܠܝ ܐܵܕܼܵܡܵܐܝܼܬܼ ܢܵܦܹ̇ܩ ܠܡܲܕܼܒܿܪܵܐ|
    block
      block |ܠܵܐ ܡܝܲܬܿܒܼܵܐ܃ ܘܲܠܚܘܼܪܒܵܐ ܕܚܝܼܠܵܐ ܒܲܛܢܵܢܵܐ ܫܲܦܝܼܪ܃ ܕܡܸܛܠܗܵܕܹܐ|
      block |ܡܵܐܹ̇ܬܼ ܡ̣ܢ ܝܲܕܼ ܟܲܦܫܵܐ܃ ܗܵܢܵܘ ܕܹܝܢ ܘܡ̣ܢ ܠܵܐ ܫܟܼܝܼܚܘܼܬܼܵܐ ܕܤܸܬܵܪܵܐ|
      block |ܘܫܲܪܟܵܐ ܡܲܠܦܵܢܵܐ܁ ܗܵܘ̇ ܓܹܝܪ ܕܛܲܝܸܒܼ ܥܘܼܡܪܵܐ ܠܚܲܝ̈ܘܵܬܼܵܐ ܡ̣ܢ|
      block |ܩܕܼܵܡ ܕܢܸܒܼܪܸܐ ܐܸܢܹܝܢ ܘܝܵܨܹ̇ܦ ܕܲܚܫܲܚܬܼܗܹܝܢ܃ ܠܵܐ ܡܲܗܡܸܐ ܡ̣ܢ|
      block |ܕܵܚܠܵܘ̈ܗܝ܁ ܝܲܬܝܪܵܐܝܼܬܼ ܕܲܦܫܝܼܛܵܐܝܼܬܼ܃ ܘܲܕܼܠܵܐ ܥܘܼܬܵܕܼܵܐ ܐܸܙܲܠ̣ܘ ܒܵܬܼܪܹܗ܁|
      block |ܐܲܝܢܵܐ ܕܠܲܐܠܵܗܵܐ ܫܵܠܹ̇ܡ ܨܸܒܼܝܵܢܹܗ ܒܟܼܠܡܸܕܸܡ܃ ܠܵܐ ܡܬܼܘܿܡ ܡܸܬܼܪܲܥܸܐ|
      block |ܡܸܛܠ ܒܝܼ̈ܫܵܬܹܗ ܕܦܲܓܼܪܵܐ ܘܩܸܢܛܹܗ ܠܲܡܦܵܫ ܒܨܵܐܘܼܬܼܵܐ ܕܕܼܘܼܒܵܪܹ̈ܐ܃|
      block |ܘܠܲܡܤܲܝܒܵܪܘܼ ܚܲܝܹ̈ܐ ܕܡܘܼܟܵܟܼܵܐ܃ ܒܲܕܸܟܵܘܹ̇ܙ ܡ̣ܢ ܐܘܼ̈ܠܨܵܢܹܐ܁ ܐܸܠܵܐ|
      block |ܕܓܲܒܼܝܵܐ ܘܗܲܢܝܼܐܵܐ ܚܵܫܹ̇ܒܼ ܗܵܕܹܐ܃ ܕܟܲܕܼ ܡܸܬܼܢܲܟܼܪܸܐ ܠܟܼܠܹܗ ܥܵܠܡܵܐ|
      block |ܒܕܲܟܼܝܘܼܬܼܵܐ ܕܕܼܘܼܒܵܪܹ̈ܐ܃ ܡܸܬܿܛܲܦ ܒܹܝܬܼ ܪ̈ܵܡܵܬܐ ܘܛܘܼܪܹ̈ܐ ܘܛܵܥܹ̇ܐ|
      block |ܒܐܲܬܼܪܵܐ ܕܚܲܝ̈ܘܵܬܼܵܐ܃ ܘܠܵܐ ܕܟܲܕܼ ܡܸܬܿܬܿܬܝܼܚ ܒܲܦܓܲܪ ܕܲܡܠܹܝܢ|
      block |ܨܵܐܘܼܬܼܵܐ ܢܸܚܸܐ܃ ܟܲܕܼ ܡܫܲܥܒܸܕܼ ܢܲܦܫܹܗ ܠܡܵܘܬܵܐ ܕܟܠܥܸܕܵܢ ܕܡ̣ܢ|
      block |ܚܲܤܝܘܼܬܼܵܐ ܕܕܼܘܼܒܵܪܹ̈ܐ ܕܟܲܝ̈ܵܐ ܕܲܠܘܵܬܼ ܐܲܠܵܗܵܐ܁ ܕܠܹܗ ܫܘܼܒܼܚܵܐ ܘܐܝܼܩܵܪܵܐ܃|
      block |ܘܠܲܢ ܢܸܛܲܪ ܒܚܲܤܝܘܼܬܹܗ ܘܲܢܩܲܕܼܫܲܢ ܒܪܘܼܚܹܗ ܠܐܝܼܩܵܪܵܐ ܕܲܫܡܹܗ܃|
      block |ܕܲܢܫܲܒܿܚܝܼܘܗܝ ܙܲܗܝܵܐܝܼܬܼ ܟܠܗܘܿܢ ܝܵܘ̈ܡܵܬܼܵܐ ܕܚܲܝܲܝ̈ܢ܁ ܐܵܡܹܝܢ܀|
      block |ܐܵܡܲ݁ܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܗܵܘܹ̇ܐ ܠܲܡ ܦܲܓܼܪܵܐ ܠܲܚܛܝܼܬܼܵܐ|
      block |ܚܲܒܼܝܵܘ̈ܗܝ܁ ܗܵܟܲܢ ܓܹܝܪ ܐܵܠ̇ܨܵܐ ܠܹܗ ܪܘܼܚܵܐ ܕܐܲܠܵܗܵܐ܃ ܕܲܢܡܘܼܬܼ܁|
      block |ܝܑܼܕܼܝܼܥܵܐ ܓܹܝܪ܃ ܕܐܸܢ ܠܵܐ ܡܵܐܹ̇ܬܼ܃ ܠܵܐ ܙܵܟܹ̇ܐ ܠܲܚܛܝܼܬܼܵܐ܁ ܡ̇ܢ ܕܨܵܒܹ̇ܐ|
      block |ܠܲܡ ܕܹܝܢ ܕܢܸܥܡܲܪ ܒܹܗ ܡܵܪܲܢ܃ ܐܵܠܹ̇ܨ ܦܲܓܼܪܹܗ܃ ܘܲܡܫܲܡܸܫ ܠܡܵܪܲܢ|
      block |ܒܗܵܠܹܝܢ ܦܹܐܪܹ̈ܐ ܕܪܘܼܚܵܐ ܕܲܟܼܬܼܝܼܒܼܝܼܢ ܒܲܫܠܝܼܚܵܐ܁ ܘܢܵܛܲܪ ܢܲܦܫܹܗ ܡ̣ܢ|
      block |ܗܵܠܹܝܢ ܥܒܼܵܕܹ̈ܐ ܕܒܸܤܪܵܐ܃ ܕܲܟܼܬܲܒܼ ܦܵܘܠܘܿܣ܁ ܦܲܓܼܪܵܐ ܕܹܝܢ ܕܲܡܙܝܼܓܼܵܐ|
    block
      block |ܒܹܗ ܚܛܝܼܬܼܵܐ܃ ܥܲܠ ܥܒܼܵܕܹ̈ܐ ܕܒܸܤܪܵܐ ܡܸܬܿܬܿܬܝܼܚ܁ ܘܪܘܸܚܵܐ ܕܐܲܠܵܗܵܐ|
      block |ܡܸܬܿܬܿܢܝܼܚܵܐ܃ ܥܲܠ ܦܹܐܪܹ̈ܝܗ̇܁ ܐܸܡܲܬܼܝ ܠܲܡ ܓܹܝܪ ܕܲܟܼܪܝܼܗ ܦܲܓܼܪܵܐ|
      block |ܒܨܵܘ̈ܡܹܐ ܘܲܒܼܡܘܼ̈ܟܵܟܹܐ܃ ܚܲܝܠܬܼܵܢܝܵܐ ܗ̣̄ܝ ܢܲܦܫܵܐ ܗ̣̄ ܢܲܦܫܵܐ ܒܪܘܼܚ ܒܲܨܠܘܿܬܼܵܐ܁|
      block |ܡܥܵܕܼ ܗ̄ܘ̣ ܦܲܓܼܪܵܐ ܕܡܵܐ ܕܡܸܬܼܐܠܸܨ ܤܲܓܼܝܼ ܒܐܘܼ̈ܠܨܵܢܹܐ ܕܫܸܠܝܵܐ|
      block |ܘܚܲܤܝܼܪܘܼܬܼܵܐ܃ ܘܩܲܪܝܼܒܼܝܼܢ ܕܢܸܬܿܛܲܠܩܘܼܢ ܚܲܝܵܘ̈ܗܝ܃ ܡܦܝܼܣ ܠܵܟܼ|
      block |ܕܐܲܪܦܵܢܝ ܩܲܠܝܼܠ܃ ܕܐܸܬܕܲܝܲܤ ܒܲܡܫܘܼܚܬܼܵܐ܁ ܗܵܫܵܐ ܠܲܡ ܬܵܪܹܨ ܐ̄ܢܵܐ܃|
      block |ܒܲܕܸܫܸܩ̇ܠܹܬܼ ܢܸܤܝܵܢܵܐ ܕܗܵܟܼܘܵܬܼ ܒܝܼ̈ܫܬܼܵܐ܁ ܘܡܵܐ ܕܐܲܪܦܝܼܬܵܝܗܝ ܩܲܠܝܼܠ|
      block |ܡ̣ܢ ܐܘܼܠܨܵܢܵܐ܃ ܘܤܵܡ̇ܟܲܬܿ ܠܹܗ ܒܲܢܝܵܚܵܐ ܙܥܘܿܪܵܐ܃ ܒܲܕܼܚܵܤ̣ܬܿ ܥܠܵܘܗܝ܃|
      block |ܘܐܸܬܼܪܵܘܲܚ ܩܲܠܝܼܠ܃ ܗܵܝܕܹܝܢ ܠܵܚܹ̇ܫ ܠܵܟܼ ܢܝܼܚܵܐܝܼܬܼ ܩܲܠܝܼܠ ܩܲܠܝܼܠ܃|
      block |ܕܐܵܦ ܡ̣ܢ ܚܘܼܪܒܵܐ ܢܸܦܘܿܩ܁ ܚܲܝܠܬܼܵܢܝܼܢ ܫܘܼܕܵܠܵܘ̈ܗܝ ܤܲܓܝܼ܃ ܡܨܹܝܢܲܢ|
      block |ܗ̄ܘ̣ ܠܲܡ ܡ̣ܢ ܗܵܫܵܐ ܕܢܸܬܿܕܲܒܲܪ ܫܲܦܝܼܪ܃ ܘܲܒܼܩܲܪܝܼܒܼܘܼܬܼܵܐ ܕܝܲܬܼܒܵܐ܁|
      block |ܐܸܬܼܢܲܤܝܼܢܲܢ ܓܹܝܪ ܤܒܲܓܝܼ̈ܐܵܬܼܵܐ܃ ܘܲܒܼܗܹܝܢ ܒܗܵܠܹܝܢ ܬܲܡܵܢ ܡܸܬܿܕܲܒܿܪܝܼܢܲܢ܁|
      block |ܢܲܤܵܢܝ ܠܲܡ ܡܢܲܤܵܝܘܼ܃ ܘܐܸܠܵܐ ܗܵܘܹ̇ܐ ܐ̄ܢܵܐ ܐܲܝܟܼ ܨܸܒܼܝܵܢܵܟܼ܃ ܡܨܹܝܢܲܢ|
      block |ܗ̄ܘ̣ ܬܘܼܒܼ ܠܡܹܐܬܼܵܐ ܡܸܢܕܪܹܫ܃ ܗܵܐ ܡܲܕܼܒܿܪܵܐ ܩܕܼܵܡܲܝܢ܁ ܠܵܐ ܓܹܝܪ|
      block |ܬܗܲܝܡܢܝܼܘܗܝ܃ ܐܵܦܸܢ ܪܲܒܲܬܼ ܡܦܝܼܣ ܘܡܸܫܬܵܘܕܸܐ܃ ܡܸܛܠ ܕܠܵܐ|
      block |ܥܵܒܹ̇ܕ܁ ܕܡ̣ܢ ܕܝܲܗ̣̄ܒܼܬܿ ܠܹܗ ܗܵܝ̇ ܩܲܠܝܼܠ ܕܲܬܼܒܲܥ̣܃ ܕܵܚܹ̇ܐ ܠܵܟܼ|
      block |ܠܪܵܘܪ̈ܒܼܵܬܼܵܐ܃ ܕܬܼܘܼܒܼ ܠܵܐ ܤܵܠܹ̇ܩ ܐܲܢ̄ܬܿ ܡܸܢܗܹܝܢ܁ ܐܸܡܲܬܼܝ ܕܡܸܬܼܩܲܛܥܵܐ|
      block |ܠܵܟܼ ܡ̣ܢ ܐܘܼ̈ܠܨܵܢܹܐ ܒܕܲܤܒܲܥ̣ܬܿ ܐܸܢܘܿܢ܃ ܐܸܡܲܪ ܐܲܢ̄ܬܿ ܠܵܟܼ܃ ܠܗܵܝ̇|
      block |ܛܲܡܐܘܼܬܼܵܐ ܘܚܲܝܹ̈ܐ ܡܟܲܬܡܹ̈ܐ ܪܓܝܼܓܼܵܐ ܠܵܟܼ܁ ܘܐܸܢ ܐܵܡܲ݁ܪ ܠܵܟܼ ܕܲܚܛܝܼܬܼܵܐ|
      block |ܪܲܒܿܬܐ ܕܗܵܐ ܩܵܛܹ̇ܠ ܐܲܢ̄ܬܿ ܢܲܦܫܵܟܼ܃ ܐܸܡܲܪ ܠܹܗ܃ ܩܵܛܹ̇ܠ ܐ̄ܢܵܐ ܠܢܲܦܫܝ܃|
      block |ܡܸܛܠ ܕܠܵܐ ܡܨܸܐ ܐ̄ܢܵܐ ܠܡܸܚܵܐ ܕܲܟܼܝܵܐܝܼܬܼ܁ ܐܹܡܘܼܬܼ ܗܵܪܟܵܐ܃ ܘܠܵܐ|
      block |ܬܘܼܒܼ ܐܸܚܙܸܐ ܡܵܘܬܵܗ̇ ܫܲܝܼܪܵܐ ܕܢܲܦܫܝ ܕܡ̣ܢ ܐܲܠܵܗܵܐ܁ ܦܲܩܵܚ ܠܝܼ|
    block
      block |ܕܗܵܪܟܵܐ ܐܹܡܘܼܬܼ ܚܠܵܦ ܕܲܟܼܝܘܼܬܼܵܐ܃ ܘܠܵܐ ܚܲܝܹ̈ܐ ܒܝܼ̈ܫܹܐ ܐܸܚܸܐ ܒܥܵܠܡܵܐ܁|
      block |ܗܵܢܵܐ ܡܵܘܬܵܐ܃ ܒܨܸܝܼܢܝ ܓܒܹܝ̇ܬܼ ܚܠܵܦ ܚܛܗܲܝ̈܁ ܩܵܛܹ̇ܠ ܐ̄ܢܵܐ|
      block |ܢܲܦܫܝܼ܃ ܡܸܛܠ ܕܲܚܛܹ̇ܝܬܼ ܠܐܲܠܵܗܵܐ܁ ܘܬܼܘܼܒܼ܃ ܠܵܐ ܡܲܪܓܸܙ ܐ̄ܢܵܐ ܠܹܗ܁|
      block |ܡܵܐ ܠܝܼ ܚܲܝܹ̈ܐ ܕܪܲܚܝܼܩܝܼܢ ܡ̣ܢ ܐܲܠܵܗܵܐ ܗܵܠܹܝܢ ܒܝܼ̈ܫܵܬܼܵܐ ܡܚܲܡܤܸܢ ܐ̄ܢܵܐ|
      block |ܠܗܹܝܢ܃ ܘܡܸܛܠܵܬܼܗܹܝܢ܃ ܠܵܐ ܐܸܗܘܸܐ ܢܘܼܟܼܪܵܝܵܐ ܠܗܵܘ̇ ܤܲܒܼܪܵܐ ܫܡܲܝܵܢܵܐ܁|
      block |ܡܵܢܵܐ ܐܸܬܼܒܿܪܝܼܬܼ ܒܥܵܠܡܵܐ܃ ܐܸܢ ܤܦܝܼܩܵܐܝܼܬܼ ܥܸܠܹ̇ܬܼ ܘܢܸܦ̇ܩܹܬܼ ܡܸܢܹܗ|
      block |ܘܡܵܢܵܐ ܝܘܼܬܼܪܵܢܵܐ ܐܝܼܬܼ ܠܐܲܠܵܗܵܐ ܡ̣ܢ ܚܲܝܹ̈ܐ ܕܝܼܠܝ ܕܲܒܼܥܵܠܡܵܐ܃ ܐܸܢ|
      block |ܒܝܼܫܵܐܝܼܬܼ ܚܵܝܹ̇ܐ ܐ̄ܢܵܐ ܒܹܗ ܕܲܠܩܘܼܒܼܠܵܐ܃ ܐܵܦ ܡܲܪܓܵܙܘܼ ܡܲܪܓܸܙ|
      block |ܐ̄ܢܵܐ ܠܹܗ!|
  block 36
    block
      block |ܥܲܠ ܫܘܼܚܠܵܦ ܙܢܵܘ̈ܗܝ ܕܲܩܪܵܒܹܗ ܕܤܵܛܵܢܵܐ܃ ܠܘܵܬܼ ܐܲܝܠܹܝܢ|
      block |ܕܒܼܐܘܼܪܚܵܐ ܐܲܠܝܼܨܬܵܐ ܕܲܠܥܸܠ ܡ̣ܢ ܥܵܠܡܵܐ ܪܵܕܹܝܢ܁ ܠܘ܁|
    block
      block |ܐܝܼܬܼ ܠܹܗ ܬܘܼܒܼ ܐܵܦ ܥܝܵܕܹ̈ܐ ܐ̄ܚܪ̈ܵܢܹܐ ܠܲܒܼܥܸܠܕܲܪܲܢ ܤܵܛܵܢܵܐ܃|
      block |ܕܠܲܐܝܠܹܝܢ ܕܠܵܐܓܼܘܿܢܵܐ ܗܵܢܵܐ ܢܵܚ̇ܬܝܼܢ܃ ܦܘܿܪܤܬܼܵܢܵܐܝܼܬܼ ܡܦܲܪܸܫ|
      block |ܠܗܘܿܢ ܠܕܲܪ̈ܵܘܗܝ ܕܠܘܼܩܒܲܠܗܘܿܢ܁ ܡ̣ܢ ܒܘܼܩܝܵܐ ܕܲܙܢܲܝ̈ܗܘܿܢ܃|
      block |ܘܲܠܦܘܼܬܼ ܢܝܼܫܵܐ ܕܦܲܪ̈ܨܘܿܦܹܐ܃ ܙܢܵܐ ܕܐܵܓܼܘܿܢܹܗ ܡܫܲܚܠܸܦ܀ ܠܘܵܬܼ|
      block |ܐܲܝܠܹܝܢ ܕܚܵܙܹ̇ܐ ܠܗܘܿܢ ܕܨܸܒܼܝܵܢܗܘܿܢ ܪܦܸܐ܃ ܘܚܘܼܫܵܒܲܝ̈ܗܘܿܢ ܡܚܝܼܠܝܼܢ܃|
      block |ܡܸܢܹܗ ܕܫܘܼܪܵܝܵܐ ܩܲܫܝܵܐܝܼܬܼ ܡܲܩܪܸܒܼ ܥܲܡܗܘܿܢ܃ ܟܲܕܼ ܡܥܝܼܪ ܥܠܲܝܗܘܿܢ|
      block |ܢܸܤܝ̈ܘܿܢܹܐ ܬܲܩܝܼ̈ܦܹܐ ܘܲܕܼܚܝܼ̈ܠܹܐ܃ ܐܲܝܟܲܢܵܐ ܕܢܲܛܥܸܩ ܐܸܢܘܿܢ ܠܲܙܢܵܝܐ|
      block |ܕܒܼܝܼܫܘܼܬܹܗ܃ ܡ̣ܢ ܪܹܫܵܗ̇ ܕܐܘܼܪܚܵܐ܁ ܐܲܝܟܼ ܕܟܲܕܼ ܢܲܩܢܸܐ ܐܸܢܘܿܢ ܤܘܼܪܵܕܼܵܐ|
      block |ܡܸܢܹܗ ܕܐܵܓܼܘܿܢܵܐ ܩܲܕܼܡܵܝܵܐ܃ ܥܲܤܩܲܬܼ ܠܲܡܪܕܝܼܬܼܵܐ ܡܸܬܼܚܲܙܝܵܐ ܠܗܘܿܢ|
      block |ܐܘܪܚܵܐ ܗܵܕܹܐ܁ ܕܟܲܕܼ ܠܲܡ ܫܘܼܪܵܝܵܗ̇ ܗܵܟܲܢ ܥܤܸܩ ܘܲܦܫܸܐ܃ ܥܕܲܡܵܐ|
    block
      block |ܠܫܘܼܠܵܡܵܗ̇ ܡܲܢ̣ܘܼ ܢܤܲܝܒܲܪ܃ ܘܢܸܦܓܲܥ ܒܟܼܠܗܘܿܢ ܐܵܓܼܘܿܢܹ̈ܐ ܕܲܤܕܝܼܪܝܼܢ|
      block |ܒܲܡܨܲܥܬܼܵܗ̇܁ ܘܠܵܐ ܬܘܼܒܼ ܢܲܡܪܚܘܼܢ ܠܡܸܤܡܲܟܼ ܩܕܼܵܡܵܘܗܝ܃|
      block |ܘܲܠܘܵܬܼ ܡܸܕܸܡ ܐ̄ܚܪܹܝܢ ܠܲܡܚܵܪ ܡ̣ܢ ܚܹܐܦܵܐ ܕܡܲܪܢܝܼܬܼܵܐ ܕܗܵܠܹܝܢ|
      block |ܕܝܼܠܹܗ܁ ܘܟܲܕܼ ܩܲܠܝܼܠ ܢܚܘܼܨ ܥܠܲܝܗܘܿܢ ܠܚܹܐܦܹܗ܃ ܝܵܗ̇ܒܿܝܼܢ ܢܲܦܫܗܘܿܢ|
      block |ܠܲܥܪܘܼܩܝܵܐ܁ ܡܵܠܘܿܢ ܕܹܝܢ܃ ܗ̤ܘ ܐܲܠܵܗܵܐ ܫܵܒܹ̇ܩ ܠܹܗ ܠܡܸܬܼܚܲܝܵܠܘܼ|
      block |ܥܠܲܝܗܘܿܢ܃ ܟܲܕܼ ܠܵܐ ܡܥܲܕܲܪ ܠܗܘܿܢ ܒܡܸܕܸܡ܃ ܒܗܵܝ̇ ܕܩܲܪܝܼܪܵܐܝܼܬܼ|
      block |ܘܐܲܝܟܼ ܕܲܒܼܦܘܼܠܵܓܼܵܐ ܥܵܐ̇ܠܝܼܢ ܠܐܵܓܼܘܿܢܹܗ ܕܡܵܪܝܵܐ܁ ܠܝܼܛ ܗ̄ܘ̣ ܠܲܡ|
      block |ܟܠܡ̇ܢ ܕܥܵܒܹ̇ܕܼ ܥ̇ܒܼܵܕܹܗ ܕܡܵܪܝܵܐ ܡܲܗܡܝܵܢܵܐܝܼܬܼ܃ ܘܟܼܵܠܹ̇ܐ ܐܝܼܕܹܗ ܡ̣ܢ|
      block |ܕܡܵܐ܁ ܘܬܼܘܼܒܼ܃ ܩܲܪܝܼܒܼ ܗ̄ܘ̣ ܥܘܼܕܼܪܵܢܹܗ ܠܕܵܚܠܵܘ̈ܗܝ܁ ܘܲܕܼܠܵܐ ܩܲܪܝܼܪܵܐܝܼܬܼ|
      block |ܘܕܲܚܘܼܠܬܼܵܢܵܐܝܼܬܼ ܢܸܦܓܥܝܼܘܗܝ ܠܲܒܼܥܸܠܕܲܪܵܐ܃ ܦܵܩܹ̇ܕܼ܁ ܫܲܪܵܐ ܠܲܡ|
      block |ܠܡܵܘܒܵܕܼܸܘܼܬܹܗ܃ ܘܐܸܬܼܓܲܪܵܐ ܥܲܡܹܗ ܠܲܩܪܵܒܼܵܐ܁ ܘܐܹܫܲܪܸܐ ܠܡܸܬܲܠ|
      block |ܕܸܚܠܬܼܵܟܼ ܘܙܵܘܸܥܬܼܵܟܼ܁ ܥܲܠ ܐܲܦܲܝ̈ ܟܠܗܘܿܢ ܥܲܡܡܹ̈ܐ ܕܲܬܼܚܝܬܼ|
      block |ܫܡܲܝܵܐ܀ ܐܸܠܵܐ ܬܡܘܼܬܼ ܡܵܘܬܵܐ ܡܸܬܼܪܲܓܼܫܵܢܵܐ ܨܸܒܼܝܵܢܵܐܝܼܬܼ ܚܠܵܦ|
      block |ܪܸܚܡܬܹܗ ܕܐܲܠܵܗܵܐ܃ ܒܠܵܐ ܨܸܒܼܝܵܢܵܟܼ ܡܵܐܹ̇ܬܼ ܐܲܢ̄ܬܿ ܡܵܘܬܵܐ ܡܸܬܼܝܲܕܼܥܵܢܵܐ|
      block |ܕܡ̣ܢ ܐܲܠܵܗܵܐ܁ ܠܡܸܕܸܡ ܕܲܡܢܵܬܼܵܟܼ ܗ̄ܘ̣܃ ܠܵܐ ܬܸܬܼܥܲܤܲܩ ܠܲܡܩܲܒܵܠܘܼ|
      block |ܒܨܸܒܼܝܵܢܵܟܼ ܒܚܲܫܵܐ ܕܲܡܠܸܐ ܙܲܒܼܢܵܐ܃ ܘܲܠܡܸܥܲܠ ܠܬܸܫܒܿܘܿܚܬܹܗ ܕܐܲܠܵܗܵܐ܁|
      block |ܐܸܢܕܹܝܢ ܒܐܵܓܼܘܿܢܹܗ ܕܡܵܪܝܵܐ ܡܵܐܹ̇ܬܼ ܐܲܢ̄ܬܿ ܦܲܓܼܪܵܢܵܐܝܼܬܼ܃ ܗ̤ܘ ܡܵܪܝܵܐ|
      block |ܡܟܲܠܸܠ ܠܵܟܼ܁ ܘܲܠܓܲܪ̈ܡܲܝܟ ܢܲܨܝܼ̈ܚܹܐ܃ ܐܝܼܩܵܪܵܐ ܕܤܵܗ̈ܕܹܐ ܡܦܲܠܸܓܼ|
      block |ܠܗܘܿܢ܁ ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ܃ ܡܵܐ ܕܡ̣ܢ|
      block |ܫܘܼܪܵܝܵܐ ܠܵܐ ܙܪܲܙܘ܃ ܘܥܲܙܝܼܘ ܘܝܲܗ̣̄ܒܼܘ ܢܲܦܫܗܘܿܢ ܠܡܵܘܬܵܐ܃|
      block |ܡܸܟܵܐ ܒܟܼܠܗܘܿܢ ܕܲܪܹ̈ܐ܃ ܗܸܢܘܿܢ ܡܸܬܼܚܙܹܝܢ ܫܲܦ̈ܠܹܐ܁ ܡܵܠܘܿܢ|
      block |ܕܹܝܢ ܟܲܕܼ ܐܵܦ ܐܲܠܵܗܵܐ ܡܲܗܡܸܐ ܒܗܘܿܢ ܠܡܸܬܼܪܕܵܦܘܼ܃ ܒܗܵܝ̇|
    block
      block |ܕܐܲܝܟܼ ܕܲܒܼܨܵܕܼܘܵܐ ܘܐܲܝܟܼ ܕܲܒܼܢܘܼܤܵܝܵܐ ܡܢܲܤܹܝܢ ܠܲܡܫܲܠܵܡܘܼ ܥ̇ܒܼܵܕܹܗ|
      block |ܕܡܵܪܝܵܐ܁ ܕܐܵܦ ܗ̤ܘ ܤܵܛܵܢܵܐ ܝܑܼܠܸܦ̣ ܐܸܢܘܿܢ ܡܸܢܹܗ ܕܫܘܼܪܵܝܵܐ܃ ܘܲܒܼܩ̣ܵܐ|
      block |ܚܘܼܫܵܒܲܝ̈ܗܘܿܢ ܕܡܵܢ ܐܸܢܘܿܢ܁ ܗܵܢܵܘ ܕܹܝܢ܃ ܕܲܚܘܼ̈ܠܬܼܵܢܹܐ ܘܪ̈ܵܚܡܲܝ|
      block |ܢܲܦܫܗܘܿܢ܃ ܡܵܠܘܿܢ ܚܵܝܤܲܝ̈ ܥܲܠ ܦܲܓܼܪܵܐ܃ ܘܐܲܝܟܼ ܥܲܠܥܵܠܵܐ ܪܵܕܹܦ|
      block |ܠܗܘܿܢ܁ ܒܗܵܝ̇ ܕܐܵܦ ܚܲܝܠܵܐ ܡܸܕܸܡ ܡܸܬܼܚܲܕܼܥܵܢܵܐ ܕܚܵܙܹ̇ܐ ܒܲܥܝܵܕܼܵܐ|
      block |ܠܘܵܬܼ ܢܲܨܝܼ̈ܚܹܐ܃ ܠܵܐ ܚܵܙܹ̇ܐ ܠܘܵܬܼ ܗܵܠܹܝܢ܁ ܠܦܘܼܬܼ ܨܸܒܼܝܵܢܹܗ ܓܹܝܪ ܕܐ̄ܢܵܫ|
      block |ܕܲܠܘܵܬܼ ܐܲܠܵܗܵܐ ܕܪܵܚܹ̇ܡ ܥܲܡܠܹ̈ܐ ܕܡܸܛܠܵܬܹܗ܃ ܗܵܟܲܢܵܐ ܡܩܲܪܸܒܼ|
      block |ܠܹܗ ܐܲܠܵܗܵܐ ܥܘܼܕܼܪܵܢܹܗ܃ ܘܲܡܚܵܘܸܐ ܥܵܠܘܗܝ ܒܛܝܼܠܘܼܬܹܗ܁ ܠܵܐ|
      block |ܓܹܝܪ ܡܸܫܟܲܚ ܩܵܪܹܒܼ ܤܵܛܵܢܵܐ ܠܐ̄ܢܵܫ ܐܵܘ ܠܲܡܩܲܪܵܒܼܘܼ ܠܹܗ ܢܸܤܝܘܿܢܵܐ܃|
      block |ܐܸܠܵܐ ܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܡ̣ܢ ܗܵܘ̇ ܪܸܡܙܵܐ ܫܡܲܝܵܢܵܐ܁ ܐܵܘ|
      block |ܡܵܐ ܕܐܸܬܼܪܲܦܝܼ ܒܨܸܒܼܝܵܢܹܗ ܘܝܲܗ̣̄ܒܼ ܢܲܦܫܹܗ ܠܚܘܼ̈ܫܵܒܹܐ ܫܟܼܝܼܪܹ̈ܐ ܕܦܸܗܝܵܐ܃|
      block |ܐܵܘ ܕܐܸܬܿܬܿܪܝܼܡ܃ ܐܵܘ ܕܐܸܬܼܦܲܠܲܓܼ܁ ܥܲܠ ܕܐܲܝܟܼ ܗܵܠܹܝܢ ܕܹܝܢ܃ ܠܵܐ|
      block |ܫܵܐܹ̇ܠ ܤܵܛܵܢܵܐ ܐܲܝܟܼ ܕܥܲܠ ܐ̄ܢܵܫܵܐ ܓܡܝܼܪܹ̈ܐ ܘܪܵܘܪ̈ܒܹܐ܃ ܐܲܝܟܼ ܕܠܲܡܢܲܤܵܝܘܼ|
      block |ܐܸܢܘܿܢ܁ ܒܲܕܼܝܵܕܲܥ̇܃ ܕܐܵܦܠܵܐ ܡܸܫܬܲܠܡܝܼܢ ܒܐܝܼܕܹܗ܁ ܝܵܕܲܥ̇ ܓܹܝܪ|
      block |ܐܲܠܵܗܵܐ܃ ܕܠܵܐ ܤܵܦ̇ܩܝܼܢ܃ ܐܸܠܵܐ ܐܸܢ ܡܸܫܬܲܠܡܝܼܢ ܒܐܝܼܕܹܗ܁ ܝܵܕܲܥ̇ ܓܹܝܪ|
      block |ܐܲܠܵܗܵܐ܃ ܕܠܵܐ ܤܵܦ̇ܩܝܼܢ܃ ܐܸܠܵܐ ܐܸܢ ܒܲܚܕܼܵܐ ܡ̣ܢ ܗܵܠܹܝܢ ܥܸܠ̈ܠܵܬܼܵܐ|
      block |ܕܐܸܡ̇ܪܹܬܼ܃ ܕܡܵܕܹܝܢ ܚܲܝܠܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܡܸܬܼܪܲܚܲܩ ܡ̣ܢ|
      block |ܠܘܵܬܼܗܘܿܢ܁ ܗܵܢܵܘ ܚܲܕܼ ܙܢܵܐ ܕܕܲܪܹܗ ܕܼܒܼܥܸܠܕܲܪܵܐ܀|
      block |ܠܐܲܝܠܹܝܢ ܕܹܝܢ ܕܚܵܙܹ̇ܐ ܕܓܲܢ̄ܒܵܪ ܨܸܒܼܝܵܢܗܘܿܢ܃ ܘܡܵܘܬܵܐ ܐܲܝܟܼ ܠܵܐ|
      block |ܡܸܕܸܡ ܚܫܝܼܒܼ ܒܥܲܝܢܲܝ̈ܗܘܿܢ܃ ܘܒܲܛܢܵܢܵܐ ܚܲܪܝܼܦܵܐ ܢܦܲܩ̣ܘ ܟܲܕܼ ܡܲܫܠܡܵܐ|
      block |ܢܲܦܫܗܘܿܢ ܠܟܼܠ ܢܸܤܝܘܿܢ ܘܲܠܡܵܘܬܵܐ܃ ܘܕܼܵܫ̣ܘ ܥܲܠ ܚܲܝܹ̈ܐ ܘܥܵܠܡܵܐ|
      block |ܘܦܲܓܼܪܵܐ ܘܢܸܤܝܘܿܢܵܘ̈ܗܝ܁ ܠܗܵܠܹܝܢ܃ ܠܵܐ ܒܲܪ ܫܵܥܬܹܗ ܐܵܪܲܥ̇܃|
      block |ܘܲܡܚܵܘܸܐ ܠܗܘܿܢ ܢܲܦܫܹܗ ܐܲܝܟܼ ܕܲܒܼܤܘܿܓܼܵܐܐ܁ ܐܸܠܵܐ ܩܵܦܹ̇ܣ ܢܲܦܫܹܗ܃|
    block
      block |ܘܝܵܗܹ̇ܒܼ ܠܗܘܿܢ ܐܲܬܼܪܵܐ܁ ܘܠܵܐ ܦܵܓܲܥ ܒܗܘܿܢ ܒܗܵܘ̇ ܚܹܐܦܵܐ ܩܲܕܼܡܵܝܵܐ܃|
      block |ܘܠܵܐ ܤܵܕܲ̇ܪ ܕܲܪܵܐ ܥܲܡܗܘܿܢ܁ ܝܵܕܲܥ̇ ܗ̄ܘ̣ ܓܹܝܪ܃ ܕܲܡܥܵܕܼ ܗ̄ܘ̣|
      block |ܫܘܼܪܵܝ ܕܲܪܵܐ ܗܵܘܹ̇ܐ ܚܲܡܝܼܡ܃ ܘܛܵܐܹ̇ܢ ܤܲܓܝܼ ܐܵܓܼܘܿܢܸܤܛܵܐ܃ ܘܠܵܘ|
      block |ܐܲܝܟܼ ܕܐܵܬܼܝܵܐ ܡܸܙܕܟܹܝܢ ܕܲܪܵܪܹ̈ܐ ܛܲܢܵܢܹ̈ܐ܁ ܠܵܘ ܓܹܝܪ ܟܲܕܼ ܡܸܢܗܘܿܢ|
      block |ܩܵܢܹ̇ܛ ܗܵܕܹܐ ܥܵܒܹ̇ܕܼ܃ ܐܸܠܵܐ ܡ̣ܢ ܗܵܘ̇ ܚܲܝܠܵܐ ܐܲܠܵܗܵܝܵܐ ܕܲܡܫܲܠܗܸܒܼ|
      block |ܠܗܘܿܢ ܒܝܲܕܼ ܡܠܘܿܐܹ̈ܐ ܕܲܛܥܝܼܢܝܼܢ܃ ܥܕܲܡܵܐ ܕܗܸܢܘܿܢ ܡ̣ܢ ܨܒܼܘܼܬܼ|
      block |ܢܲܦܫܗܘܿܢ ܫܵܕܹܝܢ ܠܹܗ ܒܩܲܠܝܼܠ ܩܲܠܝܼܠ ܟܲܕܼ ܡܸܬܿܬܿܟܼܠܝܼܢ܁ ܐܸܠܵܐ|
      block |ܡܲܪܦܸܐ ܠܗܘܿܢ ܡܠܸܐ ܙܲܒܼܢܵܐ܃ ܥܕܲܡܵܐ ܕܩܵܗܹ̇ܐ ܛܢܵܢܗܘܿܢ܃ ܘܡܸܬܼܦܲܠܗܲܕܼ|
      block |ܛܘܼܝܵܒܼܵܐ ܕܙܲܝܢܵܐ ܗܵܘ̇ ܕܥܲܬܸܕܼܘ܃ ܘܒܹܗ ܙܲܝܸܢ̣ܘ ܪܸܥܝܵܢܗܘܿܢ܃|
      block |ܒܫܘ̈ܚܠܵܦܹܐ ܕܡܸܠܹ̈ܐ ܐܲܠܵܗܵܝ̈ܵܬܐ ܘܥܘܼܗ̈ܕܵܢܹܐ ܡܥܲܕܪ̈ܵܢܹܐ ܘܲܡܚܲܝ̈ܠܵܢܹܐ܃|
      block |ܟܲܕܼ ܚܵܐܲܪ ܠܙܲܒܼܢܵܐ ܕܡܲܗܡܝܵܢܘܼܬܼܵܐ܁ ܘܡ̣ܢ ܕܲܦܟܲܗܘ ܩܲܠܝܼܠ ܚܘܼ̈ܫܵܒܹܐ|
      block |ܩܲܕܼܡܵܝܹ̈ܐ܃ ܟܡܵܐ ܙܲܒܼ̈ܢܝܼܢ ܗܸܢܘܿܢ ܡ̣ܢ ܢܲܦܫܗܘܿܢ ܡܸܫܟܚܝܼܢ ܫܟܼܵܚ̈ܬܼܵܐ|
      block |ܕܚܘܼܝܵܒܼܵܐ܃ ܒܝܲܕܼ ܫܘܼ̈ܕܵܠܹܐ ܕܡ̣ܢ ܬܲܪܥܝܼܬܼܵܐ ܢܵܒܼ̇ܥܝܼܢ܁ ܘܗܸܢܘܿܢ ܠܗܘܿܢ|
      block |ܚܵܦ̇ܪܝܼܢ ܓܘܼܡܵܨܵܐ ܡ̣ܢ ܢܲܦܫܗܘܿܢ܃ ܒܝܲܕܼ ܦܸܗܝܵܐ ܕܚܘܼ̈ܫܵܒܹܐ ܕܡ̣ܢ|
      block |ܡܲܐܝܼܢܘܼܬܼܵܐ ܡܸܬܼܝܲܠܕܝܼܢ ܒܪܸܥܝܵܢܗܘܿܢ܃ ܗܵܝ̇ ܕܒܼܵܗ̇ ܩܲܪܝܼܪܘܼܬܼܵܐ ܐܲܡܠܟܲܬ̤|
      block |ܥܠܲܝܗܘܿܢ܁|
      block |ܠܵܐ ܗ̄ܘ̣ܵܐ ܡ̣ܢ ܨܒܼܘܼܬܼ ܢܲܦܫܹܗ ܤܵܥܲܪ ܠܵܗ̇ ܤܵܛܵܢܵܐ ܠܗܵܕܹܐ܃|
      block |ܟܲܕܼ ܡܬܲܗܸܐ ܠܹܗ ܠܙܲܒܼܢܵܐ ܕܬܲܟܼܬܘܼܫܵܐ܁ ܒܲܕܼܠܵܐ ܟܲܕܼ ܚܵܐܹ̇ܣ ܥܠܲܝܗܘܿܢ܃|
      block |ܐܵܦܠܵܐ ܟܲܕܼ ܚܵܐܹ̇ܓܼ ܡܸܢܗܘܿܢ܃ ܐܲܝܟܼ ܠܵܐ ܡܸܕܸܡ ܚܫܝܼܒܝܼܢ ܒܥܲܝܵܢܵܘ̈ܗܝ܁|
      block |ܡܸܬܼܪܲܥܸܢܵܐ ܕܹܝܢ܃ ܕܚܲܝܠܵܐ ܡܸܕܸܡ ܚܕܝܼܪ ܠܗܘܿܢ ܠܐܲܝܠܹܝܢ ܕܲܒܼܪܸܬܼܚܵܐ|
      block |ܕܲܠܘܵܬܼ ܐܲܠܵܗܵܐ ܫܓܼܝܼܪܝܼܢ܃ ܘܫܲܒܼܪܵܐܝܼܬܼ ܢܲܦܩ̣ܘ ܠܗܘܿܢ ܕܠܵܐ ܚܘܼܫܵܒܼ܃|
      block |ܟܲܕܼ ܥܠܵܘܗܝ ܡܸܬܿܬܲܟܼܠܝܼܢ ܒܗܲܝܡܵܢܘܼܬܼܵܐ܃ ܟܲܕܼ ܠܵܐ ܝܵܕܼܥܝܼܢ ܕܠܘܼܩܒܲܠ|
    block
      block |ܡܲܢ̣ܘܼ ܐܝܼܬܼ ܠܗܘܿܢ ܬܲܟܼܬܘܼܫܵܐ܁ ܒܲܕܓܼܘܿܢ ܬܵܟܹ̇ܣ ܠܹܗ ܠܝܲܨܪܵܐ|
      block |ܕܒܼܝܼܫܘܼܬܹܗ ܡܸܢܗܘܿܢ܃ ܕܠܵܐ ܢܸܩܪܘܿܒܼ ܚܕܼܵܪܲܝܗܘܿܢ܁ ܒܕܲܡܦܲܓܲܕܼ|
      block |ܝܲܨܪܹܗ܃ ܡ̣ܢ ܢܵܛܘܿܪܵܐ ܗܵܘ̇ ܕܚܵܙܹ̇ܐ ܨܹܐܕܲܝܗܘܿܢ ܐܲܡܝܼܢܵܐܝܼܬܼ܁ ܐܸܢܕܹܝܢ|
      block |ܠܥܸܠ̈ܠܵܬܼܵܐ ܕܥܘܼܕܼܪܵܢܵܐ ܠܵܐ ܫܵܕܹܝܢ ܡܸܢܗܘܿܢ܃ ܕܐܝܼܬܲܝܗܘܿܢ ܬܲܟܼܫܲܦܬܼܵܐ|
      block |ܘܥܲܡ̈ܠܹܐ ܘܡܲܟܿܝܼܟܼܘܼܬܼܵܐ܃ ܡܥܲܕܪܵܢܵܐ ܠܵܐ ܡܸܡܬܼܘܿܡ ܡܲܪܚܸܩ|
      block |ܡܸܢܗܘܿܢ܁ ܪܸܚܡܲܬܼ ܢܝܵܚܹ̈ܐ ܕܹܝܢ܃ ܥܸܠܬܼܵܐ ܗ̣̄ܝ ܕܡܸܫܬܲܒܼܩܵܢܘܼܬܼܵܐ܀|
      block |ܐܸܢܕܹܝܢܢ ܒܗܵܢܹܝܢ ܡܚܲܡܤܢܝܼܢ ܚܝܼܨܵܐܝܼܬܼ܃ ܡ̣ܢ ܥܘܼܕܼܪܵܢܵܐ ܠܵܐ|
      block |ܡܸܡܬܼܘܿܡ ܡܸܫܬܲܠܚܝܼܢ܁ ܘܲܒܼܥܸܠܕܲܪܵܐ܃ ܠܵܐ ܡܵܫܬܿܒܸܩ ܕܡܸܬܼܩܲܪܲܒܼ|
      block |ܚܕܼܵܪܲܝܗܘܿܢ܁ ܘܐܸܢ ܗ̤ܘ ܕܡܸܫܬܲܒܼܩܝܼܢ ܒܲܙܒܲܬ ܙܒܲܢ܃ ܐܲܝܟܼ ܕܲܠܕܼܘܼܪܵܫܵܐ܁|
      block |ܟܲܕܼ ܐܲܚܝܼܕܼ ܘܬܲܩܝܼܦ ܠܗܘܿܢ ܗܵܘ̇ ܚܲܝܠܵܐ ܩܲܕܝܼܫܵܐ܃ ܘܠܵܐ ܕܵܚ̇ܠܝܼܢ|
      block |ܡܸܢܗܘܿܢ ܕܡܢܲܤ̈ܝܵܢܹܐ܁ ܒܲܕܼܡܸܬܼܠܲܒܲܒܼ ܚܘܼܫܵܒܼܵܐ܃ ܘܒܼܵܤܹ̇ܐ ܒܗܘܿܢ|
      block |ܡܸܛܠܵܬܹܗ܁ ܘܗ̤ܘ ܡܕܲܪܸܫ ܠܗܘܿܢ܃ ܐܲܝܟܼ ܐ̄ܢܵܫ ܕܡܲܠܸܦ ܤܲܚܘܵܐ|
      block |ܠܛܲܠܝܵܐ ܙܥܘܿܪܵܐ܁ ܘܡܵܐ ܕܫܲܪܝܼ ܛܵܒܲܥ̇܃ ܡܕܲܠܸܐ ܠܹܗ܁ ܒܲܕܿܛܵܐܹ̇ܦ|
      block |ܛܲܠܝܵܐ ܠܥܸܠ ܡ̣ܢ ܐܝܼ̈ܕܲܝܵܐ ܕܡܲܠܦܵܢܹܗ܁ ܘܐܸܡܲܬܼܝ ܕܫܲܪܝܲܬ̤ ܙܵܥܪܵܐ|
      block |ܢܲܦܫܹܗ܃ ܗ̤ܘ ܛܲܠܝܵܐ ܕܕܲܡ ܢܸܛܒܲܥ܃ ܗ̤ܘ ܗܵܘ̇ ܕܲܛܥܝܼܢ ܠܹܗ|
      block |ܒܐܝܼܕܼܵܘ̈ܗܝ܃ ܩܵܥܹ̇ܐ ܠܹܗ܃ ܕܠܵܐ ܬܸܕܼܚܲܠ܃ ܐܸܢܵܐ ܛܥܝܼܢ ܐ̄ܢܵܐ ܠܵܟܼ܁|
      block |ܘܐܲܝܟܼ ܐܸܡܵܐ ܬܘܼܒܼ ܕܡܲܠܦܵܐ ܗܠܲܟܼܬܼܵܐ ܠܲܒܼܪܵܗ̇ ܙܥܘܿܪܵܐ܃ ܕܲܡܩܝܼܡܵܐ|
      block |ܠܹܗ ܒܪܘܼܚܩܵܐ ܡܸܢܵܗ̇ ܘܩܵܪܝܵܐ ܠܹܗ܁ ܟܲܕܼ ܗ̤ܘ ܕܹܝܢ ܛܲܠܝܵܐ ܡܫܲܪܸܐ|
      block |ܠܡܹܐܬܼܵܐ ܨܹܝܕܼ ܐܸܡܹܗ܃ ܒܪܸ̈ܓܼܠܵܘܗܝ ܗܵܢܹܝܢ ܙܥܘܿܪ̈ܝܵܬܼܵܐ ܘܠܵܐ|
      block |ܡܫܲܪܪ̈ܵܬܼܵܐ܃ ܡܸܛܠ ܪܲܓܼܝܘܼܬܼܗܹܝܢ ܪ̈ܵܥܠܵܢ ܠܗܹܝܢ܁ ܘܡܵܐ ܕܫܲܪܝܼ|
      block |ܢܵܦܹ̇ܠ ܗ̤ܘ ܛܲܠܝܵܐ܃ ܪܵܗ̇ܛܵܐ ܐܸܡܹܗ ܘܛܵܥ̇ܢܵܐ ܠܹܗ ܥܲܠ ܕܪ̈ܵܥܹܝܗ̇܁|
    block
      block |ܗܵܟܲܢܵܐ ܛܥܝܼܢܵܐ ܛܲܝܒܿܘܼܬܼܵܐ ܕܐܲܠܵܗܵܐ ܘܲܡܕܲܪܫܵܐ ܠܗܘܿܢ ܠܲܒܼܢܲܝ̈ܢܵܫܵܐ܃|
      block |ܠܐܲܝܠܹܝܢ ܕܫܲܦܝܵܐܝܼܬܼ ܘܲܦܫܝܼܛܵܐܝܼܬܼ ܡܲܓܼܥܠܝܼܢ ܢܲܦܫܗܘܿܢ ܒܐܝܼܕܲܝ̈ ܗܵܘ̇|
      block |ܕܲܒܼܪܵܐ ܐܸܢܘܿܢ܃ ܡ̣ܢ ܟ̱ܠܹܗ ܠܸܒܿܗܘܿܢ ܫܵܒܼܩ̇ܝܼܢ ܠܹܗ ܠܥܵܠܡܵܐ ܗܵܢܵܐ|
      block |ܘܐܵܙ̇ܠܝܼܢ ܒܵܬܼܪܹܗ܀|
      block |ܐܲܢ̄ܬܿ ܕܹܝܢ ܒܲܪܢܵܫܵܐ ܕܲܢܦܲܩ̣ ܒܵܬܲܪ ܐܲܠܵܗܵܐ܃ ܒܟܼܠܹܗ ܙܲܒܼܢܵܐ|
      block |ܕܐܵܓܼܘܿܢܵܟܼ܃ ܐܲܡܝܼܢܵܐܝܼܬܼ ܠܫܘܼܪܵܝܵܐ ܗ̤ܘܲܝܬܿ ܡܸܬܼܥܲܗܲܕܼ܃ ܘܲܠܗܵܘ̇ ܛܢܵܢܵܐ|
      block |ܩܲܕܼܡܵܝܵܐ ܕܲܒܼܪܹܚܵܐ܃ ܘܲܠܗܵܘ̇ ܚܘܼܫܵܒܼܵܐ ܚܲܡܝܼܡܵܐ ܕܒܹܗ ܢܦܲܩ̣ܬܿ|
      block |ܡ̣ܢ ܥܘܼܡܪܵܟܼ ܩܲܕܼܡܵܝܵܐ܃ ܘܐܲܥܸܠ̣ܬܿ ܢܲܦܫܵܟܼ ܠܤܸܕܼܪܵܐ ܕܲܩܪܵܒܼܵܐ܁|
      block |ܘܲܒܼܩܝܼ ܢܲܦܫܵܟܼ ܒܟܼܠܝܘܿܡ܃ ܕܕܲܠܡܵܐ ܩܗܵܐ ܪܸܬܼܚܵܐ ܕܢܲܦܫܵܟܼ ܡ̣ܢ|
      block |ܗܵܘ̇ ܛܢܵܢܵܐ ܕܒܹܗ ܡܸܫܬܲܠܗܲܒܼ ܗ̣̄ܘܲܝܬܿ܁ ܕܲܠܡܵܐ ܚܲܤܝܼܪ ܐܲܢ̄ܬܿ ܡܸܕܸܡ|
      block |ܡ̣ܢ ܙܲܝܢܵܐ܃ ܕܲܡܚܲܙܲܩ ܗ̄ܘ̣ܵܝܬܿ ܒܪܹܫ ܐܵܓܼܘܿܢܵܟܼ܁ ܘܐܲܪܝܼܡ ܩܵܠܵܟܼ|
      block |ܐܲܡܝܼܢܵܐܝܼܬܼ ܒܓܼܵܘ ܡܲܫܪܝܼܬܼܵܐ܃ ܘܠܲܒܸܿܒܼ ܠܲܒܼܢܲܝ̈ ܝܲܡܝܼܢܵܐ ܚܘܼ̈ܫܵܒܼܵܐ ܒܲܝܬܵܝܹ̈ܐ܁|
      block |ܘܚܵܘܵܐ ܐܸܢܘܿܢ ܠܓܲܒܵܐ ܕܤܲܩܘܼܒܼܠܵܐ܃ ܕܥܝܼܪ ܐܲܢ̄ܬܿ ܗ̄ܘ̣܁ ܘܐܸܗ̤ܘ|
      block |ܕܲܒܼܫܘܼܪܵܝܵܐ ܬܸܚܙܸܐ ܚܹܐܦܵܐ ܟܲܕܼ ܡܕܲܝܸܠ ܗܵܘ̇ ܕܲܡܢܲܤܸܐ܃ ܠܵܐ|
      block |ܬܸܬܼܪܲܦܸܐ܁ ܕܲܠܡܵܐ܃ ܗܵܕܹܐ ܕܥܲܕܪܵܐ ܠܵܟܼ܁ ܠܵܐ ܡܲܓܵܢ ܫܵܒܹ̇ܩ ܦܵܪܘܿܩܵܟܼ|
      block |ܡܸܕܸܡ ܠܡܸܗܘܵܐ ܨܹܐܕܲܝܟ܃ ܐܸܠܵܐ ܐܸܢ ܐܲܚܝܼܪܹܗ ܘܦܲܪܢܤܹܗ ܐܲܝܟܼ|
      block |ܕܲܠܥܘܼܕܼܪܵܢܵܟܼ܁ ܘܠܵܐ ܬܚܵܘܸܐ ܐܲܢ̄ܬܿ ܪܲܦܝܘܼܬܼܵܐ ܡܸܢܹܗ ܕܫܘܼܪܵܝܵܐ܃|
      block |ܕܲܠܡܵܐ ܟܲܕܼ ܗܵܪܟܵܐ ܪܲܦܝܘܼܬܼܵܐ ܡܚܵܘܸܐ ܐܲܢ̄ܬܿ܃ ܠܵܐ ܬܘܼܒܼ ܡܸܫܟܲܚ|
      block |ܐܲܢ̄ܬܿ ܠܲܡܩܵܩ ܩܕܼܵܡ ܫܲܪܟܵܐ ܕܒܼܵܬܲܪܗܹܝܢ܃ ܟܲܦܢܵܐ܃ ܟܘܼܪܗܵܢܵܐ܃|
      block |ܕܲܚܠܘܼ̈ܠܹܐ ܕܚܸܙ̈ܘܵܢܹܐ܃ ܥܲܡ ܕܫܲܪܟܵܐ܁ ܠܵܐ ܬܲܗܦܸܟܼ ܠܢܝܼܫܹܗ ܕܤܵܐܹ̇ܡ|
      block |ܐܵܓܼܘܿܢܵܟܼ ܕܲܠܘܵܬܼ ܥܘܼܕܼܪܵܢܵܐ ܡܚܝܼܪ܃ ܠܓܲܒܵܐ ܕܤܲܩܘܼܒܼܠܵܐ܃ ܕܕܲܠܡܵܐ|
    block
      block |ܢܸܫܟܿܚܵܟܼ ܒܥܸܠܕܲܪܲܟܼ ܐܲܝܟܼ ܤܘܼܟܵܝܹܗ܁ ܐܸܠܵܐ ܩܪܝܼ ܠܐܲܠܵܗܵܐ ܕܠܵܐ|
      block |ܫܲܠܘܵܐ܃ ܘܲܒܼܟܼܝܼ ܩܕܼܵܡ ܛܲܝܒܿܘܼܬܹܗ܃ ܘܐܸܬܼܟܲܫܲܦ ܘܐܸܬܿܛܲܪܲܦ܃ ܥܕܲܡܵܐ|
      block |ܕܲܡܫܲܕܲܪ ܠܵܟܼ ܡܥܲܕܪܵܢܵܐ܁ ܐܸܢܕܹܝܢ ܚܕܼܵܐ ܙܒܲܢ ܬܸܚܙܹܝܘܗܝ ܠܗܵܘ̇|
      block |ܦܵܪܘܿܩܵܐ ܕܲܠܘܵܬܼܵܟܼ܀ ܗܠܹܝܢ ܬܪܹܝܢ ܙܲܢܲܝ̈ܵܐ ܕܬܲܟܼܬܘܼܫܵܐ ܕܲܥܕܲܡܵܐ|
      block |ܠܗܵܪܟܵܐ܁|
      block |ܢܝܼܫܵܐ ܐ̄ܚܪܹܢܵܐ ܕܬܲܟܼܘܼܫܵܐ ܕܤܵܛܵܢܵܐ ܕܠܘܼܩܒܲܠ ܙܪ̈ܝܼܙܹܐ܁|
      block |ܐܸܡܲܬܼܝ ܗܵܟܹܝܠ ܕܒܼܵܬܲܪ ܗܵܠܹܝܢ ܟܠܗܹܝܢ܃ ܩܵܐܹ̇ܡ ܤܵܛܵܢܵܐ ܥܲܡ ܐ̄ܢܵܫ|
      block |ܒܕܲܪܵܐ ܘܠܵܐ ܡܸܫܟܲܚ ܚܲܝܠܹܗ ܒܐܵܓܼܘܿܢܵܐ܃ ܡܵܠܘܿܢ ܕܹܝܢ ܕܗܵܘ̇|
      block |ܡܥܲܕܪܵܢܵܐ ܕܲܡܥܲܕܲܪ ܠܹܗ܁ ܗܵܘ̇ ܕܡܸܛܠܵܬܹܗ ܡܸܫܲܥܠܸܐ ܥܠܵܘܗܝ܃|
      block |ܘܗܵܢܵܐ ܟ̱ܠܹܗ ܡܥܲܕܲܪ ܘܲܡܚܲܤܸܢ ܠܹܗ܃ ܕܗܵܘ̇ ܕܐܝܼܬܼܵܘܗܝ ܒܸܤܪܵܐ|
      block |ܥܲܒܼܝܵܐ ܘܓܼܫܡܵܐ܃ ܕܲܢܚܘܼܒܼ ܡ̣ܢ ܨܹܐܕܼܵܘܗܝ ܪܘܼܚܵܢܵܐ ܠܵܐ ܡܓܲܫܡܵܐ܁|
      block |ܡܵܐ ܕܲܚ̣ܙܵܐ ܤܵܛܵܢܵܐ ܠܗܵܢܵܐ ܟ̱ܠܹܗ ܥܘܼܕܼܪܵܢܵܐ ܕܩܲܒܸܿܠ̣ ܒܲܪܢܵܫܵܐ ܗܵܘ̇|
      block |ܡ̣ܢ ܐܲܠܵܗܵܐ܃ ܕܠܵܐ ܪܸ̈ܓܼܫܵܘܗܝ ܒܲܪ̈ܵܝܹܐ ܡ̣ܢ ܚܸܙ̈ܘܵܢܹܐ ܘܩܵܠܹ̈ܐ ܚܵܝ̇ܒܿܝܼܢ܃|
      block |ܘܠܵܐ ܚܘܼܫܵܒܼܵܘ̈ܗܝ ܡ̣ܢ ܓܘܼܪ̈ܵܓܹܐ ܘܫܘܼ̈ܕܵܠܹܿܐ ܡܸܬܼܪܲܦܹܝܢ܃ ܟܒܲܪ ܕܹܝܢ|
      block |ܘܐܵܦ ܥܲܠ ܡܲܚ̈ܘܵܬܼܵܐ ܕܡܸܢܗܘܿܢ ܡܲܩܠܸܐ܃ ܘܨܵܒܹ̇ܐ ܡܸܟܹܝܠ ܕܦܘܼܤܵܐ|
      block |ܢܸܒܼܥܸܐ ܕܢܲܦܪܸܩ ܡܸܢܹܗ ܠܗܵܘ̇ ܡܲܠܲܐܟܼܵܐ ܡܥܲܕܪܵܢܹܗ܁ ܡܵܠܘܿܢ ܕܹܝܢ|
      block |ܨܵܒܹ̇ܐ ܕܲܢܤܲܡܸܐ ܗܵܘܢܹܗ ܕܗܵܘ̇ ܕܡܸܬܿܥܲܕܲܪ܃ ܘܡܸܫܬܿܒܸܩ ܕܠܵܐ|
      block |ܐܝܼܵܠ܁ ܡܙܝܼܥ ܒܹܗ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ܃ ܕܚܲܝܠܬܼܵܢܘܼܬܼܵܐ ܡܲܢ܃|
      block |ܕܬܲܪܥܝܼܬܹܗ ܐܝܼܬܹܝܗ̇ ܥܸܠܬܼܵܐ ܠܗܵܕܹܐ ܟ̱ܠܵܗ̇ ܚܝܼܨܘܼܬܼܵܐ܃ ܘܥܘܼܬܼܪܵܐ|
      block |ܫܒܼܝܼܚܵܐ ܕܲܒܼܢܲܦܫܹܗ ܩܢܸܐ܁ ܢܛܝܼܪܘܼܬܹܗ ܕܹܝܢ ܕܡ̣ܢ ܤܲܩܘܼ̈ܒܼܠܹܗ ܗܵܠܹܝܢ|
      block |ܟܠܗܘܿܢ ܓܢܝܼ̈ܚܹܐ ܘܠܵܐ ܡܸܬܼܡܲܠܠܵܢܹ̈ܐ ܨܲܗ̈ܝܲܝ ܠܲܕܼܡܵܐ܃ ܒܲܙܒܲܢ|
    block
      block |ܠܓܸܕܼܫܹ̈ܐ܃ ܒܲܙܒܲܢ ܕܹܝܢ ܠܲܡܚܝܼܠܘܼܬܼܗܘܿܢ ܕܗܵܠܹܝܢ ܡܲܩܸܨ܁ ܫܵܠܹ̇ܐ ܐ̄ܢܵܐ|
      block |ܘܡ̣ܢ ܐ̄ܚܪ̈ܵܢܝܵܬܼܵܐ܃ ܕܒܲܙܢܵܐ ܕܓܼܘܼܕܵܦܵܐ ܕܙܵܘܸܥܬܼܵܐ ܢܵܦ̇ܠܵܐ ܒܢܲܦܫܵܐ ܡ̣ܢ|
      block |ܥܘܼܗܕܵܢܗܹܝܢ ܒܲܠܚܘܿܕܼ܁ ܐܝܼܬܼ ܕܹܝܢ ܐܸܡܲܬܼܝ ܕܐܵܦ ܒܐܸܤ̈ܟܹܿܡܹܐ|
      block |ܕܓܸܠܝܵܢܹ̈ܐ ܕܡ̣ܢ ܐܲܠܵܗܵܐ ܙܹܐܦܹܐ ܠܲܡܨܲܥܬܼܵܐ ܡܲܝܬܸܐ܃ ܘܲܒܼܝܲܕܼ ܫܸܢܬܼܵܐ|
      block |ܡܒܲܕܸܩ ܠܹܗ ܥܲܠ ܨܸܒܼ̈ܘܵܬܼܵܐ܁ ܘܲܒܼܥܝܼܪܘܼܬܼܵܐ ܬܘܼܒܼ܃ ܡܸܬܿܕܲܡܸܐ ܠܹܗ|
      block |ܒܡܲܠܲܐܟ ܢܘܼܗܪܵܐ܁ ܘܗܵܠܹܝܢ ܟܠܗܹܝܢ܃ ܥܕܲܡܵܐ ܕܐܸܢ ܡܲܨܝܵܐ܃ ܐܵܦܸܢ|
      block |ܩܲܠܝܼܠ ܢܸܫܠܲܡ ܠܗܘܿܢ܃ ܐܲܝܟܼ ܕܢܸܦܸܠ ܒܐܝܼܕܲܝ̈ܗܘܿܢ܁ ܐܸܢ ܕܹܝܢ ܐܵܚܹ̇ܕܼ|
      block |ܠܗܘܿܢ ܠܚܘܼܫܵܒܼܵܘ̈ܗܝ ܒܲܙܗܝܼܪܘܼ ܗ̤ܘ ܒܲܪܢܵܫܵܐ ܚܲܟܿܝܼܡܵܐ܃ ܡܵܠܗܘܿܢ|
      block |ܕܹܝܢ ܟܲܕܼ ܐܲܠܵܗܵܐ ܒܥܘܼܕܼܪܵܢܹܗ܃ ܘܬܼܵܠܹ̇ܐ ܚܝܵܪܵܐ ܕܠܸܒܹܗ ܒܲܫܡܲܝܵܐ܃ ܕܠܵܐ|
      block |ܢܚܘܼܪ ܒܗܵܠܹܝܢ ܕܡܲܠܚܫܝܼܢ܃ ܡܸܨܛܲܢܲܥ ܗ̤ܘ ܒܥܸܠܕܒܼܵܒܼܵܐ ܬܘܼܒܼ܁|
      block |ܗܦܵܟܼܬܼܵܐ ܐ̄ܚܪܹܬܼܵܐ ܕܲܩܪܵܒܼܵܐ܁ ܗܵܕܹܐ ܚܕܼܵܐ ܫܲܪܝܼܟܼܵܐ ܠܹܗ ܡܸܟܹܝܠ܃|
      block |ܐܲܝܟܼ ܡ̇ܢ ܕܒܼܵܗ̇ ܐܝܼܬܼ܃ ܘܲܐ̄ܚܝܵܢܘܼܬܼܵܐ ܠܲܟܼܝܵܢܵܐ܁ ܘܟܹܐܡܲܬܼ܃ ܕܡܸܛܠܗܵܕܹܐ܃|
      block |ܝܲܬܝܼܪܵܐܝܼܬܼ ܡܤܲܟܸܐ ܠܥܘܼܪܩܵܠܹܗ ܕܒܲܪܢܵܫܵܐ܁ ܐܲܝܕܵܐ ܗ̣̄ܝ ܗܵܕܹܐ|
      block |ܡܸܬܼܦܲܪܲܣ ܕܹܝܢ ܒܟܼܠܥܸܠ̈ܠܵܢ ܕܢܲܦܛܲܥ ܒܹܗ ܨܸܒܼ̈ܘܵܬܼܵܐ ܗܵܢܹ̇ܝܢ܃|
      block |ܟܲܟܼܡܵܐ ܙܲܒܼ̈ܢܝܼܢ ܡܸܛܠܵܬܼܗܹܝܢ ܚܵܘܒܿܬܼܵܐ ܐܝܼܬܼ ܠܹܗ ܥܠܵܘܗܝ ܡܸܛܠ|
      block |ܟܝܵܢܵܐ܁ ܡܸܤܬܲܡܸܐ ܓܹܝܪ ܗܵܘܢܵܐ ܡܸܬܼܟܲܬܿܫܵܢܵܐ܃ ܡ̣ܢ ܚܙܵܬܼܵܐ ܘܡ̣ܢ|
      block |ܩܲܪܝܼܒܼܘܼܬܼܵܐ ܕܨܸܒܼ̈ܘܵܬܼܵܐ܁ ܘܲܕܼܠܝܼܠܵܐܝܼܬܼ ܚܵܐܹ̇ܒܼ ܒܐܵܓܼܘܿܢܵܐ܃ ܟܲܕܼ ܐܝܼܬܼܵܘܗܝ|
      block |ܒܘܲܥܕܗܹܝܢ܃ ܡܵܠܘܿܢ ܕܹܝܢ ܟܲܕܼ ܤܕܼܝܼܪ̈ܵܢ ܠܥܹܢܵܘܗܝ܃ ܒܝܼܕܲܥܬܼܵܐ ܩܢܸܐ|
      block |ܠܵܗ̇ ܚܵܪܥܵܐ ܠܗܵܕܹܐ ܐܘܼܡܵܢܘܼܬܼܵܐ܃ ܡ̣ܢ ܢܸܤܝܵܢܵܐ ܕܥܲܡ ܐܵܓܼܘܿܢܸܤ̈ܛܹܐ|
      block |ܤܲܓܝܼ̈ܐܹܐ ܚܝܼ̈ܨܹܐ ܕܐܲܫܦܸܠ̣ܘ ܒܵܗ̇܁ ܘܡܸܛܠܗܵܢܵܐ ܘܗ̤ܝ ܗܵܕܹܐ܃|
    block
      block |ܨܢܝܼܥܵܐܝܼܬܼ ܡܸܬܿܛܲܟܲܢ܁ ܘܐܸܢ ܠܵܗ̇ ܤܘܼܥܪܵܢܵܐܝܼܬܼ ܠܵܐ ܡܸܬܼܟܲܝܢܵܐ|
      block |ܠܡܸܥܒܲܕܼ܃ ܡܸܛܠ ܚܲܬܿܝܼܬܼܘܼܬܼܵܐ ܕܫܸܠܝܹܗ܃ ܘܐܲܬܼܪܵܐ ܕܥܘܼܡܪܹܗ|
      block |ܕܪܲܚܩ ܡ̣ܢ ܥܸܠ̈ܠܵܬܼܵܐ܃ ܐܵܦܸܢ ܒܲܫܪܲܓܼܪ̈ܲܓܼܝܵܬܼܵܐ܃ ܡܸܬܼܚܲܦܲܛ|
      block |ܠܲܡܗܲܓܵܓܼܘܼ ܩܕܼܵܡܵܘܗܝ܁ ܘܕܲܡ̈ܘܵܬܼܵܐ ܠܵܐ ܫܲܪܝܼܪ̈ܵܬܼܵܐ܃ ܒܐܸܤܟܹܡܵܐ|
      block |ܕܲܫܪܵܪܵܐ ܡܚܵܘܸܐ ܠܹܗ܁ ܐܲܝܟܼ ܕܢܸܬܠܗܸܩ ܒܲܚܙܵܬܼܗܹܝܢ ܘܢܸܬܼܚܲܬܼܚܲܬܼ܃|
      block |ܘܢܸܤܲܒܼ ܒܪܸܥܝܵܢܹܗ ܥܠܲܝܗܹܝܢ ܚܘܼ̈ܫܵܒܹܐ ܫܟܼܝܼܪܹ̈ܐ ܘܢܸܬܼܚܲܝܲܒܼ܃ ܘܢܲܪܚܸܩ|
      block |ܡܸܢܹܗ ܗܵܘ̇ ܕܲܡܥܲܕܲܪ ܠܹܗ܁ ܝܵܕܲܥ̇ ܗ̄ܘ̣ ܓܹܝܪ ܕܙܵܟܼܘܼܬܹܗ ܘܚܘܼܝܵܒܹܗ܃|
      block |ܘܓܲܙܹܗ ܘܥܘܼܕܼܪܵܢܹܗ܃ ܘܟܼܠܗܹܝܢ ܕܝܼܚܝܼܕܼܵܝܵܐ܃ ܒܚܘܼܫܵܒܼܵܐ ܗ̄ܘ̣ ܩܵܐܹ̇ܡ܁|
      block |ܘܲܕܼܪܸܡܙܵܐ ܗ̄ܘ̣ ܙܥܘܿܪܵܐ܃ ܐܲܝܟܼ ܕܒܲܠܚܘܿܕܼ ܚܘܼܫܵܒܼܵܐ ܡ̣ܢ ܕܘܼܟܿܬܹܗ|
      block |ܢܸܬܿܬܿܙܝܼܥ܃ ܘܡ̣ܢ ܗܵܘ̇ ܪܲܦܵܐ ܕܚܲܝܹ̈ܐ ܢܸܚܘܿܬܼ ܠܐܲܪܥܵܐ܃ ܘܨܸܒܼܝܵܢܵܐ|
      block |ܢܚܵܘܸܐ ܒܪܸܡܙܵܐ ܕܫܵܥܬܼܵܐ܁ ܐܲܝܟܼ ܕܲܠܤܲܓܝܼ̈ܐܹܐ ܡ̣ܢ ܩܲܕܝܼ̈ܫܹܐ܃ ܕܚ̣ܵܘܝܼ ܐܸܢܘܿܢ|
      block |ܕܸܡ̈ܘܵܬܼܵܐ ܕܐܲܢ̄ܬܿܬܼܵܐ ܫܲܦܝܼܪܬܵܐ܁ ܐܲܝܠܹܝܢ ܕܹܝܢ ܕܩܲܪܝܼܒܼܝܼܢ ܗ̄ܘ̣ܵܘ|
      block |ܒܕܼܘܼܝܵܪܗܘܿܢ ܠܝܲܬܼܒܵܐ܃ ܐܘܼܪܚܵܐ ܕܦܲܤܚܵܐ ܘܲܬܼܪܹܝܢ ܘܲܥܕܲܡܵܐ|
      block |ܠܡܲܤܝܘܿܢܵܐ܃ ܠܵܗ̇ ܠܐܲܢ̄ܬܿܬܼܵܐ ܫܲܪܝܼܪܵܐܝܼܬܼ ܐܸܬܼܦܲܪܲܣ ܐܲܝܬܲܝܼ ܥܠܲܝܗܘܿܢ܁|
      block |ܘܐܲܝܠܹܝܢ ܕܟܲܕܼ ܡܸܛܠ ܪܲܚܝܼܩܘܼܬܼܵܐ ܕܕܼܘܼܝܵܪܗܘܿܢ ܗܵܕܹܐ ܠܵܐ ܐܸܫܟܲܚ܃|
      block |ܕܸܡ̈ܘܵܬܼܵܐ ܕܫܘܼܦܪܵܐ ܕܐܲܢ̄ܬܿܬܼܵܐ ܚ̣ܵܘܝܼ ܐܸܢܘܿܢ܁ ܟܲܕܼ ܒܲܙܒܲܢ ܒܬܲܨܒܿܝܼܬܼܵܐ|
      block |ܘܢܲܚ̈ܬܹܐ ܡܲܦܪ̈݁ܓܹܐ ܘܲܚܙܵܬܼܵܐ ܙܲܠܝܼܠܬܼܵܐ܃ ܘܒܲܙܒܲܢ ܐܵܦ ܒܐܸܤܟܹܡܵܐ|
      block |ܕܐܲܢ̄ܬܿܬܼܵܐ ܥܲܪܛܸܒܵܝܬܐ ܠܗܘܿܢ ܡܸܬܼܚܵܘܸܐ܁ ܘܲܠܐ̄ܢܵܫ̈ܝܼܢ ܡܸܢܗܘܿܢ܃ ܙܟܼܵܐ|
      block |ܒܝܲܕܼ ܗܵܠܹܝܢ ܘܕܲܐܟܼܘܵܬܼܗܹܝܢ܁ ܟܲܕܼ ܡܸܢܗܘܿܢ܃ ܒܹܗ ܒܤܘܼܥܪܵܢܵܐ܁|
      block |ܘܡܸܢܗܘܿܢ܃ ܒܝܲܕܼ ܛܸܠܵܢ̈ܝܵܬܼܵܐ ܐܸܬܼܓܚܸܟܼܘ ܒܝܲܕܼ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ܃|
      block |ܘܲܠܥܘܼܡܩܵܐ ܕܲܦܤܵܩ ܤܲܒܼܪܵܐ ܢܚܸܬܼܘ܃ ܘܲܠܘܵܬܼ ܥܵܠܡܵܐ ܐܸܨܛܠܝܼܘ܃|
      block |ܘܡ̣ܢ ܤܲܒܼܪܵܐ ܫܡܲܝܵܢܵܐ ܢܲܦܫܗܘܿܢ ܫ̣ܕܼܵܘ܁ ܐ̄ܚܪ̈ܵܢܹܐ ܕܹܝܢ ܐܲܝܠܹܝܢ ܕܚܝܼܨܝܼܢ|
    block
      block |ܗ̄ܘ̣ܵܘ ܘܢܲܗܝܼܪܝܼܢ ܡ̣ܢ ܛܲܝܒܿܘܼܬܼܵܐ܃ ܠܹܗ ܘܠܲܫܪܲܓܼܪ̈ܵܓܼܝܵܬܹܗ ܙܟܼܵܘ܁|
      block |ܘܲܠܗܲܢ̈ܝܼܵܐܬܹܗ ܕܦܲܓܼܪܵܐ ܕܵܫ̣ܘ܃ ܘܲܒܼܚܝܼܪܹ̈ܐ ܒܚܘܼܒܹܗ ܕܐܲܠܵܗܵܐ|
      block |ܐܸܫܬܟܲܚܘ܁ ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܘܐܵܦ ܛܸܠܵܢ̈ܝܵܬܼܵܐ ܕܕܲܗܒܼܵܐ ܘܲܕܼܨܒܼ̈ܘܵܬܼܵܐ|
      block |ܝܲܩܝܼܪ̈ܵܬܼܵܐ܃ ܘܐܲܝܟܼ ܓܲܙܹ̈ܐ ܡܲܢ ܕܲܛܡܝܼܪܝܼܢ ܒܕܼܘܼܟ܃ ܩܕܼܵܡܲܝܗܘܿܢ|
      block |ܡܗܲܓܸܿܓܼ܁ ܘܐܝܼܬܼ ܐܸܡܲܬܼܝ ܕܐܵܦ ܠܗܹܝܢ ܠܗܵܠܹܝܢ܃ ܒܲܫܪܵܪܵܐ ܡܚܵܘܸܐ|
      block |ܠܗܘܿܢ܁ ܐܲܝܟܼ ܕܲܒܼܚܲܕܼ ܡ̣ܢ ܗܵܠܹܝܢ ܫܘܼ̈ܚܠܵܦܹܐ܃ ܡܸܫܟܲܚ ܕܲܠܡܵܐ ܠܐ̄ܢܵܫ|
      block |ܡܸܢܗܘܿܢ ܢܥܵܘܸܟܼ ܘܲܢܦܝܼܫ ܡ̣ܢ ܤܲܗܛܹܗ܃ ܟܲܕܼ ܡܸܬܼܥܲܪܩܲܠ ܒܝܲܕܼ|
      block |ܡ̣ܢ ܗܵܠܹܝܢ ܦܲܚܹ̈ܐ ܕܲܡܨܝܼ̈ܕܼܵܬܼܵܐ܁ ܠܵܐ ܬܲܥܠܲܢܝ܃ ܡܵܪܝܵܐ܃ ܠܗܵܠܹܝܢ|
      block |ܒܘܼܚܪ̈ܵܢܹܐ܁ ܕܐܵܦ ܚܲܝ̈ܠܬܼܵܢܹܐ ܘܲܒܼܚܝܼܪܹ̈ܐ܃ ܠܡܲܚܤܸܢ ܢܵܦ̇ܩܝܼܢ ܒܗܵܢܵܐ|
      block |ܬܲܪܥܵܐ ܟܲܕܼ ܙܲܟܵܝܑܝܼܢ܀|
      block |ܘܗܵܠܹܝܢ ܟܠܗܹܝܢ ܡܸܫܢܒܸܩ ܡܢܲܤܝܵܢܵܐ ܠܡܲܩܪܵܒܼܘܼ ܒܢܸܤ̈ܝܘܿܢܹܐ|
      block |ܠܘܵܬܼ ܩܲܕܝܼ̈ܫܹܐ܃ ܐܲܝܟܼ ܕܢܸܬܼܒܿܚܲܪ ܒܗܹܝܢ ܚܘܼܒܹܗ ܕܐܲܠܵܗܵܐ ܕܲܒܼܗܘܿܢ܁|
      block |ܕܐܸܢ ܡܸܛܠ ܡܲܒܼܥܕܼܘܼܬܼܵܐ ܘܪܲܚܝܼܩܘܼܬܼܵܐ܃ ܘܠܵܐ ܫܟܼܝܼܚܘܼܬܼܵܐ ܕܨܸܒܼ̈ܘܵܬܼܵܐ|
      block |ܐܝܼܬܲܝܗܘܿܢ ܪ̈ܵܚܡܹܐ ܠܐܲܠܵܗܵܐ ܘܲܡܩܵܘܹܝܢ ܒܚܘܼܒܹܗ܃ ܐܵܘ ܒܲܫܪܵܪܵܐ|
      block |ܠܹܗ ܠܐܲܠܵܗܵܐ ܡܲܚܒܼܝܼܢ܃ ܘܐܵܦ ܟܲܕܼ ܢܸܗܘ̈ܝܵܢ ܘܲܫܟܼܝܼ̈ܚܵܢ ܗܵܠܹܝܢ܃|
      block |ܥܵܒܼܕܝܼܢ ܐܵܓܼܘܿܢܵܐ ܘܫܵܝ̇ܛܝܼܢ ܠܗܹܝܢ ܡܸܛܠܵܬܹܗ܃ ܘܠܵܐ ܡܸܙܕܟܹܝܢ|
      block |ܘܲܡܚܲܠܦܝܼܢ ܪܸܚܡܬܹܗ ܒܓܼܘܼܪ̈ܵܓܲܝܗܹܝܢ܁ ܠܵܘ ܕܠܹܗ ܠܐܲܠܵܗܵܐ|
      block |ܢܸܬܼܝܲܕܼܥܘܼܢ ܒܝܲܕܼ ܗܵܠܹܝܢ܃ ܐܸܠܵܐ ܠܐܵܟܹ̇ܠܩܲܪܨܵܐ ܕܲܪܓܼܝܼܓܼ ܤܲܓܝܼ܃|
      block |ܕܐܸܠܘܼ ܡܨܸܐ ܗ̄ܘ̣ܵܐ ܟܲܝ ܠܡܹܐܠܲܦ ܗܵܠܹܝܢ܁ ܐܲܝܟܼ ܕܐܵܦ ܥܲܠ ܐܝܼܘܿܒܼ|
      block |ܐܸܡ݂ܲܪ܃ ܐܵܦ ܒܥ̣ܵܐ ܥܠܵܘܗܝ ܡ̣ܢ ܐܲܠܵܗܵܐ܃ ܤܪܝܼܩܵܐܝܼܬܼ ܠܲܡ ܚܵܚܹ̇ܠ|
      block |ܐܝܼܘܿܒܼ ܠܐܲܠܵܗܵܐ ܗܵܝܕܹܝܢ ܩܲܠܝܼܠ ܡܲܗܡܝܵܢܘܼܬܼܵܐ ܗܵܘ̇ܝܵܐ܃ ܘܩܵܪܹܒܼ|
      block |ܡܢܲܤܝܵܢܵܐ ܡܫܲܠܛܵܐܝܼܬܼ܃ ܒܲܡܫܘܼܚܬܼܵܐ ܕܲܟܼܡܵܝܘܼܬܼܵܐ ܕܨܹܐܕܲܝܗܘܿܢ܁ ܗܵܝܕܹܝܢ|
    block
      block |ܒܵܠܹ̇ܩ ܥܵܘ̇ܠܵܐ܃ ܐܲܝܟܼ ܪܸܓܬܹܗ ܕܲܒܼܗܵܠܹܝܢ܁ ܘܡ̣ܢ ܗܵܠܹܝܢ ܡܸܬܼܒܿܩܹܝܢ|
      block |ܕܫܲܪܝܼܪܝܼܢ ܒܚܘܼܒܹܗ܃ ܕܲܒܼܟܼܠܗܹܝܢ ܒܵܤܹ̇ܝܢ܃ ܘܐܲܝܟܼ ܠܵܐ ܡܸܕܸܡ|
      block |ܡܸܬܼܚܲܫ̈ܒܵܢ ܒܥܲܝܢܲܝ̈ܗܘܿܢ ܒܦܸܚܡܵܐ ܕܚܘܼܒܹܗ ܕܐܲܠܵܗܵܐ ܟܲܕܼ ܡܲܟܿܝܼܟܼܝܼܢ܃|
      block |ܘܠܹܗ ܠܲܡܚܲܠܵܢܵܐ ܕܟܼܠ ܘܥܸܠܬܼܵܐ ܕܙܵܟܼܘܼܬܼܗܘܿܢ ܝܵܗ̇ܒܿܝܼܢ ܙܵܟܼܘܼܬܼܵܐ܃|
      block |ܘܒܼܐܝܼܕܼܵܘ̈ܗܝ ܡܲܓܼܥܠܝܼܢ ܠܐܵܓܼܘܿܢܵܐ܁ ܕܐܲܢ̄ܬܿ ܗ̄ܘ̣ ܚܲܝܠܵܬܼܵܢܵܐ܃|
      block |ܘܕܝܼܠܵܟܼ ܗ̄ܘ̣ ܐܵܓܼܘܿܢܵܐ܁ ܐܸܬܼܟܲܬܲܫ܃ ܘܲܙܟܼܝܼ ܒܹܗ ܡܵܪܝܵܐ ܚܠܵܦܲܝܢ܁|
      block |ܗܵܝܕܹܝܢ ܡܸܬܼܒܲܚܪܝܼܢ܃ ܐܲܝܟܼ ܕܲܗܒܼܵܐ ܒܟܼܘܼܪܵܐ ܒܝܲܕܼ ܗܵܠܹܝܢ܁ ܐܲܝܠܹܝܢ|
      block |ܕܹܝܢ ܕܙܹܐܦܵܐ ܐܸܢܘܿܢ܃ ܡܸܬܼܝܲܕܼܥܝܼܢ ܬܲܡܵܢ ܒܗܵܠܹܝܢ ܒܘܼܚܪܵܢܹܐ܁|
      block |ܘܡܸܫܬܿܕܹܝܢ ܠܒܲܪ܃ ܐܲܝܟܼ ܤܘܼܠܐܵܢܵܐ܁ ܟܲܕܼ ܝܵܗ̇ܒܿܝܼܢ ܐܝܼܕܼܵܐ ܠܲܒܼܥܸܠܕܲܪܗܘܿܢ܃|
      block |ܘܢܵܦܩ̇ܝܼܢ ܚܲܝܵܒܹ̈ܐ ܡ̣ܢ ܐܵܓܼܘܿܢܵܐ܃ ܡܸܛܠ ܪܲܦܝܘܼܬܼܵܐ ܕܪܸܥܝܵܢܗܘܿܢ܃|
      block |ܐܵܘ ܟܹܝܬܼ ܡܸܛܠ ܪܵܡܘܼܬܼܗܘܿܢ܃ ܕܠܵܐ ܐܸܫܬܿܘܝܘܼ ܠܚܲܝܠܵܐ ܗܵܘ̇|
      block |ܚܲܤܝܼܢܵܐ ܕܥܲܡ ܩܲܕܝܼ̈ܫܹܐ ܐܲܡܝܼܢ ܠܥܘܼܕܼܪܵܢܗܘܿܢ܁|
      block |ܠܵܐ ܓܹܝܪ ܚܵܐܹ̇ܒܼ ܚܲܝܠܹܗ ܕܲܡܥܲܕܪܵܢܲܢ܃ ܬܲܩܝܼܦ ܒܟܼܠ ܘܲܡܨܸܐ|
      block |ܚܹܝܠ ܟܠ ܘܙܲܟܵܝ ܒܟܼܠܙܒܲܢ܃ ܒܦܲܓܼܪܵܐ ܕܡܵܝܵܘ̈ܬܹܗ܃ ܐܸܡܲܬܼܝ|
      block |ܕܥܲܡܗܘܿܢ ܢܵܚܹ̇ܬܼ ܠܕܲܪܵܐ܁ ܐܸܠܵܐ ܓܲܠܝܵܐ ܗ̣̄ܝ ܕܐܲܝܠܹܝܢ ܕܡܸܙܕܟܹܝܢ܃|
      block |ܒܸܠܥܵܕܼܵܘܗܝ ܡܸܙܕܟܹܝܢ܁ ܗܵܠܹܝܢ ܐܸܢܘܿܢ ܕܥܲܪܛܸܠܵܝܑܝܼܢ ܡܸܢܹܗ|
      block |ܒܨܸܒܼܝܵܢܗܘܿܢ ܡܸܛܠ ܛܵܠܘܿܡܘܼܬܼܗܘܿܢ܃ ܕܵܠܐ ܫܵܘܹ̇ܝܢ ܠܗܵܘ̇ ܚܲܝܠܵܐ|
      block |ܕܐܝܼܬܼܵܘܗܝ ܡܤܲܝܥܵܢܵܐ ܕܙܲܟܵܝܹ̈ܐ܁ ܐܵܦ ܡܲܪܓܿܫܝܼܢ ܘܲܒܼܙܲܒܼ̈ܢܹܐ ܕܕܲܪܵܐ|
      block |ܗܸܢܘܿܢ ܗܵܠܹܝܢ܃ ܕܲܤܦܝܼܩܝܼܢ ܐܸܢܘܿܢ ܡ̣ܢ ܚܲܝܠܵܐ ܕܲܥܝܵܕܼܵܐ܃ ܗܵܘ̇|
      block |ܕܲܒܼܟܼܸܠܗܘܿܢ ܕܲܪܹ̈ܐ ܚܲܤܝܼ̈ܢܹܐ ܘܥܲܤ̈ܩܹܐ ܒܢܲܦܫܗܘܿܢ ܚܵܙܹ̇ܝܢ ܗ̄ܘ̣ܵܘ܁|
      block |ܕܐܲܝܟܼ ܐܲܝܟܲܢܵܐ ܡܲܪܓܫܝܼܢ ܚܵܙܹ̇ܝܢ ܓܹܝܪ ܒܢܲܦܫܗܘܿܢ܃ ܕܗܲܢܝܼ ܠܗܘܿܢ|
      block |ܚܘܼܝܵܒܼܗܘܿܢ܃ ܘܥܲܤܩܝܼܢ ܥܠܲܝܗܘܿܢ ܥܘܼܤܵܩܵܘ̈ܗܝ ܕܐܵܓܼܘܿܢܵܐ|
    block
      block |ܠܲܡܤܲܝܒܵܪܘܼ܃ ܐܲܝܠܹܝܢ ܕܲܒܼܗܘܿܢ ܒܟܼܠ ܙܲܒܼ̈ܢܝܼܢ ܡܸܫܬܲܟܼܚܵܐ ܗ̄ܘ̣ܵܬܼ|
      block |ܠܗܘܿܢ ܙܵܟܼܘܼܬܼܗܘܿܢ ܕܲܟܼܝܵܐܝܼܬܼ܁ ܘܡܸܬܿܬܿܙܝܼܥܵܢܘܼܬܼܵܐ ܗܵܝ̇ ܕܲܛܢܵܢܵܐ܃|
      block |ܕܲܡܙܝܼܥ ܟܝܵܢܵܐ ܒܚܹܐܦܵܐ ܒܪܲܐܝܟܼ ܗܵܠܹܝܢ ܙܲܒܼ̈ܢܹܐ܃ ܕܡܸܬܼܥܲܙܲܙ ܗ̄ܘ̣ܵܐ|
      block |ܒܚܸܡܬܼܵܐ ܢܘܼܪܵܢܵܐܝܼܬܼ܃ ܠܵܐ ܡܸܫܟܿܚܝܼܢ ܠܵܗ̇ ܒܢܲܦܫܗܘܿܢ܁ ܐܲܝܠܹܝܢ ܕܹܝܢ ܕܡ̣ܢ|
      block |ܫܲܬܼܐܸܤܬܼܗܘܿܢ ܪܦܹܝܢ܃ ܠܵܘ ܒܲܠܚܘܿܕܼ ܡ̣ܢ ܗܵܠܹܝܢ ܐܵܓܼܘܿܢܹ̈ܐ ܘܕܲܐܝܟܼ|
      block |ܗܵܠܹܝܢ܃ ܐܸܠܵܐ ܘܐܵܦ ܡ̣ܢ ܩܵܠ ܛܲܪ̈ܦܹܐ ܕܐܝܼ̈ܠܵܢܹܐ ܡܸܬܼܪܲܗܒܼܝܼܢ܁|
      block |ܘܒܼܐܘܼܠܨܵܢܵܐ ܩܲܠܝܼܠ ܕܡ̣ܢ ܟܲܦܢܵܐ ܘܟܼܘܼܪܗܵܢܵܐ ܙܥܘܿܪܵܐ ܚܵܝܒ̇ܝܼܢ|
      block |ܘܟܼܵܦ̇ܪܝܼܢ܃ ܘܲܠܒܸܤܬܲܪܗܘܿܢ ܥܵܛ̇ܦܝܼܢ܁ ܫܲܪܝܼܪܹ̈ܐ ܕܹܝܢ ܘܲܒܼܚܪܹ̈ܐ܃|
      block |ܐܵܦܠܵܐ ܡ̣ܢ ܥܸܤ̈ܒܹܿܐ ܘܝܘܼܪܵܩܵܐ ܤܵܒܼ̇ܥܝܼܢ܁ ܐܸܠܵܐ ܘܐܵܦ ܟܲܕܼܸ ܥܸܩܵܪܹ̈ܐ|
      block |ܘܓܸܠܹ̈ܐ ܝܲܒܿܝܼ̈ܫܹܐ ܡܸܤܬܲܝܒܿܪܝܼܢ܃ ܐܵܦܠܵܐ ܗܵܟܲܢܵܐ ܡܸܬܿܛܦܝܼܤܝܼܢ ܕܡ̣ܢ|
      block |ܩܕܼܵܡ ܥܸܕܵܢܵܐ܃ ܢܸܫܪܘܿܢ ܦܘܼܡܗܘܿܢ ܠܲܛܥܘܼܡܵܐ܁ ܐܸܠܵܐ ܘܟܲܕܼ ܥܲܠ|
      block |ܐܲܪܥܵܐ ܪܡܹܝܢ܃ ܘܦܲܓܼܪܵܐ ܐܸܫܬܲܦܲܠ܃ ܘܥܲܝ̈ܢܹܐ ܚܫܸܟܼ ܡ̣ܢ ܥܘܼܙܹܗ|
      block |ܕܤܘܼܦܵܩܵܐ ܕܦܲܓܼܪܵܐ܃ ܘܢܲܦܫܵܐ ܩܲܪܝܼܒܼܵܐ ܠܦܘܼܡܵܐ ܡ̣ܢ ܐܘܼܠܨܵܢܵܐ܃|
      block |ܐܵܦܠܵܐ ܗܵܟܲܢܵܐ ܝܵܗ̇ܒܿܝܼܢ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ܃ ܠܡܸܦܲܠ ܡ̣ܢ|
      block |ܨܸܒܼܝܵܢܗܘܿܢ ܚܠܝܼܡܵܐ܁ ܗܲܢܝܼ ܠܗܘܿܢ ܓܹܝܪ ܠܡܸܬܼܐܠܵܨܘܼ ܡܸܛܠ|
      block |ܚܘܼܒܵܐ܃ ܒܥܲܡ̈ܠܹܐ ܕܲܚܠܵܦ ܡܝܲܬܿܪܘܼܬܼܵܐ܃ ܝܲܬܝܼܪ ܡ̣ܢ ܚܲܝܹ̈ܐ ܗܵܠܹܝܢ|
      block |ܕܙܲܒܼܢܵܐ ܘܟܼܠ ܢܝܵܚ̈ܝܼܢ ܕܲܒܼܗܘܿܢ܁ ܘܟܲܕܼ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ|
      block |ܠܗܘܿܢ܃ ܚܵܕܹܝܢ܁ ܕܝܵܕܼܥ̇ܝܼܢ܃ ܕܗܸܢܘܿܢ ܗ̄ܘ̣ ܓܵܡ̇ܪܝܼܢ ܠܗܘܿܢ܁ ܘܠܵܘ|
      block |ܒܲܠܚܘܿܕܼ ܡܸܛܠ ܛܘܼܪ̈ܵܦܹܐ ܕܦܲܓܼܪܵܐ ܕܗܵܘܹ̇ܝܢ ܨܹܐܕܲܝܗܘܿܢ ܠܵܐ|
      block |ܡܸܬܼܦܲܠܓܼܝܼܢ ܥܲܠ ܚܘܼܒܹܗ ܕܲܡܫܝܼܚܵܐ܃ ܐܸܠܵܐ ܐܵܦ ܥܕܲܡܵܐ ܠܛܘܼܠܵܩܵܐ|
    block
      block |ܕܡ̣ܢ ܚܲܝܹ̈ܐ ܗܲܢܝܼ ܠܗܘܿܢ ܠܲܡܩܲܒܵܠܘܼ ܡܸܛܠܵܬܹܗ܃ ܘܠܵܐ|
      block |ܡܸܬܼܦܲܪܫܝܼܢ܁|
  block 37
    block
      block |ܥܲܠ ܐܲܝܠܹܝܢ ܕܒܼܝܼܕܲܥܬܼܵܐ ܕܦܘܼܪܫܵܢܵܐ ܐܸܬܼܝܲܠܦܹ̇ܬܼܸ ܚܲܬܿܝܼܬܼܘܼܬܼܵܐ|
      block |ܕܚܲܫ̈ܚܵܬܼܗܹܝܢ܁ ܠܙ܁|
    block
      block |ܟܲܕܼ ܓܹܝܪ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܸܬܼܸܢܲܤ̇ܝܼܬܼ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ܃|
      block |ܘܲܒܼܩܹ̇ܝܬܼ ܢܲܦܫܝܼ ܒܲܬܼܪ̈ܲܝܗܘܿܢ ܫܘܼ̈ܚܠܵܦܹܐ ܙܲܒܼ̈ܢܝܼܢ ܤܲܓܝܼ̈ܐܵܢ܃ ܘܩܲܒܿܠܹ̇ܬܼ|
      block |ܡܲܚ̈ܘܵܬܼܵܐ ܕܠܵܐ ܡܸܢܝܵܢ ܡ̣ܢ ܕܲܠܩܘܼܒܼܠܵܐ܃ ܘܐܸܫ̇ܬܿܘܝܼܬܼ ܠܥܘܼܕܼܪ̈ܵܢܹܐ|
      block |ܪܵܘܪ̈ܒܹܐ ܒܟܸܤܝܵܐ܃ ܘܫܸܩ̇ܠܹܬܼ ܒܘܼܩܝܵܐ ܕܲܩܢܘܿܡܝ ܙܲܒܼܢܵܐ ܢܲܓܝܼܪܵܐ|
      block |ܕܲܫܢܲܝ̈ܵܐ܃ ܒܢܸܤܝܵܢܵܐ ܗܵܕܹܐ ܝܼܠܦܹ̇ܬܼ܁ ܕܫܲܬܼܐܸܤܲܝ̈ ܟܠܗܹܝܢ ܛܵܒܼ̈ܬܼܵܐ܃|
      block |ܘܦܘܼܢܵܝܵܐ ܕܢܲܦܫܵܐ ܡ̣ܢ ܫܒܼܝܼܬܼܵܐ ܕܲܒܼܥܸܠܕܒܼܵܒܹ̈ܐ܃ ܘܐܘܼܪܚܵܐ ܕܲܠܘܵܬܼ|
      block |ܚܲܝܹ̈ܐ ܘܢܘܼܗܪܵܐ܃ ܗܵܠܹܝܢ ܬܲܪܬܹܝܢ ܐܝܼܬܲܝܗܹܝܢ܃ ܟܵܘܫܵܐ ܕܒܲܚܕܼܵܐ ܕܘܼܟܵܐ܃|
      block |ܘܨܵܘܡܵܐ ܐܲܡܝܼܢܵܐ܁ ܗܵܢܵܘ ܕܹܝܢ܃ ܕܲܢܤܝܼܡ ܐ̄ܢܵܫ ܢܵܡܘܿܤܵܐ ܦܲܐܝܵܐ|
      block |ܠܟܲܪܤܹܗ ܐܲܝܟܼ ܚܲܟܿܝܼܡܵܐ܃ ܒܝܲܕܼ ܡܵܘܬܿܒܼܵܐ ܠܵܐ ܡܸܙܕܲܥܙܲܥܢܵܐ|
      block |ܕܐܲܡܝܼܢܘܼܬܼܵܐ܁ ܡ̣ܢ ܗܵܪܟܵܐ܃ ܟܘܼܒܵܫܵܐ ܕܪܸ̈ܓܼܫܹܐ܁ ܡ̣ܢ ܗܵܪܟܵܐ܃ ܥܝܼܪܘܼܬܼܵܐ|
      block |ܕܗܵܘܢܵܐ܁ ܡ̣ܢ ܗܪܟܵܐ܃ ܡܫܲܝܢܘܼܬܼܵܐ ܕܚܲܫܹ̈ܐ ܒܲܥܪܝܼܪܵܐܝܹܐ܃ ܕܲܒܼܦܲܓܼܪܵܐ|
      block |ܢܵܒܼ̇ܗܝܼܢ܁ ܡ̣ܢ ܗܵܪܟܵܐ܃ ܒܗܝܼܠܘܼܬܼܵܐ ܕܡܲܚܫ̈ܒܼܵܬܐ܁ ܡ̣ܢ ܗܵܪܟܵܐ܃ ܙܵܘ̈ܥܹܐ|
      block |ܢܲܗܝܼܪܹ̈ܐ ܕܪܸܥܝܵܢܵܐ܁ ܡ̣ܢ ܗܵܪܟܵܐ܃ ܚܦܝܼܛܘܼܬܼܵܐ ܕܲܠܘܵܬܼ ܥ̇ܒܼܵܕܹ̈ܐ|
      block |ܕܲܡܝܲܬܿܪܘܼܬܼܵܐ܁ ܡ̣ܢ ܗܵܪܟܵܐ܃ ܤܘܼ̈ܟܵܠܹܐ ܪ̈ܵܡܹܐ ܘܩܲܛܝ̈ܢܹܐ܁ ܡ̣ܢ|
      block |ܗܵܪܟܵܐ܃ ܕܸܡ̈ܥܹܐ ܕܠܵܐ ܟܲܝܠܵܐ ܕܟܼܠܥܸܕܵܢ܁ ܡ̣ܢ ܗܵܪܟܵܐ܃ ܢܲܟܼܦܘܼܬܼܵܐ|
      block |ܙܗܝܼܬܼܵܐ܃ ܕܪܲܚܝܼܩܵܐ ܠܲܓܼܡܵܪ ܡ̣ܢ ܢܸܤ̈ܝܵܢܹܐ ܕܕܸܡ̈ܘܵܬܼܵܐ ܕܲܒܼܪܸܥܝܵܢܵܐ܁ ܡ̣ܢ|
      block |ܗܵܪܟܵܐ܃ ܕܵܘܩܵܐ ܩܲܠܝܼܠܵܐ ܘܚܲܪܝܼܦܵܐ ܕܲܠܪܘܼܚܩܵܐ܁ ܡ̣ܢ ܗܵܪܟܵܐ܃|
    block
      block |ܒܘܼܝܵܢܵܐ ܥܲܡܝܼܩܵܐ ܕܥܵܡܹ̇ܕܼ ܘܡܲܕܼܪܸܟܼ ܤܬܼܝܼܪ̈ܵܬܼܵܐ ܕܟܼܠ ܥܘܼܡ̈ܩܝܼܢ܁|
      block |ܚܲܝܠܵܐ ܕܦܸܓܼܵܡܹ̈ܐ܃ ܘܙܵܘ̈ܥܹܐ ܤܬܝܼܪܹ̈ܐ ܕܲܒܼܢܲܦܫܵܐ܁ ܘܦܘܼܪ̈ܫܵܢܹܐ|
      block |ܕܪ̈ܘܼܚܹܐ܃ ܘܲܕܼܚܲܝ̈ܠܹܐ ܩܲܕܝܼ̈ܫܹܐ܁ ܘܚܸܙ̈ܘܹܐ ܫܲܪܝܼܪܹ̈ܐ܃ ܘܕܸܡ̈ܘܵܬܼܵܐ ܕܫܘܼܩܪܵܐ܁¬¬|
      block |ܡ̣ܢ ܗܵܪܟܵܐ܃ ܕܸܚܠܬܼܵܐ ܕܐܘܼܪ̈ܚܵܬܼܵܐ ܘܲܫܒܼܝܼ̈ܠܹܐ ܒܝܲܡܵܐ ܕܪܸܥܝܵܢܵܐ܃|
      block |ܕܦܵܤ̇ܩܵܐ ܠܡܲܗܡܝܵܢܘܼܬܼܵܐ܁ ܘܫܘܼܠܗܵܒܼܵܐ ܕܲܛܢܵܢܵܐ ܕܕܼܵܐܹ̇ܫ ܟܠ|
      block |ܩܹܘܲܢܕܝܢܘܿܣ܃ ܘܦܵܤܲܥ̇ ܥܲܠ ܟܠ ܕܸܚ̈ܠܵܢ܃ ܘܪܸܬܼܚܵܐ ܕܒܼܵܤܲܪ ܟܠ|
      block |ܪ̈ܓܼܝܼܓܼܵܢ܃ ܘܕܼܵܚܹ̇ܐ ܡ̣ܢ ܬܲܪܥܝܼܬܼܵܐ ܘܡܲܢܫܸܐ ܥܘܼܗܕܵܢܵܐ ܕܟܼܠܗܹܝܢ|
      block |ܥܵܒܼܘܿܪ̈ܝܵܬܼܵܐ܁ ܥܲܡ ܐ̄ܚܪ̈ܢܝܵܬܼܵܐ ܘܲܐ̄ܚܪ̈ܵܢܝܵܬܐ܁ ܘܲܒܼܦܵܤܝܼ̈ܩܵܬܐ܃ ܚܘܼܪܵܪܵܐ|
      block |ܕܒܲܪܢܵܫܵܐ ܕܲܫܪܵܪܵܐ܃ ܘܚܘܼܕܵܬܼܵܐ ܕܢܲܦܫܵܐ܃ ܘܲܩܝܵܡܬܵܐ ܕܥܲܡ ܡܫܝܼܚܵܐ|
      block |ܒܡܲܠܟܿܘܼܬܼܵܐ܃ ܡ̣ܢ ܗܵܪܟܵܐ܁|
      block |ܐܲܝܢܵܐ ܕܲܒܼܗܵܠܹܝܢ ܬܲܪܬܹܝܢ ܡܲܗܡܸܐ܃ ܢܸܗܘܸܐ ܝܵܕܲܥ܃ ܕܠܵܘ ܡ̣ܢ|
      block |ܗܵܠܹܝܢ ܗ̄ܘ̣ ܒܲܠܚܘܿܕܼ ܡܲܚܤܲܪ ܢܲܦܫܹܗ܃ ܐܸܠܵܐ ܠܫܲܬܼܐܸܤܬܐ ܗ̄ܘ̣|
      block |ܕܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܙܲܥ܃ ܒܒܲܤܝܘܼܬܼܵܐ ܕܗܵܠܹܝܢ ܬܲܪܬܹܝܢ|
      block |ܡܝܲܬܿܪ̈ܵܢ܁ ܘܐܲܝܟܲܢܵܐ ܕܲܠܗܵܠܹܝܢ ܟܠܗܹܝܢ ܐܝܼܬܲܝܗܹܝܢ ܫܘܼܪܵܝܵܐ ܒܢܲܦܫܵܐ܃|
      block |ܗܵܠܹܝܢ ܪܹ̈ܫܲܝ ܦܘܼܠܚܵܢܵܐ ܕܟܼܠܗܹܝܢ ܐܲܠܵܗܵܝ̈ܬܐ܃ ܘܬܲܪܥܵܐ ܘܲܫܒܼܝܼܠܵܐ|
      block |ܕܲܠܘܵܬܼ ܡܫܝܼܚܵܐ܃ ܠܐܲܝܢܵܐ ܕܐܵܚܹ̇ܕܼ ܘܲܒܼܗܹܝܢ ܡܚܲܡܤܸܢ܃ ܗܵܟܲܢܵܐ|
      block |ܘܫܘܼܢܵܝܵܐ ܘܲܫܘܵܪܬܵܐ ܕܡܸܢܗܹܝܢ܃ ܠܘܵܬܼ ܗܵܢܹܝܢ ܬܲܪܬܹܝܢ ܕܲܠܩܘܼܒܼܠܵܐ|
      block |ܕܗܵܠܹܝܢ܃ ܐܵܡܲ݁ܪܢܵܐ ܦܸܗܝܵܐ ܕܦܲܓܼܪܵܐ ܘܟܲܪܤܵܐ ܕܠܵܐ ܢܵܡܘܿܣ܃ ܠܫܘܼܪܵܝܵܐ|
      block |ܕܟܼܠܗܹܝܢ ܕܤܲܩܘܼܒܼܠܵܐ ܠܐܲܝܠܹܝܢ ܕܐܸܬܼܐܡܲܪ ܐܲܬܼܪܵܐ ܥܵܒܹ̇ܕܼ ܒܢܲܦܫܹܗ܁|
      block |ܪܹܫܝܼܬܼܵܐ ܐܝܼܬܹܝܗ̇ ܘܲܠܗܵܝ̇ ܡ̇ܢ ܚܕܼܵܐ܃ ܕܠܘܼܩܕܼܵܡ ܠܪܸ̈ܓܼܫܵܘܗܝ|
      block |ܟܒܼܝܼ̈ܫܹܐ ܢܸܫܪܸܐ ܡ̣ܢ ܐܲܤܘܼܪܹ̈ܐ ܕܟܼܵܘܫܵܐ܁ ܘܡܵܢܵܐ ܡܸܟܹܝܠ ܡ̣ܢ ܗܵܠܹܝܢ|
      block |ܡ̣ܢ ܗܵܪܟܵܐ܃ ܦܸܓܼܥܹ̈ܐ ܫܟܼܝܼܪܹ̈ܐ ܕܠܵܐ ܤܘܼܟܵܝ܃ ܩܸܢܛܵܐ ܩܲܪܝܼܒܼܵܐ ܕܡ̣ܢ|
    block
      block |ܡܲܦ̈ܠܵܬܼܵܐ܁ ܕܠܘܼܚܝܵܐ܃ ܘܓܲܠ̈ܠܹܐ ܥܲܫܝ̈ܢܹܐ ܕܡ̣ܢ ܚܵܘܪܵܐ ܕܥܲܝ̈ܢܹܐ|
      block |ܡܸܬܿܬܿܥܝܼܪ܁ ܫܲܠܗܹܒܼ̈ܝܵܬܼܵܐ ܥܲܙܝܼ̈ܙܵܬܼܵܐ ܕܲܒܼܓܼܘܼܫܡܵܐ ܤܵܒܼ̈ܟܟܵܢ܃ ܫܲܪ̈ܥܵܬܼܵܐ|
      block |ܩܲܠܝܼ̈ܠܵܬܼܵܐ ܕܲܒܼܬܲܪܥܝܼܬܼܵܐ܁ ܚܘܼ̈ܫܒܹܐ ܠܵܐ ܡܸܬܼܠܲܒܼ̈ܟܵܢܹܐ܃ ܕܲܠܘܵܬܼ ܡܲܦܘܼܠܬܼܵܐ|
      block |ܡܸܤܬܲܪܗܒܼܝܼܢ܁ ܫܘܼܗܵܝܵܐ ܕܡ̣ܢ ܪܸܚܡ̱ܬܐ ܕܦܘܼܠܚܵܢܹܗ܁ ܥܛܵܝܵܐ|
      block |ܕܲܒܼܩܲܠܝܼܠ ܩܲܠܝܼܠ ܕܦܘܼܪ̈ܫܵܢܹܐ ܕܫܸܠܝܵܐ܁ ܫܒܼܝܼܩܘܼܬܼܵܐ ܓܡܝܼܪܬܵܐ|
      block |ܕܩܵܢܘܿܢܲܝ̈ ܕܘܼܒܵܪܹܗ܁ ܚܘܼܕܵܬܼܵܐ ܕܩܲܕܼ̈ܡܵܝܬܼܵܐ ܕܐܸܬܼܥܛܝܼ ܗ̄ܘܲܝ̈܃|
      block |ܘܝܘܼܠܦܵܢܵܐ ܕܥܲܠ ܐ̄ܚܪ̈ܵܢܝܬܼܵܐ ܚܲܕܼ̈ܬܼܵܬܼܵܐ ܕܠܵܐ ܝܵܕܲܥ̇ ܗ̄ܘ̣ܵܐ܁ ܗܵܠܹܝܢ|
      block |ܕܡ̣ܢ ܫܡ̈ܘܼܥܵܬܼܵܐ ܡܫܲܚ̈ܠܦܵܬܼܵܐ ܘܐܲܡܝܼ̈ܢܵܬܼܵܐ܃ ܘܚܸܙܘܹ̈ܐ ܤܲܓܝܼܐܲܝ̈ ܙܢܲܝ̈ܵܐ|
      block |ܕܲܕܼܠܵܐ ܒܨܸܒܼܝܵܢܵܐ܃ ܕܲܒܼܝܲܕܼ ܚܙܘܼܩܝܵܐ ܐܲܡܝܼܢܵܐ ܕܡ̣ܢ ܐܲܬܲܪ ܠܐܲܬܲܪ|
      block |ܘܕܼܘܼܟܵܐ ܠܕܼܘܼܟܵܐ ܠܹܗ ܡܸܤܬܲܩ̈ܒܿܠܵܢ܁ ܐܲܝܟܲܢܵܐ ܕܚܲܫܹ̈ܐ ܗܵܢܘܿܢ|
      block |ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܡ̣ܢ ܟܲܕܼܘܼ ܕܡܸܟܼܘ ܒܢܲܦܫܵܐ܃ ܒܝܲܕܼ|
      block |ܡܸܬܼܢܲܫܝܵܢܘܼܬܼܵܐ ܕܥܘܼܗ̈ܕܵܢܹܐ ܕܐܸܒܲܕܼܘ ܗ̄ܘ̣ܵܘ ܡ̣ܢ ܪܸܥܝܵܢܵܐ܃ ܬܘܼܒܼ|
      block |ܠܘܵܬܼ ܙܵܘܥܵܐ ܡܫܲܪܹܝܢ ܠܡܸܬܼܢܲܚܵܡܘܼ܁ ܘܲܠܢܲܦܫܵܐ܃ ܠܘܵܬܼ ܥܒܼܵܕܹܵܐ|
      block |ܡܫܲܪܹܝܢ ܠܡܸܥܨܵܐ܁ ܥܲܡ ܐ̄ܚܪ̈ܵܢܝܵܬܼܵܐ܃ ܕܠܵܐ ܟܠܗܹܝܢ ܐܸܬܼܢܸܐ ܠܝܼ܁|
      block |ܗܵܠܹܝܢ ܡܲܢ܃ ܡ̣ܢ ܗܵܝ̇ ܩܲܕܼܡܵܝܬܼܵܐ܃ ܡܸܬܼܦܲܬ̈ܚܵܢ ܥܠܵܘܗܝ|
      block |ܠܲܡܤܲܝܒܵܪܘܼ ܕܵܘܝܵܐܝܼܬܼ܀|
      block |ܘܡܵܢܵܐ ܘܲܒܼܗܵܝ̇ ܐ̄ܚܪܹܬܼܵܐ ܗܵܢܵܘ ܕܹܝܢ܃ ܕܲܢܫܲܪܸܐ ܒܲܥ̇ܒܼܵܕܼܵܐ ܕܲܚܙܝܼܪܹ̈ܐ܁|
      block |ܘܡܵܢܵܐ ܐܝܼܬܼܵܘܗܝ ܥ̇ܒܼܵܕܼܗܘܿܢ ܕܲܚܙܝܼܪܹ̈ܐ ܕܲܕܼܠܵܐ ܬܚܘܼܡܵܐ ܢܤܝܼܡܝܼܗ̇|
      block |ܠܟܲܪܤܵܐ܃ ܘܲܒܼܟܼܠܙܒܲܢ ܠܡܸܡܠܝܵܗ̇܃ ܘܲܕܼܠܵܐ ܢܸܗܘܸܐ ܥܸܕܵܢܵܐ|
      block |ܠܲܛܥܘܼܡܵܐ ܐܲܝܟܼ ܡܠܝܼ̈ܠܹܐ܁ ܘܡܵܢܵܐ ܡܸܟܹܝܠ ܡ̣ܢ ܗܵܪܟܵܐ ܫܸܢܬܐ|
      block |ܛܲܒܿܝܼܥܬܼܵܐ ܘܝܲܩܝܼܪܬܵܐ܃ ܝܘܼܩܪܵܐ ܤܲܓܝܼܐܵܐ ܕܦܲܓܼܪܵܐ܃ ܥܲܡ ܦܘܼܪܵܩܵܐ|
    block
      block |ܕܟܲܬܼ̈ܦܵܬܼܵܐ܁ ܥܸܨܝܵܢܵܐ ܕܦܵܘܫܵܐ ܕܡ̣ܢ ܬܸܫܡ̈ܫܵܬܼܵܐ܃ ܡܲܐܝܼܢܘܼܬܼܵܐ ܕܡ̣ܢ|
      block |ܟܦܵܦܹ̈ܐ ܕܲܒܼܗܹܝܢ܁ ܒܲܤܝܘܼܬܼܵܐ ܕܡ̣ܢ ܤܸܓܼ̈ܕܵܬܼܵܐ ܕܲܥܝܵܕܼܵܐ܃ ܥܲܡܘܼܛܘܼܬܼܵܐ|
      block |ܘܩܲܪܝܼܪܘܼܬܼܵܐ ܕܬܲܪܥܝܼܬܼܵܐ܁ ܗܵܘܢܵܐ ܐܲܛܝܼܡܵܐ ܕܠܵܐ ܦܵܪܹܫ܃ ܕܠܘܼܚܝܵܐ|
      block |ܘܥܲܡܛܵܢܵܐ ܤܲܓܝܼܐܵܐ ܕܡܲܚܫ̈ܒܼܵܬܐ܁ ܥܲܪܦܸܠܵܐ ܥܒܼܝܼܬܵܐ ܘܚܸܫܘܿܟܼܬܵܐ|
      block |ܕܲܦܪܝܼܤܵܐ܃ ܥܲܠ ܟ̱ܠܵܗ̇ ܢܲܦܫܵܐ܁ ܩܘܼܛܵܥܵܐ ܤܲܓܝܼܐܵܐ ܕܲܒܼܟܼܠ ܥ̇ܒܼܵܕܼ|
      block |ܕܐܲܠܵܗܵܐ܃ ܐܲܟܲܚ̄ܕܼ ܘܲܒܼܩܸܪܝܵܢܵܐ܁ ܡ̣ܢ ܗܵܝ̇ ܕܠܵܐ ܛܵܥܹ̇ܡ ܒܲܤܝܼܡܘܼܬܼܵܐ|
      block |ܕܤܘܼܟܵܠܗܹܝܢ ܕܡܸ̈ܠܹܐ܁ ܒܸܛܠܵܢܹ̈ܐ ܤܲܓܿܝܼ̈ܐܹܐ ܕܡ̣ܢ ܐܵܠ̈ܨܵܬܼܵܐ܁ ܗܵܘܢܵܐ|
      block |ܠܵܐ ܡܸܬܼܠܲܒܼܟܵܢܵܐ܃ ܕܲܡܕܲܥܲܪ ܒܦܸܗܝܵܐ ܕܲܒܼܟܼܠܵܗ̇ ܬܹܒܹܝܠ܃ ܟܘܼܡܘܿ|
      block |ܤܲܓܝܼܐܬܼܵܐ ܕܲܡܟܲܢܫܵܐ ܒܗܲܕܵܡܹ̈ܐ܁ ܦܲܢܛܵܤ̈ܝܼܷܵܣ ܢܕܼܝܼ̈ܕܵܬܼܵܐ ܕܟܼܠܹܗ|
      block |ܠܸܠܝܵܐ܃ ܒܝܲܕܼ ܕܸܡ̈ܘܵܬܼܵܐ ܛܲܢ̈ܦܵܬܼܵܐ ܘܨܲܠܡܹ̈ܐ ܡܫܲܟܿܪܹ̈ܐ ܡܲܠܚܲܝ̈ ܪܸܓܿܬܼܵܐ܃|
      block |ܕܲܠܢܲܦܫܵܐ ܕܲܒܿܝܼܩܝܼܢ܃ ܘܲܡܫܲܡܠܹܝܢ ܒܵܗ̇ ܨܸܒܼܝܵܢܗܘܿܢ ܨܲܚܢܵܐܝܼܬܼ܁|
      block |ܘܬܸܫܘܝܼܬܹܗ ܘܦܲܓܼܪܹܗ ܟ̱ܠܹܗ ܕܲܡܛܲܢܲܦ ܒܝܲܕܼ ܤܲܓܝܼܐܘܼܬܼ ܫܸܚܠܵܐ|
      block |ܕܒܸܗܬܿܬܼܵܐ܃ ܕܪܵܘܕܹܐ ܡܸܢܹܗ ܐܲܝܟܼ ܕܡ̣ܢ ܡܲܒܿܘܼܥܵܐ܁ ܘܗܵܠܹܝܢ ܠܵܘ|
      block |ܒܠܲܝ̈ܠܵܘܵܬܼܵܐ ܒܲܠܚܘܿܕܼ܃ ܐܸܠܵܐ ܘܒܼܐܝܼܡܵܡܵܐ܃ ܦܲܓܼܪܵܐ ܕܫܵܚܹ̇ܠ ܒܟܼܠܥܸܕܵܢ܃|
      block |ܘܲܡܛܲܢܸܦ ܠܪܸܥܝܵܢܵܐ܁ ܘܐܲܝܟܼ ܕܡܸܢܗܘܿܢ ܕܤܘܼܥܪ̈ܵܢܹܐ܃ ܡ̣ܢ ܟܲܕܼܘܼ|
      block |ܟܦܲܪ ܠܹܗ ܒܢܲܟܼܦܘܼܬܼܵܐ܁ ܘܚܲܠܝܘܼܬܼ ܚܘܼ̈ܬܼܚܵܬܹܐ ܕܡܲܥܒܿܕܼܝܼܢ ܒܓܼܘܼܫܡܹܗ|
      block |ܟ̱ܠܹܗ܃ ܒܚܲܡܝܼܡܘܼܬܼܵܐ ܠܵܐ ܡܸܤܬܲܝܒܿܪܵܢܝܼܬܼܵܐ ܕܲܕܼܠܵܐ ܫܲܠܘܵܐ܁ ܚܘܼ̈ܫܵܒܹܐ|
      block |ܡܓܲܪ̈ܓܼܵܢܹܐ ܕܲܛܥܝܼܢܝܼܢ ܫܘܼܦܪܹ̈ܐ ܕܦܲܪ̈ܨܘܿܦܹܐ ܕܡܸܬܿܬܿܨܝܼܪܝܼܢ ܩܕܼܵܡܵܘܗܝ|
      block |ܙܲܠܝܼܠܵܐܝܼܬܼ ܒܟܼܠܗܘܿܢ ܥܸܕܵܢܵܘ̈ܗܝ ܘܲܡܚܲܬܼܚܬܼܝܼܢ܃ ܘܗܵܘܢܵܐ ܕܲܥܦܸܐ|
      block |ܒܥܸܢܝܵܢܗܘܿܢ ܕܠܵܐ ܦܘܼܫܵܟܼ܃ ܘܫܵܠܹ̇ܡ ܠܗܘܿܢ ܒܝܲܐܝܼܒܼܘܼܬܼܵܐ ܘܗܸܪܓܵܐ܃|
      block |ܡܸܛܠ ܦܵܪܘܿܫܘܼܬܼܵܐ ܕܐܸܤܬܲܡܝܲܬ̤܁|
    block
      block |ܘܗܵܕܹܐ ܗ̣̄ܝ ܕܐܲܡܝܼܪܵܐ ܠܚܲܕܼ ܪ̈ܲܒܵܢܹܐ ܕܦܝܼܠܵܤ̈ܘܿܦܹܐ܃|
      block |ܕܐܲܝܢܵܐ ܕܲܠܦܲܓܼܪܹܗ ܒܪܵܘܪ̈ܒܼܵܬܼܵܐ ܡܬܲܪܤܸܐ܃ ܬܚܹܝܬܼ ܩܹܐܪܤܵܐ ܤܵܐܹ̇ܡ|
      block |ܢܲܦܫܹܗ܁ ܘܐܵܦܸܢ ܐܝܼܬܼ ܐܸܡܲܬܼܝ ܕܥܵܗܹ̇ܕܼ ܢܲܦܫܹܗ܃ ܘܒܼܵܥܹ̇ܐ ܕܢܸܥܨܸܐ ܗ̤ܘ|
      block |ܠܹܗ܃ ܕܢܸܠܒܿܘܿܟܼ ܢܲܦܫܹܗ ܠܵܐ ܡܸܫܟܲܚ܃ ܡܸܛܠ ܡܸܬܿܬܿܙܝܼ̈ܥܵܢܘܵܬܼܵܐ|
      block |ܚܲܡܝܼ̈ܡܵܬܼܵܐ ܕܲܒܼܦܲܓܼܪܵܐ܃ ܕܲܒܼܝܲܕܼ ܩܛܝܼܪܵܐ ܕܚܘܼܬܼܚܵܬܼܗܹܝܢ܃ ܚܲܝܠܬܼܵܢܵܐܝܼܬܼ|
      block |ܫܸܒܼ̈ܝܵܢ ܠܵܗ̇ ܠܢܲܦܫܵܐ ܠܨܸܒܼܝܵܢܗܹܝܢ܁ ܐܲܝܟܼ ܕܐܸܡ݂ܲܪ ܡܠܝܼܛ ܒܲܡܠܝܼܠܘܼܬܼܵܐ|
      block |ܘܪܵܡ ܒܘܼܝܵܢܵܐ ܡܵܪܝ ܕܝܼܵܕܘܿܪܘܿܣ ܕܛܲܪܤܘܿܣ܃ ܬܘܼܪܤܵܝܵܐ ܠܲܡ|
      block |ܕܦܲܓܼܪܵܐ ܒܪܲܓܼܝܼܘܼܬܹܗ ܘܲܒܼܪܲܟܿܝܼܟܼܘܼܬܹܗ܃ ܪܓܸܫܬܼܵܐ ܕܚܲܫܵܐ ܚܲܪܝܼܦܵܐܝܼܬܼ|
      block |ܡܲܩܢܸܐ ܠܵܗ̇ ܠܢܲܦܫܵܐ܃ ܘܲܚܢܝܼܓܼ ܥܠܹܝܗ̇ ܡܵܘܬܵܐ܃ ܘܲܠܕܼܝܼܢܹܗ ܕܐܲܠܵܗܵܐ|
      block |ܕܚܝܼܠܵܐܝܼܬܼ ܩܵܢ̇ܝܵܐ܁ ܢܲܦܫܵܐ ܕܹܝܢ ܗܵܝ̇ ܕܐܲܡܝܼܢܵܐܝܼܬܼ ܪܵܢܝܵܐ ܒܨܸܦܬܼܵܐ|
      block |ܕܐܲܝܠܹܝܢ ܕܘܵܠ̈ܝܵܢ܃ ܢܝܼܚܵܐ ܒܝܵܬܼܵܗ̇܃ ܘܲܒܼܝܼܪ̈ܵܢ ܡܲܪ̈ܢܝܵܬܼܵܗ̇܃ ܟܲܕܼ ܠܵܐ|
      block |ܡܸܬܿܬܵܘܝܵܢܘܼܬܼܵܐ ܩܵܢ̇ܝܵܐ܁ ܒܛܝܼܠܘܼܬܼܵܐ ܕܥܲܠ ܡܝܲܬܿܪܘܼܬܼܵܐ܃ ܗܸܢܝܘܿܟܼܵܐ|
      block |ܐܝܼܬܹܝܗ̇ ܕܚܲܫܹ̈ܐ܁ ܡܢܲܛܪܵܢܝܼܬܼܵܐ ܕܲܡܝܲܬܿܪܘܼܬܼܵܐ܃ ܘܬܲܪܒܿܝܼܬܼܵܐ ܕܠܵܐ|
      block |ܦܘܼܠܵܓܼܵܐ܁ ܘܚܲܕܼܘܼܬܼܵܐ ܕܠܵܐ ܨܸܦܬܼܵܐ܃ ܚܲܝܹ̈ܐ ܛܵܒܹ̈ܐ܃ ܘܲܠܡܹܐܢܵܐ ܕܠܵܐ|
      block |ܩܹܘܲܢܕܹܝܢܘܿܣ܁ ܦܘܼܪ̈ܦܵܥܹܐ ܓܹܝܪ ܦܲܓܼܪ̈ܵܢܵܝܹܐ܃ ܡܚܲܝܠܝܼܢ ܠܚܲܫܹ̈ܐ܃|
      block |ܘܡܲܥܫܢܝܼܢ ܠܗܘܿܢ ܥܲܠ ܢܲܦܫܵܐ܁ ܟܹܐܡܲܪ ܕܹܝܢ܃ ܘܐܲܝܟܼ ܕܡ̣ܢ ܫܸܪ̈ܫܹܝܗ̇|
      block |ܥܵܩ̇ܪܝܼܢ ܠܵܗ̇܁ ܘܥܲܡ ܗܵܠܹܝܢ ܟܠܗܹܝܢ܃ ܥܕܲܟܹܝܠ ܫܵܓܲܪ ܠܵܗ̇|
      block |ܠܟܲܪܤܵܐ ܒܝܲܕܼ ܠܲܥܒܿܘܼܬܼܵܐ܃ ܘܲܒܼܠܵܐ ܡܛܲܟܿܤܘܼܬܼܵܐ ܕܥܸܕܼܵܢܹ̈ܐ܁ ܘܠܵܐ|
      block |ܨܵܒܹ̇ܐ ܕܲܒܼܝܲܕܼ ܩܲܠܝܼܠ ܚܲܫܹ̈ܐ ܕܟܲܦܢܵܐ ܢܸܫܬܲܠܲܛ ܥܲܠ ܢܲܦܫܹܗ܃|
      block |ܕܲܕܼܒܼܝܼܪܵܐ ܡܸܢܹܗ ܒܲܩܛܝܼܪܵܐ ܠܚܹܐܦܵܐ ܕܚܲܫܹ̈ܐ܁ ܗܵܠܹܝܢ ܐܸܢܘܿܢ ܦܹܐܪܹ̈ܐ|
      block |ܕܒܸܗܬܿܬܼܵܐ ܕܡ̣ܢ ܟܲܪܤܵܐ܃ ܘܗܵܠܹܝܢ ܐܸܢܘܿܢ ܦܹܐܪܹ̈ܐ ܕܡ̣ܢ ܠܵܐ|
    block
      block |ܚܘܼܡܤܵܢܵܐ ܕܒܲܚܕܼܵܐ ܕܘܼܟܵܐ ܒܫܲܠܝܘܼܬܼܵܐ܁ ܕܒܲܕܼܓܼܘܿܢ ܐܲܝܟܼ ܡ̇ܢ|
      block |ܕܲܠܗܘܿܢ ܠܗܵܠܹܝܢ ܙܲܒܼ̈ܢܹܐ ܝܵܕܲܥ̇ ܘܲܒܼܥܸܠܕܲܪܲܢ ܗܵܘ̇ ܕܢܲܩܝܼܦ ܠܲܢ|
      block |ܒܟܼܠܥܸܕܵܢ܃ ܕܲܒܼܗܵܠܹܝܢ ܬܪܹܝܢ ܥܸܕܵܢܹ̈ܐ ܝܲܬܿܝܼܪ ܡܥܵܕܼ ܡܸܬܿܕܲܠܲܚ ܟܝܵܢܵܐ|
      block |ܘܙܵܩܹ̇ܬܼ ܠܹܗ ܚܲܫܹ̈ܐ܁ ܘܗܵܘܢܵܐ ܡܸܬܿܕܵܘܲܕܼ ܝܲܬܝܼܪܵܐܝܼܬܼ܃ ܗܵܢܵܘ ܕܹܝܢ ܡ̣ܢ|
      block |ܚܵܘܪܵܐ ܕܥܲܝ̈ܢܹܐ ܘܡ̣ܢ ܢܝܵܚܵܐ ܕܟܲܪܤܵܐ܃ ܐܵܦ ܗ̤ܘ ܡܸܬܼܚܲܦܲܛ܃|
      block |ܕܬܼܵܘܤܲܦܬܼܵܐ ܢܸܥܒܸܿܕܼ ܥܲܠ ܗܵܝ̇ ܕܲܟܼܝܵܢܵܐ܁ ܘܲܒܼܗܵܠܹܝܢ ܥܸܕܵܢܹ̈ܐ ܪܵܡܹ̇ܐ|
      block |ܒܹܗ ܚܘܼ̈ܫܵܒܹܐ ܕܲܙܢ̈ܝܼܢ ܙܢ̈ܝܼܢ܃ ܐܲܝܟܼ ܕܐܸܢ ܡܸܫܟܿܚܵܐ ܢܸܬܼܥܲܫܲܢ ܚܲܫܵܐ ܥܲܠ|
      block |ܟܝܵܢܵܐ܃ ܒܝܲܕܼ ܓܵܘܙܵܠܵܐ ܝܲܬܿܝܼܪܵܐ܃ ܘܲܢܛܲܒܲܥ ܠܐ̄ܢܵܫ ܒܡܲܦܘܼܠܬܼܵܐ܁|
      block |ܡܸܛܠܗܵܢܵܐ܁ ܙܵܕܹܩ ܘܐܵܦ ܠܲܢ܃ ܕܐܲܟܼܙܢܵܐ ܕܲܒܼܥܸܠܕܲܪܲܢ ܝܵܕܲܥ|
      block |ܠܗܘܿܢ ܠܗܵܠܹܝܢ ܙܲܒܼ̈ܢܹܐ܃ ܘܐܵܦ ܚܢܲܢ ܢܸܫܬܵܘܕܲܥ ܐܸܢܘܿܢ܃ ܘܠܲܡܚܝܼܠܘܼܬܲܢ܁|
      block |ܘܲܠܚܲܝܠܹܗ ܕܲܟܼܝܵܢܲܢ ܕܠܵܐ ܤܵܦܹ̇ܩ ܠܘܼܩܒܲܠ ܚܹܐܦܹ̈ܐ ܕܡܸܬܿܬܿܙܝܼ̈ܥܵܢܘܵܬܼܵܐ|
      block |ܕܡ̣ܢ ܗܵܠܹܝܢ ܙܲܒܼ̈ܢܹܐ܃ ܘܲܠܚܘܼ̈ܫܵܒܹܐ ܕܲܩܝܼ̈ܩܹܐ ܕܡܘܼܬܼ ܥܲܦܪܵܐ ܕܡܲܕܼܪܸܐ|
      block |ܩܕܼܵܡ ܥܲܝ̈ܢܲܝܢ܃ ܕܠܵܐ ܢܸܫܟܲܚ ܠܡܸܚܙܵܐ ܩܢܘܿܡܲܢ܃ ܘܲܠܡܸܤܡܲܟܼ|
      block |ܩܕܼܵܡ ܓܸܕܼܫܹ̈ܐ܁ ܘܲܒܼܝܲܕܼ ܢܸܤ̈ܝܵܢܹܐ ܕܐܲܝܠܹܝܢ ܕܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܃ ܕܵܘܝܵܐܝܼܬܼ|
      block |ܡܸܢܹܗ ܤܒܲܠܢܲܢ܃ ܕܢܸܬܼܚܲܟܲܡ ܡܸܟܹܝܠ܁ ܘܠܵܐ ܢܲܪܦܸܐ ܚܢܲܢ ܠܲܢ|
      block |ܕܢܸܫܬܿܪܸܐ ܠܡܸܥܒܲܕܼ ܨܸܒܼܝܵܢܵܐ ܕܲܢܝܵܚܲܢ܃ ܘܲܢܚܘܼܒܼ ܡ̣ܢ ܟܲܦܢܵܐ܃ ܘܐܵܦܸܢ|
      block |ܤܲܓܝܼ ܢܸܬܼܐܠܸܨ܁ ܐܵܘ ܕܢܸܬܿܬܿܙܝܼܥ ܡ̣ܢ ܕܘܼܟܿܬܼܵܐ ܕܫܸܠܝܲܢ܃ ܘܢܸܬܼܘܲܥܲܕܼ|
      block |ܠܐܲܝܟܵܐ ܕܲܕܼܠܝܼܠ ܠܓܸܕܼܫܹ̈ܐ ܕܕܲܐܝܟܼ ܗܵܠܹܝܢ܃ ܟܲܕܼ ܓܵܒܼܠܝܼܢܲܢ ܥܸܠ̈ܠܵܬܼܵܐ|
      block |ܘܲܡܪܲܟܿܒܼܝܼܢܲܢ ܦܘܼܪ̈ܤܹܐ܃ ܕܢܸܦܘܿܩ ܡ̣ܢ ܚܘܼܪܒܵܐ ܠܒܲܪ܁ ܗܵܠܹܝܢ|
      block |ܕܨܸܢ̈ܥܵܬܼܵܐ ܐܸܢܹܝܢ ܓܲܠܝܵܐܝܼܬܼ܃ ܕܤܵܛܵܢܵܐ܁ ܐܸܢܕܹܝܢ ܬܚܲܡܤܸܢ ܒܚܘܼܪܒܵܐ܃|
      block |ܠܵܐ ܡܸܬܼܢܲܤܸܐ ܐܲܢ̄ܬܿ܁ ܠܵܐ ܓܹܝܪ ܚܵܙܹ̇ܐ ܐܲܢ̄ܬܿ ܐܲܢ̄ܬܿܬܼܵܐ ܒܚܘܼܪܒܵܐ܃ ܘܠܵܐ|
    block
      block |ܡܸܕܸܡ ܕܲܠܕܼܘܼܒܵܪܵܟܼ ܡܲܟܸ̇ܐ܃ ܘܠܵܐ ܒܢܵܬܼ̈ ܩܵܠܹ̈ܐ ܕܠܵܐ ܫܲܦܝܼܪ̈ܵܢ܁ ܡܵܐ|
      block |ܠܵܟܼ ܘܠܐܘܼܪ̈ܚܵܬܐ ܕܡܸܼܨܪܹܝܢ܃ ܠܡܸܫܬܼܵܐ ܡܲܝ̈ܵܐ ܡ̣ܢ ܓܝܼܚܘܿܢ ܐܸܤܬܲܟܲܠ|
      block |ܡܸܕܸܡ ܕܐܵܡ̇ܲܪܢܵܐ܁ ܗܲܒܼ ܠܲܒܼܥܸܠܕܲܪܵܟܼ ܢܸܤܝܵܢܵܟܼ܃ ܒܚܘܼܡܤܵܢܵܟܼ|
      block |ܕܒܲܙܥܘܿܪ̈ܝܵܬܼܵܐ܃ ܕܠܵܐ ܢܸܬܼܒܲܥ ܠܵܟܼ ܪܵܘܪܒܼܵܬܼܵܐ܁ ܒܐܲܡܝܼܢܘܼ ܢܸܗܘܸܐ ܐܝܼܬܼ|
      block |ܠܵܟܼ ܢܵܡܘܿܤܹ̈ܐ ܕܗܵܠܹܝܢ ܕܲܩܪ̈ܩܵܬܼܵܐ܃ ܕܲܗܘ̤ܵܐ ܪܵܡܹ̇ܐ ܐܲܢ̄ܬܿ ܠܹܗ|
      block |ܓܸܪܓܼܵܐ ܒܐܵܓܼܘܿܢܵܐ ܕܲܒܼܗܘܿܢ܁ ܕܡܸܢܗܘܿܢ ܠܵܐ ܢܸܗܘܸܐ ܤܦܝܼܩ܃|
      block |ܠܡܸܛܡܲܪ ܠܵܟܼ ܦܲܚܹ̈ܐ ܪܵܘܪ̈ܒܹܐ܁ ܐܲܝܢܵܐ ܕܹܝܢ ܕܲܠܡܸܦܲܩ ܘܲܥܕܲܡܵܐ|
      block |ܬܘܼܒܼ ܠܚܲܡܸܫ ܦܤ̈ܵܥܵܢ ܡ̣ܢ ܬܲܪܥܵܐ ܕܟܼܘܼܪܚܹܗ ܠܵܐ ܡܸܬܿܛܦܝܼܣ܃|
      block |ܐܲܝܟܲܢܵܐ ܡܸܫܟܲܚ ܕܲܡܦܝܼܣ ܠܹܗ ܕܡ̣ܢ ܚܘܼܪܒܵܐ ܢܸܦܘܿܩ܃ ܐܵܘ|
      block |ܕܲܠܘܲܥܕܵܐ ܕܲܩܪܝܼܬܼܵܐ ܢܸܬܼܩܲܪܲܒܼ܁ ܘܗܵܘ̇ ܕܐܵܦܠܵܐ ܡ̣ܢ ܟܵܘܬܼܵܐ ܡܸܙܕܟܸܐ|
      block |ܕܲܢܕܝܼܩ ܠܒܲܪ ܡ̣ܢ ܚܒܼܘܼܫܝܹܗ܃ ܐܲܝܟܲܢ ܡܦܝܼܣ ܠܹܗ ܕܲܠܒܲܪ|
      block |ܡܸܢܹܗ ܢܸܦܘܿܩ ܐܲܝܢܵܐ ܕܐܲܦܠܵܐ ܒܪܲܡܫܵܐ ܥܲܡܝܼܩܵܐ ܕܢܸܤܬܲܝܒܲܪ|
      block |ܡܸܬܿܛܦܝܼܣ܃ ܒܗܵܝ̇ ܕܲܠܒܼܵܘ̈ܬܹܐ ܡܸܬܼܪܲܓܼܪܲܓܼ܃ ܐܲܝܟܲܢ ܘܡ̣ܢ ܩܕܼܵܡ|
      block |ܥܸܕܵܢܵܐ ܕܢܸܫܪܸܐ ܡܓܲܪܸܓܼ ܠܚܘܼܫܵܒܼܵܘ̈ܗܝ ܘܗܵܘ̇ ܕܐܵܽܦ ܡ̣ܢ ܫܝܼ̈ܛܵܬܼܵܐ|
      block |ܒܵܗܹ̇ܬܼ ܠܡܸܤܒܲܥ܃ ܐܲܝܟܲܢ ܠܘܵܬܼ ܪܵܘܪ̈ܒܼܵܬܼܵܐ ܩܵܪܹܐ ܠܹܗ ܘܗܵܘ̇ ܕܐܵܦܠܵܐ|
      block |ܒܦܲܓܼܪܹܗ ܕܝܼܠܹܗ ܡܸܬܿܛܦܝܼܣ ܕܢܸܬܼܒܲܩܸܐ܃ ܐܲܝܟܲܢܵܐ ܠܘܵܬܼ ܫܘܼܦܪܹܐ|
      block |ܢܘܼܟܼܪ̈ܵܝܹܐ ܢܓܲܪܓܼܘܼܗܝ ܩܲܕܼܡܵܝܑܬܼ ܡ̣ܢ ܙܥܘܿܪ̈ܝܵܬܼܵܐ ܡܸܙܕܟܸܐ ܐ̄ܢܵܫ|
      block |ܟܲܕܼ ܒܵܤܹ̇ܐ܃ ܘܗܵܝܕܹܝܢ ܝܵܗܹ̇ܒܼ ܥܸܠܬܼܵܐ ܕܢܸܬܿܕܿܚܸܐ ܠܘܵܬܼ ܪܵܘܪ̈ܵܒܼܵܬܐ܁|
      block |ܘܗܵܘ̇ ܕܥܲܠ ܚܲܝܹ̈ܐ ܕܙܲܒܼܢܵܐ ܐܵܦܠܵܐ ܩܲܠܝܼܠ ܒܛܝܼܠ ܠܹܗ ܠܲܡܟܲܬܵܪܘܼ|
      block |ܒܗܵܘܿܢ܃ ܐܲܝܟܲܢ ܡܙܝܼܥ ܠܹܗ ܡ̣ܢ ܐܘܼ̈ܠܨܵܢܹܐ ܕܲܡܝܲܒܿܠܝܼܢ ܠܘܵܬܼ|
      block |ܡܵܘܬܵܐ ܗܵܘ̇ ܕܪܵܚܹ̇ܡ|
      block |ܗܵܟܲܢ ܐܝܼܬܼܵܘܗܝ ܩܪܵܒܼܵܐ ܕܦܵܪܘܿܫܘܼܬܼܵܐ܃ ܠܵܐ ܫܵܒܼܩ̇ܝܼܢ ܚܲܟܿܝ̈ܡܹܐ|
    block
      block |ܕܲܠܘܵܬܼ ܐܵܓܼܘܿܢܹ̈ܐ ܪܵܘܪ̈ܒܹܐ ܡܙܲܡܸܢ ܠܗܘܿܢ ܒܥܸܠܕܲܪܗܘܿܢ܁ ܐܸܠܵܐ|
      block |ܚܘܼܡܤܵܢܗܘܿܢ ܕܲܒܼܕܲܙܥܘܿܪ̈ܝܵܢ ܕܲܡܚܵܘܹܝܢ܃ ܗ̤ܘ ܡܢܲܛܲܪ ܠܗܘܿܢ|
      block |ܕܲܒܼܗܲܡ̈ܠܹܐ ܪܵܘܪ̈ܒܹܐ ܠܵܐ ܢܸܦܠܘܼܢ܁ ܩܲܕܼܡܵܝܑܬܼ ܡ̣ܢ ܨܠܘܿܬܼܵܐ ܗܵܝ̇|
      block |ܕܐܲܡܝܼܢܘܼܬܼܵܐ ܒܒܼܵܥܘܼܬܼܵܐ ܕܲܒܼܪܸܥܝܵܢܵܐ ܦܵܐܹ̇ܫ܃ ܘܗܵܝܕܹܝܢ ܡܦܝܼܣ ܠܹܗ܃|
      block |ܕܲܒܼܗܵܕܹܐ ܕܦܲܓܼܪܵܐ ܘܲܕܼܙܲܒܼ̈ܢܹܐ ܝܑܼܕܼܝܼ̈ܥܹܐ ܕܢܵܡܘܿܤܵܐܝܼܬܼ ܢܸܒܼܤܸܐ܁|
      block |ܘܠܘܼܩܕܲܡ ܡܸܬܼܪܲܫܲܠ ܚܘܼܫܵܒܼܵܐ܃ ܕܡ̣ܢ ܩܕܼܵܡ ܥܸܕܵܢܵܐ ܢܸܫܬܿܪܸܐ|
      block |ܒܲܙܥܘܿܪ̈ܝܵܬܼܵܐ ܘܲܒܼܫܝܼ̈ܛܵܬܼܸܵܐ ܘܲܒܼܡܸܕܸܡ ܙܥܘܿܪ܁ ܘܒܼܵܬܲܪ ܡܲܦܘܼܠܬܐ|
      block |ܕܡ̣ܢ ܚܘܼܡܤܵܢܹܗ܃ ܡܸܫܬܿܪܲܥ ܒܗܵܝ̇ ܕܠܲܥܒܵܐܝܼܬܼ܁ ܘܠܘܼܩܕܲܡ|
      block |ܡܸܙܕܟܸܐ܃ ܡܵܠܘܿܢ ܕܹܝܢ ܙܥܘܿܪܝܵܐ ܒܥܲܝܢܵܘ̈ܗܝ܃ ܕܢܸܬܼܒܲܩܸܐ ܒܦܲܓܼܪܹܗ|
      block |ܥܲܪܛܸܠܵܐܝܼܬܼ܃ ܐܵܘ ܒܲܤܩܝܼܠܘܼܬܼܵܐ ܕܚܲܕܼ ܚܲܕܼ ܡ̣ܢ ܗܲܕܵܡܵܘ̈ܗܝ ܕܲܢܚܘܼܪ|
      block |ܟܲܕܼ ܓܠܸܐ ܡ̣ܢ ܡܵܐܢܵܐ܃ ܐܵܘ ܟܹܝܬܼ ܒܲܤܝܵܐܝܼܬܼ ܢܲܪܦܸܐ ܪܸ̈ܓܼܫܵܘܗܝ܃ ܡܵܐ|
      block |ܕܢܵܦܹ̇ܿܩ ܠܲܚܫܲܚܬܐ ܕܦܲܓܼܪܵܐ܃ ܐܵܘ ܕܢܲܥܸܠ ܬܟܼܝܼܠܵܐܝܼܬܼ ܘܲܒܼܦܵܪܹܗ̄ܤܝܼܵܐ|
      block |ܐܝܼܕܹܗ ܠܓܼܵܘ ܡܵܐܢܵܘ̈ܗܝ ܘܲܢܡܘܼܫ ܒܓܼܘܼܫܡܹܗ܃ ܘܗܵܝܕܹܝܢ ܒܵܠ̈ܩܵܢ|
      block |ܥܠܵܘܗܝ ܐ̄ܚܪ̈ܵܢܝܵܬܼܵܐ ܘܲܐ̄ܚܪ̈ܵܢܝܬܼܵܐ܁ ܡܵܐ ܕܠܘܼܩܕܲܡ ܙܗܝܼܪܘܼܬܼܵܐ|
      block |ܕܪܸܥܝܵܢܵܐ ܢܸܫܪܸܐ܃ ܘܒܲܚܕܼܵܐ ܡ̣ܢ ܗܵܠܹܝܢ ܡܲܗܡܝܵܢܘܼܬܼܵܐ ܢܚܵܘܸܐ܃|
      block |ܘܗܵܝܕܹܝܢ ܡܸܬܼܦܬܲܚ ܥܠܵܘܗܝ ܬܲܪܥܵܐ ܠܪܵܘܪ̈ܒܼܵܬܼܵܐ܁ ܚܘܼ̈ܫܵܒܲܝܢ|
      block |ܕܹܝܢ܃ ܐܲܝܟܼ ܡܲܝ̈ܵܐ ܐܝܼܬܲܝܗܘܿܢ܃ ܐܲܝܟܼ ܕܲܒܼܬܲܚܘܝܼܬܼܵܐ܁ ܘܲܟܼܡܵܐ ܕܲܚܒܼܝܼܫܝܼܢ|
      block |ܡ̣ܢ ܟܠ ܓܲܒܿܗܘܿܢ܃ ܒܛܲܟܼܤܗܘܿܢ ܪܵܕܹܝܢ܁ ܐܸܢܕܹܝܢ ܟܠ ܟ̱ܠܹܗ|
      block |ܐܸܫܟܲܚܘ ܡܲܦܩܵܢܵܐ ܙܥܘܿܪܵܐ܃ ܡ̣ܢ ܬܲܡܵܢ ܢܵܦ̇̄ܩܝܼܢ ܠܒܲܪ܃ ܟܲܕܼ ܥܵܒܼ̇ܕܝܼܢ|
      block |ܬܘܼܪ̈ܥܵܬܼܵܐ ܘܚܘܼܪ̈ܒܹܐ ܤܲܓܝܼ̈ܐܹܐ܁ ܩܵܐܹ̇ܡ ܓܹܝܪ ܗ̤ܘ ܩܲܛܝܼܢܵܐ ܕܢܵܛܲܤ|
      block |ܘܲܥܕܲܢ܃ ܘܲܡܤܲܟܸܐ ܟܲܕܼ ܝܲܬܿܝܼܒܼ ܠܹܠܲܝ ܐܝܼܡܵܡ ܩܕܼܵܡ ܢܚܝܼܪ̈ܲܝܢ ܘܚܵܐܲܪ|
    block
      block |ܒܲܢ܃ ܕܐܲܝܢܵܐ ܐܲܪܥܵܐ ܢܸܬܼܦܬܲܚ ܠܹܗ ܥܠܲܝܢ ܒܚܲܕܼ ܡ̣ܢ ܪܸ̈ܓܼܫܲܝܢ܃|
      block |ܐܵܘ ܒܒܲܤܝܘܼܬܼܵܐ ܕܚܲܕܼܵܐ ܡ̣ܢ ܗܵܠܹܝܢ ܕܤܸ̇ܕܼܪܹܬܼ܃ ܘܡܸܚܕܼܵܐ ܡܫܲܡܲܪ|
      block |ܥܠܲܝܢ ܗܵܠܹܝܢ ܕܝܼܠܹܗ܁ ܒܲܙܒܲܢ܃ ܐܵܦ ܗ̤ܘ ܟܝܵܢܲܢ܁ ܕܐܵܦ ܗ̤ܘ܃ ܪܵܚܹ̇ܡ|
      block |ܢܝܵܚܵܐ ܗ̄ܘ̣܃ ܘܪܵܚܹ̇ܡ ܥܸܢܝܵܢܵܐ ܤܲܢܝܵܐ܃ ܘܪܵܚܹܡ ܨܲܕܘܵܐ܃ ܘܪܵܚܹ̇ܡ|
      block |ܦܘܼܪܓܵܝܵܐ܃ ܘܪܵܚܹ̇ܡ ܪܲܦܝܘܼܬܼܵܐ܁ ܘܡܲܒܘܼܥܵܐ ܕܲܚܲܫܹ̈ܐ܆ ܘܝܲܡܵܐ ܕܲܕܼܠܝܼܚܘܼܬܼܵܐ܁|
      block |ܒܲܙܒܲܢ ܕܹܝܢ܃ ܗ̤ܘ ܒܥܸܠܕܲܪܲܢ܁ ܢܚܲܠܸܦ ܡܵܕܹܝܢ ܠܥܲܡ̈ܠܹܐ ܪܵܘܪ̈ܒܹܐ|
      block |ܘܥܸܠ̈ܠܵܬܐ ܕܩܹܘܲܢܕܹܝܢܘܿܣ ܕܲܫܚܵܩܵܐ܃ ܒܥܲܡ̈ܠܹܐ ܙܥܘܿܪܹ̈ܐ ܕܲܡܚܵܘܹܝܢܲܢ|
      block |ܒܗܵܠܹܝܢ ܙܥܘܿܪ̈ܵܝܵܬܼܵܐ ܕܠܵܐ ܡܸܕܸܡ ܐܸܢܹܝܢ܃ ܕܡܲܨ̈ܝܵܢ ܡܵܘ̈ܠܕܼܵܢ ܐܸܢ|
      block |ܡܸܬܼܒܲܤ̈ܝܵܢ ܐܵܓܼܘܿܢܹ̈ܐ ܪܵܘܪ̈ܒܹܐ܃ ܘܥܲܡ̈ܠܹܐ ܥܲܤ̈ܩܲܝ ܠܬܼܘܼܪܵܨܵܐ܃|
      block |ܘܲܩܪ̈ܵܒܹܐ ܡܥܲܪ̈ܩܠܹܐ ܘܫܘܼܚ̈ܢܹܐ ܪܵܘܪ̈ܒܹܐ܁ ܡܲܢ̣ܘܼ ܕܒܼܢܦܲܩܬܼܵܐ ܙܥܘܿܪܬܵܐ܃|
      block |ܠܵܐ ܢܸܕܼܡܲܟܼ ܫܸܢܬܐ ܢܝܼܚܬܵܐ|
      block |ܐܘܿ ܚܸܟܼܡܬܐ ܟܡܵܐ ܬܗܝܼܪܲܝܬܿܝ! ܘܲܟܼܡܵܐ ܩܵܕܼܡܵܐ ܚܵܙ̇ܝܵܐ ܐܲܢ̄ܬܿܝ|
      block |ܟܠܡܸܕܸܡ ܡ̣ܢ ܪܘܼܚܩܵܐ! ܛܘܼܒܼܵܘܗܝ ܠܟܼܸܠ ܕܐܸܫܟܿܚܹܟܼܣ܃ ܕܡ̣ܢ|
      block |ܕܲܡܟܘܼܬܼܵܐ ܕܛܲܠܝܘܼܬܼܵܐ ܐܸܬܼܚܲܪܲܪ ܠܹܗ܃ ܗܵܝ̇ ܕܡܸܬܿܬܲܓܪܵܐ ܒܒܲܤܝܘܼܬܼܵܐ|
      block |ܙܥܘܿܪܬܵܐ ܫܚܵܩܹ̈ܐ ܪܵܘܪ̈ܒܹܐ܁ ܘܫܲܦܝܼܪ ܐܸܡ݂ܲܪ ܚܲܟܿܝܼܡܵܐ ܚܲܕܼ܃ ܕܟܲܕܼ|
      block |ܒܲܙܒܲܢ ܒܲܨܒܘܼܬܼܵܐ ܕܲܡܫܵܟܼܵܐ܃ ܕܡܸܢܫܹܠܝ ܐܸܬܿܬܿܙܝܼܥ ܘܲܬܼܪܲܨ܁ ܝܑܼܬܸܒܼ|
      block |ܒܵܗ̇ ܒܫܵܥܬܼܵܐ܃ ܗܵܝ̇ ܕܠܵܐ ܫܵܘܝܵܐ ܗ̄ܘ̣ܵܬܼ ܗ̤ܝ ܨܒܼܘܼܬܼܵܐ ܠܕܸܚܠ̱ܬܐ܁|
      block |ܐ̄ܢܵܫ ܕܹܝܢ ܐܲܝܟܼ ܕܒܲܪܦܸܐ ܬܲܪܥܝܼܬܼܵܐ ܓܚܸܟܼ ܒܹܗ ܡܸܛܠܗܵܕܹܐ܁ ܦܲܢ̣ܝܼ|
      block |ܠܹܗ ܦܸܬܼܓܼܵܡܵܐ܃ ܟܲܕܼ ܐܵܡܲ݁ܪ܃ ܠܵܘ ܡ̣ܢ ܗܵܝ̇ ܕܸܚ̇ܠܹܬܼ܃ ܡ̣ܢ ܢܸܤܝܵܢܵܐ|
      block |ܗ̄ܘ̣ ܕܵܚܹ̇ܠܢܵܐ܃ ܕܲܟܼܡܵܐ ܙܲܒܼ̈ܢܝܼܢ ܒܲܤܝܘܼܬܼܵܐ ܕܒܲܙܥܘܿܪ̈ܝܵܬܼܵܐ܃|
    block
      block |ܠܩܹܘܲܢܕܲܝܢܘܿܣ ܕܲܒܼܪܵܘܪ̈ܒܼܵܬܼܵܐ ܡܲܝܬܿܝܵܐ܁ ܡܸܛܠܗܵܕܹܐ܃ ܒܗܵܝ̇ ܓܹܝܪ|
      block |ܕܐܸܬܿܬܿܙ̇ܝܼܥܹܬܼ ܘܠܝܼܓܼ ܠܝܼܓܼ ܬܸܪܨܹ̇ܬܼ ܝܸܬܼܒܹ̇ܬܼ܃ ܒܲܕܩܹ̇ܬܼ ܥܲܠ ܢܲܦܫܝܼ܃|
      block |ܕܥܝܼܪܵܐ ܐ̄ܢܵܐ ܗ̄ܘ̣܁ ܕܐܵܦܠܵܐ ܬܘܼܒܼ܃ ܘܲܒܼܗܵܝ̇ ܕܠܵܐ ܫܵܘܝܵܐ ܠܕܼܚܠܬܼܵܐ|
      block |ܒܵܤܹ̇ܐ ܐ̄ܢܵܐ܁ ܦܝܼܠܵܤܘܿܦܘܼܬܼܵܐ ܗ̣̄ܝ ܓܹܷܝܪ ܗܵܕܹܐ܃ ܕܐ̄ܢܵܫ ܒܲܙܥܘܿܪ̈ܝܵܬܼܵܐ|
      block |ܕܡܸܬܼܚܵܘ̈ܝܵܢ ܡܸܢܹܗ ܥܝܼܪܵܐܝܼܬܼ܃ ܢܝܵܚܹ̈ܐ ܪܵܘܪ̈ܒܹܐ ܐܵܤܹ̇ܢ ܠܢܲܦܫܹܗ܁|
      block |ܘܲܕܼܠܵܐ ܢܸܕܼܡܲܟܼ ܥܲܕܼ ܢܹܐܬܸܐ ܘܢܸܡܛܹܝܘܗܝ ܗ̤ܘ ܓܸܕܼܫܵܐ܃ ܐܸܠܵܐ|
      block |ܠܥܸܠ̈ܠܵܬܐ ܕܡ̣ܢ ܩܕܼܵܡ ܙܲܒܼܢܵܐ ܢܹܐܚܘܿܕܼ܃ ܘܒܲܨܒܼܘܼܬܼܵܐ ܕܫܵܘܝܵܐ ܠܲܫܚܵܩܵܐ|
      block |ܩܲܠܝܼܠ ܢܸܩܕܘܿܡ ܢܸܙܒܸܢ ܗܵܝ̇ ܕܪܲܒܵܐ܁ ܤܲܟܼ̈ܠܹܐ ܓܹܝܪ܃ ܝܲܩܝܼܪ|
      block |ܥܠܲܝܗܘܿܢ ܢܚܵܝܵܐ ܙܥܘܿܪܵܐ ܕܩܲܪܝܼܒܼ܃ ܡ̣ܢ ܡܲܠܟܿܘܼܬܼܵܐ ܕܪܲܚܝܼܩܵܐ܁|
      block |ܛܵܒܲܐ ܗ̣̄ܝ ܕܲܒܼܟܲܫܝܼܪܘܼܬܼܵܐ ܫܘܼܢܵܩܹ̈ܐ ܠܲܡܤܲܝܒܵܪܘܼ܃ ܡ̣ܢ ܕܢܸܬܼܪܲܦܸܐ|
      block |ܥܲܠ ܥܲܪܤܵܐ ܕܲܢܚܵܝܹ̈ܐ ܒܡܲܠܟܿܘܼܬܼܵܐ܃ ܒܓܼܘܼܢܵܝܵܐ ܕܫܲܦܠܘܼܬܼܵܐ܁ ܚܲܟܿܝܼ̈ܡܹܐ|
      block |ܓܹܝܪ܃ ܚܲܒܿܝܼܒܼ ܥܠܲܝܗܘܿܢ ܡܵܘܬܵܐ܃ ܘܠܵܐ ܠܡܸܬܼܚܲܤܵܕܼܘܼ ܒܠܵܐ|
      block |ܥܝܼܪܘܼܬܼܵܐ ܕܥܲܠ ܨܸܒܼ̈ܘܵܬܼܗܘܿܢ܁ ܗ̤ܘܲܝܬܿ ܓܹܝܪ ܥܝܼܪ ܥܲܠ ܚܲܝ̈ܝ̈ܟ܃|
      block |ܐܵܡܲ݁ܪ ܦܝܼܠܵܤܘܿܦܵܐ܁ ܒܲܪܬܼ ܓܸܢܤܵܐ ܗ̣̄ܝ ܠܲܡ ܓܹܝܪ ܕܡܵܘܬܵܐ ܫܲܪܝܼܪܵܐ܃|
      block |ܕܲܡܟܘܼܬܹܗ ܕܪܸܥܝܵܢܵܐ܀ ܦܝܼܠܵܤܘܿܦܵܐ ܕܒܹܝܬܼ ܐܲܠܵܗܵܐ ܒܵܤܝܼܠܸܣ|
      block |ܐܵܡܲ݁ܪ܃ ܐܲܝܢܵܐ ܕܒܲܙܥܘܿܪ̈ܝܵܬܹܗ ܐܝܼܬܼܵܘܗܝ ܫܲܦܠܵܐ܃ ܕܢܸܬܼܟܲܫܲܪ|
      block |ܒܪܵܘܪ̈ܒܼܵܬܹܗ܃ ܠܵܐ ܬܗܲܝܡܢܝܼܘܗܝ܁ ܐܲܝܠܹܝܢ ܕܡܸܛܠܵܬܼܗܹܝܢ ܨܵܒܹ̇ܐ ܐܲܢ̄ܬܿ|
      block |ܕܬܸܚܸܐ܃ ܡܸܛܠܵܬܼܗܹܝܢ ܕܗܵܠܹܝܢ ܠܲܡܡܵܬܼ ܠܵܐ ܬܸܬܼܩܲܛܲܥ ܠܵܟܼ܁|
  block 38
    block
      block |ܪܹ̈ܫܹܐ ܟܪ̈ܲܝܵܐ ܕܦܘܼܪܵܫ ܘܵܙ̈ܥܹܐ ܕܬܲܪܥܝܼܬܼܵܐ܁ ܠܚ܁|
    block
      block |ܙܥܘܿܪܘܼܬܼ ܢܲܦܫܵܐ܃ ܐܵܬ̤ܵܐ ܐܝܼܬܹܝܗ̇ ܕܲܡܩܲܛܥܘܼܬܼܵܐ܁ ܐܸܡܵܐ ܕܹܝܢ|
      block |ܠܬܲܪ̈ܬܲܝܗܹܝܢ ܐܝܼܬܹܝܗ̇܃ ܒܲܤܝܘܼܬܼܵܐ܁ ܒܲܪܢܵܫܵܐ ܕܲܚܘܼܠܬܼܵܢܵܐ܃ ܒܲܬܼܪܹܝܢ|
      block |ܟܘܼܪ̈ܗܵܢܝܼܢ ܡܫܵܘܕܲܥ ܕܲܟܼܪܝܼܗ܁ ܒܪܸܚܡܬܐ ܕܦܲܓܼܪܵܐ܃ ܘܒܲܒܼܨܝܼܪܘܼܬܼ|
      block |ܗܲܝܡܵܢܘܼܬܼܵܐ܁ ܪܸܚܡܲܬܼ ܦܲܓܼܪܵܐ܃ ܐܵܬ̤ܵܐ ܐܝܼܬܹܝܗ̇ ܕܠܵܐ ܗܲܝܡܵܢܘܼܬܼܵܐ܁ ܐܲܝܢܵܐ|
      block |ܕܲܡܒܲܤܲܪ ܥܠܵܘܗܝ܃ ܡܫܵܘܕܲܥ ܥܲܠ ܢܲܦܫܹܗ ܕܢܲܫܲܪ ܠܐܲܠܵܗܵܐ܃|
      block |ܘܲܡܤܲܟܸܐ ܠܕܲܥܬܼܝܼ̈ܕܼܵܢ܁ ܐܸܢ ܐܝܼܬܼ ܕܒܸܠܥܵܕܼ ܐܘܼ̈ܠܨܵܢܹܐ ܐܸܬܼܩܲܪܲܒܼ|
      block |ܠܘܵܬܼ ܐܲܠܵܗܵܐ܃ ܐܵܦ ܐܲܢ̄ܬܿ ܐܸܬܿܕܲܡܵܐ ܒܹܗ܁ ܠܒܼܝܼܒܼܘܼܬܼܵܐ ܕܠܸܒܵܐ܃ ܘܗܵܝ̇|
      block |ܕܲܢܒܲܤܲܪ ܐ̄ܢܵܫ ܥܲܠ ܟܠ ܩܹܘܲܢܕܹܝܢܘܿܣ܃ ܡ̣ܢ ܚܕܼܵܐ ܡ̣ܢ ܬܲܪܬܹܝܢ|
      block |ܥܸܠ̈ܠܵܢ ܗܵܘ̇ܝܵܐ܁ ܐܵܘ ܡ̣ܢ ܩܲܫܝܼܘܼܬܼ ܠܸܒܵܐ܃ ܐܵܘ ܡ̣ܢ ܗܲܝܡܵܢܘܼܬܼܵܐ|
      block |ܤܲܓܼܝܼܐܬܼܵܐ ܕܒܲܐܠܵܗܵܐ܁ ܘܲܠܗܵܝ̇ ܡ̇ܢ܃ ܢܲܩܝܼܦܵܐ ܪܵܡܘܼܬܼܵܐ܁ ܠܗܵܕܹܐ|
      block |ܕܹܝܢ܃ ܡܘܼܟܼܵܟܼܵܐ ܕܠܸܒܵܐ܁ ܠܵܐ ܡܸܫܟܲܚ ܒܲܪܢܵܫܵܐ ܕܢܸܩܢܸܐ ܬܘܼܟܼܠܵܢܵܐ|
      block |ܕܥܲܠ ܐܲܠܵܗܵܐ܃ ܐܸܠܵܐ ܐܘܼܩܕܲܡ ܫܲܡܠܝܼ ܨܸܒܼܝܵܢܹܗ ܒܲܡܢܵܬܼܵܐ܁ ܬܘܼܟܼܠܵܢܵܐ|
      block |ܕܥܲܠ ܐܲܠܵܗܵܐ ܘܓܲܢ̄ܒܵܪܘܼܬܼܵܐ ܕܠܸܒܵܐ܃ ܤܵܗܕܘܼܬܼܵܐ ܕܬܹܐܪܬܵܐ|
      block |ܡܵܘܠܕܼܵܐ ܠܗܹܝܢ܁ ܡ̣ܢ ܤܵܗܕܘܼܬܼܵܐ ܠܲܡ ܫܲܪܝܼܪܬܵܐ ܕܪܸܥܝܵܢܲܢ܃ ܐܝܼܬܼ|
      block |ܠܲܢ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ܁ ܤܵܗܕܘܼܬܼܵܐ ܕܪܸܥܝܵܢܵܐ ܗܵܘ̇ܝܵܐ܃ ܡ̣ܢ|
      block |ܗܵܝ̇ ܕܐ̄ܢܵܫ ܠܵܐ ܒܤܝܼܪ ܡ̣ܢ ܢܲܦܫܹܗ ܕܐܲܗܡ̣ܝܼ ܡ̣ܢ ܘܵܠܝܼܬܼܵܐ ܟܡܵܐ|
      block |ܕܐܸܫܟܲܚ܁ ܐܸܢ ܠܸܒܲܢ ܠܵܐ ܒܵܤܲܪ ܠܲܢ܃ ܓܲܠ̈ܝܵܢ ܐܸܢܹܝܢ ܐܲܦܲܝ̈ܢ ܠܘܵܬܼ|
      block |ܐܲܠܵܗܵܐ܁ ܓܲܠܝܘܼܬܼ ܐܲܦܹ̈ܐ ܕܹܝܢ܃ ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ܃ ܘܡ̣ܢ ܬܲܪܥܝܼܬܼܵܐ|
      block |ܫܲܦܝܼܪܬܵܐ ܗܵܘ̇ܝܵܐ܁ ܩܲܫܝܵܐ ܗ̣̄ܝ ܠܲܡܫܲܡܵܫܘܼ ܥܲܒܼܕܘܼܬܼܵܐ ܠܦܲܓܼܪܵܐ܁|
      block |ܐܲܝܢܵܐ ܕܹܝܢ ܕܩܲܠܝܼܠ ܡ̣ܢ ܤܲܓܝܼ ܐܲܪܓܸܫ̣ ܒܤܲܒܼܪܹܗ܃ ܠܵܐ|
    block
      block |ܬܘܼܒܼ ܡܸܬܿܛܦܝܼܣ ܠܡܸܦܠܲܚ ܠܗܵܕܹܐ ܐܵܢܲܢܩܹܐ ܕܡܵܪܵܐ|
      block |ܗܵܢܵܐ ܩܲܫܝܵܐ܀|
      block |ܫܸܬܼܩܵܐ ܐܲܡܝܼܪܵܐ ܘܲܢܛܘܼܪܬܵܐ ܘܲܢܛܘܼܪܬܵܐ ܕܫܸܠܝܵܐ܃ ܡ̣ܢ ܚܕܼܵܐ ܡ̣ܢ ܬܠܵܬܼ|
      block |ܥܸܠ̈ܠܵܢ ܗܵܘܹ̇ܐ ܚܘܼܡܤܵܢܗܹܝܢ ܒܐ̄ܢܵܫ܁ ܐܵܘ ܡܸܛܠ ܫܘܼܒܼܚܵܐ ܕܲܒܼܢܲܝ̈ܢܵܫܵܐ܃|
      block |ܐܵܘ ܡܸܛܠ ܛܢܵܢܵܐ ܚܲܡܝܼܡܵܐ ܕܲܡܝܲܬܿܪܘܼܬܼܵܐ܃ ܐܵܘ ܕܥܸܢܝܵܢܵܐ ܡܸܕܸܡ|
      block |ܐܲܠܵܗܵܝܵܐ ܐܝܼܬܼ ܠܹܗ ܡ̣ܢ ܠܓܼܵܘ܃ ܕܲܢܓܼܝܼܕܼ ܠܘܵܬܹܗ ܪܸܥܝܵܢܵܐ܁ ܐܲܝܢܵܐ ܕܹܝܢ|
      block |ܕܗܵܠܹܝܢ ܐ̄ܚܪ̈ܵܝܵܬܼܵܐ ܠܲܝܬܿ ܠܹܗ܃ ܐܲܝܟܼ ܕܡ̣ܢ ܐܵܢܲܢܩܹܐ܃ ܒܗܵܝ̇ ܩܲܕܼܡܵܝܬܼܵܐ|
      block |ܟܪܝܼܗ܁ ܡܝܲܬܿܪܘܼܬܼܵܐ ܐܝܼܬܹܝܗ̇܃ ܠܵܐ ܗ̄ܘ̣ܵܐ ܦܘܼܪ̈ܫܵܢܹܐ ܤܲܓܝܼ̈ܐܹܐ|
      block |ܕܓܲܠܝܘܼܬܼ ܤܘܼܥܪ̈ܵܢܹܐ ܕܦܲܓܼܪܵܐ܃ ܐܸܠܵܐ ܠܸܒܵܐ ܕܚܲܟܿܝܼܡ ܒܤܲܒܼܪܹܗ܃|
      block |ܕܡܲܠܘܸܬܼ ܠܗܘܿܢ ܠܲܥ̇ܒܼܵܕܹ̈ܐ ܢܝܼܫܵܐ ܬܪܝܼܨܵܐ܁ ܙܲܒܼ̈ܢܝܼܢ ܓܹܝܪ ܤܲܓܼ̈ܐܵܢ܃|
      block |ܕܟܲܕܼ ܤܘܼܥܪ̈ܵܢܹܐ ܠܵܐ ܝܵܗ̇ܒܿܝܼܢ ܐܝܼܕܼܵܐ ܠܦܘܼܠܚܵܢܵܐ܃ ܪܸܥܝܵܢܵܐ ܡܸܫܟܲܚ܃|
      block |ܘܒܸܠܥܵܕܲܝܗܘܿܢ ܡܸܬܼܝܲܬܲܪ܁ ܦܲܓܼܪܵܐ ܕܹܝܢ܃ ܒܸܠܥܵܕܼ ܚܸܟܼܡܬܹܗ ܕܠܸܒܵܐ܃|
      block |ܐܵܦܠܵܐ ܟܲܕܼ ܢܸܦܠܘܿܚ ܡܸܫܟܲܚ ܝܵܬܲܪ܁ ܠܵܐ ܒܪܲܡ ܡܚܲܡܤܸܢ ܒܲܪܢܵܫܵܐ|
      block |ܕܐܲܠܵܗܵܐ܃ ܐܸܡܲܬܼܝ ܕܐܝܼܬܼ ܐܲܬܼܪܵܐ ܠܦܘܼܠܚܵܢܵܐ ܕܫܲܦܝܼܪ̈ܵܬܼܵܐ܃ ܕܠܵܐ|
      block |ܗ̄ܘ̣ܵܐ ܐܵܦ ܒܓܲܠ̈ܠܝܵܬܼܵܐ ܢܚܵܘܸܐ ܚܘܼܒܹܗ ܒܥܲܡܠܵܐ ܕܦܘܼܠܚܵܢܗܹܝܢ܁|
      block |ܛܲܟܼܤܵܐ ܡ̇ܢ ܩܲܕܼܡܵܝܵܐ܃ ܠܟܼܠܙܒܲܢ ܡܲܨܠܲܚ܁ ܬܪܲܝܵܢܵܐ ܕܹܝܢ܃ ܐܲܝܬܼ|
      block |ܐܸܡܲܬܼܝ ܕܡܲܨܠܲܚ܃ ܘܐܝܼܬܼ ܐܸܡܲܬܼܝ ܕܠܵܐ܁ ܠܵܐ ܬܸܤܒܲܪ ܠܵܟܼ|
      block |ܕܲܨܒܼܘܼܬܼܵܐ ܗ̣̄ܝ ܙܥܘܿܪܬܵܐ܃ ܕܐ̄ܢܵܫ ܥܸ̈ܠܠܵܬܼܵܐ ܕܚܲܫܹ̈ܐ ܗ̤ܘܲܝ̈ ܪ̈ܲܚܝܼܩܵܢ|
      block |ܘܡܲܒܼ̈ܥܕܼܵܢ ܡܸܢܹܗ܁ ܡܙܝܼܥܵܢܘܼܬܼܵܐ ܡ̇ܢ ܕܗܲܕܵܡܹ̈ܐ ܬܲܚ̈ܬܵܝܹܐ܃ ܗܵܝ̇|
      block |ܕܒܸܠܥܵܕܼ ܚܘܼ̈ܫܵܒܹܐ ܚܲܪܝܼܦܵܐܝܼܬܼ ܗܵܘ̇ܝܵܐ܃ ܐܵܘ ܟܹܝܬܼ ܗܲܢܝܼܢܵܐܘܼܬܼܵܐ ܫܟܼܝܼܪܬܵܐ܃|
      block |ܗܵܝ̇ ܕܪܵܦ̇ܬܐ ܠܬܲܚܬܿ ܡ̣ܢ ܫܘܼܪܵܐ ܚܲܡܝܼܡܵܐܝܼܬܼ܃ ܘܕܼܵܒܼ̇ܪܵܐ ܠܢܲܦܫܵܐ|
    block
      block |ܒܫܵܢܝܘܼܬܼܵܐ ܠܒܲܪ ܡ̣ܢ ܨܸܒܼܝܵܢܵܐ܁ ܕܠܵܐ ܦܘܼܠܵܓܼ܃ ܡ̣ܢ ܟܲܪܤܵܐ ܕܡܲܠܝܵܐ|
      block |ܬܸܬܼܗܲܝܡܲܢ ܠܵܟܼ ܕܢܵܒܼ̇ܥܵܐ ܒܹܗ ܒܦܲܓܼܪܵܐ܁ ܙܲܝܢܵܐ ܡܚܲܤܢܵܐ ܕܒܼܵܐܓܼܘܿܢܵܐ|
      block |ܗܵܢܵܐ ܢܸܬܼܚܫܸܒܼ ܠܵܟܼ ܕܐܝܼܬܹܝܗ̇܃ ܕܐ̄ܢܵܫ ܡ̣ܢ ܚܙܵܬܼܵܐ ܕܢܸܫܹ̈ܐ ܗܘ̤ܵܐ|
      block |ܪܲܚܝܼܩ܁ ܗܵܘ̇ ܡܸܕܸܡ ܕܲܟܼܝܵܢܵܐ ܤܵܥܲܪ ܒܚܲܝܠܹܗ܃ ܐܵܦܠܵܐ ܒܥܸܠܕܲܪܵܐ|
      block |ܡܸܫܟܲܚ ܤܵܥܲܪ܁ ܠܵܐ ܬܸܤܒܲܪ ܠܵܟܼ ܕܲܟܼܝܵܢܵܐ ܛܵܥܹ̇ܐ ܥܕܲܡܵܐ ܠܡܵܘܬܵܐ܃|
      block |ܠܡܸܕܸܡ ܕܡ̣ܢ ܐܲܠܵܗܵܐ ܒܫܸܪ̈ܫܵܘܗܝ ܐܸܙܕܪܲܥ ܘܐܸܬܿܛܡܲܪ܃|
      block |ܠܝܘܼܒܵܠܹܗ ܕܲܟܼܝܵܢܲܢ ܘܲܠܒܼܘܼܚܪܵܢܲܢ ܕܒܼܵܐܓܼܘܿܢܵܐ܁ ܗܵܟܲܢܵܐ ܠܟܼܠ ܪܸܓܿܬܐ|
      block |ܕܐܝܼܬܼ܃ ܪܲܚܝܼܩܘܼܬܼܵܐ ܕܨܸܒܼ̈ܘܵܬܼܵܐ ܡܲܕܼܡܟܼܵܐ ܠܵܗ̇ ܒܗܲܕܵܡܹ̈ܐ܃|
      block |ܘܠܲܐܒܿܝܼܕܼܘܼܬܼܵܐ ܘܲܠܛܘܼܥܝܲܝ ܝܵܗ̇ܒܵܐ ܥܘܼܗܕܵܢܵܗ̇܀|
      block |ܐ̄ܚܪ̈ܵܢܹܐ ܐܸܢܘܿܢ ܚܘܼ̈ܫܵܒܹܐ ܕܨܸܒܼ̈ܘܵܬܼܵܐ ܪ̈ܲܚܝܼܩܵܬܼܵܐ܃ ܕܥܵܒܼ̇ܕܝܼܢ ܡܲܥܒܲܪܬܵܐ|
      block |ܫܚܝܼܡܬܐ ܒܪܸܥܝܵܢܵܐ܃ ܘܙܵܘܥܵܐ ܥܲܡܘܼܛܵܐ ܘܩܲܪܝܼܪܵܐ ܕܡ̣ܢ ܢܲܦܫܹܗ|
      block |ܗܵܘܹ̇ܐ܁ ܘܲܐ̄ܚܪ̈ܵܢܹܐ ܐܸܢܘܿܢ ܕܡ̣ܢ ܡܠܘܿܐܵܐ ܚܲܝܵܐ܃ ܕܛܵܒܲܥ ܠܬܲܪܥܝܼܸܬܼܵܐ|
      block |ܒܚܸܙܘܵܐ ܠܵܐ ܡܸܬܿܛܲܥܝܵܢܵܐ܃ ܘܡ̣ܢ ܩܘܼܪܒܵܐ ܡܝܼܪ ܠܹܗ ܠܚܲܫܵܐ܃ ܟܲܕܼ|
      block |ܡܬܲܪܤܸܐ ܠܹܗ ܐܲܝܟܼ ܡܸܫܚܵܐ ܠܕܸܠܩܹܗ ܕܲܫܪܵܓܼܵܐ܃ ܗܵܘ̇ ܕܡ̣ܢ ܟܲܕܼܘܼ|
      block |ܛܲܦܛܸܦ̣ ܘܩܲܪܝܼܒܵܐ ܗ̄ܘ̣ܵܐ ܠܕܼܘܼܥܵܟܼܵܐ܃ ܘܕܼܵܠܲܚ ܠܹܗ ܠܝܲܡܹܗ|
      block |ܕܓܼܘܼܸܫܡܵܐ ܒܝܲܕܼ ܙܵܘܥܵܘ̈ܗܝ ܕܠܝܼ̈ܚܹܐ ܥܲܠ ܤܦܝܼܢ̄ܬܵܗ̇ ܕܬܲܪܥܝܼܬܼܵܐ܀|
      block |ܗ̤ܝ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܟܝܵܢܵܐ ܠܚܘܿܕܼܵܐܝܼܬܼ ܡܸܢܵܗ̇ ܘܠܵܗ̇܃ ܗܵܝ̇|
      block |ܕܡ̣ܢ ܐܲܠܵܗܵܐ ܒܵܪܘܿܝܵܐ ܐܲܤܝܼܢܵܐ ܒܲܢ ܠܬܲܪܒܿܝܼܬܼܵܐ ܕܥܵܠܡܵܐ ܕܦܲܓܼܪܵܐ܃|
      block |ܒܸܠܥܵܕܼ ܬܵܘܤܲܦܬܵܐ ܕܡ̣ܢ ܠܒܲܪ܃ ܠܡܸܫܓܲܫ ܠܨܸܒܼܝܵܢܵܐ ܡ̣ܢ|
      block |ܫܲܦܝܼܘܼܬܹܗ܃ ܠܲܡܕܼܵܘܕܼܘܼܬܹܗ ܡ̣ܢ ܢܲܟܼܦܘܼܬܼܵܐ܃ ܠܵܐ ܡܸܫܟܿܚܵܐ܁ ܠܵܐ|
      block |ܓܹܝܪ ܝܵܗܹ̇ܒܼ ܐܲܠܵܗܵܐ ܚܲܝܠܵܐ ܠܲܟܼܝܵܢܵܐ܃ ܠܡܸܙܟܵܐ ܠܨܸܒܼܝܵܢܵܐ ܡܝܲܬܿܪܵܐ|
      block |ܕܲܠܘܵܬܹܗ܁ ܐܸܠܵܐ ܐܸܡܲܬܼܝ ܕܡܸܙܕܟܸܐ ܐ̄ܢܵܫ ܡ̣ܢ ܚܸܡܬܵܐ ܘܡ̣ܢ ܪܸܓܿܬܵܐ܃|
    block
      block |ܠܵܘ ܗܵܝ̇ ܕܒܲܟܼܝܵܢܵܐ ܤܝܼܡܵܐ ܥܵܨ̇ܝܵܐ ܠܹܗ ܠܡܸܦܲܩ ܡ̣ܢ ܬܚܘܼܡܹܗ|
      block |ܕܲܟܼܝܵܢܵܐ܃ ܘܬܸܗܘܸܐ ܠܒܲܪ ܡ̣ܢ ܘܵܠܝܼܬܼܵܐ܃ ܐܸܠܵܐ ܬܵܘܤܲܦܬܐ ܕܲܚܢܲܢ|
      block |ܥܵܒܼܕܝܼܢܲܢ ܥܲܠ ܗܵܝ̇ ܟܝܵܢܵܝܬܐ܃ ܒܝܲܕܼ ܥܸܠ̈ܠܵܬܐ ܕܨܸܒܼܝܵܢܵܐ܁ ܐܲܠܵܗܵܐ܃|
      block |ܟܠܡܸܕܸܡ ܕܲܥ̣ܒܲܕܼ܃ ܫܲܦܝܼܪ ܘܲܒܼܟܲܝܠܵܐ ܥ̣ܒܲܕܼ܁ ܘܲܟܼܡܵܐ ܕܲܡܫܘܼܚܬܐ|
      block |ܕܝܼܠܗܹܝܢ ܕܲܟܼ̈ܝܵܢܵܝܵܬܐ ܬܪܝܼܨܵܐܝܼܬܼ ܒܲܢ ܢܛܝܼܪܵܐ܃ ܠܲܢ ܠܡܸܓܼܪܲܦ ܐܲܝܟܼ|
      block |ܕܲܒܼܡܵܡܘܿܠܵܐ ܠܒܲܪ ܡ̣ܢ ܐܘܼܪܚܵܐ ܕܢܵܡܘܿܤܵܐ ܕܐܲܠܵܗܵܐ܃ ܠܵܐ ܥܵܨ̈ܝܵܢ܁|
      block |ܐܸܠܵܐ ܙܵܘ̈ܥܹܐ ܡܫܲܝ̈ܢܹܐ ܢܵܒܲܗ ܒܲܠܚܘܿܕܼ ܦܲܓܼܪܵܐ ܒܡܸܬܿܬܿܙܝܼ̈ܥܵܢܘܵܬܹܗ܁|
      block |ܗܵܟܼܘܵܬܼ܃ ܟܡܵܐ ܕܒܲܠܚܘܿܕܼ ܝܵܕܼܥܝܼܢ ܚ̄ܢܲܢ ܕܐܝܼܬܼܵܘܗܝ ܗ̤ܘ ܚܲܫܵܐ܃ ܠܵܘ|
      block |ܕܹܝܢ ܘܐܵܦ ܕܲܢܚܲܬܼܚܸܬܼ ܐܵܘ ܕܲܢܥܲܟܲܕܪ ܠܪܲܗܛܵܐ ܕܢܲܟܼܦܘܼܬܼܵܐ ܘܲܢܕܼܵܘܸܕܼ܃|
      block |ܐܵܘ ܡ̣ܢ ܡܫܲܝܢܘܼܬܼܵܐ ܠܚܸܡܬܼܵܐ܁ ܐܸܢܕܹܝܢ ܐܝܼܬܼ ܐܸܡܲܬܼܝ ܕܲܚܢܲܢ ܢܸܬܼܝܲܥܲܢ|
      block |ܒܡܸܬܼܪ̈ܲܓܼܫܵܢܝܵܬܼܵܐ܃ ܗܵܕܹܝܢ ܕܡܸܛܠܵܬܼܗܹܝܢ ܘܚܸܡܬܵܐ ܕܠܵܐ ܒܲܟܼܝܵܢܵܐ|
      block |ܡܥܵܕܼܵܐ ܠܡܸܤܲܒܼ ܚܹܐܦܵܐ܃ ܐܵܘ ܒܡܹܐܟܼܠܵܐ ܘܲܒܼܡܲܫܬܿܝܵܐ ܝܲܬܿܝܼܪܵܐ܃ ܐܵܘ|
      block |ܒܲܚܙܵܬܼܵܐ ܕܲܒܼܩܲܪܝܼܒܼܘܼܬܼܵܐ ܕܐܲܢ̄ܬܿܬܼܵܐ ܢܸܬܼܐܡܸܢ܃ ܐܵܘ ܒܬܲܫ̈ܥܝܵܬܼܵܐ ܕܲܥܠܹܝܗ̇܃|
      block |ܗܵܢܹܝܢ ܕܡܸܢܗܹܝܢ ܢܘܼܪܵܐ ܪܸܓܿܬܼܵܢܵܝܬܐ ܡܥܵܕܼܵܐ ܡܸܬܼܒܲܥܪܪܵܐ ܒܓܼܘܼܫܡܵܐ܃|
      block |ܡ̣ܢ ܗܵܪܟܵܐ ܠܲܡܫܲܝܢܘܼܬܼܵܐ ܗܵܝ̇ ܕܲܟܼܝܵܢܵܐ܃ ܠܘܵܬܼ ܒܲܥܪܝܼܪܵܝܘܼܬܼܵܐ|
      block |ܠܡܸܬܿܕܒܼܵܪܘܼ ܚܲܝܠܵܐ ܤܵܝܡܝܼܢܲܢ܃ ܐܵܘ ܒܡܲܠܝܘܼܬܼܵܐ ܕܟܼܘܼ̈ܡܘܿ ܕܲܒܼܘܲܪ̈ܝܼܕܹܐ܃|
      block |ܐܵܘ ܒܝܲܕܼ ܚܸܙ̈ܘܹܐ ܡܫܲܚ̈ܠܦܹܐ ܕܨܸܒܼ̈ܘܵܬܼܵܐ܀|
      block |ܐܝܼܬܼ ܗ̄ܘ̣ ܕܹܝܢ܃ ܘܐܵܦ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܡܲܤܒܿܪܵܢܘܼܬܼܵܐ܁|
      block |ܒܪܲܡ ܗܵܕܹܐ܃ ܠܵܘ ܕܗܵܝ̇ ܐܝܼܬܹܝܗ̇܁ ܠܗܵܠܹܝܢ܃ ܩܪ̈ܵܒܹܐ ܕܚܹܐܪܘܼܬܼܵܐ|
      block |ܩܵܪܹܝܢܲܢ܃ ܕܐܝܼܬܹܝܗ̇ ܐܘܼܪܚܵܐ ܕܲܟܼܝܵܢܵܐ ܕܓܼܵܘܵܐ܁ ܩܪܵܒܼܵܐ ܕܡ̣ܢ|
      block |ܡܸܫܬܲܒܼܩܵܢܘܼܬܼܵܐ ܕܡ̣ܢ ܥܸܠܲܬܼ ܡܲܤܒܪܵܢܘܼܬܼܵܐ ܗܵܘܹ̇ܐ ܢܸܕܥܝܼܘܗܝ܃|
      block |ܐܸܡܲܬܼܝ ܕܟܲܕܼ ܒܥܲܡ̈ܠܹܐ ܘܲܙܗܝܼܪܘܼܬܼܵܐ ܢܘܼܓܼܪܵܐ ܐܝܼܬܲܝܢ܃ ܘܲܠܒܲܪ ܡ̣ܢ|
    block
      block |ܗܵܠܹܝܢ ܥܸ̈ܠܵܠܵܬܐ ܡܸܬܿܬܿܝܼܥ ܥܠܲܝܢ ܚܹܐܦܵܐ ܕܪܸܓܿܬܼܵܐ ܕܲܠܒܲܪ ܡ̣ܢ|
      block |ܚܲܝܠܵܐ܁ ܕܫܲܪܟܵܐ ܕܹܝܢ܃ ܡ̣ܢ ܪܲܦܝܘܼܸܬܲܢ ܗܵܘܹ̇ܝܢ ܒܲܢ܁ ܟܝܵܢܵܐ ܐܸܡܲܬܼܝ|
      block |ܕܬܼܵܘܤܲܦܬܵܐ ܒܝܲܕܼ ܪܸ̈ܓܼܫܹܐ ܐܵܘ ܒܝܲܕܼ ܟܲܪܤܵܐ ܢܵܤܹ̇ܒܼ܃ ܠܡܸܛܲܪ|
      block |ܡܸܟܹܝܠ ܠܲܡܫܘܼܚܬܼܵܐ ܗܵܝ̇ ܩܲܕܼܡܵܝܬܵܐ ܕܲܓܼܒܼܝܼܠܬܹܗ܃ ܠܵܐ ܡܸܬܿܛܦܝܼܣ܁|
      block |ܐܲܝܢܵܐ ܕܹܝܢ ܕܠܐܘܼ̈ܠܨܵܢܹܐ ܘܟܼܵܘܫܵܐ ܡܲܤܠܸܐ܃ ܒܠܵܐ ܨܸܒܼܝܵܢܹܗ܃ ܕܠܲܚܛܵܗܹ̈ܐ|
      block |ܢܲܚܸܒܼ ܡܸܬܼܐܠܸܨ܁ ܕܠܵܐ ܗܸܢܘܿܢ ܓܹܝܪ ܕܢܸܬܼܪܲܚܲܩ ܡ̣ܢ ܓܘܼܪ̈ܵܓܹܐ|
      block |ܕܲܒܼܬܲܪܥܝܼܬܼܵܐ܃ ܠܵܐ ܡܸܫܟܿܚܝܼܢܲܢ܃ ܟܡܵܐ ܕܗܵܢܘܿܢ ܤܵܓܹܝܢ܃ ܗܵܠܹܝܢ|
      block |ܒܵܨ̇ܪܝܼܢ܁ ܡܸܛܠ ܕܐܘܼ̈ܠܨܵܢܹܐ܃ ܡܛܲܠܩܵܢܹ̈ܐ ܐܸܢܘܿܢ ܕܗܲܢܝܼܐܘܼܬܼ ܚܲܫܹ̈ܐ܁|
      block |ܢܚܵܝܹ̈ܐ ܕܹܝܢ ܡܪ̈ܲܒܿܝܵܢܹܐ܃ ܘܡܲܝܬܝܵܢܹ̈ܐ ܕܝܼܸܠܗܘܿܢ܁ ܡܵܕܹܝܢ ܐܸܬܼܝܲܕܼܥܲܬ̤|
      block |ܢܲܗܝܼܪܵܐܝܼܬܼ܃ ܕܐܲܠܵܗܵܐ ܘܡܲܠܲܐܟܼܵܘ̈ܗܝ ܒܐܘܼ̈ܠܨܵܢܹܐ ܡܸܬܼܚܲܕܹܝܢ܁ ܤܵܛܵܢܵܐ|
      block |ܕܹܝܢ ܘܦܵܠܚܵܘ̈ܗܝ܃ ܒܲܢܝܵܚܹ̈ܐ܁ ܡܸܛܠ ܕܐܸܢ ܦܘܼܩܕܵܢܵܘ̈ܗܝ ܕܐܲܠܵܗܵܐ|
      block |ܒܛܘܼܪ̈ܦܹܐ ܕܦܲܓܼܪܵܐ ܡܸܫܬܲܡܠܹܝܢ܃ ܚܢܲܢ ܕܹܝܢ ܠܗܵܠܹܝܢ ܢܲܤܠܸܐ܃|
      block |ܡܵܕܹܝܢ ܠܹܗ ܠܗܵܘ̇ ܕܐܝܼܬܼܵܘܗܝ ܤܵܝܘܿܡܵܐ ܕܦܘܼ̈ܩܕܵܢܹܐ ܡܸܬܼܦܲܪܤܝܼܢܲܢ|
      block |ܠܡܲܤܠܵܝܘܼ܁ ܐܲܝܟܲܢܵܐ ܕܲܒܼܝܲܕܼ ܚܲܫܹ̈ܐ ܕܐܝܼܬܲܝܗܘܿܢ ܝܲܠܕܵܐ ܕܲܢܝܵܚܹ̈ܐ܃ ܠܗܵܝ̇|
      block |ܕܐܝܼܬܹܝܗ̇ ܥܸܠܬܼܵܐ ܕܲܡܝܲܬܿܪܘܼܬܼܵܐ ܢܒܲܛܸܠ܁ ܗܵܢܵܘ ܕܹܝܢ܃ ܐܲܠܝܼܨܘܼܬܼܵܐ܁|
      block |ܒܵܗ̇ ܒܲܡܫܘܼܚܬܵܐ ܕܲܢܩܲܪܸܒܼ ܠܲܢܝܵܚܹ̈ܐ ܨܹܐܕܲܝܢ܃ ܒܹܗ ܒܲܙܢܵܐ ܐܲܬܼܪܵܐ ܠܚܲܫܹ̈ܐ|
      block |ܥܵܒܼ̇ܕܝܼܢܲܢ܁ ܒܗܵܝ̇ ܕܲܒܼܦܲܓܼܪܵܐ ܕܐܲܠܝܼܨ܃ ܠܵܐ ܡܨܹܝܢ ܦܵܗܹ̇ܝܢ ܚܘܼ̈ܫܵܒܹܐ|
      block |ܒܲܤܪ̈ܝܼܩܵܬܵܐ܁ ܐܸܡܲܬܼܝ ܕܹܝܢ ܕܲܒܼܚܲܕܼܘܼܬܼܵܐ ܐ̄ܢܵܫ ܢܤܲܝܒܲܪ ܛܘܼܪ̈ܵܦܹܐ܃ ܐܵܦ|
      block |ܕܲܢܦܲܓܸܕܼ ܠܚܘܼ̈ܫܵܒܹܐ܃ ܚܲܝܠܵܐ ܝܲܬܝܼܪܵܐ ܐܝܼܬܼ ܠܹܗ܁ ܒܗܵܝ̇ ܕܐܵܦܠܵܐ|
      block |ܗܸܢܘܿܢ ܚܘܼ̈ܫܵܒܹܐ ܡܲܡܐܢܝܼܢ ܒܥܲܡ̈ܠܹܐ܁ ܐܸܡܲܬܼܝ ܗܵܟܹܝܠ ܕܒܲܪܢܵܫܵܐ|
      block |ܒܥܘܼܗܕܵܢܵܐ ܕܒܼܝܼ̈ܫܵܬܹܗ ܩܲܕܼܸ̈ܡܵܝܵܬܐ ܠܲܩܢܘܿܡܹܗ ܒܐܘܼ̈ܠܨܵܢܹܐ ܢܢܲܓܸܕܸ܃|
      block |ܗܵܝܕܹܝܢ ܐܵܦ ܐܲܠܵܗܵܐ ܠܲܢܝܵܚܹܗ ܡܸܬܼܦܲܪܲܣ܁ ܐܲܝܟܼ ܡ̇ܢ ܕܚܵܕܹܐ܃|
    block
      block |ܕܲܚ̣ܙܵܝܗܝ ܕܗ̤ܘ ܩܲܕܸܡ ܦܤܲܩ̣ ܥܲܠ ܢܲܦܫܹܗ ܓܙܵܪ ܕܝܼܢܵܐ ܡܸܛܠ|
      block |ܡܲܤܛܝܵܢܘܼܬܼܵܐ ܡ̣ܢ ܐܘܼܪܚܹܗ܃ ܕܐܝܼܬܼܵܘܗܝ ܝܲܕܸܥܵܐ ܕܲܬܼܝܵܒܼܘܼܬܼܵܐ܁|
      block |ܘܲܟܼܡܵܐ ܕܗ̤ܘ ܡܤܓܸܐ ܐܵܠܹ̇ܨ ܢܲܦܫܹܗ܃ ܗܵܟܲܢܵܐ ܤܵܓܹ̇ܝܢ ܐܝܼܩܵܪ̈ܵܘܗܝ|
      block |ܡ̣ܢ ܐܲܠܵܗܵܐ܁ ܟܠ ܚܲܕܼܘܼܬܼܵܐ ܕܹܝܢ ܕܥܸܠܬܼܵܗ̇ ܠܵܘ ܡܝܲܬܿܪܘܼܬܼܵܐ ܗܘ̤ܵܬܼ܃|
      block |ܗܵܕܹܐ ܒܲܪ ܫܵܥܬܹܗ ܢܸܒܼ̈ܗܹܐ ܕܪܸܓܿܬܵܐ ܡܙܝܼܥܵܐ ܒܗܵܘ̇ ܕܐܸܫܟܿܚܵܗ̇܁ ܥܲܠ|
      block |ܟܠ ܪܸܓܿܬܵܐ ܚܵܫܘܿܫܬܵܐ ܕܐܝܼܬܼ ܬܸܫܬܲܟܲܠ ܗܵܕܹܐ܃ ܠܵܘ ܕܲܟܼܝܵܢܵܐ|
      block |ܒܲܠܚܘܿܕܼ܁|
  block 39
    block
      block |ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ܁ ܠܛ܁|
    block
      block |ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ܃ ܐܲܟܼܘܵܬܼܵܗ̇ ܕܛܵܒܼܬܵܐ܁ ܠܲܝܬܿ|
      block |ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ܃ ܐܸܠܵܐ ܐܲܝܢܵܐ ܕܲܦܤܲܩ̣|
      block |ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ܁ ܘܠܲܝܬܿ ܕܐܸܫܟܲܚ ܢܤܲܝܒܲܪ|
      block |ܐܘܼ̈ܠܨܵܢܹܐ܃ ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ|
      block |ܢܝܵܚܹ̈ܐ ܦܲܓܼܪ̈ܵܢܵܝܹܐ܃ ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ܁ ܟܠ|
      block |ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ܃ ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ|
      block |ܡܸܬܿܬܿܙܝܼܥܵܐ ܒܹܗ܃ ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ|
      block |ܡܵܐ ܕܲܬܼܢܵܢ܁ ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ܃ ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ|
      block |ܡܸܫܬܲܪܲܪ܃ ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ܁ ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ|
      block |ܐܸܤܬܲܪܲܩ܃ ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ܃|
      block |ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ܃ ܘܲܥܦܝܼܦܵܐܝܼܬܼ ܡܸܬܼܐܠܸܨ܁|
      block |ܡܵܠܘܿܢ ܕܹܝܢ܃ ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ܃ ܒܝܲܕܼ ܪܸ̈ܓܼܫܹܐ|
      block |ܡܸܬܼܒܲܤܲܡ ܒܗܹܝܢ܃ ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ܃|
    block
      block |ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ܁ ܡܸܛܠ ܕܥܘܼܗܕܵܢܵܐ|
      block |ܕܲܥܝܵܕܲܝ̈ܗܹܝܢ܃ ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ܁ ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ|
      block |ܕܪܸܥܝܵܢܵܐܝܼܬܼ ܗܵܘ̈ܝܵܢ܃ ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ܃ ܡܵܢܵܐ ܢܹܐܡܲܪ|
      block |ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ ܀ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ܃|
      block |ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ܃ ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ|
      block |ܚܵܝܠܵܐ ܩܵܪܝܵܐ܁ ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ܃ ܒܝܲܕܼ ܕܘܼܪܵܫܵܐ|
      block |ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ܃ ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ܀|
      block |ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ܃|
      block |ܘܐܵܦܸܢ ܛܵܒܼ ܚܲܟܿܝܼܡ܁ ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ܃|
      block |ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ܃ ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ܁|
      block |ܡܵܢܵܘ ܢܸܤܝܵܢܵܐ ܢܸܤܝܵܢܵܐ ܢܸܤܝܵܢܵܐ ܠܵܘ ܗܵܢܵܘ܃ ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ܃|
      block |ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ܃ ܘܙܲܒܼܢܵܐ ܢܟܲܬܲܪ|
      block |ܒܗܹܝܢ܁ ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ܃ ܟܲܕܼ|
      block |ܠܓܼܵܘ ܡܸܢܗܹܝܢ܃ ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ܁ ܒܹܗ ܒܲܙܢܵܐ|
      block |ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ܃ ܗܵܟܲܢܵܐ ܡܸܤܬܲܟܿܠܵܐ܀ ܤܲܓܝܼ̈ܐܹܐ ܬܘܼܒܼ|
      block |ܐܝܼܬܼ܃ ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ܃ ܚܘܼܤܪܵܢܵܐ ܤܵܒܼ̇ܠܝܼܢ܁ ܘܐܵܦܠܵܐ|
      block |ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ܁ ܐܸܠܵܐ ܕܐܲܝܢܵܐ ܕܝܵܕܲܥ̇|
      block |ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ܁ ܡܸܛܠ ܗܵܢܵܐ܃ ܠܵܐ|
      block |ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ܁ ܐܸܠܵܐ ܐܲܝܢܵܐ ܕܠܘܼܩܕܲܡ|
      block |ܕܲܒܲܪ ܝܵܬܹܗ ܫܲܦܝܼܪ܃ ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ܃|
      block |ܘܠܵܐ ܪܵܚܹ̇ܡ ܝܵܬܹܗ܃ ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ܀ ܟܠ ܓܹܝܪ ܐܸܡܲܬܼܝ|
    block
      block |ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ܃|
      block |ܩܢܲܛ܁ ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ܃ ܕܪ̈ܝܼܫܲܝ|
      block |ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ܁ ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ|
      block |ܕܲܡܕܲܝܼܢܲܬܼ ܡ̣ܠܟܘܼܬܼܵܐ܃ ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇܃|
      block |ܫܘܼܘܕܵܥܵܟܼ ܗܵܢܵܐ ܢܸܗܘܸܐ܃ ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ܁ ܘܲܟܼܡܵܐ|
      block |ܕܝܲܬܝܼܪ ܬܸܬܼܩܲܪܲܒܼ܃ ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ܀ ܗܵܟܲܢܵܐ ܓܹܝܪ܃ ܟܠ|
      block |ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇܃ ܕܲܥ|
      block |ܒܙܲܒܼ̈ܢܹܐ ܗܵܢܘܿܢ܃ ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ܃|
      block |ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇܃ ܥܲܠ ܛܲܟܼܤܵܐ ܕܒܹܗ|
      block |ܩܵܝ̇ܡܵܐ ܗ̄ܘ̣ܵܬܼ܀ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ܃ ܗܵܟܲܢܵܐ ܠܩܲܫܝܘܼܬܼܵܐ|
      block |ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ܁ ܐܸܢ ܕܹܝܢ ܐܝܼܬܼ ܢܲܦܫܵܐ|
      block |ܕܲܡܚܝܼܠܵܐ܃ ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ܃ ܘܡܲܫܸܦ|
      block |ܠܘܵܬܼܵܗ̇ ܐܲܠܵܗܵܐ܃ ܕܲܥ ܚܲܟܿܝܼܡܵܐܝܼܬܼ܃ ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ|
      block |ܤܵܦ̇ܩܵܐ܃ ܘܐܵܦܠܵܐ ܠܫܘܼܟܵܢܵܐ ܪܲܒܵܐ܁ ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ|
      block |ܢܸܤܝܘܿܢܵܐ܃ ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ܁ ܠܵܐ ܠܲܓܼܡܵܪ|
      block |ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ܁ ܡܛܲܟܿܤܝܼܢ|
      block |ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ܁ ܡܵܕܹܝܢ܃ ܡܸܢܗܹܝܢ ܕܥܲܤ̈ܩܵܬܼܵܐ|
      block |ܕܨܹܐܕܲܝܟ ܐܸܬܼܦܲܪܢܲܣ܃ ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤|
      block |ܢܲܦܫܵܟܼ܁ ܒܦܸܚܡܵܐ ܕܚܲܫܵܐ܃ ܒܘܼܝܵܐܵܐ܀|
      block |ܡܵܢܵܐ ܗܵܟܹܝܠ ܢܸܤܝܘܿܢܵܐ܃ ܘܗܵܝܝܕܹܝܢ ܫܘܼܟܵܢܵܐ܁ ܐܵܘ ܡܵܘܗܲܒܼܬܼܵܐ܃|
      block |ܘܒܼܵܬܼܪܵܗ̇ ܢܸܤܝܘܿܢܵܐ܁ ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ܃ ܐܸܠܵܐ ܩܲܒܿܠܲܬ̤|
      block |ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ܃ ܘܩܲܒܿܠܲܬ̤|
    block
      block |ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ܁ ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ܃ ܡ̣ܢ ܢܸܤܝܘܿܢܹܗ|
      block |ܕܡܵܪܲܢ܁ ܗܵܟܲܢܵܐ܃ ܘܕܲܫܠܝܼܚܹ̈ܐ܁ ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ܃|
      block |ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ܁ ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ܃|
      block |ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ܁ ܥܲܡܵܗ̇ ܕܛܵܒܼܬܵܐ܃ ܬܘܼܟܹ̈ܝܝܗ̇܁|
      block |ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ܁ ܘܟܿܕܼ ܗܵܟܲܢ܃ ܩܲܕܝܼܡܵܐ ܒܪܲܡ|
      block |ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ܃ ܡܸܛܠ|
      block |ܒܘܼܚܪܵܢܵܗ̇ ܕܚܹܐܪܘܼܬܼܵܐ܁ ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ܃|
      block |ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ܁ ܒܲܗܘܵܝܵܐ ܡܲܢ܃ ܩܲܕܝܼܡܵܐ܁ ܒܲܪܓܸܫܬܵܐ|
      block |ܕܹܝܢ܃ ܡܵܘܚܪܵܐ܀ ܒܲܕܓܼܘܿܢ܃ ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ|
      block |ܗܵܠܹܝܢ܃ ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ܁ ܡܵܢܵܐ ܗܵܠܹܝܢ ܚܲܕܼܘܼܬܼܵܐ܃|
      block |ܘܕܸܚܠܬܼܵܐ܁ ܚܲܕܼܘܼܬܼܵܐ܃ ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ܃ ܡܵܠܘܿܢ|
      block |ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ܃ ܐܲܝܟܼ ܕܡ̣ܢ ܫܘܼ̈ܘܕܵܥܹܐ|
      block |ܕܢܸܤ̈ܝܘܿܢܹܐ܁ ܕܸܚܠ̱ܬܵܐ ܕܹܝܢ܃ ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ|
      block |ܐܲܢ̄ܬܿ ܗ̄ܘ̣ ܒܗܵܠܹܝܢ܁ ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ܃|
      block |ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ܁ ܗܵܢܵܘ ܕܹܝܢ܃ ܢܸܤ̈ܝܘܿܢܹܐ ܕܡ̣ܢ|
      block |ܦܹܐܪ̈ܲܝ ܪܵܡܘܼܬܼܵܐ܃ ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ܁ ܦܪܝܼܫܝܼܢ ܓܹܝܪ|
      block |ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ܃ ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ|
      block |ܗܵܘܹܝܢ܃ ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ|
      block |ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ܃ ܗܵܠܹܝܢ|
      block |ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ܃ ܐܝܼܬܲܝܗܘܿܢ|
      block |ܗܵܠܹܝܢ܃ ܡܲܐܝܼܢܘܼܬܼܵܐ܃ ܝܘܼܩܪܵܐ ܕܦܲܓܼܪܵܐ܃ ܫܘܼܪܵܝ ܗܲܕܵܡܹ̈ܐ܃ ܩܘܼܛܵܥܵܐ܃|
    block
      block |ܒܘܼܠܒܵܠܵܐ ܕܬܲܪܥܝܼܬܼܵܐ܃ ܟܹܐܢܹ̈ܐ ܦܲܓܼܪ̈ܵܢܵܝܹܐ܃ ܦܤܵܩ ܤܲܒܼܪܵܐ ܕܲܡܠܸܐ|
      block |ܥܸܕܵܢܵܐ܃ ܥܲܡܛܵܢܵܐ ܕܚܘܼ̈ܫܵܒܹܐ܃ ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ܃ ܨܪܝܼܟܼܘܼܬܼ|
      block |ܚܫܲܚܬܵܐ ܦܲܓܼܪܵܢܵܝܬܵܐ܃ ܘܲܕܼܫܲܪܟܵܐ܁ ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ|
      block |ܡܫܵܘܚܲܕܬܵܐ ܘܡܘܼܟܵܟܼܵܐ܃ ܘܠܸܒܵܐ ܡܝܼܬܼܵܐ܁ ܘܡܸܬܼܒܿܚܲܪ ܡ̣ܢ ܗܵܠܹܝܢ܃|
      block |ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ܁ ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ|
      block |ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ܃ ܠܘܵܬܹܗ ܕܲܡܩܲܒܿܠܵܢܵܐ܁ ܘܲܒܼܗܘܿܢ|
      block |ܒܗܵܠܹܝܢ ܡܡܲܙܓܼܝܼܢ܃ ܒܘܼ̈ܝܵܐܹܐ܃ ܘܥܵܩ̈ܵܬܵܐ܁ ܢܘܼܗܪܵܐ܃ ܘܚܸܫܘܿܟܼܵܐ܁|
      block |ܩܪ̈ܵܒܹܐ܃ ܘܥܘܼܕܼܪܵܢܵܐ܁ ܘܐܲܝܟܼ ܕܒܲܟܼܢܝܼܫܘܼ܃ ܐܵܠܹ̇ܨ ܘܡܲܪܘܲܚ܃ ܕܐܝܼܬܹܝܗ̇|
      block |ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ܁|
      block |ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ܃ ܨܹܝܕܼ ܐܲܝܠܹܝܢ|
      block |ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ|
      block |ܒܬܲܪܥܝܼܬܼܗܘܿܢ܃ ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ܃|
      block |ܐܝܼܬܲܝܗܘܿܢ ܗܵܠܹܝܢ܃ ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ܃ ܕܲܠܒܲܪ ܡ̣ܢ ܬܚܘܼ̈ܡܹܐ|
      block |ܕܚܲܝ̈ܠܹܐ ܢܲܦܫܵܢܵܝܹ̈ܐ܃ ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ܁|
      block |ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ܃ ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ|
      block |ܒܵܗ̇ ܡܸܫܬܲܒܼܩܝܼܢ܁ ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ܃ ܡܩܵܡܘܼܬܼ ܨܸܒܼܝܼܢܵܐ܃|
      block |ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ܃ ܙܥܝܼܦܘܼܬܼܵܐ܃ ܠܸܒܵܐ ܫܵܝܘܿܛܵܐ܃ ܛܵܥܝܘܼܬܼܵܐ|
      block |ܓܡܝܼܪܬܵܐ ܕܗܵܘܢܵܐ܃ ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ܃ ܬܲܪ̈ܥܝܵܬܵܐ|
      block |ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ܁ ܡܵܠܘܿܢ ܕܹܝܢ ܒܸܟܼܝܵܐ܃ ܫܝܼܛܘܼܬܼܵܐ ܕܡ̣ܢ|
      block |ܒܢܲܝ̈ܢܵܫܵܐ܃ ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ܃ ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ|
      block |ܫܹܐܕܹ̈ܐ܃ ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ܁ ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ|
      block |ܕܲܒܼܥܵܠܡܵܐ܃ ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ܁ ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ|
    block
      block |ܕܡ̣ܢ ܢܲܦܫܹܗ܃ ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ܁ ܘܫܘܼܘ̈ܕܵܝܹܐ ܤܲܓܝܼ̈ܐܹܐ܃|
      block |ܕܲܠܥܸܠ ܡ̣ܢ ܚܲܝܠܵܐ܁ ܘܐܵܦ ܒܗܵܠܹܝܢ ܕܦܲܓܼܪܵܐ܃ ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ|
      block |ܘܲܡܥܲܪ̈ܩܠܹܐ܃ ܠܵܐ ܕܠܝܼ̈ܠܲܝ ܠܲܫܲܪܵܝܵܐ܁ ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ|
      block |ܘܲܕܼܠܵܐ ܐܲܠܵܗ܁ ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ܁ ܡܸܬܿܬܿܙܝܼܥܵܢܘܼܬܼܵܐ|
      block |ܐܲܡܝܼܢܬܵܐ ܕܠܸܒܵܐ܃ ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ܁ ܘܲܟܼܡܵܐ|
      block |ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ܃ ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ|
      block |ܘܲܕܼܫܲܪܟܵܐ܃ ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ܁ ܨܪܝܼܟܼܘܼܬܼܵܐ ܕܠܸܒܵܐ|
      block |ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ܃ ܘܬܼܘܼܟܼܠܵܢܵܐ|
      block |ܕܗܲܝܡܵܢܘܼܬܹܗ܁ ܘܐܲܝܟܼ ܕܲܒܼܦܵܤܝܼ̈ܩܵܬܵܐ܃ ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ|
      block |ܘܕܲܠܥܸܠ ܡ̣ܢ ܚܲܝܠܵܐ܃ ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ܀|
      block |ܗܵܠܹܝܢ ܟܠܗܹܝܢ ܕܤܸܕܼܪܹܬܼ܃ ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ܁|
      block |ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ܃ ܡ̣ܢ ܐܸܡܲܬܼܝ ܕܲܡܫܲܪܸܐ|
      block |ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ܁ ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ|
      block |ܒܝܼ̈ܫܵܬܼܵܐ܃ ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ܁|
      block |ܡܵܕܹܝܢ܃ ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ܃ ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ|
      block |ܩܲܛܝܼ̈ܢܵܬܵܐ ܕܪܸܥܝܵܢܵܟܼ܁ ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ|
      block |ܕܲܚܠܝܼܛܝܼܢ ܒܗܵܢܘܿܢ܃ ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ܃ ܐܵܦ|
      block |ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ܀|
      block |ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ܁ ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ܃|
      block |ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ܃ ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ܁|
      block |ܡܤܲܝܒܿܪܵܢܘܼܬܹܗ ܕܓܲܒܼܪܵܐ܃ ܕܲܚ̇ܩܵܐ ܥܵܩ̈ܬܹܗ܁ ܙܥܘܿܪܘܼܬܼ ܢܲܦܫܵܐ|
      block |ܕܹܝܢ܃ ܐܸܡܲܐ ܗ̣̄ܝ ܕܫܘܼ̈ܢܵܩܹܐ܁ ܡܤܲܝܒܪܵܢܘܼܬܼܵܐ ܐܝܼܬܹܝܗ̇܃ ܐܸܡܵܐ ܕܒܼܘܼ̈ܝܵܐܹܐ܃|
    block
      block |ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ܁ ܥܲܤܩܵܐ ܗ̣̄ܝ|
      block |ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ܃ ܒܸܠܥܵܕܼ|
      block |ܡ̣ܢ ܗܵܘܗܒܲܬܼ ܐܲܠܵܗܵܐ܃ ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ|
      block |ܡܸܫܬܲܟܼܚܵܐ܁ ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ܃|
      block |ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ܁ ܘܗ̤ܝ ܗܵܕܹܐ ܡܵܘܠܕܼܵܐ|
      block |ܒܹܗ܃ ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ܃ ܗܵܘ̇ ܕܡܸܬܿܛܥܸܡ ܒܐܝܼܕܹܗ|
      block |ܚܢܘܼܩܝܵܐ ܢܲܦܫܵܢܵܝܵܐ܃ ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ܁ ܡ̣ܢ ܗܵܪܟܵܐ|
      block |ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ܃ ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ|
      block |ܪܸܒܿܘܿ ܢܸܤܝ̈ܘܿܢܝܼܢ܃ ܒܠܝܼܠܘܼܬܼܵܐ܃ ܚܸܡܬܼܵܢܘܼܬܼܵܐ܃ ܓܘܼܕܵܦܵܐ܃|
      block |ܡܸܬܼܥܲܕܿܠܵܢܘܼܬܼܵܐ܃ ܠܵܐ ܫܲܘܝܘܼܬܼ ܚܘܼ̈ܫܵܒܹܐ܃ ܫܘܼܢܵܝܵܐ ܕܡ̣ܢ ܐܲܬܲܪ|
      block |ܠܐܲܬܲܪ܃ ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ܁ ܐܸܢܕܹܝܢ ܬܹܐܡܲܪ܃ ܕܥܸܠܬܵܐ|
      block |ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ ܐܵܡܲ݁ܪ ܐ̄ܢܵܐ ܠܵܟܼ܃ ܕܐܲܢ̄ܬܿ܁ ܡܸܛܠ|
      block |ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ܁ ܐܵܤܝܘܼܬܼܵܐ|
      block |ܕܹܝܢ ܕܗܵܠܹܝܢ ܟܠܗܹܝܢ܃ ܐܝܼܬܹܝܗ̇ ܚܕܼܵܐ܁ ܕܒܼܐܝܼܕܼܵܗ̇܃ ܡܸܚܕܼܵܐ ܡܸܫܟܲܚ|
      block |ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ܁ ܡܵܢܲܐ ܗ̣̄ܝ ܕܹܝܢ ܗܵܕܹܐ ܡܘܼܟܵܟܼܵܐ ܕܠܸܒܵܐ܁|
      block |ܒܸܠܥܵܕܼ ܗܵܕܹܐ ܕܹܝܢ܃ ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ܃ ܠܵܐ|
      block |ܡܸܫܟܲܚ܁ ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ܁ ܠܵܐ|
      block |ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ܃ ܕܠܵܐ ܡܬܼܘܿܡ ܒܥܲܝܬܵܗ̇|
      block |ܒܓܼܵܘ ܢܲܦܫܵܟܼ ܠܗܵܕܹܐ܁ ܘܐܸܢ ܨܵܒܹ̇ܐ ܐܲܢ̄ܬܿ܃ ܗ̤ܘܝܼ ܒܵܬܼܪܵܗ̇܃ ܘܚܵܙܹ̇ܐ|
      block |ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ܁ ܡ̣ܢ ܦܸܚܡܵܐ ܕܡܘܼܟܵܟܼܵܟܼ܃|
      block |ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ܁ ܘܡ̣ܢ ܦܸܚܡܵܐ|
      block |ܕܲܡܤܲܝܒܿܪܵܢܘܼܬܼܵܟܼ܃ ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ܃ ܘܬܸܬܼܒܲܝܲܐ|
    block
      block |ܒܐܘܼ̈ܠܨܵܢܹܝܗ̇܁ ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇܃ ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ܁|
      block |ܘܡ̣ܢ ܦܸܚܡܵܐ ܕܚܘܼܒܵܟܼ܃ ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ܁ ܠܐܲܝܠܹܝܢ ܕܲܒܼ̈ܢܲܝܵܐ|
      block |ܐܸܢܘܿܢ ܚܲܬܼܝܼ̈ܬܹܐ܃ ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ|
      block |ܒܢܸܤܝܘܿܢܲܝ̈ܗܘܿܢ܃ ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ܃ ܐܸܠܵܐ|
      block |ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ܁ ܘܗܵܠܹܝܢ ܟܠܗܹܝܢ|
      block |ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ܃ ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ܁ ܕܐܵܦ ܠܲܢ|
      block |ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ܃ ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ܃|
      block |ܒܬܼܵܘܕܝܼܬܼܵܐ ܕܠܸܒܵܐ܁ ܐܵܡܹܝܢ܁|
  block 40
    block
      block |ܦܘܼܫܵܩ ܛܲܟܼܤܹ̈ܐ ܕܕܼܘܼܒܵܪܹ̈ܐ܃ ܕܡܵܢܵܘ ܚܲܝܠܵܐ ܕܦܘܼܠܚܵܢܵܐ ܕܟܼܠܚܲܕܼ|
      block |ܡܸܢܗܘܿܢ܁ ܡܩ܁|
    block
      block |ܕܘܼܒܵܪܵܐ ܦܲܓܼܪܵܢܵܐ ܕܲܒܼܫܸܠܝܵܐ܃ ܠܦܲܓܼܪܵܐ ܡܕܲܟܸܐ ܡ̣ܢ ܗܝܼܘܼ̈ܠܹܐ|
      block |ܕܒܹܗ܁ ܕܘܼܒܵܪܵܐ ܕܪܸܥܝܵܢܵܐ܃ ܠܢܲܦܫܵܐ ܡܡܲܕܸܟܼ܃ ܘܲܡܨܲܠܸܠ ܠܵܗ̇|
      block |ܡ̣ܢ ܙܵܘ̈ܥܹܐ ܥܒܲܝ̈ܐ ܕܥܲܠ ܡܸܬܼܚܲܒܿܠܵܢ̈ܝܬܼܵܐ܁ ܡ̣ܢ ܗܵܝ̇ ܕܚܲܫܵܢܵܐܝܼܬܼ|
      block |ܢܸܬܼܥܢܘܿܢ܃ ܠܘܵܬܼ ܗܵܝ̇ ܕܲܒܼܬܹܐܘܿܪܝܼܵܐ ܕܝܼܠܗܹܝܢ ܢܸܬܿܬܙܝܼܥܘܼܢ܁ ܘܗ̤ܝ|
      block |ܗܵܕܹܐ ܡܩܲܪܒܼܵܐ ܠܵܗ̇܃ ܠܥܲܪܛܸܠܵܝܘܼܬܼܵܐ ܕܗܵܘܢܵܐ܃ ܗܵܝ̇ ܕܩܵܪܹܝܢ ܠܵܗ̇|
      block |ܬܹܐܘܿܪ̈ܝܼܵܣ ܕܠܵܐ ܗܝܼܘܼ̈ܠܹܐ܃ ܕܗ̤ܘܝܘܼ ܕܘܼܒܵܪܵܐ ܪܘܼܚܵܢܵܐ܁ ܗܵܢܵܐ ܕܹܝܢ|
      block |ܟܲܕܼ ܡܕܲܠܸܐ ܠܹܗ ܠܡܲܕܥܵܐ ܡ̣ܢ ܐܲܪ̈ܥܵܢܵܝܵܬܼܵܐ܃ ܡܩܲܪܸܒ ܠܹܗ ܠܬܹܐܘܿܪܝܼܵܐ|
      block |ܩܲܕܼܡܵܝܬܵܐ ܕܪܘܼܚ܃ ܘܲܠܘܵܬܹܗ ܕܐܲܠܵܗܵܐ ܡܩܝܼܡ ܠܡܲܕܥܵܐ ܒܚܸܙܘܵܐ|
      block |ܕܫܘܼܒܼܚܵܐ ܕܠܵܐ ܡܸܬܼܡܲܠܲܠ܃ ܘܡܸܬܼܒܲܤܲܡ ܪܸܥܝܵܢܵܐܝܼܬܼ ܒܤܲܒܼܪܵܐ|
      block |ܕܲܥܬܼܝܼ݁ܕܼܵܬܼܵܐ܀ ܡܵܢܵܐ ܘܐܲܝܟܲܢܵܐ ܟܠ ܚܲܕܼ ܚܲܕܼ ܡ̣ܢ ܗܵܠܹܝܢ܃ ܕܘܼܒܵܪܵܐ|
      block |ܦܲܓܼܪܵܢܵܐ ܕܲܠܘܵܬܼ ܐܲܠܵܗܵܐ܃ ܠܥܲܡ̈ܠܹܐ ܕܦܲܓܼܪܵܐ ܩܵܪܹܝܢ܁ ܕܗܵܘܹ̇ܝܢ ܠܕܼܘܼܟܵܝܵܐ|
    block
      block |ܕܦܲܓܼܪܵܐ܃ ܒܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܃ ܕܒܲܥ̈̇ܒܼܵܕܹܐ ܓܠܲܝ̈ܵܐ ܕܒܲܩܢܘܿܡܹܗ܃|
      block |ܕܲܒܼܗܘܿܢ ܡܸܨܛܲܠܲܠ ܡ̣ܢ ܬܲܡܤܘܼܬܹܗ ܕܒܸܤܪܵܐ܁ ܕܘܼܒܵܪܵܐ ܕܪܸܥܝܵܢܵܐ|
      block |ܐܝܼܬܼܵܘܗܝ܃ ܥܲܡܠܵܐ ܕܠܸܠܵܐ܃ ܕܗܵܘܹ̇ܐ ܕܠܵܐ ܢܵܘܚܵܐ ܒܡܲܪܢܝܼܬܼܵܐ܃|
      block |ܕܗܵܘ̇ ܕܝܼܢܵܐ ܪܲܒܵܐ ܕܲܥܬܼܝܼܕܼ܃ ܘܒܲܨܠܘܿܬܼܵܐ ܐܲܡܝܼܢܬܵܐ ܕܠܸܒܵܐ܃|
      block |ܘܒܲܡܦܲܪܢܤܵܢܘܼܬܹܗ ܘܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܒܼܗܵܢܵܐ ܥܵܠܡܵܐ܃|
      block |ܒܲܡ̈ܢܵܘܬܼܵܐ ܝܑܼܚܲܝܼ̈ܕܼܵܝܵܬܵܐ ܘܓܼܵܘܵܢܵܐܝܼܬܼ܃ ܐܲܟܲܚ̄ܕܼ ܘܲܠܡܸܛܲܪ ܬܚܘܼ̈ܡܲܝ|
      block |ܚܲܫܹ̈ܐ ܓܵܘܵܝܹ̈ܐ܃ ܕܠܵܐ ܢܸܕܪܘܿܟܼ ܚܲܕܼ ܡܸܢܗܘܿܢ ܒܐܲܬܼܪܵܐ ܟܲܤܝܵܐ ܘܪܘܼܚܵܢܵܐ܁|
      block |ܗܵܢܵܘ ܥܲܡܠܵܐ ܕܠܸܒܵܐ܃ ܕܩܵܪܹܝܢ ܠܹܗ ܕܘܼܒܵܪܵܐ ܕܪܸܥܝܵܢܵܐ܁ ܒܗܵܢܵܐ|
      block |ܥܲܡܠܵܐ ܕܕܘܼܒܵܪܵܐ܃ ܕܡܸܬܼܩܪܸܐ ܦܘܼܠܚܵܢܵܐ ܢܲܦܫܵܢܵܝܵܐ܃ ܡܸܬܼܩܲܛܲܢ|
      block |ܠܸܒܵܐ܃ ܘܡܸܬܼܩܪܸܫ ܡ̣ܢ ܫܵܘܬܵܦܘܼܬܼܵܐ ܕܲܚܒܼܵܠܵܐ܃ ܕܚܲܫܹ̈ܐ ܕܲܠܒܲܪ ܡܢ|
      block |ܟܝܵܢܵܐ܁ ܕܡܸܢܹܗ ܡ̣ܢ ܗܵܪܟܵܐ ܡܫܲܪܸܐ ܡܸܬܿܬܿܙܝܼܥ ܟܠ ܐܸܡܲܬܼܝ ܒܤܘܼܟܵܠܵܐ|
      block |ܥܲܠ ܗܵܠܹܝܢ ܕܡܸܬܼܪ̈ܲܓܼܸܫܵܢ܃ ܗܵܠܹܝܢ ܕܠܲܚܫܲܚܬܼܵܐ ܒܲܪ̈ܝܵܢ ܕܬܵܪܒܿܝܼܬܹܗ|
      block |ܕܦܲܓܼܪܵܐ܃ ܘܲܒܼܝܲܕܼ ܬܸܫܡܸܫܬܿܗܹܝܢ ܚܲܝܠܵܐ ܝܵܗ̈ܒܵܢ ܠܐܲܪܒܿܥܵܐ ܐܸܤܛܘܼ̈ܟܼܤܹܐ|
      block |ܕܲܒܼܓܼܘܼܫܡܵܐ܁ ܕܘܒܵܪܵܐ ܪܘܼܚܵܢܵܐ ܐܝܼܬܼܵܘܗܝ܃ ܦܘܼܠܚܵܢܵܐ ܕܠܵܐ ܪܸ̈ܓܼܫܹܐ܁|
      block |ܗܵܝ̇ ܗ̣̄ܝ ܕܲܟܼܬܼܝܼܒܼܵܐ ܠܐܲܒܼܵܗ̈ܵܬܼܵܐ܃ ܕܡܵܐ ܕܗܵܘ̈ܢܹܐ ܕܩܲܪܝܼ̈ܫܹܐ ܩܲܒܸܿܠ̣ܘ|
      block |ܬܹܐܘܿܪܝܼܵܐ ܕܲܩܢܘܿܡܗܘܿܢ܃ ܗܵܝܕܹܝܢ ܐܵܦ ܥܲܒܼܝܘܼܬܹܗ ܕܓܼܘܼܫܡܵܐ|
      block |ܬܸܫܬܿܩܸܠ ܡ̣ܢ ܡܨܲܥܬܼܵܐ܁ ܘܲܚܙܵܬܼܵܐ ܡܸܟܹܝܠ ܬܸܗܘܸܐ܃ ܪܘܼܚܵܢܵܝܬܵܐ܀|
      block |ܬܹܐܘܿܪܝܼܵܐ ܕܲܩܢܘܿܡܗܘܿܢ܃ ܥܲܠ ܒܪܝܼܬܼܵܐ ܩܲܕܼܡܵܝܬܼܵܐ ܕܲܟܼܝܵܢܵܐ ܐܵܡܲ݁ܪ܁|
      block |ܕܡ̣ܢ ܗܵܪܟܵܐ ܡܸܟܹܝܠ܃ ܦܫܘܼܩܐܵܝܵܬܼ ܢܸܗܘܸܐ ܡܸܬܿܬܿܙܝܼܥ ܥܲܠ ܗܵܝ̇|
      block |ܕܡܸܫܬܲܡܗܵܐ ܝܑܼܕܲܥܬܵܐ ܝܑܼܚܝܼܕܼܵܝܵܬܐ܃ ܕܐܝܼܬܹܝܗ̇ ܐܲܝܟܼ ܕܲܒܼܦܘܼܫܵܩܵܐ ܢܲܗܝܼܪܵܐ܃|
      block |ܬܲܗܪܵܐ ܕܒܲܐܠܵܗܵܐ܁ ܗܵܢܵܘ ܛܲܟܼܤܵܐ ܕܗܵܘ̇ ܕܘܼܒܵܪܵܐ ܪܲܒܵܐ ܕܲܥܬܼܝܼܕܼ܃|
      block |ܕܡܸܬܼܝܼܗܸܒܼ ܒܚܹܐܪܘܼܬܼܵܐ ܕܚܵܝܵܐ ܕܠܵܐ ܡܵܝܘܿܬܼܘܼܬܼܵܐ܃ ܒܗܵܘ̇ ܗܘܼܦܵܟܼܵܐ|
    block
      block |ܕܒܼܵܬܲܪ ܩܝܵܡܬܼܵܐ܁ ܒܗܵܝ̇ ܕܠܵܐ ܬܘܼܒܼ ܡܸܬܼܦܤܸܩ ܟܝܵܢܵܐ ܐ̄ܢܵܫܵܝܵܐ ܡ̣ܢ|
      block |ܗܵܪ ܬܲܡܵܢ܃ ܡ̣ܢ ܬܲܗܪܵܐ ܐܲܡܝܼܢܵܐ ܕܒܲܐܠܵܗܵܐ܃ ܠܘܵܬܼ ܡܸܕܸܡ ܡ̣ܢ|
      block |ܒܪܝܼܬܼܵܐ ܠܡܸܬܼܐܵܫܵܕܼܘܼ܁ ܐܸܠܘܼ ܐܝܼܬܼ ܗ̄ܘ̣ܵܐ ܡܸܕܸܡ ܐ̄ܚܪܹܝܢ ܕܦܵܚܹ̇ܩ ܠܹܗ܃|
      block |ܦܵܗܹ̇ܐ ܗ̄ܘ̣ܵܐ ܒܲܙܒܲܢ ܒܹܗ܃ ܘܒܲܙܒܲܢ ܒܗܵܢܘܿܢ܁ ܐܸܢ ܕܹܝܢ ܫܘܼܦܪܵܐ|
      block |ܕܟܼܠ ܡܸܕܸܡ ܕܐܝܼܬܼ ܒܗܵܘ̇ ܬܘܼܩܵܢܵܐ ܕܲܥܬܼܝܼܕܼ܃ ܠܬܲܚܬܿ ܡ̣ܢ ܫܘܼܦܪܹ̈ܐ|
      block |ܐܸܢܘܿܢ ܕܝܼܠܹܗ܃ ܐܲܝܟܲܢܵܐ ܡܸܫܟܲܚ ܡܲܕܼܥܵܐ ܢܵܦܹ̇ܩ ܒܲܚܙܵܬܹܗ ܠܒܲܪ ܡ̣ܢ|
      block |ܗܵܢܵܐ ܡܵܢܵܐ ܗܵܟܹܝܠ ܡܵܝܘܿܬܼܘܼܬܼܵܐ ܐܵܠ̇ܨܵܐ ܠܹܗ܃ ܘܐܸܠܵܐ ܝܘܼܩܪܹܗ|
      block |ܕܒܸܤܪܵܐ܃ ܘܐܸܠܵܐ ܥܘܼܗܕܵܢܵܐ ܕܲܐ̄ܚܝܵܢܵܘ̈ܗܝ܃ ܘܐܸܠܵܐ ܤܘܼܢܩܵܢܵܐ|
      block |ܕܲܟܼܝܵܢܵܐ܃ ܘܐܸܠܵܐ ܤܲܩܘܼ̈ܒܼܠܹܐ ܕܲܫܟܼܝܼܚܝܼܢ܁ ܐܵܘ ܦܸܗܝܵܐ ܕܠܵܐ ܝܑܼܕܲܥܬܼܵܐ܃|
      block |ܐܵܘ ܠܵܐ ܓܡܝܼܪܘܼܬܹܗ ܕܲܟܼܝܵܢܵܐ܃ ܐܵܘ ܦܸܗܝܵܐ ܕܒܸܤܛܘܼ̈ܟܼܤܹܐ܃ ܐܵܘ|
      block |ܥܸܢܝܵܢܵܐ ܕܚܲܕܼ ܥܲܡ ܚܲܕܼ܃ ܐܵܘ ܩܘܼܛܵܥܵܐ ܕܡܲܥܡܸܠ܃ ܐܵܘ ܠܹܐܘܬܹܗ|
      block |ܕܒܸܤܪܵܐ܁ ܐܸܢܕܹܝܢ ܐܵܦ ܒܥܵܠܡܵܐ ܗܵܢܵܐ܃ ܟܲܕܼ ܟܠܗܹܝܢ ܗܵܠܹܝܢ ܐܝܼܬܲܝܗܹܝܢ܃|
      block |ܐܸܡܲܬܼܝ ܕܒܲܙܒܲܢ ܬܸܬܼܓܠܸܓܼ ܘܹܐܠܵܐ ܕܚܲܫܹ̈ܐ ܡ̣ܢ ܩܕܼܵܡ ܥܲܝ̈ܢܹܐ ܕܪܸܥܝܵܢܵܐ܃|
      block |ܘܲܡܕܼܝܼܩ ܒܗܵܘ̇ ܫܘܼܒܼܚܵܐ܃ ܡܸܚܕܼܵܐ ܡܸܫܬܿܩܸܠ ܡܲܕܥܵܐ ܒܬܸܗܡܵܐ܁|
      block |ܘܐܸܠܘܼ ܠܵܐ ܕܲܬܼܚܘܼܡܵܐ ܤܝܼܡ ܠܹܗ ܠܐܲܠܵܗܵܐ ܒܗܵܠܹܝܢ ܚܲܝܹ̈ܐ ܠܨܸܒܼ̈ܘܵܬܼܵܐ|
      block |ܕܐܲܝܟܼ ܗܵܠܹܝܢ܃ ܕܲܟܼܡܵܐ ܬܸܗܘܸܐ ܬܵܘܚܲܪܬܵܐ ܕܲܒܼܗܹܝܢ܃ ܒܟܼܠܗܘܿܢ|
      block |ܚܲܝܵܘ̈ܗܝ ܕܒܲܪܢܵܫܵܐ ܐܸܠܘܼ ܐܸܫܬܒܸܩ܃ ܠܵܐ ܢܵܦܹ̇ܩ ܗ̄ܘ̣ܵܐ ܡ̣ܢ ܬܲܡܵܢ܁|
      block |ܐܲܝܟܲܢܵܐ ܡܵܕܹܝܢ ܠܗܲܠ ܟܲܕܼ ܟܠܗܹܝܢ ܗܵܠܹܝܢ ܠܲܝܬܿ܃ ܘܕܼܘܼܒܵܪܵܐ ܗ̄ܘ̣|
      block |ܕܠܵܐ ܬܚܘܼܡܵܐ܃ ܘܲܒܼܗܘܿܢ ܒܤܘܼܥܪ̈ܵܢܹܐ ܩܢܘܿܡܵܐܝܼܬܼ܃ ܗܵܘܹܝܢܲܢ ܡܸܟܹܝܠ|
      block |ܠܓܼܵܘ ܡ̣ܢ ܕܵܪ̈ܲܝ ܡܲܠܟܿܘܼܬܼܵܐ ܐܸܢ ܫܵܘܹ̇ܝܢ ܕܘܼܒܵܪ̈ܲܝܢ܃ ܬܘܼܒܼ ܗܵܘܹ̇ܐ|
      block |ܠܹܗ ܡܲܦܩܵܢܵܐ ܠܪܸܥܝܵܢܵܐ܃ ܠܡܸܬܼܪܲܚܵܩܘܼ ܡ̣ܢ ܚܙܵܬܼܵܐ ܕܬܸܕܼܡܘܼܪܬܵܐ|
      block |ܕܐܲܠܵܗܵܐ܃ ܠܡܸܫܟܲܢ ܠܘܵܬܼ ܡܸܕܸܡ ܐ̄ܚܪܹܝܢ܀ ܘܵܝ ܠܲܢ ܕܠܵܐ ܝܵܕܼܥܝܼܢܲܢ|
    block
      block |ܢܲܦܫܲܢ܃ ܕܠܲܐܝܢܵܐ ܕܘܼܒܵܪܵܐ ܡܙܲܡܢܝܼܢܲܢ܁ ܘܲܠܗܵܠܹܝܢ ܚܲܝܹ̈ܐ ܕܲܟܼܪܝܼܗܘܼܬܼܵܐ|
      block |ܘܛܲܟܼܤܵܐ ܕܚܲܝ̈ܘܵܬܼܵܐ܃ ܘܲܠܥܵܠܡܵܐ ܘܠܐܘܼ̈ܠܨܵܢܵܘܗܝ ܘܒܼܝܼ̈ܫܵܬܹܗ ܘܲܢܚܵܝܹܗ܃|
      block |ܕܡܸܕܸܡ ܐܝܼܬܼܵܘܗܝ ܚܵܫܒܿܝܼܢܲܢ܀|
      block |ܡܫܝܼܚܵܐ ܕܒܲܠܚܘܿܕܼܵܘܗ ܝܚܲܠܬܼܵܢܵܐ܃ ܛܘܼܒܼܵܘܗܝ ܠܒܲܪܢܵܫܵܐ|
      block |ܕܐܲܢ̄ܬܿ ܗ̄ܘ̣ ܡܤܲܝܥܵܢܹܗ܃ ܘܡܲܤܩܵܢܲܢܝ̈ܟ ܒܠܸܒܹܗ܁ ܐܲܢ̄ܬܿ ܡܵܪܝ ܐܲܗܦܸܟܼ|
      block |ܐܲܦܲܝ̈ܢ ܡ̣ܢ ܥܵܠܡܵܐ ܒܝܲܕܼ ܪܸܓܿܬܼܵܐ ܕܒܼܵܟܼ܃ ܕܢܸܗܘܸܐ ܚܵܙܹ̇ܝܢܲܢ ܠܹܗ ܐܲܝܟܼ|
      block |ܕܐܝܼܬܼܵܘܗܝ܃ ܕܠܵܐ ܬܘܼܒܼ ܢܲܫܲܪ ܛܸܠܵܢ̈ܝܬܼܵܐ ܐܲܝܟܼ ܫܲܪܝܼܪ̈ܵܬܼܵܐ܁ ܐܲܪܡܵܐ|
      block |ܡܵܪܝ ܒܪܸܥܝܵܢܲܢ ܚܘܼܦܵܛܵܐ ܡ̣ܢ ܩܕܼܵܡ ܡܵܘܬܵܐ܃ ܕܲܒܼܥܸܕܵܢܵܐ ܗܵܘ̇|
      block |ܕܡܲܦܩܵܢܲܢ܃ ܢܸܕܲܥ ܕܲܠܡܵܢܵܐ ܗܘ̤ܵܬܼ ܡܲܥܲܠܬܲܢ ܘܡܲܦܲܩܬܲܢ ܕܲܠܗܵܢܵܐ|
      block |ܥܲܠܡܵܐ܁ ܕܟܲܕܼ ܠܲܥ̇ܒܼܵܕܼܵܐ ܕܠܹܗ ܐܸܬܼܩܪܝܼܢ ܢܫܲܡܠܸܐ܃ ܐܲܝܟܼ ܢܝܼܫܵܟܼ|
      block |ܕܒܲܤܝܵܡܲܢ ܕܲܒܼܗܵܠܹܝܢ ܚܲܝܹ̈ܐ ܠܘܼܩܕܼܵܡ܃ ܢܤܲܟܸܿܐ ܒܪܸܥܝܵܢܵܐ ܕܲܡܠܸܐ|
      block |ܬܘܼܟܼܠܵܢܵܐ܃ ܠܩܘܼܒܵܠܵܐ ܕܪܵܘܪ̈ܒܼܵܬܼܵܐ܃ ܕܐܲܝܟܼ ܫܘܼ̈ܘܼܕܵܝܹܐ ܕܲܟܼܬܼܵܒܹ̈ܐ ܒܲܒܼܪܝܼܬܼܵܐ|
      block |ܕܬܲܪܬܹܝܢ ܡܛܲܝ̈ܒܼܵܢ ܠܚܘܼܒܵܟܼ܃ ܐܲܝܠܹܝܢ ܕܲܢܛܝܼܪ ܠܘܵܬܲܢ ܥܘܼܗܕܵܢܗܹܝܢ|
      block |ܒܗܲܝܡܵܢܘܼܬܼܵܐ ܕܐ̄ܪܵܙ܀|
      block |ܕܲܟܼܝܘܼܬܼܵܐ ܕܦܲܓܼܪܵܐ ܐܝܼܬܹܝܗ̇܃ ܚܲܤܝܘܼܬܼܵܐ ܕܡ̣ܢ ܛܲܡܐܘܼܬܼܵܐ܁|
      block |ܕܲܟܼܝܘܼܬܼܵܐ ܕܹܝܢ ܕܢܲܦܫܵܐ ܐܝܼܬܹܝܗ̇܃ ܡܚܲܪܪܘܼܬܼܵܐ ܕܡ̣ܢ ܚܲܫܹ̈ܐ ܟܤܲܝ̈ܵܐ܃|
      block |ܕܲܒܼܬܲܪܥܝܼܬܼܵܐ ܡܸܬܼܩܲܝܡܝܼܢ܁ ܕܲܟܼܝܘܼܬܼܵܐ ܕܗܵܘܢܵܐ ܐܝܼܬܹܝܗ̇܃ ܗܵܝ̇ ܕܲܒܼܓܸܠܝܵܢܹ̈ܐ|
      block |ܢܸܬܿܕܲܟܸܐ܃ ܡ̣ܢ ܙܵܘܥܵܐ ܕܥܲܠ ܟܠ ܟܢܵܦܹ̇ܠ ܬܚܹܝܬܼ ܪܓܸܫܬܵܐ ܒܢܝܼܫܵܐ|
      block |ܕܥܲܒܼܝܘܼܬܼܗܹܝܢ܁ ܐܵܦ ܛܠܵܝܗܹܐ ܫܲܒܼܪܹ̈ܐ܃ ܕܟܹܝܢ ܐܸܢܘܿܢ ܒܦܲܓܼܪܵܐ܁|
      block |ܘܲܒܼܢܲܦܫܢܗܘܿܢ ܐܝܼܬܲܝܗܘܿܢ܃ ܕܠܵܐ ܚܲܫܹ̈ܐ܁ ܠܵܐ ܓܹܝܪ ܐ̄ܢܵܫ ܩܵܪܹܐ ܠܗܘܿܢ|
      block |ܕܲܟܼܝܲܝ̈ ܒܗܵܘܢܵܐ܁ ܕܲܟܼܝܘܼܬܼܵܐ ܕܗܵܘܢܵܐ܃ ܓܡܝܼܪܘܼܬܼܵܐ ܐܝܼܬܹܝܗ̇ ܕܲܒܼܕܼܘܼܪܵܫܵܐ|
    block
      block |ܕܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ܃ ܕܒܸܠܥܵܕܼ ܡ̣ܢ ܪܸ̈ܓܼܫܹܐ ܡܸܬܿܬܿܙܝܼܥ܃ ܥܲܠ|
      block |ܚܲܝ̈ܠܹܐ ܪ̈ܘܼܚܵܢܹܐ ܕܥܵܠܡܹ̈ܐ ܗܵܢܘܿܢ ܕܲܠܥܸܠ܃ ܬܡܝܼ̈ܗܹܐ ܘܥܵܒܼܪ̈ܲܝ|
      block |ܠܡܸܢܝܵܢܵܐ܃ ܘܲܦܪ̈ܝܼܫܲܝ ܒܗܘܼ̈ܦܵܟܹܐ ܘܲܚܠܝܼ̈ܛܲܝ ܒܬܸܫܡܸܫܬܵܐ ܠܵܐ|
      block |ܡܸܬܼܚܲܙܝܵܢܝܼܬܼܵܐ܃ ܕܲܒܼܙܵܘܥܵܐ ܕܓܸܠܝܵܢܹ̈ܐ ܐܲܠܵܗܵܝܹ̈ܐ ܤܒܼܝܼ̈ܤܲܝ ܒܫܘܼܚܠܵܦܝ̈ܗܘܿܢ|
      block |ܕܲܒܼܟܼܠܥܵܕܵܢ܁|
  block 41
    block
      block |ܐܸܓܲܪܬܼܵܐ ܕܲܟܼܬܲܒܼ ܠܘܵܬܼ ܐ̄ܢܵܫ ܡ̣ܢ ܐܲܚܹ̈ܐ ܪܵܚܹ̇ܡ ܫܸܠܝܵܐ܃ ܥܲܠ ܗܵܝ̇|
      block |ܕܐܲܝܟܲܢ ܡܸܬܼܦܲܪܲܣ ܤܵܛܵܢܵܐ ܠܲܡܒܲܛܵܠܘܼ ܠܲܚܦܝܼ̈ܛܹܐ ܡ̣ܢ ܐܲܡܝܼܢܘܼܬܼܵܐ|
      block |ܕܲܒܼܫܸܠܝܵܐ܃ ܒܦܲܪܨܘܿܦ ܚܘܼܒܵܐ ܕܩܲܪܝܼܒܼܵܐ ܘܲܕܼܐ̄ܢܵܫܵܐ ܡܒܲܩܪܹ̈ܐ܃ ܘܲܕܼܙܵܕܹܩ|
      block |ܕܲܗܘ̤ܵܐ ܒܤܝܼܪ ܒܥܲܝܢܵܘ̈ܗܝ ܟܠܡܸܕܸܡ܃ ܚܠܵܦ ܝܑܼܕܲܥܬܹܗ ܕܐܲܠܵܗܵܐ|
      block |ܕܲܒܼܫܸܠܝܵܐ ܡܸܫܬܲܟܼܚܵܐ܃ ܐܲܝܟܼ ܕܐܸܬܼܚܲܙܝܲܬ̤ ܕܡܘܼܬܼܵܐ ܒܐܲܒܼܵܗܲܝ̈ܢ|
      block |ܩܲܕܼܡܵܝܹ̈ܐ܁ ܡܐ܁|
    block
      block |ܡܸܛܠ ܕܝܵܕܲܥ̇ܢܵܐ ܠܵܟܼ ܕܪܵܚܹ̇ܡ ܫܸܠܝܵܐ ܐܲܢ̄ܬܿ܃ ܘܲܒܼܤܲܓܝܼ̈ܐܵܬܼܵܐ|
      block |ܡܥܲܪܩܸܠ ܠܵܟܼ ܤܵܛܵܢܵܐ ܒܦܲܪܨܘܿܦܵܐ ܕܲܡܝܲܬܿܪܘܼܬܼܵܐ܃ ܒܗܵܝ̇ ܕܝܵܕܲܥ̇|
      block |ܠܢܝܼܫܹܗ ܕܪܸܥܝܵܢܵܟܼ܃ ܐܲܝܟܼ ܕܲܢܦܲܠܗܕܼܵܟܼ ܡ̣ܢ ܡܝܲܬܿܪܘܼܬܼܵܐ ܗܵܕܹܐ|
      block |ܚܵܒܼܘܿܫܬܼܵܐ ܘܤܲܓܝܼܐܲܬܼ ܡܢܵܘ̈ܬܼܵܐ܃ ܐܘܿ ܐܲܚܘܼܢ ܡܝܲܬܿܪܵܐ܃ ܐܲܝܟܼ ܗܲܕܵܡܵܐ|
      block |ܠܒܲܪ ܙܵܘܓܹܗ܃ ܠܲܡܥܲܕܵܪܘܼ ܠܨܸܒܼܝܵܢܵܟܼ ܫܲܦܝܼܪܵܐ ܒܡܸܠܬܵܐ ܕܝܘܼܢܼܪܵܢܵܐ܃|
      block |ܒܛܝܼܠܘܼܬܼܵܐ ܗܘ̤ܵܬܼ ܠܝܼ܁ ܐܲܝܕܵܐ ܕܡ̣ܢ ܐ̄ܢܵܫܵܐ ܚܲܟܿܝܼ̈ܡܲܝ ܒܕܼܘܼܒܵܪܵܐ܃|
      block |ܘܡ̣ܢ ܟܬܼܵܒܹ̈ܐ ܕܐܲܒܼܵܘ̈ܗܝ ܘܢܸܤܝܵܢܵܐ ܩܢܸܐ ܐ̄ܢܵܐ ܠܵܗ̇܁ ܕܐܸܢ ܠܵܐ ܡܒܲܤܲܪ|
      block |ܒܲܪܢܵܫܵܐ ܥܲܠ ܐܝܼܩܵܪܹ̈ܐ ܘܨܲܥܪܹ̈ܐ܃ ܘܲܡܤܲܝܒܲܪ ܚܠܵܦ ܫܸܠܝܵܐ ܚܸܤܕܵܐ|
      block |ܘܡܘܼܝܵܩܵܐ ܘܚܘܼܤܪ̈ܵܢܹܐ܃ ܘܲܥܕܲܡܵܐ ܠܡܲܘ̈ܘܵܬܼܵܐ܃ ܘܢܸܗܘܸܐ ܓܘܼܚܟܵܐ܃|
      block |ܘܢܸܬܼܚܫܸܒܼ ܫܵܢܝܵܐ ܘܫܲܛܘܼܪܵܐ ܡ̣ܢ ܚܲܙܵܝܵܘ̈ܗܝ܃ ܠܵܐ ܡܩܲܕܹܐ ܠܛܵܒܼ̈ܬܹܗ|
    block
      block |ܕܫܸܠܝܵܐ܁ ܒܗܵܝ̇ ܕܐܸܢ ܚܕܼܵܐ ܙܒܲܢ ܬܲܪܥܵܐ ܠܥܸܠ̈ܠܵܬܼܵܐ ܢܸܦܬܲܚ ܒܲܪܢܵܫܵܐ܃|
      block |ܠܵܐ ܫܵܠܹ̇ܐ ܤܵܛܵܢܵܐ ܠܡܲܝܬܵܝܘܼ ܥܠܵܘܗܝ ܒܢܲܝ̈ܢܵܫܵܐ ܒܥܸܠ̈ܠܵܐ ܥܸܠ̈ܠܵܢ܃|
      block |ܥܲܡ ܦܸܓܼܥܹ̈ܐ ܐܲܡܝܼ̈ܢܹܐ ܕܠܵܐ ܡܸܢܝܵܢ܁ ܡܸܛܠ ܗܵܢܵܐ ܐܵܚܝ܃ ܐܸܢ ܐܚܲܬܝܼܬܼܘܼܬܼ|
      block |ܕܘܼܒܵܪܵܐ ܕܲܒܼܫܸܠܝܵܐ ܡܲܚܸܒܼ ܐܲܢ̄ܬܿ܃ ܗܵܝ̇ ܕܠܲܝܬܿ ܒܵܗ̇ ܦܘܼܠܗܵܕܵܐ|
      block |ܘܲܫܘܵܪ̈ܵܬܼܵܐ ܘܲܦܤܵܩܵܐ ܒܲܡܨܲܥܬܼܵܐ܃ ܐܲܝܟܼ ܕܒܼܵܗ̇ ܐܸܬܼܢܲܨܲܚܘ ܩܲܕܼܡܵܝܹ̈ܐ܃|
      block |ܗܵܟܲܢܵܐ ܡܸܫܟܲܚ ܐܲܢ̄ܬܿ ܠܲܡܫܲܠܵܡܘܼ ܪܸܓܿܬܵܐ ܗܵܕܹܐ ܡܩܲܠܲܤܬܵܐ܃ ܟܲܕܼ|
      block |ܡܸܬܿܕܲܡܸܐ ܐܲܢ̄ܬܿ ܒܐܲܒܼܵܗܲܝ̈ܟ܃ ܘܫܵܩܹ̇ܠ ܐܲܢ̄ܬܿ ܒܪܸܥܝܵܢܵܟܼ ܐܲܝܟܼ ܕܲܒܼܪ̈ܘܼܫܡܹܐ|
      block |ܥܘܼܗܕܵܢܵܐ ܕܬܲܫ̈ܥܝܵܬܼܗܘܿܢ܁ ܕܐܲܝܠܹܝܢ ܡܸܢܗܘܿܢ ܕܲܠܫܸܠܝܵܐ ܓܡܝܼܪܵܐ|
      block |ܚܲܒܸܒܼܘ܃ ܠܵܐ ܠܚܘܼܒܵܐ ܕܩܲܪܝܼܒܼܵܐ ܐܸܬܼܒܿܛܸܠ ܠܗܘܿܢ ܠܲܡܩܲܝܵܡܘܼ܃|
      block |ܒܝܲܕܼ ܫܲܪܝܼܘܼܬܼܵܐ ܕܲܩܢܘܿܡܗܘܿܢ܃ ܘܠܵܐ ܡ̣ܢ ܦܲܪ̈ܨܘܿܦܹܐ ܕܡܸܤܬܲܒܼܪܝܼܢ|
      block |ܡܝܲܩܪܹ̈ܐ܃ ܒܵܗ̇ܬܿܝܼܢ ܗ̄ܘ̣ܵܘ ܒܲܥܪܘܼܩܝܵܐ ܕܡ̣ܢ ܦܸܓܼܥܲܝ̈ܗܘܿܢ܁ ܘܟܲܕܼ ܗܵܟܲܢ|
      block |ܪܵܕܹܝܢ ܗ̄ܘ̣ܵܘ܃ ܠܵܐ ܗ̄ܘ̣ܵܐ ܫܵܝܘܿܛܹ̈ܐ ܕܐܲܚܲܝ̈ܗܘܿܢ ܡܸܬܼܚܲܫܒܿܝܼܢ ܗ̄ܘ̣ܵܘ|
      block |ܡ̣ܢ ܝܵܕܼܘܿܥܹ̈ܐ ܘܚܲܟܝܼ̈ܡܹܐ܃ ܐܵܦܠܵܐ ܡܒܲܤܪ̈ܵܢܹܐ ܘܲܡܒܲܤ̈ܝܵܢܹܐ ܘܲܓܼܠܝܼ̈ܙܲܝ|
      block |ܡ̣ܢ ܦܘܼܪܫܵܢܵܐ܃ ܐܲܝܟܼ ܕܐܲܡܝܼܪ ܠܐ̄ܢܵܫ̈ܝܼܢ ܡܸܢܗܘܿܢ܃ ܐܲܝܟܼ ܕܲܠܡܲܦܲܩ|
      block |ܒܪܘܼܚܵܐ܃ ܕܐܲܝܠܹܝܢ ܕܲܡܝܲܩܪܝܼܢ ܠܫܲܠܝܘܼܬܼܵܐ ܘܲܥܪܘܼܩܝܵܐ܃ ܝܲܬܝܼܪ ܡ̣ܢ|
      block |ܦܸܓܼܥܵܐ ܕܩܲܪܝܼܒܼܵܐ܁ ܒܲܪܢܵܫܵܐ ܠܲܡ ܕܝܼܠܸܦ̣ ܒܢܸܤܝܵܢܵܐ ܚܲܠܝܘܼܬܼܵܐ ܕܫܲܠܝܘܼܬܼܵܐ|
      block |ܕܩܸܠܵܝܬܹܗ܃ ܠܵܐ ܗ̄ܘ̣ܵܐ ܐܲܝܟܼ ܡ̇ܢ ܕܫܵܐܹ̇ܛ ܠܩܲܪܝܼܒܹܗ ܥܵܪܹܩ ܡ̣ܢ|
      block |ܦܸܓܼܥܹܗ܃ ܐܸܠܵܐ ܡܸܛܠ ܦܹܐܪܵܐ ܕܩܵܛܹ̇ܦ ܡ̣ܢ ܫܸܠܝܵܐ܁ ܕܐܲܝܟܼ ܐܲܝܟܲܢ|
      block |ܥܵܪܩܝܼܢ ܗ̄ܘ̣ܵܘ ܐܲܒܵܐ ܠܲܡ ܐܲܪܤܵܢܝܼܣ܃ ܠܵܐ ܡܢܵܚ ܗ̄ܘ̣ܵܐ ܕܢܸܦܓܲܥ|
      block |ܒܐ̄ܢܵܫ܁ ܐܲܒܵܐ ܕܹܝܢ ܬܹܐܵܕܘܿܪܵܐ ܐܵܦܸܢ ܦܵܓܲܥ ܗ̄ܘܼܵܐ܃ ܒܲܕܼܡܘܼܬܼ ܤܲܝܦܵܐ|
      block |ܚܲܪܝܼܦܵܐ ܗܵܘܹ̇ܐ ܗ̄ܘ̣ܵܐ ܒܦܸܓܼܥܹܗ܁ ܗܵܢܵܘ ܕܹܝܢ܃ ܕܐܵܦܠܵܐ ܒܲܫܠܵܡܵܐ ܕܐ̄ܢܵܫ|
      block |ܫܵܐܹ̇ܠ ܗ̄ܘ̣ܵܐ܃ ܐܸܡܲܬܼܝ ܕܐܲܝܟܼ ܕܲܒܼܓܸܕܼܫܵܐ ܢܸܫܬܿܟܲܚ ܗ̄ܘ̣ܵܐ ܠܒܲܪ ܡ̣ܢ|
    block
      block |ܩܸܠܝܵܬܹܗ܁ ܩܲܕܝܼܫܵܐ ܕܹܝܢ ܐܲܪܤܵܢܝܼܣ܃ ܘܐܵܦܠܵܐ ܬܘܼܒܼ ܐܲܝܢܵܐ ܕܠܲܫܠܵܡܹܗ|
      block |ܐܵܙܹ̇ܠ ܗ̄ܘ̣ܵܐ܃ ܡܫܲܠܸܡ ܗ̄ܘ̣ܵܐ ܠܹܗ܁ ܒܲܙܒܲܢ ܠܲܡ ܚܲܕܼ ܡ̣ܢ ܐܲܒܼܵܗ̈ܬܼܵܐ܃|
      block |ܐܸܙܲܠ̣ ܕܢܸܚܙܸܐ ܠܐܲܒܼܵܐ ܐܲܪܤܵܢܝܼܣ܃ ܘܲܦܬܲܚ̣ ܤܵܒܼܵܐ ܟܲܕܼ ܤ̣ܒܲܪ ܠܹܗ܃|
      block |ܕܲܡܫܲܡܫܵܢܹܗ ܐܝܼܬܼܵܘܗܝ܁ ܘܟܲܕܼ ܚ̣ܙܵܝܗܝ ܕܡܲܢ̣ܘܼ܃ ܫ̣ܕܼܵܐ ܢܲܦܫܹܗ ܥܲܠ|
      block |ܐܲܦܵܘ̈ܗܝ܁ ܘܟܲܕܼ ܤܲܓܝܼ ܐܲܦܝܼܤܹܗ ܟܲܕܼ ܐܵܡܲ݁ܪ܃ ܕܩܘܼܡ ܐܲܒܵܐ ܕܐܵܦܸܢ|
      block |ܒܹܗ ܒܬܲܪܥܵܐ ܐܹܫܲܠܡܵܟܼ ܘܐܹܙܲܠ܁ ܗ̤ܘ ܕܹܝܢ ܩܲܕܝܼܫܵܐ ܡܸܬܼܚܪܸܐ ܗ̄ܘ̣ܵܐ|
      block |ܘܐܵܡܲ݁ܪ܃ ܕܠܵܐ ܩܵܐܹ̇ܡ ܐ̄ܢܵܐ ܥܕܲܡܵܐ ܕܐܵܙܹ̇ܠ ܐܲܢ̄ܬܿ܁ ܘܠܵܐ ܩܵܡ̣܃ ܥܕܲܡܵܐ|
      block |ܕܫܲܒܼܩܹܗ ܘܫܲܢܝܼ܁ ܗܵܕܹܐ ܕܹܝܢ ܥܵܒܹ̇ܕܼ ܗ̄ܘ̣ܵܐ ܗܵܘ̇ ܛܘܼܒܼܵܢܵܐ܃ ܕܠܵܐ ܟܲܕܼ|
      block |ܢܸܬܸܠ ܠܗܘܿܢ ܚܕܼܵܐ ܙܒܲܢ ܐܝܼܕܼܵܐ܃ ܬܘܼܒܼ ܙܒܲܢ̄ܬܵܐ ܐ̄ܚܪܹܬܼܵܐ ܢܹܐܬܼܘܿܢ܁|
      block |ܐ̄ܢܵܫ ܠܲܡ ܡ̣ܢ ܐܲܒܼܵܗ̈ܬܼܵܐ܁ ܚܙܝܼ ܤܸܕܼܪܵܗ̇ ܕܡܸܠܬܼܵܐ܃ ܕܠܵܐ ܬܹܐܡܲܪ|
      block |ܕܕܲܠܡܵܐ ܡܸܛܠ ܒܨܝܼܪܘܼܬܹܗ ܒܲܤܲܪ ܥܠܵܘܗܝ܁ ܐܸܠܵܐ ܚܲܕܼ ܡ̣ܢ ܐܲܒܼܵܘ̈ܬܼܵܐ|
      block |ܐܵܡܲ݁ܪ ܠܹܗ܁ ܐܝܼܬܼ ܠܲܢ ܬܲܚܘܝܼܬܼܵܐ ܕܪܲܒܵܐ ܤܲܓܝܼ܃ ܡ̣ܢ ܓܲܒܿ ܐ̄ܚܪܹܝܢ܁|
      block |ܕܠܵܐ ܬܹܐܡܲܪ ܕܲܠܚܲܕܼ ܫܵܐܹ̇ܛ ܗ̄ܘ̣ܵܐ܃ ܘܠܲܐ̄ܚܪܹܢܵܐ ܡܸܛܠ ܐܝܼܩܵܪܹܗ|
      block |ܢܵܤܹ̇ܒܼ ܗ̄ܘ̣ܵܐ ܒܐܲܦܵܘ̈ܗܝ܃ ܘܡܸܬܼܥܢܸܐ ܥܲܡܹܗ܁ ܐܸܠܵܐ ܚܕܼܵܐ ܫܲܘܝܘܼܬܼܵܐ|
      block |ܩܢܸܐ ܗ̄ܘ̣ܵܐ ܒܲܥܪܘܼܩܝܵܐ܃ ܡ̣ܢ ܦܸܓܼܥܵܐ ܕܟܼܠ ܡܘܼ̈ܫܚܵܢ܁ ܘܚܲܕܼ ܚܫܝܼܒܼ|
      block |ܗ̄ܘ̣ܵܐ ܒܥܲܝܢܵܘ̈ܗܝ ܠܲܡܒܲܤܵܪܘܼ ܥܲܠ ܦܸܓܼܥܲܝ̈ܗܘܿܢ ܚܠܵܦ ܫܸܠܝܵܐ܃|
      block |ܠܪܲܒܵܐ܃ ܐܲܝܟܼ ܙܥܘܿܪܵܐ܁ ܘܲܠܡܸܛܥܲܢ ܥܸܕܼܠܵܝܵܐ ܥܠܵܘܗܝ ܡ̣ܢ ܟܠܢܵܫ܃|
      block |ܚܠܵܦ ܐܝܼܩܵܪܹܗ ܕܫܸܠܝܵܐ ܘܫܸܬܼܩܵܐ܁ ܝܵܕܼܥܝܼܢܲܢ ܓܹܝܪ܃ ܕܟܲܕܼ ܒܲܙܒܲܢ|
      block |ܐܸܙܲܠ̣ ܠܘܵܬܹܗ ܛܘܼܒܼܵܢܵܐ ܬܹܐܘܿܦܝܼܠܵܐ ܪܹܫ ܐܲܦܸܤܩ̈ܘܿܦܹܐ ܕܐܵܠܹܟܼܤܲܢܕܪܝܼܵܐ܃|
      block |ܟܲܕܼ ܕܒܼܝܼܪ ܥܲܡܹܗ ܐܵܦ ܕܲܝܵܢܵܐ ܕܐܲܬܼܪܵܐ܃ ܐܲܝܟܼ ܕܠܐܝܼܩܵܪܵܐ ܘܝܲܐܝܼܒܼܘܼܬܼܵܐ|
      block |ܕܲܚܙܵܬܹܗ ܕܩܲܕܝܼܫܵܐ܁ ܟܲܕܼ ܝܑܼܬܸܒܼ ܠܘܵܬܼܗܘܿܢ܃ ܐܵܦܠܵܐ ܒܡܸܠܬܼܵܐ|
      block |ܙܥܘܿܪܬܵܐ ܐܲܝܟܼ ܕܠܐܝܼܩܵܪܗܘܿܢ ܐܲܢܝܼܚ ܐܸܢܘܿܢ܃ ܘܟܲܕܼ ܪܲܒܲܬܼ ܝܲܐܝܼܒܼܝܼܢ|
    block
      block |ܗ̄ܘ̣ܵܘ ܕܢܸܫܡܥܘܼܢ ܡܸܠܬܹܗ܁ ܘܟܲܕܼ ܐܲܦܝܼܤܹܗ ܪܹܫܵܐ ܕܐܲܦܸܤܩ̈ܘܿܦܹܐ|
      block |ܥܲܠ ܗܵܕܹܐ܃ ܩܲܠܝܼܠ ܠܲܡ ܕܹܝܢ ܫܬܸܩ̣ ܤܵܒܼܵܐ܁ ܘܐܲܓܼܝܼܒܼ ܐܸܢܘܿܢ|
      block |ܡܸܠܬܼܵܐ܃ ܘܐܸܡ݂ܲܪ ܠܗܘܿܢ܃ ܘܐܸܢ ܐܹܡܲܪ ܠܟܼܘܿܢ܃ ܬܸܛܪܘܼܢ|
      block |ܘܗܸܢܘܿܢ܃ ܐܸܫܬܵܘܕܝܼܘ ܠܹܗ܁ ܐܵܡܲ݁ܪ ܠܗܘܿܢ ܤܵܒܼܵܐ܃ ܐܲܝܟܵܐ ܕܫܵܡ̇ܥܝܼܬܿܘܿܢ|
      block |ܕܐܝܼܬܼܵܘܗܝ ܐܲܪܤܵܬܝܼܣ܃ ܠܬܲܡܵܢ ܠܵܐ ܬܸܬܼܩܲܪܒܼܘܼܢ܁ ܚ̣ܙܲܝܬܿ ܬܡܝܼܗܘܼܬܹܗ|
      block |ܕܤܵܒܼܵܐ ܚܙܲܝܬܿ ܡܒܲܤܪܵܢܘܼܬܼܵܐ ܕܥܲܠ ܐܝܼܩܵܪܵܐ ܕܐ̄ܢܵܫܵܐ ܗܵܢܵܘ ܕܝܼܕܲܥ̣|
      block |ܠܡܸܩܛܲܦ ܦܹܐܪ̈ܵܘܗܝ ܕܫܸܠܝܵܐ܃ ܟܲܕܼ ܠܵܐ ܐܸܬܼܚܲܫܲܒܼ ܗܵܘ̇ ܛܘܼܒܼܵܢܵܐ܃|
      block |ܕܓܲܒܼܪܵܐ ܗ̄ܘ̣ ܩܵܬܼܘܿܠܝܼܩܵܐ܃ ܘܪܹܫܵܐ ܕܟܼܠܵܗ̇ ܥܹܕܼܬܵܐ܁ ܟܲܕܼ ܗܵܕܹܐ|
      block |ܐܸܬܼܪܲܥܝܼ܃ ܕܐܸܢܵܐ ܚܕܼܵܐ ܙܒܲܢ ܠܥܵܠܡܵܐ ܡܲܚܬܼ ܐ̄ܢܵܐ ܗ̄ܘ̣܃ ܡܵܢܵܐ|
      block |ܡܵܘܬܲܪ ܡܝܼܬܼܵܐ ܠܚܲܝܹ̈ܐ ܘܐܸܬܼܪܫܝܼ ܥܲܠ ܗܵܕܹܐ ܪܸܫܝܵܢܵܐ ܕܿܡܠܸܐ ܚܘܼܒܵܐ|
      block |ܡ̣ܢ ܛܘܼܒܼܵܢܵܐ ܡܵܩܵܪܝܼܣ ܟܲܕܼ ܐܵܡܲ݁ܪ ܠܹܗ܃ ܠܡܵܢܵܐ ܠܲܡ ܥܵܪܹܩ ܐܲܢ̄ܬܿ|
      block |ܡܸܢܲܢ ܘܲܥܒܲܕܼ ܤܵܒܼܵܐ ܩܲܕܝܼܫܵܐ ܡܲܦܲܩ ܒܪܘܼܚܵܐ ܬܡܝܼܗܵܐ ܕܫܵܘܹ̇ܐ|
      block |ܠܩܘܼܠܵܤܵܐ܃ ܐܲܠܵܗܵܐ ܠܲܡ ܝܵܕܲܥ̇ ܕܡܲܚܸܒܼ ܐ̄ܢܵܐ ܠܟܼܘܿܢ܃ ܐܸܠܵܐ ܠܵܐ|
      block |ܡܸܫܟܲܚ ܐ̄ܢܵܐ ܕܐܸܗܘܸܐ ܥܲܡ ܐܲܠܵܗܵܐ ܘܥܲܡ ܒܢܲܝ̈ܢܵܫܵܐ܀|
      block |ܙܒܲܢ̄ܬܼܵܐ ܕܹܝܢ ܐ̄ܚܪܹܬܼܵܐ ܫܠܲܚ̣ ܠܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ܁|
      block |ܘܲܫܠܲܚ̣ ܠܹܗ ܤܵܒܼܵܐ ܟܲܕܼ ܐܵܡܲ݁ܪ܃ ܕܐܸܢ ܗ̤ܘ ܕܬܹܐܬܸܐ܃ ܦܵܬܲܚܢܵܐ|
      block |ܠܵܟܼ܁ ܐܸܢܕܹܝܢ ܠܵܟܼ ܐܸܦܬܲܚ܃ ܠܟܼܠܢܵܫ ܦܵܬܲܚܢܵܐ܁ ܘܐܸܢ ܠܟܼܠܢܵܫ|
      block |ܦܵܬܲܚܢܵܐ܃ ܬܘܼܒܼ ܗܵܪܟܵܐ ܠܵܐ ܡܟܲܬܲܪ ܐ̄ܢܵܐ܁ ܘܠܵܗ̇ ܠܗܵܕܹܐ ܕܡܝܼܪܘܼܬܼ|
      block |ܝܘܼܠܦܵܢܵܐ܃ ܠܵܘ ܡ̣ܢ ܓܲܒܿ ܐ̄ܚܪܹܝܢ܃ ܐܸܠܵܐ ܡ̣ܢ ܒܲܪܬܼ ܩܵܠܵܐ ܐܲܠܵܗܵܝܬܵܐ|
      block |ܝܲܠܦܵܗ̇܁ ܐܲܪܤܵܢܝܲܐ ܠܲܡ܃ ܥܪܘܿܩ ܡ̣ܢ ܒܢܲܝ̈ܢܵܫܵܐ܃ ܘܚܵܝܹ̇ܐ ܐܲܢ̄ܬܿ܁ ܠܵܐ|
      block |ܐ̄ܢܵܫ ܡ̣ܢ ܒܲܛܝܼ̈ܠܹܐ ܘܪ̈ܵܚܡܲܝ ܥܸܢ̈ܝܵܢܹܐ܃ ܡܲܡܪܲܚ ܠܡܸܫܪܵܐ ܒܲܗ̈ܦܵܟܼܵܬܵܐ|
      block |ܕܡܸܠܵܘ̈ܗܝ ܠܗܵܕܹܐ܃ ܘܠܲܡܡܲܠܵܠܘܼ ܠܩܘܼܒܼܠܵܗ̇܃ ܐܲܝܟܼ ܡ̇ܢ ܕܲܫܟܼܵܚܬܵܐ|
    block
      block |ܗ̣̄ܝ ܐ̄ܢܵܫܵܝܬܵܐ ܒܥܵܬܵܐ ܕܫܲܠܝܘܼܬܼܵܐ܁ ܕܗܵܐ܃ ܝܘܼܠܦܵܢܵܐ ܗ̄ܘ̣ ܕܡ̣ܢ ܫܡܲܝܵܐ܁|
      block |ܘܲܕܼܠܵܐ ܢܸܤܒܲܪ ܕܗܵܕܹܐ ܥܲܠ ܥܪܘܼܩܝܵܐ ܘܡܲܦܲܩܬܼܵܐ ܕܡ̣ܢ ܓܵܘ ܥܵܠܡܵܐ|
      block |ܐܸܬܼܐܲܡܪܲܬ̤ ܠܹܗ܃ ܘܠܵܘ ܠܗܵܝ̇ ܕܫܲܘܝܵܐܝܼܬܼ ܐܵܦ ܡܸܢܗܘܿܢ ܕܐܲܚܹ̈ܐ|
      block |ܢܸܥܪܘܿܩ܃ ܡ̣ܢ ܒܵܬܲܪ ܕܲܫܒܲܩ̣ ܬܘܼܒܼ ܠܥܵܠܡܵܐ܃ ܘܐܝܼܬܼܵܘܗܝ ܡܸܟܹܝܠ|
      block |ܒܥܘܼܡܪܵܐ ܕܕܲܝܪܵܐ܃ ܬܘܼܒܼ ܡܨܲܠܸܐ ܠܘܵܬܼ ܡܵܪܲܢ܃ ܕܐܲܝܟܲܢ ܡܲܨܝܵܐ|
      block |ܕܢܸܚܐ ܫܲܦܝܼܪ܁ ܡܵܪܝܵܐ ܠܲܡ܃ ܕܲܒܲܪܲܝܢܝ ܠܡܸܚܵܐ܁ ܟܲܕܼ ܤܵܒܲܪ ܕܗܵܫܵܐ|
      block |ܡܸܟܹܝܠ܃ ܡܸܕܸܡ ܐ̄ܚܪܹܝܢ ܡܸܫܬܿܡܲܥ ܠܹܗ܁ ܘܩܵܠܵܐ ܡܵܪܵܢܵܝܵܐ ܬܘܼܒܼ|
      block |ܠܵܗ̇ ܟܲܕܼ ܠܵܗ̇ ܠܡܸܠܬܼܵܐ ܡܲܫܡܲܥ ܠܹܗ ܬܸܢܝܵܢܘܼܬܼ܃ ܟܲܕܼ ܡܵܘܤܸܦ|
      block |ܠܹܗ ܐܲܝܟܼ ܕܲܠܢܘܼܗܵܪܵܐ܃ ܘܐܵܡܲ݁ܪ܃ ܥܪܘܿܩ ܠܲܡ ܘܲܫܬܼܘܿܩ܃ ܘܲܫܠܝܼ܁|
      block |ܐܵܦܸܢ ܠܲܡ ܪܲܒܲܬܼ ܡܵܘܬܪܵܐ ܚܙܵܬܼܗܘܿܢ ܘܥܸܢܝܵܢܗܘܿܢ ܕܐܲܚܹ̈ܐ܃ ܠܵܐ|
      block |ܓܹܝܪ ܤܵܘܬܪܵܐ ܠܵܟܼ ܗܵܝ̇ ܕܬܸܬܼܥܢܸܐ ܥܲܡܗܘܿܢ܃ ܐܲܝܟܼ ܗܵܝ̇ ܕܬܸܥܪܘܿܩ|
      block |ܡܸܢܗܘܿܢ܁ ܘܟܲܕܼ ܗܵܠܹܝܢ ܒܓܸܠܝܵܢܵܐ ܐܲܠܵܗܵܝܵܐ ܩܲܒܸܿܠ̣ ܛܘܼܒܼܵܢܵܐ ܐܲܪܤܵܢܝܼܣ܃|
      block |ܕܟܲܕܼ ܥܕܲܟܹܝܠ ܒܥܵܠܡܵܐ ܗ̄ܘ̣ ܕܢܸܥܪܘܿܩ ܦܵܩܹ̇ܕܼ ܠܹܗ܃ ܘܐܵܦ ܟܲܕܼ|
      block |ܥܲܡܗܘܿܢ ܕܐܲܚܹ̈ܐ ܐܝܼܬܼܵܘܗܝ܃ ܗ̤ܝ ܟܲܕܼ ܗ̤ܝ ܡܸܬܼܐܲܡܪܵܐ ܠܘܵܬܹܗ܃|
      block |ܗܵܝܕܹܝܢ ܐܸܫܬܲܪܲܪ ܘܝܼܕܲܥ̣܃ ܕܠܵܐ ܤܵܦܹ̇ܩ ܠܘܵܬ ܩܸܢܝܵܢܵܐ ܕܚܲܝܹ̈ܐ ܬܲܩ̈ܢܹܐ܃|
      block |ܥܪܘܼܩܝܵܐ ܒܲܠܚܘܿܕܼ ܕܡ̣ܢ ܥܵܠܡܵܝܹ̈ܐ܃ ܐܸܠܵܐ ܫܲܘܝܵܐܝܼܬܼ ܡ̣ܢ ܟܠܢܵܫ܁|
      block |ܕܲܠܡܵܐ ܐܝܼܬܼ ܐ̄ܢܵܫ܃ ܕܠܘܼܩܒܲܠ ܩܵܠܵܐ ܐܲܠܵܗܵܝܵܐ ܐܝܼܬܼ ܠܹܗ ܠܲܡܡܲܠܵܠܘܼ܃|
      block |ܘܠܲܐܒܵܐ ܐܲܢܛܘܿܢܝܼܣ ܡܸܬܼܐܡܲܪ ܠܹܗ ܒܓܸܠܝܵܢܵܐ܃ ܐܸܢ ܠܲܡ ܒܵܥܹ̇ܐ ܐܲܢ̄ܬܿ|
      block |ܠܡܸܗܘܵܐ ܒܫܸܠܝܵܐ܃ ܠܵܘ ܒܲܠܚܘܿܕܼ ܠܬܹܐܒܼܵܐܝܼܣ ܬܹܐܙܲܠ܃ ܐܸܠܵܐ|
      block |ܠܡܲܕܼܒܪܵܐ ܓܵܘܝܵܐ܀ ܐܸܢܕܹܝܢ ܐܲܠܵܗܵܐ ܗܵܟܲܢ ܦܵܩܹ̇ܕܼ ܠܲܢ ܠܡܸܥܪܲܩ|
      block |ܡ̣ܢ ܟܠ܃ ܘܗܵܟܲܢ ܡܲܚܸܒܼ ܫܸܠܝܵܐ ܟܲܕܼ ܢܟܲܬܪܘܼܢ ܒܹܗ ܪ̈ܵܚܡܵܘܗܝ܃|
      block |ܡܲܢ̣ܘܼ ܒܥܸܠ̈ܠܵܬܼܵܐ ܢܩܵܘܸܐ ܒܥܸܢܝܵܢܵܐ ܘܩܲܪܝܼܒܼܘܼܬܼܵܐ ܕܲܒܼܢܲܝ̈ܢܵܫܵܐ ܐܸܢ|
    block
      block |ܕܹܝܢ ܠܐܲܢܛܘܿܢܝܼܣ ܘܐܲܪܤܵܢܝܼܣ܃ ܙܗܝܼܪܘܼܬܼܵܐ ܡܵܘܬܪܵܐ ܘܲܥܪܘܼܩܝܵܐ|
      block |ܡܥܲܕܲܪ܃ ܟܡܵܐ ܝܲܬܿܝܼܪܵܐܝܼܬܼ ܠܲܡܚܝܼ̈ܠܹܐ ܘܐܸܢ ܐܲܝܠܹܝܢ ܕܥܵܠܡܵܐ|
      block |ܟ̱ܠܹܗ܃ ܥܲܠ ܡܸܠܲܝ̈ܗܘܿܢ ܘܥܘܼܕܼܪܵܢܵܐ ܕܡ̣ܢ ܚܙܵܬܼܗܘܿܢ ܤܢܝܼܩ|
      block |ܗ̄ܘ̣ܵܐ܃ ܡܝܲܩܲܪ ܐܲܠܵܗܵܐ ܠܲܗܘܵܝܗܘܿܢ ܕܲܒܼܫܸܠܝܵܐ܃ ܝܲܬܝܼܪ ܡ̣ܢ ܥܘܼܕܼܪܵܢܵܐ|
      block |ܕܟܼܠܵܗ̇ ܐ̄ܢܵܫܘܼܬܼܵܐ܃ ܟܡܵܐ ܝܲܬܝܼܪܵܐܝܼܬܼ ܠܐܲܝܢܵܐ ܕܐܵܦܠܵܐ ܩܢܘܿܡܹܗ|
      block |ܡܨܸܐ ܕܢܸܛܲܪ ܫܲܦܝܼܪ|
      block |ܝܵܕܼܥܝܼܢܲܢ ܠܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ܃ ܕܐܲܚܘܼܗܝ ܟܝܵܢܵܝܵܐ܃ ܟܪܝܼܗ|
      block |ܗ̄ܘ̣ܵܐ܁ ܘܗ̤ܘ ܚܒܲܫ̣ ܗ̄ܘ̣ܵܐ ܢܲܦܫܹܗ܃ ܒܩܸܠܵܝܬܼܵܐ ܐ̄ܚܪܹܬܼܵܐ܁ ܘܟܲܕܼ ܚܲܡܤܸܢ|
      block |ܠܪ̈ܲܚܡܵܘܗܝ ܙܲܒܼܢܵܐ ܟܠܹܗ ܕܟܼܘܼܪܗܵܢܹܗ ܡ̣ܢ ܕܢܸܦܘܼܩ ܢܸܚܙܹܝܘܗܝ܃|
      block |ܒܙܲܒܼܢܵܐ ܡܸܟܹܝܠ ܕܡܲܦܩܵܢܹܗ ܕܡ̣ܢ ܥܵܠܡܵܐ܃ ܫܠܲܚ̣ ܠܹܗ܃ ܕܐܵܦܸܢ|
      block |ܗܵܫܵܐ ܬܵܐ ܐܸܚܙܹܝܟܼ ܩܕܼܵܡ ܕܐܸܦܘܿܩ ܡ̣ܢ ܥܵܠܡܵܐ܃ ܐܵܦܸܢ ܒܠܸܠܝܵܐ܁|
      block |ܘܐܹܫܲܠܡܵܟܼ܃ ܘܐܸܬܿܬܿܬܝܼܚ܁ ܘܠܵܐ ܐܸܬܿܛܦܝܼܣ ܗܵܘ̇ ܛܘܼܒܼܵܢܵܐ܃ ܐܵܦܠܵܐ|
      block |ܒܥܸܕܵܢܵܐ ܗܵܢܵܐ܃ ܕܲܡܥܵܕܼܝܼܢ ܢܫܲܓܿܫܘܼܢ ܪ̈ܲܚܡܹܐ ܟܝܵܢܵܝܹ̈ܐ܃ ܠܡܸܙܟܵܐ|
      block |ܠܲܬܼܚܘܼ̈ܡܹܐ ܨܸܒܼܝܵܢܵܝܹ̈ܐ܃ ܟܲܕܼ ܐܵܡܲ݁ܪ܃ ܕܐܸܢ ܐܸܦܘܿܩ܃ ܠܵܐ ܗܵܘܹ̇ܐ ܕܟܸܐ|
      block |ܠܹܒܿܝ ܩܕܼܵܡ ܐܲܠܵܗܵܐ܃ ܕܒܲܐܚܹ̈ܐ ܕܲܒܼܪܘܼܚ ܐܸܒܼܤܸܐ ܕܐܸܤܥܘܿܪ ܐܸܢܘܿܢ܃|
      block |ܠܲܟܼܝܵܢܵܐ ܕܹܝܢ ܐܹܝܲܩܲܪ ܝܲܬܝܼܪ ܡ̣ܢ ܡܫܝܼܚܵܐ܁ ܘܡܝܼܬܼ ܐܲܚܘܼܗܝ܃ ܘܠܵܐ|
      block |ܚ̣ܙܵܝܗܝ܀ ܠܵܐ ܐ̄ܢܵܫ ܡܵܕܹܝܢ ܠܪܲܦܝܘܼܬܼܵܐ ܕܚܘܼ̈ܫܵܒܹܐ ܥܸܠܬܼܵܐ ܢܤܝܼܡܝܼܗ̇܃|
      block |ܠܵܐ ܡܸܬܼܡܲܨܡܵܝܵܢܝܼܬܼܵܐ ܘܠܵܐ ܡܫܲܥܒܿܕܲܬܼ ܠܲܫܪܵܝܵܐ܃ ܘܦܘܼܪܢܵܤܵܐ ܕܡ̣ܢ|
      block |ܠܥܸܠ ܠܒܼܘܼܛܵܠܵܐ ܕܫܸܠܝܵܐ܁ ܐܸܢ ܠܲܟܼܝܵܢܵܐ ܕܗܵܟܲܢ ܚܲܤܝܼܢ ܙܵܟܹ̇ܝܢ|
      block |ܩܲܕܝܼ̈ܫܹܐ܃ ܘܲܡܫܝܼܚܵܐ ܟܲܕܼ ܢܸܬܼܒܿܤܸܐ ܒܲܒܼܢܵܘ̈ܗܝ܃ ܡܲܚܸܒܼ ܐܲܝܟܵܐ ܕܫܸܠܝܵܐ|
      block |ܡܸܬܼܝܲܩܲܪ܃ ܐܲܝܕܵܐ ܐܵܢܲܢܩܹܐ ܐ̄ܚܪܹܬܼܵܐ ܐܝܼܬܼ ܕܠܵܐ ܝܵܗ̇ܒܵܐ ܐܝܼܕܼܵܐ ܠܡܸܬܼܒܤܵܝܘܼ|
      block |ܟܲܕܼ ܬܸܥܪܲܨ ܗܵܘ̇ ܦܘܼܩܕܵܢܵܐ܃ ܕܐܲܚܸܒܼ ܠܡܵܪܝܵܐ ܐܲܠܵܗܵܟܼ܃ ܡ̣ܢ|
    block
      block |ܟ̱ܠܹܗ̇ ܢܲܦܫܵܟܼ ܘܡ̣ܢ ܟ̱ܠܹܗ ܠܸܒܵܟܼ܃ ܘܝܲܬܝܼܪ ܡ̣ܢ ܥܵܠܡܵܐ ܟ̱ܠܹܗ|
      block |ܘܲܟܼܝܵܢܵܐ ܘܕܝܼܠܹܗ܃ ܗܵܟܲܢܵܐ ܡܸܬܼܓܡܲܪ܃ ܟܲܕܼ ܗܵܪܟܵܐ ܬܩܵܘܸܐ܁ ܐܵܦ|
      block |ܗܵܝ̇ ܕܥܲܠ ܚܘܼܒܵܐ ܕܩܲܪܝܼܒܼܵܐ ܦܵܩ̇ܕܵܐ܃ ܠܓܼܵܘ ܡܸܢܵܗ̇ ܚܒܼܝܼܫܵܐ܁ ܨܵܒܹ̇ܐ|
      block |ܐܲܢ̄ܬܿ ܠܡܸܩܢܵܐ ܚܘܼܒܵܐ ܕܩܲܪܝܼܒܼܵܐ܃ ܐܲܝܟܼ ܦܘܼܩܕܵܢܹܐ ܕܐܹܘܲܢܓܲܠܝܼܘܿܢ܃|
      block |ܒܓܼܵܘ ܢܲܦܫܵܟܼ ܐܸܬܼܪܲܚܲܩ ܡܸܢܹܗ܁ ܘܗܵܝܕܹܝܢ܃ ܬܹܐܩܲܕܼ ܒܵܟܼ ܫܲܠܗܹܒܼܝܼܬܼܵܐ|
      block |ܕܚܘܼܒܹܗ ܘܬܸܤܘܲܚ ܠܲܚܙܵܬܹܗ܃ ܐܲܝܟܼ ܠܲܚܙܵܬܼܵܐ ܕܡܲܠܐܟܼ ܢܘܼܗܪܵܐ܁|
      block |ܨܵܒܹ̇ܐ ܐܲܢ̄ܬܿ ܬܘܼܒܼ ܕܢܸܨܛܲܗܘܿܢ ܠܵܟܼ ܚܲܒܿܝܼܒܲܝ̈ܟܼ ܒܲܬܼܚܘܿܬܡ ܝܵܘ̈ܡܵܬܼܵܐ|
      block |ܬܸܚܙܸܐ ܦܲܪ̈ܨܘܿܦܲܝܗܘܿܢ܁ ܫܲܪܝܼܪܵܐܝܼܬܼ ܢܸܤܝܵܢܵܐ܃ ܡܲܠܦܵܢܵܐ ܗ̄ܘ̣ ܕܟܼܠ܁|
      block |ܗ̤ܘܝܼ ܚܠܝܼܡ܁|
  block 42
    block
      block |ܥܸܢܝܵܢܵܐ ܕܫܲܕܲܪ ܠܘܵܬܼ ܐܲܚܘܼܗܝ ܟܝܵܢܵܝܵܐ ܘܪܘܼܚܵܢܵܝܵܐ܃ ܕܐܲܦܝܼܤܹܗ|
      block |ܒܲܟܼܬܼܝܼ̈ܒܼܵܬܵܐ ܕܢܹܐܙܲܠ ܢܸܤܥܪܝܼܘܗܝ ܒܓܼܵܘ ܝܲܬܼܒܵܐ܃ ܐܲܝܟܼ ܡܲܢ ܕܲܨܗܸܐ|
      block |ܠܲܚܙܵܬܹܗ܁ ܡܒ܁|
    block
      block |ܠܵܘ ܐܲܝܟܼ ܡܵܐ ܕܤܵܒܲܪ ܐܲܢ̄ܬܿ܃ ܐܝܼܬܲܝܢ ܚܲܝ̈ܠܬܼܵܢܹܐ܃ ܐܘܿ ܛܘܼܒܼܵܢܵܐ܁|
      block |ܐܸܠܵܐ ܟܒܲܪ ܡܦܵܣ ܐܲܢ̄ܬܿ ܒܲܡܚܝܼܠܘܼܬܼܝ܃ ܦܫܝܼܩ ܠܵܟܼ ܕܹܝܢ ܐܲܒܼܕܵܢܝ܁|
      block |ܥܲܠ ܗܵܕܹܐ ܐܲܡܝܼܢܵܐܝܼܬܼ ܬܵܒܲܥ ܐܲܢ̄ܬܿ ܡܹܢܝ܃ ܗܵܝ̇ ܕܟܲܕܼ ܟܝܵܢܵܐ ܬܥܲܠܸܐ|
      block |ܡ̣ܢ ܪܸܥܝܵܢܵܐ ܕܝܵܩܹ̇ܕܼ ܒܵܟܼ ܐܲܝܟܼ ܥܝܵܕܹܗ܁ ܠܵܘ ܫܲܘܝܲܬܼ ܠܨܸܦܬܼܵܐ ܕܐܝܼܬܹܝܗ̇|
      block |ܘܠܵܟܼ ܡܸܬܼܚܲܙܝܵܐ܃ ܐܸܢܗ̤ܘ ܕܡܸܢܲܢ ܡܸܬܼܨܦܵܢܝܼܬܼܵܐ ܬܸܬܼܚܵܘܸܐ܁ ܠܵܐ ܬܸܒܼܥܸܐ|
      block |ܡܹܢܝ܃ ܗܵܘ̇ ܡܸܕܸܡ ܕܲܠܦܲܓܼܪܵܐ ܘܬܲܪܥܝܼܬܼܵܐ ܡܢܝܼܚ ܐܵܚܝ܃ ܐܸܠܵܐ|
      block |ܕܦܘܼܪܩܵܢܵܗ̇ ܕܢܲܦܫܝ ܐܸܬܼܦܲܪܲܣ܁ ܩܲܠܝܼܠ ܬܘܼܒܼ ܙܲܒܼܢܵܐ܃ ܘܲܥܒܲܪܢܲܢ ܡ̣ܢ|
      block |ܥܵܠܡܵܐ ܗܵܢܵܐ܁ ܕܒܲܟܼܡܵܐ ܦܲܪ̈ܨܘܿܦܝܼܢ ܦܵܓܲܥ̇ܢܵܐ ܡܵܐ ܕܐܹܬܸܐ ܠܬܲܡܵܢ܃|
      block |ܘܒܲܟܼܡܵܐ ܙܢܲܝ̈ܵܐ ܕܐ̄ܢܵܫܵܐ ܘܕܘܼ̈ܟܿܝܬܼܵܐ܃ ܥܲܕܼ ܐܸܥܛܘܿܦ ܬܘܼܒܼ ܠܕܼܘܼܟܿܬܼܝ|
    block
      block |ܘܐܲܝܠܹܝܢ ܥܸܠ̈ܠܵܬܵܐ ܕܚܘܼ̈ܫܵܒܹܐ ܡܩܲܒܿܠܵܐ ܢܲܦܫܝ ܒܦܸܓܼܥܲܝ̈ܗܘܿܢ܃ ܕܡܸܫܬܲܓܼܫܵܐ|
      block |ܒܝܲܕܼ ܚܲܫܹ̈ܐ ܕܡܸܬܿܬܿܥܝܼܪܝܼܢ ܒܵܗ̇ ܕܲܡܢܵܚܵܐ ܡܸܢܗܘܿܢ ܩܲܠܝܼܠ܃ ܡܸܢܵܟܼ|
      block |ܠܵܐ ܡܟܲܤ̈ܝܵܢ܁ ܕܡܲܟܿܝܵܐ ܠܹܗ ܗܵܟܹܝܠ ܠܝܼܚܝܼܕܼܵܝܵܐ ܚܙܵܬܼܢܗܘܿܢ ܕܥܵܠܡܵܝܹ̈ܐ܃|
      block |ܘܐܲܢ̄ܬܿ ܡܦܵܣ ܐܲܢ̄ܬܿ܁ ܠܵܘ ܒܲܠܚܘܿܕܼ ܕܢܸܫܹ̈ܐ܃ ܐܸܠܵܐ ܘܐܵܦ ܕܓܲܒܼܪܹ̈ܐ܀|
      block |ܘܲܚܙܝܼ ܕܲܟܼܡܵܐ ܫܘܼ̈ܚܠܵܦܹܐ ܡܩܲܒܸܠ ܒܬܲܪܥܝܼܬܹܗ܃ ܐܲܝܢܵܐ ܕܲܫܠܸܐ ܙܲܒܼܢܵܐ|
      block |ܤܲܓܝܼܐܵܐ ܥܲܡ ܢܲܦܫܹܗ܃ ܐܸܡܲܬܼܝ ܕܬܘܼܒܼ ܒܗܵܠܹܝܢ ܦܵܓܲܥ̇ ܡܸܢܫܹܠܝ܃|
      block |ܘܡܸܕܸܡ ܕܲܠܒܲܪ ܡ̣ܢ ܥܝܵܕܹܗ ܫܵܡܲܥ ܘܚܵܙܹ̇ܐ܁ ܐܸܢܕܹܝܢ ܦܸܓܼܥܹ̈ܐ ܕܒܼܢܲܝ̈|
      block |ܐܸܤܟܹܡܹܗ܃ ܡܲܟܹܿܝܢ ܠܐܲܝܢܵܐ ܕܲܪܡܸܐ ܒܐܵܓܼܘܿܢܵܐ܃ ܘܲܥܕܲܟܹܝܠ ܟܵܬܹ̇ܫ|
      block |ܥܲܡ ܒܥܸܠܕܲܪܹܗ܃ ܐܸܡܲܬܼܝ ܕܲܠܢܝܼܫܹܗ ܠܵܐ ܫܵܠܡ̇ܝܼܢ܃ ܒܐܲܝܕܵܐ ܒܹܪܵܐ|
      block |ܢܸܦܸܠ ܡܵܕܹܝܢ ܕܢܸܬܼܦܲܨܸܐ ܡ̣ܢ ܫܦܵܝܵܐ ܕܲܒܼܥܸܠܕܲܪܲܢ ܝܲܬܝܼܪܵܐܝܼܬܼ ܠܐܲܝܠܹܢܝ|
      block |ܕܢܸܤܝܵܢܵܐ ܕܤܲܓܝܼ̈ܐܵܬܼܵܐ܃ ܝܑܼܕܲܥܬܵܐ ܩܢܹܝܢ ܡ̣ܢ ܟܲܕܘܼ܁ ܡܸܛܠܗܵܢܵܐ ܕܹܝܢ|
      block |ܕܠܵܐ ܐܵܢܲܢܩ̈ܘܿܣ܃ ܗܵܕܹܐ ܐܸܥܒܸܿܕܼ ܠܵܐ ܐܸܬܛܦܝܼܣ ܠܝܼ܁ ܠܵܐ ܢܸܛܥܸܐ|
      block |ܠܸܒܲܢ ܒܵܬܲܪ ܐܲܝܠܹܝܢ ܕܐܵܡ̇ܪܝܼܢ܃ ܕܠܵܐ ܒܡܸܕܸܡ ܡܤܵܓܿܦܝܼܢ ܠܲܢ|
      block |ܫܸܡܥܵܐ ܘܲܚܙܵܬܼܵܐ܃ ܘܕܲܫܘܹܝܢܲܢ ܠܲܡ ܒܚܘܼܪܒܵܐ ܘܲܒܼܝܲܬܼܒܵܐ܃ ܒܩܸܠܵܝܬܲܢ|
      block |ܘܲܠܒܲܪ ܒܚܘܼ̈ܫܵܒܲܝܢ܃ ܒܝܲܕܼ ܢܵܘܚܵܐ ܕܡ̣ܢ ܕܠܘܼܚܝܵܐ܃ ܟܲܕܼ ܠܵܐ|
      block |ܡܩܲܒܿܠܝܼܢܲܢ ܫܘܼܚܠܵܦܵܐ ܒܝܼܫܵܐ܃ ܘܠܵܐ ܡܲܪܓܫܝܼܢ ܚ̄ܢܲܢ ܒܦܸܓܼܥܹ̈ܐ|
      block |ܕܦܪ̈ܨܘܿܦܹܐ ܘܨܸܒܼ̈ܘܵܬܼܵܐ ܒܲܫܚܵܩܵܐ ܕܚܲܫܹ̈ܐ܁ ܐܲܝܠܹܝܢ ܕܗܵܠܹܝܢ ܐܵܡ̇ܪܝܼܢ܃|
      block |ܐܵܦܠܵܐ ܟܲܕܼ ܡܸܬܼܡܚܹܝܢ ܝܵܕܼܥ̇ܝܼܢ܁ ܚܢܲܢ ܓܹܝܪ܃ ܠܵܐ ܥܕܲܟܹܝܠ ܠܗܵܢ|
      block |ܚܘܼܠܡܵܢ ܢܲܦܫܵܐ ܡܲܛܝܼܢ܁ ܫܘܼ̈ܚܢܹܐ ܐܝܼܬܼ ܠܲܢ܃ ܤܪ̈ܲܝܵܐ܁ ܕܐܸܢ ܡ̣ܢ|
      block |ܥܨܵܒܼܵܐ ܢܸܫܬܲܒܼܩܘܼܢ ܐܵܦܸܢ ܚܲܕܼ ܝܘܿܡ܃ ܘܡ̣ܢ ܬܚܹܝܬܼ ܐܸܤܦܠܵܢܝܼܵܐ|
      block |ܘܐܲܤܘܿܪܹ̈ܐ ܢܸܦܩܘܼܢ܃ ܬܵܘܼ̈ܠܥܹܐ ܢܸܪܦܬܼܘܼܢ܁|
  block 43
    block
      block |ܫܲܪ̈ܒܹܐ ܡܵܘܬܿܪ̈ܵܢܹܐ ܡܲܠܝܲܝ̈ ܚܸܟܼܡܬܵܐ ܕܪܘܼܚ܁ ܡܓ܁|
    block
      block |ܗܲܝܡܵܢܘܼܬܼܵܐ ܐܝܼܬܹܝܗ̇܃ ܬܲܪܥܵܐ ܕܐ̄ܪ̈ܵܙܹܐ܁ ܗܵܘ̇ ܡܸܕܸܡ ܕܥܲܝ̈ܢܹܐ|
      block |ܕܦܲܓܼܪܵܐ ܠܨܸܒܼ̈ܘܵܬܼܵܐ ܕܡܸܬܼܪ̈ܲܝܓܼܫܵܢ܃ ܗ̤ܘ ܟܲܕܼܸ ܗ̤ܘ ܗܲܝܡܵܢܘܼܬܼܵܐ ܒܓܲܙܹ̈ܐ|
      block |ܟܤܲܝ̈ܵܐ ܠܥܲܝ̈ܢܹܐ ܕܗܵܘܢܵܐ܁ ܬܲܪܬܹܝܢ ܥܲܝ̈ܢܹܐ ܢܲܦ̈ܫܵܢܵܝܬܵܐ ܩܢܹܝܢܲܢ܃ ܐܲܝܟܼ|
      block |ܕܐܵܡ̇ܪܝܼܢ ܐܲܒܼܵܗ̈ܬܼܵܐ܃ ܐܲܝܟܼ ܬܲܪܬܹܝܢ ܥܲܝ̈ܢܹܐ ܕܦܲܓܼܪܵܐ܁ ܘܠܵܘ ܗ̤ܝ ܟܲܕܼ|
      block |ܗ̤ܝ ܚܫܲܚܬܵܐ ܠܲܚܙܵܬܼܵܐ܃ ܒܟܼܠ ܚܕܼܵܐ܁ ܒܲܚܕܼܵܐ ܡܸܢܗܹܝܢ ܚܵܙܹ̇ܝܢܲܢ܃ ܠܟܲܤܝܘܼܬܼ|
      block |ܫܘܼܒܼܚܹܗ ܕܐܲܠܵܗܵܐ ܕܒܲܟܼ̈ܝܵܢܹܐ ܛܡܝܼܪܵܐ܁ ܘܚܲܝܠܹܗ܃ ܘܚܸܟܼܡܬܹܗ܁|
      block |ܘܬܲܪܥܝܼܬܹܗ ܡܬܼܘܿܡܵܝܬܵܐ ܕܲܥܠܲܝܢ܃ ܕܡ̣ܢ ܦܪܝܼܫܘܼܬܼ ܡܕܲܒܿܪܵܢܘܼܬܹܗ|
      block |ܡܸܬܿܕܲܪܟܵܐ ܠܘܵܬܲܢ܁ ܘܒܼܵܗ̇ ܟܲܕܼ ܒܵܗ̇܃ ܐܵܦ ܠܬܸܓܼܡܹ̈ܐ ܪ̈ܘܼܚܵܢܹܐ|
      block |ܟܢܵܘ̈ܬܲܢ܁ ܘܲܒܼܗܵܝ̇ ܚܕܼܵܐ ܚܵܙܹ̇ܝܢܲܢ܃ ܠܫܘܼܒܼܚܵܐ ܕܲܟܼܝܵܢܹܗ ܩܲܕܝܼܫܵܐ܁|
      block |ܐܸܡܲܬܼܝ ܕܹܝܢ ܕܢܸܨܒܸܐ ܡܵܪܲܢ܃ ܕܢܲܥܸܠ ܠܲܢ ܠܘܵܬܼ ܐ̄ܪ̈ܙܹܐ ܪ̈ܘܿܚܵܢܹܐ܃|
      block |ܝܲܡܵܐ ܕܗܲܝܡܵܢܘܼܬܼܵܐ ܦܵܬܲܚ ܒܪܸܥܝܵܢܲܢ܀ ܛܲܝܒܿܘܼܬܼܵܐ ܥܲܠ ܛܲܝܒܿܘܼܬܼܵܐ܃|
      block |ܬܝܵܒܼܘܼܬܼܵܐ ܐܸܬܼܝܲܗܒܲܬ̤ ܠܲܒܼܢܲܝ̈ܢܵܫܵܐ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܡܵܘܠܵܕܼܵܐ ܕܲܬܼܪ݂ܝܢ|
      block |ܕܡ̣ܢ ܐܲܠܵܗܵܐ܁ ܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ܃|
      block |ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܬܲܪܥܵܐ ܕܪ̈ܲܚܡܹܐ܁|
      block |ܗܵܘ̇ ܕܲܦܬܼܝܼܚ܃ ܠܟܼܠ ܕܒܼܵܥܹ̇ܝܢ ܠܹܗ܁ ܒܝܲܕܼ ܗܵܢܵܐ ܬܲܪܥܵܐ ܥܵܠ̇ܝܼܢܲܢ܃|
      block |ܠܘܵܬܼ ܪ̈ܲܚܡܹܐ ܐܲܠܵܗܵܝܹ̈ܐ܁ ܒܸܠܥܵܕܼ ܡ̣ܢ ܡܲܥܲܠܬܵܐ ܗܵܕܹܐ܃ ܠܲܝܬܿ ܠܡܸܫܟܵܚܘܼ|
      block |ܪ̈ܲܚܡܹܐ܁ ܡܸܛܠ ܕܟܼܠܗܘܿܢ ܚܛ̣ܵܘ܁ ܐܲܝܟܼ ܡܸܠܲܬ̤ ܟܬܼܵܒܼܵܐ܁ ܘܡܙܕܲܕܩܝܼܢ|
      block |ܒܛܲܝܒܿܘܼܬܼܵܐ ܡܲܓܵܢ܁ ܕܗ̤ܝ ܗ̣̄ܝ ܬܝܵܒܼܘܼܬܼܵܐ܃ ܛܲܝܒܿܘܼܬܼܵܐ ܬܸܢܝܵܢܵܝܬܵܐ܁|
      block |ܡܸܬܼܝܲܠܕܵܐ ܡܲܢ ܒܠܸܒܵܐ܃ ܡ̣ܢ ܗܲܝܡܵܢܘܼܬܼܵܐ ܘܕܸܚܠܬܵܐ܁ ܕܸܚܠܬܵܐ ܐܝܼܬܹܝܗ̇܃|
      block |ܫܲܒܼܛܵܐ ܐܲܒܼܵܗܵܝܵܐ܃ ܕܲܡܕܲܒܿܪܵܐ ܠܲܢ ܥܕܲܡܵܐ ܠܲܥܕܸܢ ܪܘܼܚܵܢܵܝܬܵܐ܁ ܘܡܵܐ|
    block
      block |ܕܡܲܛܝܼܢ ܠܬܲܡܵܢ܃ ܫܵܒܼ̇ܩܵܐ ܠܲܢ ܘܗܵܦ̇ܟܵܐ܁ ܥܕܸܢ ܐܝܼܬܹܝܗ̇܃ ܚܘܼܒܵܐ|
      block |ܐܲܠܵܗܵܝܵܐ܁ ܕܐܝܼܬܼ ܒܹܗ ܦܲܪܕܲܝܤܵܐ܃ ܕܟܼܠܗܘܿܢ ܛܲܘܼ̈ܒܹܐ܁ ܐܲܝܟܵܐ ܕܛܘܼܒܼܵܢܵܐ|
      block |ܦܵܠܘܿܣ܃ ܐܸܬܿܬܲܪܤܝܼ ܤܲܝܒܵܪܬܵܐ ܕܠܵܐ ܒܲܟܼܝܵܢܵܐ܁ ܘܒܼܵܬܲܪ ܕܛܥܸܡ̣|
      block |ܡ̣ܢ ܐܝܼܠܵܢ ܚܲܝܹ̈ܐ ܕܬܲܡܵܢ܃ ܩܵܥܹ̇ܐ ܗ̄ܘ̣ܵܐ ܘܐܵܡܲ̇ܪ܃ ܥܲܝܢܵܐ܃ ܠܵܐ ܚܙܵܬ̤܁|
      block |ܘܐܸܕܼܢܵܐ܃ ܠܵܐ ܫܸܡܥܲܬ̤܁ ܘܥܲܠ ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣܃ ܡܸܕܸܡ|
      block |ܕܛܲܝܸܒܼ ܐܲܠܵܗܵܐ ܠܪ̈ܵܚܡܵܘܗܝ܁ ܡ̣ܢ ܗܵܢܵܐ ܐܝܼܠܵܢܵܐ ܐܸܬܼܓܠܸܙ ܐܵܕܼܵܡ|
      block |ܒܡܘܼܠܟܵܢܹܗ ܕܐܵܟܹ̇ܠܩܲܪܨܵܐ܁ ܐܝܼܠܵܢ ܚܲܝܹ̈ܐ܃ ܗ̤ܘܝܘܼ ܚܘܼܒܵܐ ܕܐܲܠܵܗܵܐ܃|
      block |ܗܵܘ̇ ܕܡܸܢܹܗ ܢܦܲܠ̣ ܐܵ݊ܕܼܵܡ܃ ܘܬܼܘܼܒܼ ܠܵܐ ܦܸܓܼܥܲܬ̤ ܒܹܗ ܚܲܕܼܘܼܬܼܵܐ܃|
      block |ܐܸܠܵܐ ܒܐܲܪܥܵܐ ܕܟܼܘ̈ܒܹܐ ܦܵܠܲܚ ܘܡܸܬܿܛܲܪܲܦ ܗ̄ܘ̣ܵܐ܁ ܐܲܝܠܹܝܢ ܕܡ̣ܢ|
      block |ܚܘܼܒܵܐ ܐܲܠܵܗܵܝܵܐ ܓܠܝܼܙܝܼܢ܃ ܠܲܚܡܵܐ ܕܕܘܼܥܬܼܵܐ ܐܵܟܼ̇ܠܝܼܢ ܥܕܲܟܹܝܠ|
      block |ܒܦܘܼܠܚܵܢܗܘܿܢ܃ ܐܵܦܸܢ ܟܹܐܢܘܼܬܼܵܐ ܦܵܠ̇ܚܝܼܢ܃ ܗܵܘ̇ ܕܐܸܬܼܦܩܸܕܼ ܪܹܫ|
      block |ܛܘܿܗܡܲܢ ܒܡܲܦܘܼܠܬܵܐ ܕܡܸܢܹܗ܁ ܥܕܲܡܵܐ ܕܡܸܫܟܿܚܝܼܢܲܢ ܠܚܘܼܒܵܐ܃|
      block |ܒܐܲܪܥܵܐ ܗ̄ܘ̣ ܕܟܼܘܼ̈ܒܹܐ ܦܵܠܚܝܼܢܲܢ܁ ܘܡܸܨܥܲܬܼ ܟܘܼ̈ܒܹܐ ܙܵܪܥܝܝܼܢܲܢ ܘܚܵܨܕܝܼܢܲܢ܃|
      block |ܐܵܦܸܢ ܙܲܪܥܵܐ ܕܟܹܐܢܘܼܬܼܵܐ܁ ܘܲܒܼܟܼܠܥܸܕܵܢ ܡܸܬܿܕܲܒܼܨܼܢܲܢ ܡܸܢܗܘܿܢ܃ ܘܲܟܼܡܵܐ|
      block |ܐܸܢ ܢܸܙܕܲܕܲܩ܃ ܘܲܒܼܕܼܘܼܥܬܵܐ ܚܵܐܹ̇ܝܢܲܢ ܕܐܲܦܲܝ̈ܢ܁|
      block |ܡܵܐ ܕܹܝܢ ܕܐܸܫܟܲܚ̄ܢ ܚܘܼܒܵܐ܃ ܠܲܚܡܵܐ ܫܡܲܝܝܵܢܵܐ ܐܵܟܼܠܝܼܢܲܢ܃|
      block |ܘܡܸܬܿܬܲܪܤܹܝܢܲܢ ܕܠܵܐ ܥܲܡܠܵܐ ܘܲܕܼܠܵܐ ܠܹܐܘܬܼܵܐ܁ ܠܲܚܡܵܐ ܫܡܲܝܵܢܵܐ|
      block |ܐܝܼܬܼܵܘܗܝ܃ ܗܵܘ̇ ܕܲܢܚܸܬܼ ܡ̣ܢ ܫܡܲܝܵܐ܃ ܘܝܵܗܹ̇ܒܼ ܚܲܝܹ̈ܐ ܠܥܵܠܡܵܐ܁ ܗܵܢܵܘ|
      block |ܤܲܝܒܵܪܬܵܐ ܕܡܲܠܲܐܟܹ̈ܐ܁ ܐܲܝܢܵܐ ܕܲܠܚܘܼܒܵܐ ܐܸܫܟܲܚ܃ ܠܲܡܫܝܼܚܵܐ ܐܵܟܹ̇ܠ|
      block |ܒܟܼܠ ܥܸܕܵܢ܃ ܘܗܵܘܹ̇ܐ ܠܵܐ ܡܵܝܘܿܬܼܵܐ ܡ̣ܢ ܗܵܝܕܹܝܟ܁ ܡܲܢ ܠܲܡ ܕܐܵܟܹ̇ܠ|
      block |ܡ̣ܢ ܗܵܢܵܐ ܠܲܚܡܵܐ܃ ܡܵܘܬܵܐ ܠܵܐ ܢܸܛܥܲܡ ܠܥܵܠܲܡ܁ ܛܘܼܒܼ ܠܡ̇ܢ|
    block
      block |ܕܐܸܟܲܠ̣ ܡ̣ܢ ܠܲܚܡܵܐ ܕܚܘܼܒܵܐ܃ ܕܗ̤ܘܝܘܼ ܝܼܫܘܿܥ܁ ܡܲܢ ܕܚܘܼܒܵܐ|
      block |ܡܸܤܬܲܝܒܲܪ܃ ܠܲܡܫܝܼܚܵܐ ܡܸܤܬܲܝܒܲܪ܃ ܕܐܝܼܬܼܵܘܗܝ ܐܲܠܵܗܵܐ ܕܥܲܠ ܟܠ܁|
      block |ܘܤܵܗܹ̇ܕܼ ܝܘܿܚܲܢܵܢ ܕܐܸܡ݂ܲܪ܃ ܚܘܼܒܵܐ܃ ܗ̤ܘܝܘܼ ܐܲܠܵܗܵܐ܁ ܡܵܕܹܝܢ܃ ܚܲܝܹ̈ܐ ܡ̣ܢ|
      block |ܐܲܠܵܗܵܐ ܤܵܐܹ̇ܩ܃ ܡ̇ܢ ܕܲܒܼܚܘܼܒܵܐ ܚܵܝܹ̇ܐ ܒܲܒܼܪܝܼܬܼܵܐ ܗܵܕܹܐ܁ ܡ̣ܢ ܗܵܘ̇ ܐܵܐܲܪ|
      block |ܕܢܘܼܚܵܡܵܐ܃ ܤܵܐܹ̇ܩ ܗܵܪܟܵܐ ܗܵܢܵܐ܁ ܒܗܵܢܵܐ ܐܵܐܲܪ ܡܸܬܼܒܲܤܡܝܼܢ ܙܲܕܝܼ̈ܩܹܐ|
      block |ܒܲܩܝܵܡܬܵܐ܁ ܚܘܼܒܵܐ܃ ܗ̤ܘܝܘܼ ܡܲܠܟܘܼܬܼܵܐ܃ ܗܵܝ̇ ܕܒܼܵܗ̇ ܐܸܫܬܵܘܕܝܼ ܡܵܪܲܢ|
      block |ܠܲܫܠܝܼܚܹ̈ܐ ܐ̄ܪܵܙܵܢܵܐܝܼܬܼ܃ ܕܢܹܐܟܼܠܘܼܢ ܒܡܲܠܟܘܼܬܹܗ܁ ܬܹܐܟܼܠܘܼܢ ܠܲܡ|
      block |ܘܬܸܫܬܘܿܢ ܥܲܠ ܦܵܬܼܘܿܪܵܐ ܕܡܲܠܟܿܘܼܬܼܵܐ ܕܝܼܠܝ܁ ܡܵܢܵܘ ܕܐܵܟܹ̇ܠܝܼܢ܃ ܐܸܠܵܐ|
      block |ܐܸܢ ܚܘܼܒܵܐ ܤܵܦܹ̇ܩ ܗ̤ܘ ܚܘܼܒܵܐ܃ ܕܘܼܟܲܬܼ ܡܹܐܟܼܠܵܐ ܘܡܲܫܬܿܝܵܐ|
      block |ܡܬܲܪܤܸܐ ܠܐ̄ܢܵܫ܁ ܗܵܢܵܘ ܚܲܡܪܵܐ ܡܚܲܕܸܐ ܠܸܒܹܗ ܕܒܲܪܢܵܫܵܐ܁ ܛܘܼܒܼܵܘܗ|
      block |ܠܡܲܢ ܕܐܸܫܬܼܝ ܡ̣ܢ ܗܵܢܵܐ ܚܲܡܪܵܐ! ܗܵܢܵܘ ܕܐܸܫܬܝܼܘ ܡܸܢܹܗ ܙܲܠܝܼ̈ܠܹܐ܃|
      block |ܘܐܸܬܼܢܲܟܲܦܘ܁ ܘܚܲܛܵܝܹ̈ܐ܃ ܘܲܛܥ̣ܵܘ ܠܐܘܼܪ̈ܚܵܬܼܵܐ ܕܬܼܘܼ̈ܩܠܵܬܵܐ܁ ܘܪ̈ܵܘܵܝܹܐ܃|
      block |ܘܲܗܘ̤ܵܘ ܨܲܝܡܹ̈ܐ܁ ܘܥܲܬܝܼܪܹ̈ܐ܃ ܘܐܸܬܼܪܲܓܼܪܲܓܼܘ ܠܡܸܤܟܹܢܘܼܬܼܵܐ܁ ܘܡܸܤ̈ܟܹܢܹܐ܃|
      block |ܘܲܥܬܲܪܘ ܒܤܲܒܼܪܵܐ܁ ܘܲܟܼܪ̈ܝܼܗܹܐ܃ ܘܲܗܘ̤ܵܘ ܚܲܝ̈ܠܬܼܵܢܹܐ܁ ܘܗܸܕܼܝܼܘܿܛܹ̈ܐ܃|
      block |ܘܐܸܬܼܚܲܟܲܡܘ܁ ܐܲܝܟܲܢܵܐ ܠܵܐ ܐ̄ܢܵܫ ܥܵܒܲܪ܃ ܒܸܠܥܵܕܼ ܡ̣ܢ ܕܸܚܠܬܼܵܐ ܠܘܵܬܼ|
      block |ܚܘܼܒܵܐ܁ ܗܵܘ̇ ܝܲܡܵܐ ܤܲܪܝܵܐ܃ ܕܤܝܼܡ ܒܹܝܬܼ ܠܲܢ ܘܲܠܦܲܪܕܲܝܤܵܐ ܡܸܬܼܝܲܕܼܥܵܢܵܐ܃|
      block |ܒܩܲܪܩܘܼܪܵܐ ܕܲܬܼܝܵܒܼܘܼܬܼܵܐ ܥܵܒܼܪܝܼܢܲܢ܃ ܕܐܝܼܬܼ ܠܹܗ ܠܹܐܩܹ̈ܐ ܕܕܸܚܠܬܼܵܐ܁|
      block |ܐܸܢ ܠܹܐܩܹ̈ܐ ܕܕܸܚܠܬܵܐ ܠܵܐ ܡܕܲܒܿܪ̈ܵܢ ܠܗܵܕܹܐ ܐܸܠܦܵܐ ܕܲܬܼܝܵܒܼܘܼܬܼܵܐ܃|
      block |ܗܵܕܹܐ ܕܒܼܵܗ̇ ܥܵܒܼܪܝܼܢܲܢ ܠܝܲܡܵܐ ܕܥܵܠܡܵܐ ܗܵܢܵܐ ܠܘܵܬܼ ܐܲܠܵܗܵܐ܃|
      block |ܡܸܬܿܛܲܒܿܥܼܝܼܢܲܢ ܒܝܲܡܵܐ ܤܲܪܝܵܐ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܐܸܠܦܵܐ܁ ܕܸܚܠܬܵܐ|
      block |ܕܹܝܢ܃ ܡܕܲܒܿܪܵܢܵܐ ܕܝܼܠܵܗ̇܁ ܘܚܘܼܒܵܐ܃ ܠܡܹܐܢܵܐ ܐܲܠܵܗܵܝܵܐ܁ ܡܵܘܬܿܒܼܵܐ|
    block
      block |ܠܲܢ ܕܸܚܠܬܵܐ ܒܐܸܠܦܵܐ ܕܲܬܼܝܵܒܼܘܼܬܼܵܐ܃ ܘܡܲܥܒܹܪܵܐ ܠܲܢ ܠܝܲܡܵܐ ܤܲܪܝܵܐ|
      block |ܕܥܵܠܡܵܐ܁ ܘܲܡܡܲܢܥܵܐ ܠܲܢ ܠܲܠܡܹܐܢܵܐ ܐܲܠܵܗܵܝܵܐ܃ ܕܗ̤ܘܝܘܼ ܚܘܼܒܵܐ܃|
      block |ܠܐܲܝܟܵܐ ܕܚܵܝ̇ܪܝܼܢ ܟܠܗܘܿܢ ܠܐܲܝ̈ܐ ܫܚܝܼ̈ܩܲܝ ܒܲܬܼܝܵܒܼܘܼܬܼܵܐ܁ ܡܵܐ ܕܹܝܢ|
      block |ܕܡܲܢܲܥܢܲܢ ܠܚܘܼܒܵܐ܃ ܡܲܢܲܥܢ ܠܘܵܬܼ ܐܲܠܵܗܵܐ܁ ܘܫܸܠܡܲܬ̤ ܐܘܼܪܝܲܝܢ܃|
      block |ܘܲܥܒܲܪܢܲܢ ܠܓܼܵܙܲܪܬܵܐ ܕܲܠܗܲܠ ܡ̣ܢ ܥܵܠܡܵܐ܃ ܠܐܲܝܟܵܐ ܕܐܝܼܬܼܵܘܗܝ|
      block |ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ܁ ܕܠܹܗ ܫܘܼܒܼܚܵܐ ܘܐܘܼܪܚܕܵܢܵܐ܃ ܘܠܲܢ|
      block |ܢܲܫܘܸܐ ܠܕܸܚܠܬܹܗ ܘܲܠܚܘܼܒܹܗ܁ ܐܵܡܹܝܢ܁|
  block 44
    block
      block |ܕܲܟܼܡܵܐ ܡܘܼ̈ܫܚܵܬܼܵܐ ܐܝܼܬܼ ܠܝܼܕܲܥܬܼܵܐ܃ ܘܡܘܼ̈ܫܚܵܬܵܐ ܕܤܝܼ̈ܡܵܢ|
      block |ܠܡܲܝܡܵܢܘܼܬܼܵܐ܁ ܡܕ܁|
    block
      block |ܐܝܼܬܼ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܘܐܝܼܬܼ ܝܑܼܕܲܥܬܵܐ ܕܡ̣ܢ|
      block |ܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܝܑܼܕܲܥܬܵܐ|
      block |ܟܝܵܢܵܝܬܵܐ܁ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ܃ ܝܑܼܕܲܥܬܵܐ ܪܘܼܚܵܢܵܝܬܵܐ܁ ܡܵܢܲܐ|
      block |ܗ̣̄ܝ ܝܑܼܕܲܥܬܵܐ ܟܝܵܢܵܝܬܵܐ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ܃ ܘܡܸܬܼܩܲܪܝܵܐ܃|
      block |ܐܵܦ ܦܵܪܘܿܫܘܼܬܼܵܐ ܟܝܵܢܵܝܝܬܵܐ܁ ܗܵܕܹܐ ܕܢܸܕܲܥ ܛܵܒܼܬܵܐ ܡ̣ܢ ܒܝܼܫܬܵܐ܃ ܟܝܵܢܵܐܝܼܬܼ|
      block |ܕܠܵܐ ܝܘܼܠܦܵܢܵܐ܃ ܒܲܟܼܝܵܢܵܐ ܡܠܝܼܠܵܐ ܤܵܡ̣ ܐܲܠܵܗܵܐ܁ ܡ̣ܢ ܝܘܼܠܦܵܢܵܐ ܕܹܝܢ܃|
      block |ܬܵܘܤܲܦܬܵܐ ܫܵܩ̇ܠܵܐ܁ ܠܲܝܬܿ ܕܠܵܐ ܕܵܝ̇ܠܵܐ ܒܹܗ ܗܵܕܹܐ܁ ܘܗܵܢܵܘ ܚܲܝܠܵܐ|
      block |ܕܝܕܲܥܬܼܵܐ ܕܢܲܦܫܵܐ ܡܠܝܼܠܬܵܐ ܟܝܵܢܵܐܝܼܬܼ܃ ܗܵܢܵܘ ܕܹܝܢ܃ ܦܵܪܘܿܫܘܼܬܼܵܐ|
      block |ܕܛܵܒܼܬܼܵܐ ܘܒܼܝܼܫܬܵܐ ܬܸܬܿܙܝܼܥ ܒܵܗ̇ ܕܠܵܐ ܫܲܠܘܵܐ܁ ܐܲܝܠܹܝܢ ܡ̇ܢ ܕܡ̣ܢ|
      block |ܗܵܕܹܐ ܚܲܤܝܼܪܝܼܢ܃ ܠܬܲܚܬܿ ܡ̣ܢ ܛܲܟܼܤܵܐ ܕܲܡܠܝܼܠܘܼܬܼܵܐ ܐܸܢܘܿܢ܁ ܐܲܝܠܹܝܢ|
      block |ܕܹܝܢ ܕܗܵܕܹܐ ܫܡܼܝܼܚܵܐ ܒܗܘܿܢ܃ ܬܪܝܼܨܵܐܝܼܬܼ ܒܲܟܼܝܵܢܵܐ ܢܲܦܫܵܢܵܝܵܐ ܩܵܝ̇ܡܝܼܢ܃|
    block
      block |ܟܲܕܼ ܠܵܐ ܡܚܲܒܲܠ ܒܗܘܿܢ ܗܵܘ̇ ܡܸܕܸܡ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܢܲܦܫܵܢܵܝܵܐ|
      block |ܐܸܬܼܝܼܗܸܒܼ܃ ܠܐܝܼܩܵܪܵܐ ܕܲܡܠܝܼܠܘܼܬܹܗ܁ ܠܐܲܝܠܹܝܢ ܕܗܵܕܹܐ ܝܑܼܕܲܥܬܵܐ ܦܵܪܫܲܬܼ|
      block |ܛܵܒܼܬܵܐ ܡ̣ܢ ܒܝܼܫܬܵܐ ܐܵܘܒܸܿܕܼܘ܃ ܡܚܲܤܸܕܼ ܢܒܼܝܼܵܐ܃ ܒܲܪܢܵܫܵܐ ܠܲܡ ܒܐܝܼܩܵܪܹܗ|
      block |ܠܵܐ ܐܸܬܼܒܲܝܲܢ܁ ܐܝܼܩܵܪܹܗ ܕܲܟܼܵܝܵܢܵܐ ܡܠܝܼܠܵܐ܃ ܗ̤ܝ ܗ̣̄ܝ ܦܵܪܘܿܫܘܼܬܼܵܐ܃ ܦܵܪܫܲܬܼ|
      block |ܛܵܒܼܬܵܐ ܡ̣ܢ ܒܝܼܫܬܵܐ܁ ܘܟܹܐܢܵܐܝܼܬܼ ܠܐܲܝܠܹܝܢ ܕܐܵܘܒܸܿܕܼܘ ܗܵܕܹܐ܃ ܕܲܡܝܼ|
      block |ܠܲܒܼܥܝܼܪܵܐ ܠܵܐ ܩܲܢܝܲܬܼ ܢܲܦܫܵܐ ܦܵܪܘܿܫܬܼܵܐ ܘܲܡܠܝܼܠܬܵܐ܁ ܒܗܵܕܹܐ ܡܟܼܵܢܵܐ|
      block |ܠܡܸܫܟܵܚܘܼ ܠܐܘܼܪܚܵܐ ܕܐܲܠܵܗܵܐ܃ ܘܗܵܕܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܐ|
      block |ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܘܐܝܼܬܹܝܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ܁ ܒܵܗ̇|
      block |ܕܹܝܢ ܒܗܵܕܹܐ ܕܢܸܕܲܥ܃ ܦܵܪܹܫ ܕܛܵܒܼ ܡ̣ܢ ܕܒܼܝܼܫ܃ ܡܩܲܒܸܠ|
      block |ܠܵܗ̇ ܠܗܲܝܡܵܢܘܼܬܼܵܐ܁ ܟܲܕܼ ܤܵܗܹ̇ܕܼ ܗ̤ܘ ܚܲܝܠܵܐ ܕܲܟܼܝܵܢܵܐ܃ ܕܫܲܦܝܼܪ ܗ̄ܘ̣|
      block |ܕܐ̄ܢܵܫ ܢܗܲܝܡܸܢ܃ ܒܡܲܢ ܕܗܵܠܹܝܢ ܟܠܗܹܝܢ ܐܲܝܬܝܼ ܠܲܡܘܵܝܵܐ܃ ܘܲܕܼܢܲܫܲܪ|
      block |ܠܡܸܠܬܼܵܐ ܕܦܘܼܩܕܵܢܵܘ̈ܗܝ ܘܲܕܼܢܸܥܒܸܿܕܼ ܐܸܢܘܿܢ܁ ܘܡܸܢܵܗ̇ ܕܗܵܕܹܐ ܕܗܲܝܡܸܢ܃|
      block |ܡܸܬܼܝܲܠܕܵܐ ܕܸܚܠܲܬܼ ܐܲܠܵܗܵܐ܁ ܠܵܗ̇ ܕܹܝܢ ܠܕܸܚܠܲܬܼ ܐܲܠܵܗܵܐ܃ ܟܲܕܼ ܢܸܩܲܦ|
      block |ܠܦܘܼܠܚܵܢܵܗ̇܃ ܘܩܲܠܝܼܠ ܢܸܤܲܩ ܒܵܗ̇ ܒܦܘܼܠܚܵܢܵܐ܃ ܡܵܘܠܕܼܵܐ ܠܗܵܝ̇|
      block |ܝܑܼܕܲܥܬܼܵܐ ܪܘܼܚܵܢܵܝܬܵܐ ܕܐܸܡ݂ܲܪܢܲܢ܃ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܠܵܘ|
      block |ܕܲܦܫܝܼܛܵܐܝܼܬܼ܃ ܡܸܢܵܗ̇ ܕܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܡ̣ܢ ܗܲܝܡܵܢܘܼܬܼܵܐ|
      block |ܒܲܠܚܘܿܕܼ ܫܚܝܼܡܬܵܐ܃ ܠܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ܃ ܐܸܠܵܐ ܡ̣ܢ|
      block |ܗܲܝܡܵܢܘܼܬܼܵܐ ܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ܁ ܘܲܠܕܸܚܠܲܬܼ ܐܲܠܵܗܵܐ ܟܲܕܼ|
      block |ܢܫܲܪܸܐ ܒܦܘܼܠܚܵܢܵܗ̇܃ ܡ̣ܢ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ|
      block |ܝܑܼܕܲܥܬܵܐ ܪܘܼܚܵܢܵܬܵܐ܃ ܐܲܝܝܟܼ ܡܸܠܬܹܗ ܕܛܘܼܒܼܵܢܵܐ ܡܦܲܫܩܵܢܵܐ܃ ܡܵܐ ܠܲܡ|
      block |ܓܹܝܪ ܕܐ̄ܢܵܫ ܩܵܢܹ̇ܐ ܨܒܼܝܵܢܵܐ ܕܢܲܩܝܼܦ ܠܕܸܚܠܲܬܼ ܐܲܠܵܗܵܐ܃ ܘܬܲܪܥܝܼܬܼܵܐ|
      block |ܬܪܝܼܨܬܵܐ܃ ܕܠܝܼܠܵܐܝܼܬܼ ܢܵܤܹ̇ܒܼ ܓܸܠܝܵܢܵܐ ܕܟܲܤ̈ܝܵܬܵܐ܁ ܓܸܠܝܵܢܵܐ ܕܟܲܤ̈ܝܵܬܵܐ|
    block
      block |ܩܵܪܹܐ܃ ܠܝܼܕܲܥܬܵܐ ܪܘܼܚܵܢܵܝܬܵܐ܁ ܠܵܘ ܕܗ̤ܝ ܕܸܚܠܲܬܼ ܐܲܠܵܗܵܐ ܝܵܠܕܵܐ ܠܵܗ̇|
      block |ܠܗܵܕܹܐ܁ ܡܸܕܸܡ ܕܠܵܐ ܒܲܟܼܝܵܢܵܐ ܤܝܼܡ ܠܡܵܘܠܵܕܼܘܼ܃ ܠܵܐ ܡܲܨܝܵܐ܁|
      block |ܐܸܠܵܐ ܡܵܘܗܒܲܬܼ ܡܵܘܗܒܲܬܼ ܡܸܬܼܝܲܗܒܵܐ ܗ̤ܝ ܝܑܼܕܲܥܬܵܐ܃ ܠܦܘܼܠܚܵܢܵܐ ܕܕܸܚܠܲܬܼ|
      block |ܐܲܠܵܗܵܐ܁|
      block |ܟܲܕܼ ܕܹܝܢ ܬܥܲܩܸܒܼ ܫܲܦܝܼܪ܃ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܫܟܲܚ|
      block |ܐܲܢ̄ܬܿ܃ ܕܗ̤ܝ ܗ̣̄ܝ ܬܝܵܒܼܘܼܬܼܵܐ܁ ܘܝܼܕܲܥܬܼܵܐ ܪܘܼܚܵܢܵܝܬܐ ܕܗܵܪܟܵܐ܃ ܗܵܝ̇|
      block |ܗ̣̄ܝ ܕܐܸܡ݂ܲܪܢܲܢ܃ ܕܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ܃|
      block |ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ܁ ܫܘܼܟܵܢܵܐ ܕܐܸܡ݂ܲܪܢܲܢ ܕܒܲܬܼܝܵܒܼܘܼܬܼܵܐ|
      block |ܢܵܤ̇ܒܿܝܼܢܲܢ܃ ܗ̤ܝ ܗ̣̄ܝ ܝܑܼܕܲܥܬܼܵܐ ܕܪܘܼܚ܃ ܕܲܒܼܦܘܼܠܚܵܢܵܐ ܕܕܸܚܠܲܬܼ|
      block |ܐܲܠܵܗܵܐ ܡܸܬܼܝܲܗܒܵܐ ܡܵܘܗܒܲܬܼ܁ ܝܑܼܕܲܥܬܼܵܐ ܪܘܼܚܵܢܵܝܬܵܐ ܐܝܼܬܹܝܗ̇܃ ܡܲܪܓܫܵܢܘܼܬܼܵܐ|
      block |ܕܐܲܝܠܹܝܢ ܕܟܲܤ̈ܝܵܢ܁ ܡܵܐ ܕܹܝܢ ܕܐܲܪܓܸܫ̣ ܐ̄ܢܵܫ ܒܗܵܠܹܝܢ ܕܠܵܐ ܡܸܬܼܚܲܙ̈ܝܵܢ|
      block |ܘܕܲܡܝܲܬܿܪ̈ܵܢ ܤܲܓܝܼ܃ ܕܡܸܢܗܹܝܢ ܢܵܤ̇ܒܵܐ ܫܘܼܡܵܗܵܐ ܗ̤ܝ ܪܘܼܚܵܢܘܼܬܼܵܗ̇|
      block |ܕܝܼܕܲܥܬܵܐ܃ ܡܸܬܼܝܲܠܕܵܐ ܒܵܗ̇ ܒܗܵܕܹܐ ܡܲܪܓܫܵܢܘܼܬܼܵܐ܃ ܗܲܝܡܵܢܘܼܬܼܵܐ|
      block |ܐ̄ܚܪܹܬܼܵܐ܁ ܠܵܘ ܕܤܲܩܘܼܒܼܠܵܐ ܠܗܵܝ̇ ܩܲܕܼܡܵܝܬܵܐ܃ ܐܸܠܵܐ ܕܲܡܫܲܪܪܵܐ ܠܗܵܝ̇|
      block |ܕܗܲܝܡܸܢ܁ ܩܵܪܹܝܢ ܠܵܗ̇ ܕܹܝܢ܃ ܗܲܝܡܵܢܘܼܬܼܵܐ ܕܲܚܙܵܝܝܵܐ܁ ܥܕܲܡܵܐ ܠܗܵܝܕܹܝܟ܃|
      block |ܫܸܡܥܵܐ܁ ܗܵܫܵܐ ܕܹܝܢ܃ ܚܙܵܝܵܐ܁ ܫܲܪܝܼܪܵܐ ܚܙܵܬܼܵܐ ܡ̣ܢ ܫܸܡܥܵܐ܁ ܗܵܠܹܝܢ|
      block |ܟܠܗܹܝܢ܃ ܡ̣ܢ ܗܵܝ̇ ܝܑܼܕܲܥܬܼܵܐ ܦܵܪܫܲܬܼ ܛܵܒܼܬܼܵܐ ܡ̣ܢ ܒܝܼܫܬܵܐ܃ ܕܒܲܟܼܝܵܢܵܐ|
      block |ܢܵܒܼ̇ܗܵܐ܃ ܡܸܬܼ̈ܝܲܠܕܵܢ܁ ܘܗܵܕܲܐ ܗ̣̄ܝ ܙܲܪܥܵܐ ܕܲܡܝܲܬܿܪܘܼܬܼܵܐ ܕܐܲܡܝܼܪܵܐ܁ ܡܵܐ|
      block |ܕܹܝܢ ܕܲܠܗܵܕܹܐ ܡܚܲܦܹܝܢܲܢ ܠܵܗ̇ ܒܨܸܵܢܲܢ ܪܵܚܹ̇ܡ ܪ̈ܓܼܝܼܓܼܵܬܵܐ܃ ܡ̣ܢ ܗܵܠܹܝܢ|
      block |ܟܠܗܹܝܢ ܛܵܒܼ̈ܬܼܵܐ ܢܵܦ̇ܠܝܼܢܲܢ܁ ܠܵܗ̇ ܠܗܵܕܹܐ ܝܑܼܕܲܥܬܵܐ ܢܲܩܝܼܦܵܐ܃ ܕܩܵܪܵܐ|
      block |ܐܲܡܝܼܢܵܐ ܕܬܹܐܪܬܵܐ܁ ܥܵܩܬܼܵܐ܃ ܘܟܲܪܝܘܼܬܼܵܐ܁ ܕܸܚܠܬܵܐ ܕܐܲܠܵܗܵܐ܃ ܘܟܼܘܼܚܵܕܼܵܐ|
      block |ܕܡ̣ܢ ܟܝܵܢܵܐ܁ ܟܲܪܝܘܼܬܼܵܐ ܕܥܲܠ ܐܲܦܲܝ̈ ܡܸܬܼܥܲܒܼܪ̈ܵܢܘܵܬܼܵܐ ܕܡܸܢܩܕܹܝܡ܃|
    block
      block |ܘܲܚܦܝܼܛܘܼܬܼܵܐ ܕܐܲܝܠܹܝܢ ܕܘܵܠ̈ܝܵܢ܁ ܥܘܼܗܕܵܢܵܐ ܐܲܡܝܼܢܵܐ ܕܡܵܘܬܵܐ܃|
      block |ܘܪܸܢܝܵܐ ܡܫܲܢܩܵܢܵܐ ܕܡܲܥܒܲܪܬܵܐ ܗܵܕܹܐ܃ ܘܝܲܨܝܼܦܘܼܬܼܵܐ ܕܲܙܘܵܕ̈ܝܝܹܗ̇܃|
      block |ܘܬܲܟܼܫܲܦܬܵܐ ܚܲܫܝܼܫܬܵܐ ܕܡ̣ܢ ܐܲܠܵܗܵܐ܃ ܕܫܲܦܝܼܪ ܢܸܥܘܿܠ ܒܗܵܢܵܐ ܬܲܪܥܵܐ܃|
      block |ܕܐܝܼܬܼܵܘܗܝ ܡܲܥܒܲܪܬܵܐ ܕܟܼܠܹܗ ܟܝܵܢܵܐ܁ ܒܲܤܝܘܼܬܼܵܐ ܕܥܲܠ ܥܵܠܡܵܐ܃|
      block |ܘܐܵܓܼܘܿܢܵܐ ܫܲܦܝܼܪܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ܁ ܗܵܠܹܝܢ ܟܠܗܹܝܢ܃|
      block |ܒܗܵܕܹܐ ܝܑܼܕܲܥܬܼܵܐ ܟܝܵܢܵܝܬܵܐ ܫܟܼܝܼ̈ܚܵܢ܁ ܢܒܲܝܸܢ ܐ̄ܢܵܫ ܕܘܼܒܵܪܹܗ ܡ̣ܢ ܗܵܠܹܝܢ܁|
      block |ܡܵܐ ܕܲܒܼܗܵܠܹܝܢ ܐܝܼܬܼܵܘܗܝ ܒܲܪܢܵܫܵܐ܃ ܒܐܘܼܪܚܵܐ ܕܲܟܼܝܵܢܵܐ ܪܵܕܹܐ܁ ܡܵܐ|
      block |ܕܹܝܢ ܕܡ̣ܢ ܗܵܠܹܝܢ ܐܸܬܼܥܲܠܝܼ ܘܲܡܛ̣ܵܐ ܠܚܘܼܒܵܐ܃ ܐܸܬܼܥܲܠܝܼ ܡ̣ܢ ܗܵܝ̇|
      block |ܕܲܟܼܝܵܢܵܐ܃ ܘܲܥ̣ܒܲܪ ܡܸܢܹܗ ܐܵܓܼܘܿܢܵܐ ܘܕܸܚܠܬܵܐ ܘܠܹܐܘܬܼܵܐ܁ ܡ̣ܢ ܗܵܠܹܝܢ|
      block |ܕܐܸܬܼܐܡܲܪ܃ ܢܲܦܚܸܡ ܐ̄ܢܵܫ ܨܸܒܼ̈ܘܵܬܹܗ܃ ܒܐܲܝܕܵܐ ܪܵܕܹܐ ܒܗܵܝ̇ ܕܲܠܬܲܚܬܿ|
      block |ܡ̣ܢ ܟܝܵܢܵܐ܃ ܐܵܘ ܒܲܟܼܵܢܵܐ܃ ܐܵܘ ܒܗܵܠܹܝܢ ܕܲܠܥܸܠ ܡ̣ܢ ܟܝܵܢܵܐ ܡ̣ܢ|
      block |ܗܵܠܹܝܢ ܦܘܼܪ̈ܫܵܢܹܐ ܕܢܲܗܝܼܪܵܐܝܼܬܼ ܐܸܬܼܐ̱ܡܲܪܘ܃ ܦܫܝܼܩܵܐܝܼܬܼ ܡܨܸܐ ܕܢܲܕܼܪܸܟܼ|
      block |ܐ̄ܢܵܫ܃ ܕܘܼܒܵܪܵܐ ܕܟܼܠܗܘܿܢ ܚܲܝܵܘ̈ܗܝ܁ ܐܸܡܲܬܼܸܝ ܕܲܒܼܗܵܠܹܝܢ ܕܲܟܼܝܵܢܵܐ|
      block |ܕܲܪ̈ܫܝܼܡܵܢ ܬܢܵܢ ܠܵܐ ܐܝܼܬܲܝܟ܃ ܘܲܒܼܗܵܢܹܝܢ ܕܲܠܥܸܠ ܡ̣ܢ ܟܝܵܢܵܐ ܠܵܐ܃|
      block |ܝܑܼܕܼܝܼܸܥܵܐ ܗ̣̄ܝ ܕܲܠܬܲܚܬܿ ܡ̣ܢ ܟܝܵܢܵܐ ܫܪܸܐ ܐܲܢ̄ܬܿ܁|
  block 45
    block
      block |ܡܸܠܟܹ̈ܐ ܡܲܠܝܲܝ̈ ܝܘܼܬܼܪܵܢܵܐ܁ ܡܗ܁|
    block
      block |ܠܲܝܬܿ ܙܵܘܥܵܐ ܛܵܒܼܵܐ܃ ܕܠܵܘ ܡ̣ܢ ܡܵܘܗܲܒܼܬܼܵܐ ܕܲܠܥܸܠ ܢܵܦܹ̇ܠ ܒܠܸܒܵܐ܁|
      block |ܘܠܲܝܬܿ ܚܘܼܫܵܒܼܵܐ ܒܝܼܫܵܐ܃ ܕܠܵܘ ܐܲܝܟܼ ܕܲܒܼܢܸܤܝܘܿܢܵܐ ܡܸܬܼܩܲܪܲܒܼ ܠܢܲܦܫܵܐ܁|
      block |ܒܲܪܢܵܫܵܐ ܕܲܡܛ̣ܵܐ ܠܝܼܕܲܥܬܵܐ ܕܲܡܚܝܼܠܘܼܬܹܗ܃ ܡܛ̣ܵܐ ܠܤܵܟܼܵܠܐ|
      block |ܕܡܲܟܿܝܼܟܼܘܼܬܼܵܐ܀ ܗܲܕܿܝܵܝܵܐ ܕܛܲܝ̈ܒܿܘܵܬܹܗ ܕܐܲܠܵܗܵܐ ܠܘܵܬܼ ܒܲܪܢܵܫܵܐ܃|
    block
      block |ܠܸܒܵܐ ܕܡܸܬܿܬܿܙܝܼܥ ܒܩܘܼܒܵܠܛܲܝܒܿܘܼܬܼܵܐ ܐܲܡܝܼܢܵܐ܀ ܗܲܕܿܝܵܝܵܐ ܕܢܸܤ̈ܝܘܿܢܹܐ|
      block |ܩܕܼܵܡ ܢܲܦܫܵܐ܃ ܙܵܘܥܵܐ ܕܲܪܛܘܼܢܝܵܐ܃ ܕܐܲܡܝܼܢ ܕܵܐܹ̇ܠ ܒܠܸܒܵܐ܁ ܠܟܼܠ|
      block |ܡܚܝܼ̈ܠܵܬܹܗ ܕܒܲܪܢܵܫܵܐ܃ ܛܵܥܹ̇ܢ ܐܲܠܵܗܵܐ܁ ܠܒܲܪܢܵܫܵܐ ܕܐܲܡܝܼܢ ܡܪܲܛܸܢ܃|
      block |ܠܵܐ ܡܤܲܝܒܲܪ ܕܠܵܐ ܪܵܕܹܐ ܠܹܗ܁ ܢܲܦܫܵܐ ܕܪܲܚܝܼܩܵܐ ܡ̣ܢ ܟ̱ܠܹܗ ܙܲܗܪܵܐ|
      block |ܕܝܼܕܲܥܬܼܵܐ܃ ܒܗܵܠܹܝܢ ܙܵܘ̈ܥܹܐ ܡܸܫܬܲܟܼܚܵܐ܁ ܦܘܼܡܵܐ ܕܐܲܡܝܼܢ ܡܵܘܕܸܐ܃|
      block |ܒܘܼܪܟܿܬܼܵܐ ܡܩܲܒܸܠ ܡ̣ܢ ܐܲܠܵܗܵܐ܁ ܘܠܸܒܵܐ ܕܐܲܡܝܼܢ ܒܩܘܼܒܵܠܛܲܝܒܿܘܼܬܼܵܐ܃|
      block |ܫܵܟܼܢܵܐ ܒܹܗ ܛܲܝܒܿܘܼܬܼܵܐ܀ ܩܕܼܵܡ ܛܲܝܒܿܘܼܬܼܵܐ܃ ܡܘܼܟܵܟܼܵܐ ܤܵܗܹ̇ܛ܁|
      block |ܘܲܩܕܼܵܡ ܡܲܪܕܘܼܬܼܵܐ܃ ܪܵܗܛܵܐ ܡܲܤܒܿܪܵܢܘܼܬܼܵܐ܁ ܐܲܝܢܵܐ ܕܡܸܛܠ ܝܑܼܕܲܥܬܵܐ|
      block |ܡܸܬܿܬܿܪܝܼܡ ܒܬܹܐܪܬܹܗ܃ ܒܓܼܘܼܕܵܦܵܐ ܡܸܬܼܢܲܤܸܐ܁ ܘܐܲܝܢܵܐ ܕܒܲܡܝܲܬܿܪܘܼܬܼܵܐ|
      block |ܕܦܘܼܠܚܵܢܵܐ܃ ܒܙܵܢܝܘܼܬܼܵܐ ܡܸܬܼܡܲܨܲܥ܁ ܘܕܲܒܼܚܸܟܼܡܬܼܵܐ ܡܸܫܬܲܩܲܠ܃|
      block |ܒܹܝܬܼ ܦܲܚܹ̈ܐ ܥܲܡܘܼ̈ܛܹܐ ܡܸܬܿܕܵܘܲܕܼ܀ ܒܲܪܢܵܫܵܐ ܕܪܲܚܝܼܩ ܡ̣ܢ ܟ̱ܠܹܗ|
      block |ܕܘܼܟܼܪܵܢܵܐ ܕܐܲܠܵܗܵܐ܃ ܗܵܘ̇ ܕܲܛܥܝܼܢ ܒܠܸܒܹܗ ܡܲܪܢܝܼܬܼܵܐ ܕܥܲܠ ܩܲܪܼܝܼܒܹܗ܃|
      block |ܒܒܼܝܼܫܘܼܬܼ ܥܘܼܗܕܵܢܵܐ܀ ܐܲܝܢܵܐ ܕܲܡܝܲܩܲܪ ܠܟܼܠܒܲܪܢܵܫ ܒܥܘܼܗܕܵܢܵܐ|
      block |ܕܐܲܠܵܗܵܐ܃ ܡܸܫܟܲܚ ܡܥܲܕܪܵܢܵܐ ܠܟܼܠܒܲܪܢܵܫ܃ ܒܪܸܡܙܵܐ ܟܲܤܝܵܐ|
      block |ܕܐܲܠܵܗܵܐ܀ ܕܢܵܦܹ̇ܩ ܪܘܼܚܵܐ ܥܲܠ ܥܫܝܼܩܵܐ܃ ܡܸܫܟܲܚ ܤܢܹܐܓܼܪܵܐ|
      block |ܠܒܼܵܪܝܹܗ܁ ܕܝܵܗܹ̇ܒܼ ܕܪܵܥܹܗ ܠܥܘܼܕܼܪܵܢ ܩܲܪܝܼܒܹܗ܃ ܕܪܵܥܹܗ ܕܐܲܠܵܗܵܐ|
      block |ܢܵܤܹ̇ܒܼ ܚܠܵܦܵܘܗܝ܀ ܕܲܡܩܲܛܪܸܓܼ ܠܐܲܚܘܼܗܝ ܥܲܠ ܒܝܼ̈ܫܬܹܗ܃|
      block |ܡܸܫܟܲܚ ܠܐܲܠܵܗܵܐ ܩܛܹܐܓܼܪܵܢܹܗ܁ ܕܲܡܬܲܪܸܨ ܠܐܲܚܘܼܗܝ ܒܬܼܵܘܵܢܹ̈ܐ܃|
      block |ܡܲܐܤܸܐ ܒܝܼܫܬܹܗ܁ ܕܲܡܩܲܛܪܸܓܼ ܠܹܗ ܒܲܟܼܢܘܼܫܬܼܵܐ܃ ܡܲܥܫܸܢ ܚܒܼܵܪ̈ܵܬܹܗ܁|
      block |ܕܡܲܐܤܸܐ ܠܐܲܚܘܼܗܝ ܒܲܝܬܵܐܝܼܬܼ܃ ܥܲܠ ܥܘܼܫܢܵܐ ܕܚܘܼܒܹܗ ܡܒܲܕܸܩ܁|
      block |ܘܕܲܡܦܲܪܤܸܐ ܠܹܗ ܠܥܹܝܢ ܚܲܒܼܪ̈ܵܘܗܝ܃ ܚܲܝܠܵܐ ܕܲܚܤܵܡܹܗ ܐܵܘܕܲܥ̣܀|
      block |ܪܵܘܡܵܐ ܕܲܒܼܛܘܼܫܝܵܐ ܡܲܟܸܿܣ܃ ܐܵܤܝܵܐ ܗ̄ܘ̣ ܚܲܟܹܝܼܡܵܐ܁ ܘܕܲܠܥܹܝܢ ܤܲܓܝܼ̈ܐܹܐ|
    block
      block |ܡܲܐܤܸܐ܃ ܡܒܲܙܚܵܢܵܐ ܗ̄ܘ̣ ܒܲܫܪܵܪܵܐ܁ ܐܵܬ̤ܵܐ ܕܲܡܪܲܚܡܵܢܘܼܬܼܵܐ܃ ܫܘܼܒܼܩܵܢܵܐ|
      block |ܕܟܼܠ ܤܘܼܪܚܵܢ܁ ܘܐܵܬ̤ܵܐ ܕܒܼܝܼܫܘܼܬܼ ܬܲܪܥܝܼܬܼܵܐ܃ ܫܘܼܚ̈ܠܵܦܹܐ ܕܡܸܠܹ̈ܐ|
      block |ܕܨܹܐܕܼܵܘܗܝ ܕܡܲܤܟܿܠܵܢܵܐ܀ ܐܲܝܢܵܐ ܕܠܵܐܤܝܘܼܬܼܵܐ ܡܩܲܪܸܒܼ ܡܲܪܕܘܼܬܼܵܐ܃|
      block |ܒܚܘܼܒܵܐ ܪܵܕܹܐ܁ ܘܕܲܢܩܲܡܬܵܐ ܤܝܼܡܵܐ ܬܒܲܥܬܹܗ܃ ܤܦܝܼܩ ܗ̄ܘ̣ ܡ̣ܢ|
      block |ܚܘܼܒܵܐ܁ ܐܲܠܵܗܵܐ ܪܵܕܹܐ ܒܚܘܼܒܵܐ܃ ܘܠܵܘ ܐܲܝܟܼ ܕܠܲܢܩܲܡܬܼܵܐ܃ ܚܵܣ!|
      block |ܡܸܛܠ ܕܢܸܬܼܐܲܤܸܐ ܨܲܠܡܹܗ ܒܵܥܹ̇ܐ܃ ܘܠܵܐ ܢܵܛܲܪ ܪܘܼܓܼܙܵܐ܃ ܠܙܲܒܼܢܵܐ|
      block |ܡܲܪܝܼܕܼ ܡ̣ܢ ܬܘܼܪܨܵܐ܁ ܡܸܛܠ ܕܠܵܘ ܢܩܲܡܬܵܐ ܕܢܲܦܫܹܗ ܬܵܒܲܥ܁|
      block |ܗܵܢܵܘ ܢܝܼܫܹܗ ܕܚܘܼܒܵܐ܁ ܘܡܲܪܕܘܼܬܼܵܐ ܕܚܘܼܒܵܐ܃ ܡܸܛܠ ܬܘܼܪܵܨܵܐ ܗ̄ܝ܁|
      block |ܘܲܠܦܘܼܪܥܵܢܵܐ܃ ܠܵܐ ܡܚܝܼܪܵܐ ܒܢܝܼܫܵܐ܀|
      block |ܙܲܕܝܼܩܵܐ ܕܚܲܕܿܝܼܡ܃ ܠܐܲܠܵܗܵܐ ܕܵܡܹ̇ܐ܁ ܠܵܐ ܪܵܕܹܐ ܤܵܟܼ ܠܒܲܪܢܵܫܵܐ܃|
      block |ܡܸܛܠ ܕܢܸܬܼܒܲܥ ܤܲܟܼܠܘܼܬܹܗ܁ ܐܸܠܵܐ ܕܐܵܘ ܗ̤ܘ ܢܸܬܿܬܲܪܲܨ܃ ܐܵܘ|
      block |ܕܲܐ̄ܚܪ̈ܵܢܹܐ ܢܸܤܬܲܪܕܼܘܼܢ܁ ܕܲܡܫܲܚܠܦܵܐ ܓܹܝܪ ܡ̣ܢ ܗܵܕܹܐ܃ ܠܲܝܬܹܿܝܗ̇|
      block |ܡܲܪܕܘܼܬܼܵܐ܁ ܘܗܵܕܹܐ܃ ܐܲܝܟܼ ܕܲܒܼܨܲܠܡܵܐ ܨܵܐܲܪ ܒܵܗ̇ ܪܘܼܚܵܐ܃ ܬܲܪܥܝܼܬܼܵܐ|
      block |ܕܐܝܼܬܼ ܠܹܗ ܠܐܲܠܵܗܵܐ ܡܬܼܘܿܡܵܐܝܼܬܼ܁ ܐܲܝܢܵܐ ܕܠܲܐܠܵܗܵܐ ܐܲܝܟܼ ܬܵܒܼܘܿܥܵܐ|
      block |ܨܵܒܹ̇ܐ ܕܢܸܪܢܸܐ܃ ܟܲܕܼ ܠܟܹܐܢܘܼܬܼܵܐ ܤܵܒܲܪ ܕܲܡܩܝܼܡ܃ ܒܠܵܐ ܛܵܒܼܘܼܬܼܵܐ|
      block |ܡܩܲܛܪܸܓܼ ܠܹܗ܁ ܚܵܣ ܠܹܗ ܠܗܵܘ̇ ܡܲܒܿܘܼܥ ܚܘܼܒܵܐ܃ ܘܝܲܡܵܐ|
      block |ܕܲܡܠܸܐ ܛܵܒܼܘܼܬܼܵܐ܃ ܕܦܘܼܪܥܵܢܘܼܬܼܵܐ ܫܟܼܝܼܚܵܐ ܒܹܗ܁ ܢܝܼܫܵܐ ܕܬܲܪܥܝܼܬܹܗ܃|
      block |ܠܬܼܘܼܪܵܨܵܐ ܗ̄ܘ̣ ܕܲܒܼܢܲܝ̈ܢܵܫܵܐ܁ ܘܐܸܠܘܼ ܠܵܐ ܕܢܸܫܬܲܠܲܚ ܐܝܼܩܵܪ ܚܹܐܪܘܼܬܼܵܐ܃|
      block |ܕܲܠܡܵܐ ܐܵܦܠܵܐ ܒܲܟܼܐܵܬܼܵܐ ܡܲܐܤܸܐ ܠܲܢ܁ ܬܚܘܼܡܵܐ ܕܚܹܐܪܘܼܬܼܵܐ ܒܝܲܕܼ|
      block |ܤܘܼܥܪ݁ܵܢܲܝܢ܃ ܚܲܝܠܵܐ ܕܓܲܠܝܘܼܬܼ ܐܲܦܹ̈ܐ ܡܲܤܪܚܵܐ ܠܲܡܠܝܼܠܘܼܬܼܵܐ܁ ܘܐܵܦ|
      block |ܗܵܕܹܐ܃ ܠܪܲܒܿܘܼܬܼ ܛܵܒܼܘܼܬܹܗ ܬܸܤܓܘܿܕܼ܁ ܕܠܵܐ ܐܲܝܟܼ ܕܲܒܼܕܼܝܼܠܹܗ ܨܵܒܹ̇ܐ|
      block |ܕܢܸܚܕܹܐ܃ ܐܸܠܵܐ ܐܲܝܟܼ ܕܲܒܼܙܸܕܼܩܹ̈ܐ ܕܲܥ̇ܒܼܵܕܲܝ̈ܢ܁ ܕܟܲܕܼ ܕܝܼܠܹܗ ܗ̄ܘ̣|
    block
      block |ܟܠܡܸܕܸܡ܃ ܠܵܐ ܪܵܚܹ̇ܡ ܕܢܸܚܫܘܿܒܼ ܕܝܼܠܹܗ܃ ܐܸܠܵܐ ܐܲܝܟܼ ܕܲܒܼܕܼܝܼܠܲܢ|
      block |ܢܸܬܼܒܲܤܲܡ܀ ܠܦܘܼܬܼ ܛܵܒܼܘܼܬܹܗ ܕܒܲܪܢܵܫܵܐ܃ ܥܲܠ ܐܲܠܵܗܵܐ ܡܸܬܼܢܲܗܲܪ܁|
      block |ܘܲܠܦܘܼܬܼ ܕܢܸܬܿܕܲܠܸܐ ܠܘܵܬܼ ܝܑܼܕܲܥܬܹܗ܃ ܠܚܹܐܪܘܼܬܼ ܢܲܦܫܵܐ ܡܸܬܼܩܲܪܲܒܼ܀|
      block |ܐܲܝܢܵܐ ܕܡܸܛܠ ܦܘܼܪܥܵܢܵܐ ܕܲܥܬܼܝܼܕܼ ܡܸܬܼܝܲܬܲܪ ܒܫܲܦܝܝܼܪ̈ܵܬܼܵܐ܃ ܕܠܝܼܠ|
      block |ܗ̄ܘ̣ ܤܲܓܝܼ ܠܫܘܼܚܠܵܦܵܐ܁ ܐܲܝܢܵܐ ܕܚܲܝܠܵܐ ܕܝܼܕܲܥܬܹܗ ܡܲܬܼܗܲܪ ܠܹܗ܃|
      block |ܒܲܚܙܵܬܼܵܐ ܕܚܘܼܒܵܐ ܕܐܝܼܬܼ ܠܹܗ ܠܐܲܠܵܗܵܐ܃ ܗܵܢܵܐ ܐܵܦܸܢ ܒܸܤܪܹܗ|
      block |ܢܸܬܼܦܲܤܲܩ܃ ܠܵܐ ܒܪܸܥܝܵܢܹܗ ܡܸܬܿܬܿܪܝܼܡ܃ ܘܠܵܐ ܡ̣ܢ ܡܝܲܬܿܪܘܼܬܼܵܐ|
      block |ܡܸܫܬܲܓܼܢܸܐ܁ ܐܲܝܢܵܐ ܕܲܒܼܚܘܼ̈ܒܼܠܹܐ ܕܐܝܼܬܼ ܠܹܗ ܠܐܲܠܵܗܵܐ ܥܠܲܝܢ ܡܸܬܼܢܲܗܲܪ|
      block |ܪܸܥܝܵܢܹܗ܃ ܗܵܢܵܐ ܠܥܘܼܡܩܵܐ ܕܡܘܼܟܵܟܼܵܐ ܢܵܚܹ̇ܬܼ ܒܦܲܓܼܪܹܗ ܘܲܒܼܢܲܦܫܹܗ܁|
      block |ܩܕܼܵܡ ܕܢܸܬܼܩܲܪܲܒܼ ܒܲܪܢܵܫܵܐ ܠܘܵܬܼ ܝܑܼܕܲܥܬܼܵܐ܃ ܡܸܬܿܕܠܸܐ ܘܡܸܬܿܬܲܚܬܸܐ|
      block |ܒܕܼܘܼܒܵܪܹܗ܁ ܡܵܐ ܕܹܝܢ ܕܐܸܬܼܩܲܪܲܒܼ ܨܹܝܕܼ ܝܑܼܕܲܥܬܼܵܐ܃ ܟ̱ܠܹܗ ܡܸܬܿܕܲܠܵܝܘܼ|
      block |ܡܸܬܿܕܲܠܸܐ܃ ܘܟܼܠ ܟܡܵܐ ܕܡܸܬܿܕܲܠܸܐ܃ ܠܵܐ ܫܵܠܡܵܐ ܡܲܤܲܩܬܵܗ̇|
      block |ܕܝܼܕܲܥܬܼܵܐ܃ ܩܕܼܵܡ ܕܢܹܐܬܸܐ ܗܵܘ̇ ܥܵܠܡܵܐ ܕܬܸܫܒܿܘܿܚܬܼܵܐ܃ ܘܢܸܤܲܒܼ|
      block |ܤܵܟܼܵܐ ܕܥܘܼܬܼܪܹܗ܁ ܟܡܵܐ ܐܸܢ ܢܸܬܼܓܡܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ܃|
      block |ܡܹܐܙܲܠ ܗ̄ܘ̣ ܐܵܙܹ̇ܠ ܒܵܬܼܪܹܗ܁ ܒܥܵܠܡܵܐ ܕܹܝܢ ܕܲܫܪܵܪܵܐ܃ ܐܲܦܵܘ̈ܗܝ|
      block |ܡܚܵܘܸܐ ܠܹܗ܃ ܠܵܐ ܗ̄ܘ̣ܵܐ ܕܐܝܼܬܼܘܼܬܹܗ܁ ܟܡܵܐ ܐܸܢ ܢܸܬܼܓܵܘܘܿܢ ܘܲܕܝܼ̈ܩܹܐ|
      block |ܒܚܸܙܘܵܘ̈ܗܝ܃ ܦܸܠ̱ܐܬܼܵܗ̇ ܗ̄ܘ̣ ܕܲܚܙܵܬܼܵܐ ܚܵܙܹ̇ܝܢ܃ ܐܲܝܟܼ ܨܲܠܡܵܐ ܕܡܸܬܼܚܵܘܸܐ|
      block |ܒܝܲܕܼ ܡܲܚܙܝܼܬܼܵܐ܁ ܬܲܡܵܢ ܕܹܝܢ܃ ܠܓܸܠܝܵܢܹܗ ܕܲܫܪܵܪܵܐ ܚܵܙܹ̇ܝܢ܀|
      block |ܢܘܼܪܵܐ ܕܲܒܼܩܲܝ̈ܤܹܐ ܝܲܒܝܼ̈ܫܹܐ ܐܵܚ̇ܕܵܐ܃ ܥܲܤܩܵܐܝܼܬܼ ܕܵܥ̇ܟܵܐ܁ ܘܪܸܬܼܚܵܐ|
      block |ܕܒܲܐܠܵܗܵܐ܃ ܕܲܒܼܠܸܒܵܐ ܕܲܦܤܝܼܩ ܡ̣ܢ ܥܵܠܡܵܐ ܢܵܦܹ̇ܠ܃ ܢܲܒܼܪܲܫܬܹܗ ܠܵܐ|
      block |ܡܸܬܿܕܲܥܟܼܵܢܝܼܬܵܐ ܗ̣̄ܝ܁ ܘܚܲܪܝܼܦܵܐ܃ ܐܵܦ ܡ̣ܢ ܢܘܼܪܵܐ܁ ܚܲܡܪܵܐ ܡܵܐ ܕܥܲܠ̣|
      block |ܚܲܝܠܹܗ ܒܫܸܪ̈ܝܵܢܹܐ܃ ܛܵܥܹ̇ܐ ܗܵܘܢܵܐ ܚܲܬܝܼܬܼܘܼܬܼܵܐ ܕܟܼܠܡܸܕܸܡ܁|
    block
      block |ܘܥܘܼܗܕܵܢܵܐ ܕܐܲܠܵܗܵܐ ܡܵܐ ܕܐܸܚܲܕܼ ܢܘܿܡܹܐ ܒܢܲܦܫܵܐ܃ ܥܵܛܹ̇ܐ ܕܘܼܟܼܪܵܢܵܐ|
      block |ܕܡܸܬܼܚܲܙ̈ܝܵܢܝܵܬܼܵܐ ܡ̣ܢ ܠܸܒܵܐ܁ ܪܸܥܝܵܢܵܐ ܕܐܸܫܟܲܚ ܚܸܟܼܡܬܵܐ ܕܪܘܼܚ܃ ܐܲܝܟܼ|
      block |ܐ̄ܢܵܫ ܕܐܸܫܟܲܚ ܐܸܠܦܵܐ ܡܛܲܝܝܲܒܼܬܵܐ ܒܓܼܵܘ ܝܲܡܵܐ܁ ܕܡܵܐ ܕܝܼܬܸܒܼ ܒܵܗ̇܃|
      block |ܡܲܥܒܿܪܵܐ ܠܹܗ ܡ̣ܢ ܝܲܡܵܐ ܕܥܵܠܡܵܐ ܗܵܢܵܐ܃ ܘܲܡܡܲܢܥܵܐ ܠܹܗ ܠܘܵܬܼ ܓܵܙܲܪܬܵܐ|
      block |ܕܥܵܠܡܵܐ ܕܲܥܬܼܝܼܕܼ܁ ܗܵܟܲܢܵܐ ܓܹܝܪ ܐܝܼܬܹܝܗ̇ ܡܲܪܓܫܵܢܘܼܬܼܵܐ ܕܲܥܬܼܝܼ̈ܕܼܵܬܼܵܐ|
      block |ܒܥܵܠܡܵܐ ܗܵܢܵܐ܃ ܐܲܝܟܼ ܓܵܙܲܪܬܵܐ ܙܥܘܿܪܬܵܐ ܒܓܼܵܘ ܝܲܡܵܐ܁ ܘܐܲܝܢܵܐ|
      block |ܕܲܠܘܵܬܼܵܗ̇ ܐܸܬܼܩܲܪܲܒܼ܃ ܠܵܐ ܬܘܼܒܼ ܡܸܬܿܛܲܪܲܦ ܒܡܲܚܫܘܼ̈ܠܹܐ ܕܗܲܓܵܓܲܝ̈|
      block |ܙܲܒܼܢܵܐ܁ ܬܲܓܵܪܵܐ ܡܵܐ ܕܫܲܡܠܝܼ ܙܸܒܼܢܹܗ܃ ܠܒܲܝܬܹܗ ܡܸܟܹܝܠ ܡܸܤܬܲܪܗܲܒܼ|
      block |ܕܢܹܐܙܲܠ܁ ܘܕܲܝܪܵܐ ܟܡܵܐ ܕܲܥܕܲܟܹܝܠ ܦܲܚ̣ܫ ܙܲܒܼܢܵܐ ܕܦܘܼܠܚܵܢܹܗ܃|
      block |ܡܥܵܩ ܕܢܸܦܘܿܩ ܡ̣ܢ ܦܲܓܼܪܵܐ܁ ܡܵܐ ܕܹܝܢ ܕܐܲܪܓܸܫ̣ ܒܢܲܦܫܹܗ ܕܲܙܒܲܢ|
      block |ܩܹܐܪܤܹܗ ܘܲܢܤܲܒܼ ܪܲܗܒܼܘܿܢܹܗ܃ ܡܸܬܼܪܲܓܼܪܲܓܼ ܠܥܵܠܡܵܐ ܕܲܥܬܼܝܼܕܼ܁|
      block |ܬܲܓܵܪܵܐ ܟܡܵܐ ܕܲܒܼܝܼܡܵܐ ܗ̄ܘ̣܃ ܙܵܘܥܵܐ ܫܪܸܐ ܥܲܠ ܗܲܕܵܡܵܘ̈ܗܝ܁ ܕܕܲܡ|
      block |ܢܸܙܕܩܸܦ ܡܲܚܫܘܼܠܵܐ܃ ܘܢܸܛܒܲܥ ܤܲܒܼܪܵܐ ܕܥܲܡܠܹܗ܁ ܘܕܲܝܪܵܝܵܐ|
      block |ܟܡܵܐ ܕܲܒܼܥܵܠܡܵܐ ܗ̄ܘ̣܃ ܩܸܢܛܵܐ ܐܲܚܝܼܕܼ ܠܦܘܼܠܚܵܢܹܗ܁ ܕܕܲܡ|
      block |ܢܸܬܿܬܿܥܝܼܪ ܥܠܵܘܗܝ ܟܝܼܡܘܿܢܵܐ܃ ܘܢܹܐܒܲܕܼ ܥܲܡܠܵܐ ܕܡ̣ܢ ܛܲܠܝܝܘܼܬܼܵܐ|
      block |ܠܤܲܝܒܲܘܼܬܼܵܐ܁ ܬܲܓܵܪܵܐ ܠܝܲܒܼܫܵܐ ܚܵܐܲܪ܃ ܘܕܲܝܪܵܝܵܐ ܠܥܸܕܵܢ ܡܵܘܬܹܗ܁|
      block |ܡܲܠܵܚܵܐ ܒܟܼܵܘܟܿܒܼܵܐ ܚܵܐܲܪ܃ ܡܵܐ ܕܪܵܕܹܐ ܡܸܨܥܲܬܼ ܝܲܡܵܐ܁ ܘܲܠܘܲܥܕܹܗ|
      block |ܬܵܪܹܨ ܐܸܠܦܹܗ܃ ܕܲܢܚܵܘܸܐ ܠܹܗ ܠܲܠܡܹܐܢܵܐ܁ ܘܕܲܝܪܵܝܵܐ ܚܵܐܲܪ ܒܲܨܠܘܿܬܼܵܐ܃|
      block |ܕܗ̤ܝ ܬܵܪܨܵܐ ܠܹܗ ܡܲܪܕܝܼܬܼܵܐ܃ ܕܠܲܐܝܢܵܐ ܠܡܹܐܢܵܐ ܢܸܬܼܪܘܿܨ ܕܘܼܒܵܪܹܗ܁|
      block |ܒܲܨܠܘܿܬܼܵܐ ܚܵܐܲܪ ܕܲܝܪܵܝܵܐ ܒܟܼܠܥܸܕܵܢ܃ ܕܲܬܼܚܵܘܸܐ ܠܹܗ ܓܵܙܲܪܬܵܐ܃ ܕܒܼܵܗ̇|
      block |ܢܹܐܤܘܿܪ ܐܸܠܦܹܗ ܡ̣ܢ ܩܸܢܛܵܐ܁ ܘܡ̣ܢ ܬܲܡܵܢ ܬܲܡܵܢ ܢܸܥܒܸܿܕܼ ܙܘܵܕܹ̈ܐ܃ ܘܢܸܬܼܪܘܿܨ|
    block
      block |ܬܘܼܒܼ ܠܓܼܵܙܲܪܬܵܐ ܐ̄ܚܪܹܬܼܵܐ܁ ܗܵܟܲܢܵܐ ܐܝܼܬܹܝܗ̇ ܡܲܪܕܝܼܬܹܗ ܕܝܼܚܝܼܕܼܵܝܵܐ܃|
      block |ܟܡܵܐ ܕܐܝܼܬܼܵܘܗܝ ܒܗܵܠܹܝܢ ܚܲܝܹ̈ܐ܁ ܘܡ̣ܢ ܓܵܙܲܪܬܵܐ ܠܓܼܵܙܲܪܬܵܐ ܡܫܲܢܸܐ܃|
      block |ܘܡ̣ܢ ܝܑܼܕܲܥܬܼܵܐ ܠܝܼܕܼܥܬܼܵܐ܁ ܘܐܲܝܟܼ ܕܲܒܼܫܘܼ̈ܚܠܵܦܹܐ ܕܓܼܵܙܪ̈ܵܬܼܵܐ܃ ܒܝܲܕܼ̈ܥܵܬܼܵܐ|
      block |ܡܫܲܚ̈ܠܦܵܬܼܵܐ ܦܵܓܲܥ̇܁ ܥܕܲܡܵܐ ܕܤܵܠܹ̇ܩ ܡ̣ܢ ܝܲܡܵܐ܃ ܘܲܠܗܵܝ̇ ܡܕܼܝܼܢ̄ܬܹܗ|
      block |ܕܲܫܪܵܪܵܐ ܡܲܪܕܝܼܬܹܗ ܬܸܡܤܲܟܼ܁ ܕܠܵܐ ܬܘܼܒܼ ܡܸܬܿܬܲܓܿܪܝܼܢ ܒܵܗ̇|
      block |ܥܵܡܘܿܪܹ݁ܝܗ̇܃ ܐܸܠܵܐ ܟܠܢܵܫ ܥܲܠ ܡܲܪ̈ܗܵܛܵܘܗܝ ܡܸܬܿܬܿܢܝܼܚ܁ ܛܘܼܒܼ|
      block |ܠܡܲܢ ܕܠܵܐ ܐܸܬܿܕܵܘܕܲܬ̤ ܡܲܪܕܝܝܼܬܹܗ܃ ܒܓܼܵܘ ܝܲܡܵܐ ܪܲܒܵܐ! ܛܘܼܒܼ|
      block |ܠܡܲܢ ܕܠܵܐ ܐܸܬܿܬܲܒܼܪܲܬ̤ ܐܸܠܦܹܗ܃ ܘܲܡܛ̣ܵܐ ܠܲܠܡܹܐܢܵܐ ܗܵܘ̇ ܟܲܕܼ ܚܵܪܹܐ!|
      block |ܤܲܚܵܝܵܐ ܥܲܪܛܸܠ ܥܵܡܹ̇ܕܼ ܒܓܼܵܘ ܝܵܡܵܐ܃ ܐܲܝܟܼ ܕܢܸܫܟܲܚ ܡܲܪܓܵܢܝܼܬܼܵܐ܁|
      block |ܘܕܲܝܪܵܝܵܐ ܚܲܟܿܝܼܡܵܐ ܥܲܪܛܵܠ ܪܵܕܹܐ ܒܲܒܼܪܝܼܬܼܵܐ܃ ܕܢܸܫܟܲܚ ܠܡܲܪܓܵܢܝܼܬܼܵܐ|
      block |ܝܼܫܘܿܥ ܡܫܝܼܚܵܐ ܒܲܩܢܘܿܡܹܗ܁ ܘܡܵܐ ܕܐܸܫܟܿܚܵܗ̇܃ ܥܲܡܵܗ̇ ܠܵܐ ܩܵܢܹ̇ܐ|
      block |ܬܘܼܒܼ ܡܸܕܸܡ܁ ܡܲܪܓܵܢܝܼܬܼܵܐ܃ ܒܬܼܵܘܵܢܹ̈ܐ ܡܸܬܼܢܲܛܪܵܐ܁ ܘܒܼܘܼܤܵܡܹܗ|
      block |ܕܝܼܚܝܼܕܼܵܝܵܐ܃ ܒܓܼܵܘ ܫܸܠܝܵܐ܁ ܒܬܼܘܼܠܬܼܵܐ܃ ܒܲܟܼܢܘܼ̈ܫܝܹܐ ܡܸܬܼܚܲܠܨܵܐ܁ ܘܪܸܥܝܵܢܹܗ|
      block |ܕܕܲܝܪܵܝܵܐ܃ ܒܥܸܢܝܵܢܹ̈ܐ܁ ܦܵܪܲܚܬܼܵܐ ܡ̣ܢ ܟܠ ܕܘܼܟ ܠܩܸܢܵܗ̇ ܪܵܗ̇ܛܵܐ܃|
      block |ܕܬܸܥܒܸܿܕܼ ܒܢ̈ܵܬܼܵܐ܁ ܘܕܲܝܪܵܝܵܐ ܦܵܪܘܿܫܵܐ܃ ܡܸܤܬܲܪܗܲܒܼ ܠܟܼܘܼܪܚܹܗ܃|
      block |ܕܢܸܥܒܸܿܕܼ ܒܓܼܵܘܹܗ ܦܹܐܪܹ̈ܐ ܕܚܲܝܹ̈ܐ܁ ܚܸܘܝܵܐ ܟܲܕܼ ܟ̱ܠܹܗ ܓܘܼܫܡܹܗ|
      block |ܡܪܲܨܨܝܼܢ܃ ܒܪܹܫܹܗ ܡܸܙܕܗܲܪ܁ ܘܝܼܚܝܼܕܼܵܝܵܐ ܕܚܲܟܿܝܼܡ܃ ܡܸܙܕܗܲܪ ܒܟܼܠ|
      block |ܒܝܼ̈ܫܵܢ ܒܗܲܝܡܵܢܘܼܬܹܗ܃ ܕܐܝܼܬܹܝܗ̇ ܪܹܫܵܐ ܕܚܲܝܵܘ̈ܗܝ܁ ܥܢܵܢܵܐ܃ ܡܚܲܦܝܵܐ|
      block |ܠܫܸܡܫܵܐ܁ ܘܡܲܡܠܵܠܐ ܤܲܓܝܼܐܵܐ܃ ܠܢܲܦܫܵܐ ܕܫܲܪܝܲܬ̤ ܢܵܗ̇ܪܵܐ ܒܬܹܐܘܿܪܝܼܵܐ|
      block |ܕܲܨܠܘܼܬܼܵܐ܁ ܗܵܝ̇ ܦܵܪܲܚܬܼܵܐ ܕܡܸܬܼܩܲܪܝܵܐ ܚܘܼܪܒܼܵܐ܃ ܒܗܵܘ̇ ܙܲܒܼܢܵܐ ܪܵܘܙܵܐ|
      block |ܘܡܸܬܼܒܲܤܡܵܐ܃ ܐܲܝܟܼ ܡܸܠܬܼܵܐ ܕܚܲܟܿܝܼ̈ܡܹܐ܃ ܡܵܐ ܕܦܵܪܫܵܐ ܢܲܦܫܵܗ̇ ܡ̣ܢ|
    block
      block |ܕܘܼ̈ܟܿܝܵܬܼܵܐ ܕܫܲܝܢܵܐ܃ ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪܵܐ ܚܘܼܪܒܵܐ܁ ܘܢܲܦܫܹܗ|
      block |ܕܝܼܚܕܼܵܝܵܐ܃ ܒܗܵܘ̇ ܙܲܒܼܢܵܐ ܡܩܲܒܿܠܵܐ ܚܲܕܼܘܼܬܼܵܐ ܫܡܲܝܵܢܼܬܼܵܐ܃ ܡܵܐ ܕܡܲܪܚܩܵܐ|
      block |ܝܵܬܼܵܗ̇ ܡ̣ܢ ܒܢܲܝ̈ܢܵܫܵܐ܃ ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪ̈ܵܘܵܬܼܵܐ ܕܲܫܠܹܝܢ܃ ܘܬܲܡܵܢ|
      block |ܡܤܲܟܿܝܵܐ ܠܙܲܒܼܢܵܐ ܕܡܲܦܩܵܢܵܗ̇܁ ܐܲܡܝܼܪܵܐ ܓܹܝܪ ܥܲܠ ܦܵܪܲܚܬܵܐ ܗܵܝ̇|
      block |ܕܡܸܬܼܩܲܪܝܵܐ ܤܹܝܪܹܝܢܵܣ܃ ܕܟܼܠ ܐܲܝܢܵܐ ܕܢܸܥܡܬܼܵܗ̇ ܨܵܐܹ̇ܬܼ܃ ܗܵܢܵܐ ܟ̱ܠܹܗ|
      block |ܡܸܫܬܿܒܸܐ ܒܵܬܼܪܵܗ̇ ܒܡܲܪܕܝܼܬܼܵܐ ܕܲܒܼܡܲܕܼܒܿܪܵܐ܃ ܥܕܲܡܵܐ ܕܲܒܼܚܲܠܝܘܼܬܼܵܐ|
      block |ܕܩܝܼ̈ܢܵܬܼܵܗ̇ ܛܵܥܹ̇ܐ ܚܲܝܵܘ̈ܗܝ܃ ܘܢܵܦܹ̇ܠ ܡܵܐܹ̇ܬܼ܁ ܠܗܵܕܹܐ ܕܵܡ̇ܝܵܐ ܨܒܼܘܼܬܼܵܗ̇|
      block |ܕܢܲܦܫܵܐ܃ ܕܐܸܡܲܬܼܝ ܕܢܵܦ̇ܠܵܐ ܒܵܗ̇ ܚܲܠܝܘܼܬܼܵܐ ܗܵܝ̇ ܫܡܲܝܵܢܝܼܬܼܵܐ܃ ܡ̣ܢ|
      block |ܢܸܥ̈ܡܵܬܼܵܐ ܕܦܸܬܼܓܼܵܡܵܘ̈ܗܝ ܕܐܲܠܵܗܵܐ܃ ܒܝܲܕܼ ܡܲܪܓܿܫܵܢܘܼܬܼܵܐ ܕܲܒܼܗܵܘܢܵܐ܃|
      block |ܗܵܢܵܐ ܟ̱ܠܹܗ ܐܵܙܵܠ̇ܐ ܒܵܬܼܪܹܗ܃ ܥܕܲܡܵܐ ܕܛܵܥ̇ܝܵܐ ܠܚܲܝܹܝ̈ܗ̇ ܓܘܼܫܡܵܢܵܝܹ̈ܐ܃|
      block |ܘܫܵܒܼ̇ܩܵܐ ܠܦܲܓܼܪܵܐ ܡ̣ܢ ܗܲܢܝܼܐܘܼܬܼܵܗ̇܃ ܘܡܸܬܼܥܲܠܝܵܐ ܠܘܵܬܹܗ ܡ̣ܢ|
      block |ܚܲܝܹ̈ܐ܁ ܚܠܹܝܢ ܚܲܝܵܘ̈ܗܝ ܕܥܵܠܡܵܐ ܗܵܢܵܐ܃ ܠܐܲܝܢܵܐ ܕܚܵܝܹ̇ܐ ܦܲܓܼܪܵܢܵܐܝܼܬܼ܁|
      block |ܠܵܘ ܕܹܝܢ ܐܲܝܟܼ ܦܘܼܪܫܵܢܵܐ ܕܡܸܢܗܘܿܢ܃ ܠܐܲܝܢܵܐ ܕܦܵܪܹܫ ܡܸܢܗܘܿܢ ܒܝܲܕܼ|
      block |ܪܓܸܫܬܼܵܐ ܕܒܲܐܠܵܗܵܐ܁ ܐܝܼܠܵܢܵܐ ܥܕܲܡܵܐ ܕܠܵܐ ܫܵܠܲܚ ܛܲܪ̈ܦܹܐ ܩܲܕܼܡܵܝܹ̈ܐ܃|
      block |ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ܁ ܘܝܼܚܝܼܕܼܵܝܵܐ ܥܕܲܡܵܐ ܕܠܵܐ ܢܵܦܹ̇ܨ ܡ̣ܢ|
      block |ܠܸܒܹܗ ܥܘܼ̈ܗܕܵܢܹܐ ܕܩܲܕܼ̈ܡܵܝܵܬܹܗ܃ ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ܃ ܒܝܲܕܼ|
      block |ܝܼܫܘܿܥܡܫܝܼܚܵܐ܀|
      block |ܪܘܼܚܵܐ܃ ܡܫܲܡܢܵܐ ܦܹܐܪܹ̈ܐ܁ ܘܪܘܼܚܵܐ ܕܐܲܠܵܗܵܐ܃ ܠܦܹܐܪܹ̈ܐ ܕܲܒܼܢܲܦܫܵܐ܁|
      block |ܙܠܵܦܬܼܵܐ ܗܵܝ̇ ܕܡܸܬܼܓܲܒܼܠܵܐ ܒܵܗ̇ ܡܲܪܓܵܢܝܼܬܼܵܐ܃ ܡ̣ܢ ܐܵܐܲܪ ܡܩܲܒܿܠܵܐ|
      block |ܡܠܘܿܐܵܗ̇܃ ܐܲܝܟܼ ܕܐܵܡ̇ܪܵܐ ܡܸܠܬܼܵܐ܁ ܘܲܥܕܲܡܵܐ ܠܗܵܝܕܹܝܟ܃ ܒܸܤܪܵܐ ܗ̄ܘ̣|
      block |ܫܚܝܼܡܵܐ܀ ܘܠܸܒܹܗ ܕܕܲܝܪܵܝܵܐ܃ ܥܕܲܡܵܐ ܕܲܡܩܲܒܸܠ ܡܠܘܿܐܵܐ ܫܡܲܝܵܢܵܐ|
      block |ܒܝܲܕܼ ܤܘܼ̈ܟܵܠܹܐ܃ ܥܕܲܟܹܝܠ ܫܚܝܼܡܵܐ ܗ̄ܘ̣ ܦܘܼܠܚܵܢܹܗ܃ ܘܠܲܝܬܼ ܒܵܗ̇|
    block
      block |ܒܘܼܝܵܐܵܐ ܒܓܼܵܘ ܙܠܵܦܬܹܗ܀ ܦܹܐܪܹ̈ܐ ܕܐܝܼ̈ܠܵܢܹܐ ܚܲܪܘܼܤܝܼܢ܃ ܘܲܓܼܥܝܼܨܝܼܢ|
      block |ܒܛܲܥܡܘܿܢ܁ ܘܠܵܐ ܚܵܫ̇ܚܝܼܢ ܠܡܹܐܟܼܘܼܠܬܼܵܐ܃ ܥܕܲܡܵܐ ܕܢܵܦ̇ܠܵܐ ܒܗܘܿܢ|
      block |ܚܲܠܝܘܼܬܼܵܐ ܡ̣ܢ ܫܸܡܫܵܐ܁ ܘܥܲܡ̈ܠܹܐ ܩܲܕܼ̈ܡܵܝܹܐ ܕܲܬܼܝܵܒܼܘܼܬܼܵܐ܃ ܡܲܪܝܼܪܝܼܢ|
      block |ܘܲܓܼܥܝܼܨܝܼܢ ܤܲܓܿܝܼ܁ ܘܠܵܐ ܡܒܲܝܐܝܼܢ ܠܝܼܚܝܼܕܼܵܝܵܐ܃ ܥܕܲܡܵܐ ܕܢܵܦ̇ܠܵܐ|
      block |ܒܗܘܿܢ ܚܲܠܝܘܼܬܼܵܐ ܗܵܝ̇ ܕܬܹܐܘܿܪܝܼܵܐ܃ ܕܡܫܲܢܝܵܐ ܠܠܸܒܵܐ ܡ̣ܢ ܐܲܪ̈ܥܵܢܵܝܵܬܼܵܐ܃|
      block |ܘܛܵܥܹ̇ܐ ܩܢܘܿܡܹܗ܀ ܟܲܠܒܵܐ ܕܲܡܠܲܚܸܟܼ ܫܘܿܦܝܼܢܵܐ܃ ܡ̣ܢ ܕܡܹܗ ܫܵܬܹ̇ܐ܁|
      block |ܘܠܵܐ ܝܵܕܲܥ̇ ܤܘܼܓܦܵܢܹܗ܃ ܡ̣ܢ ܚܲܠܝܘܼܬܼܵܐ ܕܡܸܢܹܗ܁ ܘܝܼܚܝܼܕܼܵܝܵܐ|
      block |ܘܡܸܬܼܪܟܸܢ ܠܡܸܫܬܼܵܐ ܫܘܼܒܼܚܵܐ ܪܤܝܼܩܵܐ܃ ܡ̣ܢ ܚܲܝܵܘ̈ܗܝ ܡܵܐܹ̇ܨ܁ ܘܠܵܐ|
      block |ܡܲܪܓܸܫ ܒܤܘܼܓܦܵܢܹܗ܃ ܡܸܛܠ ܚܲܠܝܘܼܬܼܵܐ ܕܫܵܥܬܼܵܐ܁ ܫܘܼܒܼܚܵܐ|
      block |ܕܥܵܠܡܵܝܹ̈ܐ܃ ܐܲܝܟܼ ܩܲܬܵܪܵܐ ܗ̄ܘ̣ ܕܲܡܟܲܤܲܝ ܒܓܼܵܘ ܝܲܡܵܐ܁ ܘܠܵܐ|
      block |ܡܸܬܼܝܼܕܲܥ ܠܡܲܠܵܚܵܐ܃ ܥܕܲܡܵܐ ܕܡܸܬܼܢܲܩܫܵܐ ܒܹܗ ܐܸܠܦܵܐ܁ ܘܢܵܩܹ̇ܒܼ|
      block |ܠܐܸܫܬܵܗ̇܃ ܘܡܸܬܼܡܲܠܝܵܐ ܡܲܝ̈ܵܐ܁ ܐܲܡܝܼܪܵܐ ܗ̣̄ܝ ܡܸܛܠܵܬܹܗ ܠܐܲܒܼ̈ܗܵܬܼܵܐ܃|
      block |ܕܒܼܐܝܼܕܹܗ ܥܵܛ̇ܦܝܼܢ ܬܘܼܒܼ ܟܠܗܘܿܢ ܚܲܫܹ̈ܐ ܠܓܼܵܘ ܢܲܦܫܵܐ܃ ܐܲܝܠܹܝܢ|
      block |ܕܲܚܕܼܸܵܐ ܙܒܲܢ ܐܸܙܕܟܼܝܼܘ ܗ̄ܘ̣ܵܘ ܘܲܢܦܲܩ̣ܘ ܡܸܢܵܗ̇܀ ܥܢܵܢܵܐ ܙܥܘܿܪܬܵܐ܃|
      block |ܡܚܲܦܝܵܐ ܐܸܤܦܹܪܵܐ܁ ܘܫܸܡܫܵܐ ܕܒܼܵܬܼܪܵܗ̇܃ ܨܲܚܝܝܼܚ ܤܲܓܿܝܼ܁ ܘܩܘܼܛܵܥܵܐ|
      block |ܙܥܘܿܪܵܐ܃ ܡܟܲܤܸܐ ܠܢܲܦܫܵܐ܁ ܘܚܲܕܼܘܼܬܼܵܐ ܕܡ̣ܢ ܒܵܬܼܪܹܗ܃ ܝܲܬܿܝܼܪ ܦܨܝܼܚܵܐ܁|
      block |ܙܲܡܵܪܵܐ ܕܙܵܡܲܪ ܐܲܒܿܘܼܒܼܵܐ܃ ܡ̣ܢ ܩܵܠ ܩܝܼ̈ܢܵܬܹܗ ܠܵܐ ܡܸܬܿܬܲܪܤܸܐ܁|
      block |ܘܡܵܐ ܕܐܲܪܦ̣ܝܼ ܙܡܵܪܹܗ܃ ܝܲܬܝܼܪ ܟܲܦܢܵܐ ܟܲܪܤܹܐ܁ ܘܚܲܠܝܘܼܬܼܵܐ ܕܡܸܠܹ̈ܐ|
      block |ܕܠܵܐ ܥ̇ܒܼܵܕܹ̈ܐ܃ ܠܵܐ ܡܤܲܒܿܥܵܐ܁ ܘܡܵܐ ܕܫܲܢܝܼ ܡܸܢܗܹܝܢ ܒܲܪܢܵܫܵܐ܃ ܝܲܬܝܼܪ|
      block |ܒܵܗܹ̇ܬܼ܁ ܐܲܟܼܙܢܵܐ ܕܠܵܐ ܡܲܨܝܵܐ ܕܐ̄ܢܵܫ ܢܸܫܬܸܐ ܚܲܡܪܵܐ܃ ܘܠܵܐ ܢܵܦܲ݁ܚ|
      block |ܪܹܝܚܵܐ ܡ̣ܢ ܦܘܼܡܹܗ܃ ܗܵܟܲܢܵܐ ܠܵܐ ܡܲܨܝܵܐ ܕܢܸܫܬܘܸܐ ܐ̄ܢܵܫ ܠܲܝܵܚܵܐ|
    block
      block |ܪܘܼܚܵܢܵܐ ܒܕܼܘܼܒܵܪܹܗ܃ ܘܫܘܼܚܠܵܦܵܐ ܕܨܸܒܼ̈ܘܵܬܹܗ ܠܵܐ ܡܸܫܬܵܘܕܲܥ|
      block |ܠܚܲܟܿܝܼ̈ܡܹܐ܁ ܠܸܒܵܐ ܕܩܲܒܸܿܠ̣ ܙܲܪܥܵܐ ܫܡܲܝܵܢܵܐ܃ ܡܫܲܓܼܢܲܝ ܒܡܲܡܠܠܹܗ܃|
      block |ܡܫܲܓܼܢܲܝ ܒܬܲܪܥܝܼܬܹܗ܃ ܡܫܲܓܼܢܲܝ ܒܕܼܘܼܒܵܪܹܗ܃ ܡܫܲܓܼܢܲܝ ܒܪܸ̈ܓܼܫܵܘܗܝ܁|
      block |ܘܲܒܼܟܼܠܡܸܕܸܡ ܕܝܼܠܹܗ܃ ܡܫܲܚܠܲܦ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܫܚܝܼ̈ܡܹܐ܁|
      block |ܘܐܲܝܟܼ ܐ̄ܢܵܫ ܕܕܲܡܝܼܟܼ ܗ̄ܘ̣ܵܐ܃ ܘܢܵܕܼ ܡ̣ܢ ܫܸܢܬܼܵܐ܁ ܠܡܹܠܹ̈ܐ ܐ̄ܪ̈ܵܙܵܢܵܝܵܬܼܵܐ|
      block |ܕܒܲܟܼܬܼܵܒܹ̈ܐ܃ ܕܠܵܐ ܨܠܘܿܬܼܵܐ ܘܫܸܐܠܲܬܼ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܠܵܐ|
      block |ܬܸܩܪܘܿܒܼ܃ ܟܲܕܼ ܐܵܡܲ݁ܪ ܐܲܢ̄ܬܿ܃ ܡܵܪܝܵܐ ܗܲܒܼܠܝܼ ܕܐܸܤܲܒܼ ܪܓܸܫܬܼܵܐ|
      block |ܕܚܲܝܠܵܐ ܕܲܒܼܗܹܝܢ܁ ܩܠܝܼ̈ܕܹܐ ܕܤܘܼ̈ܟܵܠܹܐ ܕܲܫܪܵܪܵܐ ܒܲܟܼܬܼܵܒܼܵܐ܃ ܨܠܘܼܬܼܵܐ|
      block |ܫܚܘܿܒܼ ܠܵܟܼ ܕܐܝܼܬܹܝܗ̇܀|
      block |ܐܸܡܲܬܼܝ ܕܨܵܒܹ̇ܐ ܐܲܢ̄ܬܿ ܕܬܸܬܼܩܲܪܲܒܼ ܒܠܸܒܵܟܼ ܠܘܵܬܼ ܐܲܠܵܗܵܐ܃|
      block |ܠܘܼܩܕܲܡ ܒܦܲܓܼܪ̈ܵܢܵܝܵܬܼܵܐ ܚܵܘܵܐ ܠܹܗ ܚܘܼܒܵܐ܁ ܡ̣ܢ ܗܵܪܟܵܐ ܐܝܼܬܼܵܘܗܝ|
      block |ܫܘܼܪܵܝܵܐ ܕܕܘܼܒܵܪܵܐ܁ ܪܵܘܪܒܼܵܐܝܼܬܼ ܓܹܝܪ ܡܸܬܼܩܲܪܲܒܼ ܠܸܒܵܐ ܠܘܵܬܼ ܐܲܠܵܗܵܐ܃|
      block |ܒܤܘܼܪܵܩܵܐ ܕܤܘܼܢܩܵܢ ܚܫܲܚܬܼܵܐ ܕܒܲܚܕܼܵܐ܃ ܘܢܘܼܩܵܦܵܐ ܕܲܠܥܲܡ̈ܠܹܐ܁ ܐܵܦ|
      block |ܡܵܪܲܢ܃ ܡ̣ܢ ܗܵܪܟܵܐ ܥ̣ܒܲܕܼ ܫܲܬܼܐܸܤܬܵܐ ܠܲܓܼܡܝܼܪܘܼܬܼܵܐ܁ ܠܚܸܫܟܵܐ|
      block |ܕܢܲܦܫܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ ܫܘܼܪܵܝܵܐ܃ ܒܸܛܠܵܢܵܐ܁ ܚܸܫܟܵܐ ܥܲܠ|
      block |ܚܸܫܟܵܐ܃ ܥܸܢܝܵܢܵܐ ܕܡܲܡܠܠܵܐ܁ ܘܥܸܠܬܵܐ ܠܩܲܕܼܡܵܝܵܐ܃ ܬܪܲܝܵܢܵܐ܁ ܐܵܦ|
      block |ܡܸܠܹ̈ܐ ܡܵܘܬܿܪ̈ܵܢܝܵܬܼܵܐ ܕܠܵܐ ܬܚܘܼܡܵܐ܃ ܚܸܫܟܵܐ ܥܵܒܼ̈ܕܵܢ܁ ܡܸܙܕܲܠܠܵܐ|
      block |ܠܵܗ̇ ܢܲܦܫܵܐ ܒܥܸܢܝܵܢܵܐ ܝܲܬܝܼܪܵܐ܃ ܐܵܦܸܢ ܢܸܗܘܸܐ ܕܲܠܕܼܸܚܠܲܬܼ ܐܲܠܵܗܵܐ|
      block |ܐܝܼܬܼܵܘܗܝ ܥܘܼܬܵܕܼܵܐ܃ ܘܲܙܢܵܐ ܕܩܘܼܪܵܒܼܵܐ܁ ܡܙܝܝܼܥܵܢܵܐ ܠܕܼܘܼܘܵܕܼܵܐ ܚܫܘܿܒܼ|
      block |ܠܵܟܼ ܕܐܝܼܬܼܵܘܗܝ܃ ܚܸܫܟܵܐ ܢܲܦܫܵܢܵܝܵܐ܁ ܚܸܫܟܵܐ ܕܹܝܢ ܒܢܲܦܫܵܐ܃ ܡ̣ܢ ܠܵܐ|
      block |ܡܛܲܟܿܤܘܼܬܼܵܐ ܕܕܼܘܼܒܵܪܹ̈ܐ܀ ܡܫܘܼܚܬܼܵܐ ܘܙܲܒܼܢܵܐ ܒܕܼܘܼܒܵܪܵܐ܃ ܡܲܢܗܪ̈ܵܢܹܐ|
    block
      block |ܕܪܸܥܵܝܵܐ ܘܕܼܵܘܘܿܩܹ̈ܐ ܕܕܼܘܼܘܵܕܼܵܐ܁ ܡܵܐ ܕܡܸܬܼܒܲܠܒܲܠ ܪܸܥܵܝܵܢܵܐ ܡ̣ܢ ܠܵܐ|
      block |ܡܛܲܟܿܤܘܼܬܼܵܐ܃ ܚܵܫܹ̇ܟܼ܁ ܘܡܵܐ ܕܲܚܫܵܟܼ܃ ܡܸܬܿܕܵܘܕܼܵܐ ܢܲܦܫܵܐ܁ ܫܲܝܢܵܐ܃|
      block |ܡ̣ܢ ܡܛܲܟܿܤܘܼܬܼܵܐ ܗܵܘܹ̇ܿܐ܁ ܘܢܘܼܗܪܵܐ܃ ܡ̣ܢ ܫܲܝܢܵܐ ܒܢܲܦܫܵܐ ܡܸܬܼܝܼܠܸܕܼ܁|
      block |ܘܡ̣ܢ ܫܲܝܢܵܐ܃ ܐܵܐܲܪ ܦܨܝܼܚܵܐ ܒܪܸܥܝܵܢܵܐ܁ ܒܡܲܬܼܩܵܠܵܐ ܕܡܸܬܼܩܲܪܲܒܼ ܠܸܒܵܐ|
      block |ܠܚܸܟܼܡܬܼܵܐ܃ ܗܵܟܲܢܵܐ ܡܩܲܒܸܠ ܚܲܕܼܘܼܬܼܵܐ ܕܒܲܐܠܵܗܵܐ܁ ܦܘܼܪܫܵܢܵܐ ܕܚܸܟܼܡܬܼܵܐ|
      block |ܕܪܘܼܚܵܐ܃ ܡ̣ܢ ܗܵܝ̇ ܕܥܵܠܡܵܐ ܡܲܪܓܸܫ ܐܲܢ̄ܬܿ ܒܢܲܦܫܵܟܼ܁ ܒܗܵܝ̇ ܡ̇ܢ܃|
      block |ܫܸܬܼܩܵܐ ܡܲܡܠܸܟܼ ܥܲܠ ܢܲܦܫܵܟܼ܁ ܒܗܵܕܹܐ ܕܹܝܢ܃ ܡܲܒܿܘܼܥܵܐ ܕܦܸܗܝܵܐ|
      block |ܬܸܗܘܸܐ܁ ܘܒܼܵܬܲܪ ܫܟܼܵܚܬܼܵܐ ܕܩܲܕܼܡܵܝܬܼܵܐ܃ ܡܸܬܼܡܠܸܐ ܐܲܢ̄ܬܿ ܡܘܼܟܵܟܼܵܐ|
      block |ܤܲܓܝܼܐܵܐ܁ ܘܲܒܼܗܝܼܠܘܼܬܼܵܐ܃ ܘܫܲܝܢܵܐ ܕܡܲܡܠܸܟܼ ܒܟܼܠܗܘܿܢ ܚܘܼܫܵܒܲܝ̈ܟ܃|
      block |ܘܗܲܕܲܡܲܝܝ̈ܟ ܕܐܸܬܼܒܗܸܠܘ܃ ܘܲܫܠܝܼܘ ܡ̣ܢ ܬܲܙܝܼܙܘܼܬܼܵܐ ܘܕܼܘܼܘܵܕܼܵܐ܁ ܒܵܬܲܪ|
      block |ܫܟܼܵܚܬܼܵܐ ܕܲܬܼܪܲܝܵܢܝܼܬܼܵܐ܃ ܩܵܢܹܐ ܐܲܢ̄ܬܿ ܡܲܤܒܿܪܵܢܘܼܬܼܵܐ ܒܬܲܪܥܝܼܬܼܵܟܼ܃|
      block |ܘܚܲܘܼ̈ܫܵܒܹܐ ܡܫܵܚ̈ܠ̱ܦܹܐ ܕܠܵܐ ܡܸܬܼܡܲܠܠܝܼܢ܃ ܘܕܼܘܼܥܵܪܵܐ ܕܗܵܘܢܵܐ܃|
      block |ܘܪܸ̈ܓܼܫܲܝܟ ܕܗܵܘܹ̇ܝܢ ܬܲܙܝܼܙܝܼܢ ܘܝܲܨܝܼܦܝܼܢ܀|
  block 46
    block
  block 47
    block
      block |ܥܲܠ ܡܸܬܿܬܿܙܝܼ̈ܥܵܢܘܵܬܼܵܐ ܡܲܠܲܐܟܼܵܝܵܬܼܵܐ܃ ܕܲܠܬܲܪܒܿܝܼܬܼܵܐ ܕܢܲܦܫܵܐ ܒܪ̈ܘܼܚܵܢܵܝܵܬܼܵܐ܃|
      block |ܡ̣ܢ ܦܘܼܪ̈ܢܵܤܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܲܢ܁ ܡܙ܁|
    block
      block |ܙܵܘܥܵܐ ܩܲܕܼܡܵܝܵܐ ܕܡ̣ܢ ܪ̈ܲܚܡܹܐ ܐܲܠܵܗܵܝܹ̈ܐ ܢܵܦܹ̇ܠ ܒܒܲܪܢܵܫܵܐ܃ ܕܲܠܘܵܬܼ|
      block |ܚܲܝܹ̈ܐ ܢܵܓܹ̇ܕܼ ܠܵܗ̇ ܠܢܲܦܫܵܐ܃ ܥܲܠ ܥܒܼܘܼܪܝܹܗ ܕܗܵܢܵܐ ܟܝܵܢܵܐ ܢܵܦܹ̇ܠ|
    block
      block |ܒܠܸܒܵܐ܁ ܠܗܵܢܵܐ ܚܘܼܫܵܒܼܵܐ ܢܵܩ̇ܦܵܐ ܟܝܵܢܵܐܝܼܬܼ܃ ܒܲܤܝܘܼܬܼܵܐ ܕܥܲܠ ܥܵܠܡܵܐ܁|
      block |ܘܡ̣ܢ ܗܵܪܟܵܐ ܡܫܲܪ̈ܝܵܢ ܒܒܲܪܢܵܫܵܐ܃ ܠܗܹܝܢ ܡܸܬܿܬܿܙܝܼ̈ܥܵܢܘܵܬܼܵܐ ܫܲܦܝܼܪ̈ܵܬܼܵܐ|
      block |ܕܲܠܘܵܬܼ ܚܲܝܹ̈ܐ ܡܬܲܪ̈ܐܵܢ ܠܹܗ܁ ܐܲܝܟܼ ܫܲܬܼܐܸܤܬܼܵܐ ܡܸܕܸܡ ܤܵܐܹ̇ܡ|
      block |ܒܒܲܪܢܵܫܵܐ ܚܲܝܠܵܐ ܗܵܘ̇ ܐܲܠܵܗܵܝܵܐ ܕܢܲܩܝܼܦ ܠܹܗ܃ ܨܵܒܹ̇ܐ ܕܢܸܓܼܠܸܐ|
      block |ܒܹܗ ܚܲܝܹ̈ܐ܁ ܠܹܗ ܠܗܵܢܵܐ ܙܵܘܥܵܐ ܕܐܸܡ̇ܪܹܬܼ܃ ܘܐܸܢ ܠܵܐ ܡܕܲܥܸܟܼ ܠܹܗ|
      block |ܒܲܪܢܵܫܵܐ ܒܝܲܕܼ ܢܲܩܝܼܦܘܼܬܼܵܐ ܕܐܲܝܠܹܝܢ ܕܥܵܠܡܵܐ ܗܵܢܵܐ ܘܥܸܢܝܵܢܵܐ ܒܲܛܝܼܠܵܐ܃|
      block |ܘܲܡܪܲܒܸܐ ܒܵܗ̇ ܒܢܲܦܫܹܗ ܠܗܵܢܵܐ ܙܵܘܥܵܐ ܒܲܟܼܢܝܼܫܘܼܬܼܵܐ ܐܲܡܝܼܢܬܼܵܐ ܕܥܲܡ|
      block |ܢܲܦܫܹܗ ܘܚܵܘܪܵܐ ܕܒܹܗ܃ ܠܘܵܬܼ ܗܵܘ̇ ܡܸܕܸܡ ܡܩܲܪܸܒܼ ܠܹܗ܃ ܕܠܸܫܵܢܵܐ|
      block |ܕܢܸܫܬܲܥܸܐ ܠܵܐ ܡܸܫܟܲܚ܁ ܠܗܵܢܵܐ ܚܘܼܫܵܒܼܵܐ܃ ܤܵܛܵܢܵܐ ܪܲܒܲܬܼ ܤܵܢܹ̇ܐ܃|
      block |ܘܲܒܼܟܼܠܹܗ ܚܲܝܠܹܗ ܡܸܬܼܟܲܬܲܫ ܕܢܸܥܛܸܐ ܡ̣ܢ ܒܲܪܢܵܫܵܐ܁ ܘܐܸܢ ܡܲܨܝܵܐ|
      block |ܕܡܲܠܟܿܘܼܬܼܵܐ ܕܟܼܠܵܗ̇ ܐܲܪܥܵܐ ܢܸܬܸܠ ܠܹܗ܃ ܕܲܒܼܝܲܕܼ ܦܘܼܪ̈ܬܵܟܹܐ ܕܒܼܵܗ̇|
      block |ܢܸܠܚܸܐ ܡ̣ܢ ܪܸܥܝܵܢܹܗ ܠܗܵܢܵܐ ܚܘܼܫܵܒܼܵܐ܃ ܐ̄ܚܪܹܝܵܐܝܼܬܼ ܠܵܐ ܥܵܒܹ̇ܕܼ܁|
      block |ܝܵܕܲܥ ܗ̄ܘ̣ ܓܹܝܪ܃ ܕܐܸܢ ܗܵܢܵܐ ܥܘܼܗܕܵܢܵܐ ܡܟܲܬܲܪ ܠܘܵܬܹܗ܃ ܬܘܼܒܼ|
      block |ܪܸܥܝܵܢܹܗ ܒܐܲܪܥܵܐ ܗܵܕܹܐ ܕܛܵܥܝܘܼܬܼܵܐ ܠܵܐ ܡܩܵܘܸܐ܁ ܘܦܘܼܪ̈ܤܹܐ ܕܝܼܠܹܗ܃|
      block |ܠܘܵܬܹܗ ܠܵܐ ܡܸܬܼܩܲܪܒܼܝܼܢ܀ ܙܵܘ̈ܥܹܐ ܢܘܼܪ̈ܵܢܹܐ ܠܒܼܝܼܫܵܐ ܚܙܵܬܼܵܐ ܗܵܕܹܐ܁|
      block |ܘܬܼܘܼܒܼ ܒܥܵܠܡܵܐ܃ ܠܵܐ ܡܸܬܼܒܲܩܸܐ ܐܲܝܢܵܐ ܕܫܲܩܠ̣ܵܗ̇܁ ܘܲܠܘܵܬܼ ܦܲܓܼܪܵܐ܃|
      block |ܠܵܐ ܡܟܲܬܲܪ܁|
      block |ܫܲܪܝܼܪܵܐܝܼܬܼ ܚܲܒܿܝܼ̈ܒܲܝ܃ ܕܐܸܢ ܐܲܠܵܗܵܐ ܫܵܒܹ̇ܩ ܠܗܵܕܹܐ ܚܲܬܝܼܬܼܘܼܬܼ|
      block |ܚܙܵܬܼܵܐ ܠܘܵܬܼ ܒܢܲܝ̈ܢܵܫܵܐ ܩܲܠܝܼܠ ܙܲܒܼܢܵܐ܃ ܦܵܐܹ̇ܫ ܠܹܗ ܪܲܗܛܹܗ ܕܥܵܠܡܵܐ|
      block |ܡ̣ܢ ܝܘܼܒܵܠܵܐ܁ ܐܲܤܘܼܪܵܐ ܗ̣̄ܝ܃ ܕܠܵܐ ܡܸܫܟܲܚ ܟܝܵܢܵܐ ܩܵܐܹ̇ܡ ܩܕܼܵܡܵܘܗܝ܁|
      block |ܘܐܲܝܢܵܐ ܕܡܸܬܼܝܼܗܸܒܼ ܠܹܗ ܥܸܢܝܵܢܵܐ ܗܵܢܵܐ ܒܢܲܦܫܹܗ܃ ܡܵܘܗܲܒܼܬܼܵܐ ܗ̣̄ܝ|
      block |ܕܡ̣ܢ ܐܲܠܵܗܵܐ܃ ܕܚܲܤܝܼܢܵܐ ܡ̣ܢ ܟܠܗܹܝܢ ܡܲܥܒܿܕܼܵܢ̈ܘܵܬܼܵܐ ܡܢܵܬܼܵܢܵܝ̈ܬܼܵܐ܃|
    block
      block |ܕܲܒܼܛܲܟܼܤܵܐ ܗܵܢܵܐ ܡܸܨܥܵܝܵܐ ܡܸܫ̈ܬܲܟܿܢܵܢ ܠܐܲܝܠܹܝܢ ܕܲܒܼܠܸܒܵܐ ܬܪܝܼܨܵܐ|
      block |ܪܵܓܼܝܼܢ ܬܝܵܒܼܘܼܬܼܵܐ܁ ܕܡܸܬܼܝܲܒܵܐ ܚܲܬܝܼܬܵܐܝܼܬܼ܃ ܠܐܲܝܢܵܐ ܕܝܵܕܲܥ ܐܲܠܵܗܵܐ|
      block |ܕܚܵܫܲܚ ܠܫܘܼܢܵܝܵܐ ܚܲܬܝܼܬܼܵܐ ܡ̣ܢ ܥܵܠܡܵܐ ܠܘܵܬܼ ܚܲܝܹ̈ܐ ܡܝܲܬܿܪܹ̈ܐ܃|
      block |ܡܸܛܠ ܨܸܒܼܝܵܢܵܐ ܛܵܒܼܵܐ ܕܡܸܫܟܲܚ ܒܹܗ܁ ܡܸܬܼܪܲܒܿܝܵܐ ܕܹܝܢ ܘܲܡܟܲܬܿܪܵܐ|
      block |ܠܘܵܬܹܗ܃ ܒܲܥܡܘܼܪܝܵܐ ܠܚܘܿܕܼܵܝܵܐ ܕܐ̄ܢܵܫ ܥܲܡ ܢܲܦܫܹܗ܁ ܠܗܵܕܹܐ܃|
      block |ܒܲܨܠܘܿܬܼܵܐ ܢܸܒܼܥܸܐ܁ ܚܠܵܦ ܗܵܕܹܐ܃ ܫܲܗܪܹ̈ܐ ܢܲܓܝܼܪܹ̈ܐ ܢܸܥܒܸܿܕ܁ ܘܐܲܝܟܼ|
      block |ܡܵܘܗܲܒܼܬܼܵܐ ܕܠܲܝܬܿ ܠܵܗ̇ ܦܸܚܡܵܐ܃ ܒܕܸܡ̈ܥܹܐ ܢܸܫܗܲܪ ܥܲܠ ܬܲܪܥܹܗ|
      block |ܕܡܵܪܲܢ ܕܲܢܫܲܟܸܢ ܠܲܢ܁ ܘܬܼܘܼܒܼ܃ ܠܵܐ ܠܵܐܹ̇ܝܢܲܢ ܒܲܬܼܥܵܫܹܗ ܕܥܵܠܡܵܐ|
      block |ܗܵܢܵܐ܁ ܗܵܢܵܘ ܫܘܼܪܵܝ ܙܵܘܥܵܐ ܕܚܲܝܹ̈ܐ܃ ܕܓܼܵܡܲܪ ܒܒܲܪܢܵܫܵܐ ܟ̱ܠܹܗ|
      block |ܫܘܼܡܠܵܝܵܐ ܕܙܲܕܝܼܩܘܼܬܼܵܐ܁|
      block |ܥܲܠ ܡܲܥܒܿܕܼܵܢܘܼܬܼܵܐ ܕܬܲܪܬܹܝܢ ܕܲܠܘܵܬܼ ܒܲܪܢܵܫܵܐ܁ ܡܲܥܒܿܕܼܵܢܘܼܬܼܵܐ|
      block |ܐ̄ܚܪܹܬܼܵܐ ܕܒܼܵܬܲܪ ܗܵܕܹܐ܃ ܡܵܐ ܕܫܲܦܝܼܪ ܪܵܕܹܐ ܒܲܪܢܵܫܵܐ ܒܕܼܘܼܒܵܪܵܐ܃|
      block |ܘܲܡܛ̣ܵܐ ܠܡܸܤܲܩ ܡ̣ܢ ܕܲܪܓܼܵܐ ܕܲܬܼܝܼܒܼܘܼܬܼܵܐ܃ ܘܲܩܪܸܒܼ ܠܡܸܛܥܲܡ|
      block |ܡ̣ܢ ܬܹܐܘܿܪܝܼܵܐ ܕܦܘܼܠܚܵܢܹܗ܃ ܡܵܐ ܕܢܵܦ̇ܠܵܐ ܒܹܗ ܡܵܘܗܲܒܼܬܼܵܐ ܕܡ̣ܢ|
      block |ܠܥܸܠ܃ ܠܡܸܛܥܲܡ ܗܲܢܝܼܐܘܼܬܼܵܐ ܕܝܼܕܲܥܬܼܵܐ ܕܪܘܼܚ܃ ܐܝܼܬܼܵܘܗܝ ܫܘܼܪܵܝܵܗ̇|
      block |ܡ̣ܢ ܗܵܪܟܵܐ܁ ܩܲܕܼܡܵܝܑܬܼ܃ ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ|
      block |ܡܸܫܬܲܪܲܪ܃ ܘܥܲܠ ܚܘܼܒܹܗ ܕܲܠܘܵܬܼ ܒܪܝܼܬܼܵܐ ܡܸܬܼܢܲܗܲܪ܁ ܒܪܝܼܬܼܵܐ|
      block |ܕܲܡܠܝܼ̈ܠܹܐ܃ ܘܐܘܼܟܼܦܵܢܹܗ ܤܲܓܝܼܐܵܐ ܕܥܲܠ ܗܵܠܹܝܢ ܕܡܸܛܠܵܬܼܗܘܿܢ܁|
      block |ܡܸܟܵܐ ܓܹܝܪ ܡܫܲܪܝܵܐ ܒܹܗ ܗܵܝ̇ ܚܲܠܝܘܼܬܼܵܐ ܕܐܲܠܵܗܵܐ܃ ܘܓܼܵܘܙܵܠܵܐ|
      block |ܕܚܘܼܒܹܗ ܕܝܵܩܹ̇ܕܼ ܒܠܸܒܵܐ܃ ܘܡܵܘܩܸܕܼ ܠܟܼܠܗܘܿܢ ܚܲܫܹ̈ܐ ܕܦܲܓܼܪܵܐ|
      block |ܘܲܕܼܢܲܦܫܵܐ܁ ܘܲܠܗܵܢܵܐ ܚܲܝܠܵܐ ܡܲܪܓܸܫ ܠܹܗ ܒܟܼܠܗܘܿܢ ܟܝܵܢܹ̈ܐ|
      block |ܕܲܒܼܪܝܼܬܼܵܐ܃ ܘܲܒܼܟܼܠ ܨܒܼܘܼ ܕܦܵܓܼܥܵܐ ܒܹܗ܁ ܘܒܲܙܒܲܢ ܙܒܲܢ ܪܵܘܹܐ ܒܹܗ܃|
    block
      block |ܐܲܝܟܼ ܕܲܒܼܚܲܡܪܵܐ܁ ܘܡܸܬܼܪܲܫܠܝܼܢ ܗܲܕܵܡܵܘ̈ܗܝ܃ ܘܦܵܐܹ̇ܫ ܪܸܥܝܵܢܹܗ܃|
      block |ܘܡܸܫܬܒܸܐ ܠܸܒܹܗ ܒܵܬܲܪ ܐܲܠܵܗܵܐ܁ ܘܗܵܟܲܢ ܗܵܘܹ̇ܐ ܐܲܝܟܼ ܕܐܸܡ̇ܪܹܬܼ܃|
      block |ܐܲܝܟܼ ܐ̄ܢܵܫ ܕܲܒܼܚܲܡܪܵܐ ܪܘܸܐ܁ ܘܲܟܼܡܵܐ ܕܡܸܬܼܚܲܝܠܝܼܢ ܪܸ̈ܓܼܫܵܘܗܝ ܓܵܘܵܝܹ̈ܐ܃|
      block |ܗܵܟܲܢܵܐ ܡܸܬܼܚܲܝܠܵܐ ܚܙܵܬܼܵܐ ܗܵܕܹܐ܁ ܘܲܟܼܡܵܐ ܕܝܵܨܹ̇ܦ ܕܕܼܘܼܒܵܪܵܐ|
      block |ܘܲܙܗܝܼܪܘܼܬܼܵܐ܃ ܘܥܵܡܹ̇ܠ ܒܩܸܪܝܵܢܵܐ ܘܲܨܠܘܿܬܼܵܐ܃ ܗܵܟܲܢܵܐ ܡܸܤܬܲܬܲܬܼ|
      block |ܘܡܸܫܬܲܪܲܪ ܒܹܗ ܚܲܝܠܵܗ̇܁ ܫܲܪܝܼܪܵܐܝܼܬܼ ܐܲܝܲܚ̈܃ ܕܲܠܗܵܕܹܐ ܐܵܬܹ̇ܐ ܒܲܙܒܲܢ|
      block |ܙܒܲܢ܃ ܕܠܵܐ ܡܸܬܿܕܟܲܪ ܩܢܘܿܡܹܗ ܕܦܲܓܼܪܵܐ ܠܒܼܝܼܫ܃ ܘܠܵܐ ܝܵܕܲܥ|
      block |ܕܲܒܼܥܵܠܡܵܐ ܐܝܼܬܼܵܘܗܝ܁ ܗܵܢܵܘ ܫܘܼܪܵܝܵܐ ܕܲܚܙܵܬܼܵܐ ܪܘܼܚܵܢܵܝܬܼܵܐ ܒܒܲܪܢܵܫܵܐ܁|
      block |ܘܗܵܕܹܐ ܗ̣̄ܝ ܪܹܫܝܼܬܼܵܐ ܕܟܼܠܗܘܿܢ ܓܸܠܝܵܢܹ̈ܐ ܕܡܲܕܥܵܐ܁ ܘܒܼܵܗ̇ ܡܸܬܼܪܲܒܸܐ|
      block |ܡܲܕܥܵܐ ܠܘܵܬܼ ܟܲܤ̈ܝܵܬܼܵܐ ܘܡܸܬܼܥܲܠܲܡ܃ ܘܒܼܵܗ̇ ܡܸܬܿܕܲܪܲܓܼ ܠܘܵܬܼ|
      block |ܐ̄ܚܪ̈ܵܢܝܬܼܵܐ܃ ܕܪ̈ܵܡܵܢ ܡ̣ܢ ܟܝܵܢܵܐ ܐ̄ܢܵܫܵܝܵܐ܁ ܘܐܲܝܟܼ ܕܲܒܼܦܵܤܝܼ̈ܩܬܼܵܐ ܠܡܹܐܡܲܪ܃|
      block |ܒܐܝܼܕܼܵܗ̇ ܡܸܬܼܝܲܒܿܠܝܼܢ ܠܘܵܬܹܗ ܕܒܲܪܢܵܫܵܐ܃ ܟܠܗܘܿܢ ܚܸܙ̈ܘܵܢܹܐ ܐܲܠܵܗܵܝܹ̈ܐ|
      block |ܘܓܸܠܝܵܢܹ̈ܐ ܕܪܘܼܚܵܐ܃ ܕܡܲܩܲܒܿܠܝܼܢ ܩܲܕܝܼ̈ܫܹܐ ܒܥܵܠܡܵܐ ܗܵܢܵܐ܃ ܘܐܝܼܬܼ|
      block |ܠܲܟܼܝܵܢܵܐ ܠܡܸܕܲܥ ܡܵܘܗܲܒܼܬܼܵܐ ܕܓܸܠܝܵܢܹ̈ܐ ܕܒܼܗܵܠܹܝܢ ܚܲܝܹ̈ܐ܁ ܗܵܢܵܘ|
      block |ܥܸܩܵܪܵܐ ܕܡܲܪܓܫܵܢܘܼܬܲܢ ܕܲܒܼܥܵܒܼܘܿܕܲܢ܁ ܛܘܼܒܼܵܘܗܝ ܠܡܲܢ ܕܢܲܛܪܹܗ|
      block |ܠܗܵܢܵܐ ܙܲܪܥܵܐ ܛܵܒܼܵܐ ܡܵܐ ܕܲܢܦܲܠ̣ ܒܢܲܦܫܹܗ܃ ܘܪܲܒܿܝܹܗ܃ ܘܠܵܐ|
      block |ܦܲܠܗܸܕܼ ܡܸܢܹܗ ܒܲܪܤ̈ܝܼܩܵܬܼܵܐ ܘܦܸܗܝܵܐ ܕܥܵܒܼܘܿܪ̈ܝܵܬܼܵܐ!|
  block 48
    block
      block |ܥܲܠ ܫܘܼ̈ܚܠܵܦܹܐ ܕܲܡܩܲܒܿܠܵܐ ܢܲܦܫܵܐ ܒܟܼܠܥܸܕܵܢ܃ ܕܢܘܼܗܪܵܐ ܘܲܕܚܸܫܘܿܟܼܵܐ܃|
      block |ܘܕܼܘܼܪܵܫܵܐ ܕܢܵܤ̇ܒܵܐ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ܁ ܡܚ܁|
    block
      block |ܢܚܘܼܪ ܒܢܲܦܫܲܢ ܚܲܒܿܝܼ̈ܒܲܝ܃ ܒܥܸܕܵܢܵܐ ܕܬܸܫܡܸܫܬܼܵܐ ܘܲܨܠܘܿܬܼܵܐ܁ ܐܝܼܬܼ|
      block |ܠܲܢ ܟܲܝ ܬܹܐܘܿܪܝܼܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܐ ܘܲܨܠܘܿܬܼܵܐ܃ ܗܵܕܹܐ ܗܵܘ̇ܝܵܐ|
      block |ܡ̣ܢ ܫܸܠܝܵܐ ܚܲܬܝܼܬܼܵܐ܁ ܒܙܲܒܼܢܵܐ ܕܗܵܘܹ̇ܝܢܲܢ ܒܥܲܡܛܵܢܵܐ܃ ܠܵܐ ܢܸܫܬܿܓܸܫ܁|
      block |ܝܲܬܿܝܼܪܵܐܝܼܬܼ܃ ܐܸܢ ܚܢܲܢ ܠܲܝܬܲܝܢ ܠܹܗ ܥܸܠܬܼܵܐ܁ ܒܛܝܼܠܘܼܬܼܵܐ ܓܹܝܪ ܐܲܠܵܗܵܝܬܼܵܐ|
      block |ܥܵܒܼ̇ܕܵܐ ܗܵܕܹܐ܃ ܡܸܛܠ ܥܸܠ̈ܠܵܬܼܵܐ ܕܗ̤ܘ ܒܲܠܚܘܿܕܼܵܘܗܝ ܝܵܕܲܥ̇܁|
      block |ܡܸܬܼܚܲܢܩܵܐ ܓܹܝܪ ܢܲܦܫܲܢ܃ ܘܗܵܘ̇ܝܵܐ ܐܲܝܟܼ ܕܲܒܼܡܲܚܫܘܼ̈ܠܹܐ܁ ܘܐܸܢ ܠܘܵܬܼ|
      block |ܟܬܼܵܒܼܵܐ ܩܵܪܹܒܼ ܐ̄ܢܵܫ܃ ܘܐܸܢ ܠܘܵܬܼ ܬܸܫܡܸܫܬܵܐ܁ ܘܲܠܟܼܠ ܕܩܵܪܹܒܼ܃|
      block |ܚܸܫܟܵܐ ܥܲܠ ܚܸܫܟܵܐ ܢܵܤܹ̇ܒܼ ܘܢܵܦܹ̇ܩ܁ ܟܡܵܐ ܙܲܒܼ̈ܢܝܼܢ܃ ܐܵܦܠܵܐ|
      block |ܠܡܸܩܪܲܒܼ ܡܸܫܬܿܒܸܩ܁ ܠܵܐ ܟܠ ܟ̱ܠܹܗ ܡܗܲܝܡܸܢ ܗܵܢܵܐ܃ ܕܬܼܘܼܒܼ|
      block |ܡܩܲܒܸܠ ܫܘܼܚܠܵܦܵܐ ܘܗܵܘܹ̇ܐ ܒܫܲܝܢܵܐ܁ ܡܲܠܝܵܐ ܕܹܝܢ ܫܵܥܬܵܐ ܗܵܕܹܐ ܦܤܵܩ|
      block |ܤܲܒܼܪܵܐ܃ ܘܕܸܚܠܬܼܵܐ܁ ܘܤܲܒܼܪܵܐ ܕܐܲܠܵܗܵܐ ܘܒܼܘܼܝܵܐܵܐ ܕܗܲܝܡܵܢܘܼܬܼܵܐ|
      block |ܠܲܓܼܡܵܪ܃ ܥܵܛ̇ܝܵܐ ܡ̣ܢ ܢܲܦܫܵܐ܁ ܘܟܼܠܵܗ̇ ܒܟܼܠܵܗ̇ ܡܸܬܼܡܲܠܝܵܐ|
      block |ܦܠܝܼܓܼܘܼܬܼܵܐ܃ ܘܕܸܚܠ̱ܬܼܵܐ܁ ܐܲܝܠܹܝܢ ܕܲܡܢܲܤܹܝܢ ܒܡܲܚܫܘܼܠܵܐ ܕܥܸܕܵܢܵܐ|
      block |ܗܵܢܵܐ܃ ܡܸܢܹܗ ܕܢܸܤܝܵܢܵܐ ܝܵܕܼܥ̇ܝܼܢ ܠܫܘܼܚܠܵܦܵܐ܃ ܕܢܵܩܹ̇ܦ ܠܹܗ ܒܥܸܩܒܼܵܐ܁|
      block |ܠܵܐ ܠܲܓܼܡܵܪ ܫܵܒܹ̇ܩ ܐܲܠܵܗܵܐ ܠܢܲܦܫܵܐ ܝܵܘܡܵܐ ܫܲܠܡܵܐ ܒܗܵܕܹܐ܁ ܘܐܸܠܵܐ|
      block |ܐܵܒܼ̇ܕܵܐ ܠܵܗ̇ ܡ̣ܢ ܚܲܝܹ̈ܐ܃ ܘܡ̣ܢ ܟ̱ܠܹܗ ܤܲܒܼܪܵܐ ܕܲܟܼܪܸ̈ܤܛܝܵܢܹܐ܁ ܐܸܠܵܐ|
      block |ܩܲܠܝܼܠܵܐܝܼܬܼ ܘܐܵܦܸܬ ܬܵܟܹ̇ܒܼ ܬܘܼܒܼ ܗ̤ܘ ܗܵܢܵܐ ܚܸܫܟܵܐ܃ ܫܘܼ̈ܚܠܵܦܹܐ ܡ̣ܢ|
      block |ܡܨܲܥܬܹܗ ܡܸܬܼܚܙܹܝܢ ܕܚܲܝܹ̈ܐ܁ ܠܵܟܼ ܕܹܝܢ ܒܲܪܢܵܫܵܐ ܡܵܠܹ̇ܟܼ ܐ̄ܢܵܐ܃ ܕܐܸܢ|
      block |ܠܲܝܬܿ ܠܵܟܼ ܚܲܝܠܵܐ ܠܡܸܠܒܲܟܼ ܢܲܦܫܵܟܼ܃ ܘܲܠܡܸܦܲܠ ܥܲܠ ܐܲܦܲܝ̈ܟ|
    block
      block |ܒܲܨܠܘܿܬܼܵܐ܃ ܟܪܘܼܟܼ ܪܹܫܵܟܼ ܒܓܼܵܠܵܟܼ ܘܲܕܼܡܲܟܼ ܠܵܟܼ܃ ܥܕܲܡܵܐ ܕܥܵܒܼ̇ܪܵܐ|
      block |ܡܸܢܵܟܼ ܫܵܥܬܼܵܐ ܕܚܸܫܘܿܟܼܵܐ܃ ܡ̣ܢ ܟܘܼܪܚܵܟܼ ܕܹܝܢ܃ ܠܵܐ ܬܸܦܘܿܩ܁ ܢܸܤܝܵܢܵܐ|
      block |ܗܵܢܵܐ ܡܸܬܼܢܲܤܹܝܢ܃ ܝܲܬܿܝܼܪܵܐܝܼܬܼ ܐܲܝܠܹܝܢ ܕܲܒܼܕܼܘܼܒܵܪܵܐ ܕܪܸܥܝܵܢܵܐ ܨܵܒܹ̇ܝܢ|
      block |ܕܢܸܬܿܕܲܒܿܪܘܼܢ܃ ܘܲܠܒܼܘܼܝܵܐܵܐ ܕܡ̣ܢ ܗܲܝܡܵܢܘܼܬܼܵܐ ܤܵܘ̇ܚܝܼܢ ܒܡܲܪܕܝܼܬܼܗܘܿܢ܁|
      block |ܡܸܛܠܗܵܢܵܐ ܝܲܬܝܼܪ ܡ̣ܢ ܕܲܒܼܟܼܠܡܸܕܸܡ ܡܛܲܪܦܵܐ ܠܗܘܿܢ ܫܵܥܬܼܵܐ ܗܵܕܹܐ|
      block |ܚܸܫܘܿܟܼܬܼܵܐ܃ ܒܲܦܠܝܼܓܼܘܼܬܼܵܐ ܕܪܸܥܝܵܢܵܐ܁ ܢܲܩܝܼܦ ܠܵܗ̇ ܬܘܼܒܼ܃ ܘܓܼܘܼܕܵܦܵܐ|
      block |ܚܲܤܝܼܢܵܐ܁ ܘܐܝܼܬܼ ܐܸܡܲܬܼܝ ܕܐܵܦ ܦܘܼܫܵܟܼܵܐ ܕܥܲܠ ܩܝܵܡܬܼܵܐ܃ ܘܫܲܪܟܵܐ|
      block |ܕܠܵܐ ܐܵܠ̇ܨܵܐ ܕܲܢܥܲܗܸܕܼ ܐܸܢܹܝܢ܁ ܗܵܠܹܝܢ ܟܠܗܹܝܢ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ|
      block |ܒܢܸܤܝܵܢܗܹܝܢ ܗ̤ܘܲܝܢ܃ ܘܐܲܝܟܼ ܕܲܠܒܼܘܼܝܵܐܵܐ ܕܤܲܓܝܼ̈ܐܹܐ ܐܲܟܼܬܸܒܼܢܲܢ܁ ܗܵܢܵܐ|
      block |ܐܵܓܼܘܿܢܵܐ܃ ܐܲܝܠܹܝܢ ܕܲܒܼܥܲܡ̈ܠܹܐ ܒܲܠܚܘܿܕܼ ܦܲܓܼܪ̈ܵܢܵܝܹܐ ܡܸܬܿܕܲܒܿܪܝܼܢ܃ ܠܲܓܼܡܵܪ|
      block |ܡܲܒܼܥܕܝܼܢ ܡܸܢܸܗ܁ ܩܘܼܛܵܥܵܐ ܥܵܕܹܐ ܥܠܲܝܗܘܿܢ܃ ܗܵܘ̇ ܕܲܠܟܼܠܢܵܫ|
      block |ܓܠܸܐ܁ ܕܲܦܪܝܼܫ ܗ̄ܘ̣ ܒܲܙܢܵܘ̈ܗܝ ܡ̣ܢ ܗܵܠܹܝܢ ܘܕܲܐܝܟܼ ܗܵܠܹܝܢ܁|
      block |ܐܵܤܝܘܼܬܹܗ ܕܗܵܢܵܐ܃ ܡܸܢܹܗ ܡ̣ܢ ܫܸܠܝܵܐ ܢܵܒܼ̇ܥܵܐ܁ ܗܵܢܵܘ ܕܹܝܢ܃ ܒܘܼܝܵܐܹܗ܁|
      block |ܒܥܸܢܝܵܢܹ̈ܐ ܕܹܝܢ܃ ܠܵܐ ܡܸܡܬܼܘܿܡ ܡܩܲܒܸܠ ܢܘܼܗܪܵܐ ܕܒܼܘܼܝܵܐܵܐ܁ ܐܸܠܵܐ|
      block |ܒܲܡܠܸܐ ܙܲܒܼܢܵܐ܃ ܡܸܬܼܪܵܘܲܚ܁ ܒܵܬܲܪܟܸܢ ܕܹܝܢ܃ ܚܲܤܝܼܢܵܐܝܼܬܼ ܩܵܐܹ̇ܡ|
      block |ܥܠܵܘܗܝ܁ ܐܵܠ̇ܨܵܐ ܡܲܢ܃ ܥܲܠ ܓܲܒܼܪܵܐ ܢܲܗܝܼܪܵܐ ܕܲܡܢܲܤܲܝ ܒܗܵܠܹܝܢ܃|
      block |ܕܢܸܬܼܢܲܗܲܤ ܘܢܸܬܼܠܲܒܲܒ ܡܸܢܹܗ ܒܲܙܒܲܢ ܙܒܲܢ܃ ܠܵܘ ܐܲܡܝܼܢܵܐܝܼܬܼ܁|
      block |ܛܘܼܒܼܵܘܗܝ ܠܡܲܢ ܕܤܲܝܒܲܪ ܥܲܡ ܗܵܠܹܝܢ ܠܓܼܵܘ ܡ̣ܢ ܬܲܪܥܵܐ!|
      block |ܕܠܵܐܘܵܢܵܐ ܪܲܒܵܐ ܘܥܲܫܝܼܢܵܐ ܡܵܛܹ̇ܐ ܒܵܬܲܪ ܗܵܠܹܝܢ܃ ܐܲܝܟܼ ܕܐܵܡ̇ܪܝܼܢ|
      block |ܐܲܒܼ̈ܗܵܬܼܵܐ܁ ܠܵܐ ܒܪܲܡ ܡܸܢܫܹܠܝ ܡܫܲܢܸܐ ܗ̤ܘ ܗܵܢܵܐ ܐܵܓܼܘܿܢܵܐ܃ ܐܵܦܠܵܐ|
      block |ܒܲܚܕܼܵܐ ܛܲܝܒܿܘܼܬܼܵܐ ܡܫܲܡܠܝܵܐܝܼܬܼ ܐܵܬܼ̇ܝܵܐ ܘܫܵܪܝܵܐ ܒܢܲܦܫܵܐ܃ ܐܸܠܵܐ|
      block |ܒܩܲܠܝܼܠ ܩܲܠܝܼܠ܁ ܡ̣ܢ ܗܵܕܹܐ܃ ܘܡ̣ܢ ܗܵܝ̇܁ ܒܙܲܒܲܢ ܢܸܤܝܘܿܢܵܐ܃|
    block
      block |ܘܒܲܙܒܲܢ ܒܘܼܝܵܐܵܐ܁ ܡܸܢܹܗ ܦܵܐܹ̇ܫ܃ ܘܐܵܦ ܥܕܲܡܵܐ ܠܡܲܦܩܵܢܵܐ܁|
      block |ܠܚܘܼܪܵܪܵܐ ܓܡܝܼܪܵܐ ܕܡܸܢܹܗ ܠܵܐ ܢܤܲܟܸܐ ܬܢܵܢ܃ ܐܵܦܠܵܐ ܠܒܼܘܼܝܵܐܵܐ|
      block |ܓܡܝܼܪܵܐ܁ ܗܵܟܲܢܵܐ ܓܹܝܪ ܨܒܼܵܐ ܐܲܠܵܗܵܐ ܕܢܸܗܘܘܿܢ ܡܸܬܼܦܲܪܢܤܝܼܢ ܚܲܝܲܝ̇ܢ|
      block |ܕܲܬܼܢܵܢ܁ ܘܗܵܠܹܝܢ܃ ܠܐܲܝܠܹܝܢ ܕܒܼܐܘܼܪܚܵܐ ܪܵܕܹܝܢ܁|
  block 49
    block
      block |ܥܲܠ ܚܸܫܟܵܠ ܗܵܘ̇ ܟܡܝܼܪܵܐ܃ ܕܗܵܘܹ̇ܐ ܒܫܸܠܝܵܐ܃ ܠܐܲܝܠܹܝܢ|
      block |ܕܲܒܼܕܼܘܼܒܵܪܵܐ ܕܝܼܕܲܥܬܼܵܐ ܡܸܬܿܕܲܒܿܪܝܼܢ܁ ܡܛ܁|
    block
      block |ܒܙܲܒܼܢܵܐ ܕܥܲܡܛܵܢܵܐ ܝܲܬܝܼܪ ܡ̣ܢ ܟܠܡܸܕܸܡ܃ ܤܝܵܡ ܒܘܼܪܟܵܐ|
      block |ܡܥܲܕܲܪ܁ ܘܐܵܦ ܗ̤ܝ ܗܵܕܹܐ ܕܠܵܐ ܬܸܫܟܲܚ ܠܲܡܩܲܪܵܒܼܘܼ ܠܗܵܢܵܐ|
      block |ܘܲܬܼܚܲܡܤܸܢ ܒܹܗ܃ ܩܪܵܒܼܵܐ ܗ̄ܘ̣ ܕܤܵܛܵܢܵܐ܁ ܙܵܕܹܩ ܠܵܟܼ܃ ܕܬܸܬܼܟܲܬܲܫ|
      block |ܠܘܼܩܒܲܠ ܗܵܕܹܐ܁ ܝܵܕܲܥ̇ ܗ̄ܘ̣ ܓܹܝܪ ܤܵܛܵܢܵܐ ܥܘܼܕܼܪܵܢܵܐ ܕܡ̣ܢ ܤܝܵܡ|
      block |ܒܘܼܪܟܵܐ܃ ܡܸܛܠܗܵܢܵܐ ܒܟܼܠܹܗ ܚܲܝܠܹܗ ܡܸܬܼܚܲܦܲܛ ܕܠܵܐ ܢܸܫܒܿܩܵܟܼ|
      block |ܕܲܬܼܩܲܪܸܒܼ܁ ܘܐܸܡܲܬܼܝ ܕܬܸܩܪܘܿܒܼ ܠܡܸܦܲܠ ܥܲܠ ܐܲܦܲܝ̈ܟܼ܃ ܫܵܓܹ̇ܫ ܠܵܟܼ܁|
      block |ܘܐܵܦܸܢ ܙܟܲܝܬܵܝܗܝ ܘܤܵܡ̣ܬܿ ܒܘܼܪܟܵܐ܃ ܥܵܨܹ̇ܐ ܠܵܟܼ ܕܠܵܐ ܬܟܲܬܲܪ|
      block |ܒܵܗ̇܁ ܐܵܦܸܢ ܩܲܪܝܼܪܝܼܢ ܘܥܲܡܘܼܛܝܼܢ ܙܵܘ̈ܥܲܝܢ܃ ܢܵܘܚܲܪ ܒܲܤܝܵܡ|
      block |ܒܘܼܪܟܵܐ܁ ܐܵܦܸܢ ܡܲܚܼܬܼ ܠܸܒܼܵܢ ܒܙܲܒܼ̈ܢܹܐ ܗܵܠܹܝܢ܃ ܘܠܲܝܬܿ ܠܲܢ ܘܐܵܦܠܵܢ|
      block |ܨܠܘܿܬܼܵܐ܃ ܘܠܵܐ ܝܵܕܼܥܝܼܢܲܢ ܡܵܢܵܐ ܢܹܐܡܲܪ܁ ܒܕܼܵܐܦܠܵܐ ܦܸܬܼܓܼܵܡܹ̈ܐ|
      block |ܕܒܼܵܥܘܼܬܼܵܐ ܐܵܬܹ̇ܝܢ ܠܲܢ܃ ܘܠܵܐ ܬܲܟܼܫܲܦܬܵܐ܁ ܘܥܲܡ ܕܗܵܟܲܢ܃ ܢܸܫܬܿܟܲܚ|
      block |ܟܲܕܼ ܪܡܹܝܢܲܢ ܥܲܠ ܐܲܦܲܝ̈ܢ ܐܲܡܝܼܢܵܐܝܼܬܼ܃ ܘܐܵܦܸܢ ܫܠܹܝܢܲܢ܀ ܐܸܡܲܬܼܝ|
      block |ܕܲܤܢܝܼܩܝܼܢܲܢ ܥܲܠ ܥܘܼܕܼܪܵܢܵܐ ܡܸܕܸܡ ܕܡ̣ܢ ܐܲܠܵܗܵܐ ܘܲܓܼܠܝܼܙܝܼܢܲܢ܃|
    block
      block |ܒܘܵܠܝܼܬܼܵܐ ܠܵܐ ܢܵܤܒܿܝܼܢܲܢ܁ ܒܲܕܼܠܵܐ ܩܵܪܒܿܝܼܢܲܢ ܠܘܵܬܼ ܐܲܠܵܗܵܐ ܒܲܨܠܘܿܬܼܵܐ|
      block |ܒܲܚܦܝܼܛܘܼܬܼܵܐ ܘܲܒܼܚܲܡܝܼܡܘܼܬܼܵܐ ܠܹܠܲܝ ܐܝܼܡܵܡ܃ ܟܲܕܼ ܓܵܥܹ̇ܝܢܲܢ ܠܘܵܬܹܗ|
      block |ܒܟܹܐܒܹ̈ܐ܃ ܐܸܠܵܐ ܡܤܲܟܹܝܢܲܢ ܕܗ̤ܘ ܡ̣ܢ ܨܒܼܘܼܬܼ ܢܲܦܫܹܗ ܢܸܬܸܠ ܠܲܢ܁|
      block |ܗ̤ܘ ܡ̇ܢ ܡܸܬܼܦܲܪܲܣ ܥܸܠܬܼܵܐ܁ ܕܢܸܬܼܦܲܪܲܒܼ ܠܘܵܬܹܗ܃ ܒܕܼܵܐ ܠܡܸܬܼܐܲܠܵܨܘܼ|
      block |ܡܲܪܦܸܐ ܠܲܢ܁ ܘܲܒܼܗܵܝ̇ ܕܡܸܫܬܵܘܚܲܪ ܠܡܸܦܪܩܲܢ܃ ܕܢܵܘܚܲܪ ܥܲܠ|
      block |ܬܲܪܥܹܗ ܒܒܼܵܥܘܼܬܲܢ܃ ܡܸܬܼܦܲܪܲܣ ܠܥܘܼܕܼܪܵܢܵܢ܀|
      block |ܚܢܲܢ ܕܹܝܢ ܡܵܐ ܕܐܸܬܲܝ̈ ܥܠܲܝܢ ܥܸܠ̈ܠܵܬܼܵܐ ܕܥܘܼܕܼܪ̈ܵܢܹܐ܃ ܡܸܬܼܩܲܒܠܗܹܝܢܲܢ|
      block |ܘܦܵܝ̇ܫܝܼܢܲܢ܃ ܘܝܵܗ̇ܒܿܝܼܢܲܢ ܢܲܦܫܲܢ ܠܝܘܼܩܪܵܐ ܘܲܠܡܲܐܝܼܢܘܼܬܼܵܐ ܘܲܠܩܘܼܛܵܥܵܐ܃|
      block |ܘܝܲܬܿܝܼܪ ܡ̣ܢ ܡܲܝ̈ܵܐ ܩܲܪܝܼܪܝܼܢܲܢ܁ ܒܟܼܠ ܒܝܼ̈ܫܬܼܵܐ ܘܢܸܤ̈ܝܘܿܢܹܐ ܕܐܵܬܹ̇ܝܢ|
      block |ܥܠܲܝܟ܃ ܐܸܢ ܡ̣ܢ ܠܓܼܵܘ ܐܵܘ ܡ̣ܢ ܠܒܲܪ܃ ܗܵܐ ܐܘܼܪܚܵܐ ܕܲܨܠܘܿܬܼܵܐ|
      block |ܩܕܼܵܡܲܝܟ܁ ܦܸܠ ܥܲܠ ܐܲܦܲܝ̈ܟ ܐܵܦܸܢ ܠܹܠܲܝ ܐܝܼܡܵܡ ܚܲܕܼ܃ ܟܲܕܼ ܡܦܝܼܣ|
      block |ܐܲܢ̄ܬܿ ܠܐܲܠܵܗܵܐ ܒܚܲܫܵܐ ܕܠܸܒܵܐ܁ ܘܐܲܠܵܗܵܐ ܕܐܝܼܬܼܵܘܗܝ ܡܪܲܚܡܵܢܵܐ|
      block |ܘܛܵܒܼܵܐ܃ ܠܵܐ ܡܵܘܚܲܪ ܡ̣ܢ ܕܢܸܬܸܠ ܒܘܼܝܵܐܵܐ ܘܲܢܦܹܫܵܐ܃ ܟܲܕܼ ܚܵܙܹ̇ܐ|
      block |ܕܲܒܼܟܹܐܒܼܵܐ ܕܠܸܒܵܐ ܡܦܝܼܣ ܐܲܢ̄ܬܿ ܠܹܗ܃ ܐܸܠܵܐ ܐܸܢ ܐܒܲܪ ܡ̣ܢ ܐܲܘܪܚܵܐ|
      block |ܫܵܐܹ̇ܠ ܐܲܢ̄ܬܿ܁ ܘܟܼܠܗܘܿܢ ܚܲܝܼܝ̈ܟ܃ ܗܵܟܲܢ ܐܝܼܬܼ ܠܵܟܼ ܠܡܸܥܒܲܕܼ܁ ܫܵܩܹ̇ܠ|
      block |ܐܲܢ̄ܬܿ܃ ܘܡܵܘܒܸܿܕܼ ܐܲܢ̄ܬܿ܁ ܘܬܼܘܼܒܼ ܡܦܝܼܣ ܐܲܢ̄ܬܿ ܒܟܹܐܒܼܵܐ܃ ܘܝܵܗܹ̇ܒܼ|
      block |ܠܵܟܼ܁ ܘܬܼܘܼܒܼ܃ ܐܵܙܹ̇ܠ ܡܸܢܵܟܼ܁ ܘܦܵܓܲܥ ܐܲܢ̄ܬܿ ܗܵܫܵܐ ܒܡܸܕܸܡ ܟܲܕܼ|
      block |ܤܵܒܲܪ ܐܲܢ̄ܬܿ܃ ܘܗܵܢܵܘ ܤܵܟܼܵܐ ܕܟܼܠ܁ ܘܟܲܕܼ ܒܥܲܝܬܵܝܗܝ܃ ܬܘܼܒܼ|
      block |ܒܫܵܥܬܼܵܐ ܚܕܼܵܐ ܐ̄ܚܪܹܬܼܵܐ ܠܲܝܬܵܘܗܝ܁ ܗܵܟܲܢ ܡܛܲܟܿܤܵܐ ܡܲܪܕܝܼܬܼܵܐ ܗܵܕܹܐ܃|
      block |ܠܵܐ ܬܸܬܼܩܲܛܲܥ܀ ܒܙܲܒܼܢܵܐ ܕܚܸܫܟܵܐ ܗܵܘ̇ ܥܲܒܿܝܼܛܵܐ ܕܤܵܡܹ̇ܟܼ ܥܲܠ|
      block |ܢܲܦܫܵܐ܀ ܢܸܙܕܗܲܪ ܡ̣ܢ ܦܤܵܩ ܤܲܒܼܪܵܐ܁ ܫܡܲܥܲܝܢܝ ܐܵܚܝ܃ ܐܲܝܟܼ ܝܵܠܹܕܬܵܐ|
      block |ܠܘܼܩܒܲܠ ܚܸܒܼ̈ܠܹܝܗ̇܃ ܐܸܬܼܟܲܬܲܫ܃ ܕܠܵܐ ܬܸܦܘܿܩ ܡ̣ܢ ܩܸܠܝܵܬܵܟܼ܃|
    block
      block |ܘܐܲܝܟܼ ܐ̄ܢܵܫ ܕܲܡܤܲܝܒܲܪ ܫܸܢ̈ܕܹܐ܁ ܪܵܘܪܒܼܵܐܝܼܬܼ ܓܹܝܪ ܡܸܬܼܦܲܪܲܣ|
      block |ܒܥܸܠܕܒܼܵܒܼܵܐ ܝܲܬܿܝܼܪ ܡ̣ܢ ܟܠܡܸܕܸܡ܃ ܠܡܲܦܵܩܘܼ ܠܵܟܼ ܡ̣ܢ ܩܸܠܵܝܬܵܟܼ܃|
      block |ܒܥܸܠܲܬܼ ܠܵܐ ܡܤܲܝܒܿܪܵܢܘܼܬܼܵܐ܃ ܒܙܲܒܼܢܵܐ ܕܐܵܓܼܘܿܢܵܐ܁ ܘܟܼܠܹܗ ܕܥܵܨܹ̇ܐ|
      block |ܠܵܟܼ ܠܡܸܦܲܩ ܠܒܲܪ܃ ܐܲܝܟܼ ܕܕܲܠܡܵܐ ܟܲܕܼ ܬܩܵܘܸܐ܃ ܬܸܩܪܘܿܒܼ|
      block |ܠܲܝܤܵܡ ܒܘܼܪܟܵܐ܁ ܪܲܒܲܬܼ ܕܵܚܹ̇ܠ܃ ܝܲܬܝܼܪ ܡ̣ܢ ܟܠܡܸܕܸܡ܃ ܡ̣ܢ|
      block |ܗܵܢܵܐ ܥ̇ܒܼܵܕܼܵܐ܁|
  block 50
    block
      block |ܬܘܼܒܼ ܪܹ̈ܫܹܐ ܟܪ̈ܲܝܵܐ ܕܐܝܼܬܼ ܒܗܘܿܢ ܪܸ̈ܥܝܵܢܹܐ ܡܫܲܚ̈ܠ̱ܦܹܐ܃ ܕܲܒܼܗܘܿܢ|
      block |ܡܵܘܕܲܥ ܤܘܼܓܦܵܢܵܐ ܕܡ̣ܢ ܛܢܵܢܵܐ ܤܲܟܼܠܵܐ ܕܲܒܼܦܲܪܨܘܿܦ ܕܸܚܠܲܬܼ|
      block |ܐܲܠܵܗܵܐ܁ ܘܥܘܼܕܼܪܵܢܵܐ ܕܡ̣ܢ ܢܝܼܚܘܼܬܼܵܐ܃ ܥܲܡ ܢܝܼ̈ܫܹܐ ܐ̄ܚܪ̈ܢܹܐ܁ ܢܢ܁|
    block
      block |ܒܲܪܢܵܫܵܐ ܛܲܢܵܢܵܐ܃ ܠܵܐ ܡܬܼܘܿܡ ܡܵܛܹ̇ܐ ܠܫܲܝܢܵܐ ܕܪܸܥܝܵܢܵܐ܁|
      block |ܘܕܲܓܼܠܝܼܙ ܡ̣ܢ ܫܲܝܢܵܐ܃ ܓܠܝܼܙ ܘܡ̣ܢ ܚܲܕܼܘܼܬܼܵܐ܁ ܐܸܢ ܓܹܝܪ ܫܲܝܢܵܐ|
      block |ܕܪܸܥܝܵܢܵܐ ܚܘܼܠܡܵܢܵܐ ܓܡܝܼܪܵܐ ܡܸܬܼܐܡܲܪ܃ ܛܢܵܢܵܐ ܕܹܝܢ ܤܲܩܘܼܒܼܠܵܐ|
      block |ܗ̄ܘ̣ ܠܫܲܝܢܵܐ܁ ܡܵܕܹܝܢ ܟܘܼܪܗܵܢܵܐ ܗ̄ܘ̣ ܪܲܒܵܐ ܟܪܝܼܗ܃ ܐܲܝܢܵܐ ܕܒܲܛܢܵܢܵܐ|
      block |ܡܸܬܿܬܿܙܝܼܥ܁ ܐܘܿ ܒܲܪܢܵܫܵܐ܃ ܥܕܲܡܵܐ ܕܠܘܼܩܒܲܠ ܟܘܼܪܗܵܢܵܐ ܕܲܐ̄ܚܪ̈ܵܢܹܐ|
      block |ܡܸܤܬܒܲܪ ܕܲܡܙܝܼܥ ܐܲܢ̄ܬܿ ܛܢܵܢܵܟܼ܃ ܐܲܢ̄ܬܿ ܕܹܝܢ ܠܚܘܼܠܡܵܢܵܐ ܡ̣ܢ|
      block |ܢܲܦܫܵܟܼ ܛܲܪܕܬܿ܁ ܥܲܠ ܐܵܤܝܘܼܬܼܵܐ ܕܲܩܢܘܿܡܵܟܼ܃ ܝܲܬܝܼܪ ܢܸܗܘܸܐ ܠܵܟܼ|
      block |ܐܘܼܟܼܦܵܢܵܐ܁ ܐܸܢܕܹܝܢ ܘܠܲܟܼܪ̈ܝܼܗܹܐ ܨܵܒܹ̇ܐ ܐܲܢ̄ܬܿ ܠܡܲܐܤܵܝܘܼ܃ ܕܲܥ ܕܐܲܝܠܹܝܢ|
      block |ܕܼܟܼܪܝܼܗܝܼܢ܃ ܥܲܠ ܤܘܼܤܵܝܵܐ ܝܲܬܝܼܪ ܤܢܝܼܩܝܼܢ܃ ܡ̣ܢ ܕܥܲܠ ܟܐܵܬܼܵܐ܁|
      block |ܒܲܕܓܼܘܿܢ ܟܲܕܼ ܠܲܐ̄ܚܪ̈ܵܢܹܐ ܠܵܐ ܡܥܲܕܲܪ ܐܲܢ̄ܬܿ܃ ܠܲܩܢܘܿܡܵܟܼ ܒܟܼܘܼܪܗܵܢܵܐ|
      block |ܪܲܒܵܐ ܡܢܵܘܸܠ ܐܲܢ̄ܬܿ܁ ܠܵܘ ܡ̣ܢ ܐܵܕܹܫܹ̈ܐ ܕܚܸܟܼܡܬܼܵܐ ܡܢܸܐ ܛܢܵܢܵܐ|
    block
      block |ܒܲܒܼܢܲܝ̈ܢܵܫܵܐ܃ ܐܸܠܵܐ ܡ̣ܢ ܚܲܕܼ ܡ̣ܢ ܟܘܼܪ̈ܗܵܢܹܐ ܕܢܲܦܫܵܐ܃ ܕܐܝܼܬܹܝܗ̇|
      block |ܐܲܠܝܼܨܘܼܬܼܵܐ ܕܬܲܪܥܝܼܬܼܵܐ܃ ܘܠܵܠ ܝܑܼܕܲܥܬܼܵܐ ܤܲܓܝܼܐܬܼܵܐ܁ ܪܹܫ ܚܸܟܼܡܬܼܵܐ|
      block |ܐܲܠܵܗܝܬܼܵܐ܃ ܒܗܝܼܠܘܼܬܼܵܐ܃ ܕܡ̣ܢ ܪܲܒܿܘܼܬܼ ܢܲܦܫܵܐ ܡܸܬܼܩܲܢܝܵܐ܃ ܘܛܵܥܘܿܢܘܼܬܼܵܐ|
      block |ܕܲܡܚܝܼ̈ܠܬܼܵܐ ܕܲܒܼܢܲܝ̈ܢܵܫܵܐ܁ ܐܲܢ̄ܬܿܘܿܢ ܠܲܡ ܚܲܝ̈ܠܬܼܵܢܹܐ܃ ܤܲܒܼܘ ܛܲܥܢܵܐ|
      block |ܕܲܟܼܪ݁ܝܼܗܹܐ܁ ܘܐܲܬܼܩܢܘܼܗܝ ܠܡܸܬܼܥܲܒܼܪܵܢܵܐ܃ ܒܪܘܼܚܵܐ ܡܲܟܿܝܼܟܼܬܼܵܐ܁ ܡ̣ܢ|
      block |ܦܹܐܪܹ̈ܐ ܕܪܘܼܚܵܐ ܕܩܘܼܕܼܫܵܐ ܡܵܢܹ̇ܐ ܫܠܝܼܚܵܐ ܠܫܲܝܢܵܐ ܘܲܡܤܲܝܒܿܪܵܢܘܼܬܼܵܐ܀|
      block |ܠܸܒܵܐ ܕܲܡܠܸܐ ܚܲܫܵܐ ܥܲܠ ܐܲܦܲܝ̈ ܠܵܐ ܤܵܦܩܘܼܬܹܗ ܕܲܠܘܵܬܼ ܓܲܠܝܘܼܬܼ|
      block |ܥܲܡ̈ܠܹܐ ܕܼܒܼܓܼܘܼܫܡܵܐ܃ ܤܵܟܼܵܐ ܗ̄ܘ̣ ܕܟܼܠܗܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ܀|
      block |ܥܲܡ̈ܠܹܐ ܕܦܲܓܼܪܵܐ܃ ܒܸܠܥܵܕܼ ܚܲܫܵܐ ܕܪܸܥܝܵܢܵܐ܃ ܐܲܝܟܼ ܦܲܓܼܪܵܐ ܕܠܵܐ ܢܲܦܫܵܐ܀|
      block |ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ݁ܓܼܫܵܘܗܝ܃ ܐܲܝܟܼ ܟܪܝܼܗܵܐ ܕܡܲܟܼܐܲܒܼ|
      block |ܒܦܲܓܼܪܹܗ܃ ܘܲܫܪܸܐ ܦܘܼܡܹܗ ܠܡܼܠ ܡܹܐܟܼ̈ܠܵܢ ܕܲܡܤܲܓ̈ܦܵܢ܀ ܕܚܲܫܝܼܫ|
      block |ܒܠܸܒܹܗ ܘܲܫܪܸܐ ܒܪܸ̈ܓܼܫܵܘܗܝ܃ ܐܲܝܟܼ ܐ̄ܢܵܫ ܕܐܝܼܬܼ ܠܹܗ ܒܪܵܐ ܝܑܼܚܝܼܕܼܵܝܵܐ|
      block |ܘܢܟܹ̇ܣ ܠܹܗ ܒܐܝܼܓܼܵܘ̈ܗܝ ܒܩܲܠܝܼܠ ܩܲܠܝܼܠ܀ ܚܲܫܝܼܫܘܼܬܼܵܐ ܕܪܸܥܝܵܢܵܐ܀|
      block |ܡܵܘܗܲܒܼܬܼܵܐ ܗ̣̄ܝ ܡܝܲܩܲܪܬܵܐ ܕܡ̣ܢ ܐܲܠܵܗܵܐ܁ ܘܐܲܝܢܵܐ ܕܲܛܥܝܼܢ ܠܵܗ̇ ܥܲܡ|
      block |ܙܸܕܼܩܹ̈ܝܗ̇܃ ܐܲܝܟܼ ܐ̄ܢܵܫ ܕܲܛܥܝܼܢ ܩܘܼܕܼܫܵܐ ܥܲܠ ܗܲܕܵܡܵܘ̈ܗܝ܀ ܒܲܪܢܵܫܵܐ|
      block |ܕܲܡܫܲܠܲܛ ܒܹܗ ܠܸܫܵܢܵܐ ܒܟܼܠ ܛܵܒܼ ܘܒܼܝܼܫ܃ ܠܵܐ ܡܸܫܬܿܘܸܐ ܠܗܵܕܹܐ|
      block |ܛܲܝܒܿܘܼܬܼܵܐ܀ ܬܝܵܒܼܘܼܬܼܵܐ ܘܥܸܢܝܵܢܵܐ܃ ܝܸܨܒܵܐ ܢܩܝܼܒܼܵܐ܁ ܡܵܘܗܲܒܼܬܼܵܐ|
      block |ܘܩܘܼ̈ܦܵܚܹܐ܃ ܤܲܟܿܝܼܢܵܐ ܕܲܡܛܲܫܝܵܐ ܒܕܸܒܼܫܵܐ܀ ܢܲܟܼܦܘܼܬܼܵܐ ܘܥܸܢܝܵܢܵܐ|
      block |ܕܥܲܡ ܐܲܢ̄ܬܿܬܼܵܐ܃ ܐܲܝܟܼ ܐܲܪܝܘܼܬܼܵܐ ܘܐܸܡܪܵܐ ܒܚܲܕܼ ܒܲܝܬܼܵܐ܀ ܥܲܡ̈ܠܹܐ|
      block |ܘܚܲܪܡܘܼܬܼܵܐ ܩܕܼܵܡ ܐܲܠܵܗܵܐ܃ ܐܲܝܟܼ ܐ̄ܢܵܫ ܕܢܵܟܹ̇ܣ ܒܪܵܐ ܩܕܼܵܡ|
      block |ܐܲܒܼܘܗܝ܀ ܕܲܟܼܪܝܼܗ ܒܢܲܦܫܹܗ ܘܲܡܬܲܪܸܨ ܚܲܒܼܪ̈ܵܘܗܝ܃ ܐܲܝܟܼ ܐ̄ܢܵܫ|
    block
      block |ܕܤܲܡ̈ܝܵܢ ܥܲܝܢܵܘ̈ܗܝ ܘܲܡܚܵܘܸܐ ܐܘܼܪܚܵܐ܀ ܡܪܲܚܡܵܢܘܼܬܼܵܐ ܘܟܹܐܢܘܼܬܼܵܐ|
      block |ܒܲܚܕܼܵܐ ܢܲܦܫܵܐ܃ ܐܲܝܟܼ ܐ̄ܢܵܫ ܕܤܵܓܹ̇ܕܼ ܠܐܲܠܵܗܵܐ ܘܠܲܦܬܲܟܼܪܹ̈ܐ ܒܚܲܕܼ|
      block |ܒܲܝܬܵܐ܁ ܒܟܼܠܕܘܼܟ ܡܪܲܚܡܵܢܘܼܬܼܵܐ܃ ܒܥܸܠܕܒܼܵܒܼܵܐ ܗ̣̄ܝ ܕܟܹܐܢܘܼܬܼܵܐ܀|
      block |ܟܹܐܢܘܼܬܼܵܐ ܐܝܼܬܹܝܗ̇܃ ܬܪܝܼܨܘܼܬܼ ܡܲܬܼܩܵܠܵܐ ܫܲܘܝܵܐ܃ ܕܲܠܟܼܠܢܵܫ|
      block |ܐܲܝܟܼ ܕܫܵܘܹ̇ܐ ܝܵܗ̇ܒܵܐ܃ ܟܲܕܼ ܠܵܐ ܡܸܨܛܲܠܝܵܐ ܠܚܲܕܼ ܡ̣ܢ ܓܲܒܿܝܼ̈ܢ|
      block |ܠܡܸܤܲܒܼ ܒܐܲܦܹ̈ܐ ܦܘܼܪܥܵܬܵܗ̇܁ ܡܪܲܚܡܵܢܘܼܬܼܵܐ ܕܹܝܢ܃ ܚܲܫܵܐ ܐܝܼܬܹܝܗ̇܃|
      block |ܕܡ̣ܢ ܛܵܒܼܘܼܬܼܵܐ ܡܸܬܿܬܿܙܝܼܥܵܐ܃ ܕܲܠܘܵܬܼ ܟܠ ܡܸܬܼܪܲܟܼܢܵܐ ܠܚܵܘܤܵܢܵܐ܁|
      block |ܘܠܲܐܝܢܵܐ ܕܲܠܒܼܝܼܫܬܼܵܐ ܫܵܘܹ̇ܐ܃ ܠܵܐ ܦܵܪܥܵܐ܁ ܘܲܕܼܫܵܘܹ̇ܐ ܠܛܵܒܼܬܼܵܐ܃ ܒܐܲܥ̈ܦܹܐ|
      block |ܡܲܫܦܥܵܐ܁ ܐܸܢ ܗܵܕܹܐ ܡ̣ܢ ܓܲܒܵܐ ܕܙܲܕܝܼܩܘܼܬܼܵܐ ܗ̣̄ܝ܃ ܡܵܕܹܝܢ ܗܵܝ̇ ܡ̣ܢ|
      block |ܓܲܒܵܐ ܕܒܼܝܼܫܘܼܬܼܵܐ ܗ̣̄ܝ܁ ܐܲܝܟܼ ܕܠܵܐ ܡܤܲܝܒܿܪܝܼܢ ܘܢܘܼܪܵܐ ܒܚܲܕܼ|
      block |ܒܲܝܬܵܐ܃ ܗܵܟܲܢܵܐ ܟܹܐܢܘܼܬܼܵܐ ܘܪ̈ܲܚܡܹܐ ܒܲܚܕܼܵܐ ܢܲܦܫܵܐ܀ ܐܲܝܟܼ ܕܠܵܐ|
      block |ܬܵܩ̇ܠܵܐ ܦܪܸܕܿܬܼܵܐ ܕܚܵܠܵܐ ܠܘܼܩܒܲܠ ܝܘܼܩܪܵܐ ܤܲܓܝܼܐܵܐ ܕܕܲܗܒܼܵܐ܃|
      block |ܗܵܟܲܢܵܐ ܚܫܲܚܬܼܵܐ ܕܟܹܐܬܘܼܬܹܗ ܕܐܲܠܵܗܵܐ܃ ܠܘܼܩܒܲܠ ܦܸܚܡܵܐ|
      block |ܕܲܡܪܲܚܡܵܢܘܼܬܹܗ ܒܡܲܬܼܩܵܠܵܐ܁ ܐܲܝܟܼ ܟܲܦܵܐ ܕܚܵܠ̇ܐ ܕܢܵܦܹ̇ܠ ܒܝܲܡܵܐ|
      block |ܪܲܒܵܐ܃ ܗܵܟܲܢܵܐ ܚܛܵܗܹ̈ܐ ܕܟܼܠ ܒܤܲܪ܃ ܒܦܸܚܡܵܐ ܕܬܲܪܥܝܼܬܹܗ|
      block |ܕܐܲܠܵܗܵܐ܀ ܐܲܝܟܼ ܕܠܵܐ ܡܸܤܬܿܟܲܪ ܡܲܒܿܘܼܥܵܐ ܥܲܬܝܼܪ ܫܸܦܥܹ̈ܐ ܒܲܡܠܸܐ|
      block |ܚܘܼܦܢܵܐ ܕܥܲܦܪܵܐ܃ ܗܵܟܲܢܵܐ ܠܵܐ ܡܸܙܕܟܹܝܢ ܪ̈ܲܚܡܹܐ ܕܥܵܒܼܘܿܕܼܵܐ܃ ܡ̣ܢ|
      block |ܒܝܼܫܘܼܬܼܵܐ ܕܲܥܒܼܝܼ̈ܕܹܐ܀ ܐܲܝܟܼ ܐ̄ܢܵܫ ܕܙܵܪܲܥ ܒܝܲܡܵܐ ܘܲܡܤܲܟܸܐ|
      block |ܕܢܸܚܨܘܿܕܼ܃ ܗܵܟܲܢܵܐ ܡܲܢ ܕܐܲܚܝܼܕܼ ܐܲܟܿܬܼܵܐ ܘܲܡܨܲܠܸܐ܀ ܐܲܝܟܼ ܕܠܵܐ|
      block |ܡܸܬܼܟܲܒܼ̈ܫܵܢ ܨܘܿܨ̈ܝܵܬܼܵܐ ܕܢܘܼܪܵܐ ܡ̣ܢ ܡܲܤܲܩܬܼܵܐ ܕܲܠܥܸܠ܃ ܗܵܟܲܢܵܐ ܠܵܐ|
      block |ܡܸܬܼܥܵܘ̈ܟܼܵܢ ܨܠܵܘ̈ܬܹܗ ܕܲܡܪܲܚܡܵܢܵܐ ܡ̣ܢ ܡܲܤܲܩܬܼܵܐ ܕܠܲܫܡܲܝܵܐ܀ ܐܲܝܟܼ|
    block
      block |ܚܹܐܦܵܐ ܕܡܲܝ̈ܵܐ ܒܐܲܬܼܪܵܐ ܨܲܠܝܵܐ܃ ܗܵܟܲܢܵܐ ܚܲܝܠܵܗ̇ ܕܚܸܡܬܼܵܐ ܐܸܡܲܬܼܝ|
      block |ܕܢܸܫܟܲܚ ܐܲܦܬܼܵܐ ܒܬܲܪܥܝܼܬܲܢ܀|
      block |ܕܲܩܢܸܐ ܡܘܼܟܵܟܼܵܐ ܒܠܸܒܹܗ܃ ܗܘ̤ܵܐ ܡܝܼܬܼܵܐ ܠܥܵܠܡܵܐ܁ ܕܡܝܼܬܼ|
      block |ܠܥܵܠܡܵܐ܃ ܡܝܼܬܼ ܠܚܲܫܹ̈ܐ܀ ܡܝܼܬܼ ܒܠܸܒܹܗ ܡ̣ܢ ܩܲܪ̈ܝܼܒܼܵܘܗܝ܃ ܡܝܼܬܼ|
      block |ܡܸܢܹܗ ܤܵܛܵܢܵܐ܀ ܕܐܸܫܟܲܚ ܠܲܚܤܵܡܵܐ܃ ܘܥܲܡܹܗ ܐܸܫܟܲܚ ܠܗܵܘ̇|
      block |ܕܲܗܘܸܵܐ ܡܸܫܟܚܵܢܹܗ ܩܲܕܼܡܵܝܵܐ܀ ܐܝܼܬܼ ܡܲܟܿܝܼܟܼܘܼܬܼܵܐ ܕܡ̣ܢ ܕܸܚܠܲܬܼ|
      block |ܐܲܠܵܗܵܐ܃ ܘܐܝܼܬܼ ܕܡ̣ܢ ܪܸܚܡܲܬܼ ܐܲܠܵܗܵܐ܁ ܐܝܼܬܼ ܕܡ̣ܢ ܕܸܚܠܬܹܗ|
      block |ܡܸܬܼܡܲܟܲܟܼ܃ ܘܐܝܼܬܼ ܕܡ̣ܢ ܚܲܕܼܘܼܬܹܗ ܡܸܬܼܡܲܟܲܟ܁ ܘܲܠܗܵܘ̇ ܢܲܩܝܼܦܵܐ|
      block |ܟܢܝܼܟܼܘܼܬܼܵܐ ܕܗܲܕܵܡܹ̈ܐ܃ ܥܲܡ ܡܛܲܟܿܤܘܼܬܼܵܐ ܕܪܸ̈ܓܼܫܹܐ܃ ܘܠܸܒܵܐ|
      block |ܕܲܒܼܟܼܠܙܒܲܢ ܬܒܼܝܼܪ܁ ܠܗܵܢܵܐ ܕܹܝܢ ܐܲܫܝܼܕܼܘܼܬܼܵܐ ܤܲܓܝܼܐܬܼܵܐ ܘܠܸܒܵܐ|
      block |ܕܫܵܘܲܚ܃ ܘܠܵܐ ܡܸܬܼܠܒܸܟܼ܁ ܚܘܼܒܵܐ܃ ܠܵܐ ܝܵܕܲܥ̇ ܟܘܼܚܵܕܼܵܐ܁ ܡܸܛܠܗܵܢܵܐ܃|
      block |ܠܵܐ ܝܵܕܲܥ̇ ܕܢܸܬܸܠ ܐܸܤܟܹܡܵܐ ܘܲܡܛܲܟܿܤܘܼܬܼܵܐ ܠܗܲܕܵܡܵܘ̈ܗܝ܁ ܚܘܼܒܵܐ܃|
      block |ܟܝܵܢܵܐܝܼܬܼ ܐܝܼܬܼ ܠܹܗ ܠܵܐ ܡܸܬܼܟܲܚܕܼܵܢܘܼܬܼܵܐ ܘܢܘܼܫܵܝܵܐ ܕܲܡܫܘܼܚܬܹܗ܀|
      block |ܛܘܼܒܼܵܘܗܝ ܠܡܲܢ ܕܐܸܫܟܚܵܟܼ܃ ܠܡܹܐܢܵܐ ܕܟܼܠ ܚܲܕ̈ܘܵܢ܀ ܪܚܝܼܡ|
      block |ܥܲܠ ܐܲܠܵܗܵܐ ܟܢܘܼܫܝܵܐ ܕܡܲܟܼܝܼ̈ܟܹܐ܃ ܐܲܝܟܼ ܗܵܘ̇ ܟܢܘܼܫܝܵܐ ܕܲܤܪ̈ܵܦܹܐ܀|
      block |ܝܲܩܝܼܪ ܗ̄ܘ̣ ܥܲܠ ܐܲܠܵܗܵܐ ܦܲܓܼܪܵܐ ܢܲܟܼܦܵܐ܃ ܛܵܒܼ ܡ̣ܢ ܕܼܒܼܚܵܐ ܕܲܟܼܝܵܐ܁|
      block |ܬܲܪ̈ܬܲܝܗܹܝܢ ܕܹܝܢ܃ ܡܲܫܟܢܵܐ ܠܲܬܼܠܝܼܬܼܵܝܘܼܬܼܵܐ ܡܛܲܝ̈ܒܼܵܢ ܒܢܲܦܫܵܐ܀|
      block |ܠܘܵܬܼ ܪ̈ܵܚܡܲܝܟܼ܃ ܒܐܸܤܟܹܡܵܐ ܗܲܠܸܟܼ܁ ܟܲܕܼ ܗܵܕܹܐ ܬܸܥܒܸܕܼ܃ ܐܵܦ|
      block |ܠܢܲܦܫܵܟܼ ܐܵܦ ܠܗܘܿܢ ܬܵܘܬܲܪ܁ ܐܲܝܟܼ ܕܲܒܼܤܘܿܓܼܵܐܐ ܓܹܝܪ܃ ܒܐܸܤܟܹܡܵܐ|
      block |ܕܪܵܚܡܘܼܬܼܵܐ ܫܵܠ̇ܚܵܐ ܢܲܦܫܵܐ ܦܓܼܘܼ̈ܕܹܐ ܕܲܙܗܝܼܪܘܼܬܼܵܐ܀ ܡ̣ܢ ܥܸܢܝܵܢܵܐ|
      block |ܐܸܙܕܲܗ̄ܪ܃ ܠܵܐ ܗ̄ܘ̣ܵܐ ܒܟܼܠܙܒܲܢ ܡܵܘܬܲܪ܀ ܒܲܟܼܢܘܼܫܝܵܐ ܕܹܝܢ ܝܲܩܲܪ|
      block |ܫܸܬܼܩܵܐ܃ ܬܘܼ̈ܟܹܐ ܓܹܝܪ ܤܲܓܝܼ̈ܐܹܐ ܬܵܟܹ̇ܣ ܗܵܢܵܐ܀ ܒܟܲܪܤܵܐ ܡ̇ܢ|
    block
      block |ܐܸܙܕܲܗ̄ܕܼ܃ ܠܵܐ ܗ̄ܘ̣ܵܐ ܐܲܝܟܼ ܕܒܲܚܝܵܪܵܐ܁ ܦܫܝܼܚ ܗ̣̄ܝ ܩܪܵܒܼܵܐ ܒܲܝܬܵܝܵܐ܃|
      block |ܡ̣ܢ ܟܠܦܪܘܼܣ܀ ܠܵܐ ܬܗܲܝܡܸܢ ܐܲܚܘܼܢ ܕܡܸܬܬܲܟܼܤܝܼܢ ܚܘܼ̈ܫܵܒܹܐ|
      block |ܓܵܘܵܝܹ̈ܐ܃ ܒܸܠܥܵܕܼ ܛܘܼܟܵܤܹܗ ܕܦܲܓܼܪܵܐ܀|
      block |ܕܚܲܕܠ ܡ̣ܢ ܥܝܵܕܹ̈ܐ܃ ܝܲܬܝܼܪ ܡ̣ܢ ܒܥܸܠܕܒܼܵܒܹ̈ܐ܁ ܕܲܡܬܲܪܤܸܐ ܠܲܥܝܵܕܼܵܐ܃|
      block |ܐܲܝܟܼ ܐ̄ܢܵܫ ܕܲܡܬܲܪܤܸܐ ܠܢܘܼܪܵܐ܁ ܬܪ̈ܲܝܗܘܿܢ܃ ܒܲܡ̈ܠܘܿܐܹܐ ܩܵܝ̇ܡܵܐ|
      block |ܡܫܘܼܚܬܼܵܐ ܕܚܲܝܠܗܘܿܢ܁ ܥܝܵܕܼܵܐ ܐܸܢ ܡܵܐ ܕܲܬܼܒܲܥ ܚܕܼܵܐ ܙܒܲܢ|
      block |ܐܸܬܼܟܲܠܝܲܬ̤ ܒܥܵܬܹܗ܃ ܙܒܲܢ̄ܬܵܐ ܐ̄ܚܪܹܬܼܵܐ܃ ܡܚܝܼܠܵܐ ܡܸܫܟܲܚ ܐܲܢ̄ܬܿ ܠܹܗ܁|
      block |ܘܐܸܢ ܗܵܕܹܐ ܙܒܲܢ̄ܬܼܵܐ ܥܒܲܕܼܬܵܝܗܝ ܨܸܒܼܝܵܢܹܗ܃ ܙܒܲܢ̄ܬܼܵܐ ܕܬܲܪܬܹܝܢ ܝܲܬܝܼܪ|
      block |ܚܲܝܠܬܼܵܢܵܐ ܡܸܫܟܲܚ ܐܲܢ̄ܬܿ ܒܥܵܬܹܗ ܥܠܲܝܟܼ܁ ܥܲܠ ܟܠ ܤܘܼܥܪ̈ܵܢܝܼܢ܃|
      block |ܗܵܢܵܐ ܥܘܼܗܕܵܢܵܐ ܢܩܵܘܸܐ ܒܵܟܼ܀ ܛܵܒܼ ܗ̄ܘ̣ ܥܘܼܕܼܪܵܢܵܐ ܕܡ̣ܢ ܙܗܝܼܪܘܼܬܼܵܐ܃|
      block |ܡ̣ܢ ܥܘܼܕܼܪܵܢܵܐ ܕܡ̣ܢ ܥܲܡ̈ܠܹܐ܀ ܠܪܵܚܹ̇ܡ ܓܘܼܚܟܵܐ ܘܪܵܚܹ̇ܡ ܨܲܕܘܵܐ܃|
      block |ܪܵܚܡܵܐ ܠܵܐ ܬܸܗܘܸܐ܃ ܢܵܓܹܕܼ ܠܵܟܼ ܓܹܝܪ܃ ܠܲܥ̈ܝܵܕܹܐ ܪ̈ܦܲܝܵܐ܀ ܥܲܡ|
      block |ܐܲܝܢܵܐ ܕܲܫܪܹܝܢ ܕܘܼܒܵܪ̈ܵܘܗܝ܃ ܠܵܐ ܬܲܦܨܲܚ ܐܲܦܲܝ̈ܟ܁ ܡ̣ܢ ܕܬܸܤܢܹܝܘܗܝ|
      block |ܓܹܝܪ܃ ܐܸܙܕܲܗ̄ܪ܁ ܐܸܢ ܪܵܚܹܡ ܠܲܡܩܵܡ܃ ܗܲܒܼ ܠܹܗ ܐܝܼܕܼܵܐ܁ ܘܥܕܲܡܵܐ|
      block |ܠܡܵܘܬܵܐ܃ ܝܑܼܨܲܦ ܕܲܫܟܼܵܚܬܹܗ܀ ܐܸܢ ܟܪܝܼܗ ܐܲܢ̄ܬܿ ܥܕܲܟܹܝܠ܃ ܠܵܐ ܠܵܟܼ|
      block |ܘܠܵܐ ܤܝܘܼܬܼܵܐ܁ ܪܹܫ ܚܘܼܛܪܵܟܼ ܠܲܡ ܐܵܘܫܸܛ ܠܹܗ܃ ܘܲܕܼܫܲܪܟܵܐ܀|
      block |ܩܕܼܵܡ ܫܲܒܼܗܪܵܢܵܐ ܘܲܟܼܪܝܼܗ ܒܲܚܤܵܡܵܐ܃ ܒܲܙܗܝܼܪܘܼ ܬܡܲܠܸܠ܁ ܕܟܲܕܼ|
      block |ܐܲܢ̄ܬܿ ܡܡܲܠܸܠ܃ ܗ̤ܘ ܥܵܒܹ̇ܕܼ ܠܗܹܝܢ ܦܘܼܫܵܩܵܐ ܠܡܸܠܲܝ̈ܟ ܒܠܸܒܹܗ܃|
      block |ܐܲܝܟܼ ܡܵܐ ܕܗ̤ܘ ܪܵܚܹ̇ܡ܁ ܐܵܦ ܡ̣ܢ ܫܲܦܝܼܪ̈ܵܬܼܵܐ ܕܒܼܵܟܼ܃ ܢܵܤܹ̇ܒܼ ܡܠܘܿܐܵܐ|
      block |ܠܡܲܬܼܩܵܠܘܼ ܠܲܐ̄ܚܪ̈ܵܢܹܐ܁ ܘܡܸܬܼܗܲܦ̈ܟܵܢ ܡܸܠܲܝ̈ܟ ܒܓܼܵܘ ܬܲܪܥܝܼܬܹܗ܃|
      block |ܠܲܡ̈ܠܘܿܐܹܐ ܕܟܼܘܼܪ̈ܗܵܢܹܐ܀ ܥܲܡ ܐܲܝܢܵܐ ܕܲܡܫܲܪܸܐ ܡܡܲܠܸܠ ܥܲܠ ܐܲܚܵܘ̈ܗܝ|
    block
      block |ܩܕܼܵܡܲܝܟ܃ ܐܲܟܼܡܲܪ ܐܲܦܲܝ̈ܟ܁ ܟܲܕܼ ܗܵܕܹܐ ܬܸܥܒܸܿܕܼ܃ ܗܵܟܲܢܵܐ ܠܐܲܠܵܗܵܐ|
      block |ܘܠܹܗ ܡܸܫܬܿܟܲܚ ܐܲܢ̄ܬܿ ܙܗܝܼܪܵܐ܀ ܐܸܢ ܬܸܬܸܠ ܡܸܕܸܡ ܠܲܤܢܝܼܩܵܐ܃|
      block |ܬܸܩܕܘܿܡ ܠܡܵܘܗܲܒܼܬܼܵܟܼ ܦܨܝܼܚܘܼܬܼܵܐ ܕܦܲܪܨܘܿܦܵܐ܃ ܘܡܸܠܹ̈ܐ ܒܲܤܝܼ̈ܡܵܬܼܵܐ܃|
      block |ܘܠܘܼܒܵܒܼܵܐ ܠܚܲܫܝܼܫܘܼܬܹܗ܁ ܟܲܕܼ ܕܹܝܢ ܗܵܕܹܐ ܬܸܥܒܸܿܕܼ܃ ܥܵܠܹ̇ܒܼ|
      block |ܒܡܵܘܗܲܒܼܬܼܵܟܼ ܒܘܼܤܵܡܵܐ ܕܪܸܥܝܵܢܹܗ܃ ܝܲܬܝܼܪ ܡ̣ܢ ܚܫܲܚܬܼܵܐ ܕܦܲܓܼܪܵܐ܀|
      block |ܒܝܵܘܡܵܐ ܕܦܵܬܲܚ ܐܲܢ̄ܬܿ ܦܘܼܡܵܟܼ ܠܲܡܡܲܠܵܠܘܼ ܥܲܠ ܒܲܪܢܵܫܵܐ܃|
      block |ܡܝܼܬܼܵܐ ܬܸܚܫܲܘܿܒܼ ܢܲܦܫܵܟܼ ܠܐܲܠܵܗܵܐ܃ ܘܲܤܪܝܼܩܵܐ ܠܟܼܠ ܥܲܡܠܲܝ̈ܟ܃|
      block |ܐܵܦܸܢ ܡܸܤܬܿܒܲܪ ܕܲܠܬܼܘܼܪܵܨܵܐ ܘܲܠܒܸܢܝܵܢܵܐ ܡܗܲܓܸܓܼ ܠܵܟܼ ܚܘܼܫܵܒܼܵܐ|
      block |ܠܲܡܡܲܠܵܠܘܼ܁ ܠܡܵܢܵܐ ܐܵܠ̇ܨܵܐ ܠܡܸܤܬܲܪ ܐ̄ܢܵܫ ܒܸܢܝܵܢܹܗ܃ ܘܲܠܡܲܬܼܩܵܢܘܼ|
      block |ܕܚܲܒܼܪܹܗ܀ ܒܝܵܘܡܵܐ ܕܚܵܐܹ̇ܫ ܐܲܢ̄ܬܿ ܚܠܵܦ ܒܲܪܢܵܫܵܐ ܒܚܲܕܼ ܡ̣ܢ ܐܸܤܟܹܡ̈ܝܼܢ܃|
      block |ܐܸܢ ܚܠܵܦ ܛܵܒܹ̈ܐ ܘܐܸܢ ܚܠܵܦ ܪ̈ܲܫܝܼܥܹܐ܃ ܒܦܲܓܼܪܵܐ ܐܵܘ ܒܬܲܪܥܝܼܬܼܵܐ܃|
      block |ܤܵܗܕܵܐ ܬܸܚܫܘܿܒܼ ܢܲܦܫܵܟܼ ܒܝܵܘܡܵܐ ܗܵܘ̇܃ ܘܐܲܝܟܼ ܡܲܢ ܕܲܠܚܲܫܵܐ|
      block |ܕܡܵܘܕܝܵܢܘܼܬܼܵܐ ܚܠܵܦ ܡܫܝܼܚܵܐ ܐܸܫ̣ܬܘܝܼܬܿ܁ ܐܸܬܼܥܲܗܲܕܼ ܕܲܡܫܝܼܚܵܐ܃|
      block |ܚܠܵܦ ܪ̈ܲܫܝܼܥܵܐ ܡܝܼܬܼ܃ ܐܲܝܟܼ ܡܸܠܬܹܗ ܕܼܟܼܬܼܵܒܼܵܐ܃ ܠܵܘ ܚܠܵܦ ܛܵܒܹ̈ܐ܁|
      block |ܚܙܝܼ ܕܲܟܼܡܵܐ ܪܲܒܵܐ ܨܒܼܘܼܬܼܵܐ ܠܡܸܚܲܫ ܚܠܵܦ ܒܝܼ̈ܫܹܐ ܘܲܠܡܲܛܐܵܒܼܘܼ|
      block |ܠܚܲܛܵܝܹ̈ܐ܃ ܐܵܦ ܝܲܬܼܝܼܪ ܡ̣ܢ ܗܵܝ̇ ܕܲܠܙܲܕܝܼ̈ܩܹܐ܁ ܫܠܝܼܚܵܐ܃ ܐܲܝܟܼ ܡܸܕܸܡ|
      block |ܕܫܵܘܹ̇ܐ ܠܕܼܘܼܡܵܪܵܐ ܡܥܲܗܸܕܼ ܠܵܗ̇ ܠܗܵܕܹܐ܀ ܐܸܢ ܬܸܫܟܲܚ ܬܸܙܕܲܕܲܩ|
      block |ܒܪܲܡ܃ ܐܲܢ̄ܬܿ ܒܵܟܼ ܠܓܼܵܘ ܢܲܦܫܵܟܼ܃ ܠܵܐ ܢܸܬܼܒܛܸܠ ܠܵܟܼ ܠܡܸܒܼܥܵܐ|
      block |ܙܲܕܝܼܩܘܼܬܼܵܐ ܐ̄ܚܪܹܬܼܵܐ܀ ܠܟܼܠ ܤܘܼܥܪ̈ܵܢܲܝܟ ܗ̤ܘܲܝ̈ ܩܲܕܝܼ̈ܡܵܢ ܢܲܟܼܦܘܼܬܼܵܐ|
      block |ܕܦܲܓܼܪܵܐ܃ ܘܕܼܟܼܝܘܼܬܼܵܐ ܕܬܹܐܪܬܵܐ܁ ܒܸܠܥܵܕܲܝܗܹܝܢ܃ ܤܪܝܼܩܘܼ ܩܕܼܵܡ|
      block |ܐܸܠܵܗܵܐ ܟܠ ܤܘܼܥܪܵܢ܀ ܟܠ ܥ̇ܒܼܵܕܼ ܕܲܕܼܠܵܐ ܚܘܼܫܵܒܼ ܬܸܥܒܸܿܕܼ ܘܲܕܼܠܵܐ|
      block |ܒܘܼܚܵܢ܃ ܕܲܥ ܕܲܤܪܝܼܩܘܼ ܥܲܡܠܵܟܼ ܕܒܹܗ܃ ܐܵܦܸܢ ܕܫܲܦܝܼܪܬܵܐ|
    block
      block |ܢܸܗܘܸܐ܁ ܐܲܠܵܗܵܐ ܓܹܝܪ ܠܲܚܫܲܚܬܼܵܐ ܕܩܘܼܪܫܵܢܵܐ ܡܲܩܸܨ ܙܲܕܝܼܩܘܼܬܼܵܐ܃ ܘܠܵܐ|
      block |ܗ̄ܘ̣ܵܐ ܠܦܘܼܠܚܵܢܵܐ ܕܫܸܓܼܡܵܐ܀|
      block |ܫܪܵܓܼܵܐ ܕܲܒܼܫܸܡܫܵܐ܃ ܙܲܕܝܼܩܵܐ ܕܠܵܐ ܚܲܟܿܝܼܡ܀ ܙܲܪܥܵܐ ܕܥܲܠ|
      block |ܫܘܿܥܵܐ܃ ܨܠܘܿܬܹܗ ܕܐܲܟܿܬܼܵܢܵܐ܀ ܐܝܼܠܵܢܵܐ ܕܠܵܐ ܦܹܐܪܹ̈ܐ܃ ܥܲܢܘܵܝܵܐ ܕܠܵܐ|
      block |ܡܪܲܚܡܵܢ܀ ܓܹܐܪܵܐ ܕܲܤܡܝܼܡ܃ ܡܲܟܿܤܵܢܘܼܬܼܵܐ ܕܚܲܤܵܡܵܐ܀ ܦܲܚܵܐ ܟܲܤܝܵܐ܃|
      block |ܩܘܼܠܵܤܹܗ ܕܲܢܟܼܝܼܠܵܐ܀ ܡܵܠܘܿܟܼܵܐ ܤܲܟܼܠܵܐ܃ ܕܵܘܩܵܐ ܥܘܿܝܼܪܵܐ܀ ܬܒܼܵܪܵܐ|
      block |ܕܠܸܒܵܐ܃ ܡܵܘܬܿܒܼܵܐ ܕܥܲܡ ܤܲܟܼ̈ܠܹܐ܀ ܡܲܒܿܘܼܥܵܐ ܚܲܠܝܵܐ܃ ܥܸܢܝܵܢܵܐ|
      block |ܕܥܲܡ ܚܲܟܿܝܼ̈ܡܹܐ܀ ܡܵܠܘܿܟܼܵܐ ܕܚܲܟܿܝܼܡ܃ ܫܘܼܪܵܐ ܗ̄ܘ̣ ܕܬܼܘܼܟܼܠܵܢܵܐ܀|
      block |ܪܵܚܡܵܐ ܤܲܟܼܠܵܐ܃ ܓܲܙܵܐ ܗ̄ܘ̣ ܕܚܘܼܤܪܵܢܵܐ܀ ܡܝܲܬܲܪ ܗ̄ܘ̣ ܠܡܸܚܙܵܐ|
      block |ܒܹܝܬܼ ܒܵܟܹ̈ܐ܁ ܡ̣ܢ ܕܲܠܡܸܚܙܵܐ ܚܲܟܿܝܼܡܵܐ ܕܢܲܩܝܼܦ ܠܤܲܟܼܠܵܐ܀ ܡܝܲܬܲܪ|
      block |ܗ̄ܘ̣ ܠܡܸܥܡܲܪ ܥܲܡ ܚܲܝ̈ܘܵܬܼܵܐ܃ ܡ̣ܢ ܕܲܠܡܸܥܡܲܪ ܥܲܡ ܚܲܤܵܡܹ̈ܐ܀|
      block |ܛܵܒܼ ܗ̄ܘ̣ ܥܡܘܼܪܝܵܐ ܕܲܒܼܩܲܒܼܪܵܐ܃ ܡ̣ܢ ܠܡܸܥܲܡܲܪ ܥܲܡ ܫܟܼܝܼܪ̈ܲܝ|
      block |ܒܗܘܼ̈ܦܵܟܹܐ܀ ܬܸܒܼ ܥܲܡ ܟܘܼܕܼܪܹ̈ܐ܃ ܘܠܵܐ ܥܲܡ ܝܲܥ̈ܢܹܐ܀ ܐܸܬܼܠܵܘܵܐ|
      block |ܠܩܵܛܘܿܠܵܐ܃ ܘܠܵܐ ܠܚܸܪܝܵܝܵܐ܀ ܘܐܸܬܼܥܲܢܵܐ ܥܲܡ ܚܙܝܼܪܵܐ܃ ܘܠܵܐ ܥܲܡ|
      block |ܦܲܟܵܢܵܐ܁ ܡܝܲܬܲܪ ܗ̄ܘ̣ ܓܘܼܪܝܵܐ ܕܲܚܙܝܼܪܵܐ܃ ܡ̣ܢ ܦܘܼܡܹܗ ܕܦܲܟܵܢܵܐ܀|
      block |ܬܸܒܼ ܡܸܨܥܲܬܼ ܐܲܪ̈ܝܵܢܹܐ܃ ܘܠܵܐ ܡܸܨܥܲܬܼ ܪ̈ܵܡܹܐ܀ ܗ̤ܘܝܼ ܪܕܝܼܦܵܐ܃ ܘܠܵܐ|
      block |ܪܵܕܼܘܿܦܵܐ܀ ܗ̤ܘܝܼ ܙܩܝܼܦܵܐ܃ ܘܠܵܐ ܙܵܩܘܿܦܵܐ܀ ܗ̤ܘܝܼ ܥܲܠܝܼܒܼܵܐ܃ ܘܠܵܐ|
      block |ܥܵܠܘܿܒܼܵܐ܀ ܗ̤ܘܝܼ ܥܫܝܼܩܵܐ܃ ܘܠܵܐ ܥܵܫܘܿܩܵܐ܀ ܗ̤ܘܝܼ ܢܝܼܚܵܐ܃ ܘܠܵܐ|
      block |ܛܲܢܵܢܵܐ܀ ܐܲܚܘܿܕܼ ܛܲܒܼܘܼܬܼܵܐ܃ ܘܠܵܐ ܟܹܐܢܘܼܬܼܵܐ܁ ܟܹܐܢܘܼܬܼܵܐ܃ ܠܵܘ ܡ̣ܢ|
      block |ܕܘܼܒܵܪܵܐ ܗ̄ܝ̣ ܕܲܟܼܪܸܤܛܝܵܢܘܼܬܼܵܐ܃ ܘܠܵܐ ܪܫܝܼܡ ܕܘܼܟܼܪܵܢܵܗ̇ ܒܝܘܼܠܦܵܢܹܗ|
      block |ܕܲܡܫܝܼܚܵܐ܀ ܚܕܝܼ ܥܲܡ ܕܚܵܕܹܝܢ܃ ܘܲܒܼܟܼܝܼ ܥܲܡ ܕܒܼܵܟܹ̇ܝܢ܁ ܕܐܝܼܬܹܝܗ̇܃|
    block
      block |ܐܵܬ̤ܵܐ ܕܫܲܦܝܼܘܼܬܼܵܐ܀ ܥܲܡ ܟܪ̈ܝܼܗܹܐ܃ ܐܸܬܼܟܲܪܗ܁ ܘܥܲܡ ܚܲܛܵܝܹ̈ܐ܃|
      block |ܐܸܬܼܐܲܒܼ̄ܠ܁ ܘܥܲܠ ܬܲܝܵܒܹ̈ܐ܃ ܚܕܝܼ܀ ܗ̤ܘܝܼ ܪܵܚܡܵܐ ܠܟܼܠܢܵܫ܃ ܘܲܡܫܵܘܚܕܼܵܐ|
      block |ܒܪܸܥܝܵܢܵܟܼ܀ ܐܸܫܬܵܘܬܲܦ ܒܚܲܫܵܐ ܕܟܼܠ܃ ܘܲܒܼܦܲܓܼܪܵܟܼ ܗ̤ܘܝܼ ܪܲܚܝܼܩ|
      block |ܡ̣ܢ ܟܠ܀ ܠܐ̄ܢܵܫ܃ ܠܵܐ ܬܲܟܸܣ܁ ܘܲܠܐ̄ܢܵܫ܃ ܠܵܐ ܬܟܼܵܘܸܢ܃ ܐܵܦܠܵܐ|
      block |ܠܐܲܝܠܹܝܢ ܕܒܼܝܼܫܝܼܢ ܤܲܓܿܝܼ ܒܕܼܘܼܒܵܪ̈ܲܝܗܘܿܢ܀ ܦܪܘܿܣ ܓܵܠܵܟܼ ܥܲܠ|
      block |ܚܲܛܵܝܵܐ܃ ܘܟܲܤܵܐ ܥܠܵܘܗܝ܁ ܐܸܢ ܠܵܐ ܡܸܫܟܲܚ ܐܲܢ̄ܬܿ ܕܲܬܼܤܝܼܡ ܥܲܠ|
      block |ܢܲܦܫܵܟܼ ܤܘܼܪ̈ܚܵܢܵܘܗܝ܃ ܘܲܬܼܩܲܒܸܠ ܚܠܵܦܵܘܗܝ ܡܲܪܕܘܼܬܼܵܐ܃ ܐܵܦܸܢ|
      block |ܡܦܲܪܤܵܝܘܼ ܬܚܲܡܤܸܢ ܕܠܵܐ ܬܦܲܪܤܹܝܘܗܝ܀ ܠܵܐ ܬܸܨܸܐ ܡܸܛܠ|
      block |ܟܲܪܤܵܐ܀ ܘܠܵܐ ܬܸܤܢܸܐ ܚܠܵܦ ܐܝܼܩܵܪܵܐ܀ ܘܠܵܐ ܬܸܪܚܲܡ ܕܲܝܵܢܘܼܬܼܵܐ܀|
      block |ܗ̤ܘܲܝܬܿ ܝܵܕܲܥ̇ ܐܵܚܝ܃ ܕܡܸܛܠܗܵܢܵܐ ܗܵܘܹ̇ܝܢܢ ܠܓܼܵܘ ܡ̣ܢ|
      block |ܬܲܪܥܵܐ܃ ܐܲܝܟܼ ܕܠܵܐ ܢܸܕܲܥ ܤܘܼܥܪ̈ܵܢܹܐ ܒܝܼ̈ܫܹܐ ܕܲܒܼܢܲܝ̈ܢܵܫܵܐ܀|
      block |ܕܟܲܕܼ ܠܟܼܠܢܵܫ ܐܲܝܟܼ ܕܲܠܛܵܒܹ̈ܐ ܢܸܚܙܸܐ܃ ܢܸܡܛܸܐ ܠܕܲܟܼܝܘܼܬܼܵܐ|
      block |ܒܬܲܪܥܝܼܬܲܢ܁ ܐܸܢܕܹܝܢ ܘܐܵܦ ܚܢܲܢ ܢܸܗܘܸܐ ܡܲܟܿܤܵܢܹ̈ܐ ܘܪ̈ܵܕܼܘܿܝܹܐ܃ ܘܕܲܝܢܹ̈ܐ|
      block |ܘܬܼܵܒܼ̈ܘܿܥܹܐ܃ ܘܒܼܵܨ̈ܘܿܝܹܐ܃ ܒܡܲܢ̣ܘܼ ܕܲܤܢܸܐ ܡܵܘܬܿܒܼܵܐ ܕܒܲܡܕܼܝܼ̈ܢܵܬܼܵܐ|
      block |ܡ̣ܢ ܥܘܼܡܪܵܐ ܕܲܒܼܡܲܕܼܒܿܪܵܐ ܐܸܢ ܠܵܐ ܐܝܼܬܲܝܟ ܫܲܠܝܵܐ ܒܠܸܒܵܟܼ܃ ܗ̤ܘܝܼ|
      block |ܫܲܠܝܵܐ ܒܠܸܫܵܢܵܟܼ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܗܘܸܐ ܡܬܲܟܿܤܵܢܵܐ|
      block |ܕܚܘܼ̈ܫܵܒܲܝܟܼ܃ ܗ̤ܘܝܼ ܡܛܲܟܿܤܵܢܵܐ ܕܪܸ̈ܓܼܫܲܝܟ܀ ܐܸܢ ܠܵܐ ܐܝܼܬܲܝܟ ܡܫܵܘܚܕܼܵܐ|
      block |ܒܬܲܪܥܝܼܬܼܵܟܼ܃ ܗ̤ܘܝܼ ܡܫܵܘܚܕܼܵܐ ܒܦܲܓܼܪܵܟܼ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܫܗܲܪ|
      block |ܥܲܠ ܪܸ̈ܓܼܠܲܝܟܼ܃ ܫܗܲܪ ܥܲܠ ܬܸܫܘܼܝܼܬܼܵܟ܀ ܐܸܢ ܠܵܐ ܤܵܦܹ̇ܩ ܐܲܢ̄ܬܿ|
      block |ܠܒܼܵܘ̈ܬܹܐ܃ ܨܘܼܡ ܐܵܦܸܢ ܪܲܡܫܵܝܵܐ܀ ܘܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܨܵܘܡܵܐ|
    block
      block |ܪܲܡܫܵܝܵܐ܃ ܛܲܪ ܐܵܦܸܢ ܡ̣ܢ ܤܲܒܼܥܘܼܬܼܵܐ܀ ܠܵܐ ܐܝܼܬܲܝܟ ܩܲܕܝܼܫܵܐ ܒܠܸܒܵܟܼ܃|
      block |ܗ̤ܘܝܼ ܩܲܕܝܼܫܵܐ ܒܦܲܓܼܪܵܟܼ܀ ܘܐܸܢ ܠܵܐ ܐܝܼܬܲܝܟ ܐܲܒܼܝܼܠܵܐ ܒܠܸܒܵܟܼ܃|
      block |ܐܸܬܼܥܲܛ̄ܦ ܐܸܒܼܠܵܐ ܐܵܦܸܢ ܥܲܠ ܦܲܪܨܘܿܦܵܟܼ܀ ܠܵܐ ܡܨܸܐ ܐܲܢ̄ܬܿ ܕܬܸܙܕܲܕܲܩ܃|
      block |ܗ̤ܘܝܼ ܡܡܲܠܸܠ ܐܲܝܟܼ ܚܲܛܵܝܵܐ܀ ܠܵܐ ܐܝܼܬܲܝܟ ܥܵܒܹ̇ܕ ܫܲܝܢܵܐ܃ ܠܵܐ ܬܸܗܘܸܐ|
      block |ܐܵܦ ܕܵܠܘܿܚܵܐ܀ ܠܵܐ ܡܸܫܟܲܚ ܐܲܢ̄ܬܿ ܕܬܸܬܼܟܲܫܲܪ܃ ܗ̤ܘܝܼ ܒܬܲܪܥܝܼܬܼܵܟܼ|
      block |ܐܲܝܟܼ ܫܲܦܠܵܐ܀ ܠܵܐ ܐܝܼܬܲܝܟ ܙܲܟܵܝܵܐ܃ ܠܵܐ ܬܸܫܬܓܲܪ ܥܲܠ ܚܲܝܵܒܹ̈ܐ܀|
      block |ܠܵܐ ܤܵܦܹ̇ܩ ܐܲܢ̄ܬܿ ܕܬܸܤܟܘܿܪ ܦܘܼܡܵܐ ܕܐܲܝܢܵܐ ܕܲܡܡܲܠܸܠ ܥܲܠ|
      block |ܚܲܒܼܪܹܗ܃ ܛܲܪ ܐܵܦܸܢ ܢܲܦܫܵܟܼ܃ ܕܠܵܐ ܬܸܗܘܸܐ ܠܹܗ ܫܵܘܬܵܦܵܐ܀|
      block |ܕܲܥ ܕܐܸܢ ܡܸܢܵܟܼ ܬܸܦܘܿܩ ܢܘܼܪܵܐ ܘܬܼܵܘܩܸܕܼ ܠܲܐ̄ܚܪ̈ܵܢܹܐ܃ ܢܲܦܫܵܬܼܵܐ|
      block |ܕܟܼܠ ܕܤܵܪܟܵܐ ܒܗܘܿܢ ܡ̣ܢ ܗܵܝ̇ ܢܘܼܪܵܐ܃ ܒܐܝܼܕܲܝ̈ܟ ܡܸܬܿܬܲܒܼ̈ܥܵܢ܁|
      block |ܘܐܸܢ ܐܲܢ̄ܬܿ ܠܵܐ ܬܲܪܡܸܐ ܢܘܼܪܵܐ܃ ܫܵܠܹ̇ܡ ܐܲܢ̄ܬܿ ܠܐܲܝܢܵܐ ܕܪܵܡܹ̇ܐ܃|
      block |ܘܲܡܢܵܚ ܐܲܢ̄ܬܿ ܒܹܗ ܒܤܘܼܥܪܵܢܵܐ܃ ܡܫܵܘܬܸܦ ܐܲܢ̄ܬܿ ܥܲܡܹܗ ܒܕܼܝܼܢܵܐ܀|
      block |ܐܸܢ ܠܢܝܼܚܘܼܬܼܵܐ ܬܸܪܚܲܡ܃ ܬܸܗܘܸܐ ܡܫܲܝܢܵܐ܁ ܘܐܸܢ ܠܫܲܝܢܵܐ ܬܸܫܬܿܘܸܐ܃|
      block |ܬܸܚܕܸܐ ܒܟܼܠܙܒܲܢ܀ ܒܥܝܼ ܤܘܼܟܵܠܵܐ܃ ܘܠܵܐ ܕܲܗܒܼܵܐ܀ ܠܒܲܫ ܡܘܼܟܵܟܼܵܐ܃|
      block |ܘܠܵܐ ܒܘܼܨܵܐ܀ ܩܢܝܼ ܫܲܝܢܵܐ܃ ܘܠܵܐ ܡܲܠܟܿܘܼܬܼܵܐ܀ ܠܲܝܬܿ ܕܡܸܤܬܲܟܿܠܵܢ|
      block |ܘܠܵܐ ܡܲܟܿܝܼܟܼ܁ ܘܲܐܲܝܢܵܐ ܕܠܵܐ ܡܲܟܿܝܼܟ܃ ܐܵܦܠܵܐ ܡܸܤܬܲܟܿܠܵܢ܀ ܠܲܝܬܿ|
      block |ܡܲܟܿܝܼܟܼ ܘܠܵܐ ܡܫܲܝܲܢ܁ ܘܐܲܝܢܵܐ ܕܠܵܐ ܡܫܲܝܲܢ܃ ܐܵܦܠܵܐ ܡܲܟܿܝܼܟܼ܀ ܠܲܝܬܿ|
      block |ܕܲܡܫܲܝܲܢ܃ ܘܠܵܐ ܚܵܕܹܐ܀ ܟܲܕܼ ܒܟܼܠ ܐܘܼܪ̈ܚܵܬܼܵܐ ܕܐܝܼܬܼ ܪܵܕܹܝܢ ܒܢܲܝ̈ܢܵܫܵܐ|
      block |ܒܥܵܠܡܵܐ ܗܵܢܵܐ܃ ܠܵܐ ܡܸܫܟܿܚܝܼܢ ܫܲܝܢܵܐ܃ ܥܕܲܡܵܐ ܕܩܵܪܒܿܝܼܢ ܠܘܵܬܼ|
      block |ܤܲܒܼܪܵܐ ܕܒܲܐܠܵܗܵܐ܀ ܠܵܐ ܡܸܫܬܲܝܲܢ ܠܸܒܵܐ ܡ̣ܢ ܛܘܼܪ̈ܵܦܹܐ ܘܬܼܘܼ̈ܩܠܵܬܼܵܐ܃|
      block |ܥܕܲܡܵܐ ܕܡܸܬܼܩܲܪܲܒܼ ܠܗܵܪܟܵܐ܁ ܘܗ̤ܘ ܤܲܒܼܪܵܐ ܡܫܲܝܸܢ ܠܗܘܿܢ܃|
      block |ܘܐܵܫܹ̇ܕܼ ܚܲܕܼܘܼܬܼܵܐ ܒܠܸܒܿܗܘܿܢ܁ ܘܗܵܕܲܐ ܗ̣̄ܝ ܗܵܝ̇ ܕܐܸܡ݂ܲܪ ܗܵܘ̇ ܦܘܼܡܵܐ|
    block
      block |ܤܓܼܝܼܕܼܵܐ ܡܠܸܐ ܩܘܼ̈ܕܫܹܐ܃ ܕܬܼܵܘ ܠܘܵܬܼܝ ܟܠܟܼܘܿܢ ܠܐܲܝ̈ܵܐ ܘܲܫܩܝܼ̈ܠܲܝ|
      block |ܡܵܘ̈ܒܿܠܹܐ܃ ܘܐܸܢܵܐ ܐܲܢܚܝܼܟܼܘܿܢ܁ ܩܪܘܿܒܼܘ ܠܲܡ ܠܘܵܬܼ ܤܲܒܼܪܵܐ ܕܒܼܝܼ܃|
      block |ܘܦܘܼܫܘ ܡ̣ܢ ܐܘܼܪ̈ܚܵܬܼܵܐ ܤܲܓܝܼ̈ܐܵܬܼܵܐ܃ ܘܡܸܬܿܬܿܢܝܼܚܝܼܢ ܐܢ̄ܬܿܘܿܢ ܡ̣ܢ|
      block |ܥܲܡ̈ܠܹܐ܃ ܘܡ̣ܢ ܕܸܚܠܬܼܵܐ܁ ܤܲܒܼܪܵܐ ܕܒܲܐܠܵܗܵܐ܃ ܡܪܝܼܡ ܠܸܒܵܐ܁ ܕܸܚܠܬܼܵܐ|
      block |ܕܓܹܗܲܢܵܐ܃ ܬܵܒܼܪܵܐ ܠܹܗ܀ ܢܘܼܗܪܵܐ ܕܪܸܥܝܵܢܵܐ܃ ܡܵܘܠܸܕܼ ܗܲܝܡܵܢܘܼܬܼܵܐ܁|
      block |ܘܗܲܝܡܵܢܘܼܬܼܵܐ ܡܵܘܠܕܼܵܐ܃ ܒܘܼܝܵܐܵܐ ܕܤܲܒܼܪܵܐ܁ ܘܤܲܒܼܪܵܐ܃ ܡܲܫܥܸܢ ܠܸܒܵܐ܀|
      block |ܗܲܝܡܵܢܘܼܬܼܵܐ ܐܝܼܬܹܝܗ̇܃ ܓܸܠܝܵܢܵܐ ܕܤܘܼ̈ܟܵܠܹܐ܁ ܡܵܐ ܕܲܚܫܸܟܼ ܪܸܥܝܵܢܵܐ܃|
      block |ܡܸܬܿܛܲܫܝܵܐ ܗܲܝܡܵܢܘܼܬܼܵܐ܁ ܘܫܵܠܛܵܐ ܒܲܢ ܕܸܚܠܬܼܵܐ܃ ܘܦܵܤ̇ܩܵܐ ܠܹܗ|
      block |ܠܤܲܒܼܪܲܢ܁ ܗܲܝܡܵܢܘܼܬܼܵܐ ܕܡ̣ܢ ܝܘܼܠܦܵܢܵܐ܃ ܠܵܐ ܡܚܲܪܪܵܐ ܠܐ̄ܢܵܫ ܡ̣ܢ|
      block |ܡܲܤܒܿܪܵܢܘܼܬܼܵܐ ܘܦܘܼ̈ܠܵܓܹܐ܃ ܐܸܠܵܐ ܐܲܝܕܵܐ ܕܲܒܼܤܘܼ̈ܟܵܠܹܐ ܕܵܢܚܵܐ܁ ܘܡܸܬܼܩܲܪܝܵܐ܃|
      block |ܓܸܠܝܵܢܹܗ ܕܲܫܪܵܪܵܐ܀ ܟܡܵܐ ܕܠܐܠܵܗܵܐ ܡܸܤܬܲܟܲܠ ܗܵܘܢܵܐ ܐܲܝܟܼ ܐܲܠܵܗܵܐ܃|
      block |ܒܝܲܕܼ ܓܸܠܝܵܢܵܐ ܕܤܘܼ̈ܟܵܠܹܐ܃ ܠܵܐ ܩܵܪܒܵܐ ܕܸܚܠܬܼܵܐ ܠܘܵܬܼ ܠܸܒܵܐ܁ ܡܵܐ|
      block |ܕܡܸܫܬܲܒܼܩܝܼܢܲܢ ܒܚܸܫܟܵܐ܃ ܘܡܵܘܒܿܕܼܝܼܢܲܢ ܠܗܵܢܵܐ ܤܘܼܟܵܠܵܐ ܐܲܝܟܼ|
      block |ܕܢܸܬܼܡܲܟܲܟܼ܃ ܥܵܕܼܝܵܐ ܥܠܲܝܢ ܕܸܚܠܬܼܵܐ܃ ܕܲܬܼܩܲܪܒܲܢ ܠܡܘܼܟܵܟܼܵܐ|
      block |ܘܠܲܬܼܝܵܒܼܘܼܬܼܵܐ܀|
      block |ܒܪܵܐ ܕܐܲܠܵܗܵܐ ܨܠܝܼܒܼܵܐ ܤܲܝܒܲܪ܃ ܚܲܛܵܝܹ̈ܐ ܐܸܬܼܠܲܒܲܒܼܘ ܒܲܬܼܝܵܒܼܘܼܬܼܵܐ܀|
      block |ܐܸܢ ܐܸܤܟܹܡܵܐ ܕܲܬܼܝܵܒܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡ̣ܢ ܡܲܠܟܵܐ܃ ܠܵܐ|
      block |ܡܲܤܠܸܐ ܗܵܫܵܐ ܫܪܵܪܵܐ ܕܪܸ̈ܥܝܵܢܲܝܟܿܘܿܢ܁ ܐܸܢ ܠܗܵܘ̇ ܕܝܵܕܲܥ̇ ܗ̄ܘ̣ܵܐ ܠܹܗ|
      block |ܕܠܵܐ ܫܲܪܝܼܪ܃ ܐܸܤܟܹܡܵܐ ܕܡܲܟܿܝܼܟܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡܸܢܹܗ܃ ܟܡܵܐ|
      block |ܠܟܼܘܿܢ ܝܲܬܝܼܪܵܐܝܼܬܼ܃ ܕܒܲܫܪܵܪܵܐ ܚܵܫ̇ܝܼܢ ܐܢ̄ܬܿܘܿܢ ܥܲܠ ܤܘܼܪ̈ܚܵܢܲܝܟܿܘܿܢ!|
      block |ܤܵܦܹ̇ܩ ܠܹܗ ܚܲܫܵܐ ܕܪܸܥܝܵܢܵܐ܃ ܚܠܵܦ ܤܵܟܼܵܐ ܕܥܲܡ̈ܠܲܝ ܦܲܓܼܪܵܐ܃ ܐܲܝܟܼ|
      block |ܡܸܠܬܹܗ ܕܲܡܦܲܫܩܵܢܵܐ܀ ܢܵܘܤܵܐ ܕܛܲܝܒܿܘܼܬܼܵܐ ܐܝܼܬܼܵܘܗܝ܃ ܡ̇ܢ ܕܲܡܡܡܲܙܲܓܼ|
    block
      block |ܒܐܲܠܵܗܵܐ ܒܐܲܡܝܼܢܘܼܬܼ ܪܸܢܝܵܐ ܕܲܒܼܕܼܝܼܠܹܗ܁ ܡܵܢܲܐ ܗ̣̄ܝ ܡܲܪܢܝܼܬܼܵܐ|
      block |ܕܲܒܼܕܼܝܼܠܹܗ ܦܸܗܝܵܐ ܐܲܡܝܼܢܵܐ ܕܒܲܢܝܵܚܹܗ܃ ܘܚܲܫܵܐ ܕܲܒܼܟܼܠ ܙܒܲܢ܃|
      block |ܘܲܫܚܝܼܩܘܼܬܼ ܪܸܢܝܵܐ ܐܲܡܝܼܢܵܐ ܕܲܚܠܵܦ ܐܲܝܠܹܝܢ ܕܡܸܛܠ ܕܵܘܝܘܼܬܹܗ ܕܲܟܼܝܵܢܵܐ|
      block |ܕܒܲܐܡܝܼܢܘܼ ܦܵܝ̈ܫܵܢ ܡ̣ܢ ܫܘܼܡܠܵܝܵܐ܃ ܘܟܿܪܝܘܼܬܼܵܐ ܐܲܡܝܼܢܬܵܐ ܕܥܲܠ ܐܲܦܲܝ̈ܗܹܝܢ܃|
      block |ܕܲܛܥܝܼܢ ܪܸܥܝܵܢܵܐ ܒܙܵܘ̈ܥܹܐ ܚܲܤܝܼ̈ܢܹܐ܃ ܘܲܡܩܲܪܸܒܼ ܩܕܼܵܡܵܘܗܝ ܒܲܬܼܘܵܬܼܵܐ|
      block |ܕܡܘܼܟܵܟܼܵܐ ܐܲܝܟܼ ܩܘܼܪܒܵܢܵܐ ܒܲܨܠܘܿܬܹܗ܁ ܘܲܟܼܡܵܐ ܕܡܲܨܝܵܐ ܒܲܤܝܵܐ|
      block |ܠܹܗ ܨܸܦܬܼܵܐ ܕܥܲܠ ܦܲܓܼܪܵܐ܃ ܐܲܝܟܼ ܚܲܝܠܹܗ܁ ܗܵܢܵܘ ܕܲܛܥܝܼܢ ܒܢܲܦܫܹܗ|
      block |ܕܘܼܟܼܪܵܢܵܐ ܐܲܡܝܼܢܵܐ ܕܐܲܠܵܗܵܐ܃ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܒܵܤܝܼܠܸܣ|
      block |ܐܲܦܸܤܩܘܿܦܵܐ܁ ܨܠܘܿܬܼܵܐ ܠܲܡ ܕܠܵܐ ܦܸܗܝܵܐ ܐܝܼܬܹܝܗ̇܃ ܐܲܝܕܵܐ ܕܥܵܒܼ̇ܕܵܐ|
      block |ܒܵܗ̇ ܒܢܲܦܫܵܐ ܪܸܢܝܵܐ ܐܲܡܝܼܢܵܐ ܕܐܲܠܵܗܵܐ܁ ܐܵܦ ܓܹܝܪ ܗܵܢܵܘ ܠܲܡ ܡܲܥܡܪܵܐ|
      block |ܕܐܲܠܵܗܵܐ܃ ܕܲܒܼܝܲܕܼ ܥܘܼܗܕܵܢܵܐ ܐܲܡܝܼܢܵܐ ܕܥܵܗܕܝܼܢܲܢ ܠܹܗ܃ ܒܲܢ ܗ̄ܘ̣|
      block |ܥܵܡܲܪ܁ ܗܵܢܵܘ ܕܹܝܢ܃ ܒܪܸܢܝܵܐ ܫܚܝܼܩܵܐ ܕܲܒܼܠܸܒܵܐ ܒܥܘܼܬܵܕܼܵܐ ܕܲܢܝܵܚܵܘ̈ܗܝ܁|
      block |ܚܘܼ̈ܫܒܹܐ ܒܝܼ̈ܫܹܐ ܕܠܵܐ ܡ̣ܢ ܨܸܒܼܝܵܢܵܐ܃ ܡ̣ܢ ܫܲܪܝܘܼܬܼܵܐ ܕܡ̣ܢ ܩܕܼܵܡܲܝܗܘܿܢ|
      block |ܗܵܘܹ̇ܝܢ܀ ܐ̄ܢܵܫܵܐ܃ ܐܲܚܲܝ̈܃ ܕܐܲܝܟܼ ܕܲܠܤܘܼܡܵܟܼܵܐ ܒܲܠܚܘܿܕܼ ܨܵܒܹ̇ܝܢ ܕܲܢܢܝܼܚܘܼܢ|
      block |ܠܦܲܓܼܪܵܐ ܩܲܠܝܼܠ ܡܸܛܠ ܦܘܼܠܚܵܢܵܐ ܕܐܲܠܵܗܵܐ܃ ܐܲܝܟܼ ܕܢܸܬܼܚܲܝܠܘܼܢ|
      block |ܘܬܼܘܼܒܼ ܢܸܗܦܟܼܘܼܢ ܠܦܘܼܠܚܵܢܗܘܿܢ܁ ܒܝܵܘ̈ܡܵܬܼܵܐ ܙܥܘܿܪܹ̈ܐ ܕܲܢܝܵܚܲܢ܃|
      block |ܠܵܐ ܢܸܫܪܸܐ ܙܗܝܼܪܘܼܬܲܢ ܓܡܲܝܼܪܵܐܝܼܬܼ܃ ܘܢܸܬܸܠ ܟܠܵܗ̇ ܢܲܦܫܲܢ ܠܫܲܪܝܘܼܬܼܵܐ܃|
      block |ܐܲܝܟܼ ܐ̄ܢܵܫܵܐ ܕܠܵܐ ܬܘܼܒܼ ܤܝܼܡܵܐ ܠܗܘܿܢ ܠܡܸܦܢܵܐ ܠܦܘܼܠܚܵܢܗܘܿܢ܀|
      block |ܐܲܝܠܹܝܢ ܕܲܒܼܙܲܒܼܢܵܐ ܕܫܲܝܢܵܐ ܓܹܐܪܹ̈ܐ ܒܵܠ̇ܥܝܼܢ܃ ܗܵܠܹܝܢ ܐܸܢܘܿܢ ܕܡ̣ܢ|
      block |ܦܵܪܹܗ̄ܤܝܼܵܐ ܕܨܸܒܼܝܵܢܵܐ܃ ܡܠܘܿܐܹ̈ܐ ܒܓܼܵܘ ܢܲܦܫܗܘܿܢ ܚܡܲܠ̣ܘ܁ ܘܲܠܒܼܘܼܫܵܐ|
      block |ܕܨܵܐܘܼܬܼܵܐ ܕܒܲܐܬܼܪܵܐ ܩܲܕܝܼܫܵܐ ܚܵܙܹ̇ܝܢ ܕܲܠܒܼܝܼܫܝܼܢ܃ ܗܵܢܵܘ ܕܹܝܢ܃ ܒܥܸܕܵܢܵܐ|
    block
      block |ܕܐܲܠܵܗܵܐ ܒܢܲܦܫܗܘܿܢ ܕܐܹ̇ܠ ܗܵܠܹܝܢ ܐܸܢܘܿܢ܃ ܕܲܒܼܙܲܒܼܢܵܐ ܕܫܲܪܝܘܼܬܼܵܐ ܙܩܲܪܘ܁|
      block |ܗܵܠܹܝܢ ܕܲܒܼܙܲܒܼܢܵܐ ܕܲܨܠܘܿܬܼܵܐ ܕܟܼܝܼܬܼܵܐ܃ ܕܟܲܕܼ ܢܸܒܼܥܸܐ ܠܲܡܩܲܪܵܒܼܘܼ|
      block |ܘܡܲܒܼܗܬܼܝܼܢ ܠܲܢ܃ ܗܵܠܹܝܢ ܐܸܢܘܿܢ ܕܲܒܼܙܲܒܼܢܵܐ ܕܒܲܤܝܘܼܬܼܵܐ ܕܪܸ̈ܓܼܫܲܝܢ ܥܒܲܕܼܢ|
      block |ܐܸܢܘܿܢ ܒܲܝܬܵܝܹ̈ܐ܀ ܡܥܲܕܪܵܐ ܗ̣̄ܝ ܙܗܝܼܪܘܼܬܼܵܐ ܠܒܲܪܢܵܫܵܐ܃ ܝܲܬܝܼܪ ܡ̣ܢ|
      block |ܥܲܡ̈ܠܹܐ܁ ܘܲܡܤܲܓܦܵܐ ܠܹܗ ܫܲܪܝܘܼܬܼܵܐ܃ ܝܲܬܝܼܪ ܡ̣ܢ ܢܝܵܚܵܐ܁ ܡ̣ܢ ܢܝܵܚܵܐ|
      block |ܓܹܝܪ܃ ܩܪ̈ܵܒܹܐ ܒܲܝܬܵܝܹ̈ܐ ܗܵܘܹ̇ܝܢ܁ ܕܐܵܦܸܢ ܫܵܚ̇ܩܝܼܢ ܠܹܗ ܠܐ̄ܢܵܫ܃ ܫܲܠܝܼܛ|
      block |ܠܹܗ ܠܡܸܫܪܵܐ ܐܸܢܘܿܢ܁ ܟܡܵܐ ܕܐܲܪܦܝܼ ܠܲܢܝܵܚܵܐ܃ ܘܲܥܛܲܦ ܬܘܼܒܼ ܠܐܲܬܼܪܵܐ|
      block |ܕܥܲܠܡܵܐ܃ ܐܸܫܬܲܬܲܩܘ ܘܲܥܪܲܩ̣ܘ ܡܸܢܹܗ܁ ܠܵܐ ܗܵܟܲܢܵܐ ܐܵܦ ܡܸܕܸܡ|
      block |ܕܡ̣ܢ ܫܲܪܝܘܼܬܼܵܐ ܡܸܬܼܝܼܠܸܕܼ܃ ܐܵܦܸܢ ܡܸܬܼܝܲܠܕܵܐ ܗ̤ܝ ܪܲܦܝܘܼܬܼܵܐ ܡ̣ܢ|
      block |ܢܝܵܚܹ̈ܐ܃ ܡܵܐ ܓܹܝܪ ܕܲܥܕܲܟܹܝܠ ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ܃|
      block |ܡܸܫܟܲܚ ܗ̣̄ܘ ܬܘܼܒܼ ܢܸܚܛܘܿܦ ܢܕܲܒܲܪܝܵܬܹܗ ܠܛܲܟܼܤܵܐ ܕܢܵܡܘܿܤܵܘ̈ܗܝ܁|
      block |ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ ܥܕܲܟܹܝܠ܃ ܒܫܲܪܝܘܼܬܼܵܐ ܕܹܝܢ܃ ܢܦܲܩ̣|
      block |ܠܹܗ ܡ̣ܢ ܐܲܬܼܪܵܐ ܕܚܹܐܪܘܼܬܼܵܐ܁ ܐܸܠܵܘܼ ܒܲܪܢܵܫܵܐ ܓܡܝܼܪܵܐܝܼܬܼ ܟ̱ܠܵܗ̇|
      block |ܙܗܝܼܪܘܼܬܹܗ ܡܸܢܹܗ ܠܵܐ ܢܸܫܕܸܐ܃ ܠܵܐ ܡܸܬܼܢܲܨܲܥ ܒܲܩܛܝܼܪܵܐ܃ ܕܲܕܼܠܵܐ|
      block |ܒܨܸܒܼܝܵܢܹܗ ܢܸܬܼܥܨܸܐ ܠܡܸܬܿܛܦܵܤܘܼ ܠܐܲܝܠܹܝܢ ܕܠܵܐ ܡܢܵܚ܁ ܘܐܸܠܘܼ|
      block |ܬܚܘܼܡܵܐ ܕܚܹܐܪܼܬܹܗ ܓܡܝܼܪܵܐܝܼܬܼ ܠܵܐ ܢܲܪܦܸܐ܃ ܠܵܐ ܥܵܪܨܝܼܢ ܥܠܵܘܗܝ|
      block |ܓܸܕܼܫܹ݁ܐ܃ ܕܦܵܟܼܪܝܼܢ ܠܹܗ ܠܐܵܢܲܢܩܹܐ ܕܲܢܩܘܼܡ ܠܩܘܼܒܼܠܵܗ̇ ܠܵܐ|
      block |ܡܲܨܝܵܐ܀|
      block |ܠܵܐ ܬܲܪܦܸܐ ܠܐܲܬܼܪܵܐ ܕܚܹܐܪܘܼܬܼܵܐ ܒܝܲܕܼ ܡ̣ܢ ܪܸ̈ܓܼܫܲܝܟ܃ ܐܘܿ|
      block |ܒܲܪܢܵܫܵܐ܁ ܕܲܠܡܵܐ ܬܘܼܒܼ ܠܡܸܥܲܠ ܠܬܲܡܵܢ܃ ܠܵܐ ܡܸܫܟܲܚ ܐܲܢ̄ܬܿ܁|
      block |ܢܝܵܚܵܐ ܡ̇ܢ܃ ܠܲܛܠܵܝܹ̈ܐ ܒܲܠܚܘܿܕܼ ܡܤܲܓܸܦ܁ ܫܲܪܝܘܼܬܼܵܐ ܕܹܝܢ܃ ܐܵܦ|
    block
      block |ܠܲܓܼܡܝܼܪܹ̈ܐ ܘܲܠܤܵܒܹ̈ܐ܁ ܐܲܝܠܹܝܢ ܕܹܝܢ ܕܡ̣ܢ ܢܝܵܚܵܐ ܕܚܘܼ̈ܫܵܒܹܐ ܒܝܼ̈ܫܹܐ|
      block |ܐܸܬܿܕܒܲܪܘ܃ ܬܘܼܒܼ ܡܸܛܠ ܙܗܝܼܪܘܼܬܼܵܐ ܥܛܲܦ̣ܘ ܩܵܡ̣ܘ ܥܲܠ ܪܵܘܡܵܐ|
      block |ܕܕܼܘܼܒܵܪܹ̈ܐ ܛܵܒܹ̈ܐ܁ ܐܲܝܠܹܝܢ ܓܹܝܪ ܕܲܒܼܬܼܘܼܟܼܠܵܢܵܐ ܕܥܲܡ̈ܠܹܐ ܒܲܙܗܝܼܪܘܼܬܼܵܐ|
      block |ܐܲܗܡ̣ܝܼܘ܃ ܡ̣ܢ ܪܵܘܡܵܐ ܕܕܼܘܼܒܵܪܹ̈ܐ ܠܘܵܬܼ ܫܲܪܝܘܼܬܼܵܐ ܕܚܲܝܹ̈ܐ ܐܸܫܬܒܼܝܼܘ܀|
      block |ܐܝܼܬܼ ܕܒܲܐܬܼܪܵܐ ܕܲܒܼܥܸܠܕܒܼܵܒܹ̈ܐ ܒܠܲܥ̣ܘ܃ ܘܲܒܼܙܲܒܼܢܵܐ ܕܫܲܝܢܵܐ ܡܝܼܬܼܘ܁|
      block |ܘܐܝܼܬܼ ܕܲܒܼܥܸܠܲܬܼ ܬܹܐܓܼܘܼܪܬܵܐ ܕܚܲܝܹ̈ܐ ܢܦܲܩ̣ܘ܃ ܘܲܫܦܵܝܵܐ ܠܢܲܦܫܗܘܿܢ|
      block |ܫܩܲܠ̣ܘ܀ ܠܵܐ ܗ̄ܘ̣ܵܐ ܡܵܐ ܕܡܸܫܬܲܪܥܝܼܢ ܚ̄ܢܲܢ ܒܲܨܒܼܘܼܢ ܢܸܬܿܬܿܥܝܼܩ܃|
      block |ܐܸܠܵܐ ܡܵܐ ܕܲܡܩܵܘܹܝܢܲܢ ܒܵܗ̇܁ ܫܵܪ̈ܥܵܬܼܵܐ ܕܹܝܢ܃ ܐܵܦ ܠܲܙܗܝܼܪܹ̈ܐ ܓܵܕܼ̈ܫܵܢ|
      block |ܐܝܼܬܼ ܐܸܡܲܬܼܝ܁ ܦܵܘܫܵܐ ܕܹܝܢ ܕܲܒܼܗܹܝܢ܃ ܡܝܼܬܼܘܼܬܼܵܐ ܗ̣̄ܝ ܕܠܲܓܼܡܵܪ܁|
      block |ܚܲܫܵܐ ܕܤܵܒܼܠܝܼܢܲܢ ܚܠܵܦ ܚܲܕܼܚ̈ܕܼܵܢܵܝܵܬܼܵܐ ܕܡܸܬܼܥܲܒܼܪܝܼܢܲܢ ܒܗܹܝܢ|
      block |ܥܵܪܨܵܐܝܼܬܼ܁ ܕܘܼܟܲܬܼ ܦܘܼܠܚܵܢܵܐ ܕܲܟܼܝܵܐ ܠܲܢ ܡܸܬܼܚܫܸܒܼ ܡ̣ܢ ܛܲܝܒܿܘܼܬܼܵܐ|
      block |ܛܥܝܼܢܲܬܼ ܚܲܝܹ̈ܢ܀ ܐܲܝܢܵܐ ܕܲܒܼܤܘܼܟܵܝܵܐ ܚܵܛܹ̇ܐ ܒܬܸܢܝܵܐ ܕܫܘܼܪܥܬܹܗ܃|
      block |ܥܲܡ ܐܲܠܵܗܵܐ ܒܨܸܢܥܬܼܵܐ ܡܗܲܠܸܟܼ܁ ܠܗܵܢܵܐ ܟܲܕܼ ܠܵܐ ܝܵܕܲܥ|
      block |ܫܵܘܪܵܐ ܥܠܵܘܗܝ ܨܵܦܲܚܬܵܐ ܕܲܡܤܵܡ ܒܪܹܫܵܐ܃ ܘܠܵܐ ܡܲܕܪܸܟܼ ܠܙܲܒܼܢܵܐ|
      block |ܕܤܘܼܟܵܝܹܗ܀|
      block |ܟܠ ܒܲܪܢܵܫܵܐ ܕܲܫܪܹܝܢ ܪܸ̈ܓܼܫܵܘܗܝ܃ ܫܪܸܐ ܠܸܒܹܗ܁ ܦܘܼܠܚܵܢܵܐ|
      block |ܕܠܸܒܵܐ܃ ܐܲܤܘܼܪܵܐ ܗ̄ܘ̣ ܕܗܲܕܵܡܹ̈ܐ ܒܲܪ̈ܵܝܹܐ܁ ܐܸܢ ܐܝܼܬܼ ܡܲܢ ܕܲܒܼܦܘܼܪܫܵܢܵܐ|
      block |ܥܵܒܹ̇ܕܼ ܠܵܗ̇ ܠܗܵܕܹܐ ܐܲܝܟܼ ܐܲܒܼܵܗ̈ܬܼܵܐ ܕܡ̣ܢ ܩܕܼܵܡܲܝܢ܃ ܝܑܼܕܼܝܼܥܵܐ ܗ̣̄ܝ|
      block |ܓܹܝܪ ܡ̣ܢ ܐ̄ܚܪ̈ܵܢܝܵܬܼܵܐ ܕܡܸܬܼܚܲܙ̈ܝܵܢ ܒܹܗ܃ ܕܠܵܐ ܐܲܤܝܼܪ ܒܝܘܼܬܼܪ̈ܵܢܹܐ|
      block |ܦܲܓܼܪ̈ܵܢܵܝܹܐ܃ ܘܠܵܐ ܪܵܚܹ̇ܡ ܟܸܤܦܵܐ܃ ܘܦܲܪܝܼܩܵܐ ܡܸܢܹܗ ܚܸܡܬܼܵܐ ܓܡܝܼܪܵܐܝܼܬܼ܁|
    block
      block |ܐܲܝܟܵܐ ܕܹܝܢ ܕܲܬܼܠܵܬܼ ܗܵܠܹܝܢ ܒܕܲܠܩܘܼܒܼܠܵܐ ܫܟܼܝܼ̈ܚܵܢ܃ ܪܸܚܡܲܬܼ ܝܘܼܬܼܪ̈ܵܢܹܐ|
      block |ܦܲܓܼܪ̈ܵܢܵܝܹܐ ܐܸܢ ܒܲܙܥܘܿܪ ܘܐܸܢ ܒܪܲܒܿ܃ ܘܲܕܼܠܝܼܠܘܼܬܼ ܚܸܡܬܼܵܐ܃ ܘܡܸܙܕܲܟܼܝܵܢܘܼܬܼܵܐ|
      block |ܕܡ̣ܢ ܟܲܪܤܵܐ܃ ܐܵܦܸܢ ܒܩܲܕܝܼ̈ܫܹܐ ܩܲܕܼܡܵܝܹ̈ܐ ܡܗܲܓܸܠܼ܃ ܕܲܥ܃ ܕܡ̣ܢ|
      block |ܠܵܐ ܡܤܲܝܒܿܪܵܢܘܼܬܼܵܐ ܕܲܠܓܼܵܘ ܐܝܼܬܹܝܗ̇ ܫܲܪܝܘܼܬܼܵܐ ܕܒܲܪ̈ܵܝܵܬܹܗ܃ ܘܠܵܐ|
      block |ܗ̄ܘ̣ܵܐ ܚܠܵܦ ܫܝܼܛܘܼܬܼ ܢܲܦܫܵܐ ܕܦܘܼܪܫܵܢܵܐ܁ ܘܐܸܠܵܐ܃ ܐܲܝܟܲܢ ܒܲܤܝܘܼܬܼܵܐ|
      block |ܕܥܲܠ ܦܲܓܪ̈ܵܢܵܝܬܼܵܐ܃ ܘܢܝܼܚܘܼܬܼܵܐ ܠܵܐ ܩܢܸܐ ܠܫܝܼܛܘܼܬܼܵܐ ܕܦܘܼܪܫܵܢܵܐ|
      block |ܢܲܩܝܼ̈ܦܵܢ܃ ܠܵܐ ܐܲܤܝܼܪܘܼܬܼܵܐ ܕܒܲܨܒܼܘܼ܃ ܘܒܲܤܝܘܼܬܼ ܚܲܝܹ̈ܐ܃ ܘܪܸܚܡܲܬܼ|
      block |ܒܢܲܝ̈ܢܵܫܵܐ܁ ܐܸܢ ܡܥܲܬܿܕܼܵܐܝܼܬܼ ܤܵܒܹ̇ܠ ܚܘܼܤܪ̈ܵܢܹܐ ܡܸܛܠ ܐܲܠܵܗܵܐ܃|
      block |ܕܟܸܐ ܡ̣ܢ ܠܓܼܵܘ܁ ܐܸܢ ܠܵܐ ܫܵܐܹ̇ܛ ܠܐ̄ܢܵܫ ܡܸܛܠ ܡܘܼ̈ܡܹܐ ܕܐܝܼܬܼ|
      block |ܠܹܗ܃ ܫܲܪܝܼܪܵܐܝܼܬܼ ܒܲܪ ܚܹܐܪܹ̈ܐ ܗ̄ܘ̣܁ ܐܸܢ ܠܵܐ ܤܲܘܲܚ ܠܘܼܩܒܲܠ|
      block |ܡܝܲܩܪ̈ܵܢܵܘܗܝ܃ ܘܡܸܬܿܬܿܙܝܼܥ ܒܦܸܓܼܥܵܐ ܕܐܲܝܠܹܝܢ ܕܠܹܗ ܠܵܐ ܫܵܠ̇ܡܝܼܢ܃|
      block |ܡܝܼܬܼܵܐ ܗ̄ܘ̣ ܒܲܫܪܵܪܵܐ ܠܚܲܝܹ̈ܐ ܕܲܬܼܢܵܢ܀ ܛܵܒܲܐ ܗ̣̄ܝ ܙܗܝܼܪܘܼܬܼܵܐ ܕܦܘܼܪܫܵܢܵܐ܃|
      block |ܡ̣ܢ ܕܘܼܒܵܪܹ̈ܐ ܕܟܼܠ ܐܸܤܟܹܝܡ ܕܡܸܬܼܩܲܠܚܝܼܢ ܒܟܼܠ ܡܘܼ̈ܫܚܵܢ ܕܲܒܼܢܲܝ̈ܢܵܫܵܐ܀|
      block |ܠܵܐ ܬܸܤܢܸܐ ܠܚܲܛܵܝܵܐ܁ ܟ̱ܠܲܢ܃ ܡܚܲܝܒܼܝܼܢܲܢ܁ ܐܸܢ ܡܸܛܠ ܐܲܠܵܗܵܐ ܗ̄ܘ̣|
      block |ܡܸܬܿܬܿܙܝܼܥ ܐܲܢ̄ܬܿ܃ ܒܟܼܝܼ ܥܠܵܘܗܝ܁ ܠܡܵܢܵܐ ܤܵܢܹ̇ܐ ܐܲܢ̄ܬܿ ܠܹܗ|
      block |ܠܲܚܛܵܗܵܘ̈ܗܝ ܟܲܝ ܤܵܢܹ̇ܐ ܐܲܢ̄ܬܿ ܨܲܠܵܐ ܥܲܠ ܩܢܘܿܡܹܗ܃ ܕܒܲܡܫܝܼܚܵܐ|
      block |ܬܸܬܿܕܲܡܸܐ܃ ܕܠܵܐ ܪܵܓܹ̇ܙ ܗ̄ܘ̣ܵܐ ܥܲܠ ܚܲܛܵܝܹ̈ܐ܃ ܐܸܠܵܐ ܡܨܲܠܸܐ ܗ̄ܘ̣ܵܐ|
      block |ܥܠܲܝܗܘܿܢ܁ ܠܵܐ ܚ̣ܙܲܝܬܿ ܐܲܝܟܲܢ ܒܵܟܹ̇ܐ ܗ̄ܘ̣ܵܐ ܥܲܠ ܐܘܿܪܸܫܠܸܡ ܒܤܲܓܝܼ̈ܐܵܬܼܵܐ|
      block |ܓܹܝܪ ܡܸܬܼܓܲܚܟܿܝܼܢܲܢ ܡ̣ܢ ܤܵܛܵܢܵܐ܁ ܡܸܛܠ ܡܵܢܵܐ ܠܗܵܘ̇ ܕܐܸܬܼܓܚܸܟܼ|
      block |ܐܲܟܼܘܵܬܲܢ ܡ̣ܢ ܗܵܘ̇ ܕܲܡܓܲܚܸܟܼ ܒܲܢ ܢܸܤܢܹܝܘܗܝ ܠܡܵܢܵܐ ܤܵܢܹ̇ܐ ܐܲܢ̄ܬܿ|
    block
      block |ܠܹܗ ܠܚܲܛܵܝܵܐ܃ ܐܘܿ ܒܲܢܵܫܵܐ ܐܵܪܵܐ܃ ܕܡܸܛܠ ܡܵܢܵܐ ܠܵܐ ܙܲܕܝܼܩ|
      block |ܐܲܟܼܘܵܬܼܵܟܼ ܘܐܲܝܟܵܘ ܐܝܼܬܲܝܟ ܙܲܕܝܼܩܵܐ܃ ܕܠܲܝܬܿ ܠܵܟܼ ܚܘܼܒܵܐ ܘܐܸܢ|
      block |ܐܝܼܬܼ ܠܵܟܼ ܚܘܼܒܵܐ܃ ܠܡܵܢܵܐ ܠܵܐ ܒܵܟܹ̇ܐ ܐܲܢ̄ܬܿ ܥܠܵܘܗܝ܃ ܐܸܠܵܐ ܪܵܕܹܦ|
      block |ܐܲܢ̄ܬܿ ܠܹܗ ܡ̣ܢ ܠܵܐ ܝܑܼܕܲܥܬܼܵܐ ܡܸܬܿܬܿܙܝܼܥܝܼܢ ܐ̄ܢܵܫ̈ܝܼܢ ܕܡܸܤܬܲܒܼܪܝܼܢ|
      block |ܦܵܪ̈ܘܿܫܹܐ܃ ܥܲܠ ܥ̇ܒܼܵܕܹ̈ܐ ܕܚܲܛܵܝܹ̈ܐ܀ ܗ̤ܘܝܼ ܟܵܪܟܿܙܵܐ ܕܛܲܝܒܿܘܼܬܹܗ|
      block |ܕܐܲܠܵܗܵܐ܃ ܡ̣ܢ ܗܵܝ̇ ܕܟܲܕܼ ܠܵܐ ܫܵܘܹ̇ܐ ܐܲܢ̄ܬܿ ܡܦܲܪܢܸܣ ܠܵܟܼ܁ ܘܟܲܕܼ|
      block |ܤܲܓܿܝܼ̈ܐܵܬܼܵܐ ܡܚܲܝܲܒܼ ܐܲܢ̄ܬܿ܃ ܒܬܲܥܬܹܗ ܒܵܟܼ ܠܵܐ ܝܑܼܕܼܝܼܥܵܐ܁ ܘܒܲܙܥܘܿܪ̈ܝܵܬܼܵܐ|
      block |ܕܲܡܚܵܘܸܐ ܐܲܢ̄ܬܿ ܨܸܒܼܝܵܢܵܐ܃ ܪܵܘܪ̈ܒܼܵܬܼܵܐ ܦܵܪܲܥ ܠܵܟܼ܁|
      block |ܠܵܐ ܬܘܼܒܼ ܬܸܩܪܸܐ ܟܹܐܢܵܐ ܠܐܲܠܵܗܵܐ܃ ܕܟܹܐܢܘܼܬܹܗ ܠܵܐ ܝܑܼܕܼܝܼܥܵܐ|
      block |ܒܤܘܼܥܪ̈ܵܢܲܝܟܼ܁ ܐܵܦܸܢ ܕܵܘܝܼܕܼ ܫܲܡܗܹܗ ܟܹܐܢܵܐ ܘܲܬܼܪܝܼܨܵܐ܃ ܐܸܠܵܐ ܒܪܹܗ|
      block |ܒܲܕܼܩ̣ ܠܲܢ ܕܛܵܒܼܵܐ ܐܝܼܬܼܵܘܗܝ ܘܒܲܤܝܼܡܵܐ܁ ܒܲܤܝܼܡ ܗ̄ܘ̣ ܠܲܡ ܥܲܠ|
      block |ܒܝܼ̈ܫܹܐ ܘܥܲܠ ܟܵܦܘܿܪܹ̈ܐ܁ ܐܲܝܟܲܢܵܐ ܡܫܲܡܲܗ ܐܲܢ̄ܬܿ ܟܹܐܢܵܐ ܠܐܲܠܵܗܵܐ܃|
      block |ܐܸܡܲܬܼܝ ܕܦܵܓܲܥ ܐܲܢ̄ܬܿ ܒܦܵܤܘܿܩܵܐ ܗܵܘ̇ ܕܥܲܠ ܐܲܓܼܪܵܐ ܕܦܵܥܠܹ̈ܐ|
      block |ܚܲܒܼܪܝܼ܃ ܠܵܐ ܡܲܥܘܸܠ ܐ̄ܢܵܐ ܒܵܟܼ܁ ܨܵܒܹ̇ܐ ܐ̄ܢܵܐ ܕܐܸܬܸܠ ܠܗܵܢܵܐ ܐ̄ܚܪܵܝܵܐ܃|
      block |ܐܲܝܟܼ ܕܠܵܟܿ܁ ܐܵܘ ܥܲܝܢܵܟܼ ܕܝܼܠܵܟܼ ܒܝܼܫܵܐ ܕܐܸܢܵܐ ܛܵܒܼ ܐ̄ܢܵܐ ܐܲܝܟܲܢܵܐ|
      block |ܐ̄ܢܵܫ ܠܐܲܠܵܗܵܐ ܢܸܩܪܸܐ ܟܹܐܢܵܐ܃ ܡܵܐ ܕܢܸܦܓܲܥ ܒܫܲܪܒܵܐ ܗܵܘ̇ ܕܥܲܠ|
      block |ܒܪܵܐ ܐܵܤܘܿܛܵܐ ܕܟܲܕܼ ܦܲܪܲܚ ܩܸܢܝܵܢܹܗ ܒܲܫܟܼܝܼܪܘܼܬܼܵܐ܃ ܒܲܬܼܘܵܬܼܵܐ|
      block |ܒܲܠܚܘܿܕܼ ܕܚ̣ܵܘܝܼ܃ ܪܗܸܛ̣ ܘܲܢܦܲܠ̣ ܥܲܠ ܨܵܘܪܹܗ܃ ܘܐܲܫܠܛܹܗ|
      block |ܥܲܠ ܟ̱ܠܹܗ ܩܸܢܝܵܢܹܗ܁ ܠܵܘ ܐ̄ܢܵܫ ܐ̄ܚܪܹܝܢ ܐܵܡܲ݁ܪ ܡܸܛܠܹܵܗ܃ ܕܢܸܬܼܦܲܠܲܓܼ|
      block |ܥܲܠ ܛܵܒܼܘܼܬܹܗ܁ ܒܪܹܗ ܗ̤ܘ ܡܲܤܗܸܕܼ ܥܠܵܘܗܝ ܗܵܠܹܝܢ܁ ܐܲܝܟܵܐ|
      block |ܐܝܼܬܹܝܗ̇ ܟܹܐܢܘܼܬܼܵܐ ܒܐܲܠܵܗܵܐ܃ ܕܟܲܕܼ ܚܲܛܵܝܹ̈ܐ ܐܝܼܬܲܝܢ ܗ̣̄ܘܲܝܢ܃ ܡܫܝܼܚܵܐ|
      block |ܚܠܵܦܲܝܢ ܡܝܼܬܼ ܐܸܢܕܹܝܢ ܗܵܪܟܵܐ ܡܪܲܚܡܵܢܵܐ ܗ̄ܘ̣܃ ܡܗܲܝܡܢܝܼܢܲܢ|
    block
      block |ܕܫܘܼܚܠܵܦܵܐ ܠܵܐ ܡܩܲܒܸܠ܁ ܚܵܣ܃ ܕܢܸܬܼܪܲܥܸܐ ܪܘܼܫܥܵܐ ܗܵܢܵܐ܃ ܕܐܝܼܬܼ|
      block |ܐܸܡܲܬܼܝ ܕܗܵܘܹ̇ܐ ܐܲܠܵܗܵܐ ܠܵܐ ܡܪܲܚܡܵܢܵܐ܁ ܠܵܐ ܡܸܫܬܲܚ̈ܠܦܵܢ ܕܝܼ̈ܠܵܝܵܬܹܗ|
      block |ܕܐܲܠܵܗܵܐ ܐܲܝܟܼ ܡܵܝ̈ܘܿܬܹܐ܁ ܘܠܲܝܬܿ ܐܸܡܲܬܝ ܕܠܵܐ ܩܢܸܐ ܡܸܕܸܡ܃ ܘܒܼܵܬܲܪܟܸܢ|
      block |ܩܵܢܹ̇ܐ܃ ܐܵܘ ܡ̣ܢ ܡܵܐ ܕܲܩܢܸܐ ܡܸܬܼܒܲܨܲܪ܃ ܐܵܘ ܡܸܬܿܬܵܘܤܲܦ ܐܲܝܟܼ|
      block |ܥܒܼܝܼ̈ܕܹܐ܁ ܐܸܠܵܐ ܐܲܝܠܹܝܢ ܕܐܝܼܬܼ ܠܹܗ ܠܐܲܠܵܗܵܐ܃ ܡܬܼܘܿܡܵܐܝܼܬܼ܃ ܘܲܕܼܠܵܐ|
      block |ܤܵܘܦܵܐ ܐܝܼܬܼ ܠܘܵܬܹܗ܃ ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܡܦܲܫܩܵܢܵܐ ܒܦܘܼܫܵܩܵܐ|
      block |ܕܲܒܼܪܝܼܬܼܵܐ܀ ܕܚܲܠ ܡ̣ܢ ܚܘܼܒܹܗ܃ ܘܠܵܐ ܡ̣ܢ ܫܡܵܐ ܕܩܲܫܝܘܼܬܼܵܐ ܕܤܝܼܡ|
      block |ܥܠܵܘܗܝ܁ ܐܲܚܸܒܲܝܗܝ܃ ܡܸܛܠ ܕܚܲܝܵܒܼܝܼܢ ܚ̄ܢܲܢ ܕܢܲܚܒܼܝܘܼܗܝ܁ ܠܵܘ ܡܸܛܠ|
      block |ܐܲܝܠܹܝܢ ܕܲܥܬܼܝܼܕܼ ܕܢܸܬܸܠ܃ ܐܸܠܵܐ ܐܵܦ ܚܠܵܦ ܐܲܝܠܹܝܢ ܕܲܢܤܲܒܼܢ܁ ܐܵܦܸܢ|
      block |ܗܵܢܵܐ ܚܲܕܼ ܥܵܠܡܵܐ ܒܲܠܚܘܿܕܼ ܥ̣ܒܲܕܼ ܡܸܛܠܵܬܲܢ܃ ܡܲܢ̣ܘܼ ܡܵܘܦܸܐ|
      block |ܠܛܲܝܒܿܘܼܬܹܗ ܐܲܝܟܵܐ ܐܸܢܘܿܢ ܦܘܼܪ̈ܥܵܢܵܘܗܝ ܒܤܘܼܥܪ̈ܵܢܲܝܢ ܡܲܢ̣ܘܼ|
      block |ܐܲܦܝܼܤܹܗ ܡ̣ܢ ܠܘܼܩܕܲܡ ܕܢܲܝܬܝܲܢ ܠܲܗܘܵܝܵܐ ܘܡܲܢ̣ܘܼ ܡܦܝܼܣ ܠܹܗ|
      block |ܚܠܵܦܲܝܢ܃ ܡܵܐ ܕܗܵܘܹ̇ܝܢܲܢ ܕܠܵܐ ܕܘܼܟܼܪܵܢ ܐܲܝܟܼ ܠܵܐ ܗ̤ܘܲܝܢܲܢ ܡܲܢ̣ܘܼ|
      block |ܡܙܝܼܥ ܗܵܘ̇ ܚܘܼܒܵܠܲܢ ܠܘܵܬܼ ܚܲܝܹ̈ܐ ܘܡ̣ܢ ܐܲܝܟܵܐ ܬܘܼܒܼ ܢܵܦܹ̇ܠ ܙܵܘܥܵܐ|
      block |ܕܝܼܕܲܥܬܼܵܐ ܒܓܼܵܘ ܕܲܚܝܼܚܵܐ ܐܘܿ ܠܬܸܡܗܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ!|
      block |ܐܘܿ ܠܕܼܘܼܡܵܪܵܐ ܕܛܵܒܼܘܼܬܹܗ ܕܒܼܵܪܘܿܝܲܢ! ܐܘܿ ܠܚܲܝܠܵܐ ܕܤܵܦܩܘܼܬܹܗ|
      block |ܕܲܠܟܼܠ! ܐܘܿ ܠܒܲܤܝܼܡܘܼܬܼܵܐ ܕܠܵܐ ܟܲܝܠܵܐ ܕܥܲܠ ܟܝܵܢܲܢ܃ ܐܵܦܸܢ|
      block |ܠܚܲܛܵܝܹ̈ܐ ܡܲܝܬܸܐ ܬܘܼܒܼ ܠܲܗܘܵܝܵܐ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ ܗܵܘ̇|
      block |ܕܐܲܪܫܲܥ̣ ܘܓܲܕܸܦ̣ ܥܠܵܘܗܝ܃ ܕܲܡܩܝܼܡ ܠܹܗ ܠܥܲܦܪܵܐ ܕܠܵܐ ܙܵܘܥܵܐ܃|
      block |ܬܘܼܩܵܢܵܐ ܫܒܼܝܼܚܵܐ ܘܝܲܕܼܘܼܥܬܼܵܢܵܐ ܘܡܲܠܵܠܵܐ܁ ܘܲܙܪܝܼܩܘܼܬܹܗ ܕܕܲܚܝܼܚܵܐ|
      block |ܠܵܐ ܪܵܓܼܘܿܫܵܐ ܘܪܸ̈ܓܼܫܹܐ ܡܒܲܕܿܪܹ̈ܐ܃ ܟܝܵܢܵܐ ܡܲܠܵܠܵܐ ܘܩܲܠܝܼܠ ܙܵܘ̈ܥܹܐ܁|
      block |ܐܵܦܸܢ ܠܢܘܼܚܵܡܹܗ ܠܵܐ ܤܵܦܹ̇ܩ ܚܲܛܵܝܵܐ܃ ܠܛܲܝܒܿܘܼܬܹܗ ܠܡܸܬܼܪܲܥܵܝܘܼ܁|
    block
      block |ܐܲܝܟܵܐ ܗ̣̄ܝ ܓܹܗܲܢܵܐ ܕܡܲܨܝܵܐ ܕܬܲܚܸܫ ܠܲܢ ܘܐܲܝܢܵܐ ܗ̄ܘ̣ ܬܲܫܢܝܼܕܼܵܐ|
      block |ܕܥܵܠܒܵܐ ܒܲܢ ܕܼܸܚܠ̱ܬܹܗ܃ ܠܡܸܙܟܵܐ ܠܚܲܕܼܘܼܬܼܵܐ ܕܚܘܼܒܹܗ ܘܡܵܢܲܐ ܗ̣̄ܝ|
      block |ܓܹܗܲܢܵܐ܃ ܠܘܼܩܒܲܠ ܛܲܝܒܿܘܼܬܼܵܐ ܕܢܘܼܚܵܡܵܐ ܕܡ̣ܢ ܫܝܘܿܠ ܟܲܝ ܡܢܲܚܸܡ|
      block |ܠܲܢ܃ ܘܥܵܒܹ̇ܕܼ ܠܗܵܢܵܐ ܡܸܬܼܚܲܒܿܠܵܢܵܐ ܕܢܸܠܒܲܫ ܠܵܐ ܡܸܬܼܚܲܒܿܠܵܢܘܼܬܼܵܐ܃|
      block |ܘܲܠܗܵܢܵܐ ܥܓܼܝܼܢ ܒܨܲܥܪܵܗ̇ ܕܲܫܝܘܿܠ ܡܩܝܼܡ ܒܫܘܼܒܼܚܵܐ ܐܘܿ ܦܵܪ̈ܘܿܫܹܐ܃|
      block |ܬܵܘ ܐܸܬܿܕܲܡܲܪܘ! ܡ̇ܢ ܐܝܼܬܼ ܠܹܗ ܡܲܕܥܵܐ ܚܲܟܿܝܼܡܵܐ ܕܬܼܵܡܲܗ ܬܵܘ|
      block |ܢܸܬܼܡܲܗ ܥܲܠ ܛܲܝܒܿܘܼܬܹܗ ܕܒܼܵܪܘܿܝܲܢ! ܦܘܼܪܥܵܢܵܐ ܕܚܲܛܵܝܹ̈ܐ ܗܵܢܵܐ ܗܵܘܹ̇ܐ܃|
      block |ܕܲܚܠܵܦ ܦܘܼܪܥܵܢ ܟܹܐܢܘܼܬܼܵܐ܃ ܗ̤ܘ ܢܘܼܚܵܡܵܐ ܦܵܪܲܥ ܠܗܘܿܢ܁ ܘܲܚܠܵܦ|
      block |ܦܲܓܼܪܹ̈ܐ ܗܵܢܘܿܢ ܕܕܼܵܫ̣ܘ ܥܲܠ ܢܵܡܘܿܤܵܘ̈ܗܝ܃ ܗ̤ܘ ܫܘܼܒܼܚܵܐ ܕܲܓܼܡܝܼܪܘܼܬܼܵܐ|
      block |ܠܗܘܿܢ ܢܲܠܒܸܫ܁ ܪܲܒܵܐ ܗ̣̄ܝ ܗܵܕܹܐ ܛܲܝܒܿܘܼܬܼܵܐ ܕܒܼܵܬܲܪ ܕܐܲܤܟܸܠܢ܃|
      block |ܡ̣ܢ ܗܵܝ̇ ܕܟܲܕܼ ܠܵܐ ܗ̤ܘܲܝܢܲܢ܃ ܐܲܝܬܝܼ ܠܬܼܘܿܩܵܢܲܢ ܠܲܗܘܵܝܵܐ܀ ܫܘܼܒܚܵܐ|
      block |ܠܛܲܝܒܲܘܼܬܼܵܟܼ ܕܠܵܐ ܡܸܬܼܡܲܫܚܵܐ! ܗܵܫܵܐ ܫܲܬܿܩܘܼܢܝ ܡܵܡ̈ܘܿܠܲܝ ܛܲܝ̈ܒܿܘܵܬܼܵܟܼ܃|
      block |ܘܠܵܐ ܐܸܫܬܚܲܪ ܒܝܼ ܙܵܘܥܵܐ܃ ܐܵܦܠܵܐ ܠܩܘܼܒܵܠܛܲܝܒܿܘܼܬܼܵܟܼ܁ ܒܐܲܝܠܹܝܢ|
      block |ܦܘܼ̈ܡܹܐ ܢܵܘܕܹܐ ܠܵܟܼ܃ ܡܲܠܟܵܐ ܛܵܒܼܵܐ ܪܵܚܹ̇ܡ ܚܲܝܲܝ̈ܢ ܫܘܼܒܼܚܵܐ ܠܵܟܼ|
      block |ܒܲܬܼܪ̈ܲܝܗܘܿܢ ܥܵܠܡܹ̈ܐ ܕܲܒܼܪܲܝܬܿ ܠܬܲܪܒܿܝܼܬܲܢ ܘܲܠܒܼܘܼܤܵܡܲܢ܃ ܡ̣ܢ ܟܠ|
      block |ܕܐܲܝܬܝܼܬܿ ܠܲܗܘܵܝܵܐ ܠܡܸܕܲܥ ܬܸܫܒܿܘܿܚܬܵܟܼ܃ ܐܵܦ ܗܵܫܵܐ ܘܲܒܼܟܼܠܙܒܲܢ|
      block |ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
  block 51
    block
    block
      block |ܥܲܠ ܬܠܵܬܼܵܐ ܛܲܟܼܤܹ̈ܐ ܕܝܼܕܲܥܬܼܵܐ܃ ܘܦܘܼܪܫܵܢܵܐ ܕܦܘܼܠܚܵܢܗܘܿܢ|
      block |ܘܙܵܘܥܲܝ̈ܗܘܿܢ܁ ܘܥܲܠ ܗܲܝܡܵܢܘܼܬܼܵܐ ܕܢܲܦܫܵܐ܃ ܘܥܘܼܬܼܪܵܐ ܕܐ̄ܪ̈ܵܙܹܐ|
      block |ܕܲܟܼܤܹܝܢ ܒܵܗ̇܁ ܘܕܲܟܼܡܵܐ ܤܲܩܘܼܒܼܠܵܝܵܐ ܝܑܼܕܲܥܬܼܵܐ ܕܥܵܠܡܵܐ ܗܵܢܵܐ|
      block |ܒܦܘܼܪ̈ܤܹܝܗ̇܃ ܠܲܦܫܝܼܛܘܼܬܼ ܗܲܝܡܵܢܘܼܬܼܵܐ܁ ܢܐ܁|
    block
      block |ܢܲܦܫܵܐ ܗܵܟܹܝܠ ܕܒܲܫܒܼܝܼ̈ܠܹܐ ܕܕܼܘܼܒܵܪܹ̈ܝܗ̇ ܒܐܘܼܪܚܵܐ ܕܗܲܝܡܵܢܘܼܬܼܵܐ|
      block |ܪܵܕܼܝܵܐ܃ ܘܗ̤ܝ ܗܵܕܹܐ ܐܲܨܠܚܲܬ̤ ܠܵܗ̇ ܙܲܒܼܢ̈ܝܼܢ ܤܲܓܝܼ̈ܐܵܢ܁ ܦܢܵܬ̤ ܠܵܗ̇|
      block |ܬܘܼܒܼ ܥܲܠ ܦܘܼܪ̈ܤܹܐ ܕܝܼܕܲܥܬܼܵܐ܃ ܡܸܚܕܼܵܐ ܐܸܬܼܚܲܓܿܪܲܬ̤ ܠܵܗ̇|
      block |ܡ̣ܢ ܗܲܝܡܵܢܘܼܬܼܵܐ܁ ܘܐܸܬܼܚܲܤܟܲܬ̤ ܠܵܗ̇ ܡ̣ܢ ܚܲܝܠܵܐ ܗܵܘ̇ ܡܸܬܼܝܲܕܼܥܵܢܵܐ|
      block |ܕܗܲܝܡܵܢܘܼܬܼܵܐ܃ ܕܲܒܼܥܘܼܕܼܪ̈ܵܢܹܐ ܡܫܲܚ̈ܠ̱ܦܹܐ ܓܿܠܝܵܐ ܝܵܬܼܵܗ̇ ܒܢܲܦܫܵܐ|
      block |ܫܦܝܼܬܼܵܐ܃ ܕܲܕܼܠܵܐ ܥܘܼܩܵܒܼ ܒܵܗ̇ ܡܸܬܼܚܲܫܚܵܐ ܦܫܝܼܛܵܐܝܼܬܼ ܒܟܼܠܗܹܝܢ|
      block |ܕܝܼܠܵܗ̇܁ ܢܲܦܫܵܐ ܕܲܚܕܼܵܐ ܙܒܲܢ ܒܗܲܝܡܵܢܘܼܬܼܵܐ ܐܲܓܼܥܠܲܬ̤ ܝܵܬܼܵܗ̇|
      block |ܠܐܲܠܵܗܵܐ܃ ܘܲܒܼܢܸܤ̈ܝܵܢܹܐ ܤܲܓܝܼ̈ܐܹܐ ܩܲܒܿܠܲܬ̤ ܛܥ̈ܡܵܬܼܵܐ ܕܥܘܼܕܼܪ̈ܵܢܹܝܗ̇܃|
      block |ܬܘܼܒܼ ܠܲܝܬܿ ܠܵܗ̇ ܪܸܢܝܵܐ ܕܲܩܢܘܿܡܵܗ̇܃ ܐܸܠܵܐ ܒܬܸܡܗܵܐ ܘܲܒܼܫܸܬܼܩܵܐ|
      block |ܒܠܝܼܡܵܐ܁ ܘܲܕܿܬܸܬܼܦܢܸܐ ܬܘܼܒܼ ܥܲܠ ܦܘܼܪ̈ܤܹܐ ܕܝܼܕܲܥܬܼܵܗ̇܃|
      block |ܘܲܠܡܸܬܼܚܲܫܵܚܘܼ ܒܗܘܿܢ ܠܵܐ ܫܲܠܝܼܛܵܐ܁ ܕܠܵܐ ܐܲܝܟܼ ܕܲܒܼܕܲܠܩܘܼܒܼܠܵܐ|
      block |ܬܸܬܼܓܠܸܙ ܐܵܦ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܼܵܐ܃ ܗܵܝ̇ ܕܲܒܼܟܸܤܝܵܐ ܤܵܥ̇ܪܵܐ|
      block |ܠܵܗ̇ ܕܠܵܐ ܫܸܠܝܵܐ܃ ܘܝܵܨ̇ܦܵܐ ܕܝܼܠܵܗ̇܃ ܘܒܲܐܡܝܼܢܘܼ ܢܲܩܝܼܦܵܐ ܠܵܗ̇|
      block |ܒܟܼܠܕܘܼܟ܁ ܐܲܝܟܼ ܡ̇ܢ ܕܫܵܛܲܬ̤ ܥܠܹܝܗ̇܃ ܕܗ̤ܝ ܠܲܩܢܘܿܡܵܗ̇ ܤܵܦ̇ܩܵܐ|
      block |ܠܲܡܕܲܒܵܪܘܼ ܒܚܲܝܠܵܐ ܕܝܼܕܲܥܬܼܵܗ̇܁ ܐܲܝܠܹܝܢ ܓܹܝܪ ܕܢܘܿܗܪܵܐ ܕܗܲܝܡܵܢܘܼܬܼܵܐ|
      block |ܒܠܸܒܵܪ̈ܵܬܼܗܘܿܢ ܕܢܲܚ̣܃ ܠܵܐ ܬܘܼܒܼ ܕܲܢܨܲܠܘܿܢ ܥܲܠ ܢܲܦܫܗܘܿܢ ܡܲܡܪܚܝܼܢ܃|
      block |ܐܵܦܠܵܐ ܕܢܸܒܼܥܘܿܢ ܡ̣ܢ ܐܲܠܵܗܵܐ ܗܲܒܼܠܲܢ ܙܲܦܠܵܢ܃ ܐܵܘ ܕܲܫܩܘܿܠ ܡܼܢܲܢ|
    block
      block |ܙܲܦܠܵܢ܃ ܘܠܵܐ ܕܢܸܪܢܘܿܢ ܕܢܲܦܫܗܘܿܢ ܒܚܲܕܼ ܡ̣ܢ ܙܢܝܼ̈ܢ܁ ܒܗܵܝ̇|
      block |ܕܲܒܼܥܲܝ̈ܢܹܐ ܝܲܕܼܘܼ̈ܥܬܼܵܢܝܵܬܼܵܐ ܕܗܲܝܡܵܢܘܼܬܼܗܘܿܢ܃ ܒܟܼܠܥܸܕܵܢ ܚܵܙܹܝܢ|
      block |ܠܲܒܼܛܝܼܠܘܼܬܼܵܐ ܐܲܒܼܵܗܵܝܬܵܐ ܕܡܲܛܠܠܵܐ ܥܠܲܝܗܘܿܢ܃ ܡ̣ܢ ܗܵܘ̇ ܐܲܒܼܵܐ|
      block |ܫܲܪܝܼܪܵܐ ܕܙܵܟܼܝܵܐ ܥܲܙܝܼܙܘܼܬܼ ܚܘܼܒܹܗ ܠܵܐ ܡܸܬܼܡܲܫܚܵܢܝܼܬܼܵܐ܃ ܠܟܼܠܵܗ̇|
      block |ܪܸܚܡܬܵܐ ܕܐܲܒܼܵܗܹ̈ܐ ܕܒܸܤܪܵܐ܁ ܗܵܘ̇ ܕܲܡܨܸܐ ܒܚܲܝܠܵܐ ܝܲܬܝܼܪ ܡ̣ܢ ܟܠ|
      block |ܠܡܸܥܒܲܕܼ ܠܲܢ܃ ܘܝܲܬܝܼܪ ܡ̣ܢ ܡܵܐ ܕܫܵܐܠܝܼܢܲܢ ܘܪܵܢܹܝܢܲܢ܁ ܤܲܩܘܼܒܼܠܵܝܵܐ|
      block |ܓܹܝܪ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ܃ ܘܫܵܪܘܿܝܬܼܵܐ ܗ̣̄ܝ ܗܲܝܡܵܢܘܼܬܼܵܐ ܒܟܼܠܗܹܝܢ|
      block |ܕܝܼܠܵܗ̇܃ ܠܢܵܡܘܿܤܹ̈ܝܗ̇ ܕܝܼܕܲܥܬܼܵܐ܁ ܠܵܘ ܕܪܘܼܚ ܐܵܡܲ݁ܪܢܵܐ܁ ܦܤܵܩܵܐ ܓܹܝܪ|
      block |ܕܲܬܼܚܘܼܡܹ̈ܝܗ̇ ܕܝܼܕܲܥܬܼܵܐ ܗܵܢܵܘ܃ ܕܲܠܒܲܪ ܡ̣ܢ ܥܘܼܩܵܒܼܵܐ ܘܲܒܼܨܵܬܼܵܐ ܕܢܸܥܒܸܕܼ|
      block |ܐ̄ܢܵܫ ܚܕܼܵܐ ܡ̣ܢ ܨܒܼܘܼ ܠܵܐ ܫܲܠܝܼܛ ܠܹܗ܁ ܐܸܠܵܐ ܢܸܗܘܸܐ ܡܥܲܩܸܒܼ܃|
      block |ܕܐܸܢ ܡܲܨܝܵܐ ܠܡܸܗܘܵܐ܃ ܗܵܘ̇ ܡܵܐ ܕܢܸܗܡܘܿܣ ܠܘܵܬܹܗ ܐܸܬܼܪܲܥܝܼ܁|
      block |ܗܲܝܡܵܢܘܼܬܼܵܐ ܕܹܝܢ܃ ܡܵܢܵܐ ܐܸܡܲܬܼܝ ܗܵܟܹܝܠ ܕܐܹܝܢ ܘܠܵܐ ܫܲܘܝܵܐܝܼܬܼ|
      block |ܩܪܸܒܼ ܠܘܵܬܼܵܗ̇܃ ܕܲܬܼܟܲܬܲܪ ܬܲܡܵܢ ܗܲܝܡܵܢܘܼܬܼܵܐ ܠܵܐ ܡܸܬܿܛܦܝܼܤܵܐ܁|
      block |ܝܑܼܕܲܥܬܼܵܐ ܡ̇ܢ ܕܠܵܐ ܩܸܦ̈ܠܹܐ ܘܦܘܼܪ̈ܤܹܐ ܕܬܸܬܼܚܲܫܲܚ܃ ܘܐܵܦܠܵܐ|
      block |ܕܐܝܼܬܹܝܗ̇ ܡܸܬܼܝܲܕܼܥܵܐ܁ ܘܗ̤ܝ ܗܵܕܹܐ ܐܵܬ̤ܵܐ ܐܝܼܬܹܝܗ̇ ܕܲܦܠܝܼܓܼܘܼܬܼܵܗ̇|
      block |ܕܥܲܠ ܫܪܵܪܵܐ܁ ܗܲܝܡܵܢܘܼܬܼܵܐ ܕܹܝܢ܃ ܚܕܼܵܐ ܬܲܪܥܝܼܬܼܵܐ ܫܦܝܼܬܼܵܐ ܘܲܦܫܝܼܛܬܐ|
      block |ܒܵܥ̇ܝܵܐ܃ ܕܪܲܚܝܼܩܵܐ ܡ̣ܢ ܟ̱ܠܵܗ̇ ܨܢܝܼܥܘܼܬܼܵܐ ܘܲܒܼܥܵܬܵܐ ܕܦܘܼܪ̈ܤܹܐ܁ ܚܙܝܼ|
      block |ܐܲܝܟܲܢ ܤܲܩܘܼ̈ܒܼܠܵܝܵܢ ܠܲܚ̈ܕܼܵܕܹܐ܁ ܒܲܝܬܵܗ̇ ܕܗܲܝܡܵܢܘܼܬܼܵܐ܃ ܬܲܪܥܝܼܬܼܵܐ|
      block |ܫܒܲܪܬܵܐ܃ ܘܠܸܒܵܐ ܒܪܝܼܪܵܐ܁ ܒܲܒܼܪܝܼܪܘܼܬܼܵܐ ܠܲܡ ܕܠܸܒܿܗܘܿܢ܃|
      block |ܡܫܲܒܿܚܝܼܢ ܗ̄ܘ̣ܵܘ ܠܐܲܠܵܗܵܐ܁ ܘܐܸܠܵܐ ܠܲܡ ܬܸܬܼܗܲܦܟܿܘܼܢ ܘܬܸܗܘܘܿܢ|
      block |ܐܲܝܟܼ ܛܠܵܝܹ̈ܐ܃ ܘܫܲܪܟܵܐ܁ ܝܑܼܕܲܥܬܼܵܐ ܕܹܝܢ܃ ܠܬܲܪ̈ܬܲܝܗܹܝܢ ܗܵܠܹܝܢ|
    block
      block |ܪܵܕܼܘܿܦ ܐܝܼܬܹܝܗ̇ ܘܤܲܩܘܼܒܼܠܵܝܵܐ܁ ܝܑܼܕܲܥܬܼܵܐ܃ ܬܚܘܿܡܵܘ̈ܗܝ ܕܲܟܼܝܵܢܵܐ|
      block |ܢܵܛ̇ܪܵܐ܃ ܒܟܼܠܗܘܿܢ ܫܒܼܝܼ̈ܠܹܝܗ̇܁ ܗܲܝܡܵܢܘܼܬܼܵܐ ܓܹܝܪ܃ ܠܥܸܠ ܡ̣ܢ ܟܝܵܢܵܐ|
      block |ܥܵܒܼ̇ܕܵܐ ܡܲܪܕܝܼܬܵܗ̇܁ ܝܑܼܕܲܥܬܼܵܐ ܠܟܼܠ ܡܸܕܸܡ ܕܫܵܪܘܿܝܵܐ ܗ̄ܘ̣ ܕܲܟܼܝܵܢܵܐ܃|
      block |ܐܵܦܠܵܐ ܠܲܡܢܲܤܵܝܘܼ ܠܘܵܬܼܵܗ̇ ܫܵܒܼ̇ܩܵܐ܃ ܐܸܠܵܐ ܠܡܸܫܪܵܐ ܠܗܲܠ ܡܸܢܹܗ|
      block |ܒܪܘܼܚܩܵܐ܁ ܗܲܝܡܵܢܘܼܬܼܵܐ ܕܹܝܢ ܡܫܲܠܛܵܠܝܼܬܼ ܦܵܩ̇ܕܵܐ ܘܐܵܡ̇ܪܵܐ܃ ܕܥܲܠ|
      block |ܓܵܪܤܵܐ ܠܲܡ ܘܥܲܠ ܚܲܪܡܵܢܵܐ ܬܸܕܼܪܘܿܟܼ܃ ܘܲܬܿܕܼܘܼܫ ܐܲܪܝܵܐ ܘܬܲܢܝܼܢܵܐ܁|
      block |ܠܝܼܕܼܥܬܼܵܐ܃ ܕܸܚܠܬܼܵܐ ܢܲܩܝܼܦܵܐ܁ ܠܗܲܝܡܵܢܘܼܬܼܵܐ ܕܹܝܢ܃ ܢܘܼܟܼܠܵܢܵܐ܁ ܟܡܵܐ|
      block |ܕܲܒܼܦܘܿܪ̈ܤܹܝܗ̇ ܕܝܼܕܲܥܬܼܵܐ ܪܵܕܹܐ ܒܲܪܢܵܫܵܐ܃ ܠܵܐ ܡܸܬܼܚܲܪܲܪ ܡ̣ܢ ܕܸܚܠܬܼܵܐ܃|
      block |ܘܐܵܦܠܵܐ ܠܚܹܐܪܘܼܬܼܵܐ ܕܢܸܫܬܘܸܐ ܡܲܨܝܵܐ܁ ܡܵܐ ܕܹܝܢ ܕܲܢܩܸܦ̣ ܠܵܗ̇|
      block |ܠܗܲܝܡܵܢܘܼܬܼܵܐ܃ ܡܸܚܕܼܵܐ ܐܲܝܟܼ ܒܲܪ ܚܹܐܪܹ̈ܐ ܘܡܲܠܟܵܐ ܕܢܲܦܫܹܗ܃ ܘܐܲܝܟܼ|
      block |ܒܪܵܐ ܕܐܲܠܵܗܵܐ܃ ܒܟܼܠܡܸܕܸܡ ܒܚܹܐܪܘܼܬܼܵܐ ܡܸܬܼܚܲܫܲܚ ܡܫܲܠܛܵܐܝܼܬܼ܁|
      block |ܒܲܪܢܵܫܵܐ ܕܐܸܫܟܲܚ ܩܠܝܼ̈ܕܹܐ ܕܗܲܝܡܵܢܘܼܬܼܵܐ܃ ܐܲܝܟܼ ܐܲܠܵܗܵܐ ܡܸܬܼܚܲܫܚ|
      block |ܒܟܼܠܗܘܿܢ ܟܝܵܢܹ̈ܐ ܕܲܒܼܪܝܼܬܼܵܐ܁ ܠܗܲܝܡܵܢܘܼܬܼܵܐ ܓܹܝܪ ܫܲܠܝܼܛ ܠܵܗ̇܃|
      block |ܐܵܦ ܒܪܝܼܬܼܵܐ ܚܕܼܵܬܵܐ ܠܡܸܒܼܪܵܐ܃ ܒܲܕܼܡܘܼܬܼܵܐ ܕܐܲܠܵܗܵܐ܁ ܨܒܲܝܬܿ ܠܲܡ܃|
      block |ܘܟܼܠ ܡܸܕܸܡ ܩܵܡ̣ ܩܕܼܵܡܲܝܟܼ܁ ܘܲܙܒܼܢ̈ܝܼܢ ܤܲܓܝܼ̈ܐܵܢ܃ ܡ̣ܢ ܠܵܐ ܡܸܕܸܡ|
      block |ܟܠܡܸܕܸܡ ܤܸܦܩܲܬ̤ ܠܡܸܥܒܲܕܼ܁|
      block |ܝܑܼܕܲܥܬܼܵܐ ܟܹܝܬܼ܃ ܒܸܠܥܵܕܼ ܡ̣ܢ ܡܠܘܿܐܹ̈ܐ܃ ܕܬܸܥܒܸܿܕܼ ܡܸܕܸܡ ܠܵܐ|
      block |ܡܸܫܟܿܚܵܐ܁ ܝܑܼܕܲܥܬܼܵܐ ܡܲܢ܃ ܠܗܵܘ̇ ܡܵܐ ܕܠܵܐ ܐܸܬܼܝܼܗܸܒܼ ܠܲܟܼܝܵܢܵܐ܃|
      block |ܠܡܸܦܤܲܥ ܥܠܵܘܗܝ ܠܵܐ ܡܲܡܪܚܵܐ܁ ܕܐܲܝܟܼ ܐܲܝܟܲܢ ܗܵܝ̇ ܓܹܝܪ|
      block |ܕܲܟܼܝܵܢܵܐ ܫܲܪܝܵܐ ܕܡܲܝ̈ܵܐ ܠܵܐ ܡܩܲܒܸܠ ܠܥܸܠ ܡ̣ܢ ܚܲܨܹܗ ܕܘܼܪ̈ܟܵܬܼܵܐ|
      block |ܒܸܤܪ̈ܵܢܵܝܬܼܵܐ܃ ܘܕܼܵܐ̇ܠܹܡ ܠܢܘܼܪܵܐ ܡܵܘܩܕܼܵܐ ܠܹܗ܃ ܘܲܠܡܲܡܪܵܚܘܼ ܥܲܠ|
    block
      block |ܗܵܠܹܝܢ ܕܩܹܘܲܢܕܹܝܢܘܿܣ ܐܝܼܬܹܝܗ̇܁ ܠܗܵܕܹܐ ܝܑܼܕܲܥܬܼܵܐ܃ ܙܗܝܼܪܵܐܝܼܬܼ|
      block |ܢܵܛ̇ܪܵܐ܁ ܘܲܕܬܸܦܩܘܿܕܼ ܠܡܸܥܒܲܪ ܥܲܠ ܗܵܢܵܐ ܬܚܘܼܡܵܐ܃ ܠܲܓܼܡܵܪ ܠܵܐ|
      block |ܡܸܬܿܛܦܝܼܤܵܐ܁ ܗܲܝܡܵܢܘܼܬܼܵܐ ܕܹܝܢ ܡܫܲܠܛܵܐܝܼܬܼ ܦܵܩ̇ܕܵܐ ܗܵܕܹܐ ܟܲܕܼ|
      block |ܐܵܡ̇ܪܵܐ܃ ܕܐܸܢ ܠܲܡ ܬܗܲܠܸܟܼ ܥܲܠ ܢܘܼܪܵܐ܃ ܠܵܐ ܬܵܘܩܵܕܵܟܼ܁ ܘܢܲܗܪ̈ܵܘܵܬܼܵܐ܃|
      block |ܠܵܐ ܢܸܓܼܪܦܘܼܢܵܟܼ܁ ܘܗ̤ܝ ܗܵܕܹܐ ܙܲܒܼܢ̈ܝܼܢ ܤܲܓܝܼ̈ܐܵܢ ܤܸܥܪܲܬ̤ ܗܲܝܡܵܢܘܼܬܼܵܐ܃|
      block |ܠܥܹܝܢ ܟ̱ܠܵܗ̇ ܒܪܝܼܬܼܵܐ܁ ܕܐܸܠܘܼ ܠܝܼܕܲܥܬܼܵܐ ܐܸܬܼܝܼܗܸܒܼ ܐܲܬܼܪܵܐ ܬܲܡܵܢ܃|
      block |ܠܲܓܼܡܵܪ ܠܲܡܢܲܤܵܝܘܼ ܠܘܵܬܼ ܕܐܲܝܟܼ ܗܵܠܹܝܢ܃ ܠܵܐ ܡܲܦܤܵܐ ܗ̄ܘ̣ܵܬܼ܁|
      block |ܒܗܲܝܡܵܢܘܼܬܼܵܐ ܓܹܝܪ܃ ܤܲܓܝܼ̈ܐܹܐ ܠܦܘܼܡܵܗ̇ ܕܫܲܠܗܹܒܼܝܼܬܼܵܐ ܥܲܠܘ܃|
      block |ܘܚܲܝܠܵܗ̇ ܕܢܘܼܪܵܐ ܝܵܩܹܕܬܵܐ ܦܲܓܸܕܼܘ܃ ܘܲܕܼܠܵܐ ܢܸܟܼܝܵܢ ܒܓܼܵܘܵܗ̇ ܩܵܘܝܼܘ܃|
      block |ܘܥܲܠ ܚܲܨܹܗ ܕܝܲܡܵܐ ܐܲܝܟܼ ܕܥܲܠ ܐܲܪܥܵܐ ܝܲܒܿܝܼܫܬܼܵܐ ܗܲܠܸܟܼܘ܁ ܘܗܵܐ|
      block |ܗܵܠܹܝܢ ܟܠܗܹܝܢ ܠܥܸܠ ܡ̣ܢ ܟܝܵܢܵܐ ܐܸܢܹܝܢ܃ ܘܤܲܩܒܼܘܼܠܵܐ ܠܩܸܦ̈ܠܹܝܗ̇|
      block |ܕܝܼܕܲܥܬܼܵܐ܁ ܚ̣ܙܲܝܬܿ ܠܗܲܝܡܵܢܘܼܬܼܵܐ܃ ܐܲܝܟܲܢ ܙܲܥܙܥܲܬ̤ ܠܫܲܬܼܐܸܤܹ̈ܝܗ̇|
      block |ܕܝܼܕܲܥܬܼܵܐ܃ ܘܚܵܘܝܲܬ̤ ܤܪ̈ܝܼܩܹܐ ܠܟܼܠܗܘܿܢ ܦܘܼܪ̈ܤܹܝܗ̇ ܘܢܵܡܘܿܤܹ̈ܝܗ̇|
      block |ܚ̣ܙܲܝܬܿ ܠܝܼܕܲܥܬܼܵܐ܃ ܐܲܝܟܲܢ ܢܵܛ̇ܪܵܐ ܬܚܘܼܡܵܘ̈ܗܝ ܕܲܟܼܝܵܢܵܐ ܚ̣ܙܲܝܬܿ|
      block |ܘܲܠܗܲܝܡܵܢܘܼܬܼܵܐ܃ ܐܲܝܟܲܢ ܦܵܤ̇ܥܵܠ ܠܥܸܠ ܡ̣̤ܢ ܟܝܵܢܵܐ ܠܡܸܥܒܲܕܼ ܫܒܼܝܼ̈ܠܹܐ|
      block |ܕܡܲܪܕܝܼܬܼܵܗ̇ ܚܲܡܫܵܐ ܐܲܠܦܹ̈ܐ ܕܲܫܢܲܝ̈ܵܐ ܚܲܤܝܼܪ ܝܲܬܿܝܼܪ܃ ܦܘܼܪ̈ܤܹܐ|
      block |ܕܝܼܕܲܥܬܼܵܐ ܡܕܲܒܿܪܝܼܢ ܗ̄ܘ̣ܵܘ ܠܥܵܠܡܵܐ܁ ܘܠܲܓܼܡܵܪ ܠܲܡܪܵܡܘܼ ܪܹܫܹܗ|
      block |ܡ̣ܢ ܐܲܪܥܵܐ܃ ܘܲܠܡܲܪܓܵܫܘܼ ܒܚܲܝܠܵܐ ܕܥܵܒܼܘܿܕ݂ܹܗ ܠܵܐ ܐܸܬܼܡܨܝܼ܁|
      block |ܥܕܲܡܵܐ ܕܕܸܢܚܲܬ̤ ܠܲܢ ܗܲܝܡܵܢܘܼܬܼܵܐ܃ ܘܚܲܪܲܪܬܲܢ ܡ̣ܢ ܬܥܵܫܵܐ ܕܥܲܡ̈ܠܹܐ|
      block |ܕܒܲܐܪ̈ܥܵܢܝܵܬܼܵܐ܃ ܘܡ̣ܢ ܫܘܼܥܒܵܕܼܵܐ ܤܪܝܼܩܵܐ ܕܒܼܵܬܲܪ ܦܸܗܝܵܐ ܕܡܲܓܵܢ܁|
      block |ܘܐܵܦ ܗܵܫܵܐ ܬܘܼܒܼ ܕܐܸܫܟܲܚܢܲܢ ܝܲܡܵܐ ܕܠܵܐ ܡܸܬܼܓܫܸܫ ܘܓܲܙܵܐ ܕܠܵܐ|
    block
      block |ܡܸܤܬܲܝܲܟ܃ ܨܹܝܕܼ ܪܨܝܼܢܵܐ ܡܸܤܟܹܢܵܐ ܪܓܼܝܼܓܼܵܐ ܠܲܢ ܠܡܸܫܪܲܟܼ܁ ܠܲܝܬܿ|
      block |ܝܑܼܕܲܥܬܼܵܐ ܕܠܵܐ ܤܢܝܼܩܵܐ܃ ܘܲܟܼܡܵܐ ܐܸܢ ܗܥܵܬܼܪܵܐ܁ ܠܗܲܝܡܵܢܘܼܬܼܵܐ ܓܲܙܹܝ̈ܗ̇|
      block |ܫܡܲܝܵܐ ܘܐܲܪܥܵܐ܃ ܠܵܐ ܡܤܲܝܟܼܝܼܢ܁|
      block |ܠܵܐ ܡܬܼܘܿܡ ܚܲܤܝܼܪ ܠܹܗ ܡܸܕܸܡ܃ ܠܗܵܘ̇ ܕܲܒܼܬܼܘܼܠܵܢܵܐ|
      block |ܕܗܲܝܡܵܢܘܼܬܼܵܐ ܠܸܒܹܗ ܤܡܝܼܟܼ܁ ܘܟܲܕܼ ܡܸܕܸܡ ܠܲܝܬܿ ܠܹܗ܃ ܒܗܲܝܡܵܢܘܼܬܼܵܐ|
      block |ܟܠܡܸܕܸܡ ܐܲܚܝܼܕܼ܁ ܐܲܝܟܼ ܕܲܟܼܬܼܝܼܒܼ܃ ܕܟܼܠܡܸܕܸܡ ܕܬܸܫ̱ܐܠܘܼܢ ܒܲܨܠܘܿܬܼܵܐ|
      block |ܘܲܬܼܗܲܝܡܢܘܼܢ܃ ܬܸܤܒܼܘܼܢ܁ ܘܬܼܘܼܒܼ܃ ܡܪܲܢ ܩܲܪܝܼܒܼ ܗ̄ܘ̣܁ ܕܡܸܕܸܡ܃|
      block |ܠܵܐ ܬܹܐܨܦܘܼܢ܁ ܝܑܼܕܲܥܬܼܵܐ ܒܐܲܡܝܼܢܘܼ܃ ܦܘܼܪ̈ܤܹܐ ܒܵܥ̇ܝܵܐ ܠܢܘܼܛܵܪܵܐ|
      block |ܕܩܲܢܵܚܹ̈ܗ̇܁ ܗܲܝܡܵܢܘܼܬܼܵܐ ܗܵܟܹܝܠ ܡܵܢܵܐ ܐܸܢ ܠܲܡ ܡܲܪܝܵܐ ܠܵܐ ܒܵܢܹ̇ܐ|
      block |ܒܲܝܢܵܐ ܘܢܵܛܲܪ ܩܪܝܼܬܼܵܐ܃ ܤܪܝܼܩܵܐܝܼܬܼ ܥܵܡܹ̇ܠ ܐܲܝܢܵܐ ܕܒܼܵܢܹ̇ܐ ܘܫܵܗܲܪ|
      block |ܠܡܸܛܲܪ܁ ܠܵܐ ܡܸܡܬܼܘܿܡ ܐܲܝܢܵܐ ܕܲܒܼܗܲܝܡܵܢܘܼܬܼܵܐ ܡܸܬܼܓܵܘܲܣ܃|
      block |ܒܦܘܼܪ̈ܤܹܐ ܡܸܬܼܚܲܫܲܚ܁ ܝܑܼܕܲܥܬܼܵܐ ܓܹܝܪ ܒܟܼܠܕܼܘܼܟ܃ ܠܕܸܚ̱ܠܬܼܵܐ|
      block |ܡܩܲܠܤܵܐ܁ ܐܲܝܟܼ ܕܐܵܦ ܚܲܟܝܼܡܵܐ ܐܸܡ݂ܲܪ܃ ܕܐܲܝܢܵܐ ܠܲܡ ܕܕܵܚܹ̇ܠ|
      block |ܠܸܒܹܗ܃ ܛܘܼܒܼܵܘܗ܁ ܡܵܢܵܐ ܕܹܝܢ ܗܲܝܡܵܢܘܼܬܼܵܐ ܕܚܸܠ̣ ܠܲܡ܃ ܘܫܲܪܝܼ|
      block |ܠܡܸܛܒܲܥ܁ ܘܬܼܘܼܒܼ܃ ܠܵܐ ܠܲܡ ܢܤܲܒܼܬܘܿܢ ܪܘܼܚܵܐ ܕܕܸܚܠܬܼܵܐ|
      block |ܠܥܲܒܼܕܘܼܬܼܵܐ܃ ܐܸܠܵܐ ܪܘܼܚܵܐ ܕܤܝܼܡܲܬܼ ܒܢܲܝ̈ܐ܃ ܠܚܹܐܪܘܼܬܼܵܐ|
      block |ܕܲܒܼܗܲܝܡܵܢܘܼܬܼܵܐ܃ ܘܬܼܘܼܟܼܠܵܢܵܐ ܕܒܲܐܠܵܗܵܐ܁ ܘܠܵܐ ܠܲܡ ܬܸܕܼܚܲܠ|
      block |ܡܸܢܗܘܿܢ܃ ܕܕܲܠܡܵܐ ܐܹܬܼܒܿܪܵܟܼ ܩܕܼܵܡܲܝܗܘܿܢ܁ ܢܲܩܝܼܦܵܐ ܒܟܼܠܙܒܲܢ|
      block |ܕܸܚܠܬܼܵܐ ܠܲܦܠܝܼܓܼܘܼܬܼܵܐ܃ ܘܲܦܠܝܼܓܼܘܼܬܼܵܐ ܠܲܒܼܨܵܬܼܵܐ܁ ܘܥܘܼܩܵܒܼܵܐ|
      block |ܠܦܘܼܪ̈ܤܹܐ܃ ܘܦܘܼܪ̈ܤܹܐ ܠܝܼܕܲܥܬܼܵܐ܁ ܘܗ̤ܝ ܗܵܕܹܐ ܕܒܼܵܨܝܵܐ ܘܲܡܥܲܩܒܼܵܐ|
      block |ܒܟܼܠܙܒܲܢ܃ ܦܠܝܼܓܼܘܼܬܼܵܐ ܘܕܸܚܠܬܼܵܐ ܡܫܵܘܕܥܵܐ܁ ܒܗܵܝ̇ ܕܠܵܘ ܒܟܼܠܙܒܲܢ|
      block |ܒܟܼܠܡܸܕܸܡ ܡܲܨܠܚܵܐ ܝܑܼܕܲܥܬܼܵܐ܃ ܐܲܝܟܼ ܡܵܐ ܕܡ̣ܢ ܠܥܸܠ ܐܸܬܼܚܵܘܝܲܬ̤܁|
    block
      block |ܙܲܒܼܢ̈ܝܼܢ ܤܲܓܼܝܼ̈ܐܵܢ ܓܸܕܼܫܹ̈ܐ ܥܲܤ̈ܩܹܐ ܘܥܸܠ̈ܠܵܬܼܵܐ ܤܲܓܝܼ̈ܐܵܬܼܵܐ ܡܸܤܬܲܩ̈ܒܿܠܵܢ܃|
      block |ܕܩܹܘܲܢܕܹܝܢܘܿܣ ܡܲܠ̈ܝܵܢ܁ ܐܲܝܠܹܝܢ ܕܟܼܠ ܟ̱ܠܹܗ ܝܑܼܕܲܥܬܼܵܐ ܘܦܘܼܪ̈ܤܹܐ|
      block |ܕܚܸܟܼܡܬܵܐ ܕܲܢܥܲܕܪܘܼܢ ܬܲܡܵܢ ܡܸܕܸܡ܃ ܠܵܐ ܡܸܫܟܿܚܝܼܢ܁ ܗܵܢܹܝܢ|
      block |ܕܥܲܤܩܘܼܬܼܗܹܝܢ ܡܵܪܕܵܐ܃ ܠܟܼܠܹܗ ܚܲܝܠܵܐ ܕܲܬܼܚܘܼ̈ܡܹܐ ܕܝܼܕܲܥܬܼܵܐ|
      block |ܐ̄ܢܵܫܵܝܬܵܐ܁ ܗܲܝܡܵܢܘܼܬܼܵܐ ܓܹܝܪ܃ ܠܵܐ ܡܸܡܬܼܘܿܢ ܚܵܒܲܬ̤ ܡ̣ܢ ܡܸܕܸܡ܁ ܡܵܢܵܐ|
      block |ܓܹܝܪ ܤܵܦ̇ܩܵܐ ܕܲܬܼܥܲܕܲܪ ܝܑܼܕܲܥܬܼܵܐ ܐ̄ܢܵܫܵܝܬܼܵܐ܃ ܒܬܲܟܼܬܘܼ̈ܫܹܐ ܓܠܲܝ̈ܵܐ|
      block |ܕܠܘܼܩܒܲܠ ܟܝܵܢܹ̈ܐ ܠܵܐ ܡܸܬܼܚܲܙ̈ܝܵܢܹܐ܃ ܘܚܲܝ̈ܠܹܐ ܠܵܐ ܡܓܲܫܡܹ̈ܐ܃ ܥܲܡ|
      block |ܐ̄ܚܪ̈ܵܝܬܼܵܐ ܤܲܓܝܼ̈ܐܵܬܼܵܐ|
      block |ܚ̣ܙܲܝܬܿ ܡܚܝܼܠܘܼܬܼ ܚܲܝܠܵܗ̇ ܕܝܼܕܲܥܬܼܵܐ܃ ܘܬܼܘܼܩܦܵܐ ܕܚܲܝܠܵܗ̇|
      block |ܕܗܲܝܡܵܢܘܼܬܼܵܐ܁ ܝܑܼܕܲܥܬܼܵܐ܃ ܠܟܼܠ ܕܢܵܟܼܘܿܝܵܐ ܗ̄ܘ̣ ܕܲܟܼܝܵܢܵܐ܃ ܠܡܸܬܼܩܲܪܵܒܼܘܼ|
      block |ܠܘܵܬܹܗ ܚܵܤ̇ܟܵܐ ܠܬܲܠܡܝܼ̈ܕܹܝܗ̇܁ ܚܙܝܼ ܓܹܝܪ ܗܵܪܟܵܐ ܠܚܲܝܠܵܗ̇|
      block |ܕܗܲܝܡܵܢܘܼܬܼܵܐ܃ ܡܵܢܵܐ ܦܵܩ̇ܕܵܐ ܠܲܒܼ̈ܢܹܝܗ̇ ܒܫܹܡܝ ܠܲܡ܃ ܫܹ̈ܐܕܹܐ|
      block |ܢܲܦܩܘܼܢ܃ ܘܲܚ̈ܘܵܘܵܬܼܵܐ ܢܸܫܩܠܘܼܢ܁ ܘܐܸܢ ܤܲܡܵܐ ܕܡܵܘܬܵܐ ܢܸܫܬܘܿܢ܃|
      block |ܠܵܐ ܢܲܗܲܪ ܐܸܢܘܿܢ܁ ܝܑܼܕܲܥܬܼܵܐ ܠܟܼܠ ܕܒܼܐܘܼܪܚܵܗ̇ ܪܵܕܹܝܢ܃ ܗܵܕܹܐ ܦܵܩܕܵܐ|
      block |ܐܲܝܟܼ ܢܵܡܘܿܤܹ̈ܝܗ̇܃ ܕܡ̣ܢ ܫܘܼܪܵܝܵܐ ܠܟܼܠܡܸܕܸܡ ܥܲܠ ܚܲܪܬܹܗ ܢܥܲܩܒܼܘܼܢ܃|
      block |ܘܗܵܝܕܹܝܢ ܢܫܲܪܘܿܢ܁ ܕܕܲܠܡܵܐ ܟܹܝܬܼ ܡܵܪܕܵܐ ܚܲܪܬܹܗ ܕܤܘܼܥܪܵܢܵܐ|
      block |ܠܲܬܼܚܘܼ̈ܡܹܐ ܕܚܲܝܠܵܐ ܐ̄ܢܵܫܵܝܵܐ܃ ܘܲܬܼܥܵܫܹ̈ܐ ܕܡܲܓܵܢ ܤܵܒܼ̇ܠܝܼܢ܃ ܟܲܕܼ|
      block |ܡܸܫܬܲܟܼܚܵܐ ܠܗܘܿܢ ܠܵܐ ܡܸܬܼܡܲܨܝܵܢܝܼܬܼܵܐ ܘܥܲܤܩܲܬܼ ܠܲܗܘܵܝܵܐ܁|
      block |ܗܲܝܡܵܢܘܼܬܼܵܐ ܕܹܝܢ܃ ܡܵܢܵܐ ܐܵܡ̇ܪܵܐ ܟܠܡܸܕܸܡ ܠܲܡ ܡܸܫܟܿܚܵܐ ܠܡܸܗܘܵܐ|
      block |ܠܗܵܘ̇ ܕܲܡܗܲܝܡܸܢ܃ ܡܸܛܠ ܕܠܵܐ ܥܛܸܠ ܠܐܲܠܵܗܵܐ ܡܸܕܸܡ܁ ܐܹܝܘ|
      block |ܥܘܼܬܼܪܵܐ ܠܵܐ ܡܸܬܼܡܲܠܠܵܢܵܐ܃ ܘܝܲܡܵܐ ܥܲܬܝܼܪ ܒܓܲܠܠܵܘ̈ܗܝ ܘܲܒܼܤܝܼ̈ܡܵܬܹܗ|
    block
      block |ܬܡܝܼ̈ܗܵܬܼܵܐ܃ ܘܫܸܦ̈ܥܹܐ ܕܚܲܝܠܵܗ̇ ܕܗܲܝܡܵܢܘܼܬܼܵܐ! ܕܲܟܼܡܵܐ ܡܲܠܝܵܐ|
      block |ܠܘܼܒܵܒܼܵܐ܃ ܘܲܟܼܡܵܐ ܗܲܢܝܼܐܵܐ ܘܡܲܠܝܵܐ ܬܘܼܟܼܠܵܢܵܐ ܡܲܪܕܝܼܬܼܵܐ ܕܥܲܡܵܗ̇!|
      block |ܘܡܵܘܒ̈ܠܹܝܗ̇܃ ܟܡܵܐ ܦܫܝܼ̈ܩܵܢ! ܘܦܘܼܠܚܵܢܵܗ̇܃ ܟܡܵܐ ܗܲܢܝܼ! ܐܲܝܢܵܐ|
      block |ܕܐܸܫܬܘܝܼ ܠܲܛܥܵܡܬܼܵܐ ܕܗܲܝܡܵܢܘܼܬܼܵܐ܃ ܘܬܼܘܼܒܼ ܦܢ̣ܵܐ ܥܲܠ ܝܑܼܕܲܥܬܼܵܐ|
      block |ܕܢܲܦܫܵܐ܃ ܠܵܐ ܦܪܝܼܫܵܐ ܨܒܼܘܼܬܹܗ ܡ̣ܢ ܐܲܝܢܵܐ ܕܐܸܫܟܲܚ ܡܲܪܓܵܢܝܼܬܼܵܐ|
      block |ܤܲܓܝܼܐܲܬܼ ܕܡܲܝ̈ܵܐ܃ ܘܚܲܠܦܵܗ̇ ܒܦܘܼܠܤܵܐ ܕܲܢܚܵܫܵܐ܁ ܕܐܲܪܦܝܼ ܠܚܹܐܪܘܼܬܼܵܐ|
      block |ܡܫܲܠܲܛܬܼܵܐ܃ ܘܐܸܬܼܦܢܝܼ ܥܲܠ ܦܘܼܪ̈ܤܹܐ ܕܡܸܤܟܹܢܘܼܬܼܵܐ܃ ܕܲܡܠܹܝܢ|
      block |ܕܚܸܠܬܼܵܐ ܕܥܲܒܼܕܘܼܬܼܵܐ܃|
      block |ܠܵܐ ܗ̄ܘ̣ܵܐ ܝܑܼܕܲܥܬܼܵܐ ܡܲܤܠܝܵܐ܃ ܐܸܠܵܐ ܗܲܝܡܵܢܘܼܬܼܵܐ ܡܥܲܠܝܵܐ ܡܸܢܵܗ̇܁|
      block |ܘܐܸܢ ܡܲܤܠܹܝܢܲܢ܃ ܠܵܐ ܗ̄ܘ̣ܵܐ ܠܵܗ̇ ܠܝܼܕܲܥܬܼܵܐ ܡܲܤܠܹܝܢܲܢ܃ ܚܵܣ! ܐܸܠܵܐ|
      block |ܠܦܘܼܪ̈ܫܵܢܹܐ ܕܲܡܫܲܚܠܦܘܼܬܼ ܛܲܟܼܤܹ̈ܐ ܕܲܒܼܗܘܿܢ ܪܵܕܹܝܵܐ܃ ܠܘܼܩܒܲܠ|
      block |ܫܒܼܝܼܚܘܼܬܼܵܐ ܕܲܟܼܝܵܢܵܐ܃ ܘܲܠܬܼܓܼܡܵܐ ܕܫܹ̈ܐܕܹܐ ܡܸܬܼܚܲܝܢܵܐ܁ ܐܲܝܠܹܝܢ ܕܒܼܵܬܲܪܟܸܢ|
      block |ܡܦܲܪܫܝܼܢܲܢ ܠܗܘܿܢ ܢܲܗܝܼܪܵܐܝܼܬܼ܃ ܘܕܲܟܼܡܵܐ ܕܲܪ̈ܓܹܐ ܐܝܼܬܼ ܕܲܒܼܗܘܿܢ|
      block |ܪܵܕܹܝܵܐ ܝܑܼܕܲܥܬܼܵܐ܃ ܘܐܲܝܠܹܝܢ ܦܘܼܪ̈ܫܵܢܹܐ ܐܝܼܬܼ ܒܟܼܠܚܲܕܼ ܡܸܢܗܘܿܢ܁|
      block |ܘܒܲܐܝܠܹܝܢ ܙܵܘ̈ܥܹܐ ܢܵܒܼ̇ܗܵܐ ܒܟܼܠܚܲܕܼ ܡ̣ܢ ܛܲܟܼܤܹ̈ܐ܃ ܡܵܐ ܕܲܒܼܗܘܿܢ|
      block |ܡܩܵܘܝܵܐ܁ ܘܲܕܼܒܲܐܝܢܵܐ ܡ̣ܢ ܗܵܠܹܝܢ ܛܲܟܼܤܹ̈ܐ܃ ܟܲܕܼ ܪܵܕܹܝܵܐ ܒܹܗ܃ ܗܵܘ̇ܝܵܐ|
      block |ܤܲܩܘܼܒܼܠܵܐ ܠܗܲܝܡܵܢܘܼܬܼܵܐ܃ ܘܢܵܦ̇ܩܵܐ ܠܒܲܪ ܡ̣ܢ ܟܝܵܢܵܐ܁ ܘܐܲܝܠܹܝܢ|
      block |ܐܸܢܘܿܢ ܦܘܼܪ̈ܫܵܢܹܐ ܕܦܘܼܠܚܵܢܵܐ ܕܒܹܗ܁ ܘܠܲܐܝܢܵܐ ܛܲܟܼܤܵܐ܃ ܟܲܕܼ|
      block |ܬܲܗܦܟܼܝܼܘܗܝ ܠܢܝܼܫܵܗ̇ ܩܲܕܼܡܵܝܵܐ܃ ܐܵܬܼ̇ܝܵܐ ܠܲܟܼܝܵܢܵܝܘܼܬܼܵܗ̇܃ ܘܡܲܬܼܩܢܵܐ|
      block |ܕܲܪ̈ܓܹܐ ܩܕܼܵܡ ܗܲܝܡܵܢܘܼܬܼܵܐ ܒܕܼܘܼܒܵܪܹ̈ܝܗ̇ ܫܲܦܝܼܪܹ̈ܐ܁ ܘܲܥܕܲܡܵܐ ܠܐܲܝܟܵܐ|
      block |ܡܡܲܢܥܝܼܢ ܠܵܗ̇ ܦܘܼܪ̈ܫܵܢܹܐ ܕܛܲܟܼܤܵܐ ܗܵܢܵܐ܁ ܘܕܲܐܝܟܲܢ ܬܸܥܒܲܪ ܡ̣ܢ|
    block
      block |ܗܵܢܵܐ܃ ܠܗܵܘ̇ ܕܲܡܥܲܠܲܝ ܡܸܢܹܗ܁ ܘܡܵܢܵܐ ܐܸܢܘܿܢ ܙܢܲܝ̈ ܦܘܼܠܚܵܢܵܐ|
      block |ܕܛܲܟܼܤܵܐ ܗܵܘ̇ ܐ̄ܚܪܵܝܵܐ܃ ܕܐܲܝܟܼ ܕܒܼܐܝܼܩܵܪܵܐ ܗ̤ܘܝܘܼ ܩܲܕܼܡܵܝܵܐ܁|
      block |ܘܕܸܐܡܲܬܼܝ ܡܸܬܼܚܲܝܕܼܵܐ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ܃ ܘܗܵܘ̇ܝܵܐ ܥܲܡܵܗ̇ ܚܕܼܵܐ܃|
      block |ܘܠܵܒܼ̇ܫܵܐ ܡܸܢܵܗ̇ ܙܵܘ̈ܥܹܐ ܢܘܼܪ̈ܵܢܹܐ ܘܡܸܫܬܲܓܼܪܵܐ ܒܪܘܼܚܵܐ܃ ܘܩܵܢ̇ܝܵܐ|
      block |ܐܸܒܼܪܹ̈ܐ ܕܠܵܐ ܚܵܫܘܿܫܘܼܬܼܵܐ܃ ܘܡܸܬܼܥܲܠܝܵܐ ܡ̣ܢ ܬܸܫܡܸܫܬܼܵܐ ܕܐܲܪ̈ܥܵܢܵܝܵܬܵܐ|
      block |ܠܐܲܬܼܪܵܐ ܕܥܲܒܼܘܿܕܼܵܗ̇܃ ܥܲܡ ܢܝܼ̈ܫܹܐ ܐ̄ܚܪ̈ܵܢܹܐ܁ ܕܒܲܕܓܼܘܿܢ ܙܵܕܹܩ ܠܲܢ|
      block |ܠܡܸܕܲܥ܃ ܕܗܲܝܡܵܢܘܼܬܼܵܐ ܡܥܲܠܲܝ ܗ̄ܘ̣ ܕܲܪܓܼܵܐ ܕܦܘܼܠܚܵܢܵܗ̇ ܡ̣ܢ|
      block |ܕܝܼܕܲܥܬܼܵܐ܁ ܐܵܦ ܗ̤ܝ ܝܑܼܕܲܥܬܼܵܐ܃ ܒܗܲܝܡܵܢܘܼܬܼܵܐ ܡܸܬܼܓܲܡܪܵܐ܁ ܘܩܵܢ̇ܝܵܐ|
      block |ܚܲܝܠܵܐ ܠܡܸܤܲܩ ܠܥܸܠ܃ ܘܲܠܡܲܪܓܵܫܘܼ ܒܗܵܘ̇ ܕܲܡܥܲܠܲܝ ܡ̣ܢ ܟ̱ܠܵܗ̇|
      block |ܡܲܪܓܫܵܢܘܼܬܼܵܐ܃ ܘܲܠܡܸܚܙܵܐ ܨܸܡܚܹܗ ܕܗܵܘ̇ ܕܠܵܐ ܡܸܬܿܕܪܸܟܼ܃ ܡ̣ܢ|
      block |ܗܵܘܢܵܐ ܘܝܼܕܲܥܬܼܵܐ ܕܲܥܒܼܝܼ̈ܕܹܐ܁|
      block |ܝܼܕܲܥܬܼܵܐ ܗܵܟܹܝܠ܃ ܕܲܪܓܼܵܐ ܗ̣̄ܝ ܕܒܼܵܗ̇ ܤܵܠܹ̇ܩ ܐ̄ܢܵܫ ܠܪܵܘܡܵܐ|
      block |ܕܗܲܝܡܵܢܘܼܬܼܵܐ܁ ܕܟܲܕܼ ܡܲܛܝܼ ܠܘܵܬܼܵܗ̇܃ ܠܵܐ ܬܘܼܒܼ ܚܵܫ̇ܚܵܐ ܗܵܕܹܐ܁|
      block |ܗܵܫܵܐ ܠܲܡ ܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܝܵܕܼܥ̇ܝܼܢܲܢ܃ ܘܩܲܠܝܼܠ ܗ̄ܘ̣ ܡ̣ܢ|
      block |ܤܲܓܝܼ ܡܸܤܬܲܟܿܠܝܼܢܲܢ܁ ܡܵܐ ܕܹܝܢ ܕܐܸܬܲܬ̤ ܓܡܝܼܪܘܼܬܼܵܐ܃ ܒܸܛܠܲܬ̤ ܠܵܗ̇|
      block |ܘܐܵܦ ܗܵܝ̇ ܕܩܲܠܝܼܠ܁ ܗܲܝܡܵܢܘܼܬܼܵܐ ܗܵܟܹܝܠ܃ ܐܲܝܟܼ ܕܲܒܼܥܲܝ̈ܢܹܐ ܡܚܵܘ̇ܝܵܐ|
      block |ܠܲܢ܃ ܫܪܵܪܵܗ̇ ܕܗܵܝ̇ ܓܡܝܼܪܘܼܬܼܵܐ ܕܲܥܬܼܝܼܕܼܵܐ܁ ܒܗܲܝܡܵܢܘܼܬܼܵܐ ܡܵܕܹܝܢ|
      block |ܝܵܠܦ̇ܝܼܢܲܢ ܥܲܠ ܗܵܝ̇ ܠܵܐ ܡܸܬܿܕܲܪܟܵܢܘܼܬܼܵܐ܃ ܘܠܵܐ ܗ̄ܘ̣ܵܐ ܒܥܘܼܩܵܒܼܵܐ|
      block |ܘܚܲܝܠܵܐ ܕܝܼܕܲܥܬܼܵܐ܁ ܟܠܗܘܿܢ ܥ̇ܒܼܵܕܹ̈ܐ ܕܙܲܝܼܩܘܼܬܼܵܐ܃ ܨܵܘܡܵܐ܃ ܙܸܕܼܩܬܼܵܐ܃|
      block |ܫܲܗܪܵܐ܃ ܩܲܕܝܼܫܘܼܬܼܵܐ܃ ܥܲܡ ܫܲܪܟܵܐ ܐܲܝܠܹܝܢ ܕܲܒܼܦܲܓܼܪܵܐ ܡܸܬܼܦܲܠ̈ܚܵܢ܃|
      block |ܘܚܘܼܒܵܐ ܕܲܠܘܵܬܼ ܩܲܪܝܼܒܼܵܐ܃ ܡܘܼܟܵܟܼܵܐ ܕܠܸܒܵܐ܃ ܫܘܼܒܼܩܵܢܵܐ ܕܤܲܟܼ̈ܠܘܵܬܼܵܐ܃|
      block |ܘܗܸܪܓܵܐ ܕܫܲܦܝܼܪ̈ܵܬܼܵܐ܃ ܥܘܼܩܵܒܼܵܐ ܕܐ̄ܪ̈ܵܙܹܐ ܕܒܲܟܼܬܼܵܒܹ̈ܐ ܩܲܕܝܼ̈ܫܹܐ|
    block
      block |ܡܚܲܦܹܝܢ܃ ܘܥܸܢܝܵܢܵܐ ܕܡܲܕܥܵܐ ܒܥܲܡ̈ܠܹܐ ܕܛܵܒܼ̈ܬܼܵܐ܃ ܘܲܠܡܸܛܲܪ ܬܚܘܼ̈ܡܹܐ|
      block |ܕܚܲܫܲܝ̈ ܢܲܦܫܵܐ܃ ܘܫܲܪܟܵܐ ܕܲܡܝܲܬܿܪ̈ܵܬܼܵܐ ܐܲܝܠܹܝܢ ܕܲܒܼܢܲܦܫܵܐ ܡܸܬܼܓܲܡܪܵܢ܃|
      block |ܗܵܠܹܝܢ ܟܠܗܹܝܢ ܥܲܠ ܝܑܼܕܲܥܬܼܵܐ ܤܢܝܼ̈ܩܵܢ܃ ܘܗ̤ܝ ܐܝܼܬܹܝܗ̇ ܡܛܲܪܤܵܢܝܼܬܼܗܹܝܢ܁|
      block |ܘܟܼܠܗܘܿܢ ܗܵܠܹܝܢ ܥܕܲܟܹܝܠ ܕܪ̈ܓܹܐ ܐܸܢܘܿܢ܃ ܕܲܒܼܗܘܿܢ ܤܵܠ̇ܩܵܐ ܢܲܦܫܵܐ|
      block |ܠܪܵܘܡܵܐ ܡܥܲܠܝܵܐ ܕܗܲܝܡܵܢܘܼܬܼܵܐ܃ ܘܲܡܝܲܬܿܪ̈ܵܬܼܵܐ ܡܸܬܼܩܲܪ̈ܝܵܢ܁ ܕܘܼܒܵܪܵܐ|
      block |ܕܹܝܬ ܕܗܲܝܡܵܢܘܼܬܼܵܐ܃ ܘܐܵܦ ܠܥܸܠ ܡ̣ܢ ܡܝܲܬܪܘܼܬܼܵܐ ܗ̄ܘ̣ ܦܘܼܠܚܵܢܹܗ܁|
      block |ܠܵܐ ܗ̄ܘ̣ܵܐ ܕܥܲܡܠܵܐ ܗ̄ܘ̣܃ ܐܸܠܵܐ ܕܲܢܝܵܚܵܐ ܡܫܲܠܡܵܢܵܐ܁ ܘܒܼܘܼܝܵܐܵܐ܃|
      block |ܘܡܲܡܠܸܐ ܒܠܸܒܵܐ܁ ܘܲܒܼܙܵܘ̈ܥܹܐ ܕܢܲܦܫܵܐ ܡܸܬܼܓܲܡܪܵܐ܁ ܟܠܗܘܿܢ|
      block |ܟܲܟܼܤܹ̈ܐ ܬܗܝܼܪܹ̈ܐ ܕܕܼܘܼܒܵܪܵܐ ܪܘܼܚܵܢܵܝܵܐ܃ ܕܐܝܼܬܼܵܘܗܝ ܦܘܼܠܚܵܢܹܗ|
      block |ܡܲܪܓܫܵܢܘܼܬܼܵܐ ܕܲܒܼܚܲܝ̈ܠܹܐ ܪ̈ܘܼܚܵܢܹܐ܃ ܘܒܼܘܼܤܵܡܵܐ ܘܲܪܘܵܙܵܐ ܕܢܲܦܫܵܐ܃|
      block |ܘܚܘܼܒܵܐ ܘܚܲܕܼܘܼܬܼܵܐ ܕܒܲܐܠܵܗܵܐ܃ ܘܫܲܪܟܵܐ ܕܟܼܠܡܸܕܸܡ ܕܡܸܫܬܲܟܲܢ|
      block |ܒܗܵܘ̇ ܕܘܼܒܵܪܵܐ܃ ܠܢܲܦܫܵܐ ܕܲܫܘܵܬ̤ ܒܛܲܝܒܿܘܼܬܼܵܐ ܠܗܵܝ̇ ܛܘܼܒܼܬܼܵܢܘܼܬܼܵܐ܃|
      block |ܐܲܝܟܼ ܪܸ̈ܡܙܿܐ ܕܲܛܥܝܼܢܝܼܢ ܟܬܼܵܒܹ̈ܐ ܩܲܕܝܼ̈ܫܹܐ܃ ܒܗܲܝܡܵܢܘܼܬܼܵܐ ܡܸܬܼܚܲܡܪܵܢ|
      block |ܡܸܟܵܐ ܠܘܵܬܼܵܗ̇ ܡ̣ܢ ܐܲܠܵܗܵܐ ܥܲܬܝܼܪ ܒܡܵܘ̈ܗܒܼܵܬܹܗ܁|
      block |ܐܸܠܵܐ ܐܵܡܲ݁ܪ ܐ̄ܢܵܫ܃ ܕܐܸܢ ܗܵܢܹܝܢ ܟܠܗܹܝܢ ܛܵܒܼ̈ܬܼܵܐ ܘܲܥ̇ܒܼܵܕܹ̈ܐ|
      block |ܕܲܡܝܲܬܿܪܘܼܬܼܵܐ ܕܡ̣ܢ ܠܥܸܠ ܐܸܬܼܐܡܲܪܘ܃ ܘܐܵܦ ܚܤܝܼܟܼܘܼܬܼܵܐ ܕܡ̣ܢ|
      block |ܒܝܼ̈ܫܵܬܼܵܐ܃ ܘܲܠܡܸܦܪܲܫ ܙܵܘ̈ܥܹܐ ܩܲܛܝܼ̈ܢܹܐ ܕܒܼܢܲܦܫܵܐ ܢܵܒܼܗ̇ܝܼܢ܃ ܘܬܲܟܼܬܘܼܫܵܐ|
      block |ܕܥܲܡ ܚܘܼ̈ܫܵܒܹܐ܃ ܘܐܵܓܼܘܿܢܵܐ ܕܠܘܼܩܒܲܠ ܚܲܫܹ̈ܐ ܡܓܲܪ̈ܓܼܵܢܹܐ܃ ܘܫܲܪܟܵܐ܃|
      block |ܕܒܸܠܥܵܕܲܝܗܹܝܢ ܐܵܦ ܠܵܐ ܗ̤ܝ ܗܲܝܡܵܢܘܼܬܼܵܐ ܡܲܨܝܵܐ ܠܲܡܚܵܘܵܝܘܼ ܚܲܝܠܵܗ̇|
      block |ܒܡܲܥܒܿܕܼܵܢܘܼܬܼܵܗ̇ ܕܢܲܦܫܵܐ܃ ܗܵܠܹܝܢ ܟܠܗܹܝܢ ܝܑܼܕܲܥܬܼܵܐ ܗ̣̄ܝ ܓܵܡܘܿܪܬܗܹܝܢ܃|
      block |ܐܲܝܟܲܢ ܡܵܕܹܝܢ ܡܸܬܼܪܲܢܝܵܐ܃ ܕܤܲܩܘܼܒܼܠܵܝܵܐ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ|
    block
      block |ܫܪܵܝܵܐ ܕܦܘܼܫܵܟܼܵܐ܁ ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ܃ ܕܡܸܬܼܝܲܕܼܥܵܢܵܐܝܼܬܼ|
      block |ܒܗܘܿܢ ܤܵܠ̇ܩܵܐ ܘܢܵܚ̇ܬܼܵܐ ܝܑܼܕܲܥܬܼܵܐ܁ ܕܲܠܦܘܼܬܼ ܫܘܼ̈ܚܠܵܦܹܐ ܕܐܲܬܼܪ̈ܵܘܵܬܼܵܐ|
      block |ܕܲܒܼܗܘܿܢ ܪܵܕܹܝܵܐ܃ ܗܵܟܲܢܵܐ ܡܩܲܒܿܠܵܐ ܫܘܼܚܠܵܦܵܐ܃ ܐܵܦ ܡܤܲܓܦܵܐ ܐܵܘ|
      block |ܡܥܲܕܼܪܵܐ܁ ܐܵܡܲ݁ܪܢܵܐ ܕܹܝܢ ܬܠܵܬܼܵܐ ܛܲܟܼܤ̈ܝܼܢ܃ ܦܲܓܼܪܵܐ܃ ܢܲܦܫܵܐ܃ ܪܘܼܚܵܐ܁|
      block |ܘܟܲܕܼ ܚܕܼܵܐ ܗ̣̄ܝ ܝܑܼܕܲܥܬܼܵܐ ܒܲܟܼܝܵܗ̇܃ ܠܦܘܼܬܼ ܗܘܵܝܵܗ̇ ܕܲܒܼܗܵܠܹܝܢ|
      block |ܐܲܬܼܪ̈ܵܘܵܬܼܵܐ ܡܸܬܼܝܲܕ̈ܥܵܢܹܐ ܡܸܬܼܓܲܫܡܵܐ ܘܡܸܬܼܩܲܢܵܐ܁ ܘܲܡܫܲܚܠܦܵܐ ܐܵܦ|
      block |ܐܼܲܤܵܢܹ̈ܝܗ̇܃ ܐܵܦ ܡܲܥܒܿܕܼܵܢܘܼܬܼܵܐ ܕܙܵܘ̈ܥܹܝܗ̇܁ ܫܡܲܥ ܡܵܕܹܝܢ ܛܲܟܼܤܹ̈ܐ|
      block |ܕܦܘܼܠܚܵܢܵܗ̇܃ ܘܥܸܠ̈ܠܵܬܼܵܐ ܕܡܸܛܠܵܬܼܗܹܝܢ ܡܤܲܓܦܵܐ ܐܵܘ ܡܥܲܕܼܪܵܐ܁|
      block |ܝܑܼܕܲܥܬܼܵܐ ܗܵܟܹܝܠ܃ ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܕܲܡܠܝܼ̈ܠܹܐ|
      block |ܡ̣ܢ ܫܘܼܪܵܝ ܗܘܵܝܗܘܿܢ ܐܸܬܼܝܲܗܒܲܬ̤܁ ܘܲܦܫܝܼܛܬܵܐ ܗ̣̄ܝ ܘܠܵܐ|
      block |ܡܸܬܼܦܲܠܓܼܵܢܝܼܬܼܵܐ ܒܲܟܼܝܵܢܵܗ̇܃ ܐܲܝܟܼ ܢܘܼܗܪܹܗ ܕܫܸܡܫܵܐ܁ ܩܵܢ̇ܝܵܐ ܕܹܝܢ|
      block |ܫܘܼ̈ܚܠܵܦܹܐ ܘܦܘܼ̈ܠܵܓܹܐ܃ ܠܦܘܼܬܼ ܦܘܼܠܚܵܢܵܗ̇܁|
      block |ܟܲܟܼܤܵܐ ܩܲܕܼܡܵܝܵܐ ܕܝܼܕܲܥܬܼܵܐ܁ ܐܸܡܲܬܼܝ ܕܲܠܪܸܚܡܬܼܵܐ ܕܦܲܓܼܪܵܐ ܢܵܩ̇ܦܵܐ|
      block |ܗ̤ܝ ܝܑܼܕܲܥܬܼܵܐ܃ ܗܵܠܹܝܢ ܐܲܤܵܢܹ̈ܐ ܟܵܢ̇ܫܵܐ܃ ܕܐܝܼܬܲܝܗܘܿܢ܃ ܥܘܼܬܼܪܵܐ܃ ܫܒܼܚܵܐ|
      block |ܤܪܝܼܩܵܐ܃ ܐܝܼܩܵܪܵܐ܃ ܤܸܩ̈ܠܹܐ܃ ܢܝܵܚܹ̈ܐ ܕܦܲܓܼܪܵܐ܃ ܦܘܼܪ̈ܤܹܐ ܠܢܘܼܛܵܪܹܗ|
      block |ܡ̣ܢ ܐܲܝܠܹܝܢ ܕܤܲܩܘܼܒܼܠܵܐ ܐܸܢܹܝܢ ܕܲܟܼܝܵܢܵܐ ܕܦܲܚܼܪܵܐ܃ ܚܘܼܦܵܛܵܐ ܕܚܸܟܼܡܬܼܵܐ|
      block |ܕܲܡܠܝܼܠܘܼܬܼܵܐ ܕܚܵܫ̇ܚܵܐ ܠܲܡܕܲܒܿܪܵܢܘܼܬܼܵܐ ܕܥܵܠܡܵܐ ܗܵܢܵܐ܃ ܘܲܠܡܸܗܘܵܐ|
      block |ܡܲܒܿܥܵܢܵܐ ܕܚܲܕܿܬܼܘܼܬܼ ܫܟܼܵܚ̈ܬܼܵܐ ܕܐܘܼܡܵܢ̈ܘܵܬܼܵܐ ܘܝܘܼ̈ܠܦܵܢܹܐ܃ ܘܫܲܪܟܵܐ|
      block |ܐܲܝܠܹܝܢ ܕܲܠܦܲܓܼܪܵܐ ܡܟܲܠ̈ܠܵܢ ܒܥܵܠܡܹܗ ܗܵܢܵܐ ܡܸܬܼܚܲܙܝܵܢܵܐ܁ ܡ̣ܢ|
      block |ܕܝܼ̈ܠܵܝܵܬܼܵܐ ܕܗܵܕܹܐ ܝܑܼܕܲܥܬܼܵܐ ܐܝܼܬܲܝܗܹܝܢ܃ ܗܵܢܹܝܢ ܕܡ̣ܢ ܠܥܸܠ ܠܘܼܩܒܲܠ|
      block |ܗܲܝܡܵܢܘܼܬܼܵܐ ܤܕܼܝܼܪ̈ܵܢ܁ ܗܵܕܹܐ ܕܐܵܦ ܝܑܼܕܲܥܬܼܵܐ ܫܚܝܼܡܬܼܵܐ ܡܸܬܼܩܲܪܝܵܐ܃|
      block |ܡܸܛܠ ܕܲܡܫܲܠܚܵܐ ܡ̣ܢ ܟ̱ܠܹܗ ܪܸܢܝܵܐ ܐܲܠܵܗܵܝܵܐ܁ ܘܲܡܚܝܼܠܘܼܬܼܵܐ ܕܠܵܐ|
    block
      block |ܡܸܬܼܡܲܠܠܵܐ ܡܲܥܠܵܐ ܥܲܠ ܡܲܕܥܵܐ܃ ܡܸܛܠ ܐܲܚܝܼܕܼܘܼܬܼܵܗ̇ ܕܲܒܼܦܲܓܼܪܵܐ܃|
      block |ܘܟܼܠܵܢܵܝܘܼܬܼ ܡܲܪܢܝܼܬܼܵܗ̇ ܕܲܒܼܗܵܢܵܐ ܥܵܠܡܵܐ܁ ܗܵܕܹܐ ܗܵܟܹܝܠ ܡܫܘܼܚܬܼܵܐ|
      block |ܕܝܼܕܲܥܬܼܵܐ܃ ܕܐܝܼܬܼ ܟܠ ܟ̱ܠܹܗ ܚܲܝܠܵܐ ܡܸܬܼܝܲܓܼܥܵܢܵܐ ܘܲܡܕܲܒܪܵܢܵܐ ܟܲܤܝܵܐ|
      block |ܠܘܵܬܼ ܒܲܪܢܵܫܵܐ܃ ܐܵܘ ܒܛܝܼܠܘܼܬܼܵܐ ܐܲܠܵܗܵܝܬܼܵܐ ܕܝܵܨ̇ܦܵܐ ܕܝܼܠܹܗ܃ ܠܲܓܼܡܵܪ|
      block |ܠܵܐ ܪܵܢܝܵܐ܁ ܐܸܠܵܐ ܟ̱ܠܵܗ̇ ܛܵܒܼܬܼܵܐ ܕܗܵܘܝܵܐ ܨܹܝܕܼ ܒܲܪܢܵܫܵܐ܃ ܘܫܘܼܘܙܵܒܹܗ|
      block |ܕܡ̣ܢ ܢܸܟܼܝܵܢܹ̈ܐ܃ ܘܲܢܛܝܼܪܘܼܬܹܗ ܕܡ̣ܢ ܓܸܕܼܫܹ̈ܐ ܥܲܤܩܹ̈ܐ܃ ܘܡ̣ܢ|
      block |ܤܲܩܘܼ̈ܒܼܠܹܗ ܤܲܓܝܼ̈ܐܹܐ ܕܢܲܩܦܝܼܢ ܠܲܟܼܝܵܢܲܢ ܒܓܸܠܝܵܐ ܘܲܒܼܟܸܤܝܵܐ܃ ܒܝܲܕܼ|
      block |ܚܦܝܼܛܘܼܬܼܵܗ̇ ܘܦܘܼܪ̈ܤܹܐ ܕܝܼܠܵܗ̇ ܪܵܢܝܵܐ ܕܐܝܼܬܲܝܗܹܝܢ܁ ܗܵܕܹܐ ܡܫܘܼܚܬܼܵܐ|
      block |ܕܝܼܕܼܥܬܼܵܐ ܗ̣̄ܝ ܕܪܵܢܝܵܐ ܗܵܝ̇ ܕܐܲܡܝܼܪܵܐ܃ ܕܐܵܡ̇ܪܝܼܢ ܕܠܲܝܬܿ ܠܲܡ|
      block |ܡܕܲܒܿܪܵܢܘܼܬܼܵܐ ܒܗܵܠܹܝܢ ܕܡܸܬܼܚܲܙ̈ܝܵܢ܁ ܘܒܲܕܼܓܼܘܿܢ܃ ܕܲܬܼܦܘܼܫ ܡ̣ܢ|
      block |ܐܲܡܝܼܢܘܼܬܼ ܡܲܪܢܝܼܬܼܵܐ܃ ܘܕܸܚܠܬܼܵܐ ܕܲܚܠܵܦ ܗܵܠܹܝܢ ܕܦܲܓܼܪܵܐ܃ ܠܵܐ|
      block |ܡܸܫܟܚܵܐ܁ ܘܡܸܛܠܗܵܢܵܐ܃ ܙܥܘܿܪܘܼܬܼ ܢܲܦܫܵܐ܃ ܟܲܪܝܘܼܬܼܵܐ܃ ܦܤܵܩ|
      block |ܤܲܒܼܪܵܐ܃ ܕܸܚܠܬܼܵܐ ܕܫܹ̈ܐܕܹܐ܃ ܩܸܢܛܵܐ ܕܡ̣ܢ ܒܢܲܝ̈ܢܵܫܵܐ܃ ܛܸܒܹ̈ܐ ܕܓܲܝܵܤܹ̈ܐ܃|
      block |ܫܸܡ̈ܥܹܐ ܕܡܵܘ̈ܬܵܢܹܐ܃ ܪܸܢܝܵܐ ܕܟܼܘܼܪ̈ܗܵܢܹܐ܃ ܡܲܪܢܝܼܬܼܵܐ ܕܚܲܤܝܼܪܘܼܬܼ|
      block |ܡܵܙܘܿܢܵܐ܃ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܡܵܘܬܵܐ܃ ܕܸܚܠܬܼܵܐ ܕܪ̈ܲܚܫܵܐ ܘܚܲܝ̈ܘܵܬܼܵܐ܃|
      block |ܘܫܲܪܟܵܐ ܕܐܲܝܟܼ ܗܵܠܹܝܢ܁ ܘܒܲܕܼܡܘܼܬܼ ܝܲܡܵܐ ܡ̣ܢ ܓܲܠ̈ܠܹܐ܃ ܡܸܫܬܲܓܼܫܵܐ|
      block |ܒܟܼܠܗܘܿܢ ܥܸܕܼܵܢܹ̈ܐ ܕܐܝܼܡܵܡܹ̈ܐ ܘܠܲܝ̈ܠܵܘܵܬܼܵܐ܃ ܕܠܵܐ ܝܵܕܼܥܵܐ ܠܡܸܫܕܵܐ|
      block |ܨܸܦܬܼܵܗ̇ ܥܲܠ ܐܲܠܵܗܵܐ ܒܬܼܘܼܟܼܠܵܢܵܐ ܕܗܲܝܡܵܢܘܼܬܼܵܐ ܕܒܹܗ܁ ܡܸܛܠܗܵܢܵܐ|
      block |ܒܦܘܼܪ̈ܤܹܐ ܘܨܸܢ̈ܥܵܬܼܵܐ ܡܸܬܼܚܲܫܚܵܐ܃ ܒܟܼܠܗܹܝܢ ܕܝܼܠܵܗ̇܁ ܘܐܸܡܲܬܼܝ|
      block |ܕܡܸܬܼܒܲܛܠܝܼܢ ܦܘܼܪ̈ܤܹܝܗ̇ ܒܲܚܕܼܵܐ ܡ̣ܢ ܥܸܠ̈ܠܵܢ܃ ܒܲܕܼ ܠܵܐ ܚܵܙ̇ܝܵܐ|
      block |ܠܡܦܲܪܤܵܢܘܬܼܵܐ ܟܤܝܼܬܼܵܐ܃ ܥܲܡ ܒܢܲܝ̈ܢܵܫܵܐ ܢܵܨ̇ܝܵܐ܃ ܐܲܝܟܼ ܡܥܵܘ̈ܟܼܵܢܹܐ|
    block
      block |ܘܤܵܩܘܿܪܹ̈ܐ ܕܝܼܠܵܗ̇܁ ܒܵܗ̇ ܓܹܝܪ ܒܗܵܕܹܐ ܝܑܼܕܲܥܬܼܵܐ ܢܨܝܼܒܼ ܐܝܼܠܵܢܵܐ ܗܵܘ̇|
      block |ܕܛܵܒܼܬܼܵܐ ܘܲܕܼܒܼܝܼܫܬܼܵܐ܃ ܕܐܝܼܬܼܵܘܗܝ ܥܵܩܘܿܪܹܗ ܕܚܘܼܒܵܐ܁ ܗ̤ܝ ܒܵܨ̇ܝܵܐ|
      block |ܡܘܼ̈ܡܹܐ ܩܲܛܝܼ̈ܢܹܐ ܕܒܲܐ̄ܚܪ̈ܵܢܹܐ܃ ܘܒܼܘܼܨܵܪܹ̈ܐ ܘܲܡܚܝܼ̈ܠܵܬܼܵܐ ܕܲܒܼܢܲܝ̈ܢܵܫܵܐ܃|
      block |ܘܐܵܪܘܿܥܘܼܬܼܵܐ ܕܲܕܼܪܵܫܵܐ܃ ܘܲܗ̈ܦܵܟܼܵܬܼܵܐ ܕܡܸܠܹ̈ܐ܃ ܘܨܸܢ̈ܥܵܬܼܵܐ ܡܕܲܪ̈ܡܵܬܼܵܐ܃|
      block |ܘܫܲܪܟܵܐ ܕܟܼܠܗܘܿܢ ܦܘܼܪ̈ܤܹܐ ܡܨܲܥܪ̈ܵܢܵܘܗܝ ܕܒܲܪܢܵܫܵܐ ܒܵܗ̇|
      block |ܐܝܼܬܲܝܗܘܿܢ܁ ܒܵܗ̇ ܐܵܦ ܚܘܼܬܼܪܵܐ ܘܪܵܡܘܼܬܼܵܐ܃ ܒܗܵܝ̇ ܕܥܲܠ ܩܢܘܿܡܵܗ̇|
      block |ܤܵܝ̇ܡܵܐ ܟܠܗܹܝܢ ܕܗܵܘ̈ܝܵܢ܃ ܐܸܢ ܕܲܫܠܵܡܵܐ ܐܸܢܹܝܢ܃ ܘܠܵܘ ܥܲܠ ܐܲܠܵܗܵܐ܁|
      block |ܗܲܝܢܵܘܼܬܼܵܐ ܕܹܝܢ܃ ܥܲܠ ܛܲܝܒܿܘܼܬܼܵܐ ܤܵܝ̇ܡܵܐ ܥܒܼܝܼ̈ܕܵܪܬܼܵܗ̇܁ ܡܸܛܠܗܵܢܵܐ|
      block |ܠܡܸܬܿܬܿܪܵܡܘܼ ܠܵܐ ܡܸܫܟܿܚܵܐ܃ ܐܲܝܟܼ ܕܲܟܼܬܼܝܼܒܼ܃ ܕܟܼܠܡܸܕܸܡ ܠܲܡ|
      block |ܡܸܫܟܲܚ ܐ̄ܢܵܐ ܚܲܝܠܵܐ܃ ܒܛܲܝܒܿܘܼܬܼܵܐ ܕܲܡܤܲܝܵܐ ܠܝܼ܁ ܘܬܼܘܼܒܼ܃ ܠܵܐ|
      block |ܐܸܢܵܐ܃ ܐܸܠܵܐ ܛܲܝܒܿܘܼܬܼܵܐ ܕܥܲܡܝ܁ ܘܗܵܝ̇ ܕܐܸܡ݂ܲܪ ܛܘܼܒܼܵܢܵܐ ܫܠܝܼܚܵܐ܃|
      block |ܕܝܼܕܲܥܬܼܵܐ ܡܲܚܬܿܪܵܐ܁ ܥܲܠ ܗܵܕܹܐ ܝܑܼܕܲܥܬܼܵܐ ܐܸܡ݂ܲܪ܃ ܕܠܵܐ ܡܡܲܙܓܼܵܐ|
      block |ܒܗܲܝܡܵܢܘܼܬܼܵܐ ܘܬܼܘܼܟܼܠܵܢܵܐ ܕܒܲܐܠܵܗܵܐ܃ ܘܠܵܘ ܥܲܠ ܝܑܼܕܲܥܬܼܵܐ ܕܲܫܪܵܪܵܐ܃|
      block |ܚܵܣ! ܝܑܼܕܲܥܬܼܵܐ ܓܹܝܪ ܕܲܫܪܵܪܵܐ܃ ܒܡܲܟܿܝܼܟܼܘܼܬܼܵܐ ܓܵܡܪܵܐ ܠܢܲܦ̈ܫܵܬܼܵܐ|
      block |ܕܩܲܢܵܚܚܹ̈ܗ̇܁ ܐܲܝܟܼ ܡܘܼܫܹܐ ܘܕܼܵܘܝܼܕܼ ܘܐܹܫܲܥܝܵܐ ܘܦܲܛܪܘܿܣ ܘܦܵܘܠܘܿܣ܃|
      block |ܘܫܲܪܟܵܐ ܕܩܲܕܝܼ̈ܫܹܐ܃ ܕܐܸܫܬܿܘܝܼܘ ܠܝܼܕܲܥܬܼܵܐ ܓܡܝܼܪܬܵܐ܃ ܐܲܝܟܼ ܬܚܘܼܡܹܗ|
      block |ܕܲܟܼܝܵܢܵܐ܁ ܘܲܒܼܗܵܝ̇ ܕܲܒܼܫܘܼܚܠܵܦ ܚܸܙ̈ܘܵܢܹܐ ܘܓܸܠܝܵܢܹ̈ܐ ܐܲܠܵܗܵܝܹ̈ܐ܃ ܘܒܲܚܙܵܬܼܵܐ|
      block |ܡܥܲܠܲܝܬܼܵܐ ܕܪ̈ܘܼܚܵܢܝܬܼܵܐ܃ ܘܲܒܼܐ̄ܪ̈ܵܙܹܐ ܠܵܐ ܡܸܬܼܡܲܠ̈ܠܵܢܹܐ ܡܸܬܼܒܲܠܥܵܐ|
      block |ܝܼܕܲܥܬܼܗܘܿܢ ܒܲܐܡܝܼܢܘܼ܁ ܡ̣ܢ ܦܸܚܡܵܐ ܕܗܵܠܹܝܢ܃ ܥܲܦܪܵܐ ܘܩܸܛܡܵܐ|
      block |ܚܫܝܼܒܼܵܐ ܢܲܦܫܗܘܿܢ ܒܥܲܝܢܲܝ̈ܗܘܿܢ܁ ܗܵܝ̇ ܝܑܼܕܲܥܬܼܵܐ ܐ̄ܚܪܹܬܼܵܐ܃ ܘܵܠܝܵܐܝܼܬܼ|
      block |ܡܸܬܼܚܲܬܪܵܐ܁ ܡܸܛܠ ܕܲܒܼܚܸܫܘܿܟܼܵܐ ܪܵܕܼܝܵܐ܃ ܘܡ̣ܢ ܦܸܚܡܵܐ ܕܗܵܠܹܝܢ|
      block |ܕܒܲܐܪܥܵܐ ܒܵܩ̇ܝܵܐ ܨܸܒܼ̈ܘܵܬܼܵܗ̇܁ ܘܕܲܐܝܼܬܼ ܡܸܕܸܡ ܕܲܡܝܲܬܲܪ܃ ܠܵܐ ܝܵܕܼܥܵܐ܁|
    block
      block |ܘܟܼܠܗܘܿܢ ܐܲܝܠܹܝܢ ܕܡܸܬܼܚܲܛܦܝܼܢ ܡ̣ܢ ܪܵܡܘܼܬܼܵܐ܃ ܡܸܛܠ ܕܡ̣ܢ|
      block |ܗܵܠܹܝܢ ܕܒܲܐܪܥܵܐ ܘܲܕܼܦܲܓܼܪܵܐ ܬܵܩ̇ܠܝܼܢ ܕܘܼܒܵܪ̈ܲܝܗܘܿܢ܃ ܘܥܲܠ ܦܘܼܠܚܵܢܵܐ|
      block |ܡܸܤܬܲܡܟܿܝܼܢ܃ ܘܠܵܐ ܗ̄ܘ̣ܵܐ ܒܠܵܐ ܡܸܬܿܕܲܪ̈ܟܵܢܝܬܼܵܐ ܡܲܥܠܝܼܢ ܗܵܘܢܗܘܿܢ܁|
      block |ܟܡܵܐ ܕܲܒܼܗܵܢܘܿܢ ܓܲܠ̈ܠܹܐ ܕܙܝܼܘܵܐ ܡܫܲܒܿܚܵܐ ܕܐܲܠܵܗܘܼܬܼܵܐ ܗܵܪܓܝܼܢ܃|
      block |ܘܦܘܼܠܚܵܢܗܘܿܢ ܠܥܸܠ ܐܝܼܬܼܵܘܗܝ܃ ܠܵܐ ܡܸܨܛܲܠܝܵܐ ܬܲܪܥܝܼܬܼܗܘܿܢ|
      block |ܠܡܸܪܢܵܐ ܒܲܫܟܼܝܼܪ̈ܵܬܼܵܐ ܘܲܒܼܚܘܼ̈ܫܵܒܹܐ ܤܪ̈ܝܼܩܹܐ܁ ܐܲܝܠܹܝܢ ܓܹܝܪ ܕܲܒܼܢܘܼܗܪܵܐ|
      block |ܪܵܕܹܝܢ܃ ܠܵܐ ܡܸܫܟܿܚܝܼܢ ܠܡܸܛܥܵܐ܁ ܡܸܛܠܗܵܢܵܐ܃ ܟܠܗܘܿܢ ܐܲܝܠܹܝܢ|
      block |ܕܛܵܥܹ̇ܝܢ ܡ̣ܢ ܢܘܼܗܪܵܐ ܕܝܼܕܲܥܬܼܵܐ ܕܲܒܼܪܹܗ ܕܐܲܠܵܗܵܐ܃ ܘܤܵܛܹ̇ܝܢ ܡ̣ܢ|
      block |ܩܘܼܫܬܼܵܐ܃ ܒܗܵܠܹܝܢ ܫܒܼܝܼ̈ܠܹܐ ܪܵܕܹܝܢ܁ ܗܵܢܵܐ ܛܲܟܼܤܵܐ ܩܲܕܼܡܵܝܵܐ ܕܝܼܕܲܥܬܼܵܐ܃|
      block |ܡܵܐ ܕܲܠܪܸܚܡܬܼܵܐ ܕܦܲܓܼܪܵܐ ܢܵܩ̇ܦܵܐ܁ ܠܵܗ̇ ܗ̄ܘ̣ ܡܲܤܠܹܝܢܲܢ܃|
      block |ܘܤܲܩܘܼܒܼܠܵܝܵܐ ܐܵܡ̇ܪܝܼܢܲܢ ܕܐܝܼܬܹܝܗ̇܃ ܠܵܘ ܒܲܠܚܘܿܕܼ ܠܗܲܝܡܵܢܘܼܬܼܵܐ܃|
      block |ܐܸܠܵܐ ܘܲܠܟܼܠܗܘܿܢ ܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ܁|
      block |ܛܲܟܼܤܵܐ ܕܲܬܼܪܹܝܢ ܕܝܼܕܲܥܬܼܵܐ܁ ܐܸܡܲܬܼܝ ܓܹܝܪ ܕܲܠܢܝܼܫܵܐ ܩܲܕܼܡܵܝܵܐ|
      block |ܬܸܫܒܿܘܿܩ܃ ܘܲܠܘܵܬܼ ܗܸܪܓܵܐ ܘܪܸܚܡܬܼܵܐ ܕܢܲܦܫܵܐ ܦܵܢܝܵܐ܃ ܗܵܢܹܝܢ|
      block |ܫܲܦܝܼܪ̈ܵܬܼܵܐ ܕܡ̣ܢ ܠܥܸܠ ܪ̈ܫܝܼܡܵܢ ܦܵܠ̇ܚܵܐ܃ ܒܙܵܘ̈ܥܹܝܗ̇ ܕܢܲܦܫܵܐ ܥܲܡ|
      block |ܪܸ̈ܓܼܫܵܘܗܝ ܕܦܲܓܼܪܵܐ܃ ܒܢܘܼܗܪܵܐ ܕܲܟܼܝܵܢܵܗ̇܁ ܗܵܢܵܘ ܕܹܝܢ܃ ܨܵܘܡܵܐ܃|
      block |ܨܠܘܿܬܼܵܐ܃ ܡܪܲܚܡܵܢܘܼܬܼܵܐ܃ ܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܒܢܝܼ̈ܫܲܝ|
      block |ܡܝܲܬܿܪܘܼܬܼܵܐ܃ ܬܲܟܼܬܘܼܫܵܐ ܕܠܘܼܩܒܲܠ ܚܲܫܹ̈ܐ܃ ܥܲܡ ܫܲܪܟܵܐ܃ ܟܠܗܘܿܢ|
      block |ܓܹܝܪ ܤܘܼܥܪ̈ܢܹܐ ܫܲܦܝܼܪܹ̈ܐ܃ ܘܦܘܼܪ̈ܫܵܢܹܐ ܡܝܲܬܿܪܹ̈ܐ ܕܲܒܼܢܲܦܫܵܐ|
      block |ܡܸܬܼܚܙܹܝܢ܃ ܘܛܲܟܼܤܹ̈ܐ ܬܡܝܼ̈ܗܹܐ ܕܲܒܼܥܹܕܬܹܗ ܕܲܡܫܝܼܚܵܐ ܡܸܫܬܲܡܫܝܼܢ܃|
      block |ܒܛܲܟܼܤܵܐ ܗܵܢܵܐ ܡܸܨܥܵܝܵܐ ܕܝܼܲܕܲܥܬܼܵܐ܃ ܓܵܡܪܵܐ ܪܘܼܚܵܐ ܕܩܘܼܕܼܫܵܐ|
    block
      block |ܒܡܲܥܒܿܕܼܵܢܘܼܬܼܵܐ ܕܚܲܝܠܵܗ̇܁ ܘܗ̤ܝ ܕܵܪܫܵܐ ܒܠܸܒܲܢ ܫܒܼܝܼ̈ܠܹܐ܃ ܕܲܠܘܵܬܼ|
      block |ܗܲܝܡܵܢܘܼܬܼܵܐ ܡܡܲܢܥܝܼܢ܁ ܘܒܼܵܗ̇ ܡܟܲܢܫܝܼܢܲܢ ܙܘܵܪܹ̈ܐ ܠܗܵܘ̇ ܥܵܠܡܲܢ|
      block |ܫܲܪܝܼܪܵܐ܁ ܘܲܥܕܲܡܵܐ ܬܘܼܒܼ ܠܗܵܪܟܵܐ܃ ܥܕܲܟܹܝܠ ܓܫܝܼܡܬܼܵܐ ܗ̣̄ܝ ܝܑܼܕܲܥܬܼܵܐ܁|
      block |ܘܲܡܪܲܟܲܒܼܬܼܵܐ ܐܵܦܸܢ ܒܲܡܝܲܬܪܘܼܬܼܵܐ ܥܲܢܝܵܐ܃ ܘܐܵܦܸܢ ܗ̤ܝ ܗ̣̄ܝ ܐܘܼܪܚܵܐ|
      block |ܕܲܡܝܲܒܿܠܵܐ ܠܲܢ ܠܘܵܬܼ ܗܲܝܡܵܢܘܼܬܼܵܐ܁ ܐܝܼܬܼ ܗ̄ܘ̣ ܓܹܝܪ ܛܲܟܼܤܵܐ܃|
      block |ܕܲܡܥܲܠܲܝ ܡܸܢܵܗ̇܁ ܕܐܸܢ ܡܲܟܼܫܪܵܐ܃ ܡܸܫܟܿܚܵܐ ܠܡܸܬܿܕܲܪܵܓܼܘܼ ܒܤܘܼܝܵܥܹܗ|
      block |ܕܲܡܫܝܼܚܵܐ܃ ܟܲܕܼ ܤܵܝ̇ܡܵܐ ܫܲܬܼܤܬܼܵܐ ܠܦܘܼܠܚܵܢܵܗ̇܃ ܫܸܠܝܵܐ ܕܡ̣ܢ|
      block |ܒܢܲܝ̈ܢܵܫܵܐ܃ ܘܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܘܲܨܠܘܿܬܼܵܐ܁ ܘܫܲܪܟܵܐ ܕܛܵܒܼ̈ܬܼܵܐ܃|
      block |ܒܗܵܠܹܝܢ ܡܸܬܼܓܲܡܪ̈ܵܢ܁ ܗܵܕܹܐ ܗ̣̄ܝ ܡܫܘܼܚܵܬܼܵܐ ܕܬܲܪܬܹܝܢ ܕܝܼܕܲܥܬܼܵܐ܃|
      block |ܕܒܼܵܗ̇ ܡܸܬܼܦܲܠ̈ܚܵܢ ܟܠܗܹܝܢ ܫܲܦܝܼܪ̈ܬܼܵܐ܁ ܘܡܸܬܼܩܲܪܝܵܐ܃ ܝܑܼܕܲܥܬܼܵܐ|
      block |ܕܤܘܼܥܪ̈ܢܹܐ܁ ܡܸܛܠ ܕܲܒܼܤܘܼܥܪ̈ܵܢܹܐ ܡܸܬܼܪ̈ܲܓܼܫܵܢܹܐ ܒܪܸ̈ܓܼܫܲܝ ܦܲܓܼܪܵܐ|
      block |ܓܵܡܪܵܐ ܤܵܥܘܿܪܘܼܬܼܵܗ̇܃ ܒܛܲܟܼܤܵܐ ܕܲܠܒܲܪ܁|
      block |ܛܲܟܼܤܵܐ ܕܲܬܼܠܵܬܼܵܐ ܕܝܼܕܲܥܬܼܵܐ܃ ܕܗ̤ܘܝܘܼ ܛܲܟܼܤܵܐ ܕܫܘܼܡܠܵܝܵܐ܁|
      block |ܕܐܲܝܟܲܢ ܕܝܼܢ ܡܸܬܼܩܲܛܢܵܐ ܘܩܵܢ̇ܝܵܐ ܪܘܼܚܵܢܘܼܬܼܵܐ܃ ܘܡܲܤܒܿܗܵܐ ܒܕܼܘܼܒܵܪܵܐ|
      block |ܕܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ܃ ܐܲܝܠܹܝܢ ܕܬܸܫܡܸܫܬܿܗܘܿܢ ܠܵܐ|
      block |ܗ̄ܘ̣ܵܐ ܒܤܵܥܘܿܪܘܼܬܼܵܐ ܡܸܬܼܪܲܓܼܫܵܢܝܼܬܼܵܐ ܕܥܲܡ̈ܠܹܐ܃ ܐܸܠܵܐ ܒܪܸܢܝܵܐ ܕܡܲܕܼܥܵܐ|
      block |ܡܸܬܼܓܲܡܪܵܐ܃ ܫܡܲܥ܁ ܡܵܐ ܕܹܝܢ ܕܗ̤ܝ ܝܑܼܕܲܥܬܼܵܐ ܐܸܬܼܥܲܠܝܲܬ̤ ܡ̣ܢ|
      block |ܐܲܪ̈ܥܵܢܵܝܬܼܵܐ ܘܡ̣ܢ ܪܸܢܝܵܐ ܕܦܘܼܠܚܵܢܵܐ܃ ܘܫܲܪܝܲܬ̤ ܠܲܡܢܲܤܵܝܘܼ ܙܵܘ̈ܥܹܝܗ̇|
      block |ܒܐܲܝܠܹܝܢ ܕܲܠܓܼܵܘ ܡ̣ܢ ܥܲܝ̈ܢܹܐ ܡܚܲܦ̈ܝܵܢ܃ ܘܫܵܛܲܬ̤ ܠܵܗ̇ ܒܲܡܢܵܬܼܵܐ|
      block |ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ܃ ܕܡܸܢܗܘܿܢ ܗܵܘܹ̇ܐ ܦܘܼܬܵܠܵܐ ܕܚܲܫܹ̈ܐ܁ ܘܦܸܫܛܲܬ̤|
      block |ܝܵܬܼܵܗ̇ ܠܥܸܠ܃ ܘܢܸܩܦܲܬ̤ ܠܗܲܝܡܵܢܘܼܬܼܵܐ ܒܪܸܝܢܵܐ ܕܥܵܠܡܵܐ ܕܲܥܬܼܝܼܕܼ܃|
      block |ܘܪܸܚܡܬܼܵܐ ܕܡܘܼ̈ܠܟܵܢܹܐ܃ ܘܥܘܼܩܵܒܼܵܐ ܕܥܲܠ ܟܲܤ̈ܝܵܬܼܵܐ܁ ܗܵܝܕܹܝܢ ܗ̤ܝ|
    block
      block |ܗܲܝܡܵܢܘܼܬܼܵܐ ܒܵܠ̇ܥܵܐ ܠܵܗ̇ ܠܝܼܕܲܥܬܼܵܐ܃ ܘܗܵܦ̇ܟܵܐ ܝܵܠܕܵܐ ܠܵܗ̇ ܡܸܢܕܪܹܫ܃|
      block |ܟܲܕܼ ܐܝܼܬܹܝܗ̇ ܟ̱ܠܵܗ̇ ܒܟܼܠܵܗ̇ ܕܪܘܼܚ܁ ܗܵܝܕܝܼܢ ܡܸܫܟܿܚܵܐ ܛܵܝ̇ܤܵܐ|
      block |ܒܐܲܬܼܪ̈ܵܘܵܬܼܵܐ ܠܵܐ ܓܫܝܼ̈ܡܹܐ܃ ܘܲܠܡܸܓܲܫ ܥܘܼ̈ܡܩܹܐ ܕܝܲܡܵܐ ܠܵܐ|
      block |ܡܸܬܼܓܲܫܫܵܢܵܐ ܕܲܡܕܲܒܿܪܵܢܘܼܬܼܵܐ ܬܡܝܼܗܬܵܐ ܘܐܲܠܵܗܵܝܬܼܵܐ܃ ܕܒܲܟܼ̈ܝܵܢܹܐ|
      block |ܡܸܬܼܝܲܕܼ̈ܥܵܢܹܐ ܘܡܸܪ̈ܲܓܼܫܵܢܹܐ܃ ܘܲܠܡܸܒܼܨܵܐ ܐ̄ܪ̈ܵܙܹܐ ܪ̈ܘܼܚܵܢܹܐ܃ ܕܲܒܼܡܲܕܥܵܐ|
      block |ܦܫܝܼܛܵܐ ܘܩܲܛܝܼܢܵܐ ܡܸܬܿܕܲܪܟܿܝܼܢ܁ ܗܵܝܕܹܝܢ ܪܸ̈ܓܼܫܹܐ ܓܵܘܵܝܹ̈ܐ܃ ܡܸܬܿܬܿܥܝܼܪܝܼܢ|
      block |ܠܦܘܼܠܚܵܢܵܐ ܕܪܘܼܚ܃ ܐܲܝܟܼ ܛܲܟܼܤܵܐ ܕܗܵܘܹ̇ܐ ܒܗܵܘ̇ ܗܘܼܦܵܟܼܵܐ|
      block |ܕܠܵܐ ܡܵܝܘܿܬܼܘܼܬܼܵܐ ܘܠܵܐ ܡܸܬܼܚܲܒܿܠܵܢܘܼܬܼܵܐ܁ ܡܛܸܠ ܕܲܩܝܵܡܬܼܵܐ|
      block |ܡܸܬܼܝܲܕܼܥܵܢܝܼܬܼܵܐ ܐܲܝܟܼ ܕܲܒܼܐ̄ܪܵܙܵܐ ܩܲܒܸܠ̣ܘ ܡܸܟܵܐ܃ ܠܬܲܚܘܝܼܬܼܵܐ ܫܲܪܝܼܪܬܵܐ|
      block |ܕܗܵܘ̇ ܚܘܼܕܵܬܼܵܐ ܕܓܼܵܘܵܐ܀ ܗܵܠܹܝܢ ܐܸܢܘܿܢ ܬܠܵܬܼܵܐ ܛܲܟܼܤܹ̈ܐ ܕܝܼܕܲܥܬܼܵܐ܃|
      block |ܕܲܒܼܗܘܿܢ ܡܤܲܝܲܟ ܟ̱ܠܹܗ ܪܲܗܛܵܐ ܕܒܲܪܢܵܫܵܐ܃ ܕܦܲܓܼܪܵܐ܃ ܘܢܲܦܫܵܐ܃|
      block |ܘܪܘܼܚܵܐ܁ ܡ̣ܢ ܕܲܡܫܲܪܸܐ ܒܲܪܢܵܫܵܐ ܠܡܸܦܪܲܫ ܒܹܝܬܼ ܛܵܒܼܬܼܵܐ ܠܒܼܝܼܫܬܼܵܐ܃|
      block |ܘܲܥܕܲܡܵܐ ܕܢܵܦܹ̇ܩ ܡ̣ܢ ܥܵܠܡܵܐ܃ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܥܵܐ̇ܠܵܐ|
      block |ܝܑܼܕܥܕܲܡܵܐ ܕܢܵܦܹ̇ܩ ܡ̣ܢ ܥܵܠܡܵܐ܃ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܥܵܐ̇ܠܵܐ|
      block |ܝܑܼܕܲܥܬܼܵܐ ܕܢܲܦܫܹܗ܃ ܘܫܘܼܡܠܵܝܵܐ ܕܟܼܠܹܗ ܥܵܘ̣ܠܵܐ ܘܪܘܼܫܥܵܐ܃ ܘܤܵܟܼܵܐ|
      block |ܕܟܼܠܵܗ̇ ܙܲܕܝܼܩܘܼܬܼܵܐ܃ ܘܲܠܡܸܓܲܫ ܥܘܼ̈ܡܩܹܐ ܕܟܼܠܗܘܿܢ ܐ̄ܪ̈ܵܙܹܐ ܕܪܘܼܚ܃|
      block |ܚܕܼܵܐ ܝܑܼܕܲܥܬܼܵܐ ܤܵܥ̇ܪܵܐ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ܁ ܘܲܒܼܗܹܝܢ ܐܝܼܬܹܝܗ̇܃|
      block |ܟ̱ܠܵܗ̇ ܡܸܬܿܬܿܙܝܼܥܵܢܘܼܬܼܵܐ ܕܗܵܘܢܵܐ ܕܤܵܠܹ̇ܩ ܐܵܘ ܢܵܚܹ̇ܬܼ܃ ܒܛܵܒܼ̈ܬܼܵܐ܃|
      block |ܐܵܘ ܒܼܒܼܝܼ̈ܫܵܬܼܵܐ܃ ܐܵܘ ܒܡܸܨܥܵܝܘܼܬܼܵܐ܁ ܠܗܵܠܹܝܢ ܡܘܼ̈ܫܚܵܬܼܵܐ ܩܵܪܹܝܢ ܐܲܒܼܵܗ̈ܬܼܵܐ܃|
      block |ܟܝܵܢܵܐ܃ ܠܒܲܪ ܡ̣ܢ ܟܝܵܢܵܐ܃ ܠܥܸܠ ܡ̣ܢ ܟܝܵܢܵܐ܁ ܘܗܵܠܹܝܢ ܐܸܢܹܝܢ ܬܠܵܬܼ|
      block |ܦܸܢ̈ܝܵܢ܃ ܕܲܠܗܹܝܢ ܡܸܬܼܥܲܠܸܐ ܘܡܸܬܿܬܲܚܬܸܐ ܥܘܼܗܕܵܢܵܗ̇ ܕܢܲܦܫܵܐ|
      block |ܡܲܠܵܠܬܼܵܐ܃ ܐܲܝܟܼ ܕܐܲܡܝܼܪ܁ ܐܵܘ ܒܲܟܼܝܵܢܵܐ ܦܵܠ̇ܚܵܐ ܙܲܕܝܼܩܘܼܬܼܵܐ܃ ܐܵܘ|
      block |ܠܥܸܠ ܡ̣ܢ ܟܝܵܢܵܐ ܡܸܬܼܚܲܛܦܵܐ ܒܥܘܼܗܕܵܢܵܗ̇ ܒܬܹܐܘܿܪܝܼܵܐ ܕܲܠܘܵܬܼ|
    block
      block |ܐܲܠܵܗܵܐ܃ ܐܵܘ ܠܒܲܪ ܡ̣ܢ ܟܝܵܢܵܐ ܬܸܦܘܿܩ ܠܡܸܪܥܵܐ ܚܙܝܼܪܹ̈ܐ܃ ܐܲܝܟܼ|
      block |ܗܵܘ̇ ܕܐܵܘܒܸܕܼ ܥܘܼܬܼܪܵܐ ܕܦܵܪܘܿܫܘܼܬܹܗ܃ ܟܲܕܼ ܦܵܠܲܚ ܗ̄ܘ̣ܵܐ ܥܲܡ|
      block |ܫܸܚܪܵܐ ܕܫܹ̈ܐܕܹܐ܁|
      block |ܛܲܟܼܤܵܐ ܓܹܝܪ ܩܲܕܼܡܵܝܵܐ ܕܝܼܕܲܥܬܼܵܐ܃ ܡܫܲܗܝܵܢܵܐ ܗ̄ܘ̣ ܕܢܲܦܫܵܐ ܡ̣ܢ|
      block |ܥܲܡ̈ܠܹܐ ܕܲܒܼܪܲܗܛܼܵܐ ܕܒܼܵܬܲܪ ܛܵܒܼ̈ܬܼܵܐ܁ ܘܛܲܟܼܤܵܐ ܡܸܨܥܵܝܵܐ܃ ܡܲܪܬܚܵܢܵܐ|
      block |ܗ̄ܘ̣ ܕܢܲܦܫܵܐ ܒܚܹܐܦܵܐ ܕܪܲܗܛܵܐ ܕܲܒܼܕܲܪ̈ܓܹܐ ܕܗܲܝܡܵܢܘܼܬܼܵܐ܁ ܘܛܲܟܼܤܼܵܐ|
      block |ܬܠܝܼܬܼܵܝܵܐ܃ ܦܵܘܫܵܐ ܗ̄ܘ̣ ܕܢܲܦܫܵܐ ܡ̣ܢ ܦܘܼܠܚܵܢܵܐ܃ ܘܛܘܼܦܤܵܐ ܗ̄ܘ̣|
      block |ܕܗܵܝ̇ ܕܲܥܬܼܝܼܕܼܵܐ܃ ܕܒܼܪܸܢܝܵܐ ܒܲܠܚܘܿܕܼ ܕܡܲܕܼܥܵܐ ܡܸܬܼܒܲܤܡܵܐ܃ ܒܐ̄ܪ̈ܵܙܹܐ|
      block |ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܁ ܐܸܠܵܐ ܡܸܛܠ ܕܲܥܕܲܟܹܝܠ ܠܵܐ ܐܸܬܼܥܲܠܝܼ ܟܝܵܢܵܐ|
      block |ܡ̣ܢ ܛܲܟܼܤܵܐ ܕܡܵܝܘܿܬܼܘܼܬܼܵܐ ܘܡ̣ܢ ܝܘܼܩܪܵܐ ܕܒܸܤܪܵܐ܃ ܕܢܸܗܘܸܐ|
      block |ܓܡܝܼܪܵܐܝܼܬܼ ܒܗܵܝ̇ ܕܘܼܚܵܢܘܼܬܼܵ ܕܲܡܥܲܠܝܵܐ ܡ̣ܢ ܡܸܨܛܲܠܝܵܢܘܼܬܼܵܐ܃ ܘܠܵܐ|
      block |ܡܲܨܝܵܐ ܕܠܲܓܼܡܝܼܪܘܼܬܼܵܐ ܕܠܵܐ ܚܲܤܝܼܪܵܐ ܢܫܲܡܸܫ ܒܥܵܠܡܵܐ ܕܡܵܝܘܿܬܼܘܼܬܼܵܐ܃|
      block |ܘܢܲܪܦܸܐ ܠܲܟܼܝܵܢܵܐ ܕܒܸܤܪܵܐ ܓܡܝܼܪܵܐܝܼܬܼ܃ ܟܲܕܼ ܥܕܲܟܹܝܠ ܒܵܗ̇ ܡܸܬܼܗܲܦܲܟܼ܃|
      block |ܒܫܘܼܢܵܝܵܐ ܗܵܘܹ̇ܐ ܒܗܵܢܵܐ ܘܲܒܼܗܵܘ̇܁ ܟܲܕܼ ܒܲܙܒܲܢ ܐܲܝܟܼ ܡܸܤܟܹܢܵܐ ܘܲܤܢܝܼܩܵܐ|
      block |ܥܲܢܝܵܐ ܢܲܦܫܵܐ ܒܛܲܟܼܤܵܐ ܗܵܘ̇ ܡܸܨܥܵܝܵܐ ܕܝܼܕܲܥܬܼܵܐ܃ ܒܲܡܝܲܬܪ̈ܵܬܼܵܐ|
      block |ܕܒܲܟܼܝܵܢܵܐ ܤܝܼ̈ܡܵܢ ܒܚܲܝܠܵܐ ܠܡܸܦܠܲܚ܃ ܡܸܛܠ ܟܝܵܢܹܗ ܕܦܲܓܼܪܵܐ܁|
      block |ܘܒܲܙܒܲܢ ܐܲܝܟܼ ܐܲܝܠܹܝܢ ܕܪܘܼܚܵܐ ܕܤܝܼܡܲܬܼ ܒܢܲܝ̈ܵܐ ܢܤܲܒܼܘ܃ ܒܐ̄ܪ̈ܵܙܹܐ|
      block |ܕܚܹܐܪܘܼܬܼܵܐ ܡܸܬܼܒܲܤܡܵܐ ܒܡܵܘܗܲܒܼܬܼܵܐ ܕܪܘܼܚ܃ ܐܲܝܟܼ ܟܡܵܐ|
      block |ܕܲܠܝܵܗܘܿܒܼܵܗ̇ ܫܵܦ̇ܪܵܐ܁ ܘܬܼܘܼܒܼ ܦܵܢ̇ܝܵܐ ܠܡܸܤܟܹܿܢܘܼܬܼܵܐ ܕܥܵܠܡܵܗ̇܃|
      block |ܗܵܢܵܘ ܕܹܝܢ ܕܦܲܓܼܪܵܐ܃ ܟܲܕܼ ܙܗܝܼܪܵܐ ܒܹܗ ܒܦܲܓܼܪܵܐ܃ ܕܠܵܐ ܢܸܫܒܹܝܗ̇|
      block |ܒܲܡܓܲܪ̈ܓܼܵܢܝܬܼܵܐ ܕܲܫܟܼܝܼ̈ܚܵܢ ܒܥܵܠܡܹܗ܃ ܒܝܲܕܼ ܙܵܘܥܵܘ̈ܗܝ ܫܓܼܝܼ̈ܫܹܐ|
      block |ܘܡܸܨ̈ܛܲܠܝܵܢܹܐ܁ ܒܕܲܟܼܡܵܐ ܕܲܬܼܚܹܝܬܼ ܐܲܦܲܝ̈ ܬܲܪܥܵܐ ܕܒܸܤܪܵܐ ܚܒܼܝܼܫܵܐ܃|
    block
      block |ܠܲܝܬܿ ܠܵܗ̇ ܬܘܼܟܼܠܵܢܵܐ܁ ܠܲܝܬܿ ܓܹܝܪ ܚܘܼܪܵܪܵܐ ܓܡܝܼܪܵܐ ܒܥܵܠܡܵܐ ܠܵܐ|
      block |ܓܡܝܼܪܵܐ܁ ܟ̱ܠܹܗ ܓܹܝܪ ܦܘܼܠܚܵܢܵܐ ܕܝܼܕܲܥܬܼܵܐ܃ ܕܥܲܠܡܵܐ ܗ̄ܘ̣ ܘܲܕܿܕܼܘܼܪܵܫܵܐ|
      block |ܗ̄ܘ̣܁ ܥ̇ܒܼܵܕܹ̈ܐ ܕܹܝܢ ܕܗܲܝܡܵܢܘܼܬܼܵܐ܃ ܠܵܐ ܗ̄ܘ̣ܵܐ ܒܥܲܡ̈ܠܹܐ ܡܸܬܼܦܲܠܚܝܼܢ܁|
      block |ܡܸܛܠ ܕܲܒܼܙܵܘ̈ܥܹܐ ܪ̈ܘܼܚܵܢܹܐ ܒܡܲܥܕܼܵܢܘܼܬܼܵܐ ܥܲܪܛܸܠܵܝܵܬܼܵܐ ܕܢܲܦܫܵܐ|
      block |ܡܸܬܼܓܲܡܪܝܼܢ܃ ܘܲܠܥܸܠ ܡ̣ܢ ܪܸ̈ܓܼܫܹܐ܁ ܩܲܛܝܼܢܵܐ ܓܹܝܪ ܗܲܝܡܵܢܘܼܬܼܵܐ ܡ̣ܢ|
      block |ܝܑܼܕܲܥܬܼܵܐ܃ ܐܲܝܟܼ ܡܵܐ ܕܝܼܕܲܥܬܼܵܐ ܡ̣ܢ ܤܘܼܥܪ̈ܵܢܹܐ ܡܸܬܼܪ̈ܓܼܫܵܢܹܐ܁ ܟܠܗܘܿܢ|
      block |ܓܹܝܪ ܩܲܕܝܼ̈ܫܹܐ ܕܲܠܕܼܘܼܒܵܪܵܐ ܪܘܼܚܵܢܵܐ ܐܸܫܬܿܘܝܼܘ܃ ܕܐܝܼܬܼܵܘܗܝ ܬܲܗܪܵܐ|
      block |ܕܒܲܐܠܵܗܵܐ܃ ܒܚܲܝܠܵܐ ܕܗܲܝܡܵܢܘܼܬܼܵܐ ܡܸܬܿܕܲܒܿܪܝܼܢ܃ ܒܒܼܘܼܤܵܡܵܐ ܕܕܼܘܼܒܵܪܵܐ|
      block |ܗܵܘ̇ ܕܲܠܥܸܠ ܡ̣ܢ ܟܝܵܢܵܐ܁ ܗܲܝܡܵܢܘܼܬܼܵܐ ܕܹܝܢ ܐܵܡܲ݁ܪܢܵܐ܃ ܠܵܘ ܠܗܵܝ̇|
      block |ܕܲܝܢܲܗܝܡܸܢ ܐ̄ܢܵܫ ܒܦܘܼܪܫܵܢܵܐ ܕܲܩܢܘܿܡܹ̈ܐ ܤܓܿܝܼ̈ܕܹܐ ܕܐܝܼܬܼܵܘܬܼܵܐ܃|
      block |ܘܲܒܼܕܼܝܼ̈ܠܵܝܬܼܵܐ ܕܲܟܼܝܵܢܵܗ̇܃ ܘܒܲܡܕܲܒܿܪܵܢܘܼܬܼܵܐ ܬܡܝܼܗܬܵܐ ܕܲܗܘ̤ܵܬܼ|
      block |ܒܐ̄ܢܵܫܘܼܬܲܢ ܒܲܢܤܝܼܒܼܘܼܬܹܗ ܕܲܟܼܝܵܢܲܢ܁ ܐܸܠܵܐ ܗܲܝܡܵܢܘܼܬܼܵܐ ܗܵܕܹܐ ܐܵܡܲ݁ܪܢܵܐ܃|
      block |ܠܢܘܼܗܪܵܐ ܡܸܬܼܝܲܕܼܥܵܢܵܐ܃ ܕܡ̣ܢ ܛܲܝܒܿܘܼܬܼܵܐ ܕܵܢܲܚ ܒܢܲܦܫܵܐ܁|
      block |ܘܲܒܼܤܵܗܕܘܼܬܼܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ ܠܵܐ ܦܠܝܼܓܼܵܐܝܼܬܼ܃ ܒܲܦܝܵܤܵܐ|
      block |ܕܤܲܒܼܪܵܐ ܕܪܲܝܼܩ ܡ̣ܢ ܟܠܗܹܝܢ ܡܲܤܒܪ̈ܵܢܘܵܬܼܵܐ܃ ܘܠܵܐ ܒܝܘܼܒܵܠܵܐ|
      block |ܕܡ̣ܢ ܡܲܫܡܲܥ ܐܸܕܼܢܵܐ܁ ܘܲܡܚܵܘܸܐ ܠܵܗ̇ ܒܥܲܝ̈ܢܹܐ ܪ̈ܘܼܚܵܢܵܝܬܼܵܐ܃ ܐ̄ܪ̈ܵܙܹܐ|
      block |ܛܡܝܼܪܹ̈ܐ ܕܲܒܼܢܲܦܫܵܐ܃ ܘܥܘܼܬܼܪܵܐ ܓܢܝܼܙܵܐ ܕܐܲܠܵܗܘܼܬܼܵܐ܃ ܕܲܡܤܲܬܲܪ ܡ̣ܢ|
      block |ܥܲܝ̈ܢܹܐ ܕܲܒܼܢܲܝ̈ ܒܸܤܪܵܐ܃ ܘܡܸܬܼܓܠܸܐ ܒܪܘܼܚܵܐ ܠܐܲܝܠܹܝܢ ܕܥܲܠ|
      block |ܦܵܬܼܘܿܪܹܗ ܕܲܡܫܝܼܚܵܐ ܡܸܬܼܪܲܒܹܝܢ ܒܗܸܪܓܵܐ ܕܢܵܡܘܿܤܵܘ̈ܗܝ܁ ܐܲܝܟܼ|
      block |ܕܐܸܡ݂ܲܪ܃ ܕܐܸܢ ܦܘܼܩ̈ܕܵܢܲܝ ܬܸܛܪܘܼܢ܃ ܡܫܲܕܲܪܢܵܐ ܠܟܼܘܿܢ ܪܘܼܚܵܐ|
      block |ܦܵܪܲܩܠܹܝܛܵܐ܃ ܗܵܘ̇ ܕܥܵܠܡܵܐ ܠܵܐ ܡܸܫܟܲܚ ܠܲܡܩܲܒܵܠܘܼܬܹܗ܃|
    block
      block |ܘܲܢܚܵܘܹܝܟܼܘܿܢ ܟ̱ܠܹܗ ܫܪܵܪܵܐ܁ ܗܵܟܲܢܵܐ ܘܲܡܚܵܘܸܐ ܠܹܗ ܠܒܲܪܢܵܫܵܐ|
      block |ܚܲܝܠܵܐ ܩܲܕܝܼܫܵܐ܃ ܕܡܲܓܸܢ ܥܠܵܘܗܝ ܒܟܼܠܥܸܕܵܢ܀ ܚܲܝܠܵܐ ܗܵܘ̇܃|
      block |ܗ̤ܘ ܐܝܼܬܼܵܘܗܝ ܦܵܪܲܩܠܹܝܛܵܐ܁ ܒܚܲܝܠܵܗ̇ ܕܗܵܕܹܐ ܗܲܝܡܵܢܘܼܬܼܵܐ|
      block |ܡܸܫܬܲܓܼܪܵܢ ܟܠܗܹܝܢ ܡܢܵܘ̈ܬܼܵܗ̇ ܕܢܲܦܫܵܐ ܐܲܝܟܼ ܕܲܒܼܢܘܼܪܵܐ܃|
      block |ܘܡܲܤܪܵܐ ܥܲܠ ܟܠ ܩܹܘܲܢܕܹܝܢܘܿܣ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁|
      block |ܘܒܸܐܒܼܪܹ̈ܐ ܕܡ̣ܢ ܗܲܝܡܵܢܘܼܬܼܵܐ ܡܸܬܼܥܲܠܝܵܐ ܡ̣ܢ ܚܘܿܓܼܬܼܵܗ̇ ܕܲܒܼܪܝܼܬܼܵܐ|
      block |ܗܵܕܹܐ ܡܸܬܼܚܲܙܝܵܢܝܼܬܼܵܐ܃ ܘܐܲܝܟܼ ܪܵܘܝܵܐ ܗܵܘܝܵܐ ܒܐܲܡܝܼܢܘܼ ܒܬܲܗܪܵܐ ܕܡܲܪܢܝܬܼܵܐ|
      block |ܕܒܲܐܠܵܗܵܐ܁ ܘܲܒܼܚܸܙܘܵܐ ܠܵܐ ܡܪܲܟܿܒܼܵܐ܃ ܘܲܒܼܤܘܼ̈ܟܵܠܹܐ ܕܠܵܐ ܚܸܙܘܵܐ ܕܥܲܠ|
      block |ܟܝܵܢܵܐ ܐܲܠܵܗܵܝܵܐ܃ ܡܥܲܝܕܼܵܐ ܠܹܗ ܠܡܲܕܥܵܐ ܠܲܡܚܵܪ ܒܗܸܪܓܵܐ ܕܥܲܠ|
      block |ܟܲܤܝܘܼܬܹܗ܁ ܥܕܲܡܵܐ ܓܹܝܪ ܕܢܹܐܬܸܐ ܗܵܘ̇ ܕܐܝܼܬܼܵܘܗܝ ܫܘܼܡܠܵܝܵܐ|
      block |ܕܐ̄ܪ̈ܵܙܹܐ܃ ܘܲܠܓܸܠܝܵܢܹܗ ܥܹܝܢ ܒܲܓܼܠܸܐ ܢܸܫܬܿܘܸܐ܃ ܗܲܝܡܵܢܘܼܬܼܵܐ ܡܫܲܡܫܵܐ|
      block |ܒܹܝܬܼ ܐܲܠܵܗܵܐ ܠܩܲܕܝܼ̈ܫܹܐ ܐ̄ܪ̈ܵܙܹܐ ܕܠܵܐ ܡܸܬܼܡܲܠܠܝܼܢ܁ ܕܲܠܗܘܿܢ ܢܸܫܬܿܘܸܐ|
      block |ܒܛܲܝܒܿܘܼܬܹܗ ܕܲܡܫܝܼܚܵܐ܃ ܗܵܪܟܵܐ ܒܪܲܗܒܼܘܿܢܵܐ܃ ܘܬܲܡܵܢ ܒܲܩܢܘܿܡܹ̈ܐ|
      block |ܚܲܬܝܼ̈ܬܹܐ ܒܡܲܠܟܿܘܼܬܼܵܐ ܕܲܫܡܲܝܵܐ܃ ܥܲܡ ܟܠܗܘܿܢ ܪ̈ܵܚܡܵܘܗܝ܁ ܐܵܡܹܝܢ܁|
  block 52
    block
      block |ܬܘܼܒܼ ܪܹ̈ܫܹܐ ܡܤܲܝ̈ܟܹܐ ܕܥܲܠ ܢܝܼܫܵܐ ܐ̄ܚܪܹܢܵܐ ܕܦܘܼܪ̈ܫܵܢܹܐ ܕܙܵܘ̈ܥܲܝ|
      block |ܝܑܼܕܲܥܬܼܵܐ܁ ܢܒ܁|
    block
      block |ܝܑܼܕܲܥܬܼܵܐ ܐܸܡܲܬܼܝ ܕܲܒܼܡܸܬܼܚܲܙܝܵܢ̈ܝܵܬܼܵܐ ܦܵܗ̇ܝܵܐ܃ ܐܲܝܠܹܝܢ ܕܲܒܼܝܲܕܼ ܪܸ̈ܓܼܫܹܐ|
      block |ܡܩܲܒܿܠܵܐ ܝܘܼܠܦܵܢܵܐ܃ ܕܲܥܠܲܝܗܹܝܢ܃ ܟܝܵܢܵܝܬܼܵܐ ܡܸܬܼܩܲܪܝܵܐ܁ ܘܐܸܡܲܬܼܝ|
      block |ܕܲܒܼܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܲܠܓܼܵܘ ܡܸܢܗܘܿܢ ܘܒܲܟܼ̈ܝܵܢܹܐ ܕܠܵܐ ܓܫܘܿܡ܃|
      block |ܪܘܼܚܵܢܵܝܬܼܵܐ ܡܸܬܼܩܲܪܝܵܐ܁ ܡܸܛܠ ܕܡܲܪܓܿܫܵܢܘܼܬܼܵܐ ܡܩܲܒܿܠܵܐ ܒܪܘܼܚܵܐ܃|
    block
      block |ܘܠܵܐ ܗ̄ܘ̣ܵܐ ܒܝܲܕܼ ܪܸ̈ܓܼܫܹܐ܁ ܘܲܠܬܲܪ̈ܬܲܝܗܹܝܢ ܗܵܠܹܝܢ܃ ܡܠܘܿܐܵܐ ܡ̣ܢ|
      block |ܠܒܲܪ ܐܝܼܬܼܵܘܗܝ ܠܢܲܦܫܵܐ ܠܡܸܤܬܲܟܵܠܘܼ܁ ܐܸܡܲܬܼܝ ܕܹܝܢ ܕܒܼܐܝܼܬܼܘܼܬܼܵܐ܃|
      block |ܠܥܸܠ ܡ̣ܢ ܟܝܵܢܵܐ ܡܸܬܼܩܲܪܝܵܐ܁ ܘܲܒܼܠܵܐ ܝܑܼܕܲܥܬܼܵܐ ܡܵܠܘܿܢ܃ ܕܲܡܥܲܠܝܵܐ|
      block |ܡ̣ܢ ܝܑܼܕܲܥܬܼܵܐ܁ ܗܵܕܹܐ ܕܹܝܢ܃ ܠܵܐ ܗ̄ܘ̣ܵܐ ܒܲܡܠܘܿܐܵܐ ܕܲܠܒܲܪ ܡܸܢܵܗ̇|
      block |ܡܩܲܒܿܠܵܐ ܢܲܦܫܵܐ ܬܹܐܘܿܪܝܼܵܐ ܕܲܥܠܹܝܗ̇܃ ܐܲܝܟܼ ܗܵܢܹܝܢ ܩܲܕܼ̈ܡܵܝܬܼܵܐ܁ ܐܸܠܵܐ|
      block |ܕܠܵܐ ܡܠܘܿܐܵܐ ܠܓܼܵܘ ܡܸܢܵܗ̇ ܒܛܲܝܒܿܘܼ ܡܸܢܫܠܹܝ܃ ܕܠܵܐ ܤܘܼܟܵܝܵܐ|
      block |ܡܸܬܼܓܲܠܝܵܐ ܡ̣ܢ ܠܓܼܵܘ܁ ܡܸܛܠ ܕܡܲܠܟܿܘܼܬܼܵܐ ܕܐܲܠܵܗܵܐ܃ ܠܓܼܵܘ ܡܸܢܲܢ|
      block |ܗ̣̄ܝ܁ ܘܠܵܐ ܗ̄ܘ̣ܵܐ ܒܤܘܼܟܵܝܵܐ ܕܡ̣ܢ ܕܘܼܟ܃ ܘܒܲܢܛܘܼܪ̈ܵܬܼܵܐ ܐܵܬܼܝܵܐ܃|
      block |ܐܲܝܟܼ ܡܸܠܬܹܗ ܕܡܵܪܲܢ܁ ܐܸܠܵܐ ܒܓܼܵܘ ܨܘܼܪܬܹܗ ܠܲܡ ܓܢܝܼܙܬܵܐ|
      block |ܕܡܲܕܿܥܵܐ ܡܸܬܼܓܲܠܝܵܐ ܕܠܵܐ ܥܸܠܬܼܵܐ܃ ܘܲܕܼܠܵܐ ܗܸܪܓܵܐ ܕܲܥܠܹܝܗ̇܁|
      block |ܒܕܼܵܐܦܠܵܐ ܡܠܘܿܐܵܐ ܠܗܸܪܓܵܐ ܕܲܥܠܹܝܗ̇ ܐܝܼܬܼ ܠܹܗ ܠܡܲܕܿܥܵܐ܀|
      block |ܩܲܕܼܡܵܝܬܼܵܐ ܠܲܡ܃ ܡ̣ܢ ܗܸܓܼܝܵܢܵܐ ܐܲܡܝܼܢܵܐ܃ ܘܚܘܼܦܵܛܵܐ ܕܲܒܼܝܘܼܠܦܵܢܵܐ܁|
      block |ܬܪܲܝܵܢܝܼܬܼܵܐ ܕܹܝܢ܃ ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ܃ ܘܗܲܝܡܵܢܘܼܬܼܵܐ ܕܡܲܕܿܥܵܐ܁|
      block |ܘܲܬܼܠܝܼܬܼܵܝܬܼܵܐ ܡܸܟܹܝܠ ܫܸܪܟܲܬ̤ ܠܵܗ̇܃ ܠܗܲܝܡܵܢܘܼܬܼܵܐ ܒܲܠܚܘܿܕܼ܁ ܡܸܛܠ|
      block |ܕܬܲܡܵܢ ܝܑܼܕܲܥܬܼܵܐ܃ ܬܸܬܼܒܲܛܲܠ܁ ܘܲܥ̇ܒܼܵܕܹ̈ܐ܃ ܢܸܤܬܲܝܟܼܘܼܢ܁ ܘܪܸ̈ܓܼܫܹܐ܃|
      block |ܢܸܗܘܘܿܢ ܝܲܬܿܝܼܪܹ̈ܐ ܠܚܘܼܫܵܚܵܐ܁ ܟܡܵܐ ܗܵܟܹܝܠ ܕܡ̣ܢ ܗܵܢܵܐ ܬܚܘܼܡܵܐ|
      block |ܡܸܬܼܢܲܚܬܼܵܐ܃ ܝܑܼܕܲܥܬܼܵܐ ܡܸܬܼܩܲܪܝܵܐ܁ ܘܲܟܼܡܵܐ ܕܝܲܬܿܝܼܪ ܢܸܚܬܲܬ̤܃ ܝܲܬܝܼܪܵܐܝܼܬܼ|
      block |ܡܝܲܩܪܵܐ ܝܑܼܕܲܥܬܼܵܐ܁ ܘܟܲܕܼ ܡܲܛܝܲܬ̤ ܠܐܲܪܥܵܐ ܘܐܲܪ̈ܥܵܢܝܵܬܼܵܐ܃ ܝܑܼܕܲܥܬܼܵܐ|
      block |ܡܵܪܬܵܐ ܗ̣̄ܝ ܕܟܼܠܡܸܕܸܡ܁ ܘܒܸܠܥܵܕܹܝܗ̇܃ ܟܠܡܸܕܸܡ ܚܓܝܼܪܵܐ ܗ̄ܘ̣|
      block |ܘܒܲܛܝܼܠܵܐ܁ ܡܵܐ ܕܹܝܢ ܕܐܲܪܝܼܡܲܬ̤ ܢܲܦܫܵܐ ܚܝܵܪܪܵܗ̇ ܠܥܸܠ܃ ܘܦܸܫܛܲܬ̤|
      block |ܛܵܘܚܵܐ ܕܙܵܘ̈ܥܹܝܗ̇ ܠܘܵܬܼ ܫܡܲܝܵܢ̈ܝܬܼܵܐ܃ ܘܐܸܬܼܪܲܓܼܪܓܲܬ̤ ܠܗܵܠܹܝܢ ܕܲܒܼܥܲܝ̈ܢܹܐ|
    block
      block |ܕܦܲܓܼܪܵܐ ܠܵܐ ܡܸܬܼܚܲܙ̈ܝܵܢ܃ ܘܒܸܤܪܵܐ ܥܠܲܝܗܹܝܢ ܠܵܐ ܫܲܠܝܼܛ ܠܹܗ܃|
      block |ܗܵܝܕܹܝܢ ܒܗܲܝܡܵܢܘܼܬܼܵܐ ܩܵܐܹ̇ܡ ܟܠܡܸܕܸܡ܁|
  block 53
    block
      block |ܬܘܼܒܼ ܢܝܼܫܵܐ ܕܲܨܠܘܿܬܼܵܐ ܘܫܼܲܟܵܐ ܕܐܲܝܠܹܝܢ ܕܲܒܼܥܘܼܗܕܵܢܵܐ ܐܲܡܝܼܢܵܐ|
      block |ܐܵܠܨܵܐܝܼܬܼ ܕܸܬܼܒܲܥ̈ܝܵܢ܃ ܘܤܲܓܝܼ ܡܵܘܬܪ̈ܵܢ ܐܸܢ ܐ̄ܢܵܫ ܒܦܘܼܪܫܵܢܵܐ ܩܵܪܹܐ|
      block |ܘܐܵܚܹ̇ܕܼ ܠܗܹܝܢ܁ ܢܓ܁|
    block
      block |ܕܢܸܫܬܲܪܲܪ ܐ̄ܢܵܫ ܒܫܸܠܬܼܵܐ ܕܲܨܠܘܿܬܹܗ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃|
      block |ܡܢܵܬܼܵܐ ܗ̣̄ܝ ܪܹܫܵܝܬܼܵܐ ܕܡܵܘܗܲܒܼܬܼܵܐ ܕܗܲܝܡܵܢܘܼܬܼܵܐ܁ ܡܫܲܪܪܘܼܬܼ ܗܲܝܡܵܢܘܼܬܼܵܐ|
      block |ܕܒܲܐܠܵܗܵܐ܃ ܠܵܘ ܚܠܝܼܡܘܼܬܼܵܐ ܗ̣̄ܝ ܕܬܼܵܘܕܝܼܬܼܵܐ܃ ܐܵܦܸܢ ܐܸܡܲܐ ܗ̣̄ܝ|
      block |ܕܗܲܝܡܵܢܘܼܬܼܵܐ܃ ܐܸܠܵܐ ܢܲܦܫܵܐ ܕܚܵܝ̇ܪܵܐ ܒܲܫܪܵܪܹܗ ܕܐܲܠܵܗܵܐ ܡ̣ܢ ܚܲܝܠܵܐ|
      block |ܕܕܘܼܒܵܪܹ̈ܐ܁ ܐܸܡܲܬܼܝ ܕܗܲܝܡܵܢܘܼܬܼܵܐ ܒܫܲܪ̈ܒܹܝܗ̇܃ ܕܥܲܡ ܕܘܼܒܵܪܹ̈ܐ|
      block |ܚܠܝܼܛܵܐ܃ ܬܸܫܟܲܚ ܒܲܟܼܬܼܵܒܹ̈ܐ ܩܲܕܝܼ̈ܫܹܐ܃ ܠܵܘ ܥܲܠ ܬܪܝܼܨܘܼܬܼ ܬܵܘܕܝܼܬܼܵܐ|
      block |ܬܸܤܒܼܝܼܗ̇ ܠܬܹܐܘܿܪܝܼܵܐ ܕܲܥܠܹܝܗ̇܁ ܠܵܐ ܡܬܼܘܿܡ ܡܸܬܿܬܲܒܼܥܵܐ|
      block |ܗܲܝܡܵܢܘܼܬܼܵܐ ܕܝܵܗ̇ܒܵܐ ܦܝܵܤܵܐ ܕܬܼܘܼܟܼܠܵܢܵܐ ܡ̣ܢ ܠܵܐ ܓܡܝܼܪܹ̈ܐ܃ ܐܵܘ|
      block |ܡ̣̤ܢ ܐܲܝܠܹܝܢ ܕܲܡܚܲܒܲܠ ܪܸܥܝܵܢܗܘܿܢ ܡ̣ܢ ܫܪܵܪܵܐ܁ ܡܫܲܪܪܘܼܬܼ ܗܲܝܡܵܢܘܼܬܼܵܐ|
      block |ܕܹܝܢ ܓܵܠ̇ܝܵܐ ܝܵܬܼܵܗ̇ ܒܢܲܦܫܵܐ܃ ܠܘܼܩܒܲܠ ܦܸܚܡܵܐ ܕܥܘܼܠܵܝܵܐ|
      block |ܕܲܒܼܕܼܘܼܒܵܪܹ̈ܐ܃ ܒܢܝܼܫܵܐ ܕܚܵܐܲܪ ܠܲܤܝܵܡܵܐ ܕܦܘܼܩܕܵܢܵܘ̈ܗܝ ܕܡܵܪܲܢ܁|
      block |ܢܘܼܗܪܵܐ ܕܢܲܦܫܵܐ܃ ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ܁ ܗܸܢܘܿܢ ܓܹܝܪ ܪܵܫܡܝܼܢ|
      block |ܒܡܲܕܥܵܐ ܥܘܼ̈ܫܕܵܢܹܐ ܡܵܘܬܵܪ̈ܵܢܹܐ ܠܲܙܗܝܼܪܘܼܬܼܵܐ ܕܡ̣ܢ ܚܲܫܹ̈ܐ܃|
      block |ܘܲܠܡܸܬܼܐܡܵܢܘܼ ܠܘܵܬܼ ܐܲܠܵܗܵܐ܃ ܒܚܘܼܒܵܐ ܘܲܒܼܕܲܟܼܝܘܼܬܼܵܐ ܕܲܨܠܘܿܬܼܵܐ܁|
      block |ܘܬܼܵܪܨܝܼܢ ܩܕܼܵܡܲܝܢ ܐܘܼܪܚܵܐ܃ ܕܲܡܫܲܝܢܵܐ ܒܕܼܘܼܪ̈ܟܵܬܼܵܐ ܕܩܲܕܝܼ̈ܫܹܐ܁ ܒܪܲܡ|
    block
      block |ܕܹܝܢ܃ ܠܵܐ ܬܸܬܟܸܠ ܥܲܠ ܝܲܕܼܥܹ̈ܐ ܕܦܸܬܼܓܼܵܡܹ̈ܐ܃ ܐܸܡܲܬܼܝ ܕܲܠܗܘܿܢ ܠܵܐ|
      block |ܢܲܩܝܼܦܵܐ ܥܝܼܪܘܼܬܼܵܐ ܤܲܓܝܼܐܬܼܵܐ܃ ܘܚܲܫܝܼܫܘܼܬܼܵܐ ܐܲܡܝܼܢܬܼܵܐ ܕܒܲܨ̈ܠܵܘܵܬܼܵܐ|
      block |ܕܲܒܼܟܼܠܫܵܥ̈ܝܼܢ܁ ܡܸܠܹ̈ܐ ܕܡ̣ܢ ܢܸܤܝܵܢܵܐ ܡܸܬܼܐܲܡܪ̈ܵܢ܃ ܐܲܠܨܵܐܝܼܬܼ ܩܲܒܸܠ|
      block |ܐܸܢܹܝܢ܃ ܘܐܵܦܸܢ ܗܸܕܼܝܘܿܛܵܐ ܢܸܗܘܸܐ ܐܲܝܢܵܐ ܕܲܠܗܹܝܢ ܡܡܲܠܸܠ܁ ܐܵܦ ܓܲܙܵܐ|
      block |ܪܲܒܵܐ ܕܡܲܠܟܹ̈ܐ ܐܲܪ̈ܥܵܢܵܝܹܐ܃ ܠܵܐ ܓܵܥܹ̇ܝܨ ܕܢܸܤܲܒܼ ܬܵܘܤܲܦܬܼܵܐ ܡ̣ܢ|
      block |ܦܘܼܠܤܹܗ ܕܚܵܕܼܘܿܪܵܐ܁ ܘܡ̣ܢ ܪ̈ܨܝܼܢܹܐ ܙܥܘܿܪܹ̈ܐ܃ ܝܵܪܒܿܝܼܢ ܫܸܦ̈ܥܹܐ ܪܵܘܪ̈ܒܹܐ|
      block |ܕܢܲܗܪ̈ܵܘܵܬܼܵܐ܁ ܐܸܢ ܓܹܝܪ ܥܘܼܗܕܵܢܵܐ ܕܲܡܝܲܬܿܪܹ̈ܐ ܡܚܲܕܸܬܼ ܒܲܢ ܪܸܓܿܬܼܵܐ|
      block |ܕܲܡܝܲܬܿܪܘܼܬܼܵܐ ܐܸܡܲܬܼܝ ܕܗܵܘܹ̇ܝܢܲܢ ܒܥܸܢܝܵܢܗܘܿܢ ܒܡܲܚܫܲܒܼܬܲܢ܃ ܐܵܦ|
      block |ܥܘܼܗܪܵܢܵܐ ܕܦܲܚ̈ܙܹܐ ܡܚܲܕܸܬܼ ܒܬܲܪܥܝܼܬܲܢ ܪܸܓܿܬܼܵܐ ܫܟܼܝܼܪܬܵܐ ܐܸܡܲܬܼܝ|
      block |ܕܲܠܗܘܿܢ ܥܵܗܕܝܼܢܲܢ܁ ܒܗܵܝ̇ ܕܥܘܼܗܕܵܢܵܐ ܕܟܼܠܚܲܕܼ ܡ̣ܢ ܗܵܠܹܝܢ܃|
      block |ܦܘܼܪ̈ܫܵܢܹܐ ܕܤܘܼܥܪ̈ܵܢܵܘܗܝ ܪܵܫܹ̇ܩ ܒܡܲܚܫܲܒܼܬܲܢ܁ ܘܐܲܝܟܼ ܕܲܒܼܨܸܒܼܥܵܐ|
      block |ܡܚܵܘܸܐ ܠܲܢ ܤܲܢ̈ܝܬܼܵܐ ܕܤܘܼܥܪ݁ܵܢܲܝܗܘܿܢ܃ ܐܵܘ ܪ̈ܵܡܵܬܼܵܐ ܕܲܡܥܲܠܝܘܼܬܼ|
      block |ܕܘܼܒܵܪ̈ܲܝܗܘܿܢ܃ ܐܸܢ ܕܗܵܢܘܿܢ ܘܐܸܢ ܕܗܵܠܹܝܢ܁ ܘܐܵܠܹ̇ܨ ܠܲܢ ܗ̤ܘ|
      block |ܥܘܼܗܕܵܢܵܐ ܒܓܼܘܼܪ̈ܵܓܼܵܘܗܝ܃ ܐܸܢ ܕܝܲܡܝܼܢܵܐ ܘܐܸܢ ܕܤܸܡܵܠܵܐ܃ ܕܲܗ̤ܘܲܝܢ|
      block |ܗܵܪܓܝܼܢܲܢ ܒܒܲܤܝܘܼܬܼܵܐ ܕܬܲܪܥܝܼܬܲܢ܁ ܟܲܕܼ ܡܸܬܿܬܨܝܼܪܝܼܢ ܝܘܼ̈ܩܢܹܐ|
      block |ܕܲܦܪܝܼܫܘܼܬܼ ܕܘܼܒܵܪ̈ܲܝܗܘܿܢ ܒܗܲܓܵܠܹ̈ܐ ܕܪܸܥܝܵܢܲܢ܃ ܘܕܲܚܢܲܢ ܚܲܙܵܝܹ̈ܐ|
      block |ܕܝܼܠܗܘܿܢ ܕܢܸܗܘܸܐ ܚܸܦܝܼܛܵܐܝܼܬܼ܁|
      block |ܡܵܕܹܝܢ܃ ܠܵܐ ܗ̄ܘ̣ܵܐ ܗܸܪܓܵܐ ܕܒܼܝܼܫܬܼܵܐ ܡܤܲܓܸܦ ܒܲܠܚܘܿܕܼ ܠܲܕܼܒܹܗ|
      block |ܐܲܚܝܼܕܝܼܢ܃ ܐܸܠܵܐ ܐܵܦ ܚܙܵܬܼܵܐ܃ ܐܵܦ ܥܘܼܗܕܵܢܵܐ ܬܘܼܒܼ ܕܐܲܝܠܹܝܢ ܕܲܠܗܹܝܢ|
      block |ܡܫܲܡܠܹܝܢ܁ ܘܠܵܘ ܬܘܼܒܼ ܦܘܼܠܚܵܢܵܐ ܕܲܡܝܲܬܿܪ̈ܵܬܼܵܐ ܡܥܲܕܲܪ ܠܓܼܵܡܘܿܪܲܝܗܹܝܢ|
      block |ܪܵܘܪܒܼܵܐܝܼܬܼ܃ ܐܸܠܵܐ ܐܵܦ ܦܲܢܛܵܤܝܼܵܐ ܕܪܸܥܝܵܢܵܐ ܕܡܸܨܛܲܠܲܡ ܡ̣ܢ|
      block |ܥܘܼ̈ܗܕܵܢܹܐ ܕܦܲܪ̈ܨܘܿܦܹܐ ܐܲܝܠܹܝܢ ܕܲܠܗܹܝܢ ܦܵܠ̇ܚܝܼܢ܁ ܘܡ̣ܢ ܗܵܕܹܐ|
    block
      block |ܝܑܼܕܼܝܼܥܵܐ ܗ̣̄ܝ܃ ܕܐܵܦ ܐܲܝܠܹܝܢ ܕܲܠܛܲܟܼܤܵܐ ܕܕܲܟܼܝܘܼܬܼܵܐ ܩܲܪܝܼܒܼܝܼܢ|
      block |ܕܢܸܬܼܡܲܛܘܿܢ܃ ܠܲܚܙܵܬܼܵܐ ܕܐ̄ܢܵܫܵܐ ܩܲܕܝܼ̈ܫܹܐ ܡܸܫܬܘܹܝܢ܃ ܒܚܸܙܘܹ̈ܐ ܕܠܸܠܝܵܐ|
      block |ܐܲܡܝܼܢܵܐܝܼܬܼ܁ ܘܲܠܥܸܕܵܢܹ̈ܐ ܕܐܝܼܡܵܡܵܐ ܟܠܹܗ ܝܵܘܡܵܐ܃ ܡܠܘܿܐܵܐ ܗܵܘܹ̇ܝܢ|
      block |ܠܗܘܿܢ ܠܚܲܕܼܘܼܬܼܵܐ܃ ܒܥܸܢܝܵܢܵܐ ܡܸܬܼܝܲܕܼܥܵܢܵܐ ܕܪܸܥܝܵܢܗܘܿܢ܃ ܚܸܙܘܲܝ̈ܗܘܿܢ|
      block |ܕܩܲܕܝ̈ܫܹܐ ܕܐܸܬܿܛܒܲܥܘ ܒܢܲܦܫܗܘܿܢ܁ ܘܲܒܼܝܲܕܼ ܗܵܕܹܐ ܝܲܬܝܼܪ ܚܲܡܝܼܡܵܐܝܼܬܼ|
      block |ܗܵܡ̇ܤܝܼܢ ܠܘܵܬܼ ܦܘܼܠܚܵܢܗܹܝܢ ܕܲܡܝܲܬܿܪ̈ܵܬܼܵܐ܃ ܘܢܘܼܪܵܐ ܝܲܬܝܼܪܬܵܐ|
      block |ܡܸܫܬܲܒܼܩܵܐ ܒܗܘܿܢ ܕܪܸܚܡܬܼܵܐ ܕܲܡܝܲܬܿܪܘܼܬܼܵܐ܁ ܘܐܵܡ̇ܪܝܼܢ܃ ܕܡܲܠܲܐܟܹ̈ܐ|
      block |ܩܲܕܝܼ̈ܫܹܐ ܢܵܤ̇ܒܿܝܼܢ ܕܘܼܡܝܵܐ ܕܐ̄ܢܵܫܵܐ ܝܲܩܝܼܪܹ̈ܐ ܘܲܡܝܲܬܿܪܹ̈ܐ܃ ܘܡܸܬܼܚܵܘܹܝܢ|
      block |ܠܢܲܦܫܵܐ ܒܗܲܓܵܓܹ̈ܐ ܕܫܸܢܬܼܵܐ ܒܦܸܗܝܵܐ ܕܙܵܘ̈ܥܹܝܗ̇܃ ܐܲܝܟܼ ܕܲܠܚܲܕܼܘܼܬܼܵܐ|
      block |ܘܓܘܼܪܵܓܼܵܐ ܝܲܬܝܼܪܵܐ܁ ܘܲܠܗܘܿܢ ܒܐܝܼܡܵܡܵܐ ܡܙܝܼܥܝܼܢ ܒܚܸܙܘܵܐ ܕܡܲܚܫܲܒܼܬܼܵܐ܃|
      block |ܘܩܵܐܹ̇ܠ ܥܲܡܠܗܘܿܢ ܕܐܝܼܡܵܡܵܐ ܡ̣ܢ ܪܘܵܙܵܐ ܕܲܒܼܐ̄ܢܵܫܵܐ ܩܲܕܝܼ̈ܫܹܐ܁|
      block |ܘܒܲܕܼܓܼܘܿܢ ܡܵܘܤܦܝܼܢ ܥܲܠ ܪ̈ܲܗܛܲܝܗܘܿܢ܁ ܗܵܟܲܢܵܐ ܘܒܲܙܒܲܢ|
      block |ܬܟܼܝܼܒܼܘܼܬܹܗ ܕܲܩܪܵܒܼܵܐ܃ ܠܐܲܝܢܵܐ ܕܲܠܥܸܢܝܵܢܵܐ ܒܝܼܫܵܐ ܢܩܸܐ ܐܲܡܝܼܢܵܐܝܼܬܼ܃|
      block |ܫܹ̈ܐܕܹܐ ܒܵܗ̇ ܒܲܕܼܡܘܼܬܼܵܐ ܤܵܥ̇ܪܝܼܢ܁ ܟܲܕܼ ܢܵܤ̇ܒܿܝܼܢ ܕܘܼܡܝܵܐ|
      block |ܠܡܸܬܼܚܵܘܵܝܘܼ ܠܢܲܦܫܵܐ܃ ܚܸܙ̈ܘܹܐ ܕܲܡܙܝܼܥܝܼܢ ܝܲܬܝܼܪ܃ ܒܥܘܼ̈ܗܕܵܢܹܐ|
      block |ܕܐܝܼܡܵܡܵܐ ܠܐܲܝܢܵܐ ܕܲܡܡܲܨܲܥ ܒܗܵܠܹܝܢ܁ ܒܲܙܒܲ܃ ܘܐܵܦ ܒܲܚܙܵܬܼܵܐ|
      block |ܕܚܝܼܠܬܼܵܐ ܕܡܲܪܗܒܼܵܐ ܠܢܲܦܫܵܐ ܘܡܲܡܚܠܵܐ܃ ܘܲܡܚܵܘܝܵܐ ܥܲܤܩܘܼܬܼܵܐ|
      block |ܕܕܼܘܼܒܵܪܵܐ ܕܲܒܼܫܸܠܝܵܐ ܘܲܠܚܘܿܕܼܵܝܘܼܬܼܵܐ ܥܲܡ ܐ̄ܚܪ̈ܵܢܝܵܬܼܵܐ܁ ܘܲܚܢܲܢ ܗܵܟܹܝܠ|
      block |ܐܲܚܲܝ̈܃ ܢܸܗܘܸܐ ܐܝܼܬܼ ܠܲܢ ܦܘܼܪܫܵܢܵܐ ܕܥܘܼ̈ܗܕܵܢܹܐ ܒܗܸܪܓܲܢ܃ ܕܒܲܐܝܠܹܝܢ|
      block |ܡܸܢܗܘܿܢ ܢܸܬܼܥܢܸܐ܃ ܘܐܲܝܠܹܝܢ ܡܸܢܗܘܿܢ ܢܸܕܼܚܸܐ ܡ̣ܢ ܨܹܐܕܲܝܢ ܪܗܒܼܵܐܝܼܬܼ|
      block |ܟܲܕܼ ܢܸܬܼܩܲܪܒܼܘܼܢ ܠܬܲܪܥܝܼܬܲܢ܃ ܐܸܢ ܡ̣ܢ ܒܛܝܼܠܘܼܬܼܵܐ ܕܫܹ̈ܐܕܹܐ|
    block
      block |ܕܫܵܕܹܝܢ ܡܠܘܿܐܵܐ ܠܚܲܫܹ̈ܐ܃ ܐܸܢ ܕܪܸܓܿܬܼܵܐ ܐܵܘ ܕܚܸܡܬܼܵܐ܁ ܘܐܸܢ ܡ̣ܢ|
      block |ܡܲܠܲܐܟܹ̈ܐ ܩܲܕܝܼ̈ܫܹܐ ܕܝܵܗ̇ܒܿܝܼܢ ܪܸܡܙܵܐ ܕܲܪܘܵܙܵܐ ܘܕܝܼܕܲܥܬܼܵܐ܃ ܘܲܕܼܥܘܼܪ̈ܵܢܹܐ|
      block |ܒܚܘܼ̈ܫܵܒܲܝܗܘܿܢ ܕܲܡܕܼܝܼܠܝܼܢ ܒܩܘܼܪܵܒܼܗܘܿܢ ܕܨܹܐܕܲܝܢ܃ ܘܐܸܢ ܡ̣ܢ|
      block |ܥܘܼܗܕܵܢܵܐ ܕܩܲܕܝܼܡܘܼܬܼ ܤܘܼܥܪ̈ܵܢܹܐ ܘܲܪܓܸܫܬܼܵܐ܃ ܕܡܸܢܗܘܿܢ ܒܢܲܦܫܵܐ|
      block |ܡܸܬܿܬܿܙܝܼܥܝܼܢ ܚܘܼ̈ܫܵܒܹܐ܃ ܕܚܵܫ̇ܚܝܼܢ ܠܐܲܝܢܵܐ ܕܗ̤ܘ ܓܲܒܵܐ܁ ܘܢܸܤܝܵܢܵܐ|
      block |ܕܬܲܪ̈ܬܲܝܗܹܝܢ܃ ܒܝܼܕܲܥܬܼܵܐ ܦܵܪܘܿܫܬܼܵܐ ܢܸܩܢܸܐ܃ ܐܵܦ ܕܵܚܙܵܬܼܗܘܿܢ܃ ܐܵܦ|
      block |ܕܥܸܢܝܵܢܗܘܿܢ܃ ܐܵܦ ܕܦܘܼܠܚܵܢܵܐ ܕܲܥ̇ܒܼܵܕܲܝ̈ܗܘܿܢ܁ ܘܲܠܟܼܠ ܚܕܼܵܐ|
      block |ܡܸܢܗܹܝܢ ܢܲܠܘܸܬܼ ܒܲܪ ܫܵܥܬܹܗ܃ ܨܠܘܿܬܼܵܐ ܦܪܝܼܫܬܼܵܐ܁ ܚܘܼܒܵܐ ܕܡ̣ܢ|
      block |ܨܸܒܼ̈ܘܵܬܼܵܐ ܡܸܬܼܩܲܝܲܡ܃ ܐܲܝܟܼ ܕܸܠܩܵܐ ܙܥܘܿܪܵܐ ܕܲܒܼܬܼܘܼܪܤܵܝܵܐ ܕܡܸܫܚܵܐ|
      block |ܩܵܐܹ̇ܡ ܢܘܼܗܪܵܐ ܕܡܸܢܹܗ܃ ܘܐܲܝܟܼ ܢܲܗܪܵܐ ܕܩܵܐܹ̇ܡ ܡ̣ܢ ܡܸܛܪܵܐ܃ ܕܥܲܡ|
      block |ܕܲܚ̣ܤܲܪ ܡܠܘܿܐܵܐ ܕܩܘܼܝܵܡܹܗ܃ ܦܵܫ̣ ܠܹܗ ܚܹܐܦܵܐ ܕܡܲܪܕܝܼܬܹܗ܁ ܚܘܼܒܵܐ|
      block |ܕܐܲܠܵܗܵܐ ܐܝܼܬܼܵܘܗܝ ܥܸܠܬܹܗ܃ ܐܲܝܟܼ ܡܥܝܼܢܵܐ ܕܡ̣ܢ ܥܘܼ̈ܡܩܹܐ ܓܵܤܝܵܐ܃|
      block |ܕܠܵܐ ܡܬܼܘܿܡ ܓܵܐܹ̇ܙ ܪܸܕܼܝܵܐ ܕܡܲܪܕܝܼܬܹܗ܁ ܕܗ̤ܘܝܘܼ ܒܲܠܚܘܿܕܼܵܘܗܝ|
      block |ܡܥܝܼܢܵܐ ܕܚܘܼܒܵܐ܃ ܕܠܵܐ ܚܵܤܲܪ ܡܠܘܿܐܵܐ ܕܐܲܤܵܢܹܗ܀|
      block |ܨܵܒܹ̇ܐ ܐܲܢ̄ܬܿ ܕܬܸܬܼܒܲܤܲܡ ܒܙܘܼܡܵܪܵܐ ܕܬܸܫܡܸܫܵܟ܃ ܘܲܪܓܸܫܬܼܵܐ|
      block |ܬܸܤܲܒܼ ܕܡܸ̈ܠܲܝ ܪܘܼܚܵܐ ܕܡܸܢܵܟܼ ܡܸܙܕܲܡܪ̈ܲܢ ܡܘܼܠܵܝܵܐ ܕܲܟܼܡܵܝܘܼܬܼܵܐ܃|
      block |ܐܲܪܦܵܐ܁ ܘܝܼܕܲܥܬܼܵܐ ܕܡܘܼ̈ܫܚܵܬܼܵܐ ܕܒܼܵܗ̇܃ ܠܵܐ ܬܩܝܼܡ܁ ܘܲܠܦܸܬܼܓܼܵܡܹ̈ܐ܃|
      block |ܒܢܝܼܫܵܐ ܕܲܨܠܘܿܬܼܵܐ ܗ̤ܘܲܝܬܿ ܐܵܡܲ̈ܪ܁ ܘܬܸܢܝܵܐ ܥܝܵܕܼܵܢܵܝܵܐ܃ ܫܒܼܘܼܩ܁|
      block |ܐܸܤܬܲܟܲܠ ܡܸܕܸܡ ܕܐܵܡܲ݁ܪܢܵܐ܁ ܘܐܲܝܠܹܝܢ ܕܬܲܫܥܝܼܬܼܵܢܵܐܝܼܬܼ ܐܲܡܝܼܪܵܢ܃ ܐܲܝܟܼ|
      block |ܕܲܒܼܩܸܪܝܵܢܵܐ ܡܸܕܸܡ ܕܲܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܐ ܚܵܐܲܪ ܪܸܥܝܵܢܵܟܼ|
      block |ܒܬܸܢܝܼܗܹܝܢ܁ ܐܲܝܟܲܢܵܐ ܕܲܒܼܤܘܼ̈ܟܵܠܹܐ ܪܵܘܪ̈ܒܹܐ ܕܲܒܼܗܹܝܢ܃ ܬܸܬܿܥܝܼܪ ܢܲܦܫܵܐ|
    block
      block |ܠܬܲܗܪܵܐ ܕܒܲܡܕܲܒܿܪܵܢܘܼܬܼܵܐ܁ ܘܡ̣ܢ ܗܵܪܟܵܐ ܬܸܬܿܙܝܼܥ ܐܵܘ ܠܬܸܫܒܿܘܿܚܬܼܵܐ܃|
      block |ܐܵܘ ܠܚܲܫܵܐ ܡܵܘܬܪܵܢܵܐ܁ ܘܐܲܝܠܹܝܢ ܕܲܨ̈ܠܵܘܵܬܼܵܐ ܐܸܢܹܝܢ܃ ܥܲܠ ܩܢܘܿܡܵܟܼ|
      block |ܬܸܤܲܒܼ ܐܸܢܹܝܢ܁ ܡܵܐ ܕܹܝܢ ܕܐܸܫܬܲܪܪܲܬ̤ ܬܲܪܥܝܼܬܼܵܟܼ ܒܗܵܠܹܝܢ܃ ܕܘܼܘܵܕܼܵܐ ܡ̣ܢ|
      block |ܟܲܕܼܘܼ ܝܲܗ̣̄ܒܼ ܐܲܬܼܪܵܐ ܘܫܲܢ̣ܝܼ܁ ܠܲܝܬܿ ܓܹܝܪ ܒܦܘܼܠܚܵܢܵܐ ܕܥܲܒܼܕܘܼܬܼܵܐ ܫܲܝܢܵܐ|
      block |ܕܪܸܥܝܵܢܵܐ܃ ܘܠܵܐ ܒܚܹܐܪܘܼܚܵܐ ܕܲܒܼܢܲܝ̈ܵܐ ܫܓܼܘܼܫܝܵܐ ܕܕܼܘܼܘܵܕܼܵܐ܁ ܗ̤ܘ ܓܹܝܪ|
      block |ܡܥܵܕܼ ܡܵܬܹ̇ܩ ܠܵܗ̇ ܠܲܛܥܵܡܬܼܵܐ ܕܤܘܼ̈ܟܵܠܹܐ܃ ܘܒܼܵܐܹ̇ܙ ܠܒܼܘܼܝܵܢܵܐ|
      block |ܕܲܒܼܗܘܿܢ܁ ܒܲܕܼܡܘܼܬܼ ܥܠܲܩܬܼܵܐ܃ ܕܡܵܬܲܩܵܐ ܚܲܝܘܼܬܹܗ ܕܦܲܓܼܪܵܐ܃ ܒܲܕܼܡܵܐ|
      block |ܕܗܲܕܵܡܵܘ̈ܗܝ܁ ܐܵܦ ܓܹܝܪ ܪܟܼܘܿܒܹܗ ܕܤܵܛܵܢܵܐ܃ ܐܸܢ ܡܲܨܝܵܐ܃ ܙܵܕܹܩ|
      block |ܕܢܸܬܼܩܪܸܐ ܕܘܼܘܵܕܼܵܐ܁ ܗ̤ܘ ܤܵܛܵܢܵܐ ܒܲܕܼܡܘܼܬܼ ܗܸܢܝܘܿܟܼܵܐ ܡܥܵܕܼ|
      block |ܐܲܡܝܼܢܵܐܝܼܬܼ ܪܵܟܹܒܼ ܥܲܠ ܗܵܢܵܐ܃ ܟܲܕܼ ܕܒܼܝܼܪ ܥܲܡܹܗ ܟܸܢܫܵܐ ܕܚܲܫܹ̈ܐ܁|
      block |ܘܥܲܠ ܢܲܦܫܵܐ ܕܵܘܝܼܬܼܵܐ ܥܵܐܹ̇ܠ܃ ܒܚܲܒܵܪܵܐ ܕܕܼܘܼܘܵܕܼܵܗ̇܁ ܘܐܵܦ ܗܵܕܹܐ܃|
      block |ܦܵܪܘܿܫܵܐܝܼܬܼ ܗ̤ܘܲܝܬܿ ܡܸܤܬܲܟܲܠ܁ ܕܲܡܝܲܒܿܠܵܢܵܐ ܕܡܸܠܹ̈ܐ ܐܲܝܟܼ ܕܡ̣ܢ|
      block |ܦܲܪܨܘܿܦܵܐ ܢܘܼܟܼܪܵܝܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܟܼ ܘܲܨܠܘܿܬܼܵܟܼ܃ ܠܵܐ ܬܸܗܘܸܐ܁|
      block |ܕܠܵܐ ܬܸܤܬܿܒܲܪ ܠܵܟܼ ܕܲܥ̇ܒܼܵܕܼܵܐ ܕܲܫܠܝܼܚܘܼܬܼܵܐ ܡܲܤܓܸܐ ܐܲܢ̄ܬܿ|
      block |ܚܦܝܼܛܵܐܝܼܬܼ܃ ܟܲܕܼ ܡ̣ܢ ܚܲܫܵܐ ܘܚܲܕܼܘܼܬܼܵܐ ܕܲܒܼܗܘܿܢ ܡܒܲܪܲܝ ܐܲܢ̄ܬܿ|
      block |ܠܲܓܼܡܵܪ܁ ܐܸܠܵܐ ܐܲܝܟܼ ܕܡ̣ܢ ܦܲܪܨܘܿܦ ܝܵܬܼܵܟܼ ܗ̤ܘܲܝܬܿ ܐܵܡܲ݁ܪ ܠܗܹܝܢ|
      block |ܠܡܸܠܹ̈ܐ ܡܸܬܼܟܲܫܦܵܢܵܐܝܼܬܼ܃ ܒܒܼܘܼܝܵܢܵܐ ܘܲܒܼܚܚܲܫܵܐ ܕܦܘܼܪܫܵܢܵܐ܁ ܐܲܝܟܼ ܐܲܝܢܵܐ|
      block |ܕܲܡܦܵܣ܃ ܕܒܲܥ̇ܒܼܵܕܼܵܐ ܕܲܩܢܘܿܡܹܗ ܐܝܼܬܼܵܘܗܝ ܫܲܪܝܼܪܵܐܝܼܬܼ܁ ܩܘܼܛܵܥܵܐ܃|
      block |ܡ̣ܢ ܦܸܗܝܵܐ ܕܪܸܥܝܵܢܵܐ܁ ܘܦܸܗܝܵܐ܃ ܡ̣ܢ ܒܸܛܠܵܢܵܐ ܕܥܲܡ̈ܠܐ ܘܩܸܪܝܵܢܵܐ|
      block |ܘܡ̣ܢ ܥܸܢܝܵܢܵܐ ܕܲܡܫܵܟܼܵܐ ܗܵܘܹ̇ܐ܀ ܗܵܝ̇ ܕܠܵܐ ܢܸܬܼܚܲܫܲܚ ܒܗܘܼܦܵܟܼ|
      block |ܚܘܼ̈ܫܵܒܹܐ ܠܘܼܩܒܲܠ ܗܵܢܘܿܢ ܕܲܡܡܲܠܠܝܼܢ ܒܲܢ܃ ܐܸܠܵܐ ܒܝܲܕܼ ܬܲܟܼܫܲܦܬܼܵܐ|
    block
      block |ܢܸܦܤܘܿܩ ܡܲܡܠܲܠܗܘܿܢ܃ ܗܵܕܹܐ܃ ܫܘܼܘܕܵܥܵܐ ܗ̣̄ܝ ܕܗܵܘܢܵܐ ܕܐܸܫܟܲܚ|
      block |ܚܸܟܼܡܬܼܵܐ ܘܚܲܝܠܵܐ ܕܡ̣ܢ ܛܲܝܒܿܘܼܬܼܵܐ܁ ܕܡ̣ܢ ܥܲܡܠܵܐ ܤܲܓܝܼܐܵܐ܃ ܚܲܪܲܪܬܹܗ|
      block |ܝܑܼܕܲܥܬܹܗ ܫܲܪܝܼܪܬܵܐ܁ ܘܒܲܫܟܼܵܚܬܵܐ ܕܲܫܒܼܝܼ̈ܠܹܐ ܦܵܤ̈ܘܿܩܹܐ ܕܐܲܕܼܪܸܟܼ܃|
      block |ܤܲܓܝܼܐܘܼܬܼ ܟܪܘܼܟܼܝܵܐ ܕܐܘܼܪܚܵܐ ܢܲܓܝܼܪܬܵܐ ܦܲܤܩ̣ܵܗ̇܁ ܒܗܵܝ̇ ܕܐܵܦ ܠܵܐ|
      block |ܒܟܼܠܙܒܲܢ ܐܝܼܬܼ ܠܲܢ ܚܲܝܠܵܐ܃ ܕܒܲܗ̈ܦܵܟܼܵܬܼܵܐ ܠܟܼܠܗܘܿܢ ܚܘܼ̈ܫܵܒܹܐ|
      block |ܕܲܠܩܘܼ̈ܒܼܠܵܝܹܐ ܢܫܲܬܸܩ ܐܸܢܘܿܢ܁ ܐܸܠܵܐ ܓܵܕܼܫܵܐ ܐܸܡܲܬܼܝ ܕܢܵܤ̇ܒܿܝܼܢܲܢ|
      block |ܡܸܢܗܘܿܢ ܡܚܘܿܬܼܵܐ܃ ܕܲܠܙܲܒܼܢܵܐ ܤܲܓܝܼܐܵܐ ܠܵܐ ܡܸܬܼܐܲܤܝܵܐ܀|
      block |ܠܘܼܩܒܲܠ ܗܵܢܘܿܢ ܕܐܝܼܬܲܝܗܘܿܢ ܒܢܲܝ̈ ܫܬܼܵܐ ܐܲܠܦܹ̈ܐ ܕܲܫܢܲܝ̈ܵܐ܃ ܡܲܥܸܠ|
      block |ܐܲܢ̄ܬܿ ܢܲܦܫܵܟܼ ܠܕܲܪܵܐ܁ ܐܝܼܬܼ ܕܹܝܢ ܘܲܠܗܘܿܢ ܐܵܦ ܥܘܼܬܵܕܼܵܐ ܕܐܲܝܠܹܝܢ|
      block |ܕܲܒܼܗܹܝܢ ܢܸܡܚܘܿܢܵܟܼ܃ ܘܝܲܬܿܝܼܪ ܡ̣ܢ ܚܸܟܼܡܬܼܵܟܼ ܘܕܼܘܼܪܵܫܵܟܼ ܕܝܼܠܵܟܼ܁|
      block |ܐܸܠܵܐ ܘܐܵܦ ܟܲܕܼ ܙܵܟܹ̇ܐ ܐܲܢ̄ܬܿ܃ ܫܘܼܚܬܼܵܐ ܕܚܘܼ̈ܫܵܒܹܐ ܡܟܲܬܡܵܐ ܗ̣̄ܝ|
      block |ܒܪܸܥܝܵܢܵܟܼ܃ ܘܪܹܚܝܵܐ ܕܤܲܪܝܼܘܼܬܼܗܘܿܢ ܥܲܕܼ ܙܲܒܼܢܵܐ ܦܵܐܲܚ ܒܤܵܘܩܵܟܼ܁|
      block |ܒܝܼܫܵܐ ܕܹܝܢ ܩܲܕܼܡܵܝܵܐ܃ ܡ̣ܢ ܟܠܗܹܝܢ ܗܵܠܹܝܢ ܘܩܸܢܛܵܐ ܡܚܲܪܲܪ ܐܲܢ̄ܬܿ܃|
      block |ܒܗܵܝ̇ ܕܲܠܲܝܬܿ ܤܘܼܝܵܥܵܐ ܐܲܝܟܼ ܐܲܠܵܗܵܐ܀ ܕܸܡ̈ܥܹܐ ܐܲܡܝܼ̈ܢܵܬܼܵܐ ܕܒܲܨܠܘܿܬܼܵܐ܃|
      block |ܫܘܼܘܕܵܥܵܐ ܐܸܢܹܝܢ ܕܪ̈ܲܚܡܹܐ ܐܲܠܵܗܵܝܹ̈ܐ܃ ܕܲܫܘܵܬ̤ ܠܗܘܿܢ ܢܲܦܫܵܐ ܒܝܲܕܼ|
      block |ܬܝܵܒܼܘܼܬܼܵܗ̇ ܕܐܸܬܼܩܲܒܿܠܲܬ̤܃ ܘܫܲܪܝܲܬ̤ ܥܵܐ̇ܠܵܐ ܠܲܦܩܲܥܬܼܵܐ ܕܫܲܦܝܼܘܼܬܼܵܐ|
      block |ܒܕܸܡ̈ܥܹܐ܁ ܐܸܠܵܐ ܓܹܝܪ ܐܸܬܿܕܲܠܝܼܘ ܚܘܼ̈ܫܵܒܹܐ ܡ̣ܢ ܪܸܢܝܵܐ ܕܥܵܒܼܘܿܪ̈ܝܵܬܼܵܐ܃|
      block |ܘܲܫܕܼܵܘ ܡܸܢܗܘܿܢ ܤܲܒܼܪܹܗ ܕܥܵܠܡܵܐ܃ ܘܕܼܵܠܲܬ̤ ܒܗܘܿܢ ܒܲܤܝܘܼܬܼܵܐ|
      block |ܕܲܥܠܵܘܗܝ܃ ܘܫܲܪܝܼܘ ܠܡܲܬܼܩܵܢܘܼ ܙܘܵܕܹ̈ܐ ܕܲܠܝܘܿܡ ܡܲܦܩܵܢܹܗ|
      block |ܕܒܲܪܢܵܫܵܐ܁ ܒܲܕܼܙܠܲܬ̤ ܠܵܗ̇ ܒܢܲܦܫܵܐ ܡܲܚܫܲܒܼܬܼܵܐ ܕܨܸܒܼ̈ܘܵܬܼܵܐ ܕܲܠܗܲܠ ܡ̣ܢ|
      block |ܕܲܬܼܢܵܢ܃ ܠܵܐ ܡܲܨܝܵܐ ܕܢܲܪ̈ܕܝܵܢ ܥܲܝ̈ܢܹܐ ܕܸܡ̈ܥܹܐ܀ ܕܡ̈ܥܹܐ ܓܹܝܪ ܡ̣ܢ|
    block
      block |ܗܸܪܓܵܐ ܚܲܬܝܼܬܼܵܐ ܘܲܕܼܠܵܐ ܦܸܗܝܵܐ܃ ܘܡ̣ܢ ܚܘܼ̈ܫܵܒܹܐ ܬܟܼܝܼ̈ܒܹܐ ܘܠܵܐ|
      block |ܡܸܨܛܲܠܝܵܢܹ̈ܐ ܗܵܘ̈ܝܵܢ܁ ܘܲܒܼܝܲܕܼ ܥܘܼܗܕܵܢܵܐ ܡܸܕܸܡ ܩܲܛܝܼܢܵܐ ܕܢܵܦܹ̇ܠ|
      block |ܒܪܸܥܝܵܢܵܐ܃ ܘܡܲܚܸܫ ܠܠܸܒܵܐ ܒܨܸܦܬܼܵܐ ܕܲܥܠܵܘܗܝ܁ ܘܡ̣ܢ ܗܵܪܟܵܐ܃|
      block |ܬܵܟܼ̈ܒܵܢ ܕܸܡ̈ܥܹܐ܁ ܐܸܡܲܬܼܝ ܕܬܸܦܢܸܐ ܠܘܵܬܼ ܥ̇ܒܼܵܕܼܵܐ ܕܐܝܼ̈ܕܲܝܵܐ ܒܐܲܡܝܼܢܘܼܬܼܵܐ|
      block |ܕܲܒܼܫܸܠܝܵܟܼ܃ ܠܵܐ ܬܤܝܼܡܝܼܘܗܝ ܠܦܘܼܩܕܵܢܵܐ ܕܐܲܒܼܵܗ̈ܬܼܵܐ ܕܡܸܛܠܵܬܹܗ܃|
      block |ܬܲܚܦܝܼܬܼܵܐ ܠܪܸܚܲܬܼ ܟܸܤܦܵܐ܁ ܥ̇ܒܼܵܕܼܵܐ ܠܲܡ ܙܥܘܿܪܵܐ ܢܸܗܘܸܐ ܠܵܟܼ|
      block |ܡܸܛܠ ܩܘܼܛܵܥܵܐ܃ ܐܲܝܢܵܐ ܕܠܵܐ ܫܵܓܹ̇ܫ ܠܹܗ ܠܗܵܘܢܵܐ܁ ܐܸܢܕܹܝܢ ܡܸܛܠ|
      block |ܙܸܕܼܩܬܼܵܐ ܟܹܐܡܲܬܼ ܕܬܸܗܡܘܿܣ ܠܘܵܬܹܗ ܒܝܲܬܿܝܼܪ ܨܵܒܹ̇ܐ ܐܲܢ̄ܬܿ܃ ܕܲܥ|
      block |ܕܲܡܝܲܬܿܪܵܐ ܨܠܘܿܬܼܵܐ ܡ̣ܢ ܙܸܕܼܩܬܼܵܐ ܒܛܲܟܼܤܵܗ̇܁ ܘܐܸܢ ܡܸܛܠ ܤܘܼܢܩܵܢܵܟܼ܃|
      block |ܐܸܢ ܠܵܐ ܬܸܬܼܝܲܥܲܢ܃ ܡܸܤܬܼܵܟܼ ܠܡܘܼܠܵܝܵܐ ܕܲܚܫܲܚܬܼܵܟܼ܃ ܗܵܘ̇ ܡܸܕܸܡ|
      block |ܕܲܡܦܲܪܢܸܣ ܠܵܟܼ ܡܵܪܲܢ܁ ܠܵܐ ܡܸܡܬܼܘܿܡ ܐܲܪܦ̣ܝܼ ܠܦܵܠܚܵܘ̈ܗܝ܃|
      block |ܕܢܸܤܬܲܬܩܝܼܢ ܥܲܠ ܥܵܒܼܘܿܪ̈ܝܵܬܼܵܐ܁ ܒܥܵܘ ܠܘܼܩܕܲܡ ܡܲܠܟܿܘܼܬܹܗ|
      block |ܕܐܲܠܵܗܵܐ ܘܙܲܕܼܝܼܩܘܼܬܹܗ܃ ܘܗܵܠܹܝܢ ܡܸܬܿܬܵܘ̈ܤܦܵܢ ܠܟܼܘܿܢ܃ ܥܲܕܼܠܵܐ|
      block |ܬܸܫܠܘܼܢ܃ ܐܸܡ݂ܲܪ ܡܵܪܲܢ܀|
      block |ܐܸܡ݂ܲܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܠܵܘ ܓܹܝܪ ܗܵܢܵܘ ܢܝܼܫܵܐ ܕܕܼܘܼܒܵܪܵܟܼ܃|
      block |ܐܲܝܟܲܢܵܐ ܕܲܬܼܤܲܒܲܥ ܠܟܲܦ̈ܢܹܐ܃ ܘܬܸܗܘܸܐ ܩܸܠܵܝܬܵܟܼ ܒ݂ܹܝܬܼ ܨܵܘܒܵܐ|
      block |ܠܐܲܟܼܤ̈ܢܵܝܹܐ܁ ܗܵܢܵܐ ܓܹܝܪ ܕܘܼܒܵܪܵܐ܃ ܠܐܲܝܠܹܝܢ ܕܲܒܼܥܵܠܡܵܐ ܐܸܢܘܿܢ ܝܲܬܝܼܪ|
      block |ܫܲܦܝܼܪ ܠܵܚܹ̇ܡ܃ ܘܠܵܘ ܠܝܼܚܝܼ̈ܕܼܵܝܹܐ ܡܚܲܪܪ̈ܲܝ ܡ̣ܢ ܡܲܪ̈ܢܝܵܬܼܵܐ|
      block |ܕܡܸܬܼܚܲܙܝܵܢ̈ܝܵܬܼܵܐ܃ ܘܢܵܛܪ̈ܲܝ ܗܵܘܢܵܐ ܒܲܨܠܘܿܬܼܵܐ܁ ܐܸܢ ܡܸܡܬܼܘܿܡ|
      block |ܬܸܫܬܿܘܸܐ ܠܝܼܚܝܼܕܼܵܝܘܼܬܼܵܐ ܩܲܠܝܼܠܲܬܼ ܡܵܘ̈ܒܠܹܐ ܒܡܲܠܟܿܘܼܬܼܵܐ ܕܚܹܐܪܘܼܬܼܵܗ̇܃|
    block
      block |ܠܵܐ ܬܲܪܗܒܼܵܟܼ ܡܲܚܫܲܒܼܬܼܵܐ ܗܵܝ̇ ܕܕܸܚܠܬܼܵܐ ܐܲܝܟܼ ܥܝܵܕܼܵܐ܃ ܒܤܘܿܓܼܵܐܐ|
      block |ܕܲܙܢܲܝ̈ ܫܘܼ̈ܚܠܵܦܹܐ ܕܚܘܼ̈ܫܵܒܹܐ ܕܲܗ̈ܦܵܟܼܵܬܼܵܗ̇܁ ܐܸܠܵܐ ܐܲܝܟܼ ܐ̄ܢܵܫ|
      block |ܕܲܡܗܲܝܡܸܢ ܕܢܵܛܘܿܪܵܐ ܐܝܼܬܼ ܥܲܡܹܗ܃ ܘܲܡܦܵܣ ܒܚܸܟܼܡܬܹܗ|
      block |ܚܲܬܝܼܬܵܐܝܼܬܼ܃ ܕܗ̤ܘ ܥܲܡ ܟ̱ܠܵܗ̇ ܒܪܝܼܬܼܵܐ ܬܚܹܝܬܼ ܚܲܕܼ ܡܵܪܵܐ ܐܝܼܬܲܝܗܘܿܢ܃|
      block |ܘܚܲܕܼ ܪܸܡܙܵܐ ܠܟܼܠܗܘܿܢ ܡܙܝܼܥ ܘܲܡܫܲܠܸܐ ܐܵܦ ܡܕܲܒܲܪ܁ ܘܠܵܐ|
      block |ܡܸܫܟܲܚ ܚܲܕܼ ܡ̣ܢ ܟܢܵܘ̈ܬܼܵܐ ܠܚܲܒܼܪܹܗ ܕܢܲܟܸܐ ܒܸܠܥܵܕܼ ܡ̣ܢ ܦܘܼܩܕܵܢܹܗ|
      block |ܕܲܡܕܲܒܿܪܵܢܵܐ܃ ܘܕܲܬܼܚܹܝܬܼ ܒܛܝܼܠܘܼܬܼܵܐ ܐܝܼܬܼܵܘܗܝ ܟܠ܃ ܗܵܟܲܢܵܐ ܩܘܼܡ|
      block |ܘܐܸܬܼܠܲܒܲܒܼ܁ ܘܐܵܦܸܢ ܝܑܼܗܝܼܒܼܵܐ ܚܹܐܪܘܼܬܼܵܐ ܠܡܸܢܗܘܿܢ܃ ܠܵܐ ܗ̄ܘ̣ܵܐ|
      block |ܒܟܼܠܡܸܕܸܡ܃ ܘܠܵܐ ܫܹ̈ܐܕܹܐ ܐܵܦܠܵܐ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ܃ ܘܠܵܐ ܒܢܲܝ̈ܢܵܫܵܐ|
      block |ܒܒܼܝܼܫܘܼܬܼܵܐ܃ ܕܲܢܢܝܼܚ ܚܲܕܼ ܡܸܢܗܘܿܢ ܨܸܒܼܝܵܢܹܗ ܒܚܘܼܒܵܠܵܐ ܕܐ̄ܢܵܫ|
      block |ܡܸܫܟܲܚ܃ ܥܕܲܡܵܐ ܕܦܵܩܹ̇ܕܼ ܪܸܡܙܵܐ ܘܡܸܬܼܝܼܗܵܒܼ ܐܲܬܼܪܵܐ ܒܲܟܼܡܵܝܘܼܬܼܵܐ܀|
      block |ܠܵܐ ܗ̄ܘ̣ܵܐ ܟܠܵܗ̇ ܚܹܐܪܘܼܬܼܵܐ ܕܬܹܐܬܸܐ ܠܤܵܥܘܿܪܘܼܬܼܵܐ܃ ܡܲܦܲܣ ܡ̣ܢ|
      block |ܪܸܡܙܵܐ ܐܲܠܵܗܵܝܵܐ܃ ܘܐܸܠܵܐ܃ ܠܵܐ ܚܵܝܹ̇ܐ ܗ̄ܘ̣ܵܐ ܟܠ ܒܤܲܪ܁ ܠܵܐ ܓܹܝܪ|
      block |ܫܵܒܹ̇ܩ ܡܵܪܝܵܐ ܠܼܲܒܼܪܝܼܬܹܗ܃ ܕܬܸܬܼܩܲܪܲܒܼ ܠܵܗ̇ ܚܹܐܪܘܼܬܼܵܐ ܕܫܹ̈ܐܕܹܐ ܐܵܘ|
      block |ܕܲܒܼܢܲܝ̈ܢܵܫܵܐ܃ ܕܢܸܬܼܚܲܫܚܘܼܢ ܒܵܗ̇ ܚܲܕܼ ܡܸܢܗܘܿܢ ܐܲܝܟܼ ܨܸܒܼܝܵܢܗܘܿܢ܁|
      block |ܡܸܛܠܗܵܢܵܐ ܗ̤ܘܲܝܬܿ ܐܵܡܲ݁ܪ ܠܝܵܬܼܵܟܼܸ܃ ܕܢܵܛܘܿܪܵܐ ܐܝܼܬܼ ܥܲܡܝܼ܁ ܘܠܲܝܬܿ|
      block |ܡܸܬܼܡܲܨܝܵܢܘܼܬܼܵܐ ܠܲܚܕܼܵܐ ܡ̣ܢ ܒܸܪ̈ܝܵܬܼܵܐ ܐܵܦܸܢ ܠܡܸܬܼܚܙܵܝܘܼ ܒܲܠܚܘܿܕܼ|
      block |ܩܕܼܵܡܲܝ܃ ܐܸܠܵܐ ܡܲܦܤܵܢܘܼܬܼܵܐ ܗܘ̤ܵܬܼ ܡ̣ܢ ܠܥܸܠ܁ ܐܲܝܟܲܢܵܐ ܕܐܵܦܠܵܐ܃|
      block |ܟܲܕܼ ܒܥܲܝܢܲܝ̈ܟ ܬܸܚܙܸܐ ܘܒܸܐܕܸܢܲܝ̈ܟ ܬܸܫܡܲܥ ܠܲܓܼܙܵܡܗܘܿܢ܃ ܬܲܫܲܪ|
      block |ܕܡܲܡܪܚܝܼܢ܁ ܐܸܠܘܼ ܦܘܼܩܕܵܢܵܐ ܐܝܼܬܼ ܗ̄ܘ̣ܵܐ ܠܘܵܬܼܗܘܿܢ ܡ̣ܢ ܪܸܡܙܵܐ|
    block
      block |ܫܡܲܝܵܢܵܐ܃ ܠܵܐ ܐܵܠ̇ܨܵܐ ܗ̄ܘ̣ܵܬܼ܃ ܠܵܐ ܡܹܐܡܪܵܐ ܐܵܦܠܵܐ ܡܸܠܹ̈ܐ܁ ܐܸܠܵܐ|
      block |ܠܨܸܒܼܝܵܢܵܐ܃ ܥ̇ܒܼܵܕܼܵܐ ܢܵܩܹ̇ܦ ܗ̄ܘ̣ܵܐ܁ ܘܐܸܢ ܕܹܝܢ ܗܵܢܵܘ ܨܸܒܼܝܵܢܹܗ ܕܡܵܪܝ܃|
      block |ܐܸܡܲܪ ܐܲܢ̄ܬܿ ܠܵܟܼ܃ ܕܢܸܫܬܲܠܛܘܼܢ ܒܝܼ̈ܫܹܐ ܒܬܼܘܼܩܵܢܹܗ܃ ܐܵܦܠܵܐ ܐܸܢܵܐ|
      block |ܡܸܬܼܥܲܤܲܩ ܐ̄ܢܵܐ ܠܘܼܩܒܲܠ ܗܵܕܹܐ܃ ܐܲܝܟܼ ܐ̄ܢܵܫ ܕܲܡܢܵܚ ܕܲܢܒܲܛܸܠ|
      block |ܨܸܒܼܝܵܢܵܐ ܕܡܵܪܹܗ܁ ܘܒܲܕܼܓܼܘܿܢ ܐܵܦ ܒܢܸܤܝܘܿܢܵܟܼ܃ ܚܲܕܼܘܼܬܼܵܐ ܡܸܬܼܡܠܸܐ|
      block |ܐܲܢ̄ܬܿ܃ ܐܲܝܟܼ ܐܲܝܢܵܐ ܕܝܼܕܲܥ̣ ܘܐܼܲܪܓܸܫ̣܃ ܕܡܵܪܹܗ ܐܝܼܬܼܵܘܗܝ ܠܹܗ|
      block |ܡܕܲܒܿܪܵܢܵܐ܁ ܡܵܕܹܝܢ ܤܡܘܿܟܼ ܠܸܒܵܟܼ ܒܬܼܘܼܟܼܠܵܢ ܗܲܝܡܵܢܘܼܬܼܵܐ ܕܡܵܪܝܵܐ܃|
      block |ܘܠܵܐ ܬܸܬܿܙܝܼܥ܃ ܠܵܐ ܡ̣ܢ ܕܸܚܠܬܹܗ ܕܠܸܠܝܵܐ܃ ܘܐܵܦܠܵܐ ܡ̣ܢ ܓܹܐܪܵܐ|
      block |ܕܦܵܪܲܚ ܒܐܝܼܡܵܡܵܐ܁ ܗܲܝܡܵܢܘܼܬܹܗ ܠܲܡ ܕܙܲܕܝܼܩܵܐ ܕܲܠܘܵܬܼ ܐܲܠܵܗܵܐ܃|
      block |ܥܵܒܼܕܵܐ ܠܗܹܝܢ ܠܚܲܝ̈ܘܵܬܼܵܐ ܕܒܲܪܵܐ ܐܲܝܟܼ ܐܸܡܪܹ̈ܐ ܘܥܸܙܹ̈ܐ܁ ܠܵܐ ܠܲܡ|
      block |ܐܝܼܬܲܝ ܙܲܕܝܼܩܵܐ܃ ܕܐܸܬܿܬܿܟܸܠ ܒܐܲܠܵܗܵܐ܁ ܐܸܠܵܐ ܚܲܬܝܼܬܼܵܐ ܠܵܟܼ܃ ܕܡܸܛܠ|
      block |ܦܘܼܠܚܵܢܵܐ ܕܙܲܕܝܼܩܘܼܬܼܵܐ ܢܦܲܩ̣ܬܿ ܠܚܘܼܪܒܵܐ ܤܒܼܝܼܣ ܒܐܘܼܠܨܵܢܹ̈ܐ܃|
      block |ܘܡܸܛܠܗܵܢܵܐ ܡܫܲܡܫܵܢܵܐ ܐܝܼܬܲܝܟ ܕܨܒܼܝܵܢܹܗ ܕܐܲܠܵܗܵܐ܁ ܡܵܕܹܝܢ܃ ܡܲܓܵܢ|
      block |ܬܵܥܹ̇ܫ ܐܲܢ̄ܬܿ܃ ܟܲܕܼ ܤܵܒܹ̇ܠ ܐܲܢ̄ܬܿ ܛܘܼܪ̈ܵܦܹܐ ܗܵܠܹܝܢ܁ ܠܵܐ ܗ̄ܘ̣ܵܐ ܕܐܲܠܵܗܵܐ|
      block |ܨܵܒܹ̇ܐ ܒܛܘܼܪ̈ܵܦܹܐ ܕܲܒܼܢܲܝ̈ܢܵܫܵܐ܃ ܐܸܠܵܐ ܕܐܲܢ̄ܬܿ ܬܩܲܪܸܒܼ ܠܹܗ ܕܸܒܼܚܬܼܵܐ|
      block |ܕܚܘܼܒܵܐ܃ ܚܲܫܹ̈ܐ ܕܲܩܢܘܿܡܵܟܼ܁ ܗܵܢܵܐ ܦܘܼܪܫܵܢܵܐ ܡܚܵܘܹܝܢ ܠܐܲܠܵܗܵܐ|
      block |ܟܠܗܘܿܢ ܪ̈ܵܚܡܵܘܗܝ܃ ܕܲܚܠܵܦ ܚܘܼܒܹܗ ܢܸܬܼܐܲܠܨܘܼܢ܁ ܡܸܛܠ ܕܟܼܠܗܘܿܢ|
      block |ܐܲܝܠܹܝܢ ܕܨܵܒܹ̇ܝܢ ܕܲܒܼܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܥܡܫܝܼܚܵܐ܃|
      block |ܡܸܬܼܠܲܨܝܼܢ܁ ܘܗܵܝܕܹܝܢ ܡܲܫܠܸܛ ܠܗܘܿܢ ܥܲܠ ܤܬܼܝܼܪ̈ܵܬܼܵܐ|
      block |ܕܓܲܙܵܘ̈ܗܝ܀|
      block |ܐܸܡ݂ܲܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܐܝܼܬܼ ܗ̄ܘ̣ܵܐ ܐ̄ܢܵܫ ܝܑܼܚܝܼܕܼܵܝܵܐ ܤܵܒܼܵܐ|
      block |ܝܲܩܝܼܪܵܐ܃ ܘܐܸܙܹ̇ܠܬܼ ܠܘܵܬܹܗ ܒܲܙܒܲܢ܃ ܟܲܕܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ܁|
    block
      block |ܗ̤ܘ ܕܹܝܢ ܟܪܝܼܗ ܗ̄ܘ̣ܵܐ ܘܡܲܓܲܣ ܗ̄ܘ̣ܵܐ܁ ܘܟܲܕܼ ܫܲܠܸܡ̇ܬܹܗ܃ ܝܸܬܼܒܹ̇ܬܼ|
      block |ܠܘܵܬܹܗ܃ ܘܐܸܡ̇ܪܹܬܼ ܠܹܗ܃ ܨܲܠܵܐ ܥܠܲܝ ܐܲܒܼܘܼܢ܃ ܕܤܲܓܝܼ ܫܚܝܼܩ ܐ̄ܢܵܐ|
      block |ܡ̣ܢ ܢܸܤܝ̈ܘܿܢܹܐ ܕܫܹ̈ܐܕܹܐ܁ ܗ̤ܘ ܕܹܝܢ ܦܬܲܚ̣ ܥܲܝܢܵܘ̈ܗܝ ܘܚ̣ܵܪ ܒܝܼ|
      block |ܫܲܦܝܼܪ܃ ܘܐܸܡ݂ܲܪ ܠܝܼ܃ ܒܹܪܝ܃ ܛܲܠܝܵܐ ܐܲܢ̄ܬܿ܃ ܘܠܵܐ ܫܵܒܹ̇ܩ ܥܠܲܝܟ|
      block |ܐܲܠܵܗܵܐ ܢܸܤܝ̈ܘܿܢܹܐ܁ ܗܵܝܕܹܝܢ ܐܸܡ̇ܪܹܬܼ ܠܹܗ܃ ܕܛܲܠܝܵܐ ܐ̄ܢܵܐ܃ ܐܸܠܵܐ|
      block |ܢܸܤܝ̈ܘܿܢܹܐ ܕܓܲܒܼܪܹ̈ܐ ܚܲܝ̈ܠܵܬܼܵܢܹܐ ܐܝܼܬܼ ܥܲܡܝ܁ ܗܵܝܕܹܝܢ ܐܸܡ݂ܲܪ ܠܝܼ܃|
      block |ܡܵܕܹܝܢ ܠܲܡܚܲܟܵܡܘܼܬܼܵܟܼ ܒܵܥܹ̇ܐ ܐܲܠܵܗܵܐ܁ ܘܐܸܡ̇ܪܹܬܼ ܠܹܗ ܐܸܢܵܐ܃ ܕܐܲܝܟܲܢ|
      block |ܡܸܬܼܚܲܟܲܡܢܵܐ܃ ܟܲܕܼ ܟܠܝܘܿܡ ܡܵܘܬܵܐ ܛܵܥܹ̇ܡ ܐ̄ܢܵܐ ܗ̤ܘ ܕܹܝܢ ܐܸܡ݂ܲܪ|
      block |ܠܝܼ܃ ܐܲܠܵܗܵܐ ܪܵܚܹܡ ܠܵܟܼ܃ ܫܬܼܘܿܩ܁ ܥܬܼܝܼܕܼ ܗ̄ܘ̣ ܐܲܠܵܗܵܐ ܕܢܸܬܸܠ|
      block |ܠܵܟܼ ܡܵܘܗܲܒܼܬܹܗ܁ ܬܘܼܒܼ ܐܸܡ݂ܲܪ ܠܝܼ܃ ܕܲܗ̤ܘܲܝܬܿ ܝܵܕܲܥ̇ ܒܹܪܝ܃|
      block |ܕܲܬܼܠܵܬܼܝܼܢ ܫܢ̈ܝܼܢ ܩܪܵܒܼܵܐ ܥܲܡ ܫܹ̈ܐܕܹܐ ܥܒܼܝܼܕܼ ܠܝܼ܃ ܟܲܕܼ ܥܸܤܪܝܼܢ|
      block |ܫܢ̈ܝܼܢ ܠܵܐ ܐܸܬܼܥܲܕܪܹܬܼ ܟܠ ܟ̱ܠܹܗ܁ ܟܲܕܼ ܗ̤ܘܲܝ̈ ܕܹܝܢ ܥܸܤܪܝܼܢ ܘܚܲܡܸܫ|
      block |ܫܢ̈ܝܼܢ܃ ܫܲܪܝܼ ܡܕܝܼܩ ܗ̄ܘ̣ܵܐ ܢܝܵܚܵܐ܁ ܘܲܟܼܡܵܐ ܕܐܵܬܹ̇ܐ ܗ̄ܘ̣ܵܐ܃ ܤܵܓܹ̇ܐ|
      block |ܗ̄ܘ̣ܵܐ܁ ܘܟܲܕܼ ܗ̤ܘܲܝ̈ ܥܸܤܪܝܼܢ ܘܲܬܼܡܵܢܹܐ ܫܢܝܼ̈ܢ܃ ܤ̣ܓܝܼ ܝܲܬܿܝܼܪ ܒܝܲܬܝܼܪ܁|
      block |ܘܲܒܼܡܘܼܠܵܝܵܐ ܕܹܝܢ ܕܲܬܼܠܵܬܼܝܼܢ ܫܢ̈ܝܼܢ ܗܵܟܲܢܵܐ ܤ̣ܓܼܝܼ ܢܝܵܚܵܐ܃ ܕܠܵܐ ܝܵܕܲܥ̇ܢܵܐ|
      block |ܟܡܵܐ ܗܵܘܹ̇ܐ܁ ܘܐܵܡܲ̇ܪ ܗ̄ܘ̣ܵܐ܃ ܕܡܵܐ ܕܒܼܵܥܹ̇ܐ ܐ̄ܢܵܐ ܕܐܹܩܘܼܡ ܒܬܸܫܡܸܫܬܼܵܐ܃|
      block |ܚܕܼܵܐ ܡܲܪܡܝܼܬܼܵܐ ܡܸܫܬܒܸܩ ܐ̄ܢܵܐ ܕܐܹܫܲܡܸܫ܁ ܕܫܲܪܟܵܐ ܕܹܝܢ܃ ܐܸܢ ܩܵܐܹ̇ܡ|
      block |ܐ̄ܢܵܐ ܬܠܵܬܼܵܐ ܝܵܘܡ̈ܝܼܢ܃ ܒܬܲܗܪܵܐ ܕܥܲܡ ܐܲܠܵܗܵܐ ܗܵܘܹ̇ܐ ܐ̄ܢܵܐ܃ ܟܲܕܼ ܠܵܐ|
      block |ܡܲܪܓܸܫ ܐ̄ܢܵܐ ܒܠܹܐܘܬܼܵܐ܀ ܗܵܐ ܥܲܡܠܵܐ ܕܙܲܒܼܢܵܐ ܤܲܓܝܼܐܵܐ܃ ܐܲܝܢܵܐ ܢܝܵܚܵܐ|
      block |ܕܠܵܐ ܤܵܟܼܵܐ ܐܵܘܠܸܕܼ܀|
      block |ܐܝܼܬܼ ܗ̄ܘ̣ܵܐ ܚܲܕܼ ܡ̣ܢ ܐܲܒܼܵܗ̈ܵܬܼܵܐ܃ ܕܐܵܟܹ̇ܠ ܗ̄ܘ̣ܵܐ ܬܲܪܬܹܝܢ ܙܲܒܼܢ̈ܝܼܢ|
      block |ܒܫܲܒܿܬܼܵܐ܁ ܘܐܸܡ݂ܲܪ ܠܲܢ܃ ܕܲܒܼܗܵܘ̇ ܝܵܘܡܵܐ ܕܲܡܡܲܠܸܠ ܐ̄ܢܵܐ ܥܲܡ ܐ̄ܢܵܫ܃|
    block
      block |ܩܵܢܘܿܢܵܐ ܕܨܵܘܡܵܐ ܐܲܝܟܼ ܥܝܵܕܼܵܐ ܕܐܝܼܬܼ ܠܝܼ܃ ܠܵܐ ܡܸܫܟܲܚܢܵܐ ܠܡܸܛܲܪ܃|
      block |ܐܸܠܵܐ ܡܸܬܼܐ̱ܠܸܨ ܐ̄ܢܵܐ ܕܐܸܫܪܸܐ܁ ܘܐܸܤܬܲܟܲܠܢܲܢ܃ ܕܲܢܛܘܼܪܬܵܐ ܕܠܸܫܵܢܵܐ܃|
      block |ܠܵܐ ܒܲܠܚܘܿܕܼ ܡܥܝܼܪܵܐ ܠܗܵܘܢܵܐ ܠܘܵܬܼ ܐܲܠܵܗܵܐ܃ ܐܸܠܵܐ ܐܵܦ ܠܥܲܡ̈ܠܹܐ|
      block |ܓܠܲܝ̈ܵܐ ܕܲܒܼܦܲܓܼܪܵܐ ܡܸܬܼܦܲܠܚܝܼܢ܃ ܚܲܝܠܵܐ ܪܲܒܵܐ ܟܲܤܝܵܐܝܼܬܼ ܡܵܘܫܛܵܐ|
      block |ܠܫܘܼܡܠܵܝܗܘܿܢ܁ ܘܢܵܗܲܪ ܡܲܕܥܵܐ ܐܲܡܝܼܢܵܐܝܼܬܼ ܒܦܘܼܠܚܵܢܵܐ ܟܲܤܝܵܐ܃|
      block |ܐܲܝܟܼ ܕܐܸܡ݂ܲܪܘ ܐܲܒܼܵܗܲܝ̈ܢ܁ ܕܗܵܝ̇ ܕܢܸܛܲܪ ܠܦܘܼܡܵܐ܃ ܡܥܝܼܪܵܐ ܠܬܹܐܪܬܵܐ|
      block |ܠܘܵܬܼ ܐܲܠܵܗܵܐ܃ ܐܸܢ ܒܝܼܕܲܥܬܼܵܐ ܢܸܫܬܘܿܩ܁ ܗ̤ܘ ܕܹܝܢ ܗܵܢܵܐ ܩܲܕܝܼܫܵܐ܃|
      block |ܓܪܸܐ ܗ̄ܘ̣ܵܐ ܤܲܓܝܼ ܒܫܲܗܪܵܐ ܕܠܲܝ̈ܠܵܘܵܬܼܵܐ܃ ܘܐܸܡ݂ܲܪ܃ ܕܗܵܘ̇ ܠܸܠܝܵܐ|
      block |ܕܩܵܐܹ̇ܡ ܐ̄ܢܵܐ ܥܕܲܡܵܐ ܠܨܲܦܪܵܐ܃ ܘܒܼܵܬܲܪ ܡܲܙܡܘܿܪܹ̈ܐ ܡܸܬܿܬܿܢܝܼܚ|
      block |ܐ̄ܢܵܐ܁ ܡ̣ܢ ܒܵܬܲܪ ܕܡܸܬܬܿܥܝܼܪ ܐ̄ܢܵܐ ܡ̣ܢ ܫܸܢܬܼܵܐ܃ ܒܗܵܘ̇ ܝܵܘܡܵܐ ܗܵܘܹ̇ܐ|
      block |ܐ̄ܢܵܐ ܐܲܝܟܼ ܕܠܵܐ ܐܝܼܬܼܵܘܗ ܒܥܵܠܡܵܐ ܗܵܢܵܐ܁ ܘܡܸܕܸܡ ܚܘܼܫܵܒܼܵܐ|
      block |ܐܲܪܥܵܢܵܝܵܐ ܥܲܠ ܠܹܒܿܝ ܠܵܐ ܤܵܠܹ̇ܩ܃ ܐܵܦܠܵܐ ܥܲܠ ܩܵܢܘܿܢܹ̈ܐ ܡܬܲܚܡܹ̈ܐ|
      block |ܡܸܤܬܿܢܸܩ ܐ̄ܢܵܐ܃ ܐܸܠܵܐ ܒܬܸܡܗܵܐ ܗܵܘܹ̇ܐ ܐ̄ܢܵܐ ܝܵܘܡܵܐ ܗܵܘ̇ ܟ̱ܠܹܗ܁|
      block |ܒܚܲܕܼ ܡ̣ܢ ܝܵܘ̈ܡܵܬܼܵܐ ܗܵܟܹܝܠ ܕܐܝܼܬܼܵܘܗܝ ܝܵܘܡܵܐ ܗܵܘ̇ ܕܒܹܗ ܐܹܟܼܘܿܠ܃|
      block |ܘܐܝܼܬܼ ܗ̄ܘ̣ܵܐ ܠܝܼ ܝܵܘ̈ܡܵܬܼܵܐ ܐܲܪܒܿܥܵܐ ܕܡܸܕܸܡ ܠܵܐ ܛܥܝܼܡ ܠܝܼ܁ ܟܲܕܼ|
      block |ܩܵܡܹ̇ܬܼ ܕܐܹܫܲܡܸܫ ܪܲܡܫܵܐ ܘܐܸܛܥܲܡ܃ ܩܵܡܹ̇ܬܼ ܒܕܼܵܪܬܵܐ ܕܩܸܠܵܝܬܝ܃|
      block |ܟܲܕܼ ܐܝܼܬܼ ܗ̄ܘ̣ܵܐ ܫܸܡܫܵܐ ܤܲܓܝܼ܁ ܘܲܕܼܫܲܪܝܼܬܼ ܒܲܠܚܘܿܕܼ ܒܡܲܪܡܝܼܬܼܵܐ|
      block |ܕܪܹܫ ܬܸܫܡܸܫܬܼܵܐ ܐܲܪܓܫܹ̇ܬܼ܃ ܘܬܼܘܼܒܼ ܥܕܲܡܵܐ ܠܝܵܘܡܵܐ ܐ̄ܚܪܹܢܵܐ ܕܲܕܼܢܲܚ̣|
      block |ܫܸܡܫܵܐ ܒܐܲܦܲܝ̈܃ ܘܚܲܡ̣ܘ ܠܗܘܿܢ ܡܵܐܢܲܝ̈ ܥܲܠ ܓܘܼܫܡܝ܃ ܠܵܐ ܪܓܼܝܼܫ|
      block |ܗ̄ܘܹ̇ܝܬܼ ܕܐܲܝܟܵܐ ܐܝܼܬܲܝ܁ ܡ̣ܢ ܕܐܲܠܨܲܢܝ ܫܸܡܫܵܐ ܟܲܕܼ ܚܵܪܹܟܼ ܗ̄ܘ̣ܵܐ|
      block |ܦܲܪܨܘܿܦܝ܃ ܐܸܬܼܟܲܢܲܫ ܗܵܘܢܝ ܠܘܵܬܼܝ܃ ܘܗܵܐ ܚܵܙܹ̇ܐ ܐ̄ܢܵܐ|
      block |ܕܐܝܼܬܼܵܘܗܝ ܝܵܘܡܵܐ ܐ̄ܚܪܹܢܵܐ܁ ܘܐܵܘܕܝܼܬܼ ܠܐܲܠܵܗܵܐ܃ ܕܲܟܼܡܵܐ|
    block
      block |ܫܦܝܼܥܵܐ ܛܲܝܒܿܘܼܬܹܗ ܠܘܵܬܼ ܒܢܲܝ̈ܢܵܫܵܐ܃ ܘܠܲܐܝܕܵܐ ܪܲܒܿܘܼܬܼܵܐ ܡܫܘܸܐ|
      block |ܠܲܕܼܒܼܵܥܹ̇ܝܢ ܠܹܗ܁|
      block |ܫܠܸܡ̣ܘ ܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ܁|
  block 54
    block
      block |ܬܘܼܒܼ ܫܲܪ̈ܒܹܐ ܐ̄ܚܪܵܢܹܐ ܥܲܠ ܡܲܓܿܢܵܢܘܼܬܼܵܐ܁ ܢܕ܁|
    block
      block |ܐܵܦܸܢ ܒܓܲܒܵܐ ܐ̄ܚܪܹܢܵܐ ܐܲܡܝܼܪ ܗ̄ܘ̣ ܠܲܢ ܥܲܠ ܗܵܕܹܐ ܒܗܵܠܹܝܢ|
      block |ܥܸܠܵܝ̈ܵܬܼܵܐ ܠܦܘܼܬܼ ܕܕܼܘܼܟܿܬܼܵܐ ܝܸܗܒܲܬ̤ ܐܝܼܕܼܵܐ܃ ܕܲܢܢܲܗܲܪ ܒܝܲܬܝܼܪܵܐ ܬܘܼܒܼ|
      block |ܗܵܪܟܵܐ ܠܵܐ ܡܵܐ̇ܢܵܐ ܠܲܢ܀ ܡܲܓܢܵܢܘܼܬܼܵܐ ܐܝܼܬܹܝܗ̇܃ ܫܡܵܐ ܡܵܘܕܥܵܢܵܐ|
      block |ܕܥܘܼܕܼܪܵܢܵܐ ܘܢܘܼܛܵܪܵܐ܃ ܘܐܵܦ ܕܩܘܼܒܵܠܵܐ ܕܡܵܘܗܲܒܼܬܼܵܐ ܕܡܵܘܗܲܒܼܬܼܵܐ ܫܡܲܝܵܢܝܼܬܼܵܐ܁|
      block |ܐܲܝܟܼ ܗܵܝ̇܃ ܕܪܘܼܚܵܐ ܕܩܘܼܕܼܫܵܐ ܬܹܐܬܸܐ܃ ܘܚܲܝܠܹܗ ܕܥܸܠܵܝܵܐ ܢܲܓܸܢ|
      block |ܥܠܲܝܟܿܝ܁ ܘܲܐ̄ܚܪܹܬܼܵܐ ܐܲܝܟܼ ܗܵܝ̇܃ ܕܝܲܡܝܼܢܵܟܼ ܡܵܪܝܵܐ ܐܲܓܸܢ ܥܠܲܝ܁|
      block |ܕܐܝܼܬܹܝܗ̇܃ ܫܸܐܠܬܼܵܐ ܕܥܘܼܕܼܪܵܢܵܐ܁ ܘܐܲܝܟܼ ܗܵܝ̇܃ ܕܐܲܓܸܢ ܥܲܠ ܩܪܝܼܬܼܵܐ|
      block |ܗܵܕܹܐ ܘܐܸܦܪܩܝܼܗ̇܁ ܕܒܲܕܼܓܼܘܿܢ܃ ܬܪܹܝܢ ܙܢܲܝ̈ܵܐ ܡܸܤܬܲܟܿܠܝܼܢ ܚ̄ܢܲܢ|
      block |ܕܡܲܥܒܿܕܼܵܢܘܼܬܼܵܐ܃ ܒܡܲܓܢܵܢܘܼܬܼܵܐ ܕܗܵܘ̇ܝܵܐ ܡ̣ܢ ܐܲܠܵܗܵܐ ܥܲܠ ܒܢܲܝ̈ܢܵܫܵܐ܁|
      block |ܚܲܕܼ ܐ̄ܪܵܙܵܢܵܐܝܼܬܼ ܘܡܸܬܼܝܲܕܼܥܵܢܵܐܝܼܬܼ܃ ܘܲܐ̄ܚܪܹܢܵܐ ܤܘܼܥܪܵܢܵܐܝܼܬܼ܁ ܘܗܵܘ̇|
      block |ܩܲܕܼܡܵܝܵܐ܃ ܕܩܲܕܝܼܫܘܼܬܼܵܐ ܗ̣̄ܝ ܕܡܸܬܼܩܲܒܿܠܵܐ ܒܝܲܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ܁|
      block |ܗܵܢܵܘ ܕܹܝܢ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ܃ ܡܸܬܼܩܲܕܲܫ|
      block |ܐ̄ܢܵܫ ܒܦܲܓܼܪܹܗ ܘܲܒܼܢܲܦܫܹܗ܁ ܐܲܝܟܼ ܗܵܝ̇ ܕܐܹܠܝܼܫܲܥ ܘܝܘܿܚܲܢܵܢ܃ ܘܛܘܼܒܼܵܢܝܼܬܼܵܐ|
      block |ܡܲܪܝܲܡ ܒܪܝܼܟܲܬܼ ܒܢܸܫܹ̈ܐ܁ ܐܸܠܵܐ ܕܗܵܕܹܐ ܕܠܵܐ ܦܘܼܚܵܡ ܗ̄ܝ̣܃ ܘܕܲܠܥܸܠ|
      block |ܡ̣ܢ ܛܲܟܼܤܵܐ ܕܲܥܒܼܝܼ̈ܕܹܐ܁ ܚܢܲܢ ܢܹܐܬܸܐ ܠܗܵܝ̇ ܕܒܲܡܢܵܬܼܵܐ ܕܲܠܘܵܬܼ ܫܼܲܪܟܵܐ|
      block |ܕܩܲܕܝܼ̈ܫܹܐ܃ ܐܲܝܟܼ ܗܲܕܵܡܹ̈ܐ ܡ̣ܢ ܓܘܼܫܡܵܐ܁ ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ܃|
      block |ܐܲܝܟܼ ܗܵܠܹܝܢ ܕܲܠܘܵܬܼ ܐ̄ܢܵܫ ܐ̄ܢܵܫ ܡ̣ܢ ܩܲܕܝܼ̈ܫܹܐ܃ ܕܐܝܼܬܼܵܘܗܝ ܙܢܵܐ|
    block
      block |ܡܲܥܒܿܕܼܵܢܵܝܵܐ܃ ܕܥܲܠ ܗܵܘܢܵܐ ܡܲܓܸܢ܁ ܘܐܸܡܲܬܼܝ ܕܲܠܗܵܕܹܐ ܡܲܓܢܵܢܘܼܬܼܵܐ|
      block |ܡܸܫܬܿܘܸܐ ܒܲܪܢܵܫܵܐ܃ ܒܝܲܕܼ ܬܸܡܗܵܐ ܡܸܬܼܚܛܸܦ ܗܵܘܢܵܐ ܘܡܸܬܼܡܬܲܚ܃|
      block |ܒܓܸܠܝܵܢܵܐ ܡܸܕܸܡ ܐܲܠܵܗܵܝܵܐ܁ ܘܲܟܼܡܵܐ ܙܲܒܼܢܵܐ ܕܡܲܥܒܿܕܼܵܢܘܼܬܼܵܐ ܡܲܓܢܵܐ|
      block |ܥܲܠ ܗܵܘܢܵܐ܃ ܠܥܸܠ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ|
      block |ܐܝܼܬܼܵܘܗܝ ܒܲܪܢܵܫܵܐ܃ ܒܝܲܕܼ ܫܵܘܬܵܦܘܼܬܼܵܐ ܕܪܘܼܚܵܐ ܕܩܘܼܕܼܫܵܐ܁ ܘܗܵܕܲܐ|
      block |ܗ̣̄ܝ ܕܐܲܡܝܼܪܵܐ ܡ̣ܢ ܫܠܝܼܚܵܐ ܒܐܸܤܟܹܝܡ ܨܠܘܿܬܼܵܐ ܠܘܵܬܼ ܐܲܦܸܤܵܝܹ̈ܐ܃|
      block |ܟܲܕܼ ܨܵܒܹ̇ܐ ܕܵܢܫܵܘܕܲܥ ܐܸܢܘܿܢ ܐ̄ܪܵܙܵܐ ܗܵܢܵܐ܃ ܘܐܵܡܲܪ܃ ܐܲܠܵܗܹܗ ܕܡܵܪܲܢ|
      block |ܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ܃ ܢܸܬܸܠ ܠܟܼܘܿܢ ܪܘܼܚܵܐ ܕܚܸܟܼܡܬܼܵܐ|
      block |ܘܲܕܓܸܠܝܵܢܵܐ ܒܝܼܕܲܥܬܹܗ܃ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ܁ ܘܡܵܢܵܐ|
      block |ܡ̣ܢ ܗܵܕܹܐ ܕܬܸܕܥܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ܃ ܘܡܵܢܵܘ ܥܘܼܬܼܪܵܐ|
      block |ܕܫܘܼܒܼܚܵܐ ܕܝܵܪܬܘܼܬܹܗ ܒܩܲܕܝܼ̈ܫܹܐ܃ ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܕܪܲܒܿܘܼܬܼܵܐ|
      block |ܕܚܲܝܠܹܗ܃ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ܀ ܗܵܢܵܐ ܐܝܼܬܼܵܘܗܝ ܚܲܕܼ ܙܢܵܐ|
      block |ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ܃ ܕܐܸܡܲܬܼܝ ܕܡܲܓܸܢ ܚܲܝܠܵܐ ܗܵܢܵܐ ܥܲܠ ܒܲܪܢܵܫܵܐ܃|
      block |ܠܫܘܼܒܼܚܵܐ ܕܥܵܠܡܵܐ ܚܲܕܼܬܼܵܐ ܡܸܫܬܿܘܸܐ ܒܝܲܕܼ ܓܸܠܝܵܢܵܐ܁ ܘܗܵܕܲܐ ܗ̣ܝ|
      block |ܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ܃ ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ܃|
      block |ܕܠܵܗ̇ ܡܸܫܬܿܘܹܝܢ ܐܲܝܠܹܝܢ ܕܩܲܒܸܠ̣ܘ ܩܲܕܝܼܫܘܼܬܼܵܐ ܕܗܵܘܢܵܐ ܡ̣ܢ|
      block |ܪܘܼܚܵܐ܃ ܒܝܲܕܼ ܕܘܼܒܵܪ̈ܲܝܗܘܿܢ ܩܲܕܝܼ̈ܫܹܐ ܘܲܡܝܲܬܪܹ̈ܐ܁ ܙܢܵܐ ܐ̄ܚܪܹܢܵܐ|
      block |ܕܡܲܓܢܵܢܘܼܬܼܵܐ ܐܝܼܬܼܵܘܗܝ܃ ܗܵܝ̇ ܕܤܘܼܥܪܵܢܵܐܝܼܬܼ ܡܸܬܼܝܲܕܼܥܵܐ|
      block |ܡܲܥܒܿܕܼܵܢܘܼܬܹܗ܁ ܚܲܝܠܵܐ ܐܝܼܬܼܵܘܗܝ ܡܸܬܼܝܲܕܼܥܵܢܵܐ܃ ܕܲܡܤܲܬܲܪ ܘܲܡܪܲܚܸܦ|
      block |ܥܲܠ ܒܲܪܢܵܫܵܐ ܐܲܡܝܼܢܵܐܝܼܬܼ܃ ܘܕܵܚܹ̇ܩ ܡܸܢܹܗ ܤܘܼܓܦܵܢܵܐ ܡܸܕܸܡ ܘܓܸܕܼܫܵܐ|
      block |ܕܥܵܪܹܨ܃ ܕܢܸܬܼܩܲܪܲܒܼ ܠܦܲܓܼܪܹܗ ܐܵܘ ܠܢܲܦܫܹܗ܁ ܗܵܘ̇ ܕܠܵܐ|
      block |ܡܸܬܼܚܲܙܝܵܢܵܐܝܼܬܼ ܠܗܵܘܢܵܐ ܡܸܬܼܪܓܸܫ܃ ܢܲܗܝܼܪܵܐ ܘܝܲܕܼܘܼܥܬܼܵܢܵܐ ܒܥܲܝܢܵܐ|
    block
      block |ܕܗܲܝܡܵܢܘܼܬܼܵܐ܁ ܗܵܘ̇ ܕܲܠܩܲܕܝܼ̈ܫܹܐ ܝܲܬܝܼܪ ܡܸܬܼܝܼܕܲܥ ܢܸܤܝܵܢܹܗ܃ ܐܲܝܟܼ|
      block |ܕܲܟܼܬܼܝܼܒܼ܃ ܕܡܲܫܪܝܼܬܼܵܐ ܕܡܲܠܲܐܟܼܵܘ̈ܗܝ ܕܡܵܪܝܵܐ܃ ܚܕܝܼܪܵܐ ܠܕܼܵܚܠܵܘ̈ܗܝ|
      block |ܘܲܡܦܲܨܸܐ ܠܗܘܿܢ܁ ܘܤܲܓܝܼܐܝܼܢ ܠܲܡ ܢܸܤܝܘܿܢܲܝ̈ܗܘܿܢ ܕܙܲܕܝܼ̈ܩܹܐ܃ ܘܡ̣ܢ|
      block |ܟܠܗܘܿܢ ܡܦܲܨܸܐ ܠܗܘܿܢ ܡܵܪܝܵܐ܁|
  block 55
    block
      block |ܕܡ̣ܢ ܐܲܝܟܵܐ ܡܸܬܼܢܲܛܪܵܐ ܥܝܼܪܘܼܬܼܵܐ ܟܤܝܼܬܼܵܐ ܒܓܼܵܘ ܢܲܦܫܵܐ܃ ܘܡ̣ܢ|
      block |ܡܵܢܵܐ ܥܵܐ̇ܠܵܐ ܕܲܡܟܘܼܬܼܵܐ ܘܩܲܪܝܼܪܘܼܬܼܵܐ ܒܪܸܥܝܵܢܵܐ܃ ܘܲܡܕܲܥܟܼܵܐ|
      block |ܠܚܲܡܝܼܡܘܼܬܼܵܐ ܩܲܕܝܼܫܬܼܵܐ ܡ̣ܢ ܢܲܦܫܵܐ܃ ܘܲܡܡܝܼܬܼܵܐ ܠܪܸܓܿܬܼܵܐ ܕܒܲܐܠܵܗܵܐ܃|
      block |ܕܥܲܠ ܪ̈ܓܼܝܼܓܼܵܬܼܵܐ ܪ̈ܘܼܚܵܬܵܝܵܬܼܵܐ ܘܲܡܫܲܝܵܢ̈ܝܬܼܵܐ܁ ܢܗ܁|
    block
      block |ܠܲܝܬܹܝܗ̇ ܡܸܬܼܡܲܨܝܵܢܘܼܬܼܵܐ ܒܤܲܩܘܼܒܼܠܵܝܘܼܬܼܵܐ ܠܘܵܬܼ ܥܘܼܟܵܪܵܐ|
      block |ܒܪ̈ܵܓܲܝ ܫܲܦܝܼܪ̈ܵܬܼܵܐ܃ ܐܸܠܘܼ ܠܵܗ̇ ܠܒܼܝܼܫܘܼܬܼ ܨܸܢ̈ܥܵܬܹܗ ܐܲܦܬܼܵܐ ܠܵܐ|
      block |ܡܸܫܬܿܟܲܚ ܗ̄ܘ̣ܵܐ ܡ̣ܢ ܝܲܕܼ ܡܲܚܒܼܵܢܲܝ̈ܗܹܝܢ ܕܫܲܦܝܼܪܵܬܼܵܐ܁ ܐܝܼܬܹܝܗ̇ ܡܲܢ|
      block |ܨܒܼܘܼܬܼܵܐ܃ ܕܐܲܝܟܼ ܗܵܟܲܢܵܐ܁ ܠܟܼܠ ܙܵܘܥܵܐ ܕܪܸܚܡܬܼܵܐ ܕܫܲܦܝܼܪܬܵܐ ܕܐܝܼܬܼ܃|
      block |ܥܲܡܹܗ ܕܫܘܼܪܵܝ ܡܸܬܿܬܿܙܝܼܥܵܢܘܼܬܼܵܐ ܢܵܩܹ̇ܦ ܠܹܗ ܛܢܵܢܵܐ ܡܸܕܸܡ܃ ܕܕܼܵܡܹ̇ܐ|
      block |ܠܲܕܼܓܼܘܼܡܪܹ̈ܐ ܕܢܘܼܪܵܐ ܒܚܲܡܝܼܡܘܼܬܹܗ܁ ܘܗ̤ܘ ܗܵܢܵܐ ܡܥܵܕܼ ܚܵܕܲܪ|
      block |ܠܹܗ ܐܲܝܟܼ ܫܘܼܪܵܐ ܠܹܗ ܠܙܵܘܥܵܐ ܗܵܘ̇ ܕܪܸܚܡܬܼܵܐ܃ ܘܛܵܪܹܕ ܡ̣ܢ|
      block |ܘܲܥܕܹܗ ܟܠ ܤܲܩܘܼܒܼܠܵܐ ܘܥܘܼܘܵܟܼܵܐ ܕܐܝܼܬܼ܁ ܥܘܼܫܢܵܐ ܕܹܝܢ ܤܲܓܝܼܐܵܐ|
      block |ܘܚܲܝܠܵܐ ܩܢܸܐ ܗܵܢܵܐ ܕܠܵܐ ܡܸܬܼܡܲܠܲܠ܃ ܠܲܡܚܲܤܢܘܼ ܠܟܼܠܵܗ̇ ܢܵܦܫܵܐ|
      block |ܡ̣ܢ ܕܬܸܬܼܪܲܦܸܐ ܐܵܘ ܕܬܸܬܿܙܝܼܥ ܡ̣ܢ ܚܹܐܦܹ̈ܐ ܕܟܼܠ ܥܘܼܤܵܩ̈ܝܼܢ܁ ܘܗܵܘ̇|
      block |ܡܲܢ ܩܲܕܡܵܝܵܐ ܐܝܼܬܼܵܘܗܝ܃ ܚܲܝܠܵܗ̇ ܕܪܸܓܿܬܼܵܐ ܩܲܕܝܼܫܬܼܵܐ܃ ܕܲܢܨܝܼܒܼܵܐ|
      block |ܒܲܟܪܝܵܢܵܗ̇ ܕܢܲܦܫܵܐ܁ ܗܵܢܵܐ ܕܹܝܢ܃ ܢܸܒܼܗܵܐ ܕܡܸܬܿܬܿܙܝܼܥ ܡ̣ܢ ܚܲܝܠܵܗ̇|
    block
      block |ܕܚܸܡܬܼܵܐ ܕܲܡܟܼܝܼܢܵܐ ܒܵܗ̇܃ ܗܵܝ̇ ܕܡ̣ܢ ܐܲܠܵܗܵܐ ܒܲܢ ܤܝܼܡܵܐ ܡܟܲܝܢܵܐܝܼܬܼ܃|
      block |ܠܡܸܛܲܪ ܬܚܘܼܡܵܘ̈ܗܝ ܕܲܟܼܝܵܢܵܐ܃ ܕܲܬܼܫܲܡܲܪ ܥܘܼܙܵܐ ܕܚܹܐܦܵܗ̇ ܠܡܘܼܠܵܝ|
      block |ܪܸܓܿܬܼܵܐ ܟܝܵܢܵܝܬܼܵܐ ܕܢܲܦܫܵܐ܃ ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ܁ ܠܲܝܬܿ ܠܡܸܦܠܲܚ|
      block |ܡܝܲܬܿܪܘܼܬܼܵܐ ܒܸܠܥܵܕܼܵܘܗܝ܁ ܡܸܫܬܲܡܲܗ ܓܹܝܪ܃ ܛܢܵܢܵܐ܁ ܗ̤ܘܝܘܼ ܕܲܡܛܲܢܲܢ|
      block |ܘܲܡܙܝܼܥ ܘܲܡܫܲܠܗܸܒܼ ܘܲܡܓܲܒܲܪ ܠܒܲܪܢܵܫܵܐ ܒܲܙܒܲܢ ܙܒܲܢ܃ ܕܲܢܒܲܤܲܪ|
      block |ܥܲܠ ܦܲܓܼܪܵܐ ܒܐܘܼ̈ܠܨܵܢܹܐ ܘܢܸܤܝ̈ܘܿܢܹܐ ܕܚܝܼ̈ܠܹܐ ܕܐܵܪܥ̇ܝܼܢ܃ ܠܡܲܫܠܵܡܘܼ|
      block |ܢܲܦܫܹܗ ܬܟܼܝܼܠܵܐܝܼܬܼ ܠܡܵܘܬܵܐ܃ ܘܲܠܡܹܐܪܲܥ ܚܲܝ̈ܠܲܝ ܡܵܪܘܿܕܼܵܐ܃ ܚܠܵܦ|
      block |ܫܘܼܡܠܵܝܵܐ ܕܗܵܘ̇ ܡܸܕܸܡ ܕܐܲܚܒܲܬ̤ ܢܲܦܫܵܐ ܡܝܲܬܿܪܵܐܝܼܬܼ܁|
      block |ܐ̄ܢܵܫ ܓܹܝܪ ܠܒܼܝܼܫ ܠܲܡܫܝܼܚܵܐ ܒܕܼܘܼܟ ܒܲܟܼܬܼܵܒܹܗ܃ ܟܲܠܒܵܐ|
      block |ܩܪܵܝܗܝ ܠܗܵܢܵܐ ܛܢܵܢܵܐ܃ ܘܢܵܛܘܿܪܵܐ ܕܢܵܡܘܿܤܹܗ ܕܐܲܠܵܗܵܐ܃ ܕܗ̤ܝ|
      block |ܗ̣̄ܝ ܡܝܲܬܿܪܘܼܬܼܵܐ܁ ܡܝܲܬܿܪܘܼܬܼܵܐ ܐܝܼܬܹܝܗ̇܃ ܫܘܼܡܠܵܝ ܢܵܡܘܿܤܵܘ̈ܗܝ|
      block |ܕܐܲܠܵܗܵܐ܁ ܥܵܫ̇ܢ ܓܹܝܪ ܗ̤ܘ ܗܵܢܵܐ ܚܲܝܠܵܐ ܛܲܢܵܢܵܐ܃ ܘܡܸܬܿܬܿܥܝܼܪ|
      block |ܘܡܸܫܬܲܠܗܲܒܼ ܠܡܸܛܲܪ ܒܲܝܬܵܐ ܒܬܲܪܬܹܝܢ ܥܸܠ̈ܠܵܢ܁ ܘܡܸܬܼܡܚܸܠ|
      block |ܬܘܼܒܼ ܘܢܵܐܹ̇ܡ ܘܒܼܵܤܹ̇ܐ܃ ܒܬܲܪܬܹܝܢ ܥܸܠ̈ܠܵܬܼܵܐ ܐ̄ܚܪ̈ܢܝܬܼܵܐ܁ ܘܥܸܠܬܼܵܐ|
      block |ܩܲܕܼܡܵܝܬܼܵܐ ܕܚܲܡܝܼܡܘܼܬܹܗ ܘܥܝܼܪܘܼܬܹܗ܃ ܐܸܡܲܬܼܝ ܕܕܸܚܠܬܵܐ ܡܸܕܸܡ|
      block |ܢܵܒܼ̇ܗܵܐ ܒܹܗ ܒܒܲܪܢܵܫܵܐ܃ ܒܲܕܼܩܵܢܹ̇ܛ ܥܲܠ ܐܲܦܲܝ̈ ܡܝܲܬܿܪ̈ܵܬܼܵܐ ܕܲܩܢܸܐ|
      block |ܐܵܘ ܕܲܥܬܼܝܼܕܼ ܕܢܸܩܢܸܐ܁ ܕܕܲܡ ܬܸܬܼܚܲܠܲܨ ܐܵܘ ܬܸܬܼܚܲܒܲܠ܃ ܡ̣ܢ ܓܸܕܼܫܵܐ|
      block |ܡܸܕܸܡ ܕܢܵܩܹ̇ܦ ܠܵܗ̇܁ ܘܗܵܕܹܐ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܵܐ ܡܸܬܿܬܿܙܝܼܥܵܐ܃|
      block |ܒܟܼܠܗܘܿܢ ܦܵܠܚܹ̈ܝܗ̇ ܚܲܬܝܼ̈ܬܹܐ ܕܲܡܝܲܬܿܪܘܼܬܼܵܐ܃ ܠܥܝܼܪܘܼܬܼܵܐ ܘܲܛܢܵܢܵܐ|
      block |ܐܲܡܝܼܢܵܐ ܕܢܲܦܫܵܐ܃ ܕܠܵܐ ܬܸܗܘܸܐ ܢܵܝ̇ܡܵܐ܁ ܐܸܡܲܬܼܝ ܕܹܝܢ܃ ܕܗܵܕܹܐ ܕܸܚܠܬܼܵܐ|
      block |ܡܸܬܿܬܿܙܝܼܥܵܐ ܒܲܟܼܝܵܢܵܐ܃ ܟܲܠܒܵܐ ܗܵܢܵܐ ܕܐܸܡ݂ܲܪܢܲܢ܃ ܒܠܸܠܝܵܐ ܘܒܼܐܝܼܡܵܡܵܐ|
    block
      block |ܐܲܝܟܼ ܬܲܢܘܼܪܵܐ ܕܲܫܓܼܝܼܪ ܚܵܐܹ̇ܡ܁ ܟܲܕܼ ܡܥܝܼܪ ܠܹܗ ܠܲܟܼܝܵܢܵܐ܃ ܕܒܲܕܼܡܘܼܬܼ|
      block |ܟܪܘܿܒܼܵܐ ܗܘ̤ܵܐ ܥܝܼܪ ܘܕܼܵܐܹ̇ܩ ܠܟܼܠ ܚܘܼܕܼܪ̈ܵܘܗܝ ܒܟܼܠܥܸܕܵܢ܁ ܐܲܝܟܼ|
      block |ܐ̄ܢܵܫ ܢܹܐܡܲܪ܃ ܐܸܢ ܦܵܪܲܚܬܼܵܐ ܬܸܥܒܲܪ ܚܕܼܵܪܵܘܗܝ܃ ܡܸܬܿܬܿܙܝܼܥ ܘܢܵܒܲܚ|
      block |ܒܚܹܐܦܵܐ ܚܲܪܝܼܦܵܐ ܕܠܵܐ ܡܸܬܼܡܲܠܲܠ܁ ܗ̤ܝ ܕܸܚܠܬܼܵܐ܃ ܐܸܡܲܬܼܝ ܕܲܚܠܵܦ|
      block |ܦܲܓܼܪܵܐ ܬܸܗܘܸܐ܃ ܤܵܛܵܢܵܝܬܼܵܐ ܗ̣̄ܝ܁ ܒܕܸܐܬܼܦܲܠܲܓܼ ܥܲܠ ܒܛܝܼܠܘܼܬܹܗ|
      block |ܕܐܲܠܵܗܵܐ ܒܗܲܝܡܵܢܘܼܬܹܗ܃ ܘܲܛܥ̣ܵܐ ܕܐܲܝܟܲܢ ܒܛܝܼܠ ܠܹܗ ܠܐܲܠܵܗܵܐ|
      block |ܥܲܠ ܐܲܝܠܹܝܢ ܕܝܵܨ̇ܦܝܼܢ ܕܲܡܝܲܬܪܘܼܬܼܵܐ܃ ܠܡܹܐܨܲܦ ܕܝܼܠܗܘܿܢ ܒܟܼܠܥܸܕܵܢ܁|
      block |ܐܲܝܟܼ ܕܐܸܡ݂ܲܪ ܪܘܼܚܵܐ ܕܩܘܼܕܼܫܵܐ ܒܦܘܼܡܵܐ ܕܲܢܒܼܝܼܵܐ܃ ܥܲܝܢܵܘ̈ܗܝ ܠܲܡ|
      block |ܕܡܵܪܝܵܐ ܥܲܠ ܙܲܕܝܼ̈ܩܹܐ܃ ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܿܢ܁ ܘܬܲܪܥܝܼܬܹܗ|
      block |ܠܲܡ ܕܡܵܪܝܵܐ܃ ܥܲܠ ܕܵܚܠܵܘ̈ܗܝ܁ ܘܐܲܝܟܼ ܕܡ̣ܢ ܦܲܪܨܘܿܦܵܐ ܕܝܼܠܹܗ ܠܘܵܬܼ|
      block |ܦܵܠܚܲܝ̈ ܡܝܲܬܿܪܘܼܬܼܵܐ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܵܡܲ݁ܪ܃ ܠܵܐ ܠܲܡ ܬܸܩܪܘܿܒܼ|
      block |ܠܵܟܼ ܒܝܼܫܬܼܵܐ܃ ܘܲܡܚܘܿܬܼܵܐ ܠܵܐ ܬܸܬܼܩܲܪܲܒܼ ܠܒܹܝܬܼ ܡܲܫܪܝܵܟܼ܁ ܡܸܛܠ|
      block |ܕܲܠܡܲܠܲܐܟܼܵܘ̈ܗܝ ܢܦܲܩܸܕܼ ܥܠܲܝܟܼ ܕܲܢܢܲܛܪܘܼܢܵܟܼ܃ ܘܥܲܠ ܕܪ̈ܵܥܲܝܗܘܿܢ|
      block |ܢܸܫܩܠܘܼܢܵܟܼ܁ ܥܲܡ ܫܲܪܟܵܐ ܕܦܸܬܼܓܼܵܡܹ̈ܐ ܕܲܟܼܬܼܝܼܒܼܝܼܢ܁ ܐܸܡܲܬܼܝ ܗܵܟܹܝܠ|
      block |ܕܲܚܠܵܦ ܢܲܦܫܵܐ ܬܸܗܘܸܐ ܗ̤ܝ ܕܸܚܠܬܼܵܐ܃ ܡܸܛܠ ܓܸܕܼܫܹ̈ܐ ܕܲܢܩܹܝܢ|
      block |ܠܲܡܝܲܬܿܪܘܼܬܼܵܐ܃ ܕܕܲܡ ܬܸܬܼܚܲܠܲܨ ܐܵܘ ܬܸܬܼܢܟܸܐ ܒܲܚܕܼܵܐ ܡ̣ܢ ܥܸܠ̈ܠܵܬܼܵܐ܃|
      block |ܚܘܼܫܒܼܵܐ ܗ̄ܘ̣ ܐܲܠܵܗܵܝܵܐ ܗܵܢܵܐ܃ ܘܪܸܢܝܵܐ ܡܝܲܬܿܪܵܐ܁ ܘܡ̣ܢ ܒܛܝܼܠܘܼܬܼܵܐ|
      block |ܕܐܲܠܵܗܵܐ ܐܝܼܬܹܝܗ̇ ܗ̤ܝ ܥܵܩܬܼܵܐ ܘܕܸܚܠܬܼܵܐ ܒܢܲܦܫܵܐ܃ ܘܩܸܢܛܵܐ|
      block |ܕܲܡܫܲܢܸܩ ܠܪܸܥܝܵܢܵܐ ܒܨܸܦܬܹܗܘ|
      block |ܐܵܦ ܥܸܠܬܼܵܐ ܬܘܼܒܼ ܕܬܲܪܬܹܝܢ܃ ܕܥܘܼܫܢܹܗ ܘܬܲܒܼܪܲܫܬܹܗ ܕܟܲܠܒܵܐ|
      block |ܐܝܼܬܹܝܗ̇܃ ܡܵܐ ܕܲܒܼܝܲܬܝܼܪܵܐ ܝܵܪܒܵܐ ܪܸܚܡܬܼܵܐ ܕܲܡܝܲܬܿܪܘܼܬܼܵܐ ܒܢܲܦܫܵܐ܁|
      block |ܒܦܘܼܚܵܡܵܐ ܓܹܝܪ ܕܪܸܚܡܬܼܵܐ ܕܲܒܼܢܲܦܫܵܐ܃ ܥܲܠ ܗܵܘ̇ ܡܵܐ ܕܐܲܚܝܼܕܼܵܐ|
    block
      block |ܒܚܘܼܒܹܗ܃ ܕܗ̤ܘܝܘܼ ܚܘܼܫܵܒܼܵܐ ܐܲܠܵܗܵܝܵܐ܃ ܗܵܟܲܢܵܐ ܡܸܬܼܢܲܒܼܪܲܫ ܛܢܵܢܵܐ|
      block |ܗܵܢܵܐ ܟܝܵܢܵܝܵܐ ܥܲܠ ܐܲܦܹ̈ܝܗ̇܁ ܥܸܠ̈ܠܵܬܼܵܐ ܕܫܘܼܗܵܝܹܗ ܘܲܕܿܕܲܡܟܿܘܼܬܹܗ܃|
      block |ܚܕܼܵܐ ܡܸܢܗܹܝܢ܃ ܐܸܡܲܬܼܝ ܕܗ̤ܝ ܪܸܚܡܬܼܵܐ ܩܵܗ̇ܝܵܐ ܘܡܸܬܼܒܲܨܪܵܐ ܒܢܲܦܫܵܐ܁|
      block |ܕܬܲܪܬܹܝܢ ܕܹܝܢ܃ ܡܵܐ ܕܚܘܼܫܵܒܼܵܐ ܡܸܕܸܡ ܕܬܼܘܼܟܼܠܵܢܵܐ ܥܵܐܹ̇ܠ ܫܵܪܹܐ|
      block |ܒܵܗ̇ ܒܢܲܦܫܵܐ܁ ܟܲܕܼ ܡܸܬܿܬܿܟܸܠ ܒܲܪܢܵܫܵܐ ܘܪܵܢܹܐ ܟܡܵܐ ܙܲܒܼܢ̈ܝܼܢ܃ ܕܠܲܝܬܿ|
      block |ܠܹܗ ܩܸܢܛܵܐ ܡ̣ܢ ܡܸܕܸܡ ܕܡܲܨܝܵܐ ܕܲܢܤܲܓܿܦܝܼܘܗܝ܁ ܘܡ̣ܢ ܗܵܪܟܵܐ|
      block |ܫܵܕܹܐ ܡܸܢܹܗ ܠܙܲܝܢܵܐ ܕܲܛܢܵܢܵܐ܃ ܘܗܵܘܹ̇ܐ ܐܲܝܟܼ ܒܲܝܬܼܵܐ ܕܠܵܐ ܢܵܛܘܿܪܵܐ܁|
      block |ܘܕܼܵܡܹ̇ܝܟܼ ܟܲܠܒܵܐ܃ ܘܲܠܡܲܛܪܬܵܐ ܡܲܪܦܸܐ܁ ܐܲܝܟܼ ܕܲܒܼܤܘܿܓܼܵܐܐ܃ ܡ̣ܢ|
      block |ܗܵܢܵܐ ܚܘܼܫܵܒܼܵܐ ܗܵܘܹ̇ܐ ܚܘܼܠܨܵܐ ܠܤܘܿܓܼܐܗܘܿܢ ܕܒܼܵܬܹ̈ܐ ܡܸܬܼܝܲܕܼ̈ܥܵܢܹܐ܁|
      block |ܗܵܕܹܐ ܗܵܘ̇ܝܵܐ܃ ܐܸܡܲܬܼܝ ܕܥܵܡ̇ܛܵܐ ܠܵܗ̇ ܫܲܦܝܼܘܼܬܼ ܕܸܠܩܵܐ ܗܵܘ̇|
      block |ܕܝܼܕܲܥܬܼܵܐ ܩܲܕܝܼܫܬܼܵܐ ܕܲܒܼܢܲܦܫܵܐ܁ ܡ̣ܢ ܡܵܢܵܐ ܥܵܡ̇ܛܵܐ ܗܵܕܹܐ܃ ܐܸܠܵܐ ܐܸܢ|
      block |ܕܐܵܘ ܚܘܼܫܵܒܼܵܐ ܡܸܕܸܡ ܩܲܛܝܼܢܵܐ ܕܡܲܤܒܿܪܵܢܘܼܬܼܵܐ ܥܵܐܹ̇ܠ ܚܵܠܹ̇ܕܼ ܒܵܗ̇|
      block |ܒܢܲܦܫܵܐ܃ ܐܵܘ ܠܢܸܩܦܵܐ ܕܝܲܬܝܼܪܘܼܬܼ ܨܸܦܬܼܵܐ ܕܗܵܠܹܝܢ ܦܲܓܼܪ̈ܵܢܵܝܬܼܵܐ|
      block |ܡܸܬܼܪܡܸܐ ܒܲܪܢܵܫܵܐ܃ ܐܵܘ ܕܦܸܓܼܥܹ̈ܐ ܬܟܼܝܼ̈ܒܹܐ ܕܥܵܠܡܵܐ ܡܸܤܬܲܩܒܼܠܝܼܢ|
      block |ܠܹܗ܁ ܟܠ ܐܸܡܲܬܼܝ ܕܲܡܩܲܒܸܠ ܐܵܓܼܘܿܢܸܤܛܵܐ ܦܸܓܼܥܵܐ ܕܥܵܠܡܵܝܹ̈ܐ܃ ܒܲܪ|
      block |ܫܵܥܬܹܗ ܡܸܫܬܲܦܠܵܐ ܢܲܦܫܵܐ܃ ܝܲܬܝܼܪܵܐܝܼܬܼ ܕܐܲܢ̄ܬܿܬܼܵܐ܁ ܗܵܟܲܢܵܐ ܐܸܢ|
      block |ܢܸܤܬܲܩܒܿܠܘܼܢ ܤܲܓܝܼ̈ܐܹܐ܃ ܗܵܠܹܝܢ ܕܲܒܼܚܵܘܪܗܘܿܢ ܡ̣ܢ ܐܵܢܲܢܩܹܐ ܡ̣ܢ|
      block |ܫܘܼܒܼܚܵܐ ܤܪܝܼܩܵܐ ܡܸܫܬܲܚܩܵܐ ܢܲܦܫܵܐ܁ ܘܐܲܝܟܼ ܕܲܒܼܦܵܤܝܼ̈ܩܵܬܼܵܐ܃ ܡܸܬܿܕܲܡܸܐ|
      block |ܗܵܘܢܵܐ ܫܵܢܘܿܙܵܐ܃ ܟܠ ܐܸܡܲܬܼܝ ܕܐܵܪܲܥ̇ ܠܹܗ ܥܵܠܡܵܐ܃ ܠܩܘܼܒܲܪܢ݂ܝܛܵܐ|
      block |ܕܪܵܕܹܐ ܗ̄ܘ̣ܵܐ ܒܲܤܝܼܡܵܐܝܼܬܼ ܒܝܲܡܵܐ܃ ܟܲܕܼ ܢܵܫ̇ܒܵܐ ܠܹܗ ܪܘܼܚܵܐ ܒܲܤܝܼܡܬܼܵܐ|
      block |ܡ̣ܢ ܒܸܤܪܹܗ ܠܘܼܩܒܲܠ ܠܡܹܐܢܵܐ܃ ܘܢܸܢܫܹܠܝ ܢܦܲܠ̣ ܒܲܝܢܵܬܼ ܫܩܝܼ̈ܦܹܐ܁|
  block 56
    block
      block |ܦܘܼܪ̈ܫܵܢܹܐ ܫܲܦܝܼܪܹ̈ܐ ܕܥܲܠ ܚܲܝܵܘ̈ܗܝ ܕܒܲܪܢܵܫܵܐ܁ ܢܘ܁|
    block
      block |ܟܠ ܟܡܵܐ ܕܒܲܪܢܵܫܵܐ ܒܕܼܘܼܒܵܪܹܗ ܡܸܬܼܩܲܪܲܒܼ ܠܥܵܠܡܵܐ ܗܵܢܵܐ܃|
      block |ܪܸܚܡܬܼܵܐ ܕܨܸܒܼ̈ܘܵܬܼܵܐ ܡܸܤܬܲܬܿܬܼܵܐ ܒܹܗ܁ ܘܲܒܼܪܸܢܝܵܐ ܕܲܒܼܗܹܝܢ܃ ܡܸܫܬܓܸܫ|
      block |ܐܲܡܝܼܢܵܐܝܼܬܼ܁ ܘܲܚܠܵܦܝܗܹܝܢ܃ ܢܵܨܹ̇ܐ ܥܲܡ ܒܢܲܝ̈ܢܵܫܵܐ܁ ܘܲܒܼܚܲܕܼ ܚܲܕܼ ܡ̣ܢ|
      block |ܦܲܪ̈ܨܘܿܦܹܐ ܐܲܝܠܹܝܢ ܕܗܸܢܘܿܢ܃ ܡܸܬܿܬܿܚܸܕܼ ܕܠܵܐ ܒܘܼܝܵܢ ܒܪܸܚܡܬܼܵܐ܁ ܟܲܕܼ|
      block |ܕܹܝܢ ܒܗܸܪܓܵܐ ܩܲܛܝܼܢܵܐ ܕܥܵܠܡܵܐ ܕܲܥܬܼܝܼܕܼ ܡܸܬܼܝܲܬܲܪ ܪܸܥܝܵܢܵܐ܃ ܪܸܢܝܵܐ|
      block |ܕܠܵܐ ܕܡܘܼ ܢܵܒܲܗ ܒܹܗ ܐܲܡܝܼܢܵܐܝܼܬܼ܁ ܘܕܲܐܝܠܹܝܢ ܕܠܵܐ ܚܲܙ̈ܝܵܢ ܠܹܗ܃|
      block |ܒܤܲܒܼܪܵܐ ܤܵܘܲܚ ܠܗܹܝܢ܃ ܒܡܸܬܼܢܲܫܝܵܢܘܼܬܼܵܐ ܕܐܲܝܠܹܝܢ ܕܲܬܼܢܵܢ܁ ܘܛܵܥܹ̇ܐ|
      block |ܢܲܦܫܹܗ ܒܲܙܒܲܢ ܙܒܲܢ ܟܲܕܼ ܡܸܬܼܒܿܠܲܥ ܒܤܘܼ̈ܟܵܠܹܐ܃ ܘܲܒܼܚܘܼܫܵܒܼܵܘ̈ܗܝ|
      block |ܡܲܗܡܸܐ ܥܲܠ ܗܵܠܹܝܢ ܕܡܸܬܼܚܲܙ̈ܝܵܢ܁ ܗܵܟܲܢܵܐ ܘܐܲܝܟܼ ܚܘܼܫܵܒܼܵܐ ܐܵܦ|
      block |ܤܘܼܥܪܵܢܵܐ܃ ܡܸܬܼܒܿܤܸܐ ܟܡܵܐ ܕܡܸܛܠܵܬܼܗܹܝܢ ܡܸܬܼܝܼܨܸܦ܁ ܚܘܼܒܵܐ ܚܒܼܝܼܟܼܵܐ|
      block |ܡܵܘܕܥܵܢܵܐ ܕܦܲܪ̈ܨܘܿܦܹܐ ܡܸܬܼܠܚܸܐ ܡܸܢܹܗ܃ ܘܪܸܚܡܬܼܵܐ ܝܑܼܚܝܼܕܼܵܝܵܬܼܵܐ ܕܠܵܐ|
      block |ܚܸܙܘܵܐ ܡܸܬܼܩܲܒܼܥܵܐ ܒܬܲܦܫܹܗ܁ ܪܓܸܫܬܼܵܐ ܕܥܘܼܗܕܵܢܵܐ ܒܐܝܼܕܼܵܐ ܒܐܝܼܕܼܵܐ|
      block |ܡܸܬܼܓܲܢܒܵܐ ܡ̣ܢ ܪܸܥܝܵܢܹܗ ܒܗܵܠܹܝܢ ܐ̄ܢܵܫܝ̈ܬܼܵܐ܃ ܘܪܸܢܝܵܐ ܕܟܲܤ̈ܝܵܬܼܵܐ ܤܵܓܹ̇ܐ|
      block |ܒܹܗ܁ ܘܥܵܫܹ̇ܢ܃ ܘܙܵܟܹ̇ܐ ܠܚܘܼ̈ܫܵܒܹܐ ܦܲܓܼܪ̈ܵܢܵܝܹܐ܁ ܘܦܵܐܹ̇ܫ ܡܸܟܹܝܠ ܡ̣ܢ|
      block |ܗܵܠܹܝܢ ܡܸܬܼܚܲܒܿܠܵܢ̈ܝܵܬܼܵܐ܃ ܟܡܵܐ ܕܤܵܦܹ̇ܩ ܟܝܵܢܵܐ܁ ܘܐܸܠ̣ܘܼ ܠܵܐ ܕܗ̤ܘ|
      block |ܕܘܼܟܼܪܵܢܵܐ ܕܓܼܵܘܵܐ ܡܥܝܼܪ ܠܹܗ܃ ܒܲܙܒܲܢ ܤܘܼܢܩܵܢܵܐ ܠܡܸܕܸܡ ܡܸܕܸܡ|
      block |ܕܠܲܝܬܿ ܠܡܸܬܼܒܿܤܵܝܘܼ ܠܲܓܼܡܵܪ܃ ܤܘܼܓܹܐܗ ܕܥܸܕܵܢܵܐ ܒܗܵܢܹܝܢ ܥܬܼܝܼ̈ܕܼܵܬܼܵܐ|
      block |ܚܡܝܼܠ ܪܸܥܝܵܢܵܐ܃ ܒܪܸܢܝܵܐ ܕܐܸܬܼܝܲܬܲܪ ܒܹܗ ܕܝܼܠܗܹܝܢ܁ ܘܗܵܘܹ̇ܐ ܫܵܛܝܵܐ|
      block |ܡܸܛܠܵܬܼܗܹܝܢ܃ ܠܟܼܠܵܗ̇ ܚܸܟܼܡܬܼܵܐ ܕܲܬܼܢܵܢ܁ ܘܗܵܘܹ̇ܐ ܒܨܝܼܪ ܥܘܼܗܕܵܢܵܐ܃|
      block |ܘܠܸܠܵܐ ܐܲܝܟܼ ܕܡ̣ܢ ܒܘܼܚܵܢܵܐ ܕܝܼܕܲܥܬܼܵܐ ܐ̄ܢܵܫܵܝܬܼܵܐ܀|
    block
      block |ܛܘܼܒܼܵܘܗ ܠܒܲܪܢܵܫܵܐ ܕܲܠܗܵܠܹܝܢ ܐܸܫܬܘܝܼ! ܕܸܡ̈ܥܹܐ ܕܡ̣ܢ ܥܲܝܢܵܘ̈ܗܝ|
      block |ܠܵܐ ܫܵܠ̈ܝܵܢ܃ ܐܸܡܲܬܼܝ ܕܦܵܢܹ̇ܐ ܠܘܵܬܼ ܢܲܦܫܹܗ܃ ܒܕܼܘܼܟܼܪܵܢܵܐ ܕܐܲܝܠܹܝܢ|
      block |ܕܲܒܼܗܹܝܢ ܛܵܥܹ̇ܝܢ ܒܢܲܝ̈ܢܵܫܵܐ܁ ܕܲܠܡܵܢ ܫܒܼܝܼܩ ܠܗܘܿܢ܃ ܘܒܲܐܝܠܹܝܢ ܚܡܝܼܠ|
      block |ܤܵܟܹܗ ܕܓܼܵܘܵܐ܁ ܘܐܲܝܢܵܐ ܥܲܡܠܵܐ܃ ܘܐܲܝܕܵܐ ܛܵܥܝܘܼܬܼܵܐ ܡܸܛܠ ܐܲܝܠܹܝܢ܁|
      block |ܬܠܵܬܼ ܫܢ̈ܝܼܢ ܐܲܡܝܼܪܵܐ ܡܸܛܠ ܦܵܘܠܘܿܣ ܕܲܒܼܗܵܠܹܝܢ ܙܵܘ̈ܥܹܐ ܕܐܲܡܠܸܟܼܘ|
      block |ܒܢܲܦܫܹܗ܃ ܐܸܬܼܝܲܬܲܪ ܒܹܗ ܕܸܡ̈ܥܹܐ ܟܲܕܼ ܠܵܐ ܤܦܲܩ̣ ܠܲܡܫܲܠܵܝܘܼ ܐܸܢܹܝܢ܁|
      block |ܗܵܢܵܐ ܚܘܼܫܵܒܼܵܐ ܒܡܸܬܿܬܿܙܝܼܥܵܢܘܼܬܼܵܐ ܕܕܸܡܥ̱ܬܼܵܐ ܡܲܡܠܸܟ ܒܒܲܪܢܵܫܵܐ܃|
      block |ܡܵܐ ܕܡܲܪܓܸܫ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ܃ ܘܦܵܢܹ̇ܐ ܒܪܸܥܝܵܢܹܗ ܥܲܠ|
      block |ܗܵܠܹܝܢ ܕܥܵܠܡܵܐ ܗܵܢܵܐ܁ ܕܲܟܼܡܵܐ ܒܨܝܼܪܝܼܢ ܚܲܝܹ̈ܐ ܢܲܦܫܵܢܵܝܹ̈ܐ܃ ܡ̣ܢ ܗܵܘ̇|
      block |ܤܲܒܼܪܵܐ ܕܲܢܛܝܼܪ ܠܥܵܠܡܹ̈ܐ ܒܚܲܝܹ̈ܐ ܚܲܕܼ̈ܬܹܐ܁ ܘܲܒܼܗܵܢܵܐ ܚܲܫܵܐ ܗܵܘܹ̇ܐ ܡܝܼܬܼܵܐ܃|
      block |ܠܟܼܠܗܹܝܢ ܥܵܒܼܘܿܪ̈ܝܵܬܼܵܐ ܘܨܸܦܬܼܵܐ ܕܲܒܼܗܹܝܢ܁ ܘܡܝܼܬܼܝܼܢ ܒܹܗ܃ ܟܠܗܘܿܢ|
      block |ܚܲܫܹ̈ܐ ܕܦܲܓܼܪܵܐ ܘܲܕܼܢܲܦܫܵܐ܁ ܠܗܵܠܹܝܢ ܢܸܬܼܥܲܗܲܕܼ ܚܲܒܿܝܲܒܲܝ܃ ܘܲܢܫܘܼܛ|
      block |ܥܠܲܝܗܹܝܢ ܕܗܵܠܹܝܢ ܕܲܬܼܢܵܢ܃ ܟܡܵܐ ܕܡܸܫܟܚܝܼܢܲܢ܃ ܗܵܟܲܢܵܐ ܒܩܲܠܝܼܠ ܩܲܠܝܼܠ|
      block |ܡܸܬܼܩܲܪܒܼܝܼܢܲܢ ܠܘܵܬܼ ܗܵܢܹܝܢ ܥܬܝܼ̈ܕܼܵܬܼܵܐ ܒܙܵܘ̈ܥܲܝܢ܁ ܐܸܠܵܐ ܓܹܝܪ ܠܘܼܩܕܲܡ|
      block |ܥܵܨܹ̇ܐ ܐ̄ܢܵܫ ܢܲܦܫܹܗ܃ ܘܒܲܙܝܒܲܢ ܙܒܲܢ ܢܒܲܤܲܪ ܥܲܠ ܐܲܝܠܹܝܢ ܕܲܩܕܼܵܡ|
      block |ܥܲܝܢܵܘ̈ܗܝ܃ ܕܲܒܼܩܲܠܝܼܠ ܩܲܠܝܼܠ ܢܸܫܒܿܘܿܩ ܠܗܹܝܢ܃ ܕܗܵܟܲܢܵܐ ܢܸܬܼܩܲܪܲܒܼ|
      block |ܠܲܩܕܼܵܡܵܘܗܝ܁ ܘܤܵܓܹ̇ܝܢ ܒܹܗ ܪܸܢܝܵܐ ܘܗܸܪܓܵܐ ܕܗܵܢܹܝܢ܃ ܦܵܐܹ̇ܫ ܠܹܗ|
      block |ܒܲܪܢܵܫܵܐ ܒܗܵܢܵܐ ܦܲܓܼܪܵܐ ܒܕܼܘܼܒܵܪ̈ܵܘܗܝ܁ ܐܵܦ ܗܵܢܘܿܢ ܕܒܼܐܘܼܪܚܵܐ ܪܵܕܹܝܢ܃|
      block |ܐܸܠܘܼܠܵܐ ܕܒܲܗܠܲܟܼܬܼܵܐ ܕܝܘܿܡ ܡ̣ܢ ܝܘܿܡ ܐܵܬܹ̇ܝܢ ܠܲܩܕܼܵܡܲܝܗܘܿܢ܃|
      block |ܘܒܲܨܲܪܘ ܡ̣ܢ ܐܘܼܪܚܗܘܿܢ܃ ܐܸܠܵܐ ܐܸܠܘܼ ܥܲܠ ܕܘܲܟܲܬܼܗܘܿܢ ܩܵܝ̇ܡܝܼܢ܃|
      block |ܠܵܐ ܡܸܡܬܼܘܿܡ ܚܵܤ̇ܪܵܐ ܐܘܼܪܚܵܐ ܕܲܩܕܼܵܡܲܝܗܘܿܢ܃ ܘܠܵܐ ܡܸܡܬܼܘܿܡ|
    block
      block |ܡܵܛܹ̇ܝܢ ܠܐܲܝܟܵܐ ܕܚܵܝܪܝܼܢ ܕܲܡܡܲܢܥܝܼܢ܁ ܗܵܟܲܢܵܐ ܘܲܠܗܵܠܹܝܢ ܕܵܡܝܵܐ ܐܵܦ|
      block |ܨܒܼܘܼܬܲܢ ܕܝܼܠܲܢ܁ ܐܸܢ ܠܵܐ ܥܵܨܹ̇ܝܢܲܢ ܢܲܦܫܲܢ ܒܩܲܠܝܼܠ ܩܲܠܝܼܠ܃ ܠܵܐ|
      block |ܡܸܡܬܼܘܿܡ ܡܸܬܼܚܲܝܠܝܼܢܲܢ ܠܡܸܤܬܲܦܵܩܘܼ ܡ̣ܢ ܗܵܠܹܝܢ ܕܦܲܓܼܪܵܐ ܠܲܡܚܵܪ|
      block |ܠܘܵܬܼ ܐܲܠܵܗܵܐ܁ ܚܸܟܼܡܬܼܵܐ܃ ܗܵܕܲܐ ܗ̣̄ܝ܁ ܕܡܸܛܠ ܕܲܪܵܝܗܹܝܢ ܗܵܟܲܢ ܥܤܸܩ܃|
      block |ܡܵܐ ܕܲܚܕܼܵܐ ܙܒܲܢ ܐ̄ܢܵܫ ܐܸܬܿܬܿܚܸܕܼ ܒܡܸܕܸܡ ܡܸܢܗܹܝܢ܃ ܢܸܬܼܟܲܬܲܫ|
      block |ܕܠܵܐ ܢܸܬܼܩܲܪܲܒܼ ܠܗܹܝܢ܁ ܘܗܵܟܲܢܵܐ ܒܵܨܲܪ܃ ܐܵܦ ܡ̣ܢ ܚܘܼܫܵܒܲܝ̈ܗܹܝܢ܁|
      block |ܘܪܸܥܝܵܢܵܐ ܬܘܼܒܼ ܡܸܤܬܿܦܸܩ ܡܸܛܠ ܒܨܝܼܪܘܼܬܼ ܪܸܢܝܵܐ܃ ܘܠܲܡܚܵܪ ܠܘܵܬܼ|
      block |ܡܸܕܸܡ ܐ̄ܚܪܹܢܵܐ܁ ܠܵܘ ܕܠܵܐ ܢܹܐܨܲܦ ܕܲܚܫܲܚܬܲܢ ܐܵܡܲܪܢܵܐ܃ ܗܵܢܵܐ ܩܛܝܼܪܵܐ|
      block |ܗ̄ܘ̣ ܕܫܵܪܹܐ ܠܲܟܼܝܵܢܵܐ ܡ̣ܢ ܚܲܝܹ̈ܐ܁ ܐܸܠܵܐ ܠܵܐ ܢܤܝܼܡܝܼܗ̇ ܕܘܼܟܲܬܼ ܦܘܼܠܚܵܢܵܐ|
      block |ܪܹܫܝܵܐ܃ ܘܲܬܼܪܲܝܵܢܵܐ ܢܤܝܼܡ ܕܗܵܕܹܐ ܦܘܼܠܚܵܢܵܐ ܐܲܠܵܗܵܝܵܐ܁ ܐܸܠܵܐ ܕܟܲܕܼ|
      block |ܗܵܕܹܐ ܒܲܡܢܵܬܼܵܐ ܬܵܒܼܥܝܼܢܲܢ܃ ܨܸܦܬܵܐ ܕܲܥܠܹܝܗ̇ ܠܐܲܠܵܗܵܐ ܢܸܫܒܿܘܿܩ܁ ܝܲܬܿܝܼܪ|
      block |ܡ̣ܢ ܕܥܲܠ ܢܲܦܫܲܢ܃ ܢܤܝܼܡ ܬܘܼܟܼܠܵܢܲܢ ܥܲܠ ܐܲܠܵܗܵܐ܁ ܘܕܸܐܢ ܢܲܡܪܲܚ|
      block |ܐ̄ܢܵܫ܃ ܕܐܵܦ ܓܡܝܼܪܵܐܝܼܬܼ ܥܲܠ ܗܵܕܹܐ ܢܒܲܤܲܪ ܡܸܛܠ ܗܵܢܹܝܢ܁ ܠܵܐ|
      block |ܤܵܒܲܪܢܵܐ ܕܲܫܟܼܝܼܪܵܐ ܗ̣̄ܝ܃ ܐܲܝܟܵܐ ܕܟܼܠܗܘܿܢ ܗܵܠܹܝܢ ܠܘܼܒܵܒܹ̈ܐ ܡ̣ܢ|
      block |ܟܬܼܵܒܹ̈ܐ ܐܝܼܬܼ ܠܲܢ܃ ܘܲܕܼܢܸܬܼܓܲܒܲܪ ܒܤܲܒܼܪܵܐ ܡܲܠܦܝܼܢ ܠܲܢ܃ ܐܲܝܟܼ|
      block |ܕܲܟܼܬܼܝܼܒܼ܃ ܕܡܵܪܲܢ܃ ܩܲܪܝܼܒܼܘܼ܁ ܕܡܸܕܸܡ܃ ܠܵܐ ܬܸܐܨܦܘܼܢ܁ ܘܕܼܵܘܝܼܕܼ|
      block |ܐܵܡܲ݁ܪ܃ ܫܕܼܝܼ ܠܲܡ ܨܸܦܬܼܵܟܼ ܥܲܠ ܡܵܪܝܵܐ܃ ܘܗ̤ܘ ܢܬܲܪܤܹܝܟܼ܁|
      block |ܥܲܬܼܝܼܪܹ̈ܐ ܐܸܬܼܡܲܤܟܲܢܘ ܘܲܟܼܦܸܢ̣ܘ܁ ܘܐܲܝܠܹܝܢ ܕܲܠܡܵܪܝܵܐ ܒܵܥܹ̇ܝܢ܃ ܠܵܐ|
      block |ܬܸܚܤܲܪ ܠܗܘܿܢ ܛܵܒܼܬܼܵܐ܁ ܘܡܵܪܲܢ ܦܲܩ̣ܕܲܢ ܘܐܸܡ݂ܲܪ܃ ܕܠܵܐ ܬܹܐܨܦܘܼܢ|
      block |ܕܡܸܕܸܡ܃ ܐܸܠܵܐ ܐܲܤܓܵܘ ܒܢܲܦܫܟܼܘܿܢ ܪܸܢܝܵܐ ܕܲܥܬܼܝܼ̈ܕܼܵܬܼܵܐ܁ ܘܗܵܠܹܝܢ|
      block |ܐܲܪ̈ܥܵܢܵܝܵܬܼܵܐ ܕܐܵܠ̈ܨܵܢ ܡܸܛܠ ܤܘܼܢܩܵܢ ܟܝܵܢܵܐ܃ ܠܵܐ ܚܵܤܪܵܢ ܠܟܼܘܿܢ܁|
    block
      block |ܕܐܲܠܵܗܵܐ ܒܛܲܝܒܿܘܼܬܹܗ ܢܸܬܸܠ ܠܲܢ ܕܢܸܬܼܝܲܬܲܪ ܒܲܢ ܚܘܼܒܹܗ܃ ܕܲܒܼܪܸܢܝܵܐ|
      block |ܐܲܡܝܼܢܵܐ ܕܒܹܗ ܢܸܛܥܸܐ ܠܥܵܠܡܵܐ ܘܲܠܕܼܝܼܠܹܗ܃ ܒܲܫܪܵܝܵܐ ܕܡ̣ܢ|
      block |ܐܲܤܘܼܪ̈ܵܘܗܝ܁ ܘܲܚܠܵܦ ܐܲܤܘܼܪܹ̈ܐ ܤܲܓܝܼ̈ܐܹܐ܃ ܢܸܬܼܐܤܲܪ ܒܚܲܕܼ ܐܲܤܘܼܪܵܐ܃|
      block |ܗܵܘ̇ ܕܠܲܝܬܿ ܠܹܗ ܫܪܵܝܵܐ ܒܡܲܚܒܼܵܢܵܘ̈ܗܝ܁ ܕܗ̤ܘܝܘܼ ܡܲܠܟܿܘܼܬܼܗܘܿܢ|
      block |ܕܥܵܠܡܹ̈ܐ ܕܲܠܥܸܠ܃ ܕܒܹܗ ܘܲܚܢܲܢ ܢܸܬܼܐܤܲܪ܃ ܕܢܸܫܬܿܘܸܐ ܠܐ̄ܪܵܙ|
      block |ܛܘܼ̈ܒܹܐ܁ ܕܤܵܟܼܗܘܿܢ ܢܛܝܼܪ ܒܥܵܠܡܵܐ ܕܲܥܬܼܝܼܕܼ ܠܐܲܝܠܹܝܢ ܕܲܩܢܵܐܘܼܗܝ|
      block |ܬܢܵܢ܁ ܕܐܵܦ ܚܢܲܢ ܢܸܩܢܹܝܘܗܝ ܘܢܸܬܼܩܢܸܐ ܠܹܗ ܒܚܲܝܠܵܐ ܕܡ̣ܢ|
      block |ܨܹܐܕܼܵܘܗܝ܃ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
  block 57
    block
      block |ܥܲܠ ܡܤܲܝܒܿܪܵܢܘܼܬܼܵܐ ܕܡܸܛܠ ܚܘܼܒܵܐ ܕܐܲܠܵܗܵܐ܃ ܕܲܟܼܡܵܐ ܫܟܼܝܼܚ|
      block |ܠܵܗ̇ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ܁ ܢܙ܁|
    block
      block |ܟܡܵܐ ܕܒܼܵܤܹ̇ܐ ܒܲܪܢܵܫܵܐ ܒܗܵܢܵܐ ܥܵܠܡܵܐ܃ ܟܲܕܼ ܝܵܨܹ̇ܦ ܕܕܸܠܲܬܼ|
      block |ܐܲܠܵܗܵܐ܃ ܗܵܟܲܢܵܐ ܡܸܬܼܩܲܪܒܼܵܐ ܠܘܵܬܹܗ ܒܛܝܼܠܘܼܬܼܵܐ ܐܲܠܵܗܵܝܬܼܵܐ܃|
      block |ܘܲܒܼܥܘܼܕܼܪܵܢܵܗ̇ ܡܲܪܓܸܫ ܒܟܸܤܝܵܐ܃ ܘܡܸܬܼܝܲܗܒܿܝܼܢ ܠܹܗ ܙܵܘ̈ܥܹܐ ܫܦܲܝ̈ܵܐ|
      block |ܠܡܸܤܬܲܟܵܠܘܼ ܒܵܗ̇܁ ܐܵܦܸܢ ܕܠܵܐ ܒܨܸܒܼܝܵܢܹܗ ܢܸܗܘܸܐ ܓܠܝܼܙ ܐ̄ܢܵܫ ܡ̣ܢ|
      block |ܛܵܒܼ̈ܬܹܗ ܕܥܵܠܡܵܐ ܗܵܢܵܐ܃ ܟܡܵܐ ܕܲܨܪܝܼܟܼ ܡܸܢܗܹܝܢ܃ ܗܵܟܲܢܵܐ ܪ̈ܲܚܡܹܐ|
      block |ܢܩ̇ܦܝܼܢ ܠܹܗ܃ ܘܛܵܥ̇ܢܵܐ ܠܹܗ ܡܪܲܚܡܵܢܘܼܬܼܵܐ ܐܲܠܵܗܵܝܬܼܵܐ܁ ܫܘܼܒܼܚܵܐ|
      block |ܠܗܵܘ̇ ܕܲܒܼܕܲܝܲܡܝܼܢܵܐ ܘܒܲܕܼܤܸܡܵܠܵܐ ܚܵܐܹ̇ܢ ܠܲܢ܃ ܘܲܒܼܟܼܠܗܹܝܢ ܥܸܠܬܼܵܐ|
      block |ܤܵܐܹ̇ܡ ܠܲܫܟܼܵܚܬܼܵܐ ܕܚܲܝܲܝ̈ܢ! ܕܠܲܐܝܠܹܝܢ ܕܡ̣ܢ ܨܼܸܒܼܝܵܢܗܘܿܢ ܡܚܝܼܠܝܼܢ|
      block |ܠܩܸܢܝܵܢ ܚܲܝܲܝ̈ܗܘܿܢ܃ ܒܥܵܩܬܼܵܐ ܕܠܵܐ ܒܨܸܒܼܝܵܢܵܐ ܡܕܲܪܸܓܼ ܢܲܦܫܵܬܼ̈ܗܘܿܢ|
      block |ܠܘܵܬܼ ܡܝܲܬܿܪܘܼܬܼܵܐ܁ ܐܵܦ ܗܵܝ̇ ܠܵܥܵܙܲܪ ܡܸܤܟܹܢܵܐ܃ ܠܵܐ ܗ̄ܘ̣ܵܐ|
    block
      block |ܒܨܸܒܼܝܵܢܹܗ ܚܲܤܝܼܪ ܗ̄ܘ̣ܵܐ ܡ̣ܢ ܛܵܒܼ̈ܬܹܗ ܕܗܵܢܵܐ ܥܵܠܡܵܐ܃ ܐܸܠܵܐ|
      block |ܘܦܲܓܼܪܹܗ ܡܡܲܝܲܚ ܗ̄ܘ̣ܵܐ ܒܫܘܼ̈ܚܢܹܐ܁ ܬܪܹܝܢ ܟܹܐܒܼ̈ܝܼܢ ܡܲܪܝܼܪܹ̈ܐ ܐܝܼܬܼ|
      block |ܗ̄ܘ̣ܵܐ ܠܹܗ܃ ܕܚܲܕܼ ܡ̣ܢ ܚܲܒܼܪܹܗ ܩܫܸܐ܁ ܟܘܼܪܗܵܢܵܐ܃ ܘܡܸܤܟܹܢܘܼܬܼܵܐ܁|
      block |ܒܪܲܡ܃ ܒܥܘܼܒܵܐ ܕܪܹܫ ܐܲܒܼܵܗ̈ܵܬܼܵܐ ܐܸܬܼܝܲܩܲܪ ܒܚܲܪܬܼܵܐ܁ ܩܲܪܝܼܒܼܘܼ ܐܲܠܵܗܵܐ|
      block |ܠܠܸܒܵܐ ܚܲܫܝܼܫܵܐ܃ ܕܡ̣ܢ ܐܘܼܠܨܵܢܵܐ ܓܵܥܹ̇ܐ ܠܘܵܬܹܗ܁ ܘܐܵܦܸܢ ܒܲܕܼܦܲܓܼܪܵܐ|
      block |ܐܝܼܬܼ ܐܸܡܲܬܼܝ ܕܡܲܗܡܸܐ ܠܲܡܤܲܝܒܵܪܘܼ ܗܵܠܹܝܢ ܠܥܘܼܕܼܪܵܢܵܐ܃ ܐܲܝܟܼ|
      block |ܐܵܤܝܵܐ ܕܲܒܼܟܹܐܒܼܵܐ ܥܲܤܩܵܐ ܕܓܼܙܵܕܹ̈ܐ ܡܲܤܪܲܚ ܚܘܼܠܡܵܢܵܐ܃ ܐܸܠܵܐ|
      block |ܒܢܲܦܫܹܗ ܪܵܘܪܒܵܐܝܼܬܼ ܚܵܐܹ̇ܢ ܠܹܗ ܡܵܪܝܵܐ܃ ܠܦܘܼܬܼ ܩܲܫܝܘܼܬܼܵܐ ܕܟܹܐܒܲܝ̈|
      block |ܥܵܩ̈ܬܹܗ܁ ܐܸܡܲܬܼܝ ܗܵܟܹܝܠ ܕܪܸܚܡܬܹܗ ܕܲܡܫܝܼܚܵܐ܃ ܠܵܘ ܗܵܟܲܢ ܥܸܠܒܲܬ̤|
      block |ܒܵܟܼ܃ ܕܲܕܼܠܵܐ ܚܲܫܵܐ ܬܸܗܘܸܐ ܒܟܼܠܗܘܿܢ ܐܘܼ̈ܠܨܵܢܹܐ ܡܸܛܠ ܚܲܕܼܘܼܬܼܵܐ|
      block |ܕܒܹܗ܃ ܕܲܥ ܕܝܲܚ ܒܵܟܼ ܥܵܠܡܵܐ ܝܲܬܝܼܪ ܡ̣ܢ ܡܫܝܼܚܵܐ܁ ܐܸܡܲܬܼܝ|
      block |ܕܟܼܘܼܪ̈ܗܵܢܹܐ ܘܚܲܤܝܼܪܘܼܬܼܵܐ܃ ܐܵܘ ܚܘܼܒܵܠܵܐ ܕܦܲܓܼܪܵܐ܃ ܐܵܘ ܕܸܚܠܬܼܵܐ|
      block |ܕܡ̣ܢ ܢܸܟܼܝܵܢܵܘ̈ܗܝ܃ ܡܕܼܵܘܸܕܼ ܪܸܥܝܵܢܵܟܼ ܡ̣ܢ ܚܲܕܼܘܼܬܼܵܐ ܕܤܲܒܼܪܵܟܼ ܘܪܸܢܝܵܐ|
      block |ܫܲܦܝܵܐ ܕܲܒܼܡܵܪܲܢ܃ ܕܲܥ ܕܝܲܚ ܒܵܟܼ ܦܲܓܼܪܵܐ܃ ܘܠܵܘ ܡܫܝܼܚܵܐ܁ ܐܲܝܢܵܐ|
      block |ܕܝܲܬܝܼܪ ܚܲܝܠܬܼܵܢܝܵܐ ܥܠܲܝܟܼ ܪܸܚܡܬܹܗ܃ ܗ̤ܘܝܘܼ ܚܲܝ ܒܵܟܼ܁ ܐܸܢ ܐܸܡܲܬܼܝ|
      block |ܕܲܒܼܡܘܼܠܵܝܵܐ ܕܨܸܒܼ̈ܘܵܬܼܵܐ ܟܠܗܹܝܢ ܕܲܚܫܲܚܬܼܵܐ ܕܠܵܐ ܚܲܤܝܼܪܘܼ܃ ܘܦܲܓܼܪܵܐ|
      block |ܠܵܐ ܡܢܵܘܠܵܐ܃ ܘܠܵܐ ܩܸܢܛܵܐ ܕܤܲܩܘܼ̈ܒܼܠܹܐ܃ ܗܵܝܕܹܝܢ ܡܸܫܟܲܚ ܐܲܢ̄ܬܿ|
      block |ܫܲܦܝܵܐܝܼܬܼ ܕܬܸܪܕܸܐ ܒܡܲܪܕܝܼܬܼܵܟܼ ܕܲܠܘܵܬܼ ܡܫܝܼܚܵܐ܃ ܕܲܥ ܕܲܟܼܪܝܼܗ|
      block |ܐܲܢ̄ܬܿ ܒܪܸܥܝܵܢܵܟܼ܃ ܘܚܲܤܝܼܪ ܐܲܢ̄ܬܿ ܡ̣ܢ ܛܥܵܡܬܼܵܐ ܕܬܸܫܒܿܘܿܚܬܼܵܐ|
      block |ܕܐܲܠܵܗܵܐ܁|
      block |ܠܵܘ ܕܡܸܛܠ ܡܵܢܵܐ ܗܵܟܲܢ ܐܝܼܬܲܝܟ ܕܵܐܹ̇ܢ ܐ̄ܢܵܐ ܠܵܟܼ܃ ܐܸܠܵܐ|
      block |ܕܒܲܠܚܘܿܕܼ ܬܸܕܲܥ܃ ܕܲܟܼܡܵܐ ܚܲܤܝܼܪ ܐܲܢ̄ܬܿ ܡ̣ܢ ܫܘܼܡܠܵܝܵܐ܃ ܐܵܦܸܢ ܗܵܘ̇|
    block
      block |ܕܲܡܢܵܬܼܵܐ܃ ܕܕܼܘܼܒܵܪܵܐ ܕܩܲܕܝܼ̈ܫܹܐ ܕܡ̣ܢ ܩܕܼܵܡܲܝܢ܁ ܠܵܐ ܬܹܐܡܲܪ܃ ܕܠܵܐ|
      block |ܐܸܫܬܿܟܲܚ ܒܲܪܢܵܫܵܐ ܕܐܸܬܼܥܲܠܝܼ ܪܸܥܝܵܢܹܗ ܡ̣ܢ ܟܪܝܼܗܘܼܬܼܵܐ ܠܲܓܼܡܵܪ܃|
      block |ܐܵܦ ܟܲܕܼ ܦܲܓܼܪܵܐ ܐܸܬܼܢܵܘܲܓܼ ܒܟܼܠ ܢܸܤܝܘܿܢ ܕܐܘܼ̈ܠܨܵܢܹܐ܃ ܘܲܙܟܼܵܐ ܓܲܒܵܐ|
      block |ܕܚܘܼܒܹܗ ܕܲܡܫܝܼܚܵܐ ܠܚܲܫܝܼܘܼܬܹܗ ܕܪܸܥܝܵܢܵܐ܁ ܫܵܠܹ̇ܐ ܐ̄ܢܵܐ ܕܹܝܢ ܡ̣ܢ|
      block |ܕܲܢܩܲܪܸܒܼ ܠܥܘܼܗܕܵܢܵܐ܃ ܠܗܵܠܹܝܢ ܕܤܵܗ̈ܕܹܐ܁ ܕܲܠܡܵܐ ܠܵܐ|
      block |ܡܸܫܟܿܚܝܼܢܲܢ ܠܲܡܩܵܡ ܩܕܼܵܡ ܡܵܡܘܿܠܵܐ ܕܚܲܫܲܝ̈ܗܘܿܢ܃ ܕܲܟܼܡܵܐ ܙܟܼܵܐ|
      block |ܓܲܒܵܐ ܕܲܡܤܲܝܒܿܪܵܢܘܼܬܼܵܐ ܕܡ̣ܢ ܚܲܝܠܵܐ ܕܚܘܼܒܵܐ܃ ܠܥܲܤܩܘܼܬܼ|
      block |ܐܘܼܠܨܵܢܹܗ ܘܲܠܚܘܼܒܹܗ ܕܝܼܠܹܗ ܕܦܲܓܼܪܵܐ܁ ܐܸܠܵܐ ܡܸܛܠ ܕܗܵܠܹܝܢ|
      block |ܥܲܤ̈ܩܵܢ ܐܵܦ ܥܘܼܗܕܵܢܗܹܝܢ ܠܲܟܼܝܵܢܵܐ ܐ̄ܢܵܫܵܝܵܐ܃ ܡܸܛܠ ܕܡܸܬܕܵܘܕܝܼܢܲܢ|
      block |ܒܪܲܒܿܘܼܬܼܵܗ̇ ܕܲܨܒܼܘܼܬܼܵܐ ܘܬܲܗܪܵܐ ܕܲܚܙܵܬܼܵܗ̇܃ ܢܸܬܼܦܲܪܲܒܼ ܠܘܵܬܼ|
      block |ܦܝܼܠܵܤ̈ܘܿܦܹܐ ܕܠܵܐ ܐܲܠܵܗ܁ ܘܡ̣ܢ ܬܵܡܵܢ ܢܹܐܠܲܦ ܥܲܠ ܡܚܝܼܠܘܼܬܼܵܐ|
      block |ܕܨܸܒܼܝܵܢܲܢ܃ ܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܗܘܿܢ܁ ܐܸܠܵܐ ܐܵܦ ܗܵܢܵܐ|
      block |ܢܸܬܼܢܛܲܪ ܠܙܲܒܼܢܹܗ܃ ܕܲܒܼܘܼܟܿܬܹܗ ܥܬܼܝܼܕܼܝܼܢܲܢ ܠܲܡܚܵܘܵܝܘܼ܃ ܟܲܕܼ|
      block |ܝܵܕܼܥܝܼܢܲܢ ܕܐܵܦ ܗ̤ܝ ܗܵܕܹܐ ܐܵܬܹ̇ܐ ܗ̣̄ܝ ܕܟܼܪܝܼܗܘܼܬܼܵܐ܁ ܕܡ̣ܢ ܢܲܦܫܲܢ|
      block |ܠܵܐ ܕܵܝ̇ܢܝܼܢܲܢ ܨܒܼܘܼܬܼܵܐ܃ ܕܢܗܲܝܡܸܢ ܕܲܟܼܡܵܐ ܪܡܹܝܢܲܢ ܠܬܲܚܬܿ܃ ܘܡܲܨܝܵܐ|
      block |ܗ̣̄ܝ ܕܢܸܗܘܸܐ ܥܸܠܝܵܐ ܐ̄ܢܵܫ ܠܲܓܼܡܵܪ܁ ܠܵܐ ܡܸܡܬܼܘܿܡ ܡܗܲܝܡܸܢ|
      block |ܪܵܘܝܵܐ܃ ܕܐܝܼܬܼ ܤܲܓܝܼ̈ܐܹܐ ܕܐܵܦܠܵܐ ܫܵܬܹ̇ܝܢ ܚܲܡܪܵܐ܁ ܘܠܵܐ ܦܲܚܙܵܐ܃ ܕܐܝܼܬܼ|
      block |ܗ̄ܘ̣ ܕܐܵܦ ܐܲܓܼܡܵܪ ܠܵܐ ܡܸܙܕܵܘܓܼܝܼܢ܁ ܘܠܵܐ ܐܲܝܢܵܐ ܕܲܒܼܪܸܓܿܬܼܵܐ ܐܲܠܝܼܨ܃|
      block |ܕܐܝܼܬܼ ܗ̄ܘ̣ ܕܟܼܠ ܟ̱ܠܹܗ ܠܵܐ ܡܸܬܼܐܠܸܨ ܒܗܵܕܹܐ܃ ܐܵܦܸܢ ܡ̣ܢ|
      block |ܐ̄ܚܪ̈ܵܢܝܵܬܼܵܐ ܡܸܬܼܠܙܸܙ܁ ܘܠܵܐ ܕܲܟܼܪܝܼܗ ܐܲܡܝܼܢܵܐܝܼܬܼ܃ ܕܐܝܼܬܼ ܦܲܓܼܪܵܐ ܕܠܵܐ|
      block |ܫܚܵܩܵܐ ܕܟܼܘܼܪ̈ܗܵܢܹܐ܁ ܗܵܟܲܢ ܐܸܢܘܿܢ ܐܲܝܠܹܝܢ ܕܲܠܗܵܠܹܝܢ ܕܪܸܥܝܵܢܵܐ ܠܵܐ|
    block
      block |ܡܨܹܝܢ ܙܵܟܹ̇ܝܢ ܡܫܲܡܠܝܵܐܝܼܬܼ܁ ܒܘܼܝܵܐܗܘܿܢ ܕܹܝܢ ܒܗܵܕܹܐ ܗܵܘܹ̇ܐ܃ ܕܠܲܝܬܿ|
      block |ܠܲܡ ܒܲܪܢܵܫܵܐ ܕܲܡܚܲܤܲܪ ܡ̣ܢ ܡܸܙܕܲܟܼܝܵܢܘܼܬܼܵܐ ܕܗܵܠܹܝܢ ܠܲܓܼܡܵܪ܁ ܕܐܝܼܬܼ|
      block |ܗ̄ܘ̣ ܓܹܝܪ ܐ̄ܢܵܫܵܐ܃ ܕܪܸܚܡܬܹܗ ܕܲܡܫܝܼܚܵܐ ܚܸܤܢܲܬ̤ ܒܗܘܿܢ|
      block |ܠܲܡܚܝܼܠܘܼܬܹܗ ܕܲܟܼܝܵܢܵܐ܃ ܘܒܲܤܲܪܘ ܥܲܠ ܦܲܓܼܪܵܐ ܘܚܘܼܒܹܗ ܠܲܓܼܡܵܪ܃|
      block |ܘܪܸܥܝܵܢܵܐ ܠܵܐ ܐܸܬܿܕܵܘܲܕܼ ܡ̣ܢ ܚܲܕܼܘܼܬܼܵܐ ܕܒܲܡܫܝܼܚܵܐ܃ ܘܝܲܗ̣̄ܒܼܘ ܐܝܼܕܼܵܐ|
      block |ܠܡܸܙܕܲܟܼܝܵܢܘܼܬܼܵܐ ܡ̣ܢ ܚܹܐܦܹ̈ܐ ܕܤܲܩܘܼ̈ܒܼܠܵܝܵܬܼܵܐ ܕܡ̣ܢ ܓܲܒܵܐ ܕܦܲܓܼܪܵܐ܃|
      block |ܘܲܕܼܫܘܼ̈ܟܵܢܹܐ ܙܟܼܵܘ ܠܠܵܐ ܤܵܦܩܘܼܬܹܗ ܕܲܟܼܝܵܢܵܐ܃ ܠܲܓܼܡܵܐ ܠܵܐ|
      block |ܡܗܲܝܡܢܝܼܢ܁ ܠܵܘ ܕܫܵܠ̈ܡܵܢ ܥܲܤ̈ܩܵܬܼܵܐ ܡ̣ܢ ܐܘܼܪܚܹܗ ܕܐܲܠܵܗܵܐ ܐܵܡܲ݁ܪ|
      block |ܐ̄ܢܵܐ܃ ܐܵܘ ܕܐܝܼܬܼ ܗ̄ܘ̣ ܕܲܕܼܠܵܐ ܢܸܤܝܘܿܢܵܐ ܚܲܝܹ̇ܐ ܒܐܘܼܪܚܵܐ ܗܵܕܹܐ܁|
      block |ܕܲܠܩܘܼܒܼܠܵܐ ܕܹܝܢ܃ ܐܵܡܲ݁ܪ ܐ̄ܢܵܐ܃ ܕܐܲܝܢܵܐ ܕܒܲܡܝܲܬܿܪܘܼܬܼܵܐ ܚܵܝܹ̇ܐ܃ ܝܘܿܡ|
      block |ܡ̣ܢ ܝܘܿܡ ܥܲܠ ܐܘܼܠܨܵܢܵܘ̈ܗܝ ܡܸܬܿܬܵܘܤܲܦ܁ ܘܲܟܼܡܵܐ ܕܡܸܬܼܩܲܪܲܒܼ|
      block |ܠܲܩܕܼܡܵܘܗܝ܃ ܒܥܵܩ̈ܬܼܵܐ ܡܸܬܼܡܲܨܲܥ܁ ܘܗܵܕܲܐ ܗ̣̄ܝ ܐܵܬ̤ܵܐ ܕܫܲܪܝܼܪܘܼܬܼ|
      block |ܡܲܪܕܝܼܬܹܗ܃ ܕܚܲܝܹ̈ܐ ܡܲܪܝܼܪܹ̈ܐ ܚܲܝܹ̇ܐ ܒܥܵܠܡܵܐ ܗܵܢܵܐ܃ ܘܲܒܼܫܘܼܢܵܩܵܐ ܢܵܦܹ̇ܩ|
      block |ܡ̣ܢ ܗܵܢܵܐ ܦܲܓܼܪܵܐ܁ ܡܸܛܠ ܕܥܵܠܡܵܐ ܕܙܲܕܝܼ̈ܩܹܐ܃ ܠܵܘ ܗܵܢܵܘ܁ ܘܲܕܼܠܵܐ|
      block |ܥܵܩ̇ܬܼܵܐ܃ ܠܵܐ ܡܸܫܟܿܚܵܐ ܕܢܸܗܘܘܿܢ ܒܹܗ܁ ܐܸܠܵܐ ܕܨܸܒܼܝܵܢܵܐ ܡܸܫܟܲܚ ܗ̄ܘ̣|
      block |ܒܝܲܕܼ ܫܘܼܟܵܢܵܐ ܕܢܸܬܼܚܲܝܲܠ܃ ܘܲܢܒܲܤܲܪ ܥܲܠ ܟܠܗܹܝܢ܃ ܘܢܸܛܲܪ ܠܪܸܥܝܵܢܵܐ|
      block |ܕܠܵܐ ܕܘܼܘܵܕܼ܃ ܒܚܲܕܼܘܼܬܼܵܐ ܕܚܘܼܒܹܗ ܕܲܡܫܝܼܚܵܐ܀|
      block |ܘܕܐܝܼܬܼ ܗ̄ܘ̣ܵܘ ܐ̄ܢܵܫܵܐ ܕܲܡܛ̣ܵܘ ܠܗܵܕ݂ܹܐ܃ ܘܡܸܫܟܿܚܵܐ ܐܵܦ ܗܵܫܵܐ|
      block |ܕܢܸܗܘܘܿܢ ܕܐܲܝܟܼ ܗܵܟܲܢ܃ ܒܪܲܒܘܼܬܼ ܥܘܼܕܼܪܵܢܵܐ ܕܡܵܘܗܲܒܼܬܹܗ ܕܲܡܫܝܼܚܵܐ܁|
      block |ܐܘܿ ܒܲܪܢܵܫܵܐ܃ ܠܵܐ ܬܕܘܼܢ ܠܤܘܼܥܪܵܢܵܐ ܕܟܼܠܗܘܿܢ ܒܢܲܝ̈ܢܵܫܵܐ ܡ̣ܢ|
    block
      block |ܨܒܼܘܼܬܼܵܟܼ ܕܝܼܠܵܟܼ܁ ܘܠܵܐ ܬܸܬܩܘܿܠ ܕܘܼܒܵܪܗܘܿܢ܃ ܡ̣ܢ ܡܲܬܼܩܵܠܵܐ|
      block |ܕܲܡܚܝܼܠܘܼܬܼܵܟܼ܁ ܐܸܢ ܒܵܥܹ̇ܐ ܐܲܢ̄ܬܿ ܫܲܪܵܐ ܥܲܠ ܤܲܒܼܪܵܐ܃ ܘܡܸܬܼܥܲܕܲܪ|
      block |ܐܲܢ̄ܬܿ܁ ܘܠܵܐ ܬܸܗܘܸܐ ܠܵܐ ܡܗܲܝܡܢܵܐ܃ ܕܲܠܡܵܐ ܐܵܦܠܵܐ ܬܸܫܬܒܸܩ|
      block |ܡ̣ܢ ܗܵܘ̇ ܕܗܵܠܹܝܢ ܒܵܟܼ ܙܵܪܲܥ܃ ܕܬܲܕܪܸܟܼ ܡܫܘܼܚܬܼܵܐ ܕܚܲܤܝܼܪܘܼܬܼܵܟܼ|
      block |ܕܲܟܼܡܵܐ ܗ̣̄ܝ܃ ܡ̣ܢ ܦܸܚܡܵܐ ܕܐܲܝܠܹܝܢ ܕܲܙܟܼܵܘ ܠܥܵܠܡܵܐ ܘܕܼܘܼܘܵܕܹܗ|
      block |ܠܲܓܼܡܵܪ܁ ܐܸܢ ܠܥܹܕܬܵܐ ܠܵܐ ܡܗܲܝܡܸܢ ܐܲܢ̄ܬܿ܃ ܩܪܘܿܒܼ ܠܘܵܬܼ|
      block |ܦܝܼܠܵܤ̈ܘܿܦܹܐ܁ ܘܬܸܚܙܸܐ ܕܲܟܼܡܵܐ ܚܲܝܠܵܐ ܐܝܼܬܼ ܠܨܸܒܼܝܵܢܵܐ ܠܡܸܗܘܵܐ ܠܥܸܠ|
      block |ܡ̣ܢ ܦܲܓܼܪܵܐ܃ ܘܕܲܢܩܵܘܸܐ ܕܠܵܐ ܕܘܼܘܵܕܼܵܐ ܒܲܓܼܒܼܝܼܬܼܵܐ ܕܓܼܵܒܹ̇ܐ܁ ܟܲܕܼ ܬܸܚܙܸܐ|
      block |ܐܸܢܘܿܢ܃ ܠܗܵܠܹܝܢ ܕܐܵܦܠܵܐ ܝܵܕܼܥܝܼܢ ܗ̄ܘ̣ܵܘ ܠܐܲܠܵܗܵܐ܃ ܟܡܵܐ ܚܘܼܤܵܢܵܐ|
      block |ܘܚܲܝܠܬܵܢܘܼܬܼܵܐ ܚܵܘܝܼܘ ܠܥܵܠܡܵܐ ܒܓܲܢ̄ܒܵܪܘܼܬܼܵܐ ܕܨܸܒܼܝܵܢܵܐ܃ ܘܚܵܘܝܼܘ|
      block |ܕܲܟܼܡܵܐ ܚܲܝܠܵܐ ܩܢܸܐ ܗܵܘ̇ ܟܝܵܢܵܐ ܕܲܠܓܼܵܘ܁ ܕܐܸܢ ܨܵܒܹ̇ܐ܃ ܠܟܼܠܡܸܕܸܡ|
      block |ܙܵܟܹ̇ܐ܁ ܐܲܝܟܲܢܵܐ ܕܡ̣ܢ ܩܸܪܝܵܢܵܐ ܕܬܲܫܥ̈ܝܵܬܼܗܘܿܢ܃ ܬܸܡܗܵܐ ܢܵܦܹ̇ܠ ܥܲܠ|
      block |ܐ̄ܢܵܫ܁ ܕܲܟܼܡܵܐ ܚܲܝܠܵܐ ܐܲܤܸܢ ܐܲܠܵܗܵܐ ܤܵܡ̣ ܒܗܵܢܵܐ ܟܝܵܢܵܐ܃ ܕܐܸܢ ܢܸܨܒܸܿܐ܃|
      block |ܢܸܙܟܸܿܐ ܠܟܼܠܡܸܕܸܡ܁ ܘܡܸܛܠ ܕܲܚܢܲܢ ܠܵܐ ܨܵܒܹ̇ܝܢܲܢ܃ ܡܚܝܼܠܘܼܬܹܗ|
      block |ܕܲܟܼܝܵܢܵܐ ܡܲܟܼܪܙܝܼܢܲܢ܁ ܘܟܲܕܼ ܒܲܡܚܝܼܠܘܼܬܹܗ ܕܨܸܒܼܝܵܢܲܢ ܡܚܲܦܹܝܢܲܢ|
      block |ܠܚܲܝܠܬܼܵܢܘܼܬܹܗ ܕܲܟܼܝܵܢܵܐ܃ ܐܵܡܪܝܼܢܲܢ܃ ܡܲܢ̣ܘܼ ܡܸܫܟܲܚ ܠܡܸܙܟܵܐ ܠܗܵܠܹܝܢ|
      block |ܡ̣ܢ ܡܬܼܘܿܡ|
      block |ܚܲܕܼ ܡܸܢܗܘܿܢ ܓܹܝܪ ܥܕܲܡܵܐ ܠܗܵܕܹܐ ܐܸܬܼܓܲܒܲܪ ܥܲܠ ܨܸܒܼܝܵܢܹܗ|
      block |ܕܦܲܓܼܪܵܐ܃ ܡܸܛܠ ܕܠܵܐ ܢܸܫܪܸܐ ܠܲܓܼܒܼܝܼܬܼܵܐ ܕܲܓܼܒܼܵܐ ܘܲܫܲܢܸܐ ܡܸܢܵܗ̇܃|
      block |ܕܐܵܦܠܵܐ ܥܸܕܵܢܵܐ ܕܤܲܝܦܵܐ ܡܫܝܼܛܵܐ ܕܵܘܸܕܼ ܠܪܸܥܝܵܢܹܗ܃ ܘܲܙܟܼܵܬ̤ ܕܸܚܠܲܬܼ|
      block |ܡܵܘܬܵܐ ܠܲܬܼܚܘܼܡܵܐ ܕܤܵܡ̣ ܠܢܲܦܫܹܗ܁ ܗܵܘ̇ ܕܟܲܕܼ ܫܢܲܝ̈ܵܐ ܠܵܐ ܙܥܘܿܪ|
      block |ܢܛܲܪ ܫܸܬܼܩܵܐ܃ ܘܡܲܠܟܵܐ ܕܝܵܘ̈ܢܵܝܹܐ ܬܗܲܪ ܡ̣ܢ ܫܸܡܥܵܐ ܕܲܨܒܼܘܼܬܼܵܐ܃|
    block
      block |ܘܲܨܒܼܵܐ ܕܢܸܤܲܒܼ ܒܘܼܚܪܵܢܹܗ܃ ܦ̣ܩܲܕܼ ܠܡܹܐܬܼܵܐ ܠܲܩܕܼܵܡܵܘܗܝ܁|
      block |ܘܟܲܕܼ ܗ̤ܘ ܫܠܸܐ ܗ̄ܘ̣ܵܐ ܥܲܠ ܟܠ ܡܸܕܸܡ ܕܡܲܠܸܠ̣ ܥܲܡܹܗ ܘܫܸܿܐܠܹܗ܃|
      block |ܘܡܸܕܸܡ ܠܲܓܼܡܵܪ ܠܵܐ ܦܲܢܝܼ ܠܹܗ܁ ܐܸܬܼܓܵܘܙܲܠ ܡܲܠܟܵܐ܃ ܘܲܦ̣ܩܲܕܼ|
      block |ܕܲܢܡܘܼܬܼ܃ ܕܐܵܦܠܵܐ ܡ̣ܢ ܐܝܼܩܵܪܵܐ ܕܟܼܘܼܪܤܝܹܗ ܘܬܼܵܓܹܗ ܒܗܸܬܼ܁ ܗ̤ܘ|
      block |ܕܹܝܢ܃ ܠܵܐ ܙܵܥ̣ ܡ̣ܢ ܗܵܕܹܐ܃ ܐܸܠܵܐ ܢܵܡܘܿܤܹܗ ܢܵܛܲܪ ܗ̄ܘ̣ܵܐ ܟܲܕܼ|
      block |ܒܗܝܼܠ܁ ܡܲܠܟܵܐ ܕܹܝܢ ܙܲܗܲܪ ܗ̄ܘ̣ܵܐ ܠܩܵܛ̈ܘܿܠܹܐ܃ ܕܐܸܢ ܗ̤ܘ|
      block |ܕܢܵܡܘܿܤܹܗ ܢܸܫܪܸܐ܃ ܟܲܕܼ ܩܵܢܹ̇ܛ ܡ̣ܢ ܤܲܝܦܵܐ܃ ܢܸܩܛܠܘܼܢܵܝܗܝ܁|
      block |ܐܸܢܕܹܝܢ ܒܹܗ ܒܨܸܼܝܢܵܐ ܢܩܘܼܡ܃ ܢܲܝܬܿܘܿܢܵܝܗܝ ܬܘܼܒܼ ܠܘܵܬܹܗ ܟܲܕܼ|
      block |ܚܲܝ܁ ܗ̤ܘ ܕܹܝܢ܃ ܟܲܕܼ ܡܛ̣ܵܐ ܥܸܕܵܢܵܐ܃ ܘܐܵܠܨ̇ܝܼܢ ܗ̄ܘ̣ܵܘ ܠܹܗ ܗܵܢܘܿܢ|
      block |ܕܤܝܼܡܝܼܢ ܗ̄ܘ̣ܵܘ ܥܲܠܗܵܕܹܐ܃ ܕܢܸܫܪܸܐ ܨܸܒܼܝܵܢܹܗ ܘܐܸܠܵܐ ܡܵܐܹ̇ܬܼ܁ ܗ̤ܘ|
      block |ܐܸܬܼܚܲܫܲܒܼ ܕܦܲܩܵܚ ܡܵܘܬܵܐ ܕܚܲܕܼ ܥܸܕܵܢܵܐ ܠܲܡܤܲܝܒܵܪܘܼ ܟܲܕܼ ܢܛܝܼܪ|
      block |ܬܚܘܼܡܹܗ ܕܨܸܒܼܝܵܢܝ܃ ܕܗܵܢܵܐ ܟ̱ܠܹܗ ܙܲܒܼܢܵܐ ܒܹܗ ܚܲܡܤ̇ܢܸܬܼ܃ ܡ̣ܢ|
      block |ܕܐܹܚܘܼܒܼ ܡ̣ܢ ܕܸܚܠܲܬܼ ܡܵܘܬܵܐ܃ ܘܐܹܨܲܥܲܪ ܠܚܸܟܼܡܲܬܼܝ܃ ܘܐܸܫܬܿܟܲܚ|
      block |ܫܲܦܠܵܐ܃ ܡܸܛܠ ܗܵܘ̇ ܡܸܕܸܡ ܕܡ̣ܢ ܟܠ ܦܪܘܿܣ ܥܬܼܝܼܕܼ ܐ̄ܢܵܐ ܗ̄ܘ̣|
      block |ܕܐܸܦܓܲܥ ܒܹܗ ܐܸܡܲܬܼܝ ܕܗ̤ܘ܁ ܘܲܒܼܗܵܕܹܐ ܡܛܲܝܒܼܘܼܬܼܵܐ ܕܨܸܒܼܝܵܢܵܐ|
      block |ܘܪܸܥܝܵܢܵܐ ܓܲܢ̄ܒܵܪܵܐ܃ ܐܵܦ ܡ̣ܢ ܡܵܘܬܵܐ ܐܸܫܬܵܘܙܲܒܼ܃ ܐܵܦ ܒܢܵܡܘܿܤܹܗ|
      block |ܐܸܫܟܲܚ ܟܹܐܢܵܐ ܘܫܲܪܝܼܪܵܐ܁ ܚ̣ܙܲܝܬܿ ܚܲܝܠܵܐ ܕܲܩܢܸܐ ܨܸܒܼܝܵܢܵܐ ܦܫܲܛ̣|
      block |ܨܵܘܪܹܗ ܩܕܼܵܡ ܤܲܝܦܵܐ ܗܵܢܵܐ ܚܲܟܿܝܼܡܵܐ܃ ܘܠܵܐ ܫ̣ܪܵܐ ܠܢܵܡܘܿܤܵܐ|
      block |ܕܢܲܦܫܹܗ܁|
      block |ܘܲܐ̄ܚܪܵܢܹܐ܃ ܥܲܠ ܪܸܓܿܬܹܗ ܕܲܟܼܝܵܢܵܐ ܕܵܫ̣ܘ܃ ܘܲܗܘ̤ܵܘ ܠܥܸܠ ܡܸܢܹܗ|
      block |ܒܲܦܓܼܘܼܕܼܵܐ ܕܐܲܡ̣ܝܼܘ ܒܹܗ܁ ܐ̄ܚܪ̈ܵܢܹܐ ܒܨܲܥܪܹ̈ܐ܃ ܠܵܐ ܡܸܬܿܬܿܙܝܼ̈ܥܵܢܹܐ|
    block
      block |ܩ̣ܵܘܝܘܼ܁ ܐ̄ܚܪ̈ܵܢܹܐ ܒܡܲܚ̈ܘܵܬܼܵܐ ܕܠܵܐ ܚܵܘܤܵܢ܃ ܕܠܵܐ ܚܸܡܬܼܵܐ ܐܸܫܬܿܟܲܚܘ܁|
      block |ܘܗܵܠܹܝܢ ܡ̣ܢ ܒܢܲܝ̈ ܦܸܚܡܵܐ܃ ܗܵܝ̇ ܕܲܠܡܲܚܤܸܢ ܡܸܤܬܲܝܒܿܪܵܐ܁ ܐܚܪ̈ܵܢܹܐ܃|
      block |ܘܐܵܦ ܡ̣ܢ ܐܲܝܠܹܝܢ ܕܲܒܼܨܝܼܪܝܼܢ ܤܲܓܝܼ܁ ܐ̄ܚܪ̈ܵܢܹܐ ܒܒܸܙܬܼܵܐ ܕܩܸܢܝܵܢܗܘܿܢ܃|
      block |ܕܠܵܐ ܒܥܸܠܕܒܼܵܒܼܘܼܬܼܵܐ ܘܲܕܼܠܵܐ ܪܘܼܓܼܙܵܐ ܟܲܬܲܪܘ܁ ܐ̄ܚܪ̈ܵܢܹܐ ܒܟܼܘܼܪ̈ܗܵܢܹܐ|
      block |ܢܕܝܼ̈ܕܹܐ ܘܥܲܤ̈ܩܹܐ܃ ܚܘܼܡܤܵܢܵܐ ܚܵܘܝܼܘ ܕܠܵܐ ܟܡܝܼܪܘܼܬܼܵܐ܁|
      block |ܘܥܲܡܗܘܿܢ ܐܵܘܤܸܦ̣ܘ܃ ܐܵܦ ܢܛܘܼܪ̈ܬܼܵܐ ܕܲܐ̄ܚܪ̈ܵܢܝܬܼܵܐ܁ ܐ̄ܚܪ̈ܵܢܹܐ܃|
      block |ܥܲܡ̈ܠܹܐ ܨܼܒܼ̈ܝܵܢܵܝܹܐ܁ ܐ̄ܚܪ̈ܵܢܹܐ܃ ܥܲܪܛܸܠܵܝܘܼܬܼܵܐ ܕܠܲܓܼܡܵܪ܃ ܤܛܲܪ ܡ̣ܢ|
      block |ܬܲܚܦܝܼܬܼܵܐ ܕܢܘܼܟܵܦܵܐ܃ ܘܥܘܼܡܪܵܐ ܡܫܵܘܚܕܼܵܐ ܘܤܲܝܒܵܪܬܵܐ ܝܘܼܪܵܩܵܐ|
      block |ܕܡ̣ܢ ܢܲܦܫܹܗ ܝܵܥܹ̈ܐ܁ ܐܲܝܟܲܢܵܐ ܕܐܵܦ ܡܲܠܟܵܐ ܐܵܠܹܟܼܤܲܢܕܪܘܿܣ܃ ܟܲܕܼ|
      block |ܒܲܙܒܲܢ ܐܸܬܼܘܲܥܲܕܼ ܠܲܚܙܵܬܼܵܐ ܕܚܲܕܼ ܡܸܗܘܿܢ܃ ܡܸܢܹܗ ܠܵܐ ܫܡܲܥ̣܃|
      block |ܐܸܠܵܐ ܥܲܠ ܒܲܤܝܘܼܬܼܵܐ ܕܥܲܠ ܥܵܠܡܵܐ܁ ܘܗܵܠܹܝܢ ܟܠܗܹܝܢ܃ ܡܸܛܠ|
      block |ܕܠܵܐ ܢܸܬܼܒܲܛܠܘܼܢ ܡ̣ܢ ܗܸܪܓܵܐ ܘܥܸܢܝܵܢܵܐ ܕܚܸܟܼܡܲܬܼܗܘܿܢ܁ ܐܸܢ|
      block |ܥܲܡܠܵܐ ܕܝܘܼܠܦܵܢܵܐ ܘܡܲܪܕܘܼܬܼܵܐ ܕܚܸܟܼܡܬܼܵܐ܃ ܠܒܲܪ ܡ̣ܢ ܕܸܚܠܲܬܼ|
      block |ܐܲܠܵܗܵܐ ܘܢܘܼܗܪܵܐ ܕܗܲܝܡܵܢܘܼܬܼܵܐ ܘܤܲܒܼܪܵܐ ܕܥܵܠܡܵܐ ܕܲܥܬܼܝܼܕܼ܃|
      block |ܗܵܠܹܝܢ ܡܲܨܝܵܐ ܠܡܸܬܼܓܲܒܵܪܘܼ܃ ܡܲܢ̣ܘܼ ܕܠܵܐ ܢܸܬܼܒܿܤܲܪ ܡ̣ܢ ܬܹܐܪܬܹܗ܃|
      block |ܕܲܒܼܗܵܢܵܐ ܟ̱ܠܹܗ ܢܘܼܗܪܵܐ ܕܲܡܫܝܼܚܵܐ ܕܐܸܬܼܐܫܸܕܼ ܥܲܠ ܥܵܠܡܵܐ܃|
      block |ܘܫܘܼ̈ܟܵܢܹܐ ܤܲܓܝܼ̈ܐܹܐ ܕܲܒܼܤܸܝܵܐ ܫܦܝܼܥܵܐܝܼܬܼ܃ ܘܤܲܒܼܪܵܐ ܕܐܲܠܵܗܵܐ ܕܡ̣ܢ|
      block |ܤܘܼܥܪ̈ܵܢܹܐ ܕܝܘܿܡ ܡ̣ܢ ܝܘܿܡ ܡܸܫܬܲܪܲܪ܃ ܥܕܲܟܹܝܠ ܙܵܟܼ̈ܝܵܢ ܠܹܗ|
      block |ܥܲܤ̈ܩܵܬܼܵܐ ܘܚܲܕܼܘܼܬܼܵܐ ܕܗܵܢܵܐ ܦܲܓܼܪܵܐ܃ ܘܠܵܐ ܢܩܵܘܸܐ ܐܲܝܟܼ ܐܵܕܵܡܘܿܣ|
      block |ܡܸܛܠ ܪܸܚܡܬܹܗ ܕܐܲܠܵܗܵܐ܃ ܘܢܲܩܠܸܐ ܚܵܕܼܝܵܐܝܼܬܼ ܥܲܠ ܟܠܡܸܕܸܡ|
      block |ܐܸܠܵܐ ܘܐܵܦ ܕܐܝܼܬܼ ܠܹܗ ܦܘܼܠܵܓܼܵܐ ܕܐܲܝܟܲܢ ܙܵܟܹ̇ܝܢ ܒܢܲܝ̈ܢܵܫܵܐ ܠܗܵܠܹܝܢ܃|
    block
      block |ܕܠܵܐ ܡܨܸܐ ܐ̄ܢܵܫ ܒܚܹܝܠ ܢܲܦܫܹܗ ܡܸܕܸܡ ܠܡܸܥܒܲܕܼ܃ ܠܟܼܠܢܵܫ|
      block |ܕܚܲܟܿܝܼܡ ܝܑܼܕܼܝܼܥܵܐ ܗܵܕܹܐ܁ ܕܲܒܼܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܘܨܸܒܼܝܵܢܵܐ|
      block |ܡܛܲܝܒܼܵܐ ܡܸܫܟܲܚ ܚܵܐܹ̇ܒܼ ܡܸܢܸܗ܃ ܗܵܕܹܐ ܡܲܨܝܵܐ ܗ̣̄ܝ܁|
      block |ܒܗܵܠܹܝܢ ܐܸܬܿܛܲܢܲܢܘ ܐ̄ܢܵܫܵܐ ܝܑܼܚܝܼ̈ܕܼܵܝܹܐ܃ ܘܐܲܪܫܸܠ̣ܘ ܫܒܲܩ̣ܘ ܡܸܢܫܹܠܝ|
      block |ܠܥܵܠܡܵܐ ܘܲܠܕܼܝܼܠܹܗ܃ ܘܥܲܙܝܼܘ ܘܩܵܡ̣ܘ ܠܘܼܩܒܲܠ ܟܠܗܹܝܢ|
      block |ܤܲܩܘܼ̈ܒܼܠܵܝܬܼܵܐ܃ ܘܲܙܟܼܵܘ ܒܚܘܼܡܤܵܢܵܐ ܕܨܸܒܼܝܵܢܵܐ ܘܥܘܼܕܼܪܵܢܵܐ ܕܡܵܪܗܘܿܢ|
      block |ܠܟܼܠ ܥܘܼܤܵܩ̈ܝܼܢ ܕܐܝܼܬܼ܁ ܒܲܝܢܵܬܼܗܘܿܢ ܓܹܝܪ ܥܵܡܪܝܼܢ ܗ̄ܘ̣ܵܘ܁|
      block |ܤܲܓܝܼ̈ܐܹܐ ܡܸܢܗܘܿܢ܃ ܡ̣ܢ ܝܘܼܠܦܵܢܵܐ ܕܝܼܠܗܘܿܢ ܕܦܝܼܠܵܤ̈ܘܿܦܹܐ ܗ̄ܘ̣ܵܘ܁|
      block |ܕܐܸܢ ܠܲܡ ܚܲܟܝܼ̈ܡܹܐ ܒܲܪ̈ܵܝܹܐ ܚܠܵܦ ܚܸܟܼܡܬܼܵܐ ܥܵܒܼܘܿܪܬܵܐ ܘܕܼܘܼܪܵܫܵܐ|
      block |ܕܲܒܼܝܘܼܠܦܵܢܵܐ ܕܥܵܠܡܵܐ ܗܵܢܵܐ ܕܡܸܬܼܒܲܛܲܠ܃ ܠܒܲܪ ܡ̣ܢ ܐܘܼܪܚܵܐ|
      block |ܕܐܲܠܵܗܵܐ ܗܵܠܹܝܢ ܡܩܲܒܿܠܝܼܢ ܥܠܲܝܗܘܿܢ ܠܲܡܤܲܝܒܵܪܘܼ܃ ܕܐܵܦ ܠܥܵܠܡܵܐ|
      block |ܡܸܬܼܢܲܟܼܪܹܝܢ܃ ܘܗܵܘܹ̇ܝܢ ܠܒܲܪ ܡܸܢܹܗ ܒܗܘܼܦܵܟܲܝ̈ܗܘܿܢ܃ ܡܸܛܠ|
      block |ܕܢܸܡܛܘܿܢ ܠܪܸܓܿܬܼܵܐ ܕܨܸܒܼܝܵܢܗܘܿܢ܃ ܕܠܵܐ ܟܹܐܢܘܼܬܼܵܐ ܐܝܼܬܼ ܒܪܸܢܝܼܗܘܿܢ܃|
      block |ܘܠܵܐ ܤܲܒܼܪܵܐ ܕܒܼܵܬܲܪ ܡܵܘܬܵܐ ܒܥܲܡܠܲܝ̈ܗܘܿܢ܃ ܘܗܵܠܹܝܢ ܗܵܢܵܐ ܟ̱ܠܹܗ|
      block |ܥܲܠ ܐܲܦܲܝ̈ ܤܲܒܼܪܵܐ ܤܦܝܼܩܵܐ܁ ܟܡܵܐ ܝܲܬܝܝܼܪܵܐܝܼܬܼ ܠܲܢ ܙܵܕܹܩ|
      block |ܠܲܡܤܲܝܒܵܪܘܼ ܚܠܵܦ ܪܸܚܡܬܼܵܐ ܕܐܲܠܵܗܵܐ܃ ܘܠܲܡܒܲܗܵܪܘܼ ܥܲܠ ܟܠ|
      block |ܥܘܼܤܵܩ̈ܝܼܢ܃ ܚܠܵܦ ܤܲܒܼܪܵܐ ܪܵܒܵܐ ܕܲܡܠܝܼܟܼ ܠܲܢ܁ ܘܐܸܬܼܚܲܝܲܠܘ ܒܗܵܢܵܐ|
      block |ܪܸܥܝܵܢܵܐ܃ ܘܐܲܡܠܸܟܼܘ ܥܲܠ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ܁ ܘܥܲܠ̣ܘ|
      block |ܠܐܵܓܼܘܿܢܵܐ ܘܠܵܐ ܗܦܲܟܼܘ܃ ܥܕܲܡܵܐ ܕܲܢܤܲܒܼܘ ܟܠܝܼܠܵܐ܁ ܘܲܗܘ̤ܵܘ ܚܵܘܪܵܐ܃|
      block |ܐܵܦ ܠܕܼܵܪܹ̈ܐ ܕܒܼܵܬܲܪܗܘܿܢ܁ ܘܐܲܩܝܼܡ̣ܘ ܢܝܼܫܵܐ ܠܥܵܠܡܵܐ܃ ܕܐܲܝܟܲܢ ܙܵܕܹܩ|
      block |ܠܗܘܿܢ ܕܢܸܥܠܘܼܢ ܠܐܵܓܼܘܿܠܹܝܢ ܕܠܐܘܼܪܚܵܐ ܗܵܕܹܐ ܡܲܦܠܚܝܼܢ܁|
  block 58
    block
      block |ܥܲܠ ܗܵܢܘܿܢ ܕܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ ܚܵܐܹ̇ܝܢ ܘܲܒܼܚܲܝܹ̈ܐ ܕܝܼܕܲܥܬܼܵܐ|
      block |ܟܠܗܘܿܢ ܝܵܘ̈ܡܵܬܼܗܘܿܢ܁ ܢܚ܁|
    block
      block |ܛܘܼܒܼܵܘܗܝ ܠܡܲܢ ܕܚܲܝܹ̈ܐ ܙܥܝܼܪܹ̈ܐ ܚܵܝܹ̇ܐ ܒܥܵܠܡܵܐ ܗܵܢܵܐ! ܤܵܒܼܵܐ|
      block |ܚܲܕܼ ܟܬܝܼ̈ܒܵܢ ܗ̣̄ܘܲܝ̈ ܠܹܗ ܥܲܠ ܐܸܤܹ̈ܐ ܟܠܗܹܝܢ ܕܩܸܠܵܝܬܹܗ܃ ܟܬܼܝܼ̈ܒܼܵܬܼܵܐ|
      block |ܡܫܲܚ̈ܠܦܵܬܼܵܐ ܘܪܸ̈ܥܝܵܢܹܐ ܕܲܙܢ̈ܝܼܢ܃ ܘܡܸܠܹ̈ܐ ܬܡܝܼ̈ܗܵܬܼܵܐ ܘܲܡܫܲܚ̈ܠܦܵܬܼܵܐ|
      block |ܕܟܼܠ ܪܸ̈ܥܝܵܢܝܼܢ܁ ܘܫܲܐܠܘܼܗܝ ܕܗܵܠܹܝܢ ܡܵܢܵܐ ܐܸܢܹܝܢ ܤܵܒܼܵܐ܁ ܐܵܡܲ݁ܪ|
      block |ܠܗܘܿܢ܃ ܚܘܼ̈ܫܵܒܹܐ ܐܸܢܘܿܢ ܕܟܹܐܢܘܼܬܼܵܐ܃ ܕܥܵܒܼ̇ܪܝܼܢ ܒܝܼ ܡ̣ܢ ܡܲܠܲܐܟܼܵܐ|
      block |ܕܲܠܘܵܬܼܝ܃ ܘܡ̣ܢ ܙܵܘ̈ܥܹܐ ܬܪ̈ܝܼܨܵܐ ܕܲܟܼܝܵܢܵܐ܁ ܘܪܵܫܹ̇ܡ ܐ̄ܢܵܐ ܠܗܘܿܢ|
      block |ܒܙܲܒܼܢܵܐ ܕܐܝܼܬܲܝ ܒܗܵܠܹܝܢ ܐܵܘܵܢܹ̈ܐ܃ ܕܲܒܼܙܲܢܵܐ ܕܥܲܡܛܵܢܵܐ ܥܢܸܐ ܐ̄ܢܵܐ|
      block |ܒܗܘܿܢ܃ ܘܦܵܪܩܝܼܢ ܠܝܼ ܡ̣ܢ ܛܵܥܝܘܼܬܼܵܐ܁ ܗܵܟܲܢܵܐ ܙܵܕܹܩ ܠܹܗ|
      block |ܠܒܲܪܢܵܫܵܐ ܠܡܸܥܒܲܕܼ ܟܠܗܘܿܢ ܝܵܘ̈ܡܵܬܹܗ܁ ܠܤܵܒܼܵܐ ܚܲܕܼ ܝܵܗ̇ܒܿܝܼܢ ܗ̄ܘ̣ܵܘ|
      block |ܠܹܗ ܛܘܼܒܼܵܐ ܚܘܼܫܵܒܼܵܘ̈ܗܝ܃ ܘܲܡܫܲܒܿܚܝܼܢ ܗ̄ܘ̣ܵܘ ܠܹܗ܃ ܕܲܚܠܵܦ ܥܵܠܡܵܐ|
      block |ܕܥܵܒܲܪ܃ ܐܸܫܬܘܝܼܬܿ ܠܤܲܒܼܪܵܐ ܕܠܵܐ ܡܸܬܼܚܲܒܲܠ܁ ܐܵܡܲ݁ܪ ܠܗܘܿܢ ܗ̤ܘ|
      block |ܤܵܒܼܵܐ܁ ܟܲܕܼ ܥܕܲܟܹܝܠ ܚܲܝ ܐ̄ܢܵܐ܃ ܡܵܢܵܐ ܝܵܗ̇ܒܿܝܼܢ ܐܢ̄ܬܿܘܿܢ ܠܝܼ ܛܘܼܒܼܵܐ|
      block |ܠܵܐ ܝܵܕܲܥ̇ ܐ̄ܢܵܐ ܡܵܢܵܐ ܓܵܕܹܫ ܠܝܼ ܥܕܲܡܵܐ ܠܡܵܘܬܿܝ܁ ܒܐܘܼܪܚܵܐ ܐܝܼܬܲܝ|
      block |ܥܕܲܟܹܝܠ܃ ܠܵܐ ܫܲܪܝܼܪ ܠܝܼ ܛܘܼܒܼܵܐ܃ ܥܕܲܡܵܐ ܕܡܵܛܹ̇ܐ ܐ̄ܢܵܐ ܠܒܲܝܬܿܝ܁|
      block |ܫܲܪܝܼܪܵܐܝܼܬܼ܃ ܗܵܢܵܘ ܚܘܼܫܵܒܼܵܐ ܟܹܐܢܵܐ܁ ܙܵܕܹܩ ܕܹܝܢ ܕܲܢܤܝܼܡ ܢܝܼܫܵܐ|
      block |ܠܙܵܟܼܘܼܬܼܵܐ܃ ܝܵܘܡܵܐ ܕܡܵܘܬܵܐ܁ ܡ̣ܢ ܩܕܼܵܡ ܡܵܘܬܵܐ܃ ܠܵܐ ܐܝܼܬܼܵܘܗܝ|
      block |ܙܲܟܵܝܵܐ ܗܵܘ̇ ܕܡܸܬܼܢܲܨܚ܁ ܚܲܝܼܢ ܐܸܢܘܿܢ ܓܹܝܪ ܒܥܸܠܕܒܼܵܒܼܵܘ̈ܗܝ܃|
      block |ܘܐܘܼܪܚܵܐ ܐܝܼܬܼ ܩܕܼܵܡܵܘܗܝ܃ ܘܠܵܐ ܝܵܕܼܥ̇ ܒܡܵܢܵܐ ܡܸܬܼܡܲܨܲܥ܁ ܠܵܐ|
    block
      block |ܓܹܝܪ ܫܸܠܡܲܬ̤ ܐܘܼܪܚܹܗ܃ ܘܲܡܛ̣ܵܐ ܠܥܸܕܵܢܵܐ ܕܬܼܘܼܟܼܠܵܢܵܐ܁ ܘܗܵܟܲܢܵܐ܃|
      block |ܐܵܦܠܵܐ ܐܲܝܢܵܐ ܕܲܡܡܲܨܲܥ ܒܒܼܝܼ̈ܫܵܬܼܵܐ܃ ܐܝܼܬܼ ܠܹܗ ܦܤܵܩ ܪܲܒܼܪܵܐ܁ ܡܨܸܐ|
      block |ܓܹܝܪ ܕܡܸܬܿܬܲܓܲܪ ܚܲܝܹ̈ܐ܃ ܚܲܝܲ ܓܹܝܪ ܥܕܲܟܹܝܠ܁ ܐܝܼܬܼ ܠܹܗ ܤܲܒܼܪܵܐ܃|
      block |ܐܲܟܼܘܵܬܹܗ ܕܗܵܘ̇ ܕܡܸܬܿܕܲܒܲܪ ܫܲܦܝܼܪ܁ ܡܵܢܵܐ ܡܩܲܦܲܚ ܐܲܢ̄ܬܿ ܠܚܲܛܵܝܵܐ܃|
      block |ܐܘܿ ܒܲܪܢܵܫܵܐ ܠܵܐ ܓܹܝܪ ܥܕܲܟܹܝܠ ܥܲܠ̣ܘ ܥܲܡ̈ܠܲܝ ܬܹܐܓܼܘܼܪܬܵܟܼ|
      block |ܕܝܼܠܵܟܼ ܠܲܠܡܹܐܢܵܐ܃ ܕܡܸܬܿܬܿܪܝܼܡ ܐܲܢ̄ܬܿ ܥܠܵܘܗܝ܃ ܠܵܐ ܦܤܝܼܩ|
      block |ܤܲܒܼܪܹܗ ܡ̣ܢ ܠܘܵܬܼ ܐܲܠܵܗܵܐ܁ ܡܲܨܝܵܐ ܗ̣̄ܝ ܓܹܝܪ ܕܥܵܒܲܪ ܠܵܟܼ|
      block |ܒܲܡܝܲܬܿܪܘܼܬܼܵܐ ܒܵܬܲܪ ܩܲܠܝܼܠ܃ ܘܡܸܬܼܩܲܪܲܒܼ ܠܘܵܬܼ ܐܲܠܵܗܵܐ ܝܲܬܝܼܪ|
      block |ܡܸܢܵܟܼ܁ ܠܵܐ ܓܹܝܪ ܐܸܬ݂ܼܵܐ ܡܵܘܬܵܐ ܘܲܚܬܲܡ ܕܘܼܒܵܪܹܗ܃ ܐܵܦܠܵܐ ܕܝܼܠܵܟܼ܁|
      block |ܫܘܼܚ̈ܠܵܦܹܐ ܤܲܓܝܼ̈ܐܹܐ ܗܵܘܹ̇ܝܢ ܠܒܲܪܢܵܫܵܐ ܟܡܵܐ ܕܚܲܝ܁ ܐܲܠܵܗܵܐ ܓܹܝܪ|
      block |ܠܫܘܼܠܵܡܵܐ ܗ̄ܘ̣ ܕܚܵܐܲܪ܃ ܘܠܵܘ ܠܗܵܠܹܝܢ ܕܗܵܘ̈ܝܵܢ ܒܲܡܨܲܥܬܼܵܐ܁|
      block |ܤܲܓܿܝܼ̈ܐܹܐ ܗܘ̤ܵܘ ܙܲܕܝܼ̈ܩܹܐ ܙܲܕܝܼ̈ܩܹܐ ܕܲܢܦܲܠ̣ܘ ܡ̣ܢ ܙܲܕܝܼܩܘܼܬܼܗܘܿܢ܃ ܘܲܤܠܸܩ̣ܘ|
      block |ܚܲܛܵܝܹ̈ܐ ܘܩܵܡ̣ܘ ܒܕܼܘܼܟܲܬܼܗܘܿܢ܁ ܡܵܕܹܝܢ܃ ܠܵܐ ܢܸܬܿܬܿܪܝܼܡ ܙܲܕܝܼܩܵܐ܃|
      block |ܡܸܛܠ ܕܚܲܝ ܗ̄ܘ̣܁ ܘܠܵܐ ܢܸܦܤܘܿܩ ܚܲܛܵܝܵܐ ܤܲܒܼܪܹܗ܃ ܡܸܛܠ|
      block |ܕܩܲܪܝܼܒܼ ܗ̄ܘ̣ ܠܹܗ ܐܲܠܵܗܵܐ ܐܸܢ ܒܵܥܹ̇ܐ܁ ܘܲܡܥܲܬܲܕܼ ܠܩܘܼܒܵܠܹܗ ܐܸܢܗ̤ܘ|
      block |ܕܥܵܒܹ̇ܕܼ ܫܘܼܚܠܵܦܵܐ ܠܕܼܘܼܒܵܪܹܗ܃ ܘܦܵܢܹ̇ܐ ܠܘܵܬܹܗ܁ ܐܸܢ ܦܠܲܚܼܬܿ|
      block |ܡܝܲܬܿܪܘܼܬܼܵܐ ܫܲܦܝܼܪ܃ ܘܠܵܐ ܐܲܪܓܸܫ̣ܬܿ ܒܲܛܥܵܡܬܼܵܐ ܕܥܘܼܕܼܪܵܢܵܗ̇܃ ܠܵܐ|
      block |ܬܸܬܿܕܲܡܲܪ܁|
      block |ܥܕܲܡܵܐ ܕܡܸܬܼܡܲܟܲܟܼ ܒܲܪܢܵܫܵܐ܃ ܠܵܐ ܢܵܤܹ̇ܒܼ ܐܼܲܓܼܪܵܐ ܕܦܘܼܠܚܵܢܹܗ܁|
      block |ܦܘܪܥܵܢܵܐ ܠܵܐ ܗ̄ܘ̣ܵܐ ܠܦܘܼܠܚܵܢܵܐ ܡܸܬܿܒܿܗܸܒܼ܃ ܐܸܠܵܐ ܠܡܲܟܿܝܼܟܼܘܼܬܼܵܐ܁|
      block |ܐܲܝܢܵܐ ܕܛܲܠܡ̣ܵܗ̇ ܠܲܬܼܪܲܝܵܢܝܼܬܼܵܐ܃ ܐܵܘܒܸܿܕܼ ܠܩܲܕܼܡܵܝܬܼܵܐ܁ ܐܲܝܢܵܐ ܕܩܲܕܸܡ|
      block |ܢܤܲܒܼ ܡܝܲܬܿܪܘܼܬܹܗ ܕܦܘܼܠܚܵܢܵܐ܃ ܗܘ̤ܵܐ ܩܲܕܼܡܵܝܵܐ ܠܗܵܘ̇ ܕܲܢܤܲܒܼ|
    block
      block |ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ܁ ܡܝܲܬܿܪܘܼܬܼܵܐ܃ ܐܸܡܵܐ ܗ̣̄ܝ ܕܥܵܩ̈ܬܼܵܐ܁ ܡ̣ܢ|
      block |ܥܵܩ̈ܬܼܵܐ܃ ܡܸܬܼܝܲܠܕܵܐ ܡܲܟܿܝܼܟܼܘܼܬܼܵܐ܁ ܘܲܠܡܲܟܿܝܼܟܼܘܼܬܼܵܐ܃ ܡܸܬܼܝܲܗܒܵܐ|
      block |ܡܵܘܗܲܒܼܬܼܵܐ܁ ܡܵܕܹܝܢ ܦܘܼܪܥܵܢܵܐ܃ ܠܵܐ ܠܲܡܝܲܬܿܪܘܼܬܼܵܐ܃ ܘܠܵܐ ܠܟܹܐܒܹ̈ܐ|
      block |ܕܲܚܠܵܦܹܝܗ̇܃ ܐܸܠܵܐ ܠܡܲܟܼܝܼܟܼܘܼܬܼܵܐ ܕܡܢܗܘܿܢ ܡܸܬܼܝܲܠܕܵܐ܁ ܐܸܢܕܹܝܢ ܗܵܕܹܐ|
      block |ܚܲܤܝܼܪܵܐ܃ ܤܪ̈ܝܼܩܵܢ ܐܸܢܹܝܢ ܩܲܕܼ̈ܡܵܝܵܬܼܵܐ܁ ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ܃|
      block |ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ܁ ܡܝܲܬܿܪܘܼܬܹܗ ܕܦܘܼܠܚܵܢܵܐ܃|
      block |ܬܲܩܢܘܼܬܹܗ ܕܪܸܥܝܵܢܵܐ܃ ܕܡ̣ܢ ܡܲܟܿܝܼܟܼܘܼܬܼܵܐ ܘܲܙܥܝܼܪܘܼܬܼܵܐ ܡܸܬܼܩܲܝܡܵܐ܁|
      block |ܐܲܝܟܵܐ ܕܚܲܤܝܼܪ ܚܲܝܠܵܐ ܠܩܲܕܼ̈ܡܵܝܵܬܼܵܐ܃ ܗܵܕܹܐ ܡܸܬܼܩܲܒܿܠܵܐ ܚܠܵܦܲܝܗܹܝܢ܁|
      block |ܡܫܝܼܚܵܐ ܡܵܕܹܝܢ܃ ܠܵܘ ܠܦܘܼܠܚܵܢܵܐ ܕܦܘܼܩ̈ܕܵܢܹܐ ܒܵܥܹ̇ܐ܃ ܐܸܠܵܐ|
      block |ܠܬܲܩܢܘܼܬܼܵܐ ܕܢܲܦܫܵܐ܃ ܗܵܝ̇ ܕܐܵܦ ܢܸܗܘܿܢ ܦܘܼܩ̈ܕܵܢܹܐ ܡܸܛܠܵܬܼܵܗ̇|
      block |ܤܵܡ̣ ܠܲܡܠܝܼ̈ܠܹܐ܁ ܦܲܓܼܪܵܐ ܦܵܠܲܚ ܒܝܲܡܝܼܢܵܐ ܘܲܒܼܤܸܡܵܠܵܐ܃ ܫܲܘܝܵܐܝܼܬܼ܁|
      block |ܪܸܥܝܵܢܵܐ ܕܹܝܢ܃ ܐܲܝܟܼ ܡܵܐ ܕܘܵܠܹ̇ܐ ܡܸܙܕܲܕܲܩ ܐܵܘ ܚܵܐܹ̇ܒܼ ܡܫܲܚܠܦܵܐܝܼܬܼ܁|
      block |ܐܝܼܬܼ ܕܲܒܲܨܒܼܘܼܬܼܵܐ ܕܤܸܡܵܠܵܐ܃ ܚܲܝܹ̈ܐ ܦܵܠܲܚ ܒܚܸܟܼܡܬܼܵܐ ܕܡ̣ܢ ܐܲܐܵܗܵܐ܁|
      block |ܘܐܝܼܬܼ ܕܲܚܛܝܼܬܼܵܐ ܡܸܬܿܬܲܓܲܪ܃ ܒܦܲܪܨܘܿܦܵܐ ܕܐܲܠܵܗܵܝ̈ܬܼܵܐ܁ ܒܘܼܨܵܪܹ̈ܐ|
      block |ܕܲܒܼܚܲܕܼܚܕܼܵܝ̈ܬܼܵܐ ܕܲܒܼܗܘܿܢ ܡܸܫܬܲܟܼܚܝܼܢ ܐܲܝܠܹܝܢ ܕܲܙܥܝܼܪܝܼܢ܃ ܠܲܢܛܘܼܪܬܵܐ|
      block |ܕܙܲܕܝܼܩܘܼܬܼܗܘܿܢ ܡܸܫܬܲܒܼܩܝܼܢ ܒܗܘܿܢ ܡ̣ܢ ܐܲܠܵܗܵܐ܁ ܕܢܸܗܘ̈ܝܵܢ ܠܗܘܿܢ|
      block |ܠܥܸܠܬܼܵܐ ܕܡܲܟܿܝܼܟܼܘܼܬܼܵܐ܃ ܡܸܬܼܥܲܒܼܪ̈ܵܢܘܵܬܼܗܘܿܢ ܘܚܲܤܝܝܼܪ̈ܵܬܼܗܘܿܢ܁ ܘܗ̤ܝ|
      block |ܡܲܟܿܝܼܟܼܘܼܬܼܵܐ܃ ܢܵܛ̇ܪܵܐ ܠܦܘܼܠܚܵܢܲܝ̈ܗܘܿܢ ܪܵܘܪ̈ܒܹܐ܃ ܠܵܘ ܒܲܠܚܘܿܕܼ|
      block |ܕܡ̣ܢ ܪܵܡܘܼܬܼܵܐ ܢܸܬܼܢܲܛܪܘܼܢ܃ ܐܸܠܵܐ ܐܲܝܟܼ ܕܲܒܼܥܘܼܗܕܵܢܗܹܝܢ|
      block |ܢܸܬܼܡܲܟܿܟܲܘܿܢ܃ ܕܐܲܓܼܪܵܐ ܝܲܬܝܼܪܵܐ ܢܸܤܒܼܘܼܢ܁ ܒܸܠܥܵܕܼ ܡ̣ܢ ܩܘܼܦܵܚܹ̈ܐ܃|
      block |ܠܵܐ ܡܸܬܼܢܲܛܪܵܐ ܡܵܘܗܲܒܼܬܼܵܐ܁ ܡܵܘܗܲܒܼܬܼܵܐ ܕܠܵܐ ܢܸܤܝܼ̈ܘܿܢܹܐ܃ ܠܐܲܒܼܕܵܢܵܐ|
    block
      block |ܕܲܡܩܲܒܹܠܵܢܹ̈ܝܗ̇ ܡܸܫܬܲܟܼܚܵܐ܁ ܐܸܢ ܦܠܲܚ̣ܬܿ ܫܲܦܝܼܪ ܩܕܼܵܡ ܐܲܠܵܗܵܐ܃|
      block |ܘܝܲܗ̣̄ܒܼܠܵܟܼ ܚܠܵܦ ܬܪܝܼܨܘܼܬܼܵܟܼ ܕܲܠܘܵܬܹܗ ܡܵܘܗܲܒܼܬܼܵܐ܃ ܐܲܝܟܼ ܕܲܢܓܲܪܓܼܵܟܼ|
      block |ܝܲܬܿܝܼܪܵܐ ܘܲܢܚܲܕܹܝܟܼ ܒܦܘܼܠܚܵܢܵܟܼ܃ ܐܲܦܝܼܤܲܝܗܝ ܕܢܸܬܸܠ ܠܵܟܼ ܝܑܼܕܲܥܬܼܵܐ܃|
      block |ܕܬܸܕܲܥ ܐܲܝܟܲܢܵܐ ܡܸܬܼܒܿܥܸܐ ܠܡܸܬܼܡܲܟܵܟܼܘܼ܁ ܐܵܘ ܕܲܢܩܝܼܡ ܥܠܹܝܗ̇|
      block |ܩܲܤܛܘܼܢܵܪܹ̈ܐ܃ ܐܵܘ ܕܢܸܤܒܼܝܼܗ̇ ܬܘܼܒܼ ܡܸܢܵܟܼ܃ ܕܠܵܐ ܬܸܗܘܸܐ ܥܸܠܬܼܵܐ|
      block |ܕܐܲܒܼܕܵܢܵܐ ܡܸܢܵܗ̇܁ ܠܵܐ ܗ̄ܘ̣ܵܐ ܕܟܼܠܢܵܫ ܗ̣̄ܝ ܠܡܸܛܲܪ ܥܘܼܗܪܵܐ|
      block |ܕܠܵܐ ܢܸܟܼܝܵܢ܁|
      block |ܢܲܦܫܵܐ ܕܲܫܩܝܼܠܵܐ ܛܵܥܢܵܐ ܕܲܡܝܲܬܿܪܘܼܬܼܵܐ܃ ܘܲܒܼܚܲܬܝܼܬܼܘܼܬܵܐ ܕܕܸܚܠܲܬܼ|
      block |ܐܲܠܵܗܵܐ ܚܵܝܵܐ܃ ܠܵܐ ܡܲܨܝܵܐ ܕܬܸܗܘܸܐ ܕܲܕܼܠܵܐ ܥܵܩ̈ܬܼܵܐ ܕܟܼܠܝܘܿܡ܁|
      block |ܠܝܼ̈ܦܵܢ ܐܸܢܹܝܢ ܡܝܲܬܿܪ̈ܵܬܼܵܐ ܘܥܵܩ̈ܬܼܵܐ ܒܲܚ̈ܕܼܵܕܹܐ܁ ܕܲܢܦܲܩ̣ ܡ̣ܢ ܐܘܼ̈ܠܨܵܢܹܐ܃|
      block |ܘܡ̣ܢ ܡܝܲܬܿܘܼܬܼܵܐ ܡ̣ܢ ܟܠ ܦܪܘܿܣ܁ ܕܩ̣ܵܘܝܼ ܒܲܡܝܲܬܿܪܘܼܬܼܵܐ܃|
      block |ܩ̣ܵܘܝܼ ܒܥܵܩ̈ܬܼܵܐ܁ ܐܸܢ ܐܸܬܼܝܲܐܲܒܼܬܿ ܠܲܡܝܲܬܿܪܘܼܬܼܵܐ܃ ܐܲܫܠܸܡ̣ܬܿ ܢܲܦܫܵܟܼ ܠܟܼܠ|
      block |ܥܵܩ̈ܢ܁ ܡܝܲܬܿܪܘܼܬܼܵܐ܃ ܡܵܘܠܕܼܵܢܝܼܬܼܵܐ ܗ̣̄ܝ ܕܥܵܩ̈ܬܼܵܐ܁ ܥܵܩ̈ܬܼܵܐ܃ ܡܵܘ̈ܠܕܵܢܝܵܬܼܵܐ|
      block |ܐܸܢܹܝܢ ܕܡܲܟܿܝܼܟܸܘܼܬܼܵܐ܁ ܠܵܐ ܓܹܝܪ ܨܵܒܹ̇ܐ ܐܲܠܵܗܵܐ܃ ܕܬܸܗܘܸܐ ܕܠܵܐ ܨܸܦܬܼܵܐ|
      block |ܢܲܦܫܵܐ܁ ܘܐܲܝܢܵܐ ܕܲܠܗܵܕܹܐ ܪܵܐܹ̇ܓܼ܃ ܠܒܲܪ ܡ̣ܢ ܨܸܒܼܝܵܢܹܗ ܕܐܲܠܵܗܵܐ ܐܸܫ̇ܬܟܲܚ|
      block |ܒܬܲܪܥܝܼܬܹܗ܁ ܨܸܦܬܼܵܐ ܕܹܝܢ܃ ܠܵܐ ܗ̄ܘ̣ܵܐ ܕܦܲܓܼܪ̈ܵܢܵܝܵܬܼܵܐ ܐܵܡܲ݁ܪ ܐܲܢ̄ܐ܃ ܐܸܠܵܐ|
      block |ܕܬܼܘܼ̈ܟܹܐ ܕܢܲܩܝܼܦܝܼܢ ܠܗܹܝܢ ܠܲܡܝܲܬܿܪ̈ܵܬܼܵܐ܁ ܥܕܲܡܵܐ ܓܹܝܪ ܕܠܝܼܕܲܥܬܼܵܐ|
      block |ܕܲܫܪܵܪܵܐ ܢܸܡܛܸܐ܃ ܕܐܝܼܬܹܝܗ̇ ܓܸܠܝܵܢܵܐ ܕܟܲܤ̈ܝܵܬܼܵܐ܃ ܒܝܲܕܼ ܢܸܤܝ̈ܘܿܢܹܐ|
      block |ܡܸܬܼܩܲܪܒܼܝܼܢܲܢ ܠܘܵܬܼ ܡܲܟܿܝܼܟܼܘܼܬܼܵܐ܁ ܐܲܝܢܵܐ ܕܲܕܼܠܵܐ ܥܵܩ̈ܬܼܵܐ ܐܸܫܬܿܟܲܚ|
      block |ܒܲܡܝܲܬܿܪܘܼܬܹܗ܃ ܬܲܪܥܵܐ ܠܪܵܡܘܼܬܼܵܐ ܐܸܬܼܦܬܲܚ ܠܹܗ܁ ܡܵܢ̣ܘܼ|
      block |ܕܡܸܬܼܪܲܓܼܪܲܓܼ ܠܵܗ̇ ܠܗܵܕܹܐ܃ ܢܸܗܘܸܐ ܕܠܵܐ ܥܵܩܵܐ ܒܬܲܪܥܝܼܬܹܗ|
      block |ܠܵܐ ܡܲܨܝܵܐ ܕܲܠܒܲܪ ܡ̣ܢ ܥܸܠܬܼܵܐ ܕܩܘܼܦܵܚܹ̈ܐ܃ ܢܩܵܘܸܐ ܪܸܥܝܵܢܵܐ܁ ܒܡܘܼܟܵܟܼܵܐ܁|
    block
      block |ܘܠܵܐ ܡܲܨܝܵܐ ܕܒܸܠܥܵܕܼ ܡܘܼܟܵܟܼܵܐ܃ ܢܸܬܼܐܡܸܢ ܒܥܸܢܝܵܢܵܐ ܕܬܲܟܼܫܲܦܬܼܵܐ|
      block |ܠܘܵܬܼ ܐܲܠܵܗܵܐ ܫܲܦܝܵܐܝܼܬܼ܁ ܩܲܕܼܡܵܝܑܼܬܼ ܡ̣ܢ ܪܸܢܝܵܐ ܕܘܵܠܝܼܬܼܵܐ ܡܸܬܼܪܲܚܲܩ|
      block |ܒܲܪܢܵܫܵܐ ܒܬܲܪܥܝܼܬܹܗ܃ ܘܗܵܝܕܹܝܢ ܡܸܬܼܩܲܪܒܼܵܐ ܠܘܵܬܹܗ ܪܘܼܚܵܐ|
      block |ܕܪܵܡܘܼܬܼܵܐ܁ ܘܲܒܼܗܵܕܹܐ ܡܚܲܡܤܸܢ ܠܘܼܩܕܲܡ܃ ܘܗܵܝܕܹܝܢ ܡܸܬܼܪܲܚܲܩ|
      block |ܡܸܢܹܗ ܡܲܠܲܐܟܼܵܐ ܕܲܒܼܛܝܼܠܘܼܬܼܵܐ܁ ܗܵܘ̇ ܕܲܟܼܡܵܐ ܕܩܲܪܝܼܒܼ ܠܹܗ܃ ܪܵܡܹ̇ܐ|
      block |ܒܹܗ ܟ̱ܠܹܗ ܪܸܢܝܵܐ ܕܟܹܐܢܘܼܬܼܵܐ܁ ܡܵܐ ܕܹܝܢ ܕܛܲܠܡܹܗ ܠܗܵܢܵܐ܃|
      block |ܘܐܸܬܼܪܲܚܲܩ ܡ̣ܢ ܨܹܐܕܼܵܘܗܝ܃ ܗܵܕܹܝܢ ܩܵܪܹܒܼ ܠܘܵܬܹܗ ܢܘܼܟܼܪܵܝܵܐ܃ ܟܲܕܼ|
      block |ܠܵܐ ܗܵܘܹ̇ܐ ܒܹܗ ܗܵܝܕܝܟ܃ ܐܵܦܠܵܐ ܚܲܕܼ ܪܸܢܝܵܐ ܟܹܐܢܵܐ܁ ܡ̣ܢ ܩܕܼܵܡ|
      block |ܬܒܼܵܪܵܐ܃ ܪܵܡܘܼܬܼܵܐ܃ ܐܵܡܲ݁ܪ ܚܲܟܿܝܼܡܵܐ܁ ܘܲܩܕܼܵܡ ܡܵܘܗܲܒܼܬܼܵܐ܃ ܡܲܟܿܝܼܟܼܘܼܬܼܵܐ܁|
      block |ܒܲܟܼܡܵܝܘܼܬܼܵܐ ܕܪܵܡܘܼܬܼܵܐ ܕܡܸܬܼܚܲܙܝܵܐ ܒܵܗ̇ ܒܢܲܦܫܵܐ܃ ܥܲܠ ܡܲܬܼܩܵܠܵܐ|
      block |ܕܲܬܼܒܼܵܪܵܐ ܕܩܲܝܼܒܼ ܕܢܸܫܬܲܕܲܤ ܥܠܹܝܗ̇ ܡ̣ܢ ܐܲܠܵܗܵܐ ܡܒܲܕܩܵܐ܁ ܘܠܵܐ|
      block |ܒܚܲܕܼ ܡ̣ܢ ܚܛܗ̈ܝܼܢ ܡܸܬܼܪܲܚܲܩ ܐܲܠܵܗܵܐ ܡ̣ܢ ܒܲܪܢܵܫܵܐ܃ ܘܫܵܒܹ̇ܩ ܠܹܗ|
      block |ܓܡܝܼܪܵܐܝܼܬܼ ܘܓܼܵܥ̇ܨܵܐ ܠܹܗ ܡܸܢܹܗ܃ ܥܕܲܡܵܐ ܕܢܸܫܟܲܚ ܥܢܸܐ ܪܸܥܝܵܢܹܗ|
      block |ܒܥܸܢܝܵܢܵܐ ܕܪܵܡܘܼܬܼܵܐ ܐܵܘ ܕܓܼܘܼܕܵܦܵܐ܁ ܡܸܛܠܗܵܢܵܐ܃ ܐܵܦ ܥܸܠܬܼܵܐ ܗܵܘܝܵܐ|
      block |ܠܲܬܼܪܲܝܵܢܵܐ ܩܲܕܸܡܵܝܬܼܵܐ܁|
      block |ܐܲܝܠܹܝܢ ܕܢܵܦ̇ܩܝܼܢ ܡ̣ܢ ܐܘܼܪܚܵܐ ܕܡܲܟܿܝܼܟܼܘܼܬܼܵܐ ܒܬܲܪܥܝܼܬܼܗܘܿܢ܃|
      block |ܘܡܸܫܬܲܠܚܝܼܢ ܡ̣ܢ ܥܘܼܕܼܪܵܢܵܐ ܐܲܠܵܗܝܵܐ܃ ܐܵܘ ܒܲܫܟܼܝܼܪܘܼܬܼܵܐ ܕܦܲܚܙܘܼܬܼܵܐ|
      block |ܢܵܦ̇ܠܝܼܢ܃ ܐܵܘ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ܃ ܐܵܘ ܒܢܸܟܼܝܵܢܵܐ|
      block |ܕܗܵܘܢܵܐ܁ ܐܲܝܠܹܝܢ ܕܒܲܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ ܡܸܬܿܬܿܪܝܼܡܝܼܢ܃|
      block |ܤܘܼܓܼܐܗܘܿܢ ܒܦܲܚܙܘܼܬܼܵܐ ܫܟܼܝܼܪܬܵܐ ܢܵܦ̇ܠܝܼܢ܁ ܐܲܝܠܹܝܢ ܕܹܝܢ ܕܒܼܝܼܕܲܥܬܼܵܐ|
      block |ܘܕܼܘܼܒܵܪܵܐ ܕܪܸܥܝܵܢܵܐ܃ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ܃ ܐܵܘ|
      block |ܒܛܲܪܝܘܼܬܼܵܐ ܕܗܵܘܢܵܐ܁ ܪܵܡܘܼܬܼܵܐ ܐܝܼܬܹܝܗ̇܃ ܠܵܘ ܐܸܡܲܬܼܝ ܕܢܸܥܒܲܪ|
    block
      block |ܒܪܸܥܝܵܢܵܐ ܚܘܼܫܵܒܼܵܗ̇ ܕܗܵܕܹܐ܃ ܐܵܦܠܵܐ ܐܸܢܗ̤ܘ ܕܢܸܓܼܕܲܫ ܘܢܸܙܕܟܸܐ|
      block |ܡܸܢܵܗ̇ ܒܲܙܒܲܢ܃ ܐܸܠܵܐ ܗܵܝ̇ ܕܲܢܩܵܘܸܐ ܒܗ̇܁ ܓܲܠܝܵܐ ܗ̣̄ܝ ܕܲܠܗܵܘ̇܃ ܐܵܦ|
      block |ܬܘܵܬܼܵܐ ܐܝܼܬܼ ܠܹܗ܁ ܗܵܢܵܐ ܕܹܝܢ ܡܵܐ ܕܐܲܚܒܼܵܗ̇܃ ܠܵܐ ܝܵܕܲܥ̇ ܕܢܸܬܿܬܿܘܸܐ܁|
      block |ܐܸܢ ܢܸܬܿܬܿܘܸܐ܃ ܐܵܦܠܵܐ ܡܟܲܬܲܪ ܒܵܗ̇܁ ܠܵܘ ܗܵܝ̇ ܕܢܸܚܛܸܐ ܐܵܘ|
      block |ܕܢܲܪܫܲܥ ܒܝܼܫܵܐ ܥܲܠ ܐܲܠܵܗܵܐ܃ ܐܸܠܵܐ ܗܵܝ̇ ܕܲܢܩܵܘܸܐ ܒܵܗ̇ ܒܒܼܝܼܫܬܵܐ܁|
      block |ܗܵܝ̇ ܡܲܢ܃ ܬܵܚܘܿܒܼܘܼܬܹܗ ܕܲܟܼܝܵܢܵܐ ܡܫܵܘܕܥܵܐ܁ ܗܵܕܹܐ ܕܹܝܢ܃ ܡܲܪܚܘܼܬܼܵܐ|
      block |ܕܨܸܒܼܝܵܢܵܐ܁ ܘܐܵܦ ܬܘܼܒܼ ܡ̣ܢ ܫܘܼܒܼܚܵܐ ܕܲܒܼܢܲܝ̈ܢܵܫܵܐ ܡܸܬܿܛܪܸܐ ܐ̄ܢܵܫ|
      block |ܒܡܲܕܥܹܗ܃ ܘܡܸܬܼܡܚܸܐ ܒܫܵܢܝܘܼܬܼܵܐ܁ ܐܸܡܲܬܼܝ ܕܲܠܒܲܪ ܡ̣ܢ ܡܫܘܼܚܬܹܗ|
      block |ܪܵܐܹܓܼ ܕܢܸܤܐܲܥܪܵܢ ܒܐܝܼܕܹܗ ܒܲܝܢܵܬܼܗܘܿܢ܃ ܡܸܛܠ ܕܬܹܐܪܲܒܼ|
      block |ܬܸܫܒܿܘܿܚܬܼܵܐ ܕܪܲܒܼܘܼܬܹܗ܁ ܐܲܝܟܼ ܡܲܢ ܕܢܲܪܓܫܘܼܢ܃ ܕܩܲܪܝܼܒܼ ܤܲܓܝܼ|
      block |ܠܐܲܠܵܗܵܐ܁ ܤܲܓܝܼ̈ܐܹܐ ܗܘ̤ܵܘ ܕܐܸܬܼܝܲܬܲܪܘ ܒܕܼܘܼܒܵܪܹ̈ܐ܃ ܘܝܼܪܸܒܼܘ|
      block |ܒܡܵܘ̈ܗܒܼܵܬܼܵܐ ܕܡ̣ܢ ܐܲܠܵܗܵܐ܃ ܘܐܸܬܼܝܲܩܲܪܘ ܒܫܘܼ̈ܟܵܢܹܐ ܕܐܵܬܼ̈ܘܵܬܼܵܐ܁|
      block |ܘܒܼܵܬܲܪܟܸܢ ܩܲܒܸܠ̣ܘ ܫܘܼܚܠܵܦܵܐ܃ ܘܲܢܪܤܲܒܼܘ ܡܚܘܿܬܼܵܐ ܡ̣ܢ ܐܲܠܵܗܵܐ܃|
      block |ܗܵܢܘܿܢ ܕܗܵܟܲܢ ܐܸܬܼܝܲܩܲܪܘ ܗ̄ܘ̣ܵܘ ܡ̣ܢ ܩܕܝܼܡ܁ ܒܲܕܼܠܵܐ ܐܵܫܟܲܚܘ|
      block |ܠܡܸܛܥܲܢ ܠܡܵܘ̈ܗܒܼܵܬܼܵܐ ܤܲܓܝܼ̈ܐܬܼܵܐ ܕܲܢܤܲܒܼܘ܃ ܘܐܸܬܿܕܒܲܪܘ ܠܪܵܡܘܼܬܼܵܐ܃|
      block |ܘܐܸܫܬܕܝܼܘ ܐܲܝܟܼ ܤܘܼܠܐܵܢܵܐ ܡ̣ܢ ܐܲܠܵܗܵܐ܃ ܘܲܗܘ̤ܵܘ ܝܲܬܝܼܪܹ̈ܐ ܠܪܲܒܘܼܬܼ|
      block |ܛܲܟܼܤܵܐ ܕܒܹܗ ܐܝܼܬܲܝܗܘܿܢ ܗ̄ܘ̣ܵܘ܁ ܤܲܓܝܼ̈ܠܹܐ ܬܘܼܒܼ ܕܲܗܘ̤ܵܘ ܒܗܝܼ̈ܠܹܐ|
      block |ܘܲܡܤܲܬ̈ܬܹܐ ܒܗܵܘܢܵܐ܃ ܘܲܬܼܩܝܼ̈ܠܵܢ ܡܸܠܲܝ̈ܗܘܿܢ܃ ܘܢܲܟܼ̈ܦܹܐ ܒܕܼܘܼܒܵܪ̈ܲܝܗܘܿܢ܃|
      block |ܘܲܪܓܼܝܼܓܼܝܼܡ ܒܝܼܕܲܥܬܼܗܘܿܢ܃ ܘܲܗܘ̤ܵܘ ܐܵܬ̤ܵܐ ܕܤܘܼܪܵܕܼܵܐ ܠܝܵܕܼܸܘܿܥܲܝ̈ܗܘܿܢ܃|
      block |ܘܲܚܙܵܬܼܵܐ ܡܲܠܝܲܬܼ ܒܸܟܼܝܵܐ ܠܚܲܙܵܝܹ̈ܐ܁|
      block |ܒܲܒܼܟܼܵܬܼܵܐ ܪܲܒܿܬܼܵܐ ܐܲܪܝܼܡ ܩܵܠܵܟܼ ܠܘܵܬܼ ܐܲܠܵܗܵܐ܃ ܘܲܫܐܲܠ|
    block
      block |ܡܲܟܿܝܼܟܼܘܼܬܼܵܐ܁ ܡܠܝܼ ܦܘܼܡܵܟܼ ܡ̣ܢ ܕܸܡܥܲܝ̈ܟ܃ ܘܦܲܠܦܸܠ ܪܹܫܵܟܼ|
      block |ܒܥܲܦܪܵܐ܁ ܘܡ̣ܢ ܐܲܪܥܵܐ ܠܵܐ ܬܩܘܼܡ܃ ܘܪܹܫܵܟܼ ܡ̣ܢ ܐܲܪܥܵܐ ܠܵܐ ܬܪܝܼܡ܃|
      block |ܥܕܲܡܵܐ ܕܚܵܐܹ̇ܣ ܥܠܲܝܟܼ ܐܲܠܵܗܵܐ܃ ܘܡܲܥܒܲܪ ܠܵܟܼ ܡ̣ܢ ܚܲܝܹ̈ܐ ܗܵܠܹܝܢ ܟܲܕܼ|
      block |ܫܵܠܹ̇ܡ ܐܲܢ̄ܬܿ܁ ܐܵܘ ܕܢܸܬܼܪܲܚܲܡ ܥܠܲܝܟ܃ ܘܢܸܬܸܠ ܠܵܟܼ ܡܲܟܿܝܼܟܼܘܼܬܼܵܐ܁|
      block |ܘܠܵܐ ܬܸܫܠܸܐ ܡ̣ܢ ܐܸܒܼܠܵܐ܃ ܥܕܲܡܵܐ ܕܡܲܪܓܸܫ ܐܲܢ̄ܬܿ ܒܢܲܦܫܵܟܼ|
      block |ܕܲܢܤܲܒܼܬܿ܁ ܕܕܲܠܡܵܐ ܐܲܝܟܼ ܚܲܕܼ ܡ̣ܢ ܗܵܠܹܝܢ ܡܸܫܬܿܟܲܚ ܐܲܢ̄ܬܿ ܡܸܢܫܹܠܝ܁|
      block |ܘܐܵܦܸܢ ܢܤܲܒܼܬܿ܃ ܥܲܝܢܲܝ̈ܟ ܠܵܐ ܬܪܝܼܡ܃ ܘܠܲܫܡܲܝܵܐ ܠܵܐ ܬܸܚܙܸܐ܁|
      block |ܘܡ̣ܢ ܚܸܙܘܵܐ ܕܐ̄ܢܵܫܵܐ܃ ܚܝܵܪܵܟܼ ܠܵܐ ܬܸܡܠܸܐ܁ ܘܠܸܒܵܟܼ ܡ̣ܢ ܕܸܚܠܬܼܵܐ|
      block |ܘܒܼܵܥܘܼܬܼܵܐ܃ ܠܵܐ ܢܢܘܼܚ܁ ܟܒܲܪ ܬܸܫܬܵܘܙܲܒܼ ܡ̣ܢ ܒܝܼ̈ܫܵܬܼܵܐ ܕܲܡܛܲܝ̈ܒܵܢ|
      block |ܠܫܹ̈ܐܕܹܐ ܒܐܘܼܚܵܐ ܕܗܵܢܵܐ ܕܘܼܒܵܪܵܐ܃ ܡܠܸܐ ܥܲܡܛܵܢܵܐ ܘܩܲܛܝܼܢ|
      block |ܐܘܼܪܚܵܐ܃ ܘܤܲܓܝܼ ܬܘܼܩ̈ܠܵܬܼܵܐ܃ ܡܲܪܝܼܕܼ ܒܝܼܕܲܥܵܬܼܵܐ ܕܡܸܬܿܕܲܪܟܵܢܘܼܬܹܗ|
      block |ܠܲܟܼܝܵܢܵܐ ܕܐ̈ܢܵܫܵܐ܁ ܗܲܝܡܸܢܲܝܢܝ ܐܵܚܝ܃ ܘܐܲܫܲܪ ܠܡܸܠܲܬܼܝ܃ ܕܠܵܐ ܤܵܦܹ̇ܿܩ|
      block |ܐܲܢ̄ܬܿ ܠܡܲܕܼܪܵܟܼܘܼ ܠܟܼܠܹܗ ܚܲܝܠܗܘܿܢ ܕܫܹ̈ܐܕܹܐ܃ ܘܠܵܐ ܤܵܦ̇ܩܵܐ|
      block |ܝܑܼܕܸܥܬܼܵܟܼ ܠܡܸܤܡܲܟܼ ܩܕܼܵܡ ܨܸܢ̈ܥܵܬܼܗܘܿܢ܁ ܐܲܪܦܵܐ ܗܵܫܵܐ ܕܐܲܫܝܼܕܼ|
      block |ܠܓܼܵܘ ܡܸܢܵܟܼ ܢܘܼܗܪܵܐ ܤܲܓܝܼܐܵܐ܃ ܗܵܘ̇ ܕܒܹܗ ܡܸܫܬܿܟܲܚ ܚܘܼܒܹܗ|
      block |ܕܲܡܫܝܼܚܵܐ܃ ܘܲܚܡܝܼܠ ܐܲܢ̄ܬܿ ܠܓܼܵܘ ܡ̣ܢ ܫܘܼܪܵܐ ܕܪ̈ܲܚܡܹܐ ܐܲܠܵܗܵܝܹ̈ܐ܃|
      block |ܡܸܛܠ ܐܝܼܩܵܪܵܐ ܕܡܲܟܿܝܼܟܼܘܼܬܼܵܐ ܕܲܫܟܼܝܼܚܵܐ ܠܵܟܼ܁ ܐܸܢ ܠܓܼܵܘ ܡ̣ܢ|
      block |ܥܲܡܛܵܢܵܐ ܕܢܸܤܝ̈ܘܿܢܹܐ ܬܸܥܘܿܠ ܟܲܕܸ ܢܲܪܚܸܩ ܗܵܢܵܐ ܢܘܼܗܪܵܐ܃|
      block |ܘܬܸܫܬܿܒܸܩ ܠܡܸܬܼܢܲܤܵܝܘܼ ܒܗܵܘ̇ ܚܵܫܟܵܐ ܥܲܒܿܝܼܛܵܐ ܕܢܲܦܫܵܐ܃ ܕܐܲܝܠܹܝܢ|
      block |ܕܡ̣ܢ ܐܲܠܵܗܵܐ ܡܸܫܬܲܒܼܩܝܼܢ ܘܒܼܐܝܼ̈ܕܲܝ ܫܹ̈ܐܕܹܐ ܡܸܫܬܲܠܡܝܼܢ܃ ܗܵܝܕܹܝܢ|
      block |ܝܵܕܲܥ̇ ܐܲܢ̄ܬܿ܃ ܕܡܸܫܬܿܟܲܚ ܐܲܢ̄ܬܿ ܩܕܼܵܡܲܝܗܘܿܢ܃ ܐܲܝܟܼ ܝܲܠܘܕܵܐ ܕܠܵܐ|
    block
      block |ܝܵܕܲܥ̇ ܠܐܲܝܟܵܐ ܢܹܐܙܲܠ܁ ܘܗܵܟܲܢܵܐ ܡܸܬܕܵܘܕܼܵܐ ܟ̱ܠܵܗ̇ ܝܑܼܕܲܥܬܼܵܟܼ܃ ܐܲܝܟܼ|
      block |ܕܛܲܠܝܵܐ ܙܥܘܿܪܵܐ܁ ܘܗܵܢܵܐ ܪܸܥܝܵܢܵܐ ܡܫܲܪܪܵܐ ܕܒܲܐܠܵܗܵܐ܃ ܘܚܲܬܿܝܼܬܼܘܼܬܼܵܐ|
      block |ܕܝܼܕܲܥܬܼܵܟܼ܃ ܘܬܲܪܥܝܼܬܼܵܟܼ ܚܠܝܼܡܬܼܵܐ܃ ܗܵܘ̈ܝܵܢ ܡܸܬܼܡܲܨ̈ܥܵܢ ܒܝܲܡܵܐ|
      block |ܕܦܘܼ̈ܠܵܓܹܐ܁ ܒܲܚܕܼܵܐ ܡܨܸܐ ܐܲܢ̄ܬܿ ܙܵܟܹ̇ܐ ܐܲܢ̄ܬܿ ܠܗܘܿܢ܃ ܒܡܲܟܿܝܼܟܼܘܼܬܼܵܐ|
      block |ܒܲܠܚܘܿܕܼ܃ ܡܵܐ ܕܩܲܕܼܡ̣ܬܿ ܐܸܚܲܕܼܬܿ ܠܗܵܕܹܐ܃ ܐܸܬܼܒܲܛܲܠ ܟ̱ܠܹܗ|
      block |ܚܲܝܠܗܘܿܢ܁ ܠܵܐ ܡܵܐ ܕܫܲܦܝܵܐܝܼܬܼ ܬܸܪܕܹܐ ܒܚܲܕܼܘܼܬܼܵܟܼ ܕܒܲܐܠܵܗܵܐ܃|
      block |ܬܸܤܒܲܪ ܚܘܼܠܡܵܢܵܐ ܕܢܲܦܫܵܟܼ܁ ܐܸܠܵܐ ܐܸܡܲܬܼܝ ܕܐܲܤܝܼܪܘܼܬܼܵܐ ܕܲܒܼܨܸܒܼ̈ܘܵܬܼܵܐ|
      block |ܠܵܐ ܡܕܼܵܘܕܼܵܐ ܪܸܥܝܵܢܵܟܼ ܡ̣ܢ ܚܘܼܒܵܐ ܕܐܲܠܵܗܵܐ ܘܲܕܼܩܲܪܝܼܒܼܵܐ܃ ܘܠܵܐ|
      block |ܐܲܚܝܼܕܼܘܼܬܼܵܐ ܕܲܒܼܦܲܪ̈ܨܘܿܦܹܐ܃ ܡ̣ܢ ܡܲܪܢܝܼܢܬܼܵܟܼ ܕܲܒܼܡܵܪܲܢ܁ ܕܠܹܗ ܫܘܼܒܼܚܵܐ܃|
      block |ܘܠܲܢ ܢܢܲܛܲܪ ܒܩܲܪܝܼܒܼܘܼܬܹܗ ܘܲܒܼܥܸܢܝܵܢܹܗ܁ ܐܵܡܹܝܢ܁|
  block 59
    block
      block |ܡܹܐܡܪܵܐ ܡܵܘܬܿܪܵܢܵܐ܁ ܢܛ܁|
    block
      block |ܫܲܪܝܼܪܵܐ ܡܸܠܬܹܗ ܕܡܵܪܲܢ ܕܐܸܡ݂ܲܪ܃ ܕܠܵܐ ܡܸܫܟܲܚ ܐ̄ܢܵܫ܃ ܥܲܡ|
      block |ܚܘܼܒܹܗ ܕܥܵܠܡܵܐ܃ ܠܡܸܩܢܵܐ ܚܘܼܒܵܐ ܕܐܲܠܵܗܵܐ܁ ܘܠܵܐ ܥܲܡ ܚܘܼܠܛܵܢܵܐ|
      block |ܕܒܹܗ܃ ܠܡܸܬܼܚܲܠܵܛܘܼ ܒܐܲܠܵܗܵܐ܁ ܘܠܵܐ ܠܡܹܐܨܲܦ ܕܥܵܠܡܵܐ܃|
      block |ܘܲܠܡܹܐܨܲܦ ܕܐܲܠܵܗܵܐ܁ ܟܲܕܼ ܕܹܝܢ ܫܵܒܹ̇ܩ ܐ̄ܢܵܐ ܗܵܠܹܝܢ ܕܡܸܛܠ ܫܘܼܒܼܚܵܐ|
      block |ܤܪܝܼܩܵܐ܃ ܐܲܝܟܼ ܕܲܒܼܤܘܿܓܼܵܐܐ ܒܥܸܠܲܬܼ ܚܫܲܚܬܼܵܐ ܕܤܘܼܢܩܵܢ ܦܲܓܼܪܵܐ|
      block |ܡܸܬܼܕܢܹܝܢ ܤܲܓܝܼ̈ܐܹܐ ܡܸܢܲܢ ܠܗܵܕܹܐ܃ ܗܵܠܹܝܢ ܕܐܸܫܬܵܘܕܝܼܘ ܦܘܼܠܚܵܢ|
      block |ܡܲܠܟܘܼܬܼܵܐ ܕܲܫܡܲܝܵܐ܃ ܘܠܵܐ ܡܸܬܿܕܲܟܼܪܝܼܢ ܫܘܼܘܕܵܝܹܗ ܕܡܵܪܲܢ ܕܐܸܡ݂ܲܪ܃|
      block |ܕܐܸܢ ܥܲܠ ܡܲܠܟܿܘܼܬܼܵܐ ܕܲܫܡܲܝܵܐ ܬܸܥܒܿܕܼܘܼܢ ܟ̱ܠܵܗ̇ ܨܸܦܬܼܟܼܘܿܢ܃|
    block
      block |ܗܵܠܹܝܢ ܕܤܘܼܢܩܵܢ ܟܝܵܢܵܐ ܕܡܸܬܼܚܙܸܐ ܠܵܐ ܡܲܚܤܲܪ ܐ̄ܢܵܐ ܠܟܼܘܿܢ܁|
      block |ܐܸܠܵܐ ܐܵܬܼ̈ܝܵܢ ܠܟܼܘܿܢ ܗܸܢܹܝܢ ܡ̣ܢ ܢܲܦܫܗܹܝܢ܃ ܡ̣ܢ ܩܕܼܵܡ ܕܬܸܪܢܘܿܢ|
      block |ܠܲܚܫܲܚܬܼܗܹܝܢ ܠܥܸܕܵܢܵܐ ܕܤܘܼܢܩܵܢܵܐ܃ ܟܲܕܼ ܐܵܦܠܵܐ ܥܲܠ ܪܸܢܝܵܐ|
      block |ܕܲܚܠܵܦܲܝܗܹܝܢ ܡܲܪܦܸܐ ܐ̄ܢܵܐ ܠܟܼܘܿܢ ܕܬܸܤܬܲܢܩܘܼܢ܀ ܥܲܠ ܦܵܪܲܚܬܼܵܐ|
      block |ܕܲܕܼܠܵܐ ܢܦܸܫ ܕܡܸܛܠܵܬܼܟܼܘܿܢ ܕܬܸܤܬܲܢܩܘܼܢ܀ ܥܲܠ ܦܵܪܲܚܬܼܵܐ|
      block |ܕܲܕܼܠܵܐ ܢܦܸܫ ܕܡܸܛܠܵܬܼܟܼܘܿܢ ܐܸܬܼܒܲܪܝܲܬ̤ ܒܛܝܼܠ ܠܹܗ ܠܐܲܠܵܗܵܐ܃|
      block |ܘܲܠܟܼܘܿܢ ܕܙܕܝܼܩܘܼܬܼܵܐ ܝܵܨ̇ܦܝܼܢ ܐܢ̄ܬܘܿܢ ܡܲܗܡܸܫ ܡܸܢܟܼܘܿܢ ܐܲܝܢܵܐ|
      block |ܕܥܲܠ ܪ̈ܘܼܚܵܢܵܝܵܬܼܵܐ ܒܛܝܼܠ ܠܹܗ܃ ܐܵܦܸܢ ܒܲܡܢܵܬܼܵܐ܃ ܦܲܓܼܪ̈ܵܢܵܝܵܬܼܵܐ ܡܸܬܿܛܲܝ̈ܒܼܵܢ|
      block |ܠܹܗ܃ ܐܵܦ ܕܠܵܐ ܝܲܨܝܼܦܘܼܬܼܵܐ ܕܲܥܠܲܝܗܹܝܢ܃ ܠܦܘܼܬܼ ܐܵܠܨܘܼܬܼܗܹܝܢ|
      block |ܘܲܠܦܘܼܬܼ ܙܲܒܼܢܗܹܝܢ܁ ܐܲܝܢܵܐ ܕܹܝܢ܃ ܕܒܲܬܼܪ̈ܲܝܵܢܝܵܬܼܵܐ ܝܲܨܝܼܦܘܼܬܼܵܐ ܡܚܵܘܸܐ|
      block |ܠܒܲܪ ܡ̣ܢ ܙܸܕܼܩܵܐ܃ ܐܵܦ ܟܲܕܼ ܠܵܐ ܨܵܒܹ̇ܐ܃ ܢܵܦܹ̇ܠ ܡ̣ܢ ܐܲܠܵܗܵܐ܁ ܟܲܕܼ|
      block |ܕܹܝܢ ܚܢܲܢ ܝܵܨ̇ܦܝܼܢܲܢ ܕܗܵܠܹܝܢ ܕܡܸܛܠ ܫܡܹܗ ܕܡܵܪܲܢ܃ ܡܵܪܲܢ ܝܵܨܹ̇ܦ|
      block |ܠܲܢ ܕܬܲܪ̈ܬܲܝܗܹܝܢ܃ ܠܦܘܼܬܼ ܡܫܘܼܚܬܼܵܐ ܕܝܲܨܝܼܦܘܼܬܲܢ܃ ܘܝܲܩܝܼܪܘܼܬܹܗ|
      block |ܕܤܘܼܢܩܵܢܵܐ ܕܟܼܠ ܚܕܼܵܐ ܡܸܢܗܹܝܢ܁ ܒܪܲܡ ܕܹܝܢ܃ ܚܢܲܢ ܒܘܼܩܝܵܐ|
      block |ܕܐܲܠܵܗܵܐ ܠܵܐ ܗ̄ܘ̣ܵܐ ܒܗܵܠܹܝܢ ܦܲܗܼܪ̈ܵܢܵܝܵܬܼܵܐ ܢܸܒܼܥܸܐ ܒܢܲܦܫܲܢ ܚܠܵܦ|
      block |ܥܲܡ̈ܠܲܝܢ܃ ܐܸܠܵܐ ܥܲܠ ܤܲܒܼܪܵܐ ܕܲܥܬܼܝܼܕܼ ܢܚܝܼܪ ܠܟܼܠܹܗ ܦܘܼܠܚܵܢܲܢ܁|
      block |ܒܕܲܐܝܢܵܐ ܕܲܚܕܼܵܐ ܙܒܲܢ ܡ̣ܢ ܚܘܼܒܵܐ ܕܢܲܦܫܵܐ ܠܲܡܝܲܬܿܪܘܼܬܼܵܐ ܝܲܗ̣̄ܒܼ|
      block |ܢܲܦܫܹܗ܃ ܘܐܸܬܼܝܲܐܲܒܼ ܠܦܘܼܠܚܵܢܵܗ̇ ܓܡܝܼܪܵܐܝܼܬܼ܃ ܠܵܐ ܘܬܼܒܼ ܒܛܝܼܠ|
      block |ܠܹܗ ܥܲܠ ܗܵܠܹܝܢ ܕܦܲܓܼܪܵܐ ܠܲܡܚܵܪ܃ ܕܐܸܢ ܢܸܗܘ̈ܝܵܢ ܐܵܘ ܠܵܐ ܢܸܗܘ̈ܝܵܢ܁|
      block |ܗܵܝ̇ ܕܲܟܼܡܵܐ ܙܲܒܼܢ̈ܝܼܢ ܫܵܒܹ̇ܩ ܐܲܠܵܗܵܐ ܕܢܸܬܼܢܲܤܘܿܢ ܒܕܲܐܝܼܟܼ ܗܵܠܹܝܢ|
      block |ܪ̈ܵܚܡܹܝܗ̇ ܕܲܡܝܲܬܿܪܘܼܬܼܵܐ܁ ܘܠܵܘ ܒܲܠܚܘܿܕܼ܃ ܐܸܠܵܐ ܘܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ|
      block |ܕܡ̣ܢ ܟܠ ܕܘܼܟܼ ܫܵܒܹ̇ܩ ܠܡܸܬܿܬܿܥܵܪܘܼ ܥܠܲܝܗܘܿܢ܁ ܘܡܵܚܹ̇ܐ ܠܗܘܿܢ|
      block |ܐܲܝܟܼ ܕܠܐܝܼܘܿܒܼ ܒܦܲܓܼܪܗܘܿܢ܃ ܘܡܲܥܸܠ ܠܗܘܿܢ ܠܚܲܤܝܼܪܘܼܬܼܵܐ܃|
    block
      block |ܘܲܡܟܲܦܲܪ ܡܸܢܗܘܿܢ ܠܐ̄ܢܵܫܘܼܬܼܵܐ܁ ܘܡܵܚܹ̇ܐ ܠܗܘܿܢ ܒܟܼܠ ܕܲܩܢܹܝܢ܃|
      block |ܒܲܠܚܘܿܕܼ ܕܹܝܢ ܕܲܠܢܲܦܫܗܘܿܢ ܠܵܐ ܢܸܬܼܩܲܪܲܒܼ ܢܸܟܼܝܵܢܵܐ܀|
      block |ܠܵܐ ܡܲܨܝܵܐ ܕܒܼܐܘܼܪܚܵܐ ܕܟܹܐܢܘܼܬܼܵܐ ܪܵܕܼܝܼܢܲܢ܃ ܘܠܵܐ ܢܸܦܓ̈ܥܵܢ ܒܲܢ|
      block |ܟܡܝܼܪ̈ܵܬܼܵܐ܃ ܐܵܦ ܦܲܓܼܪܵܐ ܕܠܵܐ ܢܸܚܲܫ ܟܘܼܪ̈ܗܵܢܹܐ ܘܟܹܐܒܹ̈ܐ܃ ܘܲܢܩܵܘܸܐ|
      block |ܕܠܵܐ ܫܘܼܚܠܵܦ܃ ܐܸܢ ܐܹܝܢ ܒܲܡܝܲܬܿܪܘܼܬܼܵܐ ܐܲܚܸܒܼܢܲܢ ܠܡܸܚܵܐ܁ ܕܐ̄ܢܵܫ|
      block |ܕܹܝܢ ܢܸܬܼܚܲܫܲܚ ܒܨܸܒܼܝܵܢܹܗ ܒܩܸܛܠܵܐ ܐܵܘ ܒܚܘܼܒܵܠܵܐ ܕܲܩܢܘܿܡܹܗ܃ ܐܵܘ|
      block |ܒܚܲܕܼ ܡ̣ܢ ܢܸܟܼܝܵܢ̈ܝܼܢ܃ ܕܝܼܢܵܐ ܐܝܼܬܼ ܠܹܗ܁ ܐܸܢ ܕܹܝܢ ܟܲܕܼ ܒܐܘܼܪܚܵܐ|
      block |ܕܟܹܐܢܘܼܬܼܵܐ ܪܵܕܹܐ܃ ܘܥܵܒܹ̇ܕܼ ܡܲܪܕܝܼܬܼܵܐ ܠܘܵܬܼ ܐܲܠܵܗܵܐ܃ ܘܐܝܼܬܼ ܠܹܗ|
      block |ܤܲܓܝܼ̈ܐܹܐ ܒܢܲܝ̈ ܕܘܼܡܚܵܐ܃ ܘܒܼܵܗ̇ ܒܐܘܼܪܚܵܐ ܦܵܓܼܥܵܐ ܒܹܗ ܚܕܼܵܐ ܡ̣ܢ|
      block |ܗܵܠܹܝܢ܃ ܠܵܐ ܙܵܕܹܩ ܠܹܗ ܕܢܸܤܛܸܐ ܡܸܢܵܗ̇܃ ܐܸܠܵܐ ܚܵܕܼܝܵܐܝܼܬܼ ܢܲܩܲܒܸܠ|
      block |ܕܠܵܐ ܥܘܼܩܵܒܼ܃ ܟܲܕܼ ܡܵܘܕܹܐ ܕܫܲܕܲܪ ܠܹܗ ܐܲܠܵܗܵܐ ܡܵܘܗܲܒܼܬܹܗ܁|
      block |ܕܐܸܫܬܘܝܼ ܡܸܛܠܵܬܹܗ ܕܢܸܬܼܡܲܨܲܥ ܒܢܸܤܝ̈ܘܿܢܹܐ܃ ܕܢܸܗܘܸܐ ܫܵܘܬܵܦܵܐ|
      block |ܠܚܲܫܵܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ܃ ܘܲܕܼܫܲܪܟܵܐ ܕܩܲܕܝܼ̈ܫܹܐ܃ ܕܲܚܠܵܦ ܐܘܼܪܚܵܐ|
      block |ܕܐܲܠܵܗܵܐ ܐܘܼ̈ܠܨܵܢܹܐ ܤܲܝܒܲܪܘ܁ ܕܐܲܫܘܝܹܗ ܐܲܠܵܗܵܐ ܕܐܵܦ ܗ̤ܘ܃ ܚܠܵܦ|
      block |ܐܘܼܪܚܵܐ ܕܲܡܝܲܬܿܪܘܼܬܼܵܐ ܥܵܩ̈ܬܼܵܐ ܢܸܤܒܿܘܿܠ܃ ܐܵܦܸܢ ܒܝܲܕܼ ܒܢܲܝ̈ܢܵܫܵܐ ܐܵܬܼ̈ܝܵܢ܃|
      block |ܐܵܘ ܡ̣ܢ ܫܹ̈ܐܕܹܐ ܐܵܘ ܡ̣ܢ ܦܲܓܼܪܵܐ܁ ܠܵܘ ܒܸܠܥܵܕܼ ܡ̣ܢ ܪܸܡܙܵܐ ܐܲܠܵܗܵܝܐ|
      block |ܗܵܠܹܝܢ ܡܸܫܬܲܒܼ̈ܩܵܢ ܠܡܹܐܬܼܵܐ܃ ܐܸܠܵܐ ܐܲܝܟܼ ܕܬܸܗܘܸܐ ܠܵܟܼ ܥܸܠܬܼܵܐ|
      block |ܕܙܲܕܝܼܩܘܼܬܼܵܐ܁ ܕܠܵܐ ܡܲܨܝܵܐ ܕܲܐ̄ܚܪܵܢܝܵܐܝܼܬܼ ܢܸܥܒܿܕܼܝܼܘܗܝ ܐܲܠܵܗܵܐ|
      block |ܕܢܸܬܼܝܲܬܲܪ܃ ܠܐܲܝܢܵܐ ܕܐܸܬܼܪܲܓܼܪܲܓܼ ܠܡܸܗܘܸܐ ܠܘܵܬܹܗ܃ ܐܸܠܵܐ ܐܸܢ ܟܲܕܼ|
      block |ܢܩܲܪܸܒܼ ܠܹܗ ܢܸܤܝ̈ܘܿܢܹܐ ܕܥܲܠ ܐܲܦܲܝ̈ ܩܘܼܫܬܼܵܐ܁ ܘܲܕܼܗܵܕܹܐ ܐ̄ܢܵܫ ܡ̣ܢ|
      block |ܢܲܦܫܹܗ ܕܢܸܥܒܸܿܕܼ ܠܵܐ ܡܸܫܟܲܚ܃ ܕܲܠܗܕܹܐ ܪܲܒܿܘܼܬܼܵܐ ܢܸܫܬܿܘܸܐ܃ ܕܲܚܠܵܦ|
    block
      block |ܗܵܠܹܝܬ ܐܲܠܵܗܵܝ̈ܬܼܵܐ ܠܢܸܤܝܘܿܢܵܐ ܢܸܥܘܿܠ ܟܲܕܼ ܚܵܕܹܐ܃ ܒܸܠܥܵܕܼ ܡ̣ܢ ܡܵܘܗܲܒܼܬܼܵܐ|
      block |ܕܡ̣ܢ ܡܫܝܼܚܵܐ܃ ܤܵܗܹ̇ܕܼ ܛܘܼܒܼܵܢܵܐ ܫܠܝܼܚܵܐ܁ ܕܗܵܟܲܢܵܐ ܪܲܒܵܐ ܨܒܘܼܬܼܵܐ|
      block |ܗܵܕܹܐ܃ ܕܓܲܠܝܵܐܝܼܬܼ ܡܵܘܗܲܒܼܬܼܵܐ ܩܵܪܹܐ܃ ܠܗܵܝ̇ ܕܐ̄ܢܵܫ ܥܲܠ ܐܲܦܲܝ̈|
      block |ܤܲܒܼܪܵܐ ܕܒܲܐܠܵܗܵܐ ܠܚܲܫܵܐ ܢܸܬܿܛܲܝܲܒܼ ܒܗܲܝܡܵܢܘܼܬܼܵܐ܃ ܟܲܕܼ ܐܵܡܲ݁ܪ܃|
      block |ܘܗܵܕܹܐ ܠܲܡ ܡ̣ܢ ܐܲܠܵܗܵܐ ܗ̄ܘ̣ ܐܵܬܼܝܲܗܒܲܬ̤ ܠܟܼܘܿܢ܃ ܕܠܵܐ ܒܲܠܚܘܿܕܼ|
      block |ܡܗܲܝܡܵܢܘܼ ܬܗܲܝܡܢܘܼܢ ܒܹܗ ܠܲܫܡܝܼܚܵܐ܃ ܐܸܠܵܐ ܕܐܵܦ ܥܲܠ ܐܲܦܵܘ̈ܗܝ|
      block |ܬܸܚܫܘܼܢ܁ ܘܲܗ̤ܘܲܝܬܿܘܿܢ ܡܵܘܕܹܝܢ ܕܠܵܐ ܫܲܠܘܵܐ܃ ܠܗܵܘ̇ ܕܲܦܪܲܩܟܼܘܿܢ ܡ̣ܢ|
      block |ܫܘܼܠܛܵܢܹܗ ܕܚܸܫܘܿܟܼܵܐ ܕܥܵܠܡܵܐ܃ ܘܩܲܪܸܒܼܟܼܘܿܢ ܠܡܲܠܟܿܘܼܬܼܵܐ ܕܲܒܼܪܹܗ܃|
      block |ܘܲܥܒܲܕܼܟܼܘܿܢ ܫܵܘ̈ܬܵܦܹܐ ܥܲܡ ܟܠܗܘܿܢ ܒܢܲܝ̈ ܢܘܼܗܪܵܐ ܕܚܲܫ̣ܘ ܡܸܛܠ|
      block |ܐܲܠܵܗܵܐ܃ ܐܲܝܟܼ ܕܬܸܡܛܘܿܢ ܠܲܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ܁|
      block |ܘܗܵܝ̇ ܕܲܟܼܬܲܒܼ ܦܲܛܪܘܿܣ ܒܐܸܓܲܪܬܹܗ܃ ܐܸܡܲܬܼܝ ܠܲܡ ܕܚܵܫ̇ܝܼܢ|
      block |ܐܢ̄ܬܿܘܿܢ ܥܲܠ ܐܲܦܲܝ̈ ܙܲܕܝܼܩܘܼܬܼܵܐ܃ ܛܘܼܒܲܝܟܿܘܿܢ܁ ܕܫܵܘ̈ܬܵܦܹܐ ܬܸܗܘܘܿܢ|
      block |ܕܚܲܫܹܗ ܕܲܡܫܝܼܵܚܵܐ܁ ܠܵܐ ܡܵܕܹܝܢ ܐܸܡܲܬܼܝ ܕܬܸܗܘܸܐ ܒܲܪܘܲܚܬܼܵܐ ܒܚܲܕܼܿܘܼܬܼܵܐ|
      block |ܬܕܼܘܼܨ܃ ܟܲܕܼ ܕܹܝܢ ܥܵܪ݁ܨܵܬܼܵܐܢ ܢܸܤܡ̈ܟܼܵܢ ܥܠܲܝܟ ܬܲܠܒܸܫ ܟܡܝܼܪܘܼܬܼܵܐ|
      block |ܠܦܲܪܨܘܿܦܵܟܼ܃ ܘܐܲܝܟܼ ܡܸܕܸܡ ܕܢܘܼܟܼܪܵܝܵܐ ܗ̄ܘ̣ ܠܐܘܼܪܚܵܐ ܕܐܲܠܵܗܵܐ|
      block |ܬܸܚܫܘܿܒܼ܁|
      block |ܗܵܐ ܡ̣ܢ ܫܢܲܝ̈ܵܐ ܘܕܼܵܪܹ̈ܐ܃ ܒܝܲܕܼ ܙܩܝܼܦܵܐ ܘܡܵܘܬܵܐ ܕܪܝܼܫܵܐ|
      block |ܐܘܼܪܚܹܗ ܕܐܲܠܵܗܵܐ܁ ܠܵܟܼ ܡ̣ܢ ܐܲܝܟܵܐ ܠܵܟܼ ܗܵܕܹܐ܃ ܕܲܠܒܲܪ ܡ̣ܢ ܐܘܼܪܚܵܐ|
      block |ܡܸܬܼܚܲܙ̈ܝܵܢ ܠܵܟܼ ܥܵܩ̈ܬܼܵܐ ܕܒܼܵܗ̇ ܠܵܐ ܗ̄ܘ̣ܵܐ ܒܥܸܩܒܼܵܐ ܕܩܲܕܝܼ̈ܫܹܐ ܨܵܒܹ̇ܐ|
      block |ܐܲܢ̄ܬܿ ܠܡܸܪܕܵܐ ܐܵܘ ܐܘܼܪܚܵܐ ܦܪܝܼܫܬܼܵܐ ܡܸܢܵܟܼ ܡܸܢܵܟܼ ܘܠܵܟܼ ܨܵܒܹ̇ܐ ܐܲܢ̄ܬܿ|
      block |ܠܡܸܕܼܪܲܫ܃ ܘܲܕܼܠܵܐ ܚܲܫܵܐ ܬܸܪܕܹܐ ܒܵܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ܃|
    block
      block |ܙܩܝܼܦܵܐ ܗ̄ܘ̣ ܕܟܼܠܝܘܿܡ܁ ܠܵܐ ܐ̄ܢܵܫ ܒܲܢܝܵܚܵܐ ܤܵܠܹ̇ܩ ܠܲܫܡܲܝܵܐ܃ ܝܵܕܼܥܝܼܢܲܢ|
      block |ܐܘܼܪܚܵܐ ܕܲܢܝܵܚܵܐ ܠܐܲܝܟܵܐ ܕܵܪܫܵܐ܁ ܐܲܝܢܵܐ ܕܹܝܢ ܕܲܒܼܟܼܠܹܗ ܠܸܒܵܐ ܐܲܓܼܥܸܠ|
      block |ܢܲܦܫܹܗ ܠܐܲܠܵܗܵܐ܃ ܠܵܐ ܡܸܡܬܼܘܿܡ ܨܵܒܹ̇ܐ ܐܲܠܵܗܵܐ ܕܲܕܼܠܵܐ ܨܸܦܬܼܵܐ|
      block |ܢܸܥܒܿܕܼܝܼܘܗܝ܃ ܗܵܢܵܘ ܕܹܝܢ ܨܸܦܬܼܵܐ ܕܥܲܠ ܐܲܦܲܝ̈ ܩܘܼܫܬܼܵܐ܁ ܐܸܠܵܐ ܡ̣ܢ|
      block |ܗܵܕܹܐ ܝܵܕܲܥ̇ ܕܡ̣ܢ ܐܲܠܵܗܵܐ ܡܸܬܿܕܲܒܲܪ܃ ܕܐܲܡܝܼܢܵܐܝܼܬܼ ܡܫܲܕܲܪ ܥܠܵܘܗܝ|
      block |ܥܵܩ̈ܬܼܵܐ܁ ܐܲܝܠܹܝܢ ܕܹܝܢ ܕܲܒܼܢܸܤܝ̈ܘܿܢܹܐ ܡܸܬܿܕܲܒܿܪܝܼܢ܃ ܠܵܐ ܡ̣ܢ ܡܬܼܘܿܡ|
      block |ܡܸܫܬܲܒܼܩܝܼܢ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܼܵܐ ܠܡܸܦܲܠ ܒܐܝܼ̈ܕܲܝ ܫܹ̈ܐܕܹܐ܁|
      block |ܝܲܬܿܝܼܪܵܐܝܼܬܼ ܐܸܢ ܡܢܲܫܩܝܼܢ ܠܪܸ̈ܓܼܠܹܐ ܕܐܲܚܹ̈ܐ܃ ܘܲܡܚܲܦܹܝܢ ܥܲܠ|
      block |ܒܘܼܨܵܪ̈ܲܝܗܘܿܢ܃ ܘܲܡܤܲܬܿܪܝܼܢ ܐܲܝܟܼ ܕܝܼܠܗܘܿܢ܁ ܐܲܝܢܵܐ ܕܲܕܼܠܵܐ ܨܸܦܬܼܵܐ|
      block |ܨܵܒܹ̇ܐ ܕܢܸܗܘܸܐ ܒܥܵܠܡܵܐ ܗܵܢܵܐ ܘܒܲܡܝܲܬܿܪܘܼܬܼܵܐ ܢܸܬܿܕܲܒܲܪ܃ ܗܵܢܵܐ܃|
      block |ܠܵܗ̇ ܠܐܘܼܪܚܵܐ ܤܲܒܼܥܵܗ̇܁ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܡܦܲܫܩܵܢܵܐ|
      block |ܒܦܸܢܩܝܼܬܼܵܐ ܕܡܲܬܲܝ܃ ܐܲܝܠܹܝܢ ܠܲܡ ܕܠܲܡܝܲܬܿܪܘܼܬܼܵܐ ܪܓܼܝܼܓܼܝܼܢ܃ ܠܵܐ|
      block |ܡܸܫܟܿܚܵܐ ܕܢܲܡܕܘܼܢ ܡ̣ܢ ܥܵܩ̈ܬܼܵܐ܁ ܟܡܵܐ ܕܹܝܢ ܕܠܘܼܩܒܲܠ|
      block |ܤܲܩܘܼ̈ܒܼܠܵܝܵܬܼܵܐ ܪܵܕܝܼܝܵܐ ܢܲܦܫܵܐ܃ ܐܲܢܲܢܩܹܐ܃ ܕܥܵܩ̈ܬܼܵܗ̇ ܤܵܓܼ̈ܝܵܢ܁ ܐܸܡܲܬܼܝ|
      block |ܕܹܝܢ ܕܗܵܠܹܝܢ ܦܵܫ̣ ܡܸܢܵܗ̇܃ ܠܘܼܩܕܲܡ ܗ̤ܝ ܦܵܫܲܬ̤ ܡ̣ܢ ܕܝܼܠܵܗ̇܁ ܐܲܝܢܵܐ|
      block |ܕܐܵܡܼܲܪ ܕܲܕܼܠܵܐ ܨܸܦܬܼܵܐ ܐܝܼܬܼܵܘܗܝ ܘܒܲܡܝܲܬܿܪܘܼܬܼܵܐ ܡܸܬܿܕܲܒܲܪ܃ ܗܵܢܵܐ|
      block |ܐܵܦܠܵܐ ܕܡ̣ܢ ܡܵܢܵܐ ܕܡ̣ܢ ܡܵܢܵܐ ܡܸܬܼܝܲܠܕܵܐ ܗ̤ܝ ܡܝܲܬܿܪܘܼܬܼܵܐ ܒܢܲܦܫܵܐ ܝܵܕܲܥ̇܁|
      block |ܡܦܵܤܝܼܢܲܢ ܓܹܝܪ ܕܲܡܕܲܒܿܪܵܢܹܝܗ̇ ܕܲܡܝܲܬܿܪܘܼܬܼܵܐ ܡܵܢܵܐ ܐܸܢܘܿܢ܁ ܒܝܲܕܼ|
      block |ܢܸܤܝܘܿܢܹ̈ܐ ܡܸܬܼܦܲܬܲܚ ܬܲܪܥܵܐ ܕܲܫܡܲܝܵܐ ܩܕܼܵܡ ܢܲܦܫܵܐ܁ ܐܲܒܼܵܗܲܝ̈ܢ܃|
      block |ܒܗܵܕܹܐ ܐܘܼܪܚܵܐ ܕܲܒܿܪܘܼܢ܁ ܐܲܠܵܗܵܐ ܕܹܝܢ ܕܢܲܨܲܚ ܠܩܲܕܝܼܫܵܘ̈ܗܝ|
      block |ܒܐܵܓܘܿܢܵܐ܃ ܘܠܵܐ ܐܸܬܼܡܚܸܠܘ ܚܘܼܫܵܒܲܝ̈ܗܘܿܢ ܡ̣ܢ ܤܲܒܼܪܵܐ ܕܲܥܬܼܝܼܕܼ܃|
      block |ܗܘ̣ ܢܢܲܛܲܪ ܘܲܢܥܲܕܲܪ ܠܲܢ ܒܲܨ̈ܠܵܘܵܬܼܗܘܿܢ܁ ܐܵܡܹܝܢ܀ ܙܲܕܝܼ̈ܩܹܐ ܕܹܝܢ ܠܵܘ|
    block
      block |ܒܲܠܚܘܿܕܼ ܒܨܸܒܼܝܵܢܗܘܿܢ ܡܸܬܼܢܲܨܚܝܼܢ ܒܥܲܡ̈ܠܹܐ ܫܲܦܝܼܪܹ̈ܐ܃ ܐܸܠܵܐ ܐܵܦ|
      block |ܒܢܸܤܝܘܿܢܹ̈ܐ ܕܠܵܐ ܒܨܸܒܼܝܵܢܵܐ ܪܵܘܪܒܼܵܐܝܼܬܼ ܡܸܬܼܢܲܨܚܝܼܢ܃ ܒܝܲܕܼܸ ܒܘܼܚܪܵܢܵܐ|
      block |ܕܲܡܤܲܝܒܿܪܵܢܘܼܬܼܗܘܿܢ܁ ܒܗܵܝ̇ ܕܲܚܠܝܼܨܵܐܝܼܬܼ ܡܤܲܝܒܿܪܝܼܢ܃ ܟܠܗܹܝܢ|
      block |ܟܡܝܼܪ̈ܵܬܼܵܐ ܕܲܬܼܢܵܢ܁ ܟܲܕܼ ܡܤܲܟܹܿܝܢ ܠܐܲܓܼܪܵܐ ܬܡܝܼܗܵܐ܃ ܕܥܵܠܡܵܐ|
      block |ܕܲܥܬܼܝܼܕܼ܁ ܢܲܦܫܵܐ ܕܐܲܚܝܼܕܼܵܐ ܒܕܸܚܠܲܬܼ ܐܲܠܵܗܵܐ܃ ܠܵܐ ܕܵܚ̇ܠܵܐ ܡ̣ܢ ܡܸܕܸܡ|
      block |ܕܡܲܟܸܿܐ ܠܵܗ̇ ܦܲܓܼܪܵܢܵܐܝܼܬܼ܁|
  block 60
    block
      block |ܥܲܠ ܗܵܝ̇ ܙܵܕܹܩ ܕܠܵܐ ܐܵܢܲܢܩܹܐ ܠܡܸܪܲܓܼ ܐܵܘ ܠܡܸܒܼܥܵܐ܃|
      block |ܕܐܵܬ̤ܵܐ ܡܸܕܸܡ ܓܲܠܝܵܐܝܼܬܼ ܒܐܝܼܕܲܢ ܐܵܘ ܠܘܵܬܲܬ ܬܸܫܬܲܡܲܫ܁ ܣ܁|
    block
      block |ܟܲܕܼ ܒܟܼܠܙܒܲܢ ܩܲܪܝܼܒܼܘܼ ܡܵܪܝܵܐ ܒܝܲܕܼ ܥܘܼܕܼܪ̈ܵܢܵܘܗܝ ܠܘܵܬܼ|
      block |ܩܲܕܝ̈ܫܹܐ܃ ܒܸܠܥܵܕܼ ܡ̣ܢ ܐܵܢܲܢܩܹܐ ܠܵܐ ܡܚܵܘܸܐ ܚܲܝܠܹܗ ܒܓܲܠ̈ܝܵܬܼܵܐ܃ ܒܝܲܕܼ|
      block |ܤܵܥܘܿܪܘܼܬܼܵܐ ܡܸܕܸܡ ܕܐܵܬ̤ܵܐ ܡܸܬܼܪܲܓܼܫܵܢܝܼܬܼܵܐ܁ ܕܠܵܐ ܢܸܗܘ̈ܝܵܢ|
      block |ܡܥܲܕܪ̈ܵܢܝܵܬܲܢ ܦܲܟܿܝ̈ܗܵܢ܃ ܘܲܠܘܵܬܼ ܤܘܼܓܦܵܢܵܐ ܢܥܲܬ̈ܕܼܵܢܵܢ܁ ܘܗܵܕܹܐ܃|
      block |ܟܲܕܼ ܗܵܢܵܐ ܟ̱ܠܹܗ ܒܛܝܼܠ ܠܹܗ ܥܠܲܝܗܘܿܢ܃ ܕܐܵܦܠܵܐ ܚܲܕܼ ܥܸܕܵܢܵܐ|
      block |ܫܵܠ̇ܝܵܐ ܡܸܢܗܘܿܢ ܤܵܥܘܿܪܘܼܬܹܗ ܒܟܸܤܝܵܐ܁ ܐܸܠܵܐ ܒܟܼܠܡܸܕܸܡ ܫܵܒܹ̇ܩ|
      block |ܠܗܘܿܢ ܕܗܸܢܘܿܢ ܢܚܵܘܘܿܢ ܝܲܨܝܼܦܘܼܬܼܵܐ ܐܲܝܟܼ ܚܲܝܠܗܘܿܢ܃ ܘܒܲܨܠܘܿܬܼܵܐ|
      block |ܢܸܠܐܘܿܢ܁ ܐܸܢܕܹܝܢ ܐܝܼܬܹܝܗ̇ ܨܒܼܘܼܬܼܵܐ ܕܲܢܚܘܼܒܼ ܡ̣ܢ ܥܲܤܩܘܼܬܼܵܗ̇|
      block |ܡܲܬܼܩܵܠܵܐ ܕܝܼܕܲܥܬܼܗܘܿܢ܃ ܡܵܐ ܕܗܸܢܘܿܢ ܐܸܬܼܡܚܸܠܘ ܘܦܵܫ̣ܘ|
      block |ܡܸܢܵܗ̇܃ ܡܸܛܠ ܕܠܵܐ ܐܝܼܬܹܝܗ̇ ܕܲܟܼܝܵܢܵܐ ܤܵܦܩܘܼܬܼܵܐ܃ ܗ̤ܘ ܓܵܡܲܪ ܐܲܝܟܼ|
      block |ܪܲܒܿܘܼܬܼܵܐ ܕܚܲܝܠܹܗ܃ ܐܲܝܟܼ ܕܙܵܕܹܩ ܘܝܵܕܲܥ̇ ܕܲܡܥܲܕܲܪ ܠܗܘܿܢ܁ ܟܡܵܐ|
    block
      block |ܕܡܲܨܝܵܐ܃ ܒܟܸܤܝܵܐ ܡܚܲܝܸܠ ܠܗܘܿܢ܃ ܕܢܸܬܼܡܨܘܿܢ ܠܘܼܩܒܲܠ|
      block |ܥܲܤܩܘܼܬܼܵܐ ܗܵܝ̇܁ ܕܲܒܼܝܲܕܼ ܝܑܼܕܲܥܬܼܵܐ ܕܲܡܫܲܟܸܿܢ ܠܗܘܿܢ܃ ܥܵܒܹ̇ܕܼ ܕܢܸܫܬܿܪܸܐ|
      block |ܥܘܼܪܩܵܠܵܗ̇܁ ܘܲܒܼܝܲܕܼ ܬܹܐܘܿܪܝܼܵܐ ܡܥܝܼܪ ܠܗܘܿܢ܃ ܠܘܵܬܼ ܬܸܫܒܿܘܿܚܬܼܵܐ܁|
      block |ܕܬܸܗܘܸܐ ܠܝܘܼܬܼܪܵܢܵܐ܃ ܠܘܵܬܼ ܬܪ̈ܲܝܗܘܿܢ ܓܲܒܹ̈ܐ܁ ܐܸܢܕܹܝܢ ܥܲܠ ܓܲܠܝܘܼܬܼܵܗ̇|
      block |ܕܡܲܥܒܿܕܼܵܢܘܼܬܼܵܐ ܤܢܝܼܩܵܐ ܨܒܼܘܼܬܼܵܐ܃ ܗܵܝܕܹܝܢ ܡܸܛܠ ܐܵܢܲܢܩܹܐ ܥܵܒܹ̇ܕܼ|
      block |ܗܵܕܹܐ܁ ܚܲܟܿܝܼܡܝܼܢ ܐܸܢܘܿܢ ܦܘܼܪ̈ܢܵܤܵܘܗܝ܃ ܘܠܵܐܠ̈ܨܵܬܼܵܐ ܡܫܲܡܫܝܼܢ܃|
      block |ܘܠܵܐ ܗ̄ܘ̣ܵܐ ܠܫܸܓܼܡܵܐ܁ ܐܲܝܢܵܐ ܕܲܕܼܠܵܐ ܐܵܢܲܢܩܹܐ ܡܲܡܪܲܚ ܥܠܲ ܗܵܕܹܐ܃|
      block |ܐܵܘ ܒܵܥܹ̇ܐ ܡ̣ܢ ܐܲܠܵܗܵܐ ܘܡܸܬܼܪܲܓܼܪܲܓܼ ܕܬܸܕܼܡܪ̈ܵܬܼܵܐ ܘܚܲܝ̈ܠܹܐ|
      block |ܒܐܝܼܕܼܵܘ̈ܗܝ ܢܸܗܘܘܿܢ܃ ܡܢܲܤܸܐ ܡ̣ܢ ܫܹܐܕܼܵܐ ܡܓܲܚܟܼܵܢܵܐ ܐܸܫܬܼܟܲܚ|
      block |ܒܡܲܕܿܥܹܗ܁ ܐܸܠܵܐ ܘܫܲܒܼܗܪܵܢܵܐ܃ ܡܵܠܘܿܢ܃ ܘܲܟܼܪܝܼܗ ܒܬܹܐܪܬܵܐ܁|
      block |ܒܐܘܼܠܨܵܢܵܐ ܓܹܝܪ܃ ܠܡܸܫܐܲܠ ܥܘܼܕܼܪܵܢܵܐ ܕܐܲܠܵܗܵܐ ܙܵܕܹܩ܁ ܕܠܵܐ|
      block |ܩܛܝܼܪܵܐ ܕܹܝܢ ܕܡܸܕܸܡ ܠܲܡܢܲܤܵܝܘܼ ܕܩܹܘܲܢܕܹܝܢܘܿܣ ܐܝܼܬܹܝܗ̇܁ ܘܐܵܦܠܵܐ|
      block |ܙܲܕܝܼܩܵܐ ܐܝܼܬܼܵܘܗܝ ܕܲܫܪܵܪܵܐ܃ ܐܲܝܢܵܐ ܕܗܵܕܹܐ ܪܵܐܹ̇ܓܼ܁ ܗܵܝ̇ ܕܹܝܢ ܕܡܵܪܝܵܐ|
      block |ܥܵܒܹ̇ܕܼ ܟܲܕܼ ܗ̤ܘ ܠܵܐ ܨܵܒܹ̇ܐ܃ ܗܵܕܹܐ ܠܤܘܿܓܼܐܗܘܿܢ ܕܩܲܕܝܼ̈ܫܹܐ ܫܟܼܝܼܚܵܐ܁|
      block |ܗܵܝ̇ ܕܐ̄ܢܵܫ ܒܨܸܒܼܝܵܢܹܗ ܢܸܪܲܓܼ ܠܗܵܕܹܐ ܟܲܕܼ ܠܲܝܬܿ ܐܵܠܨܘܼܬܼܵܐ܃|
      block |ܡܲܦܘܼܠܬܼܵܐ ܗ̣̄ܝ ܕܡ̣ܢ ܙܗܝܼܪܘܼܬܼܵܐ܃ ܘܡܸܫܬܲܪܥܵܢܘܼܬܼܵܐ ܕܡ̣ܢ ܝܑܼܕܲܥܬܼܵܐ|
      block |ܕܲܫܪܵܪܵܐ܁ ܘܐܸܢ ܒܗܵܕܹܐ ܐܸܫܬܿܡܲܥ ܗܵܘ̇ ܕܲܡܦܝܼܣ܃ ܐܲܝܟܼ ܕܐܲܡܪܲܚ̣|
      block |ܠܘܵܬܼ ܡܵܪܲܢ ܘܡܸܫܟܲܚ ܐܲܬܼܪܵܐ ܥܠܵܘܗܝ܃ ܡܝܲܒܸܿܠ ܠܹܗ ܠܹܗ ܠܘܵܬܼ|
      block |ܐ̄ܚܪܹܬܼܵܐ ܕܪܲܒܵܐ ܡܸܢܵܗ̇܁ ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ܃ ܠܵܐ ܡܸܬܼܪܲܓܼܪܓܼܝܼܢ|
      block |ܠܵܗ̇ ܠܗܵܕܹܐ܃ ܘܠܵܐ ܒܲܠܚܘܿܕܼ ܕܠܵܐ ܡܸܬܼܚܲܫܒܼܝܼܢ ܗܵܕܹܐ܃ ܐܸܠܵܐ|
    block
      block |ܐܵܦܠܵܐ ܟܲܕܼ ܡܸܬܼܝܲܗܒܵܪ ܠܗܘܿܢ ܒܵܥܹ̇ܝܢ܁ ܘܠܵܘ ܒܲܠܚܘܿܕܼ ܠܥܹܝܢ ܐ̄ܢܵܫ܃|
      block |ܐܸܠܵܐ ܐܵܦܠܵܐ ܒܹܝܬܼ ܠܗܘܿܢ ܘܲܠܢܲܦܫܗܘܿܢ܀|
      block |ܗܵܐ ܓܹܝܪ ܚܲܕܼ ܡ̣ܢ ܩܕܝܼ̈ܫܹܐ܃ ܟܲܕܼ ܡܸܛܠ ܫܲܦܝܘܼܬܹܗ ܐܸܬܼܝܲܗܒܲܬ̤|
      block |ܠܹܗ ܡܵܘܗܲܒܼܬܼܵܐ܃ ܘܲܡܩܲܕܸܡ ܗ̄ܘ̣ܵܐ ܘܝܵܕܲܥ̇ ܐܸܡܲܬܼܝ ܕܐ̄ܢܵܫ ܐܵܬܹ̇ܐ|
      block |ܗ̄ܘ̣ܵܐ ܠܘܵܬܹܗ܃ ܒܥ̣ܵܐ ܡ̣ܢ ܐܲܠܵܗܵܐ܃ ܟܲܕܼ ܐܲܦܝܼܣ ܐܵܦ ܠܲܐ̄ܚܪ̈ܵܢܹܐ|
      block |ܕܲܢܨܲܠܘܿܢ ܠܘܵܬܹܗ܃ ܕܬܸܫܬܿܩܸܠ ܡܸܢܹܗ ܡܵܘܗܲܒܼܬܼܵܐ܁ ܐܲܒܼ̈ܗܵܬܼܵܐ ܕܹܝܢ܃|
      block |ܐܵܦܠܵܐ ܒܙܲܒܼ̈ܢܹܐ ܕܐܵܠ̈ܨܵܬܼܵܐ ܒܗܵܕܹܐ ܦܵܪܹܗ̄ܤܝܼܵܐ ܡܸܬܼܚܲܫܚܝܼܢ ܗ̄ܘ̣ܵܘ܁|
      block |ܗܵܐ ܗܵܘ̇ ܛܘܼܒܼܵܢܵܐ ܐܲܡܘܿܢ ܓܲܒܼܪܵܐ ܩܲܕܝܼܫܵܐ ܒܲܫܪܵܪܵܐ ܚܲܕܼ ܡ̣ܢ|
      block |ܐܲܒܼ̈ܗܵܬܼܵܐ ܬܡܝܼ̈ܗܹܐ܃ ܒܲܙܒܲܢ ܟܲܕܼ ܐܵܙܹ̇ܠ ܗ̄ܘ̣ܵܐ ܠܲܫܠܵܡܹܗ ܕܡܵܪܝ|
      block |ܐܵܢܛܘܿܢܝܼܣ܃ ܘܲܛܥ̣ܵܐ ܒܡܲܕܼܒܿܪܵܐ܃ ܠܵܐ ܐܸܡ݂ܲܪ ܕܐܲܠܵܗܵܐ ܫܩܘܿܠܲܝܢܝ|
      block |ܘܤܝܼܡܲܝܢܝ ܐܲܝܟܵܐ ܕܐܝܼܬܼܵܘܗܝ ܐܲܢܛܘܿܢܝܼܣ܁ ܟܲܕܼ ܛܵܒܼ ܡܸܫܟܲܚ ܗ̄ܘ̣ܵܐ|
      block |ܠܡܸܥܒܲܕܼ ܡܸܕܸܡ ܕܕܼܵܡܹ̇ܐ ܠܗܵܕܹܐ܃ ܡܸܛܠ ܩܲܪܝܼܒܼܘܼܬܹܗ ܕܲܠܘܵܬܼ|
      block |ܐܲܠܵܗܵܐ܃ ܘܐܵܢܲܢܩܹܐ ܗ̄ܘ̣ܵܬܼ ܕܲܨܒܼܘܼܬܼܵܐ܁ ܐܲܝܟܼ ܕܐܡܝܼܪ ܡܸܛܠ ܗܵܘ̇|
      block |ܐܲܬܼܪܵܐ܃ ܕܲܠܩܹܘܲܢܕܹܝܢܘܿܣ ܡܵܛ̇ܝܢ ܗ̄ܘ̣ܵܘ܃ ܐܲܝܠܹܝܢ ܕܛܵܥܹ̇ܝܢ ܗ̄ܘ̣ܵܘ|
      block |ܒܡܲܕܼܸܒܿܪܵܠ ܗܵܘ̇܁ ܘܥܲܠ ܗܵܠܹܝܢ ܟܠܗܹܝܢ܃ ܠܵܐ ܐܸܡ݂ܲܪ ܠܐܲܠܵܗܵܐ|
      block |ܗܵܕܹܐ܃ ܐܸܠܵܐ ܒܲܠܚܘܿܕܼ ܗܵܕܹܐ ܚܕܼܵܐ ܡܸܠܬܼܵܐ ܐܸܡ݂ܲܪ܃ ܡܵܪܝܵܐ ܠܲܡ܃ ܠܵܐ|
      block |ܬܸܫܒܿܘܿܩ ܠܡܹܐܒܲܕܼ ܓܒܼܝܼܠܬܵܟ܁ ܚ̣ܙܲܝܬܿ ܡܲܟܿܝܼܟܼܘܼܬܼܵܐ܃ ܐܸܤܬܲܟܲܠ̣ܬܿ|
      block |ܚܸܟܼܡܬܼܵܐ ܕܲܫܪܵܪܵܐ ܕܐܲܒܼ̈ܗܵܬܼܵܐ ܐܲܠܵܗܵܐ ܕܹܝܢ ܝܲܨܝܼܦܘܼܬܼܵܐ ܕܐܝܼܬܼ ܠܹܗ|
      block |ܥܲܠ ܩܲܕܝܼ̈ܫܹܐ܃ ܡܸܛܠ ܕܝܵܕܲܥ̇ ܗ̄ܘ̣ܵܐ ܕܫܲܪܝܼܪ ܗ̄ܘ̣ ܓܲܒܼܪܵܐ܃ ܘܠܵܐ|
    block
      block |ܡܸܬܼܡܚܸܠ ܒܚܘܼܫܵܒܹܗ ܒܝܲܕܼ ܪܵܡܘܼܬܼܵܐ܃ ܥ̣ܒܲܕܼ ܐܲܝܟܼ ܕܫܵܘܝܵܐ ܠܪܲܒܿܘܼܬܹܗ|
      block |ܕܓܲܒܼܪܵܐ܁ ܘܟܲܕܼ ܗ̤ܘ ܠܵܐ ܐܲܦܝܼܣ܃ ܐܲܠܵܗܵܐ ܡܸܕܸܡ ܕܙܵܕܹܩ ܥ̣ܒܲܕܼ܁|
      block |ܘܲܕܼܡܸܟܼ ܠܲܡ܃ ܘܩܵܡ̣܁ ܘܲܚ̣ܙܵܐ ܒܲܕܼܡܘܼܬܼ ܐܝܼܕܼܵܐ ܕܒܲܪܢܵܫܵܐ ܕܬܲܠܝܵܐ|
      block |ܠܥܸܠ ܡ̣ܢ ܪܹܫܹܗ ܒܲܫܡܲܝܵܐ܃ ܘܲܡܚܵܘܝܵܐ ܠܹܗ ܐܘܼܪܚܵܐ܃ ܥܕܲܡܵܐ ܕܐܸܙܲܠ̣|
      block |ܘܩܵܡ̣ ܠܥܸܠ ܡ̣ܢ ܡܥܲܪܬܹܗ ܕܛܘܼܒܼܵܢܵܐ ܐܲܢܛܘܿܢܝܼܣ܁ ܚ̣ܙܲܝܬܿܛ|
      block |ܒܛܝܼܠܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܒܲܝܬܵܝܵܘ̈ܗܝ ܡܸܫܟܲܚ ܗ̄ܘ̣ܵܐ|
      block |ܓܹܝܪ ܕܐܵܦܠܵܐ ܢܸܫܒܿܩܝܼܘܗܝ ܕܢܸܛܥܸܐ܁ ܐܸܠܵܐ ܪܵܚܹܡ ܗ̄ܘ̣ܵܐ܃ ܕܢܸܕܲܥ|
      block |ܕܲܟܼܡܵܐ ܒܛܝܼܠ ܠܹܗ ܥܠܵܘܗܝ܁ ܘܫܲܒܼܩܹܗ ܕܢܸܛܥܸܐ܃ ܘܚܵܘܝܹܗ|
      block |ܬܘܼܒܼ ܐܘܼܪܚܵܐ ܥܹܝܢ ܒܲܓܼܠܸܐ܁ ܘܠܵܐ ܒܝܲܕܼ ܒܲܪܢܵܫܵܐ܃ ܐܸܠܵܐ ܒܝܲܕܼ|
      block |ܡܲܠܲܐܟܼܵܐ ܘܒܼܵܐܐܲܪ ܡܚܵܘܸܐ ܠܹܗ܁ ܐܹܝܘ ܠܲܒܼܛܝܼܠܘܼܬܹܗ ܕܐܲܠܵܗܵܐ ܕܥܲܠ|
      block |ܩܲܕܝܼ̈ܫܹܐ! ܐܸܬܿܕܲܟܼܪ ܘܗܵܝ̇ ܕܐܲܒܵܐ ܡܵܩܵܪܝܼܣ܃ ܕܟܲܕܼ ܐܵܙܹ̇ܠ ܗ̄ܘ̣ܵܐ|
      block |ܠܐܸܤܩܹܛܹܐ ܟܲܕܼ ܛܥܝܼܢ ܗ̄ܘ̣ܵܐ ܐܸܤܦܪ̈ܝܼܕܹܐ܁ ܘܲܬܼܚܸܒܼ ܘܦܵܫ̣܃ ܘܝܼܬܸܒܼ|
      block |ܠܹܗ܃ ܒܲܕܼܠܵܐ ܐܸܫܟܲܚ̣ ܕܲܢܗܲܠܸܟܼ܁ ܠܵܐ ܫܐܸܠ̣ ܡ̣ܢ ܐܲܠܵܗܵܐ ܡܸܕܸܡ܃|
      block |ܕܢܸܥܒܸܿܕܼ ܠܘܵܬܹܗ ܐܲܝܟܼ ܕܲܒܼܡܲܥܒܿܕܼܵܢܘܼܬܼܵܐ ܠܲܢܚܵܝܹܗ܁ ܐܸܠܵܐ ܐܲܓܼܥܸܠ̣|
      block |ܢܲܦܫܹܗ ܠܐܲܠܵܗܵܐ܃ ܟܲܕܼ ܐܵܡܲ݁ܪ܃ ܐܲܠܵܗܵܐ ܐܲܢ̄ܬܿ ܝܵܕܲܥ̇ ܐܲܢ̄ܬܿ ܕܠܲܝܬܿ ܒܝܼ|
      block |ܬܘܼܒܼ ܚܲܝܠܵܐ܁ ܘܡܸܚܕܼܵܐ ܐܸܫܬܿܩܸܠ ܪܸܡܙܵܢܵܐܝܼܬܼ ܡ̣ܢ ܡܲܥܒܿܕܼܵܢܘܼܬܼܵܐ|
      block |ܕܐܲܠܵܗܵܐ܃ ܘܐܸܬܿܬܿܤܝܼܡ ܐܲܝܟܵܐ ܕܒܼܵܥܹ̇ܐ ܗ̄ܘ̣ܵܐ ܠܡܹܐܙܲܠ܃ ܗ̤ܘ ܥܲܡ|
      block |ܐܸܤܦܪ̈ܝܼܕܼܵܘܗܝ܁|
      block |ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܐܲܡܝܼܢܵܐܝܼܬܼ ܗܵܕܹܐ ܪܵܢܹܝܢ ܒܢܲܦܫܗܘܿܢ܃ ܕܠܵܐ|
      block |ܫܵܘܹ̇ܝܢ ܠܐܲܠܵܗܵܐ܁ ܘܲܒܼܗܵܕܹܐ ܡܸܬܼܒܿܩܹܝܢ ܕܫܲܪܝܪܝܼܢ܃ ܕܕܼܵܘܲܝ̈ܵܐ ܚܵܫ̇ܒܿܝܼܢ|
      block |ܢܲܦܫܗܘܿܢ܁ ܘܲܕܼܠܵܐ ܫܵܘܹ̇ܝܢ ܠܝܲܨܝܼܦܘܼܬܼܵܐ ܕܡܸܢܹܗ܃ ܫܲܪܝܼܪܵܐܝܼܬܼ ܡܵܘܕܹܝܢ|
      block |ܒܟܸܤܝܵܠ ܘܲܒܼܓܸܠܝܵܐ܁ ܘܐܲܝܟܼ ܚܲܛܵܝܹ̈ܐ ܘܲܡܫܲܦ̈ܠܹܐ ܝܲܨܝܼܦܘܼܬܼܵܐ ܘܠܹܐܘܬܼܵܐ|
    block
      block |ܡܚܵܘܹ̇ܝܢ ܥܲܠ ܟܠܡܸܕܸܡ܃ ܘܠܲܐܠܵܗܵܐ ܡܲܓܼܥܠܝܼܢ ܢܲܦܫܗܘܿܢ|
      block |ܒܗܲܝܡܵܢܘܼܬܼܵܐ܁ ܟܲܕܼ ܗܸܢܘܿܢ܃ ܠܵܐ ܦܵܝ̇ܫܝܼܢ ܐܲܝܟܼ ܚܲܝܠܗܘܿܢ ܡ̣ܢ ܡܸܕܸܡ|
      block |ܕܙܵܕܹܩ ܠܗܘܿܢ ܕܢܸܥܒܿܕܼܘܼܢ܁ ܟܲܕܼ ܗܵܕܹܐ ܒܝܲܕܼ ܪܘܼܚܵܐ ܡܸܬܼܚܲܟܿܡܝܼܢ܃|
      block |ܕܠܵܐ ܢܦܘܼܫܘܼܢ ܡ̣ܢ ܕܢܹܐܨܦܘܼܢ ܕܘܵܠܝܼܬܼܵܐ܃ ܘܡ̣ܢ ܕܢܸܥܡܠܘܼܢ|
      block |ܟܡܵܐ ܕܚܲܝܼܢ܁ ܙܲܒܼܢܵܐ ܕܹܝܢ ܕܲܢܝܵܚܵܐ܃ ܠܥܵܠܡܵܐ ܕܲܥܬܼܝܼܕܼ ܢܲܛܪܹܗ܁|
      block |ܘܐܲܝܠܹܝܢ ܕܐܲܠܵܗܵܐ ܒܗܘܿܢ ܥܵܡܲ̈ܪ܃ ܠܗܵܕܹܐ ܗܵܪܟܵܐ ܠܵܐ ܪܵܓܝܼܢ|
      block |ܕܢܸܗܘܘܿܢ ܡܸܬܿܬܿܢܝܼܚܝܼܢ܃ ܘܢܸܗܘܘܿܢ ܡܲܓܼܗܹܝܢ ܡ̣ܢ ܫܚܵܩܹ̈ܐ܃ ܐܵܦܸܢ|
      block |ܡܸܬܼܝܼܗܸܒܼ ܠܗܘܿܢ ܒܘܼܝܼܐܵܐ ܒܗܵܠܹܝܢ ܕܪܘܼܚ܃ ܒܲܙܒܲܢ ܙܒܲܢ ܒܟܸܤܝܵܐ܁|
      block |ܘܲܡܝܲܬܿܪܘܼܬܼܵܐ ܠܵܘ ܗܵܕܲܐ ܗ̣̄ܝ܃ ܕܡܵܐ ܕܡܲܛܝܼ ܠܹܗ ܐ̄ܢܵܫ ܠܘܵܬܼܵܗ̇܃|
      block |ܢܦܘܼܫ ܠܹܗ ܡ̣ܢ ܝܲܨܝܼܦܘܼܬܼܵܐ ܘܡ̣ܢ ܠܹܐܘܬܼܵܐ܁ ܐܸܠܵܐ ܗܵܢܵܘ ܡܲܥܡܪܵܐ|
      block |ܕܪܘܼܚܵܐ܃ ܕܐܲܡܝܼܢܵܐܝܼܬܼ ܗ̤ܘ ܠܹܗ ܡܫܲܥܒܸܿܕܼ ܘܥܵܨܹ̇ܐ܃ ܐܵܦܸܢ ܐܝܼܬܼ|
      block |ܦܘܼܪܤܵܐ ܕܒܲܢܝܵܚܵܐ ܢܸܥܒܸܿܕܼܸ ܠܵܗ̇ ܠܲܨܒܼܘܼܬܼܵܐ܁ ܒܲܕܼܗܵܢܵܘ ܨܸܒܼܝܵܢܵܐ|
      block |ܕܪܘܼܚܵܐ܁ ܕܠܲܐܝܠܹܝܢ ܕܥܵܡܲ̇ܪ ܒܗܘܿܢ܃ ܠܵܐ ܗ̄ܘ̣ܵܐ ܒܲܚܒܸܢܵܢܘܼܬܼܵܐ|
      block |ܡܥܲܚܸܕܼ ܠܗܘܿܢ܃ ܘܠܲܢܝܵܚܹ̈ܐ ܡܙܲܡܸܢ ܠܗܘܿܢ܃ ܐܸܠܵܐ ܠܥܲܡ̈ܠܹܐ|
      block |ܘܠܐܘܼܠܨܵܢܵܐ ܝܲܬܝܼܪܵܐ܁ ܘܥܝܼܪܘܼܬܼܵܐ ܡܲܠܸܦ ܠܗܘܿܢ܃ ܘܲܒܸܤܝ̈ܘܿܢܹܐ|
      block |ܡܚܲܝܸܨ ܠܗܘܿܢ܃ ܘܲܠܚܸܟܼܡܬܼܵܐ ܡܩܲܪܸܒܼ ܠܗܘܿܢ܁ ܗܵܢܵܘ ܨܸܒܼܝܵܢܵܐ|
      block |ܕܪܘܼܚܵܐ܃ ܕܲܒܼܛܘܼܪ̈ܦܹܐ ܢܸܗܘܘܿܢ ܡܲܚܒܼܵܢܵܘ̈ܗܝ܁ ܐܲܝܠܹܝܢ ܕܒܲܢܝܵܚܹ̈ܐ|
      block |ܡܸܬܿܕܲܒܿܪܝܼܢ܃ ܠܵܐ ܗ̄ܘ̣ܵܐ ܪܘܼܚܵܐ ܕܐܲܠܵܗܵܐ ܐܝܼܬܼ ܒܗܘܿܢ܃ ܐܸܠܵܐ ܪܘܼܚܵܐ|
      block |ܕܤܵܛܵܢܵܐ܁ ܪܘܼܚܵܐ ܕܐܲܠܵܗܵܐ ܠܵܐ ܨܵܒܹ̇ܐ ܒܲܢܝܵܚܹ̈ܐ ܦܲܓܼܪ̈ܵܢܵܝܹܐ܃ ܘܠܵܐ ܗ̄ܘ̣ܵܐ|
      block |ܒܥܘܼܡܪܵܐ ܕܲܢܝܵܚܵܐ ܡܸܬܿܬܿܬܝܼܚ܃ ܐܸܠܵܐ ܒܥܘܼܡܪܵܐ ܕܛܘܼܪ̈ܵܦܹܐ܁ ܤܵܛܵܢܵܐ|
      block |ܕܹܝܢ ܒܥܘܼܡܪܵܐ ܕܲܡܠܸܐ ܢܝܵܚܹ̈ܐ ܡܸܬܿܬܿܢܝܼܚ܃ ܐܲܝܟܼ ܤܵܗܕܘܼܬܹܗ|
      block |ܕܡܵܪܲܢ܁ ܪܘܼܚܵܐ ܕܝܼܢ ܕܩܘܼܕܼܫܵܐ܃ ܡܫܲܢܸܐ ܡ̣ܢ ܢܝܵܚܵܐ܃ ܐܲܝܟܼ ܕܐܲܡܝܼܪ|
    block
      block |ܠܐܲܒܼ̈ܗܵܬܼܵܐ ܩܲܕܝܼ̈ܫܹܐ܃ ܕܠܵܐ ܫܵܪܹܐ ܪܘܼܚܵܐ ܕܐܲܠܵܗܵܐ ܒܦܲܓܼܪܵܐ ܕܲܫܪܸܐ|
      block |ܒܲܢܝܵܚܵܐ܁ ܐܸܠܵܐ ܚܵܐܲܪ ܠܐܲܝܟܵܐ ܕܥܵܨܹ̇ܝܢ ܢܲܦܫܗܘܿܢ܃ ܒܦܲܓܼܪܵܐ ܐܲܠܝܼܨܵܐ܃|
      block |ܒܢܲܦܫܵܐ ܡܛܲܝܲܒܼܬܼܵܐ܃ ܘܥܵܒܹ̇ܕܼ ܐܵܘܵܢܵܐ ܠܘܵܬܼܗܘܿܢ܃ ܘܡܲܠܸܦ ܠܗܘܿܢ|
      block |ܕܐܲܝܟܲܢܵܐ ܢܸܚܘܿܢ ܒܙܲܒܼܢܵܐ ܗܵܢܵܐ ܙܥܘܿܪܵܐ܁|
      block |ܐܲܝܠܹܝܢ ܕܠܲܚܒܼܘܼܗܝ ܠܐܲܠܵܗܵܐ܃ ܒܐܘܼ̈ܠܨܵܢܹܐ ܕܟܼܠ ܓܢܸܣ ܫܲܠܸܡ̣ܘ|
      block |ܚܲܝܲܝ̈ܗܘܿܢ܁ ܟܠܗܘܿܢ ܓܹܝܪ ܙܲܕܝܼ̈ܩܹܐ܃ ܒܛܘܼܪ̈ܵܦܹܐ ܐܲܦܩܘܼܗܝ ܠܥܵܠܡܵܐ|
      block |ܗܵܢܵܐ܁ ܟܠ ܟܡܵܐ ܕܲܠܘܵܬܼ ܐܲܠܵܗܵܐ ܐܸܬܼܩܲܪܲܒܼܘ܃ ܗܵܟܲܢܵܐ ܥܲܠ|
      block |ܛܘܼܪ̈ܦܲܝܗܘܿܢ ܡܸܬܿܬܵܘܤܲܦ ܗ̄ܘ̣ܵܐ܁ ܚܲܕܼ ܓܹܝܪ ܡܸܢܗܘܿܢ ܒܡܵܘ̈ܡܵܬܼܵܐ|
      block |ܐܸܡ݂ܲܪ܃ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ܁ ܝܵܡܹ̇ܐ ܐ̄ܢܵܐ ܠܲܡ ܒܫܘܼܒܼܗܵܪܟܼܘܿܢ ܐܲܚܲܝ̈|
      block |ܕܐܝܼܬܼ ܠܝܼ ܒܡܵܪܲܢ ܝܼܫܘܿܥ ܡܫܝܼܚܵܐ܃ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ܁ ܒܗܵܕܹܐ|
      block |ܡܸܬܼܦܲܪܫܝܼܢ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܘܕܲܒܼܗܘܿܢ ܐܝܼܬܼܵܘܗܝ ܐܲܠܵܗܵܐ܃|
      block |ܕܗܸܢܘܿܢ ܒܐܘܼ̈ܠܨܵܢܹܐ ܚܵܐܹ̇ܝܢ܃ ܘܥܵܠܡܵܐ ܒܲܢܝܵܚܵܐ ܡܸܬܼܚܲܐܸܐ܁ ܠܵܐ|
      block |ܐܸܨܛܒܼܝܼ ܐܲܠܵܗܵܐ ܕܢܸܗܘܘܿܢ ܡܸܬܿܬܿܢܝܼܚܝܼܢ ܡܲܚܒܼܵܢܵܘ̈ܗܝ ܒܲܦܓܲܪ܃|
      block |ܐܸܠܵܐ ܒܵܥܹ̇ܐ܃ ܕܲܟܼܡܵܐ ܕܝܲܚܝܼܢ܃ ܒܐܘܼܠܨܵܢܵܐ ܢܸܗܘܘܿܢ ܒܥܵܠܡܵܐ܁ ܟܲܕܼ|
      block |ܐܲܠܝܼܨܝܼܢ܃ ܘܲܡܛܲܪܦܝܼܢ܁ ܘܲܤܢܝܼܩܝܼܢ܃ ܘܲܡܫܵܘܚܵܕܼܝܼܢ܁ ܥܲܪܓܛܸܠܵܝܝܼܢ܃|
      block |ܘܲܨܪܝܼܟܼܝܼܢ܁ ܟܪܝܼܗܝܼܢ܃ ܨܥܝܼܪܝܼܢ܃ ܡܩܲܦܚܝܼܢ܁ ܒܹܝܬܼ ܩܝܵܡܵܐ܃ ܠܲܝܬܿ|
      block |ܠܗܘܿܢ܁ ܠܸܒܿܗܘܿܢ܃ ܘܲܬܼܒܼܝܼܪ܁ ܦܲܓܼܪܗܘܿܢ܃ ܘܲܡܫܲܦܲܠ܁ ܝܵܕܼܘܿܥܲܝ̈ܗܘܿܢ܃|
      block |ܘܟܼܵܦ̇ܪܝܼܢ ܒܗܘܿܢ܁ ܬܲܪܥܝܼܬܼܗܘܿܢ܃ ܘܡܲܠܝܵܐ ܥܵܩܬܼܵܐ܁ ܡܢܲܟܼܪܹܝܢ|
      block |ܒܲܚܙܵܬܼܗܘܿܢ܃ ܠܟܼܠܵܗ̇ ܒܪܝܼܬܼܵܐ܁ ܡܢܲܟܼܟܼܪܲܝ ܡܵܘܬܲܒܼܗܘܿܢ܃ ܠܟܼܠܗܘܿܢ|
      block |ܒܢܲܝ̈ܢܵܫܵܐ܁ ܕܘܼܝܵܪܗܘܿܢ ܝܑܼܚܝܼܕܼܵܝ܃ ܘܲܡܫܵܘܚܲܕܼ܁ ܓܠܝܼܙ ܡ̣ܢ ܚܙܵܬܼܵܐ|
      block |ܕܥܵܠܡܵܐ܃ ܤܦܝܼܩ ܡ̣ܢ ܟܠ ܐܵܬܼ̈ܐ ܕܲܡܚܲܕ̈ܝܵܢܝܵܬܼܵܐ ܕܲܬܼܢܵܢ܁ ܡܤܲܪܲܩ܃|
      block |ܡ̣ܢ ܟܠ ܡܠܘܿܐܹ̈ܐ ܕܲܢܝܵܚܵܐ܁ ܐܸܒܼܠܵܐ܃ ܘܲܫܟܼܝܼܚ ܒܹܗ܁ ܦܨܝܼܚܘܼܬܼܵܐ܃|
    block
      block |ܘܪܲܚܝܼܩܵܐ ܡܸܢܹܗ܁ ܥܩ̈ܬܼܵܐ܃ ܘܬܼܵܟܼ̈ܒܵܢ ܒܹܗ܁ ܐܵܦܠܵܐ ܚܫܲܚܬܼܵܐ ܕܦܲܓܼܪܵܐ|
      block |ܐܝܼܬܼ ܠܗܘܿܢ ܡܲܠܝܵܐܝܼܬܼ ܐܲܝܟܼ ܟܠܢܵܫ܁ ܬܸܫܘܝܼܬܼܗܘܿܢ܃ ܐܲܪܥܵܐ ܗ̣̄ܝ܁|
      block |ܦܲܪ̈ܨܘܼܦܲܝܗܘܿܢ܃ ܡܵܘܩܕܝܼܢ ܡ̣ܢ ܨܵܘܡܵܐ܁ ܒܘܼܪ̈ܟܹܐ܃ ܡܪ̈ܲܫܠܵܢ ܡ̣ܢ|
      block |ܡܚܝܼܠܘܼܬܼܵܐ܁ ܡܵܐܢܲܝ̈ ܓܵܘܵܝܹ̈ܐ܃ ܡܚܲܒܿܠܵܐ ܤܵܥܘܿܪܘܼܬܼܗܘܿܢ ܡ̣ܢ|
      block |ܚܫܲܚܬܼܵܐ ܕܲܠܒܲܪ ܡ̣ܢ ܥܝܵܕܼ̈ܐ ܐ̄ܢܵܫܵܝܹ̈ܐ܁ ܗܸܢܘܿܢ ܒܵܟܹ̇ܝܢ܃ ܘܥܵܠܡܵܐ ܓܵܚܹ̇ܟܼ܁|
      block |ܗܸܢܘܿܢ ܟܡܝܼܪܝܼܢ܃ ܘܥܵܠܡܵܐ ܦܨܝܼܚ܁ ܗܸܢܘܿܢ ܨܲܝܡܝܼܢ܃ ܘܥܵܠܡܵܐ|
      block |ܡܒܲܤܲܡ܁ ܒܪܝܼܬܼܵܐ ܟ̱ܠܵܗ̇ ܫܲܠܝܵܐ ܒܫܸܢܬܼܵܐ ܚܠܝܼܬܼܵܐ܃ ܘܗܸܢܘܿܢ ܫܵܗ̇ܪܝܼܢ|
      block |ܒܲܨܠܘܿܬܼܵܐ܁ ܒܐܝܼܡܵܡܵܐ ܓܹܝܪ ܠܐܹܝܢ܃ ܘܠܸܠܝܵܐ ܠܐܵܓܼܘܿܢܵܐ ܡܙܲܡܢܝܼܢ܁|
      block |ܚܲܝܹ̈ܐ ܡܲܪܝܼܪܹ̈ܐ ܚܵܐܹ̇ܝܢ ܒܥܵܠܡܵܐ ܩܲܕܝܼ̈ܫܹܐ܃ ܒܦܲܓܼܪܵܐ ܡܡܲܟܿܟܼܵܐ܃ ܒܢܲܦܫܵܐ|
      block |ܐܲܠܝܼܨܬܼܵܐ܃ ܒܥܵܩ̈ܬܼܵܐ ܕܡ̣ܢ ܟܠ ܕܘܼܟ܁|
      block |ܗܵܟܲܢ ܐܝܼܬܼܵܘܝܗ ܨܸܒܼܝܵܢܹܗ ܕܐܲܠܵܗܵܐ܃ ܕܲܒܼܒܼܝܼ̈ܫܵܬܼܵܐ ܢܸܚܘܿܢ ܟܠ|
      block |ܕܡܸܬܼܩܲܪܒܼܝܼܢ ܠܹܗ܁ ܟܲܕܼ ܡܲܡܟܿܟܼܝܼܢ ܘܲܡܫܲܦܠܝܼܢ܃ ܒܟܼܠܵܗ̇ ܢܲܦܫܗܘܿܢ|
      block |ܘܦܲܓܼܪܗܘܿܢ܁ ܡܸܢܗܘܿܢ܃ ܒܐܘܼ̈ܠܨܵܢܹܐ ܕܨܸܒܼܝܵܢܲܝ̈ܗܘܿܢ܁ ܘܡܸܢܗܘܿܢ܃|
      block |ܒܛܘܼܪ̈ܵܦܹܐ ܕܡ̣ܢ ܚܲܫܲܝ̈ܗܘܿܢ܁ ܡܸܢܗܘܿܢ܃ ܒܟܹܐܒܹ̈ܐ ܡܲܪܝܼܪܹ̈ܐ܃|
      block |ܕܲܒܼܦܲܓܼܪ̈ܲܝܗܘܿܢ ܛܥܝܼܢܝܼܢ܁ ܡܸܢܗܘܿܢ ܒܕܼܵܘ̈ܘܿܢܹܐ܃ ܘܒܲܪ̈ܕܼܘܼܦܝܹܐ ܕܡ̣ܢ|
      block |ܒܢܲܝ̈ܢܵܫܵܐ܁ ܒܩܹܘܲܢܕܝܢܘܿܣ ܕܡ̣ܢ ܚܲܫܹ̈ܐ܃ ܒܩܹܘܲܢܕܹܝܢܘܿܣ ܡ̣ܢ|
      block |ܫܹܐܕܹ̈ܐ܃ ܒܩܹܘܲܢܕܹܝܢܘܿܣ ܕܡ̣ܢ ܟܘܼܪ̈ܗܵܢܹܐ܃ ܒܩܹܘܲܢܕܝܹܢܘܿܣ ܕܡ̣ܢ|
      block |ܡܸܤܟܹܢܘܼܬܼܵܐ܁ ܘܲܐ̄ܚܪ̈ܵܢܹܐ܃ ܐܸܬܼܪܕܹܦܘ܁ ܐ̄ܚܪ̈ܵܢܹܐ܁ ܐܸܬܼܩܛܸܠܘ܁ ܐ̄ܚܪ̈ܵܢܹܐ܃|
      block |ܐܸܬܼܢܤܲܪܘ܁ ܐ̄ܚܪܵܢܹܐ܃ ܐܸܬܼܪܓܸܡܘ܁ ܐ̄ܚܪ̈ܵܢܹܐ܃ ܒܝܲܡܵܐ ܐܸܬܿܛܲܒܲܥܘ܁|
      block |ܐ̄ܚܪ̈ܵܢܹܐ܃ ܐܸܬܼܩܲܛܲܥܘ ܗܲܕܵܡܲܝ̈ܗܘܿܢ ܟܲܕܼ ܚܲܝܝܼܢ܁ ܐ̄ܚܪ̈ܵܢܹܐ܃ ܠܲܫܥܵܬܼܵܐ|
      block |ܘܲܠܒܸܙܚܵܐ ܐܸܫܬܿܠܸܡܘ܁ ܐ̄ܚܪ̈ܵܢܹܐ܃ ܠܦܘܼܡܵܐ ܕܫܲܠܗܹܒܼܝܼܬܼܵܐ ܥܲܠ̣ܘ܁ ܐ̄ܚܪ̈ܵܢܹܐ|
    block
      block |ܠܐܲܤܘܼܪܹ̈ܐ܃ ܘܲܠܢܸ̈ܓܼܕܹܐ ܕܚܝܼ̈ܠܹܐ܁ ܐ̄ܚܪ̈ܵܢܹܐ܃ ܠܦܘܼܡܵܐ ܕܚܲܪܒܵܐ ܥܲܠ̣ܘ܁|
      block |ܐ̄ܚܪܵܢܹܐ ܐܸܬܼܟܿܪܸܟܼܘ܃ ܟܲܕܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ ܘܲܕܼܥܸܙܹ̈ܐ܃|
      block |ܘܲܗܘ̤ܵܘ ܐܲܝܟܼ ܛܵܥܲܝ̈ܵܐ ܒܚܘܼܪܒܵܐ܁ ܒܐܘܼ̈ܠܨܵܢܹܐ ܗܘ̤ܵܘ ܩܲܕܝܼ̈ܫܹܐ܃ ܒܛܘܼܪܹ̈ܐ|
      block |ܘܒܲܡܥܲܪܹ̈ܐ܃ ܘܲܒܼܦܲܥܪܹ̈ܝܗ̇ ܕܐܲܪܥܵܐ܁ ܕܐܲܝܟܼ ܗܵܠܹܝܢ ܐ̄ܢܵܫܵܐ܃ ܕܤܵܗܹ̇ܕܼ|
      block |ܫܠܝܼܚܵܐ܃ ܕܠܵܐ ܫܵܘܹ̇ܐ ܗ̄ܘ̣ܵܐ ܠܗܘܿܢ ܥܵܠܡܵܐ܁ ܘܕܲܬܼܗܝܼܪܵܐ ܡ̣ܢ ܟܠܗܹܝܢ܃|
      block |ܕܲܒܼܗܵܠܹܝܢ ܟܠܗܹܝܢ܃ ܠܵܐ ܡܤܲܟܹܝܢ ܗ̄ܘ̣ܵܘ ܠܡܸܬܼܦܲܨܵܝܘܼ|
      block |ܘܲܠܡܸܬܼܪܵܘܵܚܘܼ܃ ܐܲܝܟܼ ܡܸܠܲܬܼ ܛܘܼܒܼܵܢܵܐ ܫܠܝܼܚܵܐ܁ ܫܘܼܒܼܚܵܐ|
      block |ܠܲܡܟܲܠܠܵܢܗܘܿܢ܃ ܕܐܵܦ ܗ̤ܘ ܒܚܲܫܵܐ ܕܲܨܠܝܼܒܼܵܐ ܓܲܡܪܵܗ̇ ܠܐܘܼܪܚܵܐ|
      block |ܗܵܕܹܐ ܒܵܬܲܪ ܟܠܗܹܝܢ܃ ܕܲܒܼܥܸܩ̈ܒܼܵܬܹܗ ܢܸܬܿܕܲܡܘܿܢ ܐܵܦ ܩܲܕܝܼܫܵܘ̈ܗܝ܁|
      block |ܘܡܸܠܬܹܗ ܕܡܵܪܲܢ܃ ܫܸܠܡܲܬ̤ ܒܲܥ̇ܒܼܵܕܼܵܐ܁ ܒܥܵܠܡܵܐ ܠܲܡ܃ ܒܐܘܼܠܨܵܢܵܐ|
      block |ܬܸܗܘܘܿܢ܁ ܐܸܠܵܐ ܒܝܼ܃ ܗܵܘ̇ܝܵܐ ܠܟܼܘܿܢ ܚܲܕܼܘܼܬܼܵܐ܁ ܒܚܲܝܠܵܗ̇ ܕܗܵܕܹܐ|
      block |ܚܲܕܼܘܼܬܼܵܐ܃ ܡܸܬܼܓܲܒܿܪܝܼܢ ܩܲܕܝܼ̈ܫܹܐ ܗܵܠܹܝܢ ܠܲܡܤܲܝܒܵܪܘܼ܁ ܕܐܲܠܵܗܵܐ|
      block |ܕܲܒܼܚܲܝܠܹܗ ܤܲܝܒܲܪܘ ܩܲܕܝܼ̈ܫܹܐ ܒܗܵܠܹܝܢ ܐܵܓܼܘܿܢܹ̈ܐ܃ ܘܠܵܐ ܐܸܬܼܡܚܸܠܘ|
      block |ܒܤܲܒܼܪܗܘܿܢ܃ ܗ̤ܘ ܢܫܲܪܲܪ ܤܲܒܼܪܹܗ ܒܟܼܠܲܢ܁ ܐܵܡܹܝܢ܀ ܒܸܠܥܵܕܼ|
      block |ܐܘܼ̈ܠܨܵܢܹܐ܃ ܠܲܝܬܿ ܚܲܝܹ̈ܐ܁ ܝܵܕܲܥ̇ ܗ̄ܘ̣ܵܐ ܐܲܠܵܗܵܐ܃ ܕܠܵܐ ܡܲܨ̈ܝܵܢ ܬܲܪܬܹܝܢ|
      block |ܚܲܕܼ̈ܘܵܢ ܢܸܗܘ̈ܝܵܢ ܒܚܲܕܼ ܒܲܪܢܵܫܵܐ܁ ܘܲܕܼܠܵܐ ܡܲܨܝܵܐ ܠܲܡܚܲܡܤܵܢܘܼ|
      block |ܒܚܘܼܒܹܗ ܟܲܕܼ ܡܢܵܚܝܼܢ ܒܦܲܓܼܪܵܐ܃ ܟܠ̣ܵܐ ܐܸܢܘܿܢ ܡ̣ܢ ܗܵܕܹܐ܁ ܘܚܲܤ̣ܢܵܗ̇|
      block |ܠܪܸܚܡܬܹܗ ܒܢܲܦܫܗܘܿܢ܃ ܒܝܲܕܼ ܓܘܼܙܵܝܵܐ ܕܡ̣ܢ ܟܠ ܗܲܢܝܼ̈ܐܵܬܹܗ|
      block |ܕܥܵܠܡܵܐ܁ ܕܲܡܫܝܼܚܵܐ܃ ܗܵܘ̇ ܚܤܲܝܼܢ ܗ̄ܘ̣ ܚܘܼܒܹܗ ܡ̣ܢ ܡܵܘܬܵܐ܃|
      block |ܘܢܘܼܪܵܐ ܡܤܲܝܦܵܐ ܘܐܸܟܿܤܘܿܪܝܼܵܐ܃ ܘܢܘܼܟܼܪܵܝܘܼܬܼܵܐ ܕܡ̣ܢ ܛܘܿܗܡܵܐ|
    block
      block |ܘܓܼܘܼܙܵܝܵܐ ܕܡ̣ܢ ܚܲܝܹ̈ܐ܃ ܘܟܼܠ ܥܘܼܤܵܩ̈ܝܼܢ ܠܵܐ ܩܵܝ̇ܡܝܼܢ ܩܕܼܵܡ ܚܘܼܒܹܗ|
      block |ܒܡܲܚܒܼܵܢܵܘ̈ܝܗ܃ ܗ̤ܘ ܢܸܓܼܠܸܐ ܒܲܢ ܚܲܝܠܵܐ ܕܚܘܼܒܹܗ܁ ܐܵܡܹܝܢ܁|
    block
      block |ܕܡܸܛܠ ܐܲܝܠܹܝܢ ܥܸܠ̈ܠܵܬܼܵܐ ܫܵܒܹ̇ܩ ܐܲܠܵܗܵܐ ܢܸܤܝ̈ܘܿܢܹܐ ܥܲܠ|
  block 61
    block
      block |ܪ̈ܵܚܡܵܘܗܝ܁ ܤܐ܁|
    block
      block |ܡ̣ܢ ܚܘܼܒܵܐ ܕܲܡܚܵܘܹܝܢ ܩܲܕܝܼ̈ܫܹܐ ܠܐܲܠܵܗܵܐ܃ ܚܠܵܦ ܗܵܠܹܝܢ|
      block |ܕܡܸܛܠ ܫܡܹܗ ܤܵܒܼ̇ܠܝܼܢ܃ ܟܲܕܼ ܡܸܬܼܐܲܠܨܝܼܢ ܘܠܵܐ ܦܵܪܩܝܼܢ ܡ̣ܢ|
      block |ܡܝܲܬܿܪܘܼܬܼܵܐ ܕܡܲܚܸܒܼ ܠܵܗ̇ ܐܲܠܗܵܐ܃ ܩܵܢܹ̇ܐ ܠܸܒܿܗܘܿܢ ܦܵܪܹܗ̄ܤܝܼܵܐ|
      block |ܠܲܡܚܵܪ ܠܘܵܬܹܗ ܕܠܵܐ ܬܲܚܲܦܝܼ܃ ܘܲܠܡܸܫܐܲܠ ܡܸܢܹܗ ܒܬܼܘܼܟܼܠܵܢܵܐ܁|
      block |ܪܲܒܿ ܗ̄ܘ̣ ܚܲܝܠܵܗ̇ ܕܲܨܠܘܿܬܼܵܐ ܕܲܨܠܘܿܬܼܵܐ ܕܦܵܪܹܗ̄ܤܝܼܵܐ܁ ܘܡܸܛܠ ܗܵܕܹܐ ܫܵܒܹ̇ܩ|
      block |ܕܢܸܬܼܢܲܤܘܿܢ ܩܲܕܝܼܫܵܘ̈ܗܝ ܒܟܼܠ ܥܵܩ̈̇ܢ܃ ܒܐܘܼܪܚܵܐ ܕܲܠܘܵܬܹܗ܃ ܐܲܝܟܼ|
      block |ܕܬܸܗܘܸܐ ܠܗܘܿܢ ܦܵܪܹܗ̄ܤܝܼܵܐ܁ ܘܲܕܼܢܸܤܒܼܘܼܢ ܬܘܼܒܼ ܒܘܩܝܵܐ|
      block |ܕܥܘܼܕܼܪܵܢܹܗ܃ ܕܲܟܼܡܵܐ ܒܛܝܼܠ ܠܹܗ ܥܠܲܝܗܘܿܢ܃ ܒܩܹܘܲܢܕܹܝܢܘܿܣ|
      block |ܕܡܸܫܬܿܟܲܚ ܠܗܘܿܢ ܦܵܪܘܿܩܵܐ܁ ܘܡܸܛܠ ܕܚܸܟܼܡܬܼܵܐ ܩܵܢܹ̇ܝܢ ܡ̣ܢ|
      block |ܢܸܤܝ̈ܘܿܢܹܐ܃ ܕܠܵܐ ܢܸܗܘܘܿܢ ܒܘܿܪܝܼܢ ܘܲܓܼܠܝܼܙܝܼܢ ܡ̣ܢ ܕܘܼܪܵܫܵܐ ܪ̈ܵܚܡܵܘܗܝ܃|
      block |ܐܲܝܟܼ ܕܢܸܗܘܘܿܢ ܩܢܹܝܢ ܡ̣ܢ ܢܸܤܝܵܢܵܐ ܝܑܼܕܲܥܬܼܵܐ ܕܡܼܠܡܸܕܸܡ܃ ܕܠܵܐ|
      block |ܢܸܬܼܓܲܚܟܘܼܢ ܦܫܝܼܩܵܐܝܼܬܼ ܡ̣ܢ ܫܹ̈ܐܕܹܐ܁ ܕܐܸܠܘܼ ܒܛܵܒܼ̈ܬܼܵܐ ܒܲܠܚܘܿܕܼ|
      block |ܡܕܲܪܲܫ ܗ̄ܘ̣ܵܐ ܠܗܘܿܢ܃ ܗܵܘܹ̇ܝܢ ܚܲܤܝܼܪܝܼܢ ܡ̣ܢ ܕܘܼܪܵܫܵܐ ܕܒܲܐ̄ܚܪ̈ܵܢܝܵܬܼܵܐ܃|
      block |ܘܗܵܘܹ̇ܝܢ ܤܡܹܝܢ ܒܲܩܪ̈ܵܒܹܐ܁ ܘܐܸܢ ܢܹܐܡܲܪ ܐ̄ܢܵܫ܃ ܕܗ̤ܘ ܢܕܲܒܲܪ ܐܸܢܘܿܢ|
      block |ܕܠܵܐ ܕܘܼܪܵܫܵܐ ܘܲܕܼܠܵܐ ܝܑܼܕܲܥܬܼܵܐ ܕܝܼܠܗܘܿܢ܃ ܡܵܕܹܝܢ ܨܵܒܹ̇ܐ ܕܢܸܗܘܘܿܢ|
      block |ܗ̄ܘ̣ܵܘ ܐܲܝܟܼ ܬܵܘܪܹ̈ܵܐ ܘܐܲܝܟܼ ܚܸܡܪ̈ܵܐ܃ ܕܠܵܐ ܩܵܐܹ̇ܡ ܒܗܘܿܢ ܒܚܹܐܪܘܼܬܼܵܐ|
    block
      block |ܡܸܕܸܡ܁ ܐܵܦܠܵܐ ܛܥܵܡܬܼܵܐ ܐܝܼܬܼ ܒܛܵܒܼܬܼܵܐ܁ ܐܸܡܲܬܼܝ ܕܐ̄ܢܵܫ ܒܢܸܤܝܵܢܵܐ|
      block |ܕܒܼܝܼ̈ܫܵܬܼܵܐ ܠܵܐ ܐܸܬܼܢܲܤܝܼ ܠܘܼܩܕܲܡ܃ ܘܗܵܝܕܹܝܢ ܒܵܗ̇ ܦܵܓܲܥ܃ ܘܠܵܘ|
      block |ܒܝܼܕܲܥܬܼܵܐ ܘܚܹܐܪܵܐܝܼܬܼ ܒܵܗ̇ ܡܸܬܼܚܲܫܲܚ ܐܲܝܟܼ ܕܲܒܼܕܼܝܼܠܹܗ܁ ܕܲܟܼܡܵܐ ܕܹܝܢ|
      block |ܚܲܠܝܵܐ ܝܑܼܕܲܥܬܼܵܐ ܕܡ̣ܢ ܕܘܼܪܵܫܵܐ ܡܸܬܼܩܲܢܝܵܐ ܘܡ̣ܢ ܢܸܤܝܵܢܵܐ ܕܥܲܡ̈ܠܹܐ܃|
      block |ܘܕܲܟܼܡܵܐ ܚܲܝܠܵܐ ܝܵܗ̇ܒܵܐ ܠܐܲܝܢܵܐ ܕܡ̣ܢ ܒܘܼܩܝܵܐ ܕܤܲܓܝܼ̈ܐܵܬܼܵܐ ܒܲܩܢܘܿܡܹܗ|
      block |ܐܸܫܟܚܵܗ̇܃ ܠܗܵܢܘܿܢ ܝܑܼܕܲܝܼܥܵܐ܃ ܕܲܡܦܵܤܝܼܢ ܒܥܘܼܕܼܪܵܢܵܐ ܕܡ̣ܢ ܗܵܕܹܐ܁|
      block |ܐܵܦ ܡܚܝܼܠܘܼܬܹܗ ܕܲܟܼܝܵܢܵܐ܃ ܘܥܘܼܕܼܪܵܢܵܐ ܕܡ̣ܢ ܚܲܝܠܵܐ ܐܲܠܵܗܵܝܵܐ|
      block |ܗܵܝܕܹܝܢ ܝܵܠ̇ܦܝܼܢ܃ ܡܵܐ ܕܠܘܼܩܕܲܡ ܚ̣ܤܲܟܼ ܡܸܢܗܘܿܢ ܚܲܝܠܵܐ܃ ܟܲܕܼ|
      block |ܐܝܼܬܲܝܗܘܿܢ ܒܓܼܵܘ ܢܸܤܝ̈ܘܿܢܹܐ܁ ܘܢܲܪܓܫܘܼܢ ܒܲܡܚܝܼܠܘܼܬܹܗ ܕܲܟܼܝܵܢܵܐ܃|
      block |ܘܲܒܼܬܼܘܼܩܦܗܘܿܢ ܕܢܸܤܝ̈ܘܿܢܹܐ܃ ܘܲܒܼܒܼܝܼܫܘܼܬܹܗ ܕܲܒܼܥܸܠܕܒܼܵܒܼܵܐ܁ ܕܐܲܝܢܵܐ|
      block |ܒܥܸܠܕܒܼܵܒܼܵܐ ܐܝܼܬܼ ܠܗܘܿܢ܃ ܘܐܲܝܢܵܐ ܟܝܵܢܵܐ ܠܒܼܝܼܫܝܼܢ܃ ܘܕܲܐܝܟܲܢ ܢܛܝܼܪܝܼܢ|
      block |ܒܝܲܕܼ ܚܲܝܠܵܐ ܐܲܠܵܗܝܵܐ܁ ܘܕܲܟܼܡܵܐ ܐܸܢ ܪܵܗܛ̇ܝܼܢ ܘܕܲܟܼܡܵܐ ܐܸܢ ܡܸܬܼܥܲܠܹܝܢ܃|
      block |ܐܸܡܲܬܼܝ ܕܡܲܪܚܸܩ ܡܸܢܗܘܿܢ ܚܲܝܠܵܐ ܐܲܠܵܗܵܝܵܐ܃ ܐܲܝܟܲܢ ܬܵܚ̇ܒܿܝܼܢ ܩܕܼܵܡ|
      block |ܟܠ ܚܲܫ̈ܝܼܢ܁ ܘܡ̣ܢ ܗܵܠܹܝܢ ܟܠܗܹܝܢ ܡܲܟܿܝܼܟܼܘܼܬܼܵܐ ܩܵܢܹ̇ܝܢ܃ ܘܲܠܘܵܬܼ|
      block |ܐܲܠܵܗܵܐ ܚܵܒܼ̇ܨܝܼܢ܃ ܘܲܠܥܘܼܕܼܪܵܢܹܗ ܡܤܲܟܹܝܢ܃ ܘܒܲܨܠܘܿܬܼܵܐ ܡܚܲܡܤܢܝܼܢ܁|
      block |ܗܵܠܹܝܢ ܟܠܗܹܝܢ ܡ̣ܢ ܐܲܝܟܵܐ ܩܢ̣ܵܘ܃ ܐܸܠܘܼ ܒܘܼܩܝܵܐ ܠܵܐ ܢܤܲܒܼܘ ܕܪܸܒܿܘܿ|
      block |ܒܝܼ̈ܫܵܬܼܵܐ܃ ܕܲܒܼܗܹܝܢ ܡܲܗܡܸܐ ܐܲܠܵܗܵܐ ܕܢܸܬܼܡܲܨܥܘܼܢ ܘܐܲܝܟܼ ܕܠܵܐ ܠܲܡ|
      block |ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ܃ ܐܸܫܬܠܸܡ ܠܝܼ ܫܦܵܝܵܐ ܠܒܸܤܪܝ|
      block |ܡܲܠܲܐܟܹܗ ܕܤܵܛܵܢܵܐ܁ ܐܵܦ ܗܲܝܡܵܢܘܼܬܼܵܐ ܡܫܲܪܲܪܬܵܐ ܩܵܢܹ̇ܐ ܒܲܪܢܵܫܵܐ ܡ̣ܢ|
      block |ܢܸܤܝܼ̈ܘܿܢܹܐ܃ ܒܢܸܤܝܵܢܵܐ ܕܥܘܼܕܼܪܵܢܵܐ ܐܲܠܵܗܵܝܵܐ܃ ܕܒܼܘܼܩܝܹܗ ܫܩܲܠ̣ ܙܲܒܼܢ̈ܝܼܢ|
      block |ܤܲܓܝܼ̈ܐܵܢ܁ ܘܡ̣ܢ ܗܵܐ ܡܸܟܵܐ܃ ܐܵܦ ܕܠܵܐ ܕܸܚܠܵܐ ܗܵܘܹ̇ܐ܃ ܘܲܠܒܼܝܼܒܼܘܼܬܼܵܐ|
      block |ܩܵܢܹ̇ܐ ܒܢܸܤܝܘܿܢܵܐ ܡܸܛܠ ܕܘܼܪܵܫܵܐ ܕܲܩܢܸܐ܁ ܘܲܠܟܼܠ ܒܲܪܢܵܫ ܚܵܫܲܚ|
    block
      block |ܢܸܤܝܘܿܢܵܐ܁ ܟܲܫܝܼܪܹ̈ܐ ܡܸܬܼܢܲܤܹܝܢ܃ ܕܥܲܠ ܥܘܼܬܼܪܗܘܿܢ ܢܸܬܿܬܵܘܤܲܦ܁|
      block |ܘܲܪ̈ܦܲܝܵܐ܃ ܕܡ̣ܢ ܢܸܟܼܝܵܢܹ̈ܐ ܢܸܬܼܢܲܛܪܘܼܢ܁ ܘܕܲܡܟܹ̈ܐ܃ ܕܲܠܘܵܬܼ ܥܝܼܪܘܼܬܼܵܐ|
      block |ܢܸܬܼܥܲܬܿܕܼܘܼܢ܁ ܘܪ̈ܲܚܝܼܩܹܐ܃ ܕܲܠܘܵܬܼ ܐܲܠܵܗܵܐ ܢܸܬܼܩܲܪܒܼܘܼܢ܁ ܘܒܲܝ̈ܬܵܝܹܐ܃|
      block |ܕܲܒܼܦܵܪܹܗ̄ܤܝܼܵܐ ܢܸܬܼܓܵܘܘܿܢ܁ ܟܠ ܒܪܵܐ ܕܠܵܐ ܡܕܲܪܲܫ܃ ܐܵܦܠܵܐ ܥܘܼܬܼܪܵܐ|
      block |ܕܡ̣ܢ ܒܹܝܬܼ ܐܲܒܼܘܼܗܝ ܡܸܬܼܝܼܗܸܒܼ ܠܹܗ܃ ܡܸܫܟܲܚ ܕܢܸܬܼܥܲܕܲܪ ܒܹܗ܁|
      block |ܡܸܛܠܗܵܢܵܐ ܩܲܕܼܡܵܝܑܬܼ ܡܢܲܤܸܐ ܘܲܡܫܲܢܸܩ ܐܲܠܵܗܵܐ܃ ܘܗܵܕܹܝܢ ܡܵܘܗܲܒܼܬܹܗ|
      block |ܡܚܵܘܸܐ܁ ܫܘܼܒܼܚܵܐ ܠܗܵܘ̇ ܡܵܪܵܐ ܕܲܒܼܤܲܡܡܵܢܹ̈ܐ ܡܲܨܪ̈ܦܵܢܹܐ܃ ܠܒܼܘܼܤܵܡܵܐ|
      block |ܕܚܘܼܠܡܵܢܵܐ ܡܩܲܪܸܒܼ ܠܲܢ܁ ܠܲܝܬܿ ܕܠܵܐ ܩܫܸܐ ܠܹܗ ܙܲܒܼܢܵܐ ܕܕܼܘܼܪܵܫܵܐ܃|
      block |ܘܠܲܝܬܿ ܕܠܵܐ ܡܲܪܝܼܪ ܠܹܗ ܙܲܒܼܢܵܐ ܕܡܲܫܩܹܝܢ ܠܹܗ ܤܲܡܵܐ ܕܢܸܤܝ̈ܘܿܢܹܐ܁|
      block |ܐܸܠܵܐ ܕܠܵܐ ܕܹܝܢ ܗܵܟܲܢ܃ ܠܵܐ ܡܲܨܝܵܐ ܕܢܸܬܼܩܢܸܐ ܡܘܼܙܵܓܼܵܐ ܚܠܝܼܡܵܐ܁|
      block |ܐܵܦܠܵܐ ܗܵܕܹܐ ܕܲܡܤܲܝܒܲܪ܃ ܕܝܼܠܲܢ ܐܝܼܬܹܝܗ̇܁ ܡ̣ܢ ܐܲܝܟܵܐ ܠܹܗ ܠܡܵܐܢܵܐ|
      block |ܕܡ̣ܢ ܛܝܼܢܵܐ܃ ܕܲܢܤܲܝܒܲܪ ܚܹ̈ܐܦܹܐ ܕܡܲܝ̈ܵܐ܃ ܐܸܢ ܢܘܼܪܵܐ ܐܲܠܵܗܵܝܬܼܵܐ ܠܵܐ|
      block |ܡܚܲܝܨܵܐ ܠܹܗ ܐܸܢ ܢܸܬܼܪܟܸܢ ܠܡܸܫܐܲܠ ܒܡܲܟܿܝܼܟܼܘܼܬܼܵܐ ܟܲܕܼ ܝܲܐܝܼܒܼܝܼܢܲܢ|
      block |ܒܐܲܟܼܝܼܦܘܼܬܼܵܐ ܡܚܲܡܤܢܵܢܵܐܝܼܬܼ܃ ܕܠܡܸܕܸܡ ܢܵܤ̇ܒܝܼܢ ܚ̄ܢܲܢ܁|
  block 62
    block
      block |ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ܃ ܡܸܫܬܵܘܕܲܥ ܐ̄ܢܵܫ|
      block |ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ܃ ܕܐܝܼܬܲܝܗܘܿܢ ܗܵܠܹܝܢ܁ ܤܒ܁|
    block
      block |ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ܃ ܡ̣ܢ ܫܵܥܲܬܼ ܡܵܘܬܵܐ|
      block |ܕܵܚܹ̇ܠ܁ ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ܃ ܡ̣ܢ ܦܸܓܼܥܵܐ ܕܕܼܝܼܢܵܐ܁ ܟܲܕܼ|
      block |ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ܃ ܒܚܘܼܒܵܐ ܡܸܬܼܒܲܠ̈ܥܵܢ|
      block |ܬܲܪ̈ܬܲܝܗܹܝܢ܁ ܕܐܲܝܟܼ ܐܲܝܟܲܢ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ|
    block
      block |ܩܵܐܹ̇ܡ܃ ܡ̣ܢ ܗܵܘܬܵܐ ܡܸܤܬܲܪܲܕܼ܁ ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ|
      block |ܬܲܩ̈ܢܹܐ܃ ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ܁ ܒܗܵܝ̇ ܕܒܹܗ|
      block |ܒܲܟܼܝܵܢܵܐ܃ ܬܪܝܼܨܵܐܝܼܬܼ ܩܵܐܹ̇ܡ܁ ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ|
      block |ܒܝܼܕܲܥܬܹܗ܃ ܘܲܒܼܕܼܘܼܒܵܪܹܗ܁ ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ܃ ܫܲܦܝܼܪ ܐܝܼܬܼܵܘܗܝ܁|
      block |ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ܃ ܒܡܸܬܿܬܿܙܝܼܥܵܢܘܼܬܼܵܐ|
      block |ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ܃ ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ܃|
      block |ܒܚܘܼܒܵܐ ܡܸܬܼܒܠܲܥ܁ ܗܵܘ̇ ܕܦܲܓܼܪܵܢܵܐ ܗ̄ܘ̣܃ ܒܲܕܼܡܘܼܬܼ ܚܲܝܘܬܼܵܐ ܡ̣ܢ|
      block |ܢܸܟܼܤܬܼܵܐ ܕܵܚܹ̇ܠ܁ ܡܠܝܼܠܵܐ ܕܹܝܢ܃ ܡ̣ܢ ܕܝܼܢܹܗ ܕܐܲܠܵܗܵܐ܁ ܐܲܝܢܵܐ ܕܲܗܘ̤ܵܐ|
      block |ܒܪܵܐ܃ ܠܚܘܼܒܵܐ ܫܲܦܲܪ܃ ܘܠܵܐ ܠܫܲܒܼܛܵܐ ܕܲܡܕܲܚܸܠ܁ ܐܸܢܵܐ ܠܲܡ|
      block |ܘܒܲܝܬܹܗ ܕܐܵܒܼܝ܃ ܠܡܵܪܝܵܐ ܦܵܠ̇ܚܝܼܢܲܢ܁ ܚܘܼܒܵܐ ܓܹܝܪ܃ ܡܒܲܛܠܵܢܵܐ ܗ̄ܘ̣|
      block |ܕܕܼܚܸܠܬܼܵܐ܁ ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ܃ ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ܁|
      block |ܚܘܼܒܵܐ܃ ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ܁ ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ܃|
      block |ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ܁ ܚܲܒܿܝܼ̈ܒܲܝ܃ ܡܸܛܠ ܕܲܗܹ̇ܝܬܼ|
      block |ܠܸܠܵܐ܃ ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ܁ ܐܸܠܵܐ ܗܵܘܹ̇ܐ ܐ̄ܢܵܐ|
      block |ܫܵܛܝܵܐ܃ ܡܸܛܠ ܝܘܼܬܼܪܲܢ ܐܲܝܲܚ̈܁ ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ܃ ܕܠܵܐ|
      block |ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ܁ ܙܲܒܼ̈ܢܵܬܼܵܐ|
      block |ܤܲܓܝܼ̈ܐܵܬܼܵܐ܃ ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ܃ ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ|
      block |ܥܲܠ ܟܲܪܛܲܝܤܵܐ܁ ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ܃|
      block |ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ܃ ܘܲܡܫܲܬܿܩܵܐ ܠܪܸ̈ܓܼܫܹܐ܁ ܒܪܲܡ ܛܘܼܒܼܵܘܗܝ|
      block |ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ܃ ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ|
      block |ܥܵܠܡܵܢܵܝ̈ܬܼܵܠ܃ ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ܃ ܒܥܸܝܢܵܢܵܐ ܕܝܼܕܲܥܬܹܗ܁|
      block |ܕܐܵܦܸܢ ܡܲܓܲܪ ܪܘܼܚܹܗ܃ ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ܁|
    block
      block |ܚܲܕܼܘܼܬܼܵܐ ܕܒܲܐܠܵܗܵܐ܃ ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ܁ ܘܐܲܝܢܵܐ|
      block |ܕܐܸܫܟܚܵܗ̇܃ ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ܃ ܐܸܠܵܐ ܐܵܦܠܵܐ ܥܲܠ|
      block |ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ܁ ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ|
      block |ܗܵܝܕܹܝܟ܁ ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ܁ ܚܠܸܐ ܚܘܼܒܵܐ܃ ܝܲܬܝܼܪ ܡ̣ܢ|
      block |ܚܲܝܹ̈ܐ܁ ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ܃ ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ܃|
      block |ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ܁ ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ܃|
      block |ܕܝܲܬܝܼܪ ܡ̣ܢ ܚܲܝܹ̈ܐ ܠܚܘܼܒܵܐ܃ ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ|
      block |ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ܁ ܚܘܼܒܵܐ܃ ܝܲܠܕܵܐ ܗ̄ܘ̣ ܕܝܼܕܲܥܬܼܵܐ܁ ܝܑܼܕܲܥܬܼܵܐ܃|
      block |ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ܁ ܚܠܝܼܡܘܼܬܼ ܢܲܦܫܵܐ܃ ܚܲܝܠܵܐ ܗ̄ܘ̣|
      block |ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ܁ ܘܡܵܢܲܐ ܗ̣̄ܝ ܝܑܼܕܲܥܬܼܵܐ|
      block |ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ܁ ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ|
      block |ܡܲܪܓܫܵܢܘܼܬܼܵܐ ܕܒܲܐܠܵܗܵܐ܁ ܝܑܼܕܲܥܬܼܵܐ ܕܥܲܠ ܐܲܠܵܗܵܐ܃ ܡܲܠܟܵܐ ܗ̄ܘ̣ ܕܟܼܠ|
      block |ܪ̈ܓܝܼܓܼܵܐ܁ ܘܠܸܒܵܐ ܕܩܲܒܿܠܵܗ̇܃ ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ|
      block |ܕܒܲܐܪܥܵܐ܁ ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ܃ ܡܸܕܸܡ|
      block |ܠܵܐ ܦܵܚܹ̇ܡ܀|
      block |ܡܵܪܝܵܐ܃ ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ܁ ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ܃|
      block |ܒܘܼܝܵܐܵܐ ܕܒܲܐܠܵܗܵܐ܁ ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ܃ ܝܲܬܝܼܪ ܠܹܗ|
      block |ܒܘܼܝܵܐܵܐ ܕܥܵܠܡܵܐ܁ ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ|
      block |ܡ̣ܢ ܪܘܼܚܵܐ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ܁|
      block |ܒܟܲܤܝܘܼܬܹܗ܃ ܘܲܒܼܪܸ̈ܓܼܫܵܘܗܝ܁ ܘܡܸܬܼܓܠܸܐ ܠܹܗ ܒܡܲܕܥܹܗ܃ ܕܐܲܝܟܲܢܵܐ|
      block |ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ܁ ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ|
    block
      block |ܠܡܲܟܿܝܼܟܼܘܼܬܼܵܐ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ|
      block |ܗܵܢܵܐ܃ ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ܃ ܘܤܲܢܝܵܐ ܒܥܲܝܢܵܘ̈ܗܝ|
      block |ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ܁ ܡܵܢܵܐ ܐܸܢܘܿܢ ܚܲܫܹ̈ܐ ܓܘܼܪ̈ܵܓܹܐ ܐܸܢܘܿܢ|
      block |ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ܃ ܕܲܚܫܲܚܬܼܵܐ ܡܙܝܼܥܝܼܢ|
      block |ܕܦܲܓܼܪ̈ܵܐ ܠܤܘܼܢܩܵܢܵܐ܃ ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ|
      block |ܕܐܝܼܬܼܵܘܗܝ ܥܵܠܡܵܐ܁ ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ܃|
      block |ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ܃ ܠܵܐ ܥܵܐ̇ܠܝܼܢ|
      block |ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ܁ ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ܃|
      block |ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ܁ ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ܃|
      block |ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ܁ ܐܸܠܵܐ ܩܵܝ̇ܡܝܼܢ ܠܒܲܪ܃|
      block |ܟܲܕܼ ܒܲܛܝܼܠܝܼܢ܁ ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ܃ ܐܸܠܵܐ|
      block |ܠܸܒܵܐ ܕܲܡܩܲܒܸܠ ܠܗܘܿܢ܃ ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ܃ ܠܡܸܕܸܡ|
      block |ܐ̄ܚܪܹܝܢ܁ ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ܃|
      block |ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ܁ ܡܸܛܠ ܕܤܲܒܿܝܼܥܵܐ|
      block |ܬܹܐܪܬܹܗ܃ ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ܁ ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ|
      block |ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ܃ ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇|
      block |ܕܲܗܝܼܢܘܼܬܼܵܐ ܘܒܼܘܼܤܵܡܵܐ܁ ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ|
      block |ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇܃ ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ|
      block |ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ܃ ܐܵܘ|
      block |ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ܃|
      block |ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ܁ ܠܵܐ|
    block
      block |ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ܃ ܟܒܲܪ ܕܹܝܢ ܐܵܦ|
      block |ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ܁ ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ|
      block |ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ܃ ܕܲܡܠܵܬܼܵܗ̇|
      block |ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ܃ ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ|
      block |ܢܲܦܫܵܐ܁ ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ܃|
      block |ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ܃ ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ|
      block |ܒܥܘܼܗܕܵܢܗܘܿܢ ܕܚܲܫܹ̈ܐ܁ ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ|
      block |ܥܘܼܬܼܪܵܐ܃ ܘܡܵܛܹ̇ܐ ܠܡܸܤܟܹܢܘܼܬܼܵܐ܃ ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ|
      block |ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ܃|
      block |ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇܁ ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ|
      block |ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ܃ ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ|
      block |ܒܘܼܤܵܡܵܐ ܕܕܼܘܼܢܗܘܿܢ܃ ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ|
      block |ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ܁ ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ|
      block |ܠܚܘܼܠܡܵܢ ܢܲܦܫܹܗ܁ ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ܃|
      block |ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ܃ ܬܘܼܒܼ|
      block |ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ܃ ܕܲܡܥܲܪܓܠܵܐ ܒܟܼܠܵܗ̇|
      block |ܨܵܐܘܼܬܼܵܐ ܘܲܡܛܲܪܛܫܵܐ܃ ܘܠܵܐ ܒܵܚܪܵܐ ܬܹܐܪܬܵܐ܃ ܡܸܛܠ ܐܸܤܛܘܼܡܟܵܐ|
      block |ܕܢܲܦܫܵܐ ܕܲܤܦܝܼܩ܁ ܢܲܦܫܵܐ ܠܲܡ ܟܦܲܢܬܼܵܐ܃ ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ|
      block |ܐܸܢܹܝܢ ܠܵܗ̇܀|
      block |ܘܬܼܘܼܒܼ܃ ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ܁ ܐܸܢ|
      block |ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ܃ ܘܒܼܝܼܕܲܥܬܼܵܐ|
    block
      block |ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ܃ ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ|
      block |ܠܪܸܥܝܵܢܹܗ ܠܵܐ ܩܵܪܹܒܼ܁ ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ|
      block |ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ܃ ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ|
      block |ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ܃ ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇|
      block |ܫܟܼܝܼܚܵܐ܃ ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ|
      block |ܕܝܼܠܹܗ܁ ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ܃ ܐܲܝܟܼ ܕܐܸܡ̇ܪܹܬܼ܃ ܘܥܲܡܠܵܐ|
      block |ܕܦܘܼܪܫܵܢܵܐ܃ ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ|
      block |ܢܲܦܫܵܢܵܝܵܐ܃ ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ܃ ܡܸܛܠ ܥܸܠ̈ܠܵܬܼܵܐ|
      block |ܕܐܸܬܼܬܲܩܪܲܚ܁ ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ܃|
      block |ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ܁ ܐܸܠܵܐ ܗ̤ܘ ܥܘܼܬܼܪܵܐ|
      block |ܘܲܚܠܝܼܡܘܼܬܼܵܐ܃ ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ܁ ܘܥܲܠܗܵܕܹܐ܃|
      block |ܗ̤ܘ ܟܝܵܢܵܐ ܤܵܗܹ̇ܕܼ܁ ܟܡܵܐ ܕܝܲܚ ܒܲܪܢܵܫܵܐ܃ ܥܲܠ ܙܗܝܼܪܘܼܬܼܵܐ|
      block |ܘܚܘܼܦܵܛܵܐ ܤܢܝܼܩ܃ ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ܁ ܐܸܢܕܹܝܢ|
      block |ܬܚܘܼܡܹܗ ܡܲܪܦܸܐ܃ ܡܸܬܼܟܪܲܗ܃ ܘܡܸܬܼܚܲܠܲܟ܁ ܐܵܦܸܢ ܙܲܒܼܢܵܐ ܤܲܓܝܼܐܵܐ|
      block |ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ܃ ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ|
      block |ܠܵܐ ܢܵܤܹ̇ܒܼ܃ ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ܁ ܐܵܦܠܵܐ ܗ̤ܘ ܟܝܵܢܵܐ|
      block |ܡܲܠܸܦ ܠܲܢ ܥܲܠ ܗܵܠܹܝܢ܃ ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ܃ ܕܕܼܘܼܡܝܵܐ|
      block |ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ ܗܵܐ ܐܵܦ ܡܵܪܲܢ ܠܟܼܠܗܹܝܢ|
      block |ܪ̈ܘܼܚܵܢܵܝܬܼܵܐ܃ ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ܁|
      block |ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ܃ ܐܸܠܵܐ ܘܗܵܢܹܝܢ|
      block |ܕܓܘܫܡܵܐ ܫܲܪܝܼܪܵܐ܃ ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ܁ ܠܵܐ|
    block
      block |ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ܃ ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ|
      block |ܦܹܐܪܵܐ ܐܝܼܬܼ ܥܲܡܠܵܐ܃ ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ܃ ܥܕܲܟܹܝܠ|
      block |ܥܲܡܠܵܐ ܐܝܼܬܼܵܘܗܝ܁ ܚܡܵܠܵܐ ܩܵܪܹܐ ܐ̄ܢܵܐ܃ ܠܩܲܒܼܪܵܐ܁ ܐܝܼܬܼ ܕܡܵܐ|
      block |ܕܲܫܡܸܢ ܦܹܐܪܵܐ܃ ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ܁ ܐܲܝܢܵܐ ܕܡܸܬܼܚܲܠܲܛ|
      block |ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ܃ ܠܵܐ ܡܸܬܿܛܦܝܼܣ ܕܲܢܟܲܬܲܪ|
      block |ܚܘܼܠܡܵܢܹܗ ܠܘܵܬܹܗ܁ ܐܸܡܲ݁ܪ ܐ̄ܢܵܐ ܕܹܝܢ܃ ܚܫܲܚܬܼܵܐ ܘܲܚܙܵܬܼܵܐ܁ ܝܼܫܘܿܥ|
      block |ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ܃ ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ܁ ܪܲܒܿ ܗ̄ܘ̣|
      block |ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ܃ ܘܚܲܝܵܘ̈ܗܝ ܒܹܗ ܚܲܠܸܛ̣܃ ܡ̣ܢ|
      block |ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ܃ ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ|
      block |ܡ̣ܢ ܡܠܝܼ̈ܠܹܐ܁ ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ܃ ܗܵܕܹܐ ܚܕܼܵܐ ܐܸܡܲܪ|
      block |ܠܹܗ܃ ܡܵܪܝܵܐ܃ ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ܁|
      block |ܘܲܚܒܲܫܬܵܗ̇ ܬܲܡܵܢ܃ ܟ̱ܠܵܗ̇ ܒܵܥܘܼܬܼܵܐ܁ ܘܐܵܬܼܚܲܦܲܛ܃ ܕܒܲܥ̇ܒܼܵܕܼܵܐ ܬܸܓܼܡܘܿܪ|
      block |ܒܵܟܼ ܗܵܕܹܐ܁ ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ܃ ܫܲܪܝܼܪܵܐܝܼܬܼ|
      block |ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ܁|
      block |ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇܃ ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ|
      block |ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ܁ ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ|
      block |ܕܲܫܪܵܪܵܐ ܕܡ̣ܢ ܥܵܠܡܵܐ܃ ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ|
      block |ܒܥܸܢܝܵܢܵܐ ܕܡܲܕܥܹܗ܁ ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ܃|
      block |ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ܁ ܘܝܵܕܼܥ̇ܝܼܢ|
      block |ܠܗܵܕܹܐ܃ ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ܁ ܘܒܼܵܗ̇ܬܿܝܼܢܲܢ ܡ̣ܢ|
      block |ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ܁ ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ|
    block
      block |ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ܃ ܤܝܼܡ ܥܲܠ|
      block |ܪܸܓܿܬܹܗ ܬܚܘܼܡܵܐ ܕܡܵܘܬܵܐ܁ ܗܵܟܲܢܵܐ ܘܒܹܗ ܒܤܘܼܥܪܵܢܵܐ܃ ܠܕܲܪܓܼܵܐ|
      block |ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ܃ ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ|
      block |ܠܓܼܵܘ ܡ̣ܢ ܬܚܘܼܡܵܐ ܗܵܘ̇܃ ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ|
      block |ܘܠܵܐ ܬܸܬܼܪܲܦܸܐ܁ ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ܃ ܡܲܡܚܸܠ ܠܚܲܝܠܵܐ|
      block |ܕܲܡܤܲܝܒܿܪܵܢܘܼܬܼܵܐ܁ ܪܸܥܝܵܢܵܐ ܕܹܝܢ ܡܫܲܪܪܵܐ܃ ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ܃|
      block |ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ܁ ܡܵܪܝܵܐ܃ ܐܲܫܘܵܢܝ ܕܐܸܤܢܸܐ ܚܲܝܲܝ̈܃|
      block |ܡܸܛܠ ܚܲܝܹ̈ܐ ܕܒܼܵܟܼ܁ ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ܃ ܠܲܨܚܵܚܵܐ|
      block |ܡܸܕܸܡ ܕܲܟܼܬܼܝܼ̈ܒܼܵܬܼܵܐ܃ ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ܁ ܕܟܼܠܡܵܐ ܕܨܵܒܹ̇ܐ܃|
      block |ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ܃ ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ܃ ܘܥܵܒܹ̇ܕܼ|
      block |ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ܁ ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ|
      block |ܕܡܲܤܩܝܼܢ ܠܲܡ̈ܓܲܠܹܐ܃ ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ܃|
      block |ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ܁ ܥܲܕܼ|
      block |ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ܃ ܢܸܚܙܸܐ ܢܲܦܫܲܢ܁ ܘܥܲܕܼ ܫܲܠܝܼܛܝܼܢܲܢ ܥܲܠ|
      block |ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ܃ ܢܸܬܼܚܲܦܲܛ ܘܢܸܥܒܸܕܼ ܒܹܗ|
      block |ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ܃ ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ|
      block |ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ܁ ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ܃|
      block |ܟܡܵܐ ܕܐܝܼܬܲܝܢ ܬܢܵܢ܁ ܘܚܵܫܹ̇ܒܼ ܐܲܠܵܗܵܐ܃ ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ|
      block |ܒܹܗ܁ ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ܃ ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ|
      block |ܡܲܠܟܵܐ܃ ܘܲܢܤܝܼܡ ܥܠܵܘܗܝ ܛܲܒܼܥܹܗ܁ ܟܡܵܐ ܕܲܒܼܥܵܠܡܵܐ ܗܵܢܵܐ|
      block |ܐܝܼܬܲܝܢ܃ ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ܃ ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ|
    block
      block |ܒܝܼ̈ܫܵܬܲܢ܁ ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ܃ ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ܃|
      block |ܘܫܲܪܝܼܢܲܢ ܒܲܚܙܘܼܩܝܵܐ܁ ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ܃ ܐܲܝܟܼ ܕܐܸܡ݂ܲܪ|
      block |ܛܘܼܒܼܵܢܵܐ ܡܵܪܝ ܐܲܦܪܹܝܡ܃ ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ܃|
      block |ܠܐܸܠܦܵܐ ܡܛܲܝܒܼܬܼܵܐ܁ ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ܃ ܠܵܐ ܝܵܕܼܥܵܐ܁|
      block |ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ܃ ܠܵܐ ܝܵܕܲܥ̇܁|
      block |ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ܃ ܠܵܐ ܡܦܵܣ܁|
      block |ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ܃ ܟܲܕܼ|
      block |ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ܃ ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ|
      block |ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ܃ ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ|
      block |ܕܥܘܼܢܕܵܢܵܐ! ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ܃ ܕܲܡܛܲܝ̈ܒܹܐ|
      block |ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ܁ ܕܠܹܗ|
      block |ܫܘܼܒܼܚܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
  block 63
    block
      block |ܕܡܸܛܠ ܡܵܢܵܐ ܒܢܲܝ̈ܢܵܫܵܐ ܕܢܲܦܫܵܢܝܼܢ ܒܝܼܕܲܥܬܼܵܐ܃ ܡܸܬܼܒܲܩܹܝܢ ܒܨܸܒܼ̈ܘܵܬܼܵܐ|
      block |ܪ̈ܘܼܚܵܢܵܝܵܬܼܵܐ ܐܲܝܟܼ ܥܲܒܼܝܼܘܼܬܼܵܐ ܕܓܘܼܫܡܵܐ܁ ܘܕܲܐܝܟܲܢ ܡܲܨܝܵܐ܃ ܕܢܸܬܼܥܲܠܸܐ|
      block |ܪܸܥܝܵܢܵܐ ܡ̣ܢ ܗܵܕܹܐ܁ ܘܲܕܼܡܵܢܲܐ ܗ̣̄ܝ ܥܸܠܬܼܵܐ܃ ܕܠܵܐ ܡܸܬܼܚܲܪܲܪܝܼܢܲܢ ܡܸܢܵܗ̇܁|
      block |ܘܕܐܹܡܲܬܼܝ ܘܲܒܼܡܵܢܵܐ ܡܸܫܟܿܚܵܐ܃ ܕܲܢܟܲܬܲܪ ܪܸܥܝܵܢܵܐ ܕܠܵܐ ܕܸܡ̈ܘܵܬܼܵܐ|
      block |ܒܥܸܕܵܢܵܐ ܕܒܼܵܥܘܼܬܼܵܐ܁ ܤܓ܁|
    block
      block |ܒܪܝܼܟܼ ܐܝܼܩܵܪܹܗ܃ ܗ̤ܘ ܢܸܦܬܲܚ ܬܲܪܥܵܐ ܩܕܼܵܡܲܝܢ܁ ܕܠܵܐ ܬܸܗܘܸܐ|
      block |ܠܲܢ ܒܥܵܬܼܵܐ ܕܡܸܕܸܡ܃ ܐܸܠܵܐ ܐܸܢ ܪܸܓܿܬܼܵܐ ܕܒܹܗ܁ ܕܗܵܟܲܢܵܐ ܟܲܕܼ ܢܲܪܦܸܐ|
    block
      block |ܟܠܡܸܕܸܡ܃ ܘܒܲܒܼܥܵܬܹܗ ܒܲܠܚܘܿܕܼ ܢܸܦܘܿܩ ܪܸܥܝܵܢܲܢ܃ ܠܵܐ ܢܸܗܘܸܐ ܒܹܗ|
      block |ܪܸܢܝܵܐ ܕܡܸܕܸܡ ܕܤܵܐܹ̇ܡ ܕܤܵܐܹ̇ܓܼ ܒܐܲܦܵܘ̈ܗܝ܃ ܩܕܼܵܡ ܗܵܘ̇ ܚܸܙܘܵܐ ܕܡܵܪܹܟܠ܁|
      block |ܟܠ ܟܡܵܐ ܕܫܵܒܹ̇ܩ ܪܸܥܝܵܢܵܐ܃ ܚܲܒܼܝܼ̈ܒܲܝ܃ ܪܸܢܝܵܐ ܕܗܵܠܹܝܢ ܕܡܸܬܼܚܲܙ̈ܝܵܢ܃|
      block |ܘܪܵܢܹܐ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ܃ ܠܦܘܼܬܼ ܡܫܘܼܚܬܼܵܐ ܕܲܡܥܲܠܝܘܼܬܹܗ|
      block |ܕܡ̣ܢ ܪܸܢܝܵܐ ܕܓܼܘܼܫܡܵܐ ܘܥܸܢܝܵܢܹܗ ܕܲܒܼܗܵܘ̇܃ ܗܵܟܲܢܵܐ ܡܸܬܼܲܩܲܛܲܢ|
      block |ܘܗܵܘܹ̇ܐ ܫܦܸܐ ܒܲܨܠܘܿܬܼܵܐ܁ ܟܡܵܐ ܕܡܸܬܼܚܲܪܲܪ ܦܲܓܼܪܵܐ ܡ̣ܢ ܐܲܤܘܼܪܹ̈ܐ|
      block |ܕܨܸܒܼ̈ܘܵܬܼܵܐ܃ ܗܵܟܼܘܵܬܼ ܡܸܬܼܚܲܪܲܪ ܪܸܥܝܵܢܵܐ܁ ܘܲܟܼܡܵܐ ܕܡܸܬܼܚܲܪܲܪ ܡ̣ܢ|
      block |ܦܟܵܪܹ̈ܐ ܕܡܲܪ̈ܢܝܬܼܵܐ܃ ܗܵܟܲܢܵܐ ܡܸܫܬܲܦܸܐ܁ ܘܲܟܼܡܵܐ ܕܡܸܫܬܲܦܸܐ܃ ܡܸܬܼܩܲܛܲܢ܁|
      block |ܘܲܟܼܡܵܐ ܕܡܸܬܼܩܲܛܲܢ܃ ܡܸܬܼܥܲܠܸܐ ܡ̣ܢ ܙܵܘ̈ܥܹܐ ܕܥܵܠܡܵܐ ܗܵܢܵܐ ܕܲܛܥܝܼܢ|
      block |ܢܝܼܫܵܐ ܕܥܲܒܼܝܘܼܬܼܵܐ܁ ܘܝܵܕܲܥ̇ ܪܲܢܚܘܼܪ ܒܐܲܠܵܗܵܐ܃ ܐܲܟܼܘܵܬܹܗ܃ ܘܠܵܐ|
      block |ܐܲܟܼܘܵܬܲܢ܁ ܐܸܠܵܐ ܐ̄ܢܵܫ ܐܸܫܬܘܼܝ ܠܘܼܩܕܲܡ ܠܓܸܠܝܵܢܵܐ܃ ܠܵܐ ܡܲܨܝܵܐ|
      block |ܕܢܸܕܲܥ ܗܵܕܹܐ܁ ܘܐܸܠܵܐ ܐܵܬܹ̇ܐ ܠܕܲܟܼܝܘܼܬܼܵܐ܃ ܠܵܐ ܡܸܫܬܲܦܹܝܢ ܙܵܘܥܵܘ̈ܗܝ|
      block |ܠܲܡܚܵܪ ܒܟܲܤ̈ܝܵܬܼܵܐ܁ ܘܲܥܕܲܡܵܐ ܕܡܸܬܼܚܲܪܲܪ ܡ̣ܢ ܟܠ ܕܡܸܬܼܚܙܸܐ|
      block |ܒܩܸܢܝܵܢܹܗ܃ ܠܵܐ ܡܸܬܼܚܲܪܲܪ ܐܵܦ ܡ̣ܢ ܙܵܘ̈ܥܹܐ ܕܲܥܠܲܝܗܹܝܢ܃ ܘܠܵܐ ܗܵܘܹ̇ܐ|
      block |ܤܦܝܼܩ ܡ̣ܢ ܚܘܼ̈ܫܵܒܹܐ ܕܲܡܥܲܡܛܝܼܢ܁ ܘܲܟܼܡܵܐ ܕܥܲܡܛܵܢܵܐ ܘܥܘܼܪ̈ܙܵܠܲܝ|
      block |ܚܘܼ̈ܫܒܹܐ܃ ܘܐܵܦ ܚܲܫܹ̈ܐ ܬܲܡܵܢ܁ ܐܸܠܵܐ ܓܹܝܪ ܡܸܬܼܚܲܪܲܪ ܐ̄ܢܵܫ ܡ̣ܢ ܗܵܠܹܝܢ|
      block |ܟܠܗܹܝܢ ܕܐܸܡ̇ܪܹܬܼ ܘܡ̣ܢ ܥܸܠܠܵܬܼ̈ܗܹܝܢ܃ ܠܵܐ ܡܸܬܼܒܲܩܸܐ ܒܟܲܤ̈ܝܵܬܼܵܐ|
      block |ܕܪܸܥܝܵܢܵܐ܁ ܡܸܛܠ ܗܵܢܵܐ ܡ̣ܢ ܩܕܼܵܡ ܟܠܡܸܕܸܡ܃ ܡܤܲܪܩܘܼܬܼܵܐ|
      block |ܦܲܩܕܲܢ ܡܵܪܲܢ ܕܢܹܐܚܘܿܕܼ܃ ܘܡܸܬܼܪܲܚܩܵܢܘܼܬܼܵܐ ܕܡ̣ܢ ܫܓܼܘܼ̈ܫܝܹܐ|
      block |ܕܥܵܠܡܵܐ܃ ܘܲܫܪܵܝܵܐ ܕܡ̣ܢ ܡܲܪܢܝܼܬܼܵܐ ܕܟܼܠ ܐ̄ܢܵܫ܁ ܡ̇ܢ ܕܠܵܐ ܠܲܡ|
      block |ܫܵܒܹ̇ܩ ܠܟܼܠܵܗ̇ ܐ̄ܢܵܫܘܼܬܹܗ ܘܟܼܠܡܸܕܸܡ ܕܐܝܼܬܼ ܠܹܗ܃ ܘܟܼܵܦܲܪ ܐܵܦ|
      block |ܒܢܲܦܫܹܗ܃ ܠܵܐ ܡܸܫܟܲܚ ܕܢܸܗܘܸܐ ܠܝܼ ܬܲܠܡܝܼܕܼܵܐ܁ ܕܲܒܼܡܸܕܸܡ|
    block
      block |ܪܸܥܝܵܢܵܐ܃ ܠܵܐ ܢܸܬܼܢܟܸܐ ܒܲܚܙܵܬܼܵܐ ܘܲܒܼܫܸܡܥܵܐ ܘܲܒܼܨܸܦܬܼܵܐ ܕܨܸܒܼ̈ܘܵܬܼܵܐ|
      block |ܘܚܘܼܒܵܠܗܹܝܢ ܘܬܲܪܒܿܝܼܬܼܗܹܝܢ܃ ܘܲܒܼܐ̄ܢܵܫ܁ ܘܲܒܼܗܵܝ̇ ܕܐܲܤ̣ܪܹܗ ܠܪܸܥܝܵܢܲܢ|
      block |ܒܤܲܒܼܪܵܐ ܒܲܠܚܘܿܕܼ ܕܝܼܠܹܗ܃ ܠܘܵܬܹܗ ܐܲܚܝܼܪܹܗ ܠܟܼܠܹܗ ܪܸܢܝܵܐ|
      block |ܕܚܘܼ̈ܫܵܒܲܝܢ܁ ܘܒܹܗ ܐܲܤܪܵܗ̇܃ ܠܟܼܠܵܗ̇ ܡܲܪܢܝܼܬܼܵܐ ܕܬܲܪܥܝܼܬܲܢ ܒܲܫܪܵܝܵܐ|
      block |ܕܟܼܠ܁ ܕܡ̣ܢ ܗܵܪܟܵܐ ܢܸܫܬܲܪܲܓܼܪܲܓܼ ܠܥܸܢܝܵܢܹܗ܃ ܒܐܲܡܝܼܢܘܼܬܼܵܐ|
      block |ܕܨܸܦܬܲܢ ܕܲܥܠܵܘܗܝ܁ ܐܵܦ ܕܘܼܪܵܫܵܐ ܬܘܼܒܼ܃ ܒܵܥ̇ܝܵܐ ܨܠܘܿܬܼܵܐ܁ ܕܡ̣ܢ|
      block |ܙܲܒܼܢܵܐ ܢܲܓܝܼܪܵܐ ܕܒܼܵܗ̇܃ ܢܸܬܼܚܲܟܲܡ ܪܸܥܝܵܢܵܐ܁ ܒܵܬܲܪ ܡܤܲܪܩܘܼܐ ܓܹܝܪ|
      block |ܕܫܵܪܝܵܐ ܙܵܘ̈ܥܲܝܢ ܡ̣ܢ ܦܟܼܵܪܹ̈ܐ܃ ܐܲܡܝܼܢܘܼܬܼܵܐ ܒܵܥ̇ܝܵܐ ܨܠܘܿܬܼܵܐ܁ ܕܡ̣ܢ|
      block |ܐܲܡܝܼܢܘܼܬܼܵܐ ܘܙܲܒܼܢܵܐ܃ ܢܸܤܲܒܼ ܪܸܥܝܵܢܵܐ ܐܵܦ ܕܘܼܪܵܫܵܐ܃ ܠܡܸܕܲܥ|
      block |ܚܘܼܫܵܒܼܵܘ̈ܗܝ ܠܲܡܬܲܟܵܤܘܼ܃ ܘܲܠܡܹܐܠܲܦ ܡ̣ܢ ܢܸܤ̈ܝܵܢܹܐ ܤܲܓܝܼ̈ܐܵܬܼܵܐ܃|
      block |ܐܲܝܠܹܝܢ ܕܠܲܡܩܲܒܵܠܘܼ ܡ̣ܢ ܐ̄ܚܪ̈ܵܢܹܐ ܠܵܐ ܡܸܫܟܲܚ܁ ܠܟܼܠ ܕܘܼܒܵܪܵܐ|
      block |ܕܐܝܼܬܼ܃ ܬܲܪܒܿܝܼܬܼܵܐ ܐܝܼܬܼ ܠܹܗ ܒܕܼܘܼܒܵܪܵܐ ܕܲܩܕܼܵܡܵܘܗܝ܁ ܘܗܵܘ̇|
      block |ܕܲܩܕܼܵܡܵܘܗܝ ܡܸܬܼܒܿܥܸܐ܁ ܠܲܫܟܼܵܚܬܼܵܐ ܕܗܵܘ̇ ܕܒܼܵܬܼܪܹܗ܁ ܠܲܨܠܘܿܬܼܵܐ|
      block |ܩܲܕܝܼܡܵܐ ܠܵܗ̇܃ ܡܫܵܘܚܕܼܘܼܬܼܵܐ܁ ܘܐܵܦ ܗ̤ܝ ܡܫܵܘܚܕܼܘܼܬܼܵܐ܃ ܡܸܛܠ|
      block |ܨܠܘܿܬܼܵܐ܁ ܘܲܨܠܘܿܬܼܵܐ ܐܲܝܟܼ ܕܢܸܩܢܸܐ ܡܸܢܵܗ̇܃ ܚܘܼܒܵܐ ܕܐܲܠܵܗܵܐ܁ ܡܸܛܠ|
      block |ܕܡܸܢܵܗ̇ ܡܸܫܬܲܟܼ̈ܚܵܢ ܥܸܠ̈ܠܵܬܼܵܐ ܠܡܲܚܵܒܼܘܼ ܠܐܲܠܵܗܵܐ܁|
      block |ܐܵܦ ܗܵܕܹܐ ܙܵܕܹܩ ܕܢܸܕܲܥ܃ ܚܲܒܿܝܼ̈ܒܲܝ܃ ܕܟܼܠ ܥܸܢܝܵܢܵܐ ܕܲܒܼܟܸܤܝܵܐ|
      block |ܕܐܝܼܬܼ܃ ܘܟܼܠ ܪܸܢܝܵܐ ܫܲܦܝܼܪܵܐ ܕܡܲܕܥܵܐ ܕܒܲܐܠܵܗܵܐ܃ ܘܟܼܠ ܗܸܪܓܵܐ|
      block |ܕܪ̈ܘܼܚܵܢܵܝܬܼܵܐ܃ ܒܲܨܠܘܿܬܼܵܐ ܡܸܬܿܬܲܚܲܡ܃ ܘܲܒܼܫܸܡ ܨܠܘܿܬܼܵܐ ܡܸܬܼܚܒܸܫ܃|
      block |ܘܲܠܓܼܵܘ ܡ̣ܢ ܫܘܼܡܵܗܵܐ ܗܵܢܵܐ ܡܸܤܬܲܝܲܟ܁ ܘܐܸܢ ܩܸܪܝܵܢܵܐ ܕܦܘܼܪܫܵܢܵܐ|
    block
      block |ܬܹܐܡܲܪ܃ ܘܐܸܢ ܩܵܠܹ̈ܐ ܕܦܘܼܡܵܐ ܕܲܒܼܬܸܫ̈ܒܿܚܵܬܹܗ ܕܐܲܠܵܗܵܐ܃ ܘܪܸܢܝܵܐ|
      block |ܫܚܝܼܩܵܐ ܕܲܒܼܡܵܪܲܢ܃ ܘܤܸܓܼܕܬܼܵܐ ܕܦܲܓܼܪܵܐ܃ ܘܗܘܼ̈ܠܵܠܹܐ ܕܙܘܼܡܵܪܵܐ܃|
      block |ܘܫܲܪܟܵܐ܁ ܡܸܛܠ ܕܡܸܢܗܹܝܢ ܡܸܬܼܩܲܒܲܠ ܝܘܼܠܦܵܢܵܐ ܕܥܲܠ ܨܠܘܿܬܼܵܐ|
      block |ܚܲܬܿܝܼܬܿܬܵܐ܃ ܘܡܸܢܵܗ̇ ܚܘܼܒܵܐ ܕܐܲܠܵܗܵܐ ܡܸܬܼܝܼܠܸܕܼ܁ ܘܗ̤ܘ ܚܘܼܒܵܐ܃ ܒܝܲܕܼ|
      block |ܨܠܘܿܬܼܵܐ܁ ܘܲܨܠܘܿܬܼܵܐ܃ ܒܕܼܘܼܝܵܪܵܐ ܡܫܵܘܚܕܼܵܐ܁ ܘܗ̤ܝ ܡܫܵܘܚܕܼܘܼܬܼܵܐ|
      block |ܠܗܵܕܹܐ܃ ܡܸܛܠ ܕܢܸܗܘܸܐ ܠܲܢ ܐܲܬܼܪܵܐ ܕܒܲܠܚܘܿܕܲܝܢ ܥܲܡ ܐܲܠܵܗܵܐ|
      block |ܢܸܬܼܥܢܸܐ܃ ܠܲܡܫܵܚܕܼܘܼܬܼܵܐ ܬܘܼܒܼ ܩܲܕܝܼܡܵܐ ܠܵܗ̇܃ ܫܒܼܝܼܩܘܼܬܼܵܐ|
      block |ܕܥܵܠܡܵܐ܁ ܕܐܸܠܵܐ ܐ̄ܢܵܫ ܫܵܒܹ̇ܩ ܥܵܠܡܵܐ ܠܘܼܩܕܲܡ܃ ܘܡܸܤܬܲܦܲܩ|
      block |ܡ̣ܢ ܟܠ ܕܐܝܼܬܼ ܠܹܗ܃ ܠܵܐ ܡܸܫܟܲܚ ܕܢܸܫܬܵܘܚܲܕܼ܁ ܗܵܟܲܢܵܐ|
      block |ܘܠܲܫܒܼܝܼܩܘܼܬܼܵܐ ܬܘܼܒܼ ܕܥܵܠܡܵܐ܃ ܩܲܕܝܼܡܵܐ ܡܤܲܝܒܿܪܵܢܘܼܬܼܵܐ܁|
      block |ܘܠܲܡܤܲܝܒܿܪܵܢܘܼܬܼܵܐ܃ ܤܸܢܐܲܬܼ ܥܵܠܡܵܐ܁ ܠܤܸܢܐܲܬܼ ܥܵܠܡܵܐ܃ ܕܸܚܠܬܼܵܐ|
      block |ܘܪܸܚܡܬܼܵܐ܁ ܕܐܸܠܵܐ ܡܤܲܪܕܼܵܐ ܠܪܸܥܝܵܢܵܐ ܕܸܚܠܬܼܵܐ ܕܓܹܗܲܢܵܐ܃ ܘܲܡܓܲܪܓܼܵܐ|
      block |ܪܸܚܡܬܼܵܐ ܕܛܘܼ̈ܒܹܐ܃ ܠܵܐ ܕܵܝ̇ܠܵܐ ܒܹܗ ܤܸܢܐܬܼܵܐ ܕܥܵܠܡܵܐ ܗܵܢܵܐ܁ ܘܐܸܠܵܐ|
      block |ܢܸܤܢܸܐ ܠܥܵܠܡܵܐ܃ ܠܵܐ ܡܤܲܝܒܲܪ ܡ̣ܢ ܥܸܢܝܵܢܹܗ ܘܲܢܝܵܚܹܗ܁ ܘܐܸܠܵܐ|
      block |ܩܵܕܼܡܵܐ ܡܤܲܝܒܿܪܵܢܘܼܬܼܵܐ ܠܪܸܥܝܵܢܵܐ܃ ܠܵܐ ܡܸܫܟܲܚ ܓܵܒܹ̇ܐ ܥܘܼܡܪܵܐ|
      block |ܕܲܡܠܸܐ ܨܸܕܼܝܵܐ܃ ܘܲܤܦܝܼܩ ܡ̣ܢ ܥܵܡܘܿܪܹ̈ܐ܁ ܘܐܸܠܵܐ ܢܸܓܼܒܸܿܐ ܠܹܗ ܚܲܝܹ̈ܐ|
      block |ܡܫܵܘܚ̈ܕܹܐ܃ ܠܵܐ ܡܸܫܟܲܚ ܡܸܬܼܐܡܸܢ ܒܲܨܠܘܿܬܼܵܐ܁ ܘܐܸܠܵܐ ܢܸܗܘܸܐ|
      block |ܐܲܡܝܼܢ ܡܸܬܼܥܢܸܐ ܥܲܡ ܐܲܠܵܗܵܐ܃ ܘܲܢܩܵܘܸܐ ܒܗܵܢ̇ܘܿܢ ܙܵܘ̈ܥܹܐ ܚܠܝܼ̈ܛܲܝ|
      block |ܒܲܨܠܘܿܬܼܵܐ܃ ܘܐܵܕܼܫܲܝ̈ ܝܘܼܠܦܵܢܵܐ ܕܒܼܵܗ̇ ܕܐܸܬܼܐܡܲܪܘ܃ ܠܵܐ ܡܲܪܓܸܫ|
      block |ܒܚܘܼܒܵܐ܁ ܡܵܕܹܝܢ ܚܘܼܒܵܐ ܕܐܲܠܵܗܵܐ܃ ܡ̣ܢ ܥܸܢܝܵܢܵܐ ܕܥܲܡܹܗ܁ ܘܥܸܢܝܵܢ|
      block |ܨܠܘܿܬܼܵܐ܃ ܒܝܲܕܼ ܫܸܠܝܵܐ܁ ܘܫܸܠܝܵܐ܃ ܒܲܡܤܲܪܩܘܼܬܼܵܐ܁ ܘܲܡܤܲܪܩܘܼܬܼܵܐ|
      block |ܬܘܼܒܼ܃ ܒܝܲܕܼ ܡܤܲܝܒܿܪܵܢܘܼܬܼܵܐ܁ ܘܲܡܤܲܝܒܿܪܵܢܘܼܬܼܵܐ܃ ܒܝܲܕܼ ܤܸܢܐܬܼܵܐ|
    block
      block |ܕܲܠܘܵܬܼ ܪ̈ܓܼܝܼܓܼܵܬܐ܁ ܘܤܸܢܐܲܬܼܸ ܪ̈ܓܼܝܼܓܼܵܬܐ܃ ܒܝܲܕܼ ܕܸܚܠܬܼܵܐ ܕܓܹܗܲܢܵܐ܃|
      block |ܘܤܘܼܟܵܝܵܐ ܕܛܘܼ̈ܒܹܐ܁ ܤܵܢܹ̇ܐ ܠܗܹܝܢ ܠܲܪ̈ܓܼܝܼܓܼܵܬܐ܃ ܐܲܝܢܵܐ ܕܝܵܕܲܥ̇ ܦܹܐܪܹ̈ܐ|
      block |ܕܡܸܢܗܹܝܢ܃ ܕܡܵܢܵܐ ܡܛܲܝ̈ܒܼܵܢ ܠܹܗ܃ ܘܡ̣ܢ ܐܲܝܢܵܐ ܛܘܼܒܼܵܐ ܡܸܬܼܓܠܸܙ|
      block |ܡܸܛܠܵܬܼܗܹܝܢ܁ ܘܗܵܟܲܢܵܐ ܟܠܚܲܕܼ ܡ̣ܢ ܕܘܼܒܵܪܹ̈ܐ܃ ܒܗܵܘ̇ ܕܲܩܕܼܵܡܵܘܗܝ|
      block |ܐܲܤܝܼܪ܃ ܘܡܸܢܹܗ ܫܵܩܹ̇ܠ ܬܲܪܒܿܝܼܬܼܵܐ ܘܡܸܫܬܵܘܫܲܛ ܠܲܐ̄ܚܪ̈ܵܢܹܐ ܕܡܸܢܹܗ|
      block |ܘܲܠܥܸܠ܁ ܘܐܸܢ ܚܲܕܼ ܡܸܢܗܘܿܢ ܡ̣ܢ ܡܨܲܥܬܼܵܐ ܚܲܤܝܼܪ܃ ܠܵܐ ܡܸܬܼܩܲܝܲܡ|
      block |ܗܵܘ̇ ܕܒܼܵܬܼܪܹܗ܁ ܘܡܸܬܼܚܙܸܐ ܕܟܼܠܗܘܿܢ ܡܸܫܬܪܹܝܢ܃ ܘܐܵܒܼܕܝܼܢ ܠܗܘܿܢ܁|
  block 64
    block
      block |ܥܲܠ ܫܘܼ̈ܚܠܵܦܹܐ ܤܲܓܝܼ̈ܐܹܐ ܕܢܲܩܝܼܦܝܼܢ ܠܪܸܥܝܵܢܵܐ܃ ܘܒܲܨܠܘܿܬܼܵܐ|
      block |ܡܸܬܼܒܲܚܪܝܼܢ܁ ܤܕ܁|
    block
      block |ܠܡܸܓܼܒܵܐ ܡ̇ܢ ܛܵܒܼܬܼܵܐ܃ ܕܨܸܒܼܝܵܢܵܐ ܗ̣̄ܝ ܫܲܦܝܼܪܵܐ ܕܐܲܝܢܵܐ ܕܲܠܗܵܕܹܐ|
      block |ܪܵܐܹ̇ܓܼ܁ ܠܲܡܫܲܠܵܡܘܼ ܕܹܝܢ ܠܲܓܼܒܼܝܼܬܼܵܐ ܕܗܵܘ̇ ܨܸܒܼܝܵܢܵܐ ܡܝܲܬܿܪܵܐ܃ ܕܐܲܠܵܗܵܐ|
      block |ܗ̣̄ܝ ܗܵܕܹܐ܃ ܘܥܲܠ ܡܥܲܕܪܵܢܘܼܬܼܵܐ ܤܲܓܝܼܐܬܼܵܐ ܕܡ̣ܢ ܨܹܐܕܵܘܗܝ|
      block |ܤܢܝܼܩܵܐ܁ ܡܸܛܠܗܵܢܵܐ ܠܪܸܓܿܬܼܵܬ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ ܡܲܩܦܝܼܢܲܢ܃|
      block |ܨܠܵܘ̈ܬܼܵܐ ܐܲܡܝܼ̈ܢܵܬܼܵܐ܁ ܠܵܘ ܒܲܠܚܘܿܕܼ ܠܡܸܒܼܥܵܐ ܡܸܢܹܗ ܥܘܼܕܼܪܵܢܵܐ܃ ܐܸܠܵܐ|
      block |ܘܐܵܦ ܕܢܸܥܒܸܕܼ ܒܵܗ̇ ܦܘܼܪܫܵܢܵܐ܃ ܐܸܢ ܫܵܠܡܵܐ ܠܨܸܒܼܝܵܢܹܗ܁ ܠܵܘ ܟܠ|
      block |ܪܸܓܿܬܼܵܐ ܕܫܲܦܝܼܪܬܵܐ܃ ܡ̣ܢ ܐܲܠܵܗܵܐ ܢܵܦ̇ܠܵܐ ܒܠܸܒܵܐ܃ ܐܸܠܵܐ ܐܲܝܕܵܐ ܕܐܵܦ|
      block |ܡܵܘܬܪܵܢܝܵܐ܁ ܘܐܝܼܬܼ ܗ̄ܘ̣ ܫܲܦܝܼܪܬܵܐ ܕܪܵܐܹܓܼ ܠܵܗ̇ ܐ̄ܢܵܫ܃ ܟܲܕܼ ܠܵܐ|
      block |ܡܥܲܕܪܵܐ ܠܹܗ܁ ܢܵܦ̇ܠܵܐ ܘܐܵܦ ܡ̣ܢ ܤܵܛܵܢܵܐ ܕܲܐܝܟܼ ܗܵܕܹܐ ܪܸܓܿܬܼܵܐ܃ ܟܲܕܼ|
      block |ܡܸܤܬܲܒܼܪܵܐ ܕܲܕܼܥܘܼܪܵܢܵܐ ܗ̣̄ܝ܁ ܟܡܵܐ ܙܲܒܼܢ̈ܝܼܢ ܕܹܝܢ܃ ܠܲܝܬܹܝܗ̇|
      block |ܕܲܡܫܘܼܚܬܹܗ܃ ܗ̤ܘ ܕܹܝܢ ܠܤܘܼܓܦܵܢܹܗ ܡܸܬܼܦܲܪܲܣ܁ ܟܲܕܼ ܥܵܨܹ̇ܐ ܠܹܗ|
    block
      block |ܕܹܝܢ܃ ܕܗܕܹܐ ܢܸܒܼܥܸܐ܁ ܟܲܕܼ ܠܵܐ ܡܛ̣ܵܐ ܥܕܲܟܹܝܠ ܠܕܼܘܼܒܵܪܵܐ ܗܵܘ̇܃ ܐܵܘ|
      block |ܕܢܘܼܟܼܪܵܝܵܐ ܠܛܲܟܼܤܵܐ ܕܐܸܤܟܹܡܹܗ܁ ܐܵܘ ܬܘܼܒܼ ܠܵܐ ܐܝܼܬܼܵܘܗܝ ܙܲܒܼܢܵܐ܃|
      block |ܗܵܘ̇ ܕܒܹܗ ܗܵܠܹܝܢ ܕܢܸܓܼܡܘܿܪ ܡܕܝܼܠ ܒܹܗ܁ ܐܵܘ ܕܗ̤ܘ ܠܵܐ ܤܵܦܹ̇ܩ|
      block |ܠܤܘܼܥܪܵܢܵܐ܃ ܐܵܘ ܒܝܼܕܲܥܬܼܵܐ܃ ܐܵܘ ܒܓܼܘܼܫܡܵܐ܃ ܐܵܘ ܒܙܲܒܼܢܵܐ ܕܠܵܐ|
      block |ܝܵܗܹ̇ܒܼ ܐܝܼܕܼܵܐ܁ ܘܲܒܼܟܼܠ ܦܪܘܿܣ܃ ܐܲܝܟܼ ܕܲܒܼܦܲܪܨܘܿܦ ܫܲܦܝܼܪܬܵܐ ܗ̣̄ܝ܃|
      block |ܐܵܘ ܢܕܼܵܘܸܕܼ ܠܹܗ܃ ܐܵܘ ܢܤܲܓܸܦ ܠܹܗ ܒܦܲܓܼܪܹܗ܃ ܐܵܘ ܕܛܵܡܲܪ ܠܹܗ|
      block |ܦܲܚܵܐ ܒܗܵܘܢܹܗ܁ ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ܃ ܨܠܵܘ̈ܵܬܼܵܐ ܐܲܡܝܼ̈ܢܵܬܼܵܐ|
      block |ܘܲܚܦܝܼ̈ܛܵܬܼܵܐ܃ ܡܲܩܦܝܼܢܲܢ ܠܪܸܓܿܬܼܵܐ ܕܡܸܬܼܚܲܙܝܵܐ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ܁|
      block |ܟܲܕܼ ܐܵܡ̇ܪܝܼܢܲܢ ܐ̄ܢܵܫ ܐ̄ܢܵܫ ܡܸܢܲܢ܃ ܢܸܗܘܸܐ ܒܝܼ ܨܸܒܼܝܵܢܵܟܼ ܠܲܡܫܲܠܵܡܘܼ|
      block |ܒܲܥ̇ܒܼܵܕܼܵܐ܃ ܛܵܒܼܬܼܵܐ ܗܵܕܹܐ ܕܲܓܼܒܹܝ̇ܬܼ ܠܝܼ ܘܪܸܓܹܿܬܼ ܦܘܼܠܚܵܢܵܗ̇܃ ܐܸܢ|
      block |ܫܵܠ̇ܡܵܐ ܠܨܸܒܼܝܵܢܵܟܼ܁ ܠܡܸܨܒܵܐ ܕܹܝܢ ܒܵܗ̇܃ ܦܫܝܼܩ ܠܝܼ܁ ܕܐܸܤܥܪܝܼܗ̇|
      block |ܕܹܝܢ܃ ܠܵܐ ܡܸܫܟܲܚ ܐ̄ܢܵܐ ܕܠܵܐ ܡܵܘܗܲܒܼܬܼܵܐ ܕܡ̣ܢ ܨܹܐܕܲܝܟ܁ ܟܲܕܼ ܛܵܒܼ|
      block |ܬܲܪ̈ܬܲܝܗܹܝܢ ܕܝܼܠܵܟܼ ܐܸܢܹܝܢ܃ ܐܵܦ ܠܡܸܨܒܵܐ܃ ܐܵܦ ܠܡܸܤܥܲܪ܁ ܕܠܵܘ|
      block |ܒܸܠܥܵܕܼ ܛܲܝܒܿܘܼܬܼܵܟܼ ܠܗܵܝ̇ ܕܐܸܬܿܬܿܙܝܼܲܬ̤ ܐܸܬܿܛܦܝܼ̇ܤܹܬܼ ܐܵܘ ܕܙܵܥܹ̇ܬܼ|
      block |ܡܸܢܵܗ̇܁ ܗܵܢܵܘ ܥܝܵܕܼܵܐ ܕܐܲܝܢܵܐ ܕܲܠܫܲܦܝܼܪܬܵܐ ܪܵܐܹܓܼ ܒܦܘܼܪܫܵܢܵܐ ܕܗܵܘܢܵܐ܃|
      block |ܕܥܲܠ ܐܲܦܹܝ̈ܗ̇ ܒܲܨܠܘܿܬܼܵܐ ܢܸܥܡܲܠ ܐܲܡܝܼܢܵܐܝܼܬܼ܁ ܘܚܲܝܠܵܐ ܕܡ̣ܢ ܬܲܡܵܢ܃|
      block |ܢܸܫܩܘܿܠ ܤܘܼܝܵܥܵܐ ܠܦܘܼܠܚܵܢܹܗ܁ ܘܚܸܟܼܡܬܼܵܐ ܕܒܼܵܚ̇ܪܵܐ ܫܪܵܪܵܐ ܡ̣ܢ|
      block |ܙܹܐܦܵܐ܃ ܒܲܨ̈ܠܵܘܵܬܼܵܐ ܤܲܓܝܼ̈ܐܵܬܼܵܐ ܘܲܒܼܥܲܡܠܵܐ܃ ܘܲܙܗܝܼܪܘܼܬܼܵܐ ܘܝܲܐܝܼܒܼܘܼܬܼܵܐ|
      block |ܕܠܵܐ ܫܲܠܘܵܐ ܛܵܒܼܬܼܵܐ ܡܸܬܼܦܲܪܫܵܐ܃ ܒܝܲܕܼ ܕܸܡ̈ܥܹܐ ܐܲܡܝܼ̈ܢܵܬܼܵܐ܃ ܘܡܘܼܟܵܟܼܵܐ܃|
      block |ܘܥܘܼܕܼܪܵܢܵܐ ܫܡܲܝܵܢܵܐ܁ ܝܲܬܝܼܪܵܐܝܼܬܼ ܕܤܲܩܘܼܒܼܠܵܐ ܐܝܼܬܼ ܠܵܗ̇܃ ܚܘܼ̈ܫܵܒܹܐ|
      block |ܕܪܵܡܘܼܬܼܵܐ܃ ܗܵܢܘܿܢ ܕܲܡܥܲܕܪܵܢܘܼܬܼܵܐ ܕܐܲܠܵܗܵܐ ܡܸܢܲܢ ܟܵܠܹ̇ܝܢ܁ ܕܐܵܦ|
      block |ܠܗܵܕܹܐ܃ ܒܲܨܠܘܼܬܼܵܐ ܡܒܲܛܠܝܼܢܲܢ܁|
  block 65
    block
      block |ܙܘܼܗܵܪܹ̈ܐ ܫܲܦܝܼܪܹ̈ܐ ܕܡܲܠܦܝܼܢ ܥܲܠ ܙܗܝܼܪܘܼܬܼܵܐ ܘܛܘܼ̈ܟܵܤܲܝ ܙܢܵܐ|
      block |ܕܕܼܘܼܒܵܪܵܐ܃ ܕܲܒܼܗܘܿܢ ܡܲܩܢܸܐ ܐ̄ܢܵܫ ܛܲܟܼܤܵܐ ܦܲܐܝܵܐ ܠܲܩܢܘܿܡܹܗ܁ ܤܗ܁|
    block
      block |ܬܝܵܒܼܘܼܬܼܵܐ ܐܸܡܵܐ ܗ̣̄ܝ ܕܚܲܝܹ̈ܐ܁ ܦܵܬܼܚܵܐ ܠܲܢ ܬܲܪܥܵܗ̇܃ ܒܝܲܕܼ|
      block |ܥܪܘܼܩܝܵܐ ܕܡ̣ܢ ܟܠ܁ ܛܲܝܒܿܘܼܬܼܵܐ ܗܵܝ̇ ܕܐܵܘܒܸܕܼܢܲܢ ܒܵܬܲܪ ܡܲܥܡܘܿܕܼܝܼܬܼܵܐ|
      block |ܒܝܲܕܼ ܕܘܼܒܵܪܹ̈ܐ ܕܪܲܦܝܘܼܬܼܵܐ܃ ܠܵܗ̇ ܡܚܲܕܬܼܵܐ ܒܲܢ ܬܝܵܒܼܘܼܬܼܵܐ܃ ܒܝܲܕܼ|
      block |ܦܘܼܪ̈ܫܵܢܹܐ ܕܡܲܕܥܵܐ܁ ܡ̣ܢ ܡܲܝ̈ܵܐ ܘܪܘܼܚܵܐ ܠܒܸܫܢܲܢ ܠܲܡܫܝܼܚܵܐ܃ ܟܲܕܼ|
      block |ܠܵܐ ܐܲܪܓܸܫܢܲܢ ܒܫܘܼܒܼܚܹܗ܁ ܒܝܲܕܼ ܬܝܵܒܼܘܼܬܼܵܐ ܥܵܐ̇ܠܝܼܢܲܢ ܠܒܼܘܼܤܵܡܹܗ܃|
      block |ܒܝܼܕܲܥܬܼܵܐ ܕܦܘܼܪ̈ܫܵܢܹܐ ܕܒܲܢ ܕܵܢ̇ܚܵܐ܁ ܕܓܼܠܝܼܙ ܡ̣ܢ ܬܝܵܒܼܘܼܬܼܵܐ܃ ܓܠܝܼܙ|
      block |ܡ̣ܢ ܒܘܼܤܵܡܵܐ ܗܵܘ̇ ܕܲܥܬܼܝܼܕܼ܁ ܕܩܲܪܝܼܒܼ ܠܟܼܠ܃ ܪܲܚܝܼܩ ܡ̣ܢ|
      block |ܬܝܵܒܼܘܼܬܼܵܐ܁ ܕܪܲܚܝܼܩ ܡ̣ܢ ܟܠ ܒܦܘܼܪܫܵܢܵܐ܃ ܬܲܝܵܒܼܵܐ ܗ̄ܘ̣ ܒܲܫܪܵܪܵܐ܁|
      block |ܡܸܚܕܼܵܐ ܕܐܲܒܼܥܸܕܼ ܒܲܪܢܵܫܵܐ ܡ̣ܢ ܨܹܝܕܼ ܐ̄ܢܵܫܵܐ ܘܲܟܼܢܲܫ̣ ܠܘܵܬܼ ܝܵܬܹܗ܃|
      block |ܒܲܪ ܫܵܥܬܹܗ ܡܸܬܼܪܲܫܡܝܼܢ ܒܡܲܕܥܹܗ ܙܵܘ̈ܥܹܐ ܕܲܬܼܝܵܒܼܘܼܬܼܵܐ܁ ܡܩܲܒܸܠ|
      block |ܙܲܪܥܵܐ ܕܚܲܝܹ̈ܐ ܡ̣ܢ ܛܲܝܒܿܘܼܬܼܵܐ܃ ܘܒܲܕܼܡܘܼܬܼ ܥܘܸܠܵܐ ܡܸܬܿܬܿܙܝܼܥ ܒܹܗ|
      block |ܚܲܫܹܐ ܕܦܘܼܪܫܵܢܵܐ܁ ܘܪܵܦܹ̇ܬܼ ܒܠܸܒܵܐ܃ ܥܘܼܗܕܵܢ ܚܲܝܹ̈ܐ ܕܥܵܠܡܵܐ|
      block |ܕܲܥܬܼܝܼܕܼܾ܃ ܘܤܘܼܟܵܝܵܐ ܕܲܩܝܵܡܬܼܵܐ܃ ܘܪܸܢܝܵܐ ܕܕܼܝܼܢܵܐ܁ ܠܵܐ ܬܸܤܒܲܪ ܠܵܟܼ|
      block |ܕܒܸܠܥܵܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ܃ ܢܵܦܹ̇ܠ ܚܲܫܵܐ ܒܪܸܥܝܵܢܵܐ܁ ܕܲܒܼܝܲܕܼ|
      block |ܫܘܼܟܵܢܵܐ ܡܩܲܒܸܠ ܟܲܤܝܵܐܝܼܬܼ ܒܪ̈ܲܚܡܹܐ ܐܲܠܵܗܵܝܹ̈ܐ܃ ܒܲܬܼܘܵܬܼܵܐ ܚܲܪܝܼܦܬܼܵܐ|
      block |ܒܓܼܘܼܪܵܓܼܵܐ ܕܲܠܘܵܬܼ ܚܲܝܹ̈ܐ܁ ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ܃|
      block |ܥܸܩܵܪܵܐ ܠܲܡ ܡܫܝܼܓܼܵܢܵܐ ܐܝܼܬܼܵܘܗܝ܃ ܬܘܵܬܼ ܢܲܦܫܵܐ ܚܲܡܝܼܡܬܼܵܐ܃|
    block
      block |ܕܡ̣ܢ ܡܵܪܝܵܐ ܒܝܲܕܼܸ ܡܲܠܲܐܟܹ̈ܐ ܩܲܕܝܼ̈ܫܹܐ ܠܐܲܝܠܹܝܢ ܕܬܼܵܝ̇ܒܿܝܼܢ܃ ܠܕܼܘܼܟܵܝܵܐ|
      block |ܕܡ̣ܢ ܚܲܫܹ̈ܐ ܒܲܒܼܛܝܼܠܘܼܬܼܵܐ ܡܸܬܼܝܲܗܒܵܐ܀ ܘܬܼܘܼܒܼ ܐܵܡܲܪ܃ ܢܘܼܪܵܐ|
      block |ܕܟܼܘܼܪܵܐ ܐܝܼܬܹܝܗ̇܃ ܬܘܵܬܼ ܢܲܦܫܵܐ ܚܲܡܝܼܡܬܼܵܐ܃ ܕܲܒܼܛܲܝܒܿܘܼܬܹܗ ܕܲܡܫܝܼܚܵܐ|
      block |ܗܵܘ̇ܝܵܐ ܠܢܲܦܫܵܐ ܒܥܸܕܵܢܵܐ ܕܲܨܠܘܿܬܼܵܐ܃ ܘܲܒܼܬܹܐܘܿܪܝܼܵܐ ܥܘܼܗܕܵܢܵܐ ܡܲܕܼܪܸܟܼ܁|
      block |ܓܠܝܼܙܘܼܬܼܵܗ̇ ܕܹܝܢ ܡܲܐܤܹܝܢ܃ ܡܲܝ̈ܵܐ ܚܲܝܹ̈ܐ܁|
      block |ܪܹܫܵܐ ܕܲܬܼܝܵܒܼܘܼܬܼܵܐ܃ ܡܘܼܟܵܟܼܵܐ ܕܠܵܐ ܐܸܤܟܹܡ܁ ܤܸܩܠܵܐ ܕܢܲܚ̈ܬܹܐ܃|
      block |ܕܘܼܘܵܕܼܵܐ ܗ̄ܘ̣ ܕܲܬܼܝܵܒܼܘܼܬܼܵܐ܁ ܐܘܼܪܚܵܐ ܠܘܵܬܼ ܚܸܟܼܡܬܼܵܐ܃ ܡܛܲܟܿܤܘܼܬܼܵܐ|
      block |ܗ̣̄ܝ ܕܗܲܕܵܡܹ̈ܐ܁ ܐܲܫܝܼܕܼܘܼܬܼܵܐ ܕܦܲܓܼܪܵܐ܃ ܕܘܼܘܵܕܼܵܐ ܗ̣̄ܝ ܕܚܸܟܼܡܬܼܵܐ܁|
      block |ܚܸܟܼܡܬܼܵܐ ܕܲܫܪܵܪܵܐ܃ ܚܵܘܪܵܐ ܗ̄ܘ̣ ܕܒܲܐܠܵܗܵܐ܁ ܚܵܘܪܵܐ ܕܒܲܐܠܵܗܵܐ܃ ܫܸܬܼܩܵܐ|
      block |ܗ̄ܘ̣ ܕܚܘܼ̈ܫܵܒܹܐ܁ ܫܸܠܝܵܐ ܕܬܲܪܥܝܼܬܼܵܐ܃ ܒܗܝܼܠܘܼܬܼܵܐ ܗ̄ܘ̣ ܕܦܘܼܪܫܵܢܵܐ܁|
      block |ܒܠܝܼܠܘܼܬܼܵܐ ܕܪܸ̈ܓܼܫܹܐ܃ ܢܸܒܼܥܵܐ ܗ̣̄ܝ ܕܡܲܚܫ̈ܒܼܵܬܼܵܐ܁ ܪܓܸܫܬܼܵܐ ܕܒܲܐܠܵܗܵܐ܃|
      block |ܥܘܼܡܩܵܐ ܗ̣̄ܝ ܕܡܘܼܟܼܵܟܼܵܐ܁ ܬܹܐܘܿܪܝܼܵܐ ܕܲܫܪܵܪܵܐ܃ ܡܝܼܬܼܘܼܬܼܵܐ ܗ̣̄ܝ|
      block |ܕܠܸܒܵܐ܁ ܠܸܒܵܐ ܕܲܒܼܩܘܼܫܬܼܵܐ ܡܝܼܬܼ ܠܥܵܠܡܵܐ܃ ܒܐܲܠܵܗܵܐ ܢܵܒܲܗ ܟ̱ܠܹܗ܁|
      block |ܡܝܼܬܼܘܼܬܼܵܐ ܕܲܫܪܵܪܵܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܚܲܝܹ̈ܐ܁ ܛܵܒܲܐ ܗ̣̄ܝ|
      block |ܕܲܢܤܘܼܩ ܚܲܝܹ̈ܐ ܒܦܵܘܫܵܐ ܕܡ̣ܢ ܟܠ܃ ܡ̣ܢ ܕܲܢܒܲܢܸܐ ܠܚܲܝܹ̈ܐ ܒܫܘܼܢܵܝܵܐ|
      block |ܕܡ̣ܢ ܤܵܘܩܵܐ܁ ܛܵܒܼ ܗ̄ܘ̣ ܡܲܢ ܕܒܼܵܢܹ̇ܐ ܢܲܦܫܹܗ܃ ܡ̣ܢ ܡܲܢ ܕܒܼܵܢܹ̇ܐ|
      block |ܬܹܒܹܝܠ܁ ܛܵܒܼܵܐ ܗ̣̄ܝ ܠܡܸܡܬܲܩ ܚܲܝܹ̈ܐ܃ ܡ̣ܢ ܕܲܠܡܦܲܠܵܓܼܵܘܼ ܚܲܝܹ̈ܐ܁|
      block |ܐܲܝܢܵܐ ܕܡܲܚܬܼܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ܃ ܚܲܝܝܼܢ ܙܵܘܥܵܘ̈ܗܝ ܓܵܘܵܝܹ̈ܐ܁|
      block |ܕܚܲܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ܃ ܐܲܡܝܼܬܼ ܠܗܲܕܵܡܹ̈ܐ ܕܚܸܟܼܡܬܼܵܐ܁ ܡܘܼܟܵܟܼܵܐ|
      block |ܕܦܘܼܪܫܵܢܵܐ܃ ܝܑܼܕܲܥܬܼܵܐ ܗ̄ܘ̣ ܕܲܫܪܵܪܵܐ܁ ܝܑܼܕܲܥܬܼܵܐ ܕܲܫܪܵܪܵܐ܃ ܢܸܒܼܥܵܐ ܗ̣̄ܝ|
      block |ܕܡܘܼܟܵܟܼܵܐ܁ ܕܡܲܪܝܼܟܼ ܒܠܸܒܹܗ܃ ܡܲܟܿܝܼܟܼ ܒܦܲܓܼܪܹܗ܁ ܕܝܲܨܝܼܦ|
      block |ܒܦܲܓܼܪܹܗ܃ ܚܲܨܝܼܦ ܒܠܸܒܹܗ܁ ܕܲܕܼܠܝܼܚ ܒܦܲܓܼܪܹܗ܃ ܕܠܝܼܚ ܒܠܸܒܹܗ܁|
    block
      block |ܕܲܕܼܠܝܼܚ ܒܠܸܒܹܗ܃ ܫܲܛܘܼܪ ܒܗܵܘܢܹܗ܁ ܕܫܲܛܘܼܪ ܒܗܵܘܢܹܗ܃ ܒܝܼ̈ܫܵܢ|
      block |ܐܘܼܪ̈ܚܵܬܹܗ܁ ܕܒܼܝܼܫܵܐ ܐܘܼܪܚܹܗ܃ ܡܝܼܬܼܵܐ ܗ̄ܘ̣ ܒܚܲܝܹ̈ܐ܁ ܐܸܢ ܡܲܚܸܒܼ ܐܲܢ̄ܬܿ|
      block |ܡܲܟܿܝܼܟܼܘܼܬܼܵܐ܃ ܠܵܐ ܬܸܗܘܸܐ ܪܵܚܹܡ ܨܸܒܼܬܼܵܐ܁ ܒܲܪܢܵܫܵܐ ܪܵܚܹ̇ܡ ܨܸܒܼܬܼܵܐ܃|
      block |ܕܢܤܲܝܒܲܪ ܫܝܼܛܘܼܬܼܵܐ ܠܵܐ ܡܸܫܟܲܚ܁ ܘܲܕܼܢܸܪܗܲܛ ܠܘܵܬܼ ܥ̇ܒܼܵܕܹ̈ܐ|
      block |ܨܥܝܼܪܹ̈ܐ܃ ܩܲܫܝܵܐ ܗ̣̄ܝ ܠܹܗ܁ ܘܕܲܢܫܲܥܒܸܿܕܼ ܢܲܦܫܹܗ ܠܐܲܝܢܵܐ ܕܲܒܼܨܝܼܪ ܡܸܢܹܗ܃|
      block |ܒܵܗܹ̇ܬܼ܁|
      block |ܥܲܒܼܕܵܐ ܕܐܲܠܵܗܵܐ܃ ܠܵܐ ܡܸܨܛܲܒܲܬܼ ܒܦܲܓܼܪܹܗ܁ ܕܲܥ ܕܟܼܠ ܒܲܪܢܵܫܵܐ|
      block |ܕܪܵܚܹ̇ܡ ܨܸܒܼܬܼܵܐ ܕܦܲܓܼܪܹܗ܃ ܐܵܦܸܢ ܐܝܼܬܼ ܠܹܗ ܫܲܦܝܼܪ̈ܵܬܼܵܐ܃ ܢܤܝܼܤܵܐ|
      block |ܬܹܐܪܬܹܗ܁ ܘܟܼܠ ܕܪܵܚܹ̇ܡ ܝܘܼܬܼܪܵܢܵܐ ܕܡܸܬܼܚܙܸܐ܃ ܕܢܸܩܢܸܐ ܚܘܼܒܵܐ|
      block |ܫܲܪܝܼܪܵܐ ܥܲܡ ܐ̄ܢܵܫ ܠܵܐ ܡܸܫܟܲܚ܁ ܘܟܼܠ ܕܪܵܗܹ̇ܛ ܥܲܠ ܐܝܼܩܵܪܹ̈ܐ܃|
      block |ܥܲܒܼܕܵܐ ܗ̄ܘ̣ ܕܥܵܠܡܵܐ ܗܵܢܵܐ܁ ܐܸܢ ܤܢܹܝܢ ܥܠܲܝܟ ܟܠ ܕܗܵܠܹܝܢ|
      block |ܥܵܒܼ̇ܕܝܼܢ܃ ܐܲܢ̄ܬܿ ܐܲܪܚܸܩ ܡܸܢܗܹܝܢ܁ ܠܡܲܟܿܝܼܟܼܘܼܬܼܵܐ ܘܢܲܟܼܦܘܼܬܼܵܐ܃ ܚܲܕܼ|
      block |ܐܵܕܫܵܐ ܕܫܝܼܛܘܼܬܼܵܐ ܡܥܲܕܲܪ܁ ܘܐܲܝܢܵܐ ܕܪܵܚܹ̇ܡ ܐܝܼܩܵܪܵܐ ܘܨܼܒܼܬܼܵܐ܃ ܫܪܵܪܵܐ|
      block |ܕܗܵܠܹܝܢ ܡܸܢܹܗ ܠܵܐ ܬܸܒܼܥܸܐ܁ ܐܸܢ ܪܵܚܹ̇ܡ ܐܲܢ̄ܬܿ ܢܲܟܼܦܘܼܬܼܵܐ܃ ܠܵܐ|
      block |ܬܸܗܘܸܐ ܪܵܚܹ̇ܡ ܦܸܗܝܵܐ܁ ܦܸܓܼܥܹ̈ܐ ܕܥܵܪܨܝܼܢ ܥܠܲܝܟ ܒܝܲܕܼ ܦܸܗܝܵܐ܃|
      block |ܕܒܲܙܗܝܼܪܘܼܬܼܵܐ ܬܹܐܚܘܿܕܼ ܒܢܲܦܫܵܟܼ ܠܢܲܟܼܦܘܼܬܼܵܐ܃ ܠܵܐ ܫܵܒܼܩ̇ܝܼܢ܁ ܟܠ|
      block |ܕܪܵܚܹ̇ܡ ܦܸܗܝܵܐ܃ ܗ̤ܘ ܠܵܐ ܐܝܼܬܼܵܘܗܝ ܢܲܟܼܦܵܐ܁ ܘܟܼܠ ܕܐܲܚܝܼܕܼ ܒܥܵܠܡܵܝܹ̈ܐ܃|
      block |ܕܢܸܗܘܸܐ ܡܲܟܿܝܼܟܼܵܐ܃ ܠܵܐ ܬܗܲܝܡܸܢ܁ ܘܟܼܠ ܕܪܵܚܡܵܐ ܗ̄ܘ̣ ܕܐܲܠܵܗܵܐ܃|
      block |ܪܵܚܹ̇ܡ ܟܵܘܫܵܐ܁ ܒܲܪܢܵܫܵܐ ܦܲܗܵܝܵܐ ܕܢܸܛܲܪ ܒܢܲܦܫܹܗ ܫܪܵܪܵܐ ܕܠܵܐ ܛܘܼܠܫܵܐ܃|
      block |ܠܵܐ ܡܸܫܟܲܚ܁ ܬܝܵܒܼܘܼܬܼܵܐ ܤܲܓܝܼ̈ܐܹܐ ܡܚܵܘܹ̇ܝܢ܃ ܠܲܝܬܿ ܕܲܩܢܸܐ ܠܵܗ̇|
      block |ܫܲܪܝܼܪܵܐܝܼܬܼ܃ ܐܸܠܵܐ ܐܲܝܢܵܐ ܕܚܲܫܝܼܫ ܒܠܸܒܹܗ܁ ܚܲܫܵܐ ܕܠܸܒܵܐ܃ ܤܲܓܝܼ̈ܐܹܐ|
    block
      block |ܪܵܗ̇ܛܝܼܢ ܕܢܸܫܟܿܚܘܼܢ܁ ܠܲܝܬܿ ܕܡܸܫܟܲܚ ܠܹܗ ܒܲܫܪܵܪܵܐ܃ ܐܸܠܵܐ ܐܲܝܢܵܐ|
      block |ܕܲܩܢܸܐ ܫܸܬܼܩܵܐ ܐܲܡܝܼܢܵܐܝܼܬܼ܁ ܟܠ ܕܥܲܒܼܕܵܐ ܗ̄ܘ̣ ܕܐܲܠܵܗܵܐ܃ ܡܲܚܸܒܼ|
      block |ܚܲܫܝܼܫܘܼܬܼܵܐ܁ ܟܠ ܒܲܪܢܵܫܵܐ ܕܲܩܢܸܐ ܤܲܓܝܼܐܘܼܬܼܵܐ ܕܡܸܠܹ̈ܐ܃ ܐܵܦܸܢ ܬܡܝܼ̈ܗܵܬܼܵܐ|
      block |ܢܸܫܬܲܥܸܐ܃ ܕܲܥ ܕܲܤܦܝܼܩ ܗ̄ܘ̣ ܡ̣ܢ ܠܓܼܵܘ܁ ܚܲܫܵܐ ܕܲܠܓܼܵܘ܃ ܦܓܼܘܼܕܼܵܐ|
      block |ܗ̄ܘ̣ ܕܪܸ̈ܓܼܫܹܐ܁ ܐܸܢ ܪܵܚܹ̇ܡ ܫܪܵܪܵܐ ܐܲܢ̄ܬܿ܃ ܗ̤ܘܝܼ ܪܵܚܹ̇ܡ ܫܸܬܼܩܵܐ܁|
      block |ܒܲܕܼܡܘܼܬܼ ܫܸܡܫܵܐ ܥܵܒܹ̇ܕܼ ܠܵܟܼ ܗܵܢܵܐ ܕܬܸܬܼܢܲܗܲܪ ܒܐܲܠܵܗܵܐ܃ ܘܦܵܪܹܩ|
      block |ܠܵܟܼ ܡ̣ܢ ܗܲܓܵܓܹ̈ܐ ܕܠܵܐ ܝܑܼܕܲܥܬܼܵܐ܃ ܠܹܗ ܠܐܲܠܵܗܵܐ ܡܚܲܝܸܕܼ ܠܵܟܼ ܫܸܬܼܩܵܐ܁|
      block |ܒܙܲܒܼܢܵܐ ܕܗܲܢܝܼ ܠܵܟܼ ܤܝܵܡ ܒܘܼܪܟܵܟܼ܃ ܠܵܐ ܬܸܬܼܚܲܦܲܛ ܕܬܸܥܒܸܿܕܸ|
      block |ܠܹܗ ܫܘܼܠܵܡܵܐ܁ ܠܘܲܝ ܠܵܐ ܡܸܬܼܦܤܸܩ ܗ̄ܘ̣ܵܐ܃ ܟܡܵܐ ܕܐܝܼܬܲܝܟ ܒܗܵܠܹܝܢ|
      block |ܚܲܝܹ̈ܐ܁ ܘܲܒܼܙܲܒܼܢܵܐ ܕܲܟܼܢܝܼܫ ܒܹܗ ܪܸܥܝܵܢܵܟܼ܃ ܠܵܐ ܬܸܦܤܘܿܩ ܨܠܘܿܬܼܵܟܼ܁|
      block |ܠܵܐ ܬܸܚܫܘܿܒܼ ܒܸܛܠܵܢܵܐ ܐܘܼܟܵܐ ܕܲܨܠܘܿܬܼܵܐ ܟܢܝܼܫܬܼܵܐ܃ ܡܸܛܠ|
      block |ܦܵܘܫܵܐ ܕܡܲܙܡܘܿܪܹ̈ܐ܁ ܝܲܬܝܼܪ ܡ̣ܢ ܢܩܵܫܵܐ ܕܦܸܬܼܓܼܵܡܹ̈ܐ܃ ܒܪܵܟܼܵܐ|
      block |ܕܒܲܨܠܘܿܬܼܵܐ ܐܲܚܸܒܼ܁ ܐܸܡܲܬܼܝ ܕܝܵܗ̇ܒܵܐ ܠܵܟܼ ܐܝܼܕܼܵܐ ܗܵܕܹܐ܃ ܗ̤ܝ ܬܡܲܠܸܐ|
      block |ܠܵܟܼ ܚܠܵܦ ܢܸܫܡܸܫܬܼܵܐ܁ ܐܸܡܲܬܼܝ ܕܒܼܵܗ̇ ܒܬܸܫܡܸܫܬܼܵܐ ܡܸܫܬܲܟܿܢܵܐ ܠܵܟܼ|
      block |ܡܵܘܗܲܒܼܬܼܵܐ ܕܕܸܡ̈ܥܹܐ܃ ܠܵܐ ܬܸܚܫܘܿܒܼ ܒܘܼܤܵܡܵܐ ܕܲܒܼܗܹܝܢ ܒܸܛܠܵܢܵܐ|
      block |ܕܡܸܢܵܗ̇܁ ܫܘܼܡܠܵܝܵܐ ܗ̄ܘ̣ ܕܲܨܠܘܿܬܼܵܐ܃ ܫܘܼܟܵܢܵܐ ܕܕܸܡ̈ܥܹܐ܁ ܠܵܐ ܬܸܬܿܕܲܡܲܪ|
      block |ܐܸܢܗ̤ܘ ܕܐܝܼܬܼ ܐܸܡܲܬܼܝ ܕܒܲܪܝܼܟܼ ܐܲܢ̄ܬܿ ܒܲܨܠܘܿܬܼܵܐ ܘܲܟܼܢܝܼܫ ܒܵܗ̇|
      block |ܪܸܥܝܵܢܵܟܼ܃ ܘܲܫܠܸܐ ܡ̣ܢ ܨܠܘܿܬܼܵܐ܁ ܗܵܕܹܐ ܡܸܫܟܲܚ ܐܲܢ̄ܬܿ܃ ܐܵܦ|
      block |ܒܬܸܫܡܸܫܬܼܵܐ܃ ܐܵܦ ܒܩܸܪܝܵܢܵܐ܁ ܒܙܲܒܼܢܵܐ ܕܲܡܒܲܕܲܪ ܪܸܥܝܵܢܵܟܼ܃ ܝܲܬܿܝܿܪ ܡ̣ܢ|
      block |ܨܠܘܿܬܼܵܐ ܒܩܸܪܝܵܢܵܐ ܟܲܬܲܪ܁ ܐܘܼܪܚܵܐ ܕܩܸܪܝܵܢܵܟܼ ܥܲܡ ܢܝܼܫܵܐ ܕܕܼܘܼܒܵܪܵܟܼ܃|
      block |ܢܸܗܘܸܐ ܫܘܸܐ܁ ܠܵܘ ܟܠ ܟܬܼܵܒܹ̈ܐ ܚܵܫ̇ܚܝܼܢ ܠܟܼܘܼܢܵܫܵܐ ܕܪܸܥܝܵܢܵܐ܁ ܤܘܿܓܼܵܐܐ|
      block |ܕܹܝܢ ܕܲܟܼܬܼܵܒܹ̈ܐ܃ ܕܝܘܼܠܦܵܢܵܐ ܐܝܼܬܼ ܒܗܘܿܢ܃ ܠܕܲܟܼܝܘܼܬܼܵܐ ܕܹܝܢ ܠܵܐ|
    block
      block |ܚܵܫ̇ܚܝܼܢ܁ ܦܸܗܝܵܐ ܕܹܝܢ ܕܪܸܥܝܵܢܵܐ ܫܵܒܼܩ̇ܝܼܢ ܥܠܲܝܟܼ ܟܬܼܵܒܹ̈ܐ ܡܫܲܓܼܢܲܝ̈ܵܐ܁|
      block |ܕܲܥ ܕܠܵܘ ܟܠ ܟܬܼܵܒܼ ܕܡܲܠܸܦ ܥܲܠ ܕܸܚܠܲܬܼ ܐܲܠܵܗܵܐ܃ ܚܵܫܲܚ|
      block |ܐܵܦ ܠܕܲܟܼܝܘܼܬܼܵܐ ܕܬܹܐܪܬܵܐ ܘܲܟܼܢܝܼܫܘܼܬܼ ܚܘܼ̈ܫܵܒܹܐ܁ ܥܲܡ ܐܲܝܢܵܐ ܕܠܵܐ|
      block |ܝܵܕܲܥ̇ ܫܪܵܪܵܐ܃ ܠܵܐ ܬܸܬܼܚܪܸܐ ܥܲܡܹܗ ܥܲܠ ܚܲܬܿܝܼܬܼܘܼܬܼܵܐ ܕܗܵܠܹܝܢ܁|
      block |ܐܵܦ ܝܲܬܝܼܪ ܡ̣ܢ ܥܲܡܠܹ̈ܐ܃ ܫܲܠܝܘܼܬܼܵܐ ܐܲܚܸܒܼ܁ ܝܲܩܲܪ ܠܩܸܪܝܵܢܵܐ ܐܸܢ|
      block |ܡܲܨܝܵܐ܃ ܝܲܬܝܼܪ ܡ̣ܢ ܩܵܘܡܵܐ܃ ܡܲܒܿܘܼܥܵܐ ܗ̄ܘ̣ ܓܹܝܪ ܕܲܨܠܘܿܬܼܵܐ ܕܟܼܝܼܬܼܵܐ܁|
      block |ܠܡܸܒܼܤܵܐ ܒܪܲܡ܃ ܘܠܵܐ ܠܲܓܼܡܵܪ܁ ܐܸܙܕܲܗ̄ܤ ܡ̣ܢ ܦܲܚܵܐ܁ ܥܸܩܪܵܐ ܗܘ̣|
      block |ܕܕܘܼܒܵܪܵܐ ܙܘܼܡܵܪܵܐ܁ ܒܪܲܡ ܗܵܕܹܐ ܕܲܥ܃ ܕܦܸܬܼܓܼܵܡܹ̈ܐ ܕܥܲܡ ܦܸܗܝܵܐ|
      block |ܠܥܲܡܠܵܐ ܕܓܼܘܼܫܡܵܐ ܝܲܬܿܝܼܪ ܚܵܫ̇ܚܝܼܢ܁ ܡܝܲܬܲܪ ܗ̄ܘ̣ ܚܲܫܵܐ ܕܪܸܥܝܵܢܵܐ܃|
      block |ܡ̣ܢ ܠܹܐܘܬܼܵܐ ܕܓܘܼܫܡܵܐ܁ ܒܙܲܒܼܢܵܐ ܕܡܲܐܝܼܢܘܼܬܼܵܐ ܗ̤ܘܝܼ ܡܸܬܼܥܲܝܲܕ܃|
      block |ܕܲܬܼܙܝܼܥ ܠܲܛܢܵܢܵܐ ܩܲܠܝܼܠ܁ ܪܲܒܲܬܼ ܓܹܝܪ ܡܸܬܿܬܿܥܝܼܪ ܠܸܒܵܐ܃ ܡܲܚܸܡ|
      block |ܓܹܝܪ ܘܲܠܙܵܘ̈ܥܹܝܗ̇ ܕܢܲܦܫܵܐ܁ ܐܲܝܟܲܢܵܐ ܕܠܘܼܩܒܲܠ ܪܸܓܿܬܼܵܐ܃ ܗܵܟܲܢܵܐ|
      block |ܡܥܲܕܪܵܐ ܚܸܡܬܼܵܐ ܕܲܟܼܝܵܢܵܐ܃ ܐܵܦ ܒܙܲܒܼܢܵܐ ܕܡܲܐܝܼܢܘܼܬܼܵܐ܃ ܫܵܕܼܝܵܐ ܓܹܝܪ|
      block |ܩܲܪܝܼܪܘܼܬܼܵܐ ܡ̣ܢ ܢܲܦܫܵܐ܁ ܒܲܬܼܪܹܝܢ ܥܸܕܵܢ̈ܝܼܢ ܡܥܵܕܼܵܐ ܕܬܹܐܬܸܐ ܥܠܲܝܢ|
      block |ܗܵܕܹܐ ܐܲܝܟܼ ܕܲܒܼܤܘܿܓܼܵܐܐ܃ ܡ̣ܢ ܝܘܼܩܪܵܐ ܕܟܲܪܤܵܐ܃ ܘܡ̣ܢ ܡܚܝܼܠܘܼܬܼܵܐ|
      block |ܝܲܬܝܼܪܬܵܐ ܕܡ̣ܢ ܥܲܡ̈ܠܹܐ܁|
      block |ܡܛܲܟܿܤܘܼܬܼܵܐ ܕܦܘܼܠܚܵܢܵܐ܃ ܢܘܼܗܪܵܐ ܗ̣̄ܝ ܕܬܲܪܥܝܼܬܼܵܐ܁ ܠܲܝܬܿ ܐܲܝܟܼ|
      block |ܝܑܼܕܲܥܬܼܵܐ܁ ܟܠ ܨܠܘܿܬܼܵܐ ܕܲܒܼܠܸܠܝܵܐ ܬܩܲܪܸܒܼ܃ ܡ̣ܢ ܟܠ ܥܲܡ̈ܠܝܼܢ|
      block |ܕܒܼܐܝܼܡܵܡܵܐ ܬܸܗܘܸܐ ܡܝܲܩܪܵܐ ܒܥܲܝܢܲܝ̈ܟ܁ ܠܵܐ ܬܵܘܩܲܪ ܟܲܪܤܵܟܼ܃ ܕܠܵܐ|
      block |ܢܸܗܘܸܐ ܒܠܝܼܠ ܪܸܥܝܵܢܵܟܼ܃ ܘܬܸܗܘܸܐ ܫܓܼܝܼܫ ܒܦܸܗܝܵܐ ܟܲܕܼ ܩܵܐܹܡ|
    block
      block |ܐܲܢ̄ܬܿ ܒܠܸܠܝܵܐ܃ ܘܲܡܫܲܪܹܝܢ ܗܲܕܵܡܲܝ̈ܟ܃ ܘܲܡܠܸܐ ܐܲܢ̄ܬܿ ܟ̱ܠܵܟܼ ܪܲܦܝܘܼܬܼܵܐ܁|
      block |ܐܸܠܵܐ ܚܲܫܝܼܟܼܵܐ ܢܲܦܫܵܟܼ܃ ܘܲܡܕܵܘܕܼܝܼܢ ܙܵܘܥܲܝ̈ܟ܃ ܘܠܵܐ ܬܸܫܟܲܚ ܬܟܲܢܸܫ|
      block |ܐܸܢܘܿܢ ܠܘܵܬܼ ܦܸܬܼܓܼܵܡܹ̈ܐ ܟܠ ܟ̱ܠܹܗ ܡܸܛܠ ܥܲܡܛܵܢܵܐ܃ ܘܢܸܗܘܸܐ|
      block |ܦܲܟܿܝܼܗ ܥܠܲܝܟ ܛܲܥܡܵܐ ܕܟܼܠܡܸܕܸܡ܁ ܘܠܵܐ ܢܸܬܼܚܲܠܘܿܢ ܠܵܟܼ ܦܸܬܼܓܼܵܡܹ̈ܐ|
      block |ܕܙܘܼܡܵܪܵܐ܃ ܗܵܢܘܿܢ ܕܡܸܛܠ ܩܲܠܝܼܠܘܼܬܼܵܐ ܘܢܲܗܝܼܪܘܼܬܼܵܐ ܕܪܸܥܝܵܢܵܐ܃|
      block |ܡܥܵܕܼ ܒܗܲܢܝܼܐܘܼܬܼܵܐ ܛܵܥܹ̇ܡ ܗܵܘܢܵܐ ܦܘܼܪ̈ܫܵܢܹܐ ܕܲܒܼܗܘܿܢ܁ ܐܸܡܲܬܝ ܕܛܲܟܼܤܵܐ|
      block |ܕܦܘܼܠܚܵܢ ܠܸܠܝܵܐ ܐܸܫܬܿܓܸܫ܃ ܗܵܝܕܹܝܢ ܐܵܦ ܒܦܘܼܠܚܵܢܵܐ ܕܐܝܼܡܵܡܵܐ|
      block |ܢܸܗܘܸܐ ܗܵܘܢܵܐ ܡܒܲܠܒܲܠ܃ ܘܪܵܕܹܐ ܒܥܲܡܛܵܢܵܐ܁ ܘܲܒܼܩܸܪܝܵܢܵܐ ܐܲܝܟܼ ܕܲܡܥܵܕܼ܃|
      block |ܠܵܐ ܡܸܬܼܒܲܤܲܡ܁ ܫܲܟܿܝܼܢܵܐ ܓܹܝܪ܃ ܐܲܝܟܼ ܥܲܪܦܸܠܵܐ ܥܲܠ ܙܵܘ̈ܥܹܐ܁ ܘܐܸܢܗܘ̤|
      block |ܕܒܲܨܠܘܿܬܼܵܐ ܢܸܬܿܬܿܙܝܼܥܘܼܢ܃ ܘܐܸܢ ܒܗܸܪܓܵܐ܁ ܒܘܼܤܵܡܵܐ ܕܒܼܐܝܼܡܵܡܵܐ|
      block |ܡܸܫܬܲܟܲܢ ܠܥܲܢܘܵܝܵܐ܃ ܡ̣ܢ ܢܘܼܗܪܵܐ ܕܦܘܼܠܚܵܢ ܠܸܠܝܵܐ ܢܵܒܲܥ ܥܲܠ|
      block |ܗܵܘܢܵܐ ܙܲܗܝܵܐ܁ ܟܠ ܒܲܪܢܵܫܵܐ ܕܢܸܤܝܵܢܵܐ ܕܫܸܠܝܵܐ ܠܵܐ ܢܤܝܼܒܼ ܠܹܗ|
      block |ܢܘܼܓܼܪܵܐ܃ ܠܵܐ ܬܤܲܟܸܐ ܕܡܸܕܸܡ ܝܲܬܿܝܼܪ ܬܹܐܠܲܦ ܡܸܢܹܗ ܥܲܠ ܛܵܒܼ̈ܬܼܵܐ|
      block |ܕܥܲܢܘܵܝܹ̈ܐ܃ ܐܵܦܸܢ ܪܲܒܲܬܼ ܚܲܟܿܝܼܡ ܘܡܲܠܦܵܢ܃ ܘܐܝܼܬܼ ܠܹܗ ܤܘܿܓܼܵܐܐ|
      block |ܕܬܲܩ̈ܢܵܬܼܵܐ܁ ܐܸܙܕܲܗ̄ܪ ܕܠܵܐ ܬܲܡܚܸܠ ܦܲܓܼܪܵܟܼ ܝܲܬܿܝܼܪܵܐ܃ ܕܲܠܡܵܐ ܬܸܬܼܚܲܝܲܠ|
      block |ܥܠܲܝܟ ܡܲܐܝܼܢܘܼܬܼܵܐ܃ ܘܬܲܩܲܪ ܠܢܲܦܫܵܟܼ ܡ̣ܢ ܛܥܵܡܬܼܵܐ ܕܦܘܼܠܚܵܢܵܗ̇܁|
      block |ܐܲܝܟܼ ܕܲܒܼܡܲܤܲܐܬܼܵܐ ܙܵܕܹ̇ܩ ܕܢܸܬܼܩܘܿܠ ܐ̄ܢܵܫ ܕܘܼܒܵܪܹܗ܁ ܒܙܲܒܼܢܵܐ ܕܤܲܒܿܝܼܥ|
      block |ܐܲܢ̄ܬܿ܃ ܐܸܙܕܲܗ̄ܪ ܩܲܠܝܼܠ ܡ̣ܢ ܦܵܪܹܗ̄ܤܝܼܵܐ ܕܥܲܡ ܢܲܦܫܵܟܼ܁ ܢܲܟܼܦܵܐܝܼܬܼ|
      block |ܢܸܗܘܸܐ ܡܵܘܬܿܒܼܵܟܼ܃ ܐܵܦ ܒܥܸܕܵܢܵܐ ܕܲܚܫܲܚܬܼܵܐ܁ ܝܲܬܝܼܪܵܐܝܼܬܼ ܗ̤ܘܝܼ ܢܟܸܦ|
      block |ܘܲܙܗܸܐ܃ ܒܥܸܕܵܢ ܡܲܕܼܡܟܼܵܐ܁ ܠܵܘ ܒܲܠܚܘܿܕܼ ܒܚܘܼܫܵܒܲܝ̈ܟ܃ ܐܸܠܵܐ|
      block |ܘܲܒܼܗܲܕܵܡܲܝ̈ܟ ܟܲܕܼ ܙܗܝܼܪܝܼܢ܁ ܡ̣ܢ ܡܲܤܒܿܪܵܢܘܼܬܼܵܐ܃ ܐܸܙܕܲܗ̄ܪ ܒܥܸܕܵܢ|
      block |ܫܘܼܚ̈ܠܵܦܹܐ ܛܵܒܹ̈ܐ܁ ܡܚܝܼܠܘܼܬܼܵܟܼ ܕܹܝܢ ܘܒܼܘܿܪܘܼܬܼܟܼ ܕܠܘܼܩܒܲܠ|
    block
      block |ܩܲܛܝܼܸܢܘܼܬܼܵܗ̇܃ ܒܨܲܠܘܿܬܼܵܐ ܚܦܝܼܛܬܼܵܐ ܠܡܵܪܲܢ ܚܵܘܵܐ܃ ܕܲܠܡܵܐ ܬܸܫܬܿܒܸܩ|
      block |ܕܬܸܬܼܢܲܤܸܐ ܒܤܲܢ̈ܝܵܬܼܵܐ܁ ܢܲܩܝܼܦܵܐ ܓܹܝܪ ܙܵܢܝܘܼܬܼܵܐ ܠܪܵܡܘܼܬܼܵܐ܃ ܘܛܵܥܝܘܼܬܼܵܐ܁|
      block |ܠܡܲܤܒܿܪܵܢܘܼܬܼܵܐ܁|
      block |ܒܲܥ̇ܒܼܵܕܼܵܐ ܕܐܝܼܕܲܝ̈ܟ ܡܸܤܲܬܼ ܤܘܼܢܩܵܢܵܟܼ ܐܸܬܼܚܲܫܲܚ܃ ܡܵܠܘܿܢ|
      block |ܠܐܲܤܝܼܪܘܼܬܼܵܟܼ ܕܲܒܼܓܼܵܘ ܫܸܠܝܵܐ܁ ܠܵܐ ܬܸܬܼܡܚܸܠ ܒܤܲܒܼܪܵܟܼ ܥܲܠ ܝܵܨܘܿܦܵܟܼ܃|
      block |ܬܡܝܼܗܝܼܢ ܦܘܼܪ̈ܢܵܤܵܘܗܝ ܕܐܲܠܵܗܵܐ ܠܘܵܬܼ ܒܲܝܬܵܝܵܘ̈ܗܝ܃ ܕܐܵܦ|
      block |ܒܡܲܕܼܒܿܪܵܐ ܫܵܗܝܵܐ܃ ܡܦܲܪܢܸܣ ܠܝܵܬܼܒܲܝ̈ ܥܲܠ ܤܲܒܼܪܹܗ ܕܠܵܐ ܐܝܼ̈ܕܲܝܵܐ|
      block |ܕܐ̄ܢܵܫܵܐ܁ ܐܸܢܕܹܝܢ ܤܵܥܲܪ ܠܵܟܼ ܡܵܪܲܢ ܒܗܵܠܹܝܢ ܕܦܲܓܼܪܵܐ ܕܠܵܐ ܥܲܡܠܵܐ܃|
      block |ܟܲܕܼ ܐܲܢ̄ܬܿ ܝܵܨܹ̇ܦ ܐܲܢ̄ܬܿ ܕܢܲܦܫܵܐ ܒܲܠܚܘܿܕܼ܃ ܗܵܝܕܹܝܢ ܡܸܬܿܬܿܙܝܼܥ ܚܘܼܫܵܒܼܵܐ|
      block |ܡ̣ܢ ܦܘܼܪ̈ܤܹܐ ܕܩܵܛܘܿܠܵܐ܃ ܕܥܸܠܬܼܵܐ ܡܸܕܸܡ ܡ̣ܢ ܟܠ ܦܪܘܿܣ܃|
      block |ܡ̣ܢ ܨܹܐܕܲܝܟ ܐܝܼܬܹܝܗ̇ ܠܗܵܕܹܐ ܟ̱ܠܵܗ̇ ܒܛܝܼܠܘܼܬܼܵܐ܁ ܘܥܲܡܹܗ ܕܚܘܼܫܵܒܼܵܐ܃|
      block |ܫܵܠ̇ܝܵܐ ܡܸܢܵܟܼ ܝܲܨܝܼܦܘܼܬܹܗ ܕܐܲܠܵܗܵܐ܁ ܘܒܼܵܗ̇ ܒܫܵܥܬܼܵܐ ܢܵܒܼܥ̇ܝܼܢ ܥܠܲܝܟ|
      block |ܪܸܒܿܘ ܢܸܤܝ̈ܘܿܢܝܼܢ܃ ܐܸܢ ܡ̣ܢ ܡܲܗܡܝܵܢܘܼܬܼܵܐ ܕܝܵܨ̈ܘܿܦܹܐ܃ ܘܐܸܢ ܒܚܘܼܕܵܬܼܵܐ|
      block |ܕܟܹܐܒܹ̈ܐ ܘܲܕܼܟܼܘܼܪ̈ܗܵܢܹܐ ܕܡܸܬܿܬܿܙܝܼܥܝܼܢ ܒܹܗ ܒܦܲܓܼܪܲܢ܁ ܠܵܘ ܡ̣ܢ|
      block |ܡܸܬܿܬܿܙܝܼܥܵܢܘܼܬܼܵܐ ܠܚܘܿܕܼ ܡܲܗܡܸܐ ܐܲܠܵܗܵܐ܃ ܐܸܠܵܐ ܐܸܡܲܬܼܝ ܕܲܡܩܵܘܸܐ|
      block |ܠܘܵܬܼܵܗ̇ ܪܸܥܝܵܢܵܐ܁ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܹܝܢ ܕܠܵܐ ܒܨܸܒܼܝܵܢܵܐ܃ ܠܵܐ|
      block |ܪܵܕܹܐ ܘܕܼܵܐܹ̇ܢ ܐܲܠܵܗܵܐ ܠܐ̄ܢܵܫ܁ ܐܵܦܠܵܐ ܐܸܢܗ̤ܘ ܕܲܫܠܸܡܢܲܢ ܠܵܗ̇ ܡܠܸܐ|
      block |ܫܵܥܵܐ܃ ܘܒܲܪ ܫܵܥܬܹܗ ܙܲܩܬܲܢ ܚܲܫܵܐ܃ ܘܲܬܼܘܵܬܼܵܐ ܐܲܕܼܪܸܟܼܬܲܢ܁ ܘܐܵܦ|
      block |ܡܵܪܲܢ܃ ܠܵܐ ܡܲܩܸܨ ܠܲܢ ܕܐܲܝܟܼ ܗܵܕܹܐ ܡܲܤܟܿܠܵܢܘܼܬܼܵܐ܃ ܐܸܠܵܐ ܗܵܝ̇|
      block |ܕܚܲܬܿܝܼܬܼܵܐܝܼܬܼ ܢܲܩܦܵܗ̇ ܪܸܥܝܵܢܵܐ܁ ܗܵܢܵܘ ܕܹܝܢ܃ ܕܠܲܐܝܠܹܝܢ ܕܠܵܐ|
      block |ܡܲܪܓܫܵܢܵܐܝܼܬܼ ܚܵܪܘ ܒܵܗ̇ ܘܐܲܝܟܼ ܕܲܒܼܘܵܠܝܼܬܼܵܐ܃ ܘܠܵܐ ܚܲܫܒܿܘܼܗ̇ ܐܲܝܟܼ|
      block |ܪܸܢܝܵܐ ܕܥܵܘ̣ܠܵܐ܁ ܐܲܡܝܼܢܵܐܝܼܬܼ܃ ܗܵܕܹܐ ܢܨܲܠܸܐ ܠܡܵܪܲܢ܃ ܡܫܝܼܚܵܐ ܤܵܟܹܗ|
    block
      block |ܕܲܫܪܵܪܵܐ܃ ܐܲܕܢܲܚ ܫܪܵܪܵܟܼ ܒܠܸܒܵܪ̈ܵܘܬܲܢ܃ ܕܐܲܝܟܼ ܨܸܒܼܝܵܢܵܟܼ ܢܸܕܲܥ|
      block |ܠܲܡܗܲܠܵܟܼܘܼ ܒܐܘܼܪܚܵܟܼ܁|
      block |ܐܸܡܲܬܼܝ ܕܚܘܼܫܵܒܼܵܐ ܡܸܕܸܡ ܒܝܼܫܵܐ ܚܲܕܼܬܼܵܐܝܼܬܼ ܐܵܘ ܡ̣ܢ ܗܵܠܹܝܢ ܕܡ̣ܢ|
      block |ܢܘܼܓܼܪܵܐ ܤܒܼܝܼܤܵܐܝܼܬܼ ܢܲܦܫܹܗ ܡܚܵܘܸܐ ܒܵܟܼ܃ ܕܲܥ ܚܲܬܝܼܬܼܵܐܝܼܬܼ܃|
      block |ܕܦܲܚܵܐ ܨܵܒܹ̇ܐ ܠܡܸܛܡܲܪ ܠܵܟܼ܁ ܘܐܸܬܿܬܿܥܝܼܪ ܥܠܵܘܗܝ܃ ܒܙܲܒܼܢܵܐ܁|
      block |ܐܸܢܕܹܝܢ ܡ̣ܢ ܗܵܠܹܝܢ ܗ̄ܘ̣ ܕܡ̣ܢ ܓܲܒܵܐ ܕܝܲܡܝܼܢܵܐ ܘܲܕܿܛܵܒܼܬܼܵܐ܃ ܕܲܥ|
      block |ܕܲܡܢܵܬܼܵܐ ܡܸܕܸܡ ܕܚܲܝܹ̈ܐ ܨܵܒܹ̇ܐ ܝܵܗܹ̇ܒܼ ܠܵܟܼ ܡܵܪܝܵܐ܁ ܘܡܸܛܠ ܗܵܕܹܐ܃|
      block |ܤܒܼܝܼܤܵܐܝܼܬܼ ܠܒܲܪ ܡ̣ܢ ܥܝܵܕܼܵܐ ܡܸܬܿܬܿܙܝܼܥ ܒܵܟܼ܁ ܐܸܢ ܓܹܝܪ ܚܘܼܫܵܒܼܵܐ|
      block |ܗ̄ܘ̣ ܥܲܡܘܼܛܵܐ܃ ܘܲܦܠܝܼܓܼ ܐܲܢ̄ܬܿ ܥܠܵܘܗܝ܃ ܒܲܕܼܠܵܐ ܡܸܫܟܲܚ ܐܲܢ̄ܬܿ|
      block |ܢܲܗܝܼܪܵܐܝܼܬܼ ܠܡܲܕܼܪܵܟܼܘܼ ܕܐܸܢ ܒܲܝܬܵܝܵܐ ܗ̄ܘ̣ ܐܵܘ ܓܲܢܵܒܼܵܐ܃ ܘܐܸܢ ܡܥܲܕܪܵܢܵܐ|
      block |ܐܵܘ ܟܡܹܐܢܬܼܵܢܵܐ ܕܒܸܐܤܟܹܡ ܫܲܦܝܼܪܬܵܐ ܛܫܸܐ܃ ܒܲܨܠܘܿܬܼܵܐ ܚܲܪܝܼܦܬܼܵܐ|
      block |ܕܠܸܠܝܵܐ ܘܕܼܐܝܼܡܵܡܵܐ܃ ܥܲܡ ܫܲܗܪܵܐ ܢܲܓܝܼܪܵܐ ܐܸܬܿܛܲܝܲܒܼ ܥܠܵܘܗܝ܃|
      block |ܘܠܵܐ ܬܸܕܚܹܝܘܗܝ ܡܸܢܵܟܼ ܘܐܵܦܠܵܐ ܬܸܫܠܲܡ ܠܹܗ܃ ܐܸܠܵܐ ܨܠܘܿܬܼܵܐ|
      block |ܚܦܝܼܛܬܼܵܐ܃ ܚܲܡܝܼܡܵܐܝܼܬܼ ܥܒܸܕܼ ܡܸܛܠܵܬܹܗ܁ ܘܠܵܐ ܬܸܫܠܸܐ ܡ̣ܢ ܕܬܸܩܪܸܐ|
      block |ܠܡܵܪܲܢ܃ ܘܗ̤ܘ ܡܚܵܘܸܐ ܢܲܦܫܹܗ ܓܲܠܝܵܐܝܼܬܼ܃ ܕܡ̣ܢ ܐܲܝܟܵܐ ܗ̄ܘ̣܁ ܝܲܬܝܼܪ|
      block |ܡ̣ܢ ܟܠܡܸܕܸܡ܃ ܫܸܬܼܩܵܐ ܐܲܚܸܒܼ܁ ܡܩܲܪܸܒܼ ܠܵܟܼ ܠܘܵܬܼ ܦܹܐܪܵܐ܃ ܕܲܡܚܝܼܠ|
      block |ܗ̄ܘ̣ ܠܸܫܵܢܵܐ ܠܬܼܘܼܪܓܵܡܹܗ܁ ܩܲܕܼܡܵܝܑܬܼ܃ ܚܢܲܢ ܥܵܨܹ̇ܝܢܲܢ ܢܲܦܫܲܢ ܕܢܸܫܬܿܘܿܩ܁|
      block |ܘܗܵܝܕܹܝܢ ܡܸܢܹܗ ܕܫܸܬܼܩܲܢ ܡܸܬܼܝܼܠܸܕܼ ܠܲܢ ܡܸܕܸܡ܃ ܕܢܵܓܹ̇ܕܼ ܠܲܢ ܠܫܸܬܼܩܵܐ܁|
      block |ܢܸܬܸܠ ܠܵܟܼ ܐܲܠܵܗܵܐ܃ ܕܬܸܪܓܲܫ ܒܡܸܕܸܡ ܕܡ̣ܢ ܫܸܬܼܩܵܐ ܡܸܬܼܝܼܠܸܕܼ܁|
      block |ܐܸܢ ܕܹܝܢ ܒܕܼܘܼܒܵܪܵܐ ܗܵܢܵܐ ܬܫܲܪܸܐ܃ ܠܵܐ ܝܵܕܲܥ̇ܢܵܐ ܕܲܟܼܡܵܐ ܢܘܼܗܪܵܐ|
      block |ܕܵܢܲܚ ܒܵܟܼ ܡ̣ܢ ܗܵܪܟܵܐ܁|
      block |ܠܵܐ ܬܸܤܒܲܪ ܠܵܟܼ ܐܵܚܝ܃ ܕܗܵܝ̇ ܕܐܲܡܝܼܪܵܐ ܥܲܠ ܗܵܘ̇ ܬܡܝܼܗܵܐ|
    block
      block |ܐܲܪܤܵܢܝܼܣ܃ ܕܐܲܒܼܵܗ̈ܵܬܼܵܐ ܘܐܲܚܹ̈ܐ ܡܸܬܼܘܲܥܕܼܝܼܢ ܗ̄ܘ̣ܵܘ ܠܲܚܙܵܬܹܗ܃ ܝܵܬܹ̇ܒܼ|
      block |ܗ̄ܘ̣ܵܐ ܥܲܡܗܘܿܢ ܟܲܕܼ ܫܠܸܐ܃ ܘܲܒܼܫܸܬܼܩܵܐ ܫܵܪܹܐ ܗ̄ܘ̣ܵܐ ܠܗܘܿܢ܁ ܕܨܸܒܼܝܵܢܹܗ|
      block |ܒܲܠܚܘܿܕܼ ܗ̄ܘ̣ܵܬܼ ܗܵܕܹܐ܃ ܐܵܦܸܢ ܒܫܘܼܪܵܝܵܐ ܥ̣ܨܵܐ ܢܲܦܫܹܗ ܠܗܵܕܹܐ܁|
      block |ܗܲܢܝܼܐܘܼܬܼܵܐ ܡܸܕܸܡ ܡܸܬܼܝܲܠܕܵܐ ܒܠܸܒܵܐ ܡ̣ܢ ܕܘܼܪܵܫܵܐ ܕܦܘܼܠܚܵܢܵܐ ܗܵܢܵܐ|
      block |ܒܵܬܲܪ ܙܲܒܼܢܵܐ܃ ܘܒܲܩܛܝܼܪܵܐ ܢܵܓܹ̇ܕܼ ܠܦܲܓܼܪܵܐ ܠܲܡܟܲܬܵܪܘܼ ܒܫܸܬܼܩܵܐ܁|
      block |ܤܘܿܓܼܵܐܐ ܕܕܸܡ̈ܥܹܐ ܡܸܬܼܝܲܠ̈ܕܵܢ ܒܲܢ ܒܕܼܘܼܒܵܪܵܐ ܗܵܢܵܐ܃ ܒܲܚܙܵܬܼܵܐ ܬܡܝܼܗܬܵܐ|
      block |ܕܡܸܕܸܡ ܡܸܕܸܡ܃ ܕܡܲܪܓܸܫ ܒܗܘܿܢ ܠܸܒܵܐ ܡܦܲܪܫܵܐܝܼܬܼ܁ ܒܲܙܒܲܢ|
      block |ܒܚܲܫܵܐ܃ ܘܒܲܙܒܲܢ ܡ̣ܢ ܬܸܡܗܵܐ܁ ܙܵܥܲܪ ܠܹܗ ܓܹܝܪ ܠܸܒܵܐ܁ ܘܗܵܘܹ̇ܐ|
      block |ܐܲܝܟܼ ܫܲܒܼܪܵܐ܁ ܕܡܸܚܕܼܵܐ ܕܐܲܩܸܦ̣ ܒܲܨܠܘܿܬܼܵܐ܃ ܐܸܬܿܬܿܪܲܥ ܕܸܡ̈ܥܹܐ܁ ܪܲܒܿ|
      block |ܗ̄ܘ̣ ܒܲܪܢܵܫܵܐ܃ ܕܲܒܼܚܘܼܡܤܵܢܵܐ ܕܗܲܕܵܡܵܘ̈ܗܝ܃ ܥܝܵܕܹ̈ܐ ܬܡܝܼ̈ܗܹܐ ܩܢܸܐ|
      block |ܠܓܼܵܘ ܢܲܦܫܹܗ܁ ܟܲܕܼ ܠܟܼܠܗܘܿܢ ܥܲܡ̈ܠܹܐ ܕܕܼܘܼܒܵܪܵܐ ܗܵܢܵܐ ܒܓܲܒܵܐ|
      block |ܚܲܕܼ ܬܤܝܼܡ܃ ܘܫܸܬܼܩܵܐ ܒܚܲܕܼ ܓܲܒܵܐ܃ ܫܸܬܼܩܵܐ ܢܵܬܲܥ܁ ܙܘܼܗܵܪܹ̈ܐ|
      block |ܤܲܓܝܼ̈ܐܹܐ ܕܐܲܒܼ̈ܗܵܬܼܵܐ ܐܝܼܬܼ܃ ܕܟܲܕܼ ܒܲܪܢܵܫܵܐ ܠܘܵܬܼ ܫܸܬܼܩܵܐ ܩ̣ܪܸܒܼ܃|
      block |ܡ̣ܢ ܝܲܬܝܼܪܘܼ ܐܝܼܬܼܵܘܗܝ ܠܹܗ ܥܲܡܠܵܐ ܕܲܢܛܘܼܪܬܿܗܘܿܢ܁ ܕܲܗܘ̤ܵܘ|
      block |ܠܗܘܿܢ܃ ܝܲܬܝܼܪܹ̈ܐ ܠܲܥ̇ܒܼܵܕܼܵܐ܁ ܘܗ̤ܘ ܐܲܬܼܥܲܠܝܼ܃ ܠܥܸܠ ܡܸܢܗܘܿܢ܁ ܒܗܵܝ̇|
      block |ܕܲܠܘܵܬܼ ܤܵܟܼܵܐ ܩ̣ܪܸܒܼ܁ ܐܵܦ ܡܥܲܕܪܵܢܵܐ ܗ̄ܘ̣ ܓܹܝܪ ܕܫܸܠܝܵܐ܁ ܕܐܲܝܟܼ|
      block |ܐܲܝܟܲܢ܃ ܠܵܐ ܡܲܨܝܵܐ ܕܟܲܕܼ ܒܥܘܼܡܪܵܐ ܕܤܲܓܝܼ̈ܐܹܐ ܐܝܼܬܲܝܢ܃ ܕܠܵܐ ܢܸܦܓܲܥ|
      block |ܒܲܢ ܐ̄ܢܵܫ܃ ܐܵܦܠܵܐ ܗܵܘ̇ ܡܲܠܲܐܟܼܵܐ ܕܐܲܠܵܗܵܐ ܐܲܪܤܵܢܝܼܣ܃ ܕܝܲܬܝܼܪ ܡ̣ܢ|
      block |ܟܠܢܵܫ ܐܲܚܸܒܼ ܫܸܠܝܵܐ܃ ܐܸܫܟܲܚ ܦܪܲܩ̣ ܡ̣ܢ ܗܵܕܹܐ܁ ܤܘܼܩܒܵܠܵܐ ܓܹܝܪ|
      block |ܕܐܲܒܼ̈ܗܵܬܼܵܐ ܘܐܲܚܹ̈ܐ ܗܵܘܹ̇ܐ ܠܘܵܬܲܢ܃ ܘܦܸܓܼܓܹ̈ܐ ܕܠܵܐ ܤܘܼܟܵܝ܃ ܘܡܹܐܙܲܠܬܼܵܐ|
      block |ܕܲܠܥܹܕܬܵܐ܁ ܟܲܕܼ ܚ̣ܙܵܐ ܗܵܘ̇ ܒܲܪܢܵܫܵܐ ܫܵܘܹ̇ܐ ܠܛܘܼ̈ܒܹܐ܃ ܕܠܵܐ ܡܲܨܝܵܐ|
    block
      block |ܕܢܸܬܼܦܲܠܲܛ ܐ̄ܢܵܫ ܡ̣ܢ ܗܵܠܹܝܢ܃ ܟܡܵܐ ܕܐܝܼܬܼܵܘܗܝ ܒܩܲܪܝܼܒܼܘܼܬܼܵܐ|
      block |ܕܥܘܼܡܪܵܐ ܕܲܒܼܢܲܝ̈ܢܵܫܵܐ܃ ܟܲܕܼ ܛܵܒܼ ܗ̤ܘ ܡܝܼ̈ܠܹܐ ܤܲܓܝܼ̈ܐܹܐ ܡܲܒܼܥܲܕܼ|
      block |ܗ̄ܘ̣ܵܐ ܒܕܼܘܼܟܿܬܼܵܐ ܕܡܲܥܡܪܹܗ ܡ̣ܢ ܘܲܥܕܵܐ ܕܲܒܼܢܲܝ̈ܢܵܫܵܐ܃ ܘܐܵܦ ܡ̣ܢ|
      block |ܝܑܼܚܝܼ̈ܕܼܵܝܹܐ ܕܥܵܡܪܝܼܢ ܗ̄ܘ̣ܵܘ ܒܕܼܘܼ̈ܟܿܝܬܼܵܐ ܗܵܢܹܝܢ܃ ܗܵܢܵܐ ܦܘܼܪܤܵܐ ܝܑܼܠܸܦ̣|
      block |ܡ̣ܢ ܛܲܝܒܿܘܼܬܼܵܐ܃ ܫܸܬܼܸܩܵܐ ܐܲܡܝܼܢܵܐ܁ ܕܐܵܦ ܟܲܕܼ ܐܝܼܬܼ ܐܸܡܲܬܸܝ ܕܐܵܢܲܢܩܹܐ|
      block |ܗ̄ܘ̣ܵܬܼ ܕܢܸܦܬܲܚ ܬܲܪܥܵܐ ܠܐ̄ܢܵܫ̈ܝܼܢ ܡܸܢܗܘܿܢ܃ ܒܲܚܙܵܬܹܗ ܒܲܠܚܘܿܕܼ|
      block |ܡܸܬܼܒܲܤܡܝܼܢ ܗ̄ܘ̣ܵܘ܃ ܥܸܢܝܵܢܵܐ ܕܹܝܢ ܕܡܸܠܬܼܵܐ ܘܕܲܚܫܲܚܬܼܸܵܗ̇܃ ܝܲܬܝܼܪܵܐ ܗ̄ܘ̣ܵܬܼ|
      block |ܒܲܝܢܵܬܼܗܘܿܢ܁|
      block |ܐܲܒܼܵܗ̈ܬܼܵܐ ܤܲܓܝܼ̈ܐܹܐ ܐܸܬܿܛܲܟܲܤܘ ܒܲܚܙܵܬܼܵܐ ܗܵܕܹܐ܃ ܕܢܸܙܕܲܗܪܘܼܢ|
      block |ܐܵܦ ܗܸܢܘܿܢ ܒܲܩܢܘܿܡܗܘܿܢ܃ ܕܢܸܫܩܘܿܠ ܬܲܪܒܿܝܼܬܼܵܐ ܥܘܼܬܼܪܗܘܿܢ|
      block |ܪܘܼܚܵܢܵܐ܃ ܡ̣ܢ ܝܘܼܠܦܵܢܵܐ ܕܩܲܒܸܠ̣ܘ ܡ̣ܢ ܚܙܵܬܹܗ ܕܛܘܼܒܼܵܢܵܐ܁ ܚܵܙܹ̇ܝܢ|
      block |ܗ̄ܘ̣ܵܘ ܠܹܗ ܐܲܡܝܼܢܵܐܝܼܬܼ܃ ܟܲܕܼ ܫܠܸܐ܁ ܐܲܝܟܲܢܵܐ ܕܤܲܓܝܼ̈ܐܹܐ ܡܸܢܗܘܿܢ܃ ܐܝܼܬܼ|
      block |ܕܟܹܐܦܵܐ ܤܵܐܹ̇ܡ ܗ̄ܘ̣ܵܐ ܒܦܘܼܡܹܗ܃ ܘܐܝܼܬܼ ܕܚܲܒܼܠܵܐ ܐܵܤܲ̇ܪ ܗ̄ܘ̣ܵܐ|
      block |ܒܚܲܨܹܗ ܡ̣ܢ ܠܓܼܵܘ ܠܥܘܼܗܕܵܢܵܐ܃ ܘܐܝܼܬܼ ܕܲܒܼܟܲܦܢܵܐ ܤܲܓܝܼܐܵܐ ܐܵܠܹ̇ܨ|
      block |ܗ̄ܘ̣ܵܐ ܢܵܦܫܹܗ ܝܲܬܝܼܪ ܡ̣ܢ ܕܲܒܼܟܼܠܙܒܲܢ܁ ܒܙܲܒܼܢܵܐ ܕܲܥܬܼܝܼܕܼ ܗ̄ܘ̣ܵܐ|
      block |ܕܢܸܦܘܿܩ ܨܹܝܕܼ ܐ̄ܢܵܫܘܼܬܼܵܐ܃ ܤܵܐܹ̇ܡ ܗ̄ܘ̣ܵܐ ܐܘܼܠܨܵܢܵܐ ܕܟܲܦܢܵܐ ܥܲܠ|
      block |ܢܲܦܫܹܗ܁ ܪܵܘܪܒܼܵܐܝܼܬܼ ܓܹܝܪ ܡܥܲܕܲܪ ܗ̄ܘ̣ܵܐ ܟܲܦܢܵܐ܃ ܠܘܵܬܼ ܟܢܝܼܟܼܘܼܬܼܵܐ|
      block |ܕܪܸ̈ܓܼܫܹܐ ܠܐܵܚ̈ܘܿܕܹܝܗ̇܁ ܘܤܲܓܝܼ̈ܐܹܐ ܕܐܲܝܟܼ ܗܵܠܹܝܢ ܥܵܒܼܕܝܼܢ ܗ̄ܘ̣ܵܘ܃|
      block |ܕܢܸܩܢܘܿܢ ܠܲܢܛܘܼܪܬܵܐ ܗܵܕܹܐ ܪܓܼܝܼܓܲܬܼ ܠܲܚܙܵܬܼܵܐ ܘܡܲܩܢܝܲܬܼ ܚܲܝܹ̈ܐ܁|
      block |ܐܲܒܼ̈ܗܵܬܼܵܐ ܤܲܓܝܼ̈ܐܹܐ ܐܸܫ̇ܟܿܚܹܬܼ܃ ܐܲܚܲܝ̈܃ ܪܵܘܪ̈ܒܹܐ ܘܲܬܼܡܝܼ̈ܗܹܐ܃ ܕܝܲܬܝܼܪ ܡ̣ܢ|
      block |ܥܲܡ̈ܠܹܐ ܐ̄ܚܪ̈ܵܢܹܐ܃ ܥܲܠ ܛܘܼܟܵܤܵܐ ܕܪܸ̈ܓܼܫܹܐ ܒܛܝܼܠ ܗ̄ܘ̣ܵܐ ܠܗܘܿܢ܃|
      block |ܘܥܲܠ ܐܸܤܟܹܡܵܐ ܕܦܲܓܼܪܵܐ܁ ܒܲܕܼܡܸܢܗܘܿܢ ܡܸܬܼܝܼܠܸܕܼ܃ ܐܵܦ ܛܘܼܟܵܤܵܐ|
    block
      block |ܕܚܘܼ̈ܫܵܒܹܐ܁ ܥܸܠ̈ܠܵܬܼܵܐ ܤܲܓܝܼ̈ܐܵܬܼܵܐ ܠܒܲܪ ܡ̣ܢ ܨܸܒܼܝܵܢܵܐ ܡܸܤܬܲܩ̈ܒܿܠܵܢ|
      block |ܠܒܲܪܢܵܫܵܐ܃ ܕܥܵܒܼ̈ܕܵܢ ܠܹܗ ܕܢܸܦܘܿܩ ܡ̣ܢ ܬܚܘܼܡܵܐ ܕܚܹܐܪܘܼܬܹܗ܁|
      block |ܘܐܸܠܘܼ ܒܪܸ̈ܓܼܫܵܘܗܝ ܠܵܐ ܙܗܝܼܪ ܡ̣ܢ ܥܝܵܕܼܵܐ ܐܲܡܝܼܢܵܐ ܕܩܲܕܸܡ̣ ܐܲܚܝܼܕܼ|
      block |ܒܢܲܦܫܵܐ܃ ܥܵܒܼ̈ܕܵܢ ܠܹܗ ܕܲܠܢܘܼܓܼܪܵܐ ܤܲܓܝܼܐܵܐ ܠܵܐ ܦܵܢܹ̇ܐ ܠܗܵܘܢܹܗ܃|
      block |ܘܢܸܫܟܲܚ ܠܫܸܠܝܹܗ ܩܲܕܼܡܵܝܵܐ܁ ܬܲܪܒܿܝܼܬܼܵܐ ܕܠܸܒܵܐ܃ ܥܸܢܝܵܢܵܐ ܕܲܒܼܤܲܒܼܪܹܗ܁|
      block |ܬܲܪܒܿܝܼܬܼܵܐ ܕܹܝܢ ܕܕܼܘܼܒܵܪܵܐ܃ ܫܪܵܝܵܐ ܕܡ̣ܢ ܟܠ܁ ܥܘܼܗܪܵܢܵܐ ܕܡܵܘܬܵܐ܃|
      block |ܐܲܤܘܼܪܵܐ ܗ̄ܘ̣ ܛܵܒܼܵܐ ܕܗܲܕܵܡܹ̈ܐ ܒܲܪ̈ܵܝܹܐ܁ ܒܲܠܘܼܥܵܐ ܕܢܲܦܫܵܐ ܠܘܵܬܼ|
      block |ܚܲܝܹ̈ܐ܃ ܚܲܕܼܘܼܬܼܵܐ ܕܲܒܼܤܲܒܼܪܵܐ ܒܓܼܵܘ ܠܸܒܵܐ ܢܵܒܼ̇ܗܵܐ܁ ܫܸܩܝܵܐ ܕܝܼܕܲܥܬܼܵܐ܃|
      block |ܢܸܤ̈ܝܘܿܢܹܐ ܐܲܡܝܼ̈ܢܹܐ ܕܡ̣ܢ ܬܪ̈ܲܝܗܘܿܢ ܫܘܼܚ̈ܠܵܦܹܐ܃ ܟܠܝܘܿܡ ܢܵܤܹ̇ܒܼ|
      block |ܗܵܘܵܢܵܐ ܡ̣ܢ ܠܓܼܵܘ܁ ܫܘܼܘܵܚܵܐ ܕܠܸܒܵܐ܃ ܦܝܵܤܵܐ ܕܥܲܠ ܩܝܵܡܬܼܵܐ ܒܗܲܝܡܵܢܘܼܬܼܵܐ|
      block |ܕܤܲܒܼܪܵܐ ܡܩܲܒܸܠ ܡ̣ܢ ܠܓܼܵܘ܀|
      block |ܐܲܫܘܵܢܝ ܡܵܪܝ ܕܐܸܚܙܸܐ ܚܢܵܢܵܟܼ ܒܢܲܦܫܝ܃ ܡ̣ܢ ܩܕܼܵܡ ܕܐܹܫܲܢܸܐ ܡ̣ܢ|
      block |ܥܵܠܡܵܐ ܗܵܢܵܐ܁ ܕܐܲܪܓܸܫ ܒܲܩܢܘܿܡܝ ܒܘܼܝܵܐܵܐ ܒܫܵܥܬܼܵܐ ܗܵܝ̇܃ ܥܲܡ ܐܲܝܠܹܝܢ|
      block |ܕܲܒܼܤܲܒܼܪܵܐ ܛܵܒܼܵܐ ܥܢܲܕܼܘ ܡ̣ܢ ܥܵܠܡܵܐ ܗܵܢܵܐ܁ ܦܬܲܚ ܠܒܲܝ ܐܲܠܵܗܝ|
      block |ܒܛܲܝܒܿܘܼܬܼܵܟܼ܃ ܘܕܲܟܵܢܝ ܡ̣ܢ ܫܵܘܬܵܦܘܼܬܼܵܐ ܕܥܲܡ ܚܛܝܼܬܼܵܐ܁ ܘܲܕܼܪܘܿܫ|
      block |ܒܠܹܒܿܝ ܐܘܼܪܚܵܐ ܕܲܬܼܝܵܒܼܘܼܬܼܵܐ܃ ܐܲܠܵܗܝ ܘܡܵܪܝ܃ ܤܲܒܼܪܝ ܘܫܘܼܒܼܗܵܪܝ܃|
      block |ܒܹܝܬܼ ܓܵܘܤܝ ܥܲܫܝܼܢܵܐ܃ ܕܒܹܗ ܢܸܢܗܪ̈ܵܢ ܥܲܝ̈ܢܲܝ܃ ܘܐܸܬܼܒܲܝܲܢ ܒܲܫܪܵܪܵܟܼ|
      block |ܡܵܪܝܵܐ܁ ܐܲܫܘܵܢܝ ܡܵܪܝ ܕܐܸܛܥܲܡ ܗܵܘ̇ ܒܘܼܤܵܡܵܐ ܕܫܘܼܟܵܢ ܬܝܵܒܼܘܼܬܼܵܐ܃|
      block |ܕܒܹܗ ܡܸܬܼܦܲܪܫܵܐ ܢܲܦܫܵܐ ܡ̣ܢ ܡܲܥܒܿܕܼܵܢܘܼܬܼܵܐ ܕܥܲܡ ܚܛܝܼܬܼܵܐ ܘܟܼܠܹܗ|
      block |ܨܸܒܼܝܵܢܵܐ ܕܒܸܤܪܵܐ ܘܲܕܼܡܵܐ܁ ܐܲܫܘܵܢܝ ܡܵܪܝ ܕܐܸܛܥܲܡ ܠܚܲܫܵܐ ܗܵܢܵܐ܃|
      block |ܕܒܹܗ ܤܝܼܡ ܫܘܼܟܵܢܵܐ ܕܲܨܠܘܿܬܼܵܐ ܕܟܼܝܼܬܼܵܐ܁ ܐܸܬܼܡܲܢܲܥ ܦܵܪܘܿܩܝ ܠܡܲܥܒܲܪܬܵܐ|
      block |ܗܵܕܹܐ ܬܡܝܼܗܬܵܐ܃ ܕܒܼܵܗ̇ ܫܵܒܼܩܵܐ ܢܲܦܫܵܐ ܠܥܵܠܡܵܐ ܡܸܬܼܚܲܙܝܵܢܵܐ܃|
    block
      block |ܘܲܡܫܲܪܹܝܢ ܒܹܗ ܙܵܘ̈ܥܹܐ ܚܲܕܼ̈ܬܹܐ ܠܡܲܥܲܠܬܼܵܐ ܕܲܠܥܵܠܡܵܐ ܪܘܼܚܵܢܵܐ܃|
      block |ܘܢܸܤ̈ܝܵܢܹܐ ܕܡܲܪ̈ܓܫܵܢܘܵܬܼܵܐ ܚܲܕܼ̈ܬܼܵܬܼܵܐ܁|
      block |ܐܲܝܢܵܐ ܕܫܲܦܝܼܪ ܡܫܲܪܸܐ ܘܲܡܫܲܠܸܡ܃ ܠܗܵܕܹܐ ܫܲܬܼܐܸܤܬܼܵܐ ܤܵܐܹ̇ܡ|
      block |ܠܕܼܘܼܒܵܪܹܗ܁ ܘܲܕܼܠܵܐ ܫܲܠܘܵܐ ܠܐܲܠܵܗܵܐ ܡܦܝܼܣ܃ ܕܢܲܫܘܹܝܘܗܝ|
      block |ܠܡܲܪܓܫܵܢܘܼܬܼܵܗ̇ ܕܗܵܕܹܐ܁ ܕܒܼܵܗ̇ ܡܸܙܕܲܥܵܐ ܝܑܼܕܲܥܬܼܵܐ ܕܗܵܘ̇|
      block |ܬܘܼܩܵܢܵܐ ܕܲܥܬܼܝܼܕܼ ܒܤܲܒܼܪܵܐ ܕܠܵܐ ܡܸܬܼܚܲܒܲܠ܃ ܕܡ̣ܢ ܛܲܝܒܿܘܼܬܼܵܐ|
      block |ܕܐܲܠܵܗܵܐ ܢܛܝܼܪ ܠܲܒܼܢܲܝ̈ܢܵܫܵܐ ܒܵܬܲܪ ܫܘܼܠܵܡܹܗ ܕܥܵܠܡܵܐ ܗܵܢܵܐ܁|
      block |ܐܲܝܢܵܐ ܕܹܝܢ ܕܗܲܦܟܵܐܝܼܬܼ ܡܫܲܪܸܐ܃ ܡ̣ܢ ܠܥܸܠ ܠܬܲܚܬܿ ܐܵܬܹ̇ܐ܁|
      block |ܗܵܢܵܘ ܕܹܝܢ ܒܚܲܕܼܘܼܬܼܵܐ ܡܫܲܪܸܐ܃ ܘܲܒܼܒܸܟܼܝܵܐ ܡܫܲܠܸܡ܁ ܘܗܵܘܹ̇ܐ|
      block |ܤܪܝܼܩ ܡ̣ܢ ܝܑܼܕܲܥܬܼܵܐ ܘܤܲܒܼܪܵܐ܃ ܘܐܲܝܟܼ ܦܲܓܼܪܵܐ ܕܠܵܐ ܡܨܲܠܲܡ|
      block |ܘܐܲܝܟܼ ܓܘܼܫܡܵܐ ܕܠܵܐ ܡܫܲܠܲܡ ܠܩܘܼܒܵܠܵܐ ܕܢܲܦܫܵܐ܁ ܒܲܕܼܠܵܐ|
      block |ܐܸܫܬܲܡܠܝܼ ܒܛܲܟܼܤܵܐ ܕܬܲܪܒܿܝܼܬܼܵܐ ܕܲܒܼܡܲܪܒܿܥܵܐ܃ ܘܐܸܬܼ݂ܵܐ ܠܘܵܬܼ|
      block |ܫܘܼܡܠܵܝܵܐ ܕܚܲܝܹ̈ܐ ܕܨܲܒܡܵܢܘܼܬܼܵܐ܁ ܒܘܼܤܪܵܢܵܐ ܕܥܲܠ ܥܸܢܝܵܢ ܥܵܠܡܵܐ܃|
      block |ܐܵܬ̤ܲܐ ܗ̣̄ܝ ܕܢܲܦܫܵܐ ܕܐܲܪܓܫܲܬ̤ ܒܤܲܒܼܪܵܗ̇܁ ܥܝܼܪܘܼܬܼܵܐ ܟܤܝܼܬܼܵܐ܃|
      block |ܕܲܡܟܿܘܼܬܼܵܐ ܗ̣̄ܝ ܕܲܠܡܸܬܼܚܲܙ̈ܝܵܢܝܵܬܼܵܐ܁ ܙܲܝܢܵܐ ܕܠܸܒܵܐ܃ ܗܲܝܡܵܢܘܼܬܼܵܐ ܗ̄ܘ̣|
      block |ܕܒܲܡܫܝܼܚܵܐ܃ ܗܵܘ̇ ܕܲܒܼܪܸܓܿܬܼܵܐ ܕܤܲܒܼܪܵܐ ܐܵܦ ܥܲܠ ܡܵܘܬܵܐ ܡܫܝܼܚ܁|
      block |ܐܲܝܟܼ ܠܵܐ ܡܸܕܸܡ ܚܫܝܼܒܼ ܡܵܘܬܵܐ ܒܥܲܝܢܵܘ̈ܗܝ܃ ܘܠܵܐ ܓܘܼܙܵܝܵܐ ܕܡ̣ܢ|
      block |ܐܲܬܼܪܹܗ܃ ܘܠܵܐ ܩܪ̈ܵܒܹܐ ܕܡ̣ܢ ܫܹܐܕܹ̈ܐ܃ ܘܠܵܐ ܢܘܼܟܼܪܵܝܘܼܬܼܵܐ ܕܡ̣ܢ|
      block |ܐ̄ܢܵܫܵܐ܃ ܘܠܵܐ ܚܤܝܼܟܼܘܼܬܼܵܐ ܕܡ̣ܢ ܒܘܼܝܵܐܹܗ ܕܥܵܠܡܵܐ܁ ܡܵܢܵܐ ܗ̄ܘ̣|
      block |ܒܘܼܝܼܐܵܐ ܕܡ̣ܢ ܡܸܬܼܚܲܙ̈ܝܵܢܝܬܼܵܐ ܘܥܸܢܝܵܢܗܹܝܢ܃ ܥܲܡ ܒܘܼܤܵܡܵܐ ܕܤܲܒܼܪܵܐ|
      block |ܕܲܒܼܠܸܒܵܐ ܡܸܬܼܪܓܸܫ ܕܐܲܝܟܼ ܡ̇ܢ ܕܐܸܫܬܲܢܝܼ ܠܹܗ ܡ̣ܢ ܦܲܓܼܪܵܐ ܒܪܵܘܵܝܘܼܬܼܵܗ̇|
      block |ܕܚܲܕܼܘܼܬܹܗ܃ ܒܫܘܼܠܗܵܒܼܵܐ ܕܗܲܝܡܵܢܘܼܬܼܵܐ ܕܲܡܢܲܒܼܪܸܫ ܠܠܸܒܵܐ܃ ܘܲܡܚܲܦ̈ܝܵܢ|
    block
      block |ܡܸܢܹܗ ܟܠܗܹܝܢ ܡܸܬܼܚܲܙ̈ܝܵܢܝܵܬܼܵܐ܃ ܘܠܵܐ ܝܵܕܲܥ̇ ܕܒܲܒܼܪܝܼܬܼܵܐ܃ ܡܸܛܠ|
      block |ܚܲܡܝܼܡܘܼܬܼܵܐ ܕܓܼܘܼܫܡܹܗ ܥܲܡ ܙܵܘ̈ܥܲܝ ܢܲܦܫܹܗ܃ ܘܐܲܝܟܼ ܗܵܘ̇ ܕܡ̣ܢ|
      block |ܟܲܕܼܘܼ ܒܗܵܝ̇ ܡܲܠܟܿܘܼܬܼܵܐ ܩܵܐܹ̇ܡ ܡܸܤܬܲܒܼܪܵܐ ܠܹܗ ܒܗܲܝܡܵܢܘܼܬܼܵܐ|
      block |ܕܪܸܥܝܵܢܹܗ܁ ܐܵܦܸܢ ܓܹܝܪ ܐܝܼܬܼ ܠܲܢ ܩܘܼܛܵܥܵܐ ܒܲܙܒܲܢ ܙܒܲܢ ܡܸܛܠ|
      block |ܠܚܘܿܕܼܵܝܘܼܬܼܵܐ܃ ܟܒܲܪ ܕܹܝܢ ܘܲܡܦܲܪܢܤܵܢܵܐܝܼܬܼ ܡܸܫܬܲܒܼܩܵܐ ܗܵܕܹܐ|
      block |ܠܡܸܗܘܵܐ܃ ܐܸܠܵܐ ܐܝܼܬܼ ܠܲܢ ܐܵܦ ܒܘܼܝܵܐܵܐ ܕܲܒܼܤܲܒܼܪܵܐ܃ ܕܪܲܒܿ ܡ̣ܢ|
      block |ܡܸܠܬܼܵܐ ܒܗܲܝܡܵܢܘܼܬܼܵܐ ܕܠܸܒܲܢ܁ ܐܲܝܟܲܢܵܐ ܕܲܒܼܗܵܢܵܐ ܤܲܒܼܪܵܐ܃ ܐܘܼ̈ܠܨܵܢܹܐ|
      block |ܐܲܝܟܼ ܠܵܐ ܡܸܕܸܡ ܚܫܝܼܒܼܝܼܢ ܠܲܢ܃ ܘܠܵܐ ܡܵܘܬܵܐ܁ ܘܫܲܦܝܼܪ ܐܸܡ݂ܲܪ ܐ̄ܢܵܫ|
      block |ܡ̣ܢ ܠܒܼܝܼ̈ܫܲܝ ܐܲܠܗܵܐ܃ ܤܵܦ̇ܩܵܐ ܗ̣̄ܝ ܠܲܡ ܓܹܝܪ ܪܸܚܡܬܹܗ ܕܐܲܠܵܗܵܐ|
      block |ܕܬܸܗܘܸܐ ܒܘܼܝܵܐܐ ܠܲܡܗܲܝܡܢܵܐ܃ ܐܵܦ ܒܐܲܒܼܕܵܢܵܐ ܕܢܲܦܫܹܗ܁ ܡܵܢܵܐ ܠܲܡ|
      block |ܢܲܟܿܘܿܢܵܝܗܝ ܐܘܼ̈ܠܨܵܢܹܐ܃ ܠܡܲܢ ܕܐܵܦ ܒܘܼ̈ܤܵܡܹܐ ܕܲܢܝܵܚܹ̈ܐ ܫܝܼܛܝܼܢ ܐܸܢܘܿܢ|
      block |ܠܹܗ ܡܸܛܠ ܛܵܒܼ̈ܬܼܵܐ ܕܲܥܬܼܝܼ̈ܕܼܵܢ|
      block |ܐܵܦ ܗܵܕܹܐ܃ ܐܵܚܝ܃ ܡܙܲܗܲܪ ܐ̄ܢܵܐ ܠܵܟܼ܃ ܕܲܒܼܟܼܠܹܗ ܕܘܼܒܵܪܵܟܼ܃|
      block |ܢܸܗܘܸܐ ܥܵܠܹ̇ܒܼ ܡܲܬܼܩܵܠܵܐ ܕܲܡܪܲܚܡܵܢܘܼܬܼܵܐ܁ ܕܬܲܪܓܸܫ ܒܵܗ̇ ܒܗܵܝ̇|
      block |ܡܪܲܚܡܵܢܘܼܬܼܵܐ܃ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܥܵܠܡܹ̈ܐ܁ ܗܵܠܹܝܢ ܕܝܼܠܲܢ܃|
      block |ܡܲܚܙܝܼܬܼܵܐ ܗܵܘ̈ܝܵܢ ܠܲܢ܃ ܠܡܸܚܙܵܐ ܒܵܗ̇ ܠܗܵܘ̇ ܬܲܦܢܟܼܵܐ ܫܲܪܝܼܪܵܐ܃|
      block |ܒܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܼ ܠܗܵܝ̇ ܐܝܼܬܼܘܼܬܼܵܐ܁ ܒܗܵܠܹܝܢ ܘܕܲܐܝܟܼ ܗܵܠܹܝܢ|
      block |ܢܵܗܪܝܼܢܲܢ ܠܡܸܬܿܬܿܙܵܥܘܼ ܥܲܠ ܐܲܠܵܗܵܐ ܒܡܲܕܥܵܐ ܫܲܦܝܵܐ܁ ܠܸܒܵܐ ܚܲܪܡܵܐ|
      block |ܡ̣ܢ ܡܬܼܘܿܡ܃ ܠܵܐ ܡܸܫܬܲܦܸܐ܁ ܒܲܪܢܵܫܵܐ ܡܪܲܚܡܵܢܵܐ܃ ܐܵܤܝܵܐ ܗ̄ܘ̣|
      block |ܕܢܲܦܫܹܗ܁ ܕܥܲܝܡܵܐ ܕܚܸܫܟܵܐ܃ ܐܲܝܟܼ ܕܲܒܼܪܘܼܚܵܐ ܥܲܙܝܼܙܬܵܐ ܪܵܕܹܦ ܡ̣ܢ|
      block |ܓܵܘܹܗ܁ ܚܘܼܒܼܠܵܐ ܗ̣̄ܝ ܛܵܒܼܵܐ ܕܥܲܠ ܐܲܠܵܗܵܐ ܗܵܕܹܐ܃ ܐܲܝܟܼ ܡܸܠܬܹܗ|
    block
      block |ܕܐܹܘܲܢܓܲܠܝܼܘܿܢ ܕܚܲܝܹ̈ܐ܁ ܛܘܼܒܼܵܘܗܝ ܠܲܡܪܲܚܡܵܢܵܐ܃ ܕܲܥܠܵܘܗܝ ܢܸܗܘܘܿܢ|
      block |ܪ̈ܲܚܡܹܐ܁ ܤܛܲܪ ܡ̣ܢ ܕܲܠܗܲܠ܃ ܐܵܦ ܐ̄ܪܵܙܵܢܵܐܝܼܬܼ ܗܵܪܟܵܐ܁ ܐܲܝܠܹܝܢ|
      block |ܐܸܢܘܿܢ ܪ̈ܲܚܡܹܐ ܕܡ̣ܢ ܗܵܠܹܝܢ ܪܵܘܪܒܼܝܼܢ ܕܟܲܕܼ ܗ̤ܘ ܡܸܬܿܬܿܙܝܼܥ|
      block |ܒܪ̈ܲܚܡܹܐ ܥܲܠ ܒܲܪ ܒܸܤܪܹܗ ܘܗܵܘܹ̇ܐ ܠܹܗ ܫܵܘܬܵܦܵܐ ܒܚܲܫܹܗ܃ ܡܵܪܲܢ|
      block |ܕܹܝܢ ܡܫܵܘܙܸܒܼ ܠܢܲܦܫܹܗ ܡ̣ܢ ܥܲܡܛܵܢܵܐ ܕܚܸܫܘܿܟܼܘܼܬܼܵܐ ܕܗ̤ܝ ܗ̣̄ܝ|
      block |ܓܹܗܲܢܵܐ ܡܸܬܼܝܲܕܼܥܵܢܝܼܬܼܵܐ܃ ܘܲܡܩܲܪܸܒܼ ܠܵܗ̇ ܠܘܵܬܼ ܢܘܼܗܪܵܐ ܕܚܲܝܹ̈ܐ|
      block |ܠܒܼܘܼܤܵܡܵܗ̇܁ ܘܫܲܦܝܼܪ ܐܸܡ݂ܲܪ ܛܘܼܒܼܵܢܵܐ ܐܹܘܲܓܼܪܝܼܣ܃ ܕܐܘܼܪܚܵܐ ܫܦܝܼܬܼܵܐ|
      block |ܡ̣ܢ ܡܪܲܚܡܵܢܘܼܬܼܵܐ ܗܵܘ̇ܝܵܐ܁ ܡܸܛܠܗܵܢܵܐ ܐܲܝܟܼ ܕܐܸܡ̇ܪܹܬܼ܃ ܢܸܗܘܸܐ ܥܵܠܹ̇ܒܼ|
      block |ܠܟܼܠܗܘܿܢ ܕܘܼܒܵܪ̈ܲܝܟ ܠܸܒܵܐ ܡܪܲܚܡܵܢܵܐ܃ ܘܬܸܫܟܲܚ ܫܠܵܡܵܐ ܠܘܵܬܼ|
      block |ܐܲܠܵܗܵܐ܁ ܐܸܙܕܲܗ̄ܪ ܕܲܠܡܵܐ ܬܹܐܬܸܐ ܒܐܝܼܕܲܝ̈ܟ ܒܝܼܫܬܼܵܐ ܥܲܠ ܐ̄ܢܵܫ|
      block |ܡܸܡܬܼܘܿܡ܃ ܐܵܦܠܵܐ ܥܲܠ ܒܝܼܫܵܐ܁ ܘܡܵܐ ܕܡܵܛ̇ܝܵܐ ܒܐܝܼܕܲܝ̈ܟ ܠܲܡܫܵܘܙܵܒܼܘܼ|
      block |ܠܹܗ ܠܥܵܘܵܠܵܐ ܡ̣ܢ ܒܝܼܫܬܼܵܐ܃ ܠܵܐ ܬܲܗܡܸܐ܁ ܠܵܘ ܕܐܸܢܗ̤ܘ ܕܪܲܚܝܼܩܵܐ|
      block |ܡܸܢܵܟܼ ܨܒܼܘܼܬܼܵܐ܃ ܬܹܐܙܲܠ ܬܲܪܡܸܐ ܢܲܦܫܵܟܼ ܒܤܘܼܥܪ̈ܵܢܹܐ ܕܕܲܐܝܟܼ ܗܵܠܹܝܢ܁|
      block |ܕܠܵܘ ܕܝܼܠܵܟܼ ܗ̄ܘ̣ ܗܵܢܵܐ ܥ̇ܒܼܵܕܼܵܐ܁ ܐܸܠܵܐ ܐܸܢܗ̤ܘ ܕܒܼܐܝܼܕܲܝ̈ܟ ܤܝܼܡܵܐ|
      block |ܨܒܼܘܼܬܼܵܐ ܘܫܲܠܝܼܛ ܐܲܢ̄ܬܿ ܥܠܹܝܗ̇܃ ܒܕܲܐܝܟܼ ܕܲܒܼܢܸܤܝܘܿܢܵܐ ܐܸܬܼܩܲܪܒܲܬ̤|
      block |ܠܵܟܼ ܨܒܼܘܼܬܼܵܐ ܒܓܸܕܼܫܵܐ ܕܤܘܼܩܒܵܠܵܐ܃ ܘܐܲܥܠܵܟܼ ܐܲܠܵܗܵܐ ܠܒܼܘܼܚܪܵܢܵܐ|
      block |ܒܝܲܕܼ ܡܸܫܬܲܒܼܩܵܢܘܼܬܼܵܐ܃ ܐܸܙܕܲܗ̄ܪ ܒܢܲܦܫܵܟܼ܃ ܕܲܠܡܵܐ ܬܸܗܘܸܐ ܫܵܘܬܵܦܵܐ|
      block |ܒܲܕܼܡܹܗ ܕܥܵܘ̇ܠܵܐ܃ ܒܗܵܝ̇ ܕܠܵܐ ܡܸܬܼܚܲܦܲܛ ܐܲܢ̄ܬܿ ܠܦܘܼܨܵܝܹܗ܁ ܐܸܠܵܐ|
      block |ܒܟܼܠܵܗ̇ ܢܲܦܫܵܟܼ ܐܸܬܼܦܲܪܲܣ ܕܲܬܼܫܵܘܙܒܼܝܼܘܗܝ܃ ܘܐܵܦܸܢ ܠܲܡܡܵܬܼ ܥܲܠ|
      block |ܐܲܦܵܘ̈ܗܝ܁ ܤܵܗܕܵܐ ܐܲܢ̄ܬܿ ܫܲܪܝܼܪܵܐܝܼܬܼ ܒܗܵܕܹܐ ܫܵܥܬܼܵܐ܃ ܘܐܲܝܟܼ ܗܵܘ̇|
      block |ܕܲܚܠܵܦ ܚܲܛܝܹ̈ܐ ܡܵܘܬܵܐ ܕܲܨܠܝܼܒܼܵܐ ܩܲܒܸܿܠ܁ ܘܐܲܦܝܼܣ ܠܐܲܠܵܗܵܐ܃ ܕܠܵܐ|
      block |ܬܸܦܘܼܩ ܡܸܢܵܟܼ ܕܝܼܠܵܟ ܗܵܕܹܐ܁ ܐܸܠܵܐ ܘܐܵܦܸܢ ܫܵܘܹ̇ܐ ܠܒܼܝܼܫܬܼܵܐ܃ ܒܐܝܼ̈ܕܲܝ|
    block
      block |ܐ̄ܚܪ̈ܵܢܹܐ ܢܩܲܒܸܠ ܕܝܼܢܵܐ ܕܤܘܼܥܪܵܢܹܗ܁ ܠܵܘ ܕܝܼܠܵܟܼ ܗ̣̄ܝ ܠܡܸܚܙܵܐ|
      block |ܫܵܘܝܘܼܬܼܵܐ ܕܤܘܼܥܪ̈ܵܢܵܘܗܝ܁ ܒܐܝܼܕܲܝ̈ܟ ܕܝܼܠܵܟܼ܃ ܛܵܒܼܬܼܵܐ ܬܹܐܬܸܐ|
      block |ܥܠܵܘܗܝ܁|
      block |ܐܸܬܿܕܲܟܼܪ ܠܗܵܘ̇ ܕܲܛܥܝܼܢ ܠܟܼܠ܃ ܟܲܕܼ ܩܕܼܵܡ ܥܲܝܢܵܘ̈ܗܝ|
      block |ܐܝܼܬܲܝܗܘܿܢ ܤܘܼܥܪ̈ܵܢܹܐ ܕܟܼܠܢܵܫ܃ ܘܝܲܬܝܼܪ ܡ̣ܢ ܫܸܡܫܵܐ ܢܵܗ̇ܪܝܼܢ|
      block |ܩܕܼܵܡܵܘܗܝ܃ ܘܤܵܦܹ̇ܩ ܠܡܵܘܒܵܕܼܘܼ ܐܸܢ ܒܵܥܹ̇ܐ ܠܟܼܠ ܐ̄ܢܵܫ ܒܗܵܘܦܵܐ|
      block |ܕܦܘܼܡܹܗ܁ ܐܲܢ̄ܬܿ ܕܹܝܢ܃ ܠܵܐ ܗ̄ܘ̣ܵܐ ܕܬܲܦܸܩ ܬܒܲܥܬܼܵܐ ܥܲܠ ܤܘܼܥܪ̈ܵܢܹܐ|
      block |ܘܥܵܒܼܘܿܕܲܝ̈ܗܘܿܢ ܤܝܼܡ ܐܲܢ̄ܬܿ܃ ܐܸܠܵܐ ܕܬܸܒܼܥܸܐ ܪ̈ܲܚܡܹܐ ܥܲܠ ܥܵܠܡܵܐ܁|
      block |ܘܬܸܫܗܲܪ ܚܠܵܦ ܦܘܼܪܩܵܢܵܐ ܕܟܼܠ܃ ܘܬܸܫܬܵܘܬܲܦ ܒܚܲܫܵܐ ܕܟܼܠܢܵܫ܃|
      block |ܕܙܲܕܝܼ̈ܩܹܐ ܘܲܕܚܲܛܵܝܹ̈ܐ܁ ܘܲܗ̤ܘܲܝܬܿ ܝܵܕܲܥ̇܃ ܕܐܸܢܗ̤ܘ ܕܫܵܘܹ̇ܐ ܗܵܘ̇ ܡ̇ܢ|
      block |ܕܗ̤ܘ܃ ܠܵܐ ܡܲܒܼܥܲܕܼ ܤܲܓܝܼ ܙܲܒܼܢܵܐ܃ ܕܦܵܟܼܪܵܐ ܠܹܗ ܟܹܐܢܘܼܬܼܵܐ ܒܐܝܼܕܼܵܐ|
      block |ܕܲܐ̄ܚܪ̈ܵܢܹܐ ܕܫܵܘܹ̇ܝܢ ܠܹܗ ܠܤܘܼܥܪܵܢܵܐ܃ ܘܐܲܢ̄ܬܿ ܦܵܪܹܩ ܐܲܢ̄ܬܿ ܢܲܦܫܵܟܼ܃|
      block |ܘܗܵܘܹ̇ܐ ܐܲܢ̄ܬܿ ܤܵܗܕܵܐ ܚܲܝܵܐ܁ ܘܐܵܦܠܵܐ ܗܵܕܹܐ ܙܵܕܹܩ ܠܵܟܼ ܕܬܸܒܼܥܸܐ|
      block |ܘܬܸܪܢܸܐ܃ ܐܸܠܵܐ ܠܡܸܒܼܥܵܐ ܥܠܵܘܗܝ ܡ̣ܢ ܡܪܲܚܡܵܢܘܼܬܹܗ ܕܐܲܠܵܗܵܐ܃|
      block |ܕܢܸܫܬܲܚܠܲܦ ܘܢܸܗܘܸܐ ܐܲܝܟܼ ܨܸܒܼܝܵܢܹܗ ܕܐܲܠܵܗܵܐ܁ ܘܲܒܼܙܲܕܝܼܩܘܼܬܼܵܐ|
      block |ܢܸܦܘܿܩ ܡ̣ܢ ܚܲܝܹ̈ܐ܃ ܘܠܵܐ ܒܦܘܿܪܥܵܢ ܥܵܘ̣ܠܵܐ܁ ܗ̤ܘܝܼ ܚܠܵܦ ܬܵܒܼܘܿܥܵܐ܃|
      block |ܦܵܪܘܿܩܵܐ܁ ܚܠܵܦ ܪܵܫܘܿܝܵܐ܃ ܡܢܝܼܚܵܢܵܐ܁ ܚܠܵܦ ܡܲܫܠܡܵܢܵܐ܃ ܤܵܗܕܵܐ܁|
      block |ܚܠܵܦ ܡܟܼܵܘܢܵܢܵܐ܃ ܡܦܝܼܤܵܢܵܐ܁ ܚܠܵܦ ܡܲܟܿܤܵܢܵܐ܃ ܤܢܹܐܓܼܪܵܐ܁ ܚܠܵܦ|
      block |ܚܲܛܵܝܹ̈ܐ ܐܲܦܝܼܣ܃ ܕܢܸܤܚܲܢܢܘܼܢ܁ ܘܥܲܠ ܙܲܕܝܼ̈ܩܹܐ ܨܲܠܵܐ܃ ܕܢܸܬܼܢܲܛܪܘܼܢ܁|
      block |ܠܒܼܝܼ̈ܫܹܐ ܙܟܼܝܼ܃ ܒܒܲܤܝܼܡܘܼܬܼܵܟܼ܁ ܘܲܠܛܲܢܵܢܹ̈ܐ܃ ܐܲܬܼܡܲܗ ܒܛܵܒܼܘܼܬܼܵܟܼ܁|
      block |ܠܪܵܚܡܲܝ ܟܹܐܢܘܼܬܼܵܐ܃ ܟܲܚܸܕܼ ܒܲܡܪܲܚܡܵܢܘܼܬܼܵܟܼ܁ ܥܲܡ ܐܲܠܝܼ̈ܨܹܐ܃ ܐܸܬܼܐܲܠܨ|
      block |ܒܲܬܪܥܝܼܬܼܵܟܼ܁ ܠܟܼܠܢܵܫ܃ ܐܲܚܸܒܼ܁ ܘܡ̣ܢ ܟܠܢܵܫ܃ ܐܲܪܚܸܩ܁ ܠܡܵܘܬܵܐ܃|
    block
      block |ܐܸܬܼܥܲܗ̄ܕܼ܁ ܘܲܠܡܲܥܲܠܬܵܟܼ ܕܒܹܗ܃ ܐܸܬܿܛܲܝܲܒܼ܁ ܘܲܠܪܲܗܛܵܟܼ܃ ܨܲܒܸܬܼ܁|
      block |ܥܗܲܕܼ ܕܲܚܛܵܗܹ̈ܐ ܕܟܼܠܢܵܫ܃ ܠܒܹܝܬܼ ܕܝܼܢܵܐ ܩܵܕܼܡܝܼܢ ܠܗܘܿܢ܁|
      block |ܒܫܵܪ̈ܥܵܬܼܵܐ܃ ܠܵܐ ܬܼܦܤܘܿܩ ܤܲܒܼܪܵܐ܁ ܠܵܘ ܕܠܵܐ ܬܸܚܲܫ ܐܵܡܲ݁ܪ ܐ̄ܢܵܐ܃|
      block |ܐܸܠܵܐ ܠܵܐ ܕܠܵܐ ܐܵܤܝܘܼܬܼܵܐ ܬܸܚܫܘܿܒܼ ܕܐܝܼܬܲܝܗܹܝܢ܁ ܦܲܩܵܚ ܓܹܝܪ ܬܒܼܝܼܪܵܐ|
      block |ܡ̣ܢ ܡܫܼܬܼܵܐ܁ ܒܗܵܝ̇ ܕܐܵܦ ܠܲܬܼܒܼܝܼܪܵܐ ܐܝܼܬܼ ܗ̄ܘ̣ ܐܵܤܝܵܐ܃ ܗܵܘ̇ ܕܲܒܼܥ̣ܵܐ|
      block |ܪ̈ܲܚܡܹܐ ܥܲܠ ܙܵܩ̈ܘܿܦܹܐ ܒܲܙܩܝܼܦܵܐ܃ ܗܵܘ̇ ܕܟܲܕܼ ܒܲܙܩܝܼܦܵܐ ܬܠܸܐ|
      block |ܠܩܵܛ̈ܘܿܠܹܐ ܚܲܤܝܼ܁ ܟܠ ܚܛܵܗܝܼ̈ܢ ܠܲܡ ܘܓܼܘܼ̈ܕܵܦܝܼܢ ܢܸܫܬܲܒܼܩܘܼܢ|
      block |ܠܲܒܼܢܲܝ̈ܢܵܫܵܐ܃ ܗܵܢܵܘ ܕܹܝܢ܃ ܒܲܬܼܝܵܒܼܘܼܬܼܵܐ܁|
      block |ܒܩܲܠܝܼܠ ܒܸܟܼܝܵܐ ܠܫܸܡܥܘܿܢ ܕܲܟܼܦܲܪ܃ ܚܲܤܝܼ ܠܹܗ܁ ܘܒܼܵܬܲܪ|
      block |ܩܝܵܡܬܹܗ܃ ܦܩܲܕܼ ܠܹܗ ܠܡܸܗܘܵܐ ܪܹܫܵܐ ܠܲܓܼܙܵܪܹܗ܁ ܬܠܵܬܼ ܙܲܒܼܢ̈ܝܼܢ|
      block |ܡܫܲܐܸܠ ܠܹܗ ܪܵܚܹ̇ܡ ܐܲܢ̄ܬܿ ܠܝܼ܃ ܚܠܵܦ ܬܠܵܬܼ ܙܲܒܼܢ̈ܝܼܢ ܕܲܟܼܦܲܪ ܒܹܗ܃|
      block |ܐܲܝܟܼ ܕܲܢܫܲܪܲܪ ܠܫܘܼܒܼܩܵܢܹܗ܁ ܡܫܝܼܚܵܐ ܚܠܵܦ ܚܲܛܵܝܹ̈ܐ ܐܸܬܼ݂ܵܐ܃ ܕܢܲܐܤܸܐ|
      block |ܠܲܬܼܒܼܝܼܪ̈ܲܝ ܠܸܒܵܐ ܘܢܸܥܨܘܿܒܼ ܟܹܐܒܲܝ̈ܗܘܿܢ܁ ܪܘܼܚܹܗ ܠܲܡ ܕܡܵܪܝܵܐ|
      block |ܥܠܲܝ܃ ܡܸܛܠ ܗܵܢܵܐ ܡܲܫܚܲܢܝ܃ ܠܲܡܪܲܒܵܪܘܼ ܠܡܸܤ̈ܟܹܢܹܐ܁ ܘܫܲܠܚܲܢܝ|
      block |ܠܡܲܐܤܵܝܘܼ ܠܲܬܼܒܼܝܼܪ̈ܲܝ ܠܸܒܵܐ܃ ܘܲܠܡܲܟܼܪܵܙܘܼ ܠܲܫ̈ܒܲܝܵܐ ܫܘܼܒܼܩܵܢܵܐ܃|
      block |ܘܠܲܥܘܼܝܼܪܹ̈ܐ ܚܙܵܝ̈ܐ܃ ܘܠܲܡܫܲܪܵܪܘܼ ܠܲܬܼܒܼܝܼܪܹ̈ܐ ܒܫܘܼܒܼܩܵܢܵܐ܁ ܘܲܫܠܝܼܚܵܐ|
      block |ܒܐܸܓܲܪܬܹܗ܃ ܝܼܫܘܿܥ ܡܫܝܼܚܵܐ ܐܸܬ݂ܼܵܐ ܠܥܵܠܡܵܐ܃ ܠܡܲܚܲܝܘܼ ܠܚܲܛܵܝܹ̈ܐ܁|
      block |ܘܡܵܪܹܗ ܤܵܗܹ̇ܕܼ܃ ܠܵܐ ܓܹܝܪ ܐܸܬܹ̇ܝܬܼ ܠܙܲܕܝܼ̈ܩܹܐ ܠܡܸܩܪܵܐ܁ ܠܵܐ ܠܲܡ|
      block |ܤܢܝܼܩܝܼܢ ܚܠܝܼ̈ܡܹܐ ܥܲܠ ܐܵܤܝܵܐ܃ ܐܸܠܵܐ ܐܲܝܠܹܝܢ ܕܒܼܝܼܫ ܒܝܼܫ ܥܒܼܝܼܕܼܝܼܢ܁|
      block |ܘܲܬܼܪܹܝܢ ܠܲܡ ܚܲܝܵܒܹ̈ܐ ܐܝܼܬܼ ܗ̄ܘ̣ܵܘ܃ ܠܚܲܕܼ ܡܵܪܹܐ ܚܵܘܒܵܐ܁ ܘܲܕܼܠܲܝܬܿ|
      block |ܗ̄ܘ̣ܵܐ ܠܗܘܿܢ ܠܡܸܦܪܲܥ܃ ܠܲܬܼܪ̈ܲܝܗܘܿ ܫܒܲܩ̣܁ ܗܵܢܵܘ ܕܹܝܢ܃ ܟܲܕܼ|
      block |ܐܲܦܝܼܤܘܼܗܝ܁ ܡܚܝܼܠ ܗ̣̄ܘܼ ܟܝܵܢܲܢ ܚܲܠܵܫܵܐ܃ ܐܸܢ ܬܩܝܼܡ ܠܲܬܼܒܲܥܬܼܵܐ|
    block
      block |ܟܹܐܢܘܼܬܹܗ ܕܐܲܠܵܗܵܐ܁ ܒܲܕܼܓܼܘܿܢ܃ ܒܪ̈ܲܚܡܹܐ ܡܸܬܼܚܲܫܲܚ܃ ܒܟܼܠܙܒܲܢ|
      block |ܚܒܼܝܼܫܝܼܢ ܬܚܹܝܬܼ ܚܵܘܒܿܬܼܵܐ܁ ܠܵܐ ܬܸܚܛܸܐ ܐܘܿ ܒܲܢܵܫܵܐ ܒܤܘܼܟܵܝܵܐ|
      block |ܕܲܬܼܝܵܒܼܘܼܬܼܵܐ܃ ܘܠܵܐ ܬܲܫܦܸܠ ܥܲܠ ܬܘܼܟܼܠܵܢ ܫܘܼܒܼܩܵܢܵܐ܁ ܐܸܬܿܕܲܟܼܪ|
      block |ܕܡܵܘܬܵܐ܃ ܠܵܐ ܡܸܫܬܵܘܚܲܪ܁ ܠܵܐ ܬܸܨܛܲܢܲܥ ܠܡܸܩܪܲܒܼ ܠܗܲܢܝܼܐܘܼܬܼܵܐ|
      block |ܕܲܚܛܝܼܬܼܵܐ܃ ܒܬܲܪܥܝܼܬܼܵܐ ܕܚܵܪܥܘܼܬܼܵܐ܁ ܐܲܠܵܗܵܐ܃ ܠܵܐ ܡܸܬܼܒܲܙܲܚ܁ ܩܲܕܝܼܸܡܵܐ|
      block |ܝܑܼܕܲܥܬܹܗ ܠܚܘܼܫܵܒܼܵܟܼ܃ ܡܲܕܼܪܸܟܼ ܠܵܟܼ ܓܹܝܪ ܐܘܼܠܨܵܢܵܐ ܡܸܢܫܹܠܝ܁|
      block |ܘܩܵܪܹܐ ܐܲܢ̄ܬܿ܃ ܘܠܵܐ ܥܵܢܹ̇ܐ ܠܵܟܼ܁ ܐܸܡܲܬܼܝ ܕܩܵܪܹܒܼ ܐܲܢ̄ܬܿ ܠܘܵܬܼ|
      block |ܬܸܫܘܝܼܬܼܵܟܼ܃ ܕܲܡܛ̣ܵܐ ܙܲܒܼܢܵܐ ܠܡܸܕܼܡܲܟܼ܃ ܐܸܡܲܪ܃ ܐܘܿ ܬܸܫܘܝܼܬܼܵܐ܃|
      block |ܕܲܠܡܵܐ ܒܗܵܢܵܐ ܠܸܠܝܵܐ ܩܲܒܼܪܵܐ ܥܬܼܝܼܕܼܵܐ ܐܲܢ̄ܬܿܝ ܠܡܸܗܘܵܐ ܠܝܼ܃|
      block |ܘܠܵܐ ܝܵܕܲܥ̇ ܐ̄ܢܵܐ܁ ܕܲܠܡܵܐ ܚܠܵܦ ܫܸܢܬܼܵܐ ܕܙܲܒܼܢܵܐ܁ ܗܵܝ̇ ܫܸܢܬܼܵܐ ܕܲܠܥܵܠܲܡ|
      block |ܥܬܼܝܼܕܼܵܐ ܠܡܸܦܲܠ ܥܠܲܝ ܒܗܵܢܵܐ ܠܸܠܝܵܐ܁ ܘܐܸܢܵܐ ܡܸܬܼܪܲܥܸܐ ܐ̄ܢܵܐ|
      block |ܠܛܘܼܝܵܒܼܵܐ ܕܝܵܘ̈ܡܹܐ ܘܝܲܪ̈ܚܹܐ܃ ܕܠܵܐ ܚܵܙܹ̇ܐ ܐ̄ܢܵܐ ܠܗܘܿܢ܁ ܥܲܕܼ ܐܝܼܬܼ ܠܵܟܼ|
      block |ܪܸ̈ܓܼܠܹܐ܃ ܗܲܪܛ ܒܵܬܲܪ ܦܘܼܠܚܵܢ ܟܹܐܢܘܼܬܼܵܐ܃ ܡ̣ܢ ܩܕܼܵܡ ܕܢܸܦܸܠ|
      block |ܒܗܹܝܢ ܗܵܘ̇ ܐܲܤܘܼܪܵܐ܃ ܕܠܲܝܬܿ ܠܹܗ ܬܘܼܒܼ ܦܘܼܪܤܵܐ ܠܡܸܫܬܪܵܝܘܼ܁|
      block |ܥܲܕܼ ܐܝܼܬܼ ܠܵܟܼ ܐܝܼ̈ܕܲܝܵܐ܃ ܦܫܘܿܛ ܠܲܫܡܲܝܵܐ ܒܲܨܠܘܿܬܼܵܐ܃ ܩܕܼܵܡ ܙܲܒܼܢܵܐ|
      block |ܗܵܘ̇ ܕܢܵܦ̇ܠܝܼܢ ܕܪ̈ܵܥܲܝܟ ܡ̣ܢ ܥܸܩܵܪܗܘܿܢ܃ ܘܨܵܝܹ̇ܐ ܐܲܢ̄ܬܿ ܠܲܡܕܲܠܵܝܘܼ|
      block |ܐܸܢܘܿܢ ܘܠܵܐ ܡܸܫܟܲܚ ܐܲܢ̄ܬܿ܁ ܥܲܕܼ ܐܝܼܬܼ ܠܵܟܼ ܨܸܒܼ̈ܥܵܬܼܵܐ܃ ܙܩܘܿܦ ܠܘܵܬܼ|
      block |ܐܲܠܵܗܵܐ ܒܬܲܟܼܫܲܦܬܼܵܐ܁ ܕܐܵܬܹ̇ܐ ܥܸܕܵܢܵܐ܃ ܕܡܸܬܼܪܲܦܝܵܐ ܚܝܼܨܘܼܬܼܵܐ|
      block |ܕܲܓܼܕܼܝܼܠܘܼܬܼܗܹܝܢ ܗܵܝ̇ ܤܩܝܼܠܬܼܵܐ܁ ܥܲܕܼ ܐܝܼܬܼ ܠܵܟܼ ܥܲܝ̈ܢܹܐ܁ ܡܠܝܼ ܐܸܢܹܝܢ|
      block |ܕܸܡ̈ܥܹܐ ܒܲܨܠܘܿܬܼܵܐ ܒܲܒܼܟܼܵܬܼܵܐ ܕܥܲܠ ܐܲܦܲܝ̈ ܚܛܵܗܲܝ̈ܟ܁ ܩܕܼܵܡ ܫܵܥܬܼܵܐ|
    block
      block |ܕܢܸܩܪܘܿܡ ܚܸܠܵܐ ܥܲܠ ܐܘܼ̈ܟܵܡܵܬܼܵܐ܃ ܘܡܸܫܬܲܡܪ̈ܵܢ ܒܲܚܝܵܪܵܐ ܕܠܵܐ|
      block |ܪܓܸܫܬܼܵܐ ܠܚܲܕܼ ܓܘܿܢܝܵܐ ܘܠܵܐ ܝܵܕܲܥ̇ ܐܲܢ̄ܬܿ܁ ܥܲܕܼ ܡܛܲܟܲܣ ܠܸܒܵܐ|
      block |ܡܲܒܿܘܼܥܵܐ ܕܚܘܼ̈ܫܵܒܹܐ ܒܚܲܝܠܵܐ ܦܵܪܘܿܫܵܐ܃ ܐܸܬܼܪܲܥܵܐ ܐܲܝܠܹܝܢ ܕܲܡܥܲܪܪ̈ܵܢ|
      block |ܠܚܲܝܲܝ̈ܨ܃ ܩܕܼܵܡ ܕܡܸܬܿܕܵܘܕܼܵܐ ܢܲܦܫܵܐ ܠܡܲܦܲܩܬܼܵܐ ܕܡܸܢܹܗ܃ ܘܗܵܘܹ̇ܐ|
      block |ܒܲܝܬܼܵܐ ܕܲܨܕܸܐ ܡ̣ܢ ܥܵܡܘܿܪ̈ܵܘܗܝ܁|
      block |ܐܘܿ ܚܲܟܿܝܼܡܵܐ܃ ܠܵܐ ܢܫܲܕܠܵܟܼ ܚܘܼܫܵܒܼܵܐ ܒܤܘܼܟܵܝܵܐ ܕܚܲܝܹ̈ܐ ܐܲܪ̈ܝܼܟܹܐ܁|
      block |ܒܲܕܼܡܘܼܬܼ ܗܲܒܵܒܼܵܐ ܕܢܵܫܹ̇ܒܼ ܒܹܗ ܫܵܘܒܵܐ ܘܟܼܵܡܹ̇ܫ܃ ܢܵܦܲܚ ܒܵܟܼ ܡ̣ܢ|
      block |ܓܵܘܵܟܼ܃ ܚܲܕܼ ܡ̣ܢ ܐܸܤܛܘܼ̈ܟܼܤܹܐ ܕܒܼܵܟܼ܁ ܘܟܲܕܼ ܠܵܐ ܝܵܕܲܥ̇ ܐܲܢ̄ܬܿ|
      block |ܡ̣ܢ ܫܸܠܝܵܐ܃ ܡܸܬܼܪ̈ܲܫܠܵܢ ܒܘܼܪ̈ܟܲܝܟ܁ ܘܟܲܕܼ ܤܵܒܲܪ ܐܲܢ̄ܬܿ ܕܠܵܘ ܡܸܕܸܡ|
      block |ܗ̄ܘ̣܃ ܥܲܕܼ ܡܤܵܘܤܸܐ ܐܲܢ̄ܬܿ ܠܹܗ ܠܟܼܘܼܪܗܵܢܵܐ܃ ܡܸܢܫܹܠܝ ܩ̣ܪܸܒܼ|
      block |ܗܵܘ̇ ܟܲܫܝܼܪܵܐ܃ ܗܵܘ̇ ܕܲܡܓܸܿܚܟܼ ܒܚܲܟܝܼ̈ܡܹܐ܁ ܐܘܿ ܠܕܼܵܘܝܘܼܬܹܗ ܕܲܟܼܝܵܢܲܢ܃|
      block |ܕܲܟܼܡܵܠ ܐܲܚܝܼܕܼܝܼܢܲܢ ܒܪܸܚܡܬܹܗ܃ ܠܗܵܘ̇ ܕܠܵܐ ܨܵܒܹ̇ܐ ܐܲܠܵܗܵܐ ܕܢܸܫܒܿܩܲܢ|
      block |ܒܓܼܵܘܹܗ! ܤܝܼܡ ܠܸܒܵܟܼ ܠܛܘܼܝܵܒܼܵܐ ܕܡܹܐܙܲܠܬܼܵܐ܃ ܐܘܿ ܒܲܪܢܵܫܵܐ܁ ܐܲܝܟܼ|
      block |ܚܲܟܿܝܼܡܵܐ ܗ̤ܘܝܼ ܡܤܲܟܸܐ ܟܠܫܵܥ ܠܲܚܙܘܼܸܩܝܵܐ܃ ܟܲܕܼ ܡܸܬܼܚܲܫܲܒܼ ܐܲܢ̄ܬܿ|
      block |ܟܠܝܘܿܡ܃ ܕܗܵܐ ܡܛ̣ܵܐ ܠܬܲܪܥܵܐ ܐܝܼܙܓܲܕܵܐ ܕܐܸܬ݂ܼܵܐ ܒܵܬܲܪܝ܁ ܡܵܢܵܐ|
      block |ܝܲܬܿܝܼܒܼ ܐ̄ܢܵܐ ܡܹܐܙܲܠܬܼܵܐ ܗ̣̄ܝ ܕܲܠܥܵܠܲܡ܃ ܬܘܼܒܼ ܠܲܝܬܿ ܠܝܼ ܠܡܸܦܢܵܐ|
      block |ܠܟܼܵܐ܁ ܒܗܵܢܵܐ ܪܸܥܝܵܢܵܐ ܒܘܼܬܼ܃ ܒܟܼܠ ܠܸܠܝܵܐ܁ ܘܲܒܼܗܵܢܵܐ ܚܘܼܫܵܒܼܵܐ|
      block |ܗܪܘܿܓܼ܃ ܒܟܼܠ ܐܝܼܡܵܡܵܐ܁ ܕܡܵܐ ܕܐܸܬ݂ܼܵܐ܃ ܬܸܦܨܲܚ ܠܐܘܼܸܪܥܹܗ܃|
      block |ܕܬܼܵܐ ܒܲܫܠܵܡ܁ ܝܸܕܼܥܹ̇ܬܼ ܕܡܹܐܬܼܵܐ ܐܵܬܹ̇ܐ ܐܲܢ̄ܬܿ܃ ܘܠܵܐ ܐܲܒܼܤ̇ܝܼܬܼ ܒܡܸܕܸܡ|
      block |ܕܚܵܫܲܝ ܠܝܼ ܠܐܘܼܪܚܵܐ܁ ܐܸܙܕܵܘܲܕܼ ܠܐܘܼܪܚܵܟܼ ܢܲܓܝܼܪܬܵܐ܃ ܚܲܟܿܝܼܡܵܐ܁|
    block
      block |ܐܲܪܝܼܡ ܝܘܼܩܪܵܐ ܕܫܸܢܬܼܵܐ ܡ̣ܢ ܠܸܒܵܟܼ܃ ܙܡܝܼܢܵܐ܁ ܛܲܟܸܣ ܡܵܐܢܲܝ̈ܟ|
      block |ܠܡܲܦܲܩܬܼܵܐ܃ ܥܵܡܘܿܪܵܐ܁ ܩܪܸܒܼ ܠܹܗ ܘܲܥܕܵܐ ܕܨܲܦܪܵܐ܃ ܐܵܪܚܵܐ܃ ܡܵܢܵܐ|
      block |ܕܲܡܝܟܼ ܐܲܢ̄ܬܿ ܩܘܼܡ ܛܲܝܸܒܼ ܢܲܦܫܵܟܼ܃ ܡܲܠܵܚܵܐ ܪܵܕܹܐ ܒܝܲܡܵܐ܃ ܩܘܼܡ|
      block |ܐܲܬܼܩܸܢ ܡܵܐܢܲܝ̈ ܐܸܠܦܵܟܼ܃ ܕܠܵܐ ܝܵܕܲܥ ܐܲܢ̄ܬܿ ܒܐܲܝܢܵܐ ܥܸܕܵܢܵܐ ܢܵܦ̇ܩܵܐ|
      block |ܠܵܟܼ ܪܘܼܚܵܐ܁ ܐܸܬܼܥܲܬܲܕܼ ܘܐܸܬܿܛܲܝܲܒܼ܃ ܥܲܕܼܠܵܐ ܢܹܐܬܸܐ ܗܵܘ̇ ܕܲܡܚܲܒܸܿܠ|
      block |ܨܘܼܪ̈ܵܬܼܵܟܼ܁ ܨܘܼܪܬܗܘܿܢ ܠܲܡ܃ ܬܒܲܠܸܐ ܫܝܘܿܠ܁ ܘܡ̣ܢ ܫܘܼܒܼܚܹܗ|
      block |ܦܲܐܝܵܐ ܕܲܟܼܝܵܢܵܐ ܢܸܬܿܕܲܚܩܘܼܢ܃ ܘܲܠܚܘܼܪܒܵܐ ܢܸܫܪܟܼܘܼܢ ܓܘܼܫܡܲܝ̈ܗܘܿܢ܁|
      block |ܐܲܝܵܬܐ ܠܥܘܼܗܕܵܢܵܐ ܒܟܼܠܗܘܿܢ ܥܸܕܵܢܲܝ̈ܟ܃ ܠܗܵܘ̇ ܚܘܼܒܵܠܵܐ ܓܢܝܼܚ|
      block |ܚܙܵܬܼܵܐ܃ ܗܵܘ̇ ܒܘܼܕܵܪܵܐ ܕܠܵܐ ܕܡܘܼܬܼܵܐ ܕܪܸ̈ܓܼܫܲܝܟ܃ ܘܗܵܝ̇ ܡܲܦܘܼܠܬܼܵܐ|
      block |ܕܒܸܢܝܵܢܹܗ ܕܓܼܘܼܫܡܵܟܼ܃ ܗܵܘ̇ ܡܘܼܙܵܓܼܵܐ ܢܲܩܕܵܐ ܕܗܵܘܹ̇ܐ ܤܝܵܢܵܐ ܒܲܫܝܘܿܠ܁|
      block |ܛܘܼܒܼܵܘܗܝ ܠܡܲܢ ܕܲܒܼܚܲܕܼܘܼܬܼܵܐ ܐܵܪܲܥ ܠܹܗ ܠܥܘܼܗܕܵܢܹܗ ܕܗܵܘ̇|
      block |ܚܘܼܒܵܠܵܐ! ܛܘܼܒܼܵܘܗܝ ܠܡܲܢ ܕܲܒܼܤܲܒܼܪܵܐ ܛܵܒܼܵܐ ܤܲܟܝܼ ܠܤܘܼܥܪܵܢܵܐ|
      block |ܗܵܘ̇ ܡܠܸܐ ܐ̄ܪܵܙܵܐ܃ ܕܒܹܗ ܟܲܤܝܵܐ ܬܗܝܼܪܘܼܬܼ ܚܲܝܠܹܗ ܪܲܒܵܐ ܕܒܼܵܪܘܿܝܵܐ!|
      block |ܗܸܪܓܵܐ ܪܘܼܚܵܢܵܐ ܐܝܼܬܼܵܘܗܝ܃ ܥܸܢܝܵܢܵܐ ܐܲܡܝܼܪܵܐ ܕܗܵܘ̇ ܤܘܼܟܵܝܵܐ ܕܒܼܵܬܲܪ|
      block |ܩܝܵܡܬܼܵܐ܁|
      block |ܡܫܲܪܝܵܢܹܗ ܕܙܵܘܥܵܐ ܗܵܢܵܐ ܒܪܸܥܝܵܢܵܐ܃ ܬܚܘܼܡܵܗ̇ ܕܲܬܼܝܵܒܼܘܼܬܼܵܐ܁|
      block |ܠܵܒܼܘܿܟܼܵܗ̇ ܕܲܬܼܝܵܒܼܘܼܬܼܵܐ ܒܢܲܦܫܵܐ ܐܝܼܬܼܵܘܗܝ܃ ܪܸܢܝܵܐ ܐܲܡܝܼܢܵܐ ܕܲܥܬܼܝܼ݁ܕܼܵܬܼܵܐ܁|
      block |ܕܐܸܬܿܬܿܙܝܼܥ ܒܲܬܼܝܵܒܼܘܼܬܼܵܐ܃ ܫܲܢܝܼ ܒܤܲܒܼܪܹܗ ܠܥܵܠܡܵܐ ܕܲܥܬܼܝܼܕܼ܁|
      block |ܕܲܛ̣ܥܵܗ̇ ܠܗܵܕܹܐ܃ ܩܵܘ̣ܝܼ ܪܸܥܝܵܢܹܗ ܒܥܵܠܡܵܐ ܗܵܢܵܐ܁ ܕܡܲܚܸܒܼ|
      block |ܥܸܢܝܵܢܵܐ ܕܥܲܡ ܡܫܝܼܚܵܐ܃ ܡܲܚܸܒܼ ܠܡܸܗܘܵܐ ܒܲܠܚܘܿܕܼܵܘܗܝ܁ ܕܡܲܚܸܒܼ|
      block |ܕܲܢܟܲܬܲܪ ܥܲܡ ܤܲܓܝܼ̈ܐܹܐ܃ ܪܵܚܡܵܐ ܐܝܼܬܼܵܘܗܝ ܕܥܵܠܡܵܐ ܗܵܢܵܐ܁ ܬܝܵܒܼܘܼܬܼܵܐ|
    block
      block |ܐܝܼܬܹܝܗ̇܃ ܟܡܝܼܪܘܼܬܼܵܐ ܐܲܡܝܼܢܬܼܵܐ ܕܠܸܒܵܐ ܒܗܘܼܓܵܝܵܐ ܕܗܵܘ̇ ܬܘܼܸܩܵܢܵܐ|
      block |ܪܵܒܵܐ ܕܠܵܐ ܡܸܬܼܦܲܫܲܩ܁ ܕܐܲܝܟܲܢ ܟܲܝ ܐܹܡܲܢܲܥ ܠܗܵܝ̇ ܡܲܥܲܠܬܼܵܐ ܠܵܐ|
      block |ܡܸܬܼܡܲܠܠܵܢܝܼܬܼܵܐ ܐܸܢ ܪܵܚܹ̇ܡ ܐܲܢ̄ܬܿ ܬܝܵܒܼܘܼܬܼܵܐ܃ ܪܚܲܡ ܐܵܦ ܫܸܠܝܵܐ܁|
      block |ܠܒܲܪ ܡܸܢܹܗ ܓܹܝܪ܃ ܠܵܐ ܡܸܫܬܲܡܠܝܵܐ ܬܝܵܒܼܘܼܬܼܵܐ܁ ܐܸܢ ܐܝܼܬܼ ܕܡܸܬܼܚܪܸܐ|
      block |ܥܲܠ ܗܵܕܹܐ܃ ܠܵܐ ܬܸܬܼܚܪܸܐ ܥܲܡܹܗ܃ ܠܵܐ ܓܹܝܪ ܝܵܕܲܥ̇ ܡܵܢܵܐ ܐܵܡܲ݁ܪ܁|
      block |ܐܸܠܘܼ ܝܑܼܕܲܥ̣ ܡܵܢܲܐ ܗ̣̄ܝ ܬܝܵܒܼܘܼܬܼܵܐ܃ ܝܵܕܲܥ̇ ܗ̄ܘ̣ܵܐ ܐܵܦ ܕܘܼܟܿܬܼܵܗ̇܃|
      block |ܘܲܕܼܠܵܐ ܡܸܬܼܓܲܡܤܵܠ ܒܲܫܓܼܘܼܫܝܵܐ܁ ܐܸܢ ܪܵܚܹ̇ܡ ܐܲܢ̄ܬܿ ܫܸܠܝܵܐ ܐܲܒܼܵܐ|
      block |ܕܲܬܼܝܵܒܼܘܼܸܬܼܵܐ܃ ܪܚܲܡ ܠܲܡܩܲܒܵܠܘܼ ܗܲܢܝܼܵܐܝܼܬܼ ܐܵܦ ܚܘܼܤܪ̈ܵܢܹܐ ܙܥܘܿܪܹ̈ܐ|
      block |ܕܦܲܓܼܪܵܐ܃ ܘܥܸܕܸܠܵܝܹ̈ܐ ܕܢܵܒܼܥ̇ܝܼܢ܁ ܒܸܠܥܵܕܼ ܛܘܼܝܵܒܼܵܐ ܗܵܢܵܐ܁ ܠܡܸܚܵܐ|
      block |ܒܫܸܠܝܵܐ ܚܹܐܪܵܐܝܼܬܼ ܕܠܵܐ ܫܓܼܘܫܝܵܐ܃ ܠܵܐ ܡܸܫܟܲܚ ܐܲܢ̄ܬܿ܁ ܐܸܢܗܘ̤|
      block |ܕܲܡܒܲܤܲܪ ܐܲܢ̄ܬܿ ܥܲܠ ܗܵܢܘܿܢ܃ ܡܩܲܕܸܐ ܐܲܢ̄ܬܿ ܠܹܗ ܠܫܸܠܝܵܐ܃ ܐܲܝܟܼ|
      block |ܨܸܒܼܝܵܢܹܗ ܕܐܲܠܵܗܵܐ܁ ܐܸܢܗ̤ܘ ܕܡܸܬܿܛܠܸܡ ܐܲܢ̄ܬܿ ܐܵܘ ܡܸܬܼܓܠܸܙ ܐܲܢ̄ܬܿ܃|
      block |ܐܵܘ ܡܸܬܼܡܲܝܲܩ ܐܲܢ̄ܬܿ ܘܲܕܼܫܲܪܟܵܐ܃ ܘܠܵܐ ܡܸܬܿܬܿܙܝܼܥ ܐܲܢ̄ܬܿ ܡܸܛܠ|
      block |ܪܸܚܡܲܬܼ ܫܸܠܝܵܐ܁ ܪܸܚܡܲܬܼ ܫܸܠܝܵܐ ܐܝܼܬܹܝܗ̇܃ ܤܘܼܟܵܝܵܐ ܐܲܡܝܼܢܵܐ ܕܡܵܘܬܵܐ܁|
      block |ܐܲܝܢܵܐ ܕܒܸܠܥܵܕܼ ܗܸܪܓܵܐ ܗܵܢܵܐ ܥܵܐܹ̇ܠ ܠܫܸܠܝܵܐ܃ ܟܲܕܼ ܐܝܼܬܼ ܠܹܗ ܪܸܥܝܵܢܵܐ|
      block |ܐ̄ܚܪܹܢܵܐ܃ ܠܵܐ ܡܸܫܟܲܚ ܛܵܥܹ̇ܢ܃ ܐܲܝܠܹܝܢ ܕܡܸܛܠܵܬܹܗ ܐܵܠ̇ܨܵܐ ܠܡܸܤܒܲܠ|
      block |ܡ̣ܢ ܟܠ ܕܘܼܟܼ܁ ܠܲܡܡܵܬܼ ܥܲܠ ܐܲܦܲܝ̈ ܐܲܠܵܗܵܐ܃ ܘܲܠܡܸܚܵܐ ܒܐܲܠܵܗܵܐ܁|
      block |ܫܘܼܡܠܵܝܵܐ ܠܲܡ ܕܚܲܝܹ̈ܐ܃ ܗܘܓܵܝܵܐ ܕܲܒܼܡܵܘܬܼܵܐ ܕܡܸܛܠ ܐܲܠܵܗܵܐ܁ ܗܵܕܹܐ|
      block |ܓܹܝܪ ܡܩܲܪܒܼܵܐ ܠܹܗ ܠܗܵܘܢܲܢ ܠܡܸܬܼܚܲܠܵܛܘܼ ܒܐܲܠܗܵܐ܃ ܐܹܘܲܓܼܪܝܼܣ|
      block |ܐܵܡܲ݁ܪ܁ ܐܵܦ ܗܵܕܹܐ ܬܸܕܲܥ܃ ܐܘܿ ܦܵܪܘܿܫܵܐ܃ ܕܲܚܢܲܢ ܥܘܼܡܪܵܐ ܕܥܲܡ|
      block |ܢܲܦܫܲܢ ܝܑܼܚܝܼܕܼܵܐܝܼܬܼ ܘܫܸܠܝܵܐ ܘܲܚܒܼܘܼܫܝܵܐ܃ ܠܵܘ ܡܸܛܠ ܕܥܲܡܠܵܐ|
      block |ܝܲܬܿܝܼܪܵܐ ܕܩܵܢ̈ܘܿܢܹܐ ܢܸܥܡܲܠ ܓܵܒܹܝܢܲܢ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܫܵܘܬܵܦܘܼܬܼܵܐ|
    block
      block |ܕܥܲܡ ܤܲܓܝܼ̈ܐܹܐ܃ ܝܲܬܝܼܪ ܐܝܼܕܼܵܐ ܠܗܵܕܹܐ ܝܵܗ̇ܒܵܐ܃ ܡܸܛܠ ܚܝܼܨܘܼܬܹܗ|
      block |ܕܦܲܓܼܪܵܐ܁ ܘܐܸܠܘܼ ܥܲܠܗܵܕܹܐ ܗ̄ܘ̣ ܐܵܠܨܵܐ ܗ̄ܘ̣ܵܬܼ܃ ܠܵܘ ܐ̄ܢܵܫܵܐ ܚܤܲܝ̈ܵܐ|
      block |ܐܲܒܼܵܗ̈ܬܼܵܐ ܩܲܕܝܼ̈ܫܹܐ܃ ܫܵܒܼܩ̇ܝܼܢ ܗ̄ܘ̣ܵܘ ܥܸܢܝܵܢܵܐ ܘܚܘܼܠܛܵܢ ܐ̄ܢܵܫܵܐ܃|
      block |ܘܡܸܢܗܘܿܢ ܒܩܲܒܼܪܹ̈ܐ ܥܵܡ̇ܪܝܼܢ ܗ̄ܘ̣ܵܘ܃ ܡܸܢܗܘܿܢ ܕܹܝܢ ܚܒܼܘܼܫܝܵܐ|
      block |ܕܲܒܼܟܼܘܼܪܚܵܐ ܠܚܘܿܕܼܵܝܵܐ ܓܵܒܹ̇ܝܢ ܗ̄ܘ̣ܵܘ܃ ܗܵܘ̇ ܕܲܠܦܲܓܼܪܵܐ ܝܲܬܝܼܪܵܐܝܼܬܼ|
      block |ܡܪܲܫܸܠ ܘܲܡܦܝܼܫ ܡ̣ܢ ܫܘܼܡܠܵܝ ܩܵܢ̈ܘܿܢܹܐ܁ ܘܥܲܠ ܟ̱ܠܵܗ̇ ܡܚܝܼܠܘܼܬܼܵܐ|
      block |ܘܫܘܼܦܠܵܐ ܗܵܘ̇ ܕܦܲܓܼܪܵܐ܃ ܘܥܲܤܩܘܼܸܬܼ ܟܘܼܪ̈ܗܵܢܹܐ ܕܲܠܗܘܿܢ ܡܲܕܼܪܟܼܝܼܢ܃|
      block |ܗܲܢܝܼܵܐܝܼܬܼ ܡܚܲܡܤܢܝܼܢ ܗ̄ܘ̣ܵܘ ܒܟܼܠܗܘܿܢ ܚܲܝܲܝ̈݁ܗܘܿܢ܃ ܟܲܕܼ ܐܵܦܠܵܐ|
      block |ܥܲܠ ܪܸ̈ܓܼܸܠܲܝܗܘܿܢ ܕܲܢܩܘܼܡܘܼܢ܃ ܐܵܘ ܨܠܘܿܬܼܵܐ ܕܲܥܝܼܵܕܼܵܐ ܠܲܡܩܲܪܵܒܼܘܼ܃|
      block |ܐܵܘ ܕܲܢܫܲܒܿܚܘܼܢ ܠܐܲܠܵܗܵܐ ܒܦܘܼܡܗܘܿܢ ܡܸܫܟܿܚܝܼܢ ܗ̄ܘ̣ܵܘ܁ ܘܠܵܐ|
      block |ܡܲܙܡܘܿܪܵܐ܃ ܘܠܵܐ ܚܕܼܵܐ ܡ̣ܢ ܐܲܝܠܹܝܢ ܕܲܒܼܓܼܘܼܫܡܵܐ ܡܸܫܬܲܡ̈ܠܝܵܢ܁|
      block |ܘܤܸܦܩܲܬ̤ ܠܗܘܿܢ ܡܚܝܼܠܘܼܬܼܵܐ ܒܲܠܚܘܿܕܼ ܕܦܲܓܼܪܵܐ ܘܫܸܠܝܵܐ܃ ܚܠܵܦ|
      block |ܟܠܗܘܿܢ ܩܵܢ̈ܘܿܢܹܐ܃ ܘܗܵܢܵܐ ܢܝܼܫܵܐ܃ ܟܠܗܘܿܢ ܝܵܘ̈ܡܵܬܼܵܐ ܕܚܲܝܲܝ̈ܗܘܿܢ܁|
      block |ܘܲܒܼܗܵܢܵܐ ܟ̱ܠܹܗ ܒܸܛܠܵܢܵܐ ܕܡܸܤܬܿܒܲܪ܃ ܠܵܐ ܐܸܬܼܝܲܐܲܒܼ ܚܲܕܼ ܡܸܢܗܘܿܢ|
      block |ܕܢܸܫܒܿܘܿܩ ܟܘܼܪܚܹܗ܃ ܘܡܸܛܠ ܒܸܛܠܵܢܵܐ ܕܡ̣ܢ ܥܲܡ̈ܠܹܐ ܩܵܢܘܿܢܵܝܹ̈ܐ|
      block |ܠܒܲܪ ܢܸܦܗܸܐ܃ ܐܵܘ ܒܲܟܼܢܘܼ̈ܫܵܬܼܵܐ ܢܸܬܼܒܲܤܲܡ ܒܩܵܠ ܬܸܫ̈ܒܿܚܵܬܼܵܐ ܕܲܐ̄ܚܪ̈ܵܢܹܐ܁|
      block |ܛܵܒܼ ܗ̄ܘ̣ ܗܵܟܹܝܠ ܐܲܝܢܵܐ ܕܐܲܪܓܸܫ̣ ܒܲܚܛܵܗܵܘ̈ܗܝ܃ ܡ̣ܢ ܐܲܝܢܵܐ|
      block |ܕܡܵܘܬܲܪ ܠܬܹܒܹܝܠ ܒܲܚܙܵܬܹܗ܁ ܛܵܒܼ ܗ̄ܘ̣ ܐܲܝܢܵܐ ܕܐܸܬܿܬܲܢܲܚ ܚܲܕܼ|
      block |ܥܸܕܵܢ ܥܲܡ ܢܲܦܫܹܗ܃ ܡ̣ܢ ܐܲܝܢܵܐ ܕܲܡܩܝܼܡ ܡܝܼ̈ܬܹܐ ܒܲܨܠܘܿܬܹܗ|
      block |ܟܲܕܼ ܒܹܝܬܼ ܤܲܓܝܼ̈ܐܹܐ ܕܘܼܝܵܪܹܗ܁ ܛܵܒܼ ܗ̄ܘ̣ ܡܲܢ ܕܐܸܫܬܘܝܼ ܠܡܸܚܙܵܐ|
      block |ܢܲܦܫܹܗ܃ ܡ̣ܢ ܡܲܢ ܕܐܸܫܬܿܘܝܼ ܠܡܸܚܙܵܐ ܡܲܠܲܐܟܹ̈ܐ܁ ܗܵܢܵܐ ܡܲܢ܃|
    block
      block |ܒܥܲܝ̈ܢܲܝ ܦܲܓܼܪܵܐ ܡܸܫܬܵܘܬܲܦ܁ ܗܵܘ̇ ܕܹܝܢ܃ ܒܥܲܝܢܵܐ ܕܢܲܦܫܵܐ܁ ܛܵܒܼ|
      block |ܗ̄ܘ̣ ܡܲܢ ܕܒܸܐܒܼܠܵܐ ܢܩܸܦ̣ ܠܲܡܫܝܼܚܵܐ ܒܲܠܚܘܿܕܼܵܘܗܝ܃ ܡ̣ܢ ܡܲܢ|
      block |ܕܲܡܙܲܝܲܚ ܠܹܗ ܒܲܟܼܢܘܼܫܝܵܐ܁ ܠܵܐ ܐ̄ܢܵܫ ܢܲܝܬܸܐ ܠܲܡܨܲܥܬܼܵܐ ܗܵܝ̇|
      block |ܕܦܵܘܠܘܿܣ܃ ܐܸܢܵܐ ܠܲܡ ܩܢܘܿܡܝ܃ ܚܸܪܡܵܐ ܐܸܗܘܸܐ ܡ̣ܢ ܡܫܝܼܚܵܐ܃|
      block |ܘܲܕܼܸܫܲܪܟܵܐ܁ ܐܲܝܢܵܐ ܕܲܢܤܲܒܼ ܚܲܝܠܹܗ ܕܦܵܘܠܘܿܣ܃ ܐܵܦ ܗ̤ܘ ܡܲܦܲܣ|
      block |ܠܹܗ ܠܡܸܥܒܲܕܼ܁ ܦܵܘܠܘܿܣ ܕܹܝܢ܃ ܡ̣ܢ ܪܸܡܙܵܐ ܕܲܠܘܵܬܹܗ ܡܸܬܿܕܲܒܲܪ|
      block |ܗ̄ܘ̣ܵܐ ܠܡܵܘܬܵܪܘܼ ܠܬܹܒܹܝܠ܁ ܐܲܝܟܼ ܕܐܵܦ ܗ̤ܘ ܤ̣ܗܸܕܼ܃ ܕܠܵܘ|
      block |ܒܨܸܒܼܝܵܢܹܗ ܤܵܥܲܪ ܗ̄ܘ̣ܵܐ ܠܗܵܕܹܐ܁ ܩܛܝܼܪܵܐ ܠܲܡ ܤܝܼܡ ܥܠܲܝ܃ ܘܵܝ|
      block |ܠܝܼ ܕܹܝܢ ܐܸܢ ܠܵܐ ܐܹܤܲܒܲܪ܁ ܐܵܦ ܓܒܼܝܼܬܹܗ ܕܦܵܘܠܘܿܣ܃ ܠܵܘ|
      block |ܠܲܬܼܝܵܒܼܘܼܬܼܵܐ ܚܵܐܲܪ ܗ̄ܘ̣ܵܐ ܢܝܼܫܵܗ̇܃ ܐܸܠܵܐ ܕܲܢܤܲܒܲܪ ܠܐ̄ܢܵܫܘܼܬܼܵܐ܃ ܐܵܦ|
      block |ܚܲܝܠܵܐ ܝܲܬܝܼܪܵܐ ܢ̣ܤܲܒܼ܁ ܒܲܕܼܓܼܘܿܢ܃ ܠܫܸܠܝܵܐ ܡܲܚܒܼܝܼܢܲܢ܃ ܐܵܝܚ܃ ܡܸܛܠ|
      block |ܕܲܢܡܘܼܬܼ ܥܵܠܡܵܐ ܗܵܢܵܐ ܡ̣ܢ ܠܸܒܲܢ܃ ܘܢܸܬܿܕܟܲܪ ܐܲܡܝܼܢܵܐܝܼܬܼ ܠܡܵܘܬܵܐ܁|
      block |ܘܒܹܗ ܒܗܵܢܵܐ ܗܘܼܓܵܝܵܐ܃ ܠܘܵܬܼ ܐܲܠܵܗܵܐ ܢܸܬܼܩܲܪܲܒܼ ܒܠܸܒܵܐ܁ ܘܢܸܒܼܤܘܿܪ|
      block |ܤܪܝܼܩܘܼܬܼ ܥܵܠܡܵܐ܃ ܘܢܸܬܿܬܿܫܝܼ̈ܛܵܢ ܪ̈ܓܼܝܼܓܼܵܬܹܗ ܒܥܲܝ̈ܢܲܝܢ܁ ܢܤܲܝܒܲܪ|
      block |ܗܲܢܝܼܵܐܝܼܬܼ ܒܦܲܓܼܪܵܐ ܡܢܵܘܠܵܐ ܒܸܛܠܵܢܵܐ ܐܲܡܝܼܢܵܐ ܕܲܒܼܫܸܠܝܵܐ ܐܵܝܚ܃|
      block |ܕܢܸܫܬܿܘܸܐ ܠܒܼܘܼܤܵܡܵܐ ܥܲܡ ܐܲܝܠܹܝܢ ܕܒܲܡܥܲܪܹ̈ܐ ܘܒܲܚ̈ܠܹܠܹܝܗ̇ ܕܐܲܪܥܵܐ܃|
      block |ܡܤܲܟܹܝܢ ܠܓܸܠܝܵܢܹܗ ܫܒܼܝܼܚܵܐ ܕܡܲܪܲܢ ܕܡ̣ܢ ܫܡܲܝܵܐ܁ ܕܠܹܗ ܘܠܲܐܒܼܘܼܗܝ|
      block |ܘܲܠܪܘܼܚܵܐ ܕܩܘܼܕܼܫܵܐ܃ ܬܸܫܒܿܘܿܚܬܼܵܐ ܘܪܘܼܡܪܵܡܵܐ ܠܥܵܠܲܡ ܥܵܠܡܝܼܢ܁|
  block 66
    block
      block |ܐܸܓܲܪܬܵܐ ܕܫܲܕܲܪ ܠܚܲܒܿܝܼܒܹܗ܃ ܘܡܵܘܕܲܥ ܒܵܗ̇ ܡܸܕܸܡ ܡܸܕܸܡ|
      block |ܥܲܠ ܐ̄ܪܵܙܵܐ ܕܫܸܠܝܵܐ܁ ܘܕܲܐܝܟܲܢ ܤܲܓܝܼ̈ܐܹܐ ܡܲܗܡܹܝܢ܃ ܡܸܛܠ ܕܠܵܐ|
      block |ܡܦܵܤܝܼܢ ܒܦܘܼܠܚܵܢܵܐ ܗܵܢܵܐ ܬܡܝܼܗܵܐ܁ ܘܤܘܿܓܼܐܗܘܿܢ ܐܲܝܟܼ|
      block |ܕܒܲܥܝܵܕܼܐ ܐܲܚܝܼܕܼܝܼܢ ܡܵܘܬܿܒܼܵܐ ܕܩܸܠܵܝܬܼܵܐ܃ ܡܸܛܠ ܝܘܼܒܵܠܵܐ ܕܪܵܕܹܐ|
      block |ܒܹܝܬܼ ܕܲܚܪܵܝܹܐ܁ ܥܲܡ ܟܘܼܢܵܫܵܐ ܕܦܵܤܝܼ̈ܩܵܬܼܵܐ܃ ܕܚܵܫܲܚ ܠܥܸܢܝܵܢܵܐ|
      block |ܕܲܒܼܫܸܠܝܵܐ܁ ܤܘ܁|
    block
      block |ܡܸܛܠ ܐܵܚܝ܃ ܕܐܲܟܸܦܬܲܢܝ ܘܵܠܝܼܬܼܵܐ ܕܐܸܫܠܘܿܚ ܠܵܟܼ ܥܲܠ|
      block |ܐܲܝܠܹܝܢ ܕܐܵܠ̈ܨܵܢ܃ ܡܵܘܕܲܥ ܐ̄ܢܵܐ ܠܚܘܼܒܵܟܼ ܒܝܲܕܼ ܟܬܝܼ̈ܒܼܵܬܼܝ܃ ܐܲܝܟܼ|
      block |ܫܘܼܘܕܵܝܵܐ ܕܲܗܘ̤ܵܐ ܠܲܢ ܠܘܵܬܼܵܟܼ܁ ܒܕܸܐܫ̇ܟܲܚܬܵܟܼ ܓܹܝܪ܃ ܕܒܼܚܲܬܝܼܬܼܘܼܬܼܵܐ|
      block |ܕܕܼܘܼܒܵܪܹ̈ܐ ܤܝܼܡܵܐ ܠܵܟܼ ܠܡܸܪܕܵܐ ܒܡܵܘܬܿܒܼܵܐ ܕܲܒܼܫܸܠܝܵܐ܃ ܘܐܵܦ ܐܸܢܵܐ|
      block |ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܦܵܪ̈ܘܿܫܹܐ ܥܲܠ ܦܘܼܠܚܵܢܵܐ ܗܵܢܵܐ܃ ܟܲܕܼ ܫܵܩܹ̇ܠ|
      block |ܐ̄ܢܵܐ ܪܸܥܝܵܢܵܐ ܟܢܝܼܫܵܐ ܕܡܸܠܲܝ̈ܗܘܿܢ܃ ܥܲܡ ܢܸܤ̈ܝܵܢܹܐ ܩܲܪ̈ܝܼܒܹܐ ܕܲܒܼܗܘܿܢ|
      block |ܒܤܘܼܥܪ̈ܵܢܹܐ܃ ܠܥܘܼܗܕܵܢܵܟܼ ܪܵܫܹ̇ܡ ܐ̄ܢܵܐ ܒܲܦܫܝܼܛܘܼܬܼܵܐ ܕܡܸܠܬܼܵܐ܁ ܟܲܕܼ|
      block |ܐܵܦ ܐܲܢ̄ܬܿ ܡܥܲܕܲܪ ܐܲܢ̄ܬܿ ܩܢܘܿܡܵܟܼ ܡ̣ܢ ܥܸܢܝܵܢܵܗ̇ ܕܐܸܓܲܪܬܵܐ|
      block |ܒܲܚܦܝܼܛܘܼܬܼܵܐ ܕܲܫܟܼܝܼܚܵܐ ܒܵܟܼ܃ ܒܗܵܝ̇ ܕܲܒܼܒܼܘܼܝܵܢܵܐ ܕܚܸܟܼܡܬܼܵܐ ܡܸܬܼܩܲܪܲܒܼ|
      block |ܐܲܢ̄ܬܿ܃ ܠܩܸܪܝܵܢܵܐ ܕܡܸܠܹ̈ܐ ܡܤܲܝ̈ܟܼܵܬܐ ܕܐܸܓܲܪܬܲܢ ܗܵܕܹܐ܃ ܠܒܲܪ ܡ̣ܢ|
      block |ܪܸܕܝܵܐ ܕܲܥܝܵܕܼܵܐ܁ ܘܐܲܝܟܼ ܢܘܼܗܵܪܵܐ ܡܸܕܸܡ ܫܵܩܹ̇ܠ ܐܲܢ̄ܬܿ ܠܗܹܝܢ܃ ܠܘܵܬܼ|
      block |ܫܲܪܟܵܐ ܕܩܸܪܝܵܢܵܐ܃ ܡܸܛܠ ܤܘܼ̈ܟܵܠܹܐ ܤܒܼܝܼ̈ܤܹܐ ܘܚܲܝܠܵܐ ܕܲܛܡܝܼܪ|
      block |ܒܗܹܝܢ܁ ܪܵܘܪܒܼܵܐܝܼܬܼ ܓܹܝܪ܃ ܡܸܬܼܚܲܝܲܠ ܡܲܕܥܵܐ ܒܩܸܪ̈ܝܵܢܹܐ ܕܐܲܝܟܼ|
      block |ܗܵܠܹܝܢ܁ ܘܫܵܩܹ̇ܠ ܡܸܢܗܘܿܢ ܙܲܝܢܵܐ ܠܘܼܩܒܲܠ ܦܸܗܝܵܐ ܕܚܘܼ̈ܫܵܒܹܐ܃|
    block
      block |ܘܠܘܼܩܒܲܠ ܩܘܼܛܵܥܵܐ ܕܲܡܥܵܕܼ ܠܡܸܗܘܵܐ܃ ܡ̣ܢ ܩܲܫܝܘܼܬܼܵܐ ܕܥܲܡ̈ܠܹܐ܃|
      block |ܘܛܵܘܪܵܐ ܡܬܼܝܼܚܵܐ ܕܲܒܼܫܸܠܝܵܐ܁ ܘܫܵܕܹܐ ܠܒܸܤܬܿܤܪܹܗ ܠܥܵܠܡܵܐ ܒܨܸܦܬܵܐ|
      block |ܕܤܘܼܥܪ̈ܵܢܵܘܗܝ܃ ܒܝܲܕܼܸ ܫܘܼܠܗܵܒܼܵܐ ܕܡܸܬܼܥܲܛܲܦ ܡ̣ܢ ܐܲܝܠܹܝܢ|
      block |ܕܦܵܓܲܥ ܒܗܹܝܢ܃ ܐܲܝܟܼ ܢܝܼܫܵܐ ܕܤܝܼܡ ܠܲܢ ܒܐܸܓܲܪܬܵܐ ܗܵܕܹܐ܁ ܕܡܵܢܵܐ|
      block |ܐܝܼܬܼܵܘܗܝ ܡܵܘܬܿܒܼܵܐ ܘܦܘܼܠܚܵܢܵܐ ܕܫܸܠܝܵܐ܃ ܘܐܲܝܠܹܝܢ ܐ̄ܪ̈ܵܙܹܐ ܛܡܝܼܸܪܝܼܢ|
      block |ܒܹܗ ܒܕܼܘܼܒܵܪܵܐ ܗܵܢܵܐ ܕܡ̣ܢ ܤܲܓܝܼ̈ܐܹܐ ܟܤܹܝܢ܃ ܘܒܼܵܬܲܪ ܐܲܝܠܹܝܢ ܫܟܼܵܚ̈ܬܼܵܐ|
      block |ܪܵܗ̇ܛܝܼܢ ܟܲܫܝܼܪܹ̈ܐ ܠܡܲܕܼܪܵܟܼܘܼ ܒܫܸܠܝܵܐ܁ ܘܡܸܛܠ ܡܵܢܵܐ ܡܲܤܠܹܝܢ|
      block |ܙܲܕܝܼܩܘܼܬܼܵܐ ܕܒܹܝܬܼ ܒܢܲܝ̈ܢܵܫܵܐ ܡܸܬܼܦܲܠܚܵܐ܃ ܘܥܵܪܩܝܼܢ ܡ̣ܢ ܚܙܵܬܼܵܐ|
      block |ܕܥܵܠܡܵܐ܃ ܘܓܼܵܒܹ̇ܝܢ ܐܘܼ̈ܠܨܵܢܹܐ ܘܐܵܓܼܘܿܢܹ̈ܐ ܕܲܒܼܡܵܘܬܿܒܼܵܐ ܫܲܠܝܵܐ|
      block |ܘܲܠܚܘܿܕܵܝܵܐ܁ ܕܡ̣ܢ ܤܘܼܟܵܠܗܹܝܢ ܘܒܲܐܝܠܹܝܢ ܕܦܵܓܼܥ̇ܝܼܢ ܒܐܸܓܲܪܬܵܐ|
      block |ܗܵܕܹܐ܃ ܛܘܼܒܼܵܐ ܝܵܗ̇ܒܝܼܢ ܠܝܼܚܝܼ̈ܕܵܝܹܐ܃ ܐܲܝܠܹܝܢ ܕܡܲܦܩܝܼܢ ܚܲܝܲܝ̈ܗܘܿܢ|
      block |ܕܗܵܢܵܐ ܥܵܠܡܵܐ ܒܡܵܘܬܿܒܼܵܐ ܟܢܝܼܫܵܐ ܕܥܲܡ ܢܲܦܫܗܘܿܢ܁ ܕܐܲܝܠܹܝܢ|
      block |ܕܲܒܼܗܵܠܹܝܢ ܠܵܐ ܐܲܪܓܸܫ̣ܘ܃ ܝܲܬܝܼܪܬܵܐ ܗ̣̄ܝ ܠܗܘܿܢ ܡܲܪܬܿܝܵܢܘܼܬܼܵܐ ܕܥܲܡ|
      block |ܙܘܼܗܵܪܹ̈ܐ ܟܠܗܘܿܢ ܥܲܠ ܛܘܼ̈ܟܵܤܹܐ ܕܲܒܼܫܸܠܝܵܐ܁ ܗܵܪܟܵܐ ܕܹܝܢ܃ ܐܲܝܟܼ|
      block |ܕܲܠܘܵܬܼ ܚܲܟܿܝܼ̈ܡܹܐ ܟܵܬܹ̇ܒܼ ܐ̄ܢܵܐ܁ ܘܡܵܠܹ̇ܟܼ ܐ̄ܢܵܐ܃ ܒܚܘܼܒܵܐ܁|
      block |ܐܸܢ ܒܵܥܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܠܵܐ ܡܸܬܼܚܲܒܿܠܵܢܹ̈ܐ ܒܲܙܥܘܿܪܘܼܬܼܵܐ|
      block |ܕܝܵܘ̈ܡܵܬܼܵܟܼ ܐܘܿ ܐܲܚܵܐ܃ ܡܲܥܲܠܬܵܟܼ ܕܲܠܫܸܠܝܵܐ܃ ܒܦܘܼܪܫܵܢܵܐ ܬܸܗܘܸܐ܁|
      block |[ܕ]ܬܸܫܟܲܚ܃ ܝܘܼܬܼܪܵܢܵܐ ܕܡܸܤܬܲܟܸܐ ܠܚܲܟܝܼ̈ܡܹܐ ܒܕܼܘܼܒܵܪܹ̈ܐ ܕܫܲܠܝܘܼܬܼܵܐ܁|
      block |ܘܥܲܩܸܒܼ ܥܲܠ ܦܘܼܠܚܵܢܹܗ܃ ܘܠܵܐ ܬܸܪܗܲܛ ܥܲܠ ܫܡܵܐ܁ ܘܥܘܿܠ܃|
      block |ܘܥܲܡܸܩ܃ ܘܐܲܚܨܸܦ܃ ܘܝܼܠܲܦ܃ ܘܲܩܢܝܼ܃ ܘܐܸܬܼܢܲܦܲܩ ܒܟܼܠܗܘܿܢ|
      block |ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܲܙܢܲܝ̈ ܦܘܼܠܚܵܢܵܐ ܕܲܒܼܫܸܠܝܵܐ܁ ܕܬܲܕܪܸܟܼ܃|
      block |ܥܲܡ ܟܠܗܘܿܢ ܩܲܕܝܼ̈ܫܹܐ܃ ܡܵܢܵܘ ܪܵܘܡܵܐ ܘܥܘܼܡܩܵܐ ܘܐܘܼܪܟܵܐ ܘܲܦܬܼܵܝܵܐ|
    block
      block |ܕܕܼܘܼܒܵܪܵܐ ܗܵܢܵܐ ܠܵܐ ܡܸܤܬܲܝܟܼܵܢܵܐ܃ ܡܸܛܠ ܠܵܐ ܡܤܲܝܟܼܘܼܬܼܵܐ|
      block |ܕܥܘܼܬܼܪܵܐ ܗܵܘ̇ ܕܲܠܩܸܢܝܵܢܹܗ ܡܸܬܼܚܲܦܛܝܼܢ ܬܲܓܵܪ̈ܵܘܗܝ܁ ܘܠܵܐ|
      block |ܬܢܘܼܚ܃ ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ܁|
      block |ܠܟܼܠ ܤܘܼܥܪܵܢ ܕܲܒܼܢܲܝ̈ܢܵܫܵܐ ܠܫܘܼܪܵܝ ܡܸܤܬܲܥܪܵܢܘܼܬܹܗ܃ ܚܘܼܫܵܚܵܐ|
      block |ܡܸܕܸܡ ܕܡܸܤܬܲܟܸܐ ܡ̣ܢ ܗܘܵܝܹܗ ܕܤܘܼܥܪܵܢܵܐ܃ ܡܙܝܼܥ ܠܕܲܥܝܵܢܵܐ|
      block |ܠܘܵܬܼ ܤܝܵܡܵܐ ܕܫܲܬܼܐܸܤܬܼܵܗ̇ ܕܲܨܒܼܘܼܬܼܵܐ܁ ܘܢܝܼܫܹܗ ܕܗܵܢܵܐ܃ ܡܓܲܒܲܪ|
      block |ܠܪܸܥܝܵܢܵܐ܃ ܠܡܸܟܥܲܢ ܥܲܤ̈ܩܵܬܼܵܐ ܕܒܹܗ܁ ܘܒܼܘܼܝܵܐܵܐ ܡܸܕܸܡ ܢܵܤܹ̇ܒܼ|
      block |ܡܸܢܹܗ ܒܚܵܘܪܵܐ ܕܲܠܘܵܬܹܗ܁ ܘܐܲܝܟܼ ܐܵܚ̇ܘܿܕܼܵܐ ܡܸܕܸܡ ܐܵܚܹ̇ܕܼ ܠܗܵܘܢܵܐ܃|
      block |ܥܕܲܡܵܐ ܠܫܘܼܟܼܠܵܠܹܐ ܕܤܘܼܥܪܵܢܵܐ܁ ܗܵܟܲܢܵܐ ܘܐܵܦ ܠܦܘܼܠܚܵܢܵܐ ܝܲܩܝܼܪܵܐ|
      block |ܕܫܸܠܝܵܐ ܠܡܹܐܢܵܐ ܕܐ̄ܪ̈ܵܙܹܐ܃ ܐܝܼܬܼ ܠܦܵܪ̈ܘܿܫܹܐ ܢܝܼܫܵܐ܃ ܕܲܠܘܵܬܹܗ ܚܵܐܲܪ|
      block |ܪܸܥܝܵܢܵܐ ܡ̣ܢ ܕܟܲܕܼ ܪܵܡܹܐ ܕܘܼ̈ܡܤܹܐ ܩܲܕܼܡܵܝܹ̈ܐ܃ ܥܕܲܡܵܐ ܠܤܵܟܹܗ|
      block |ܕܒܸܢܝܵܢܵܐ܁ ܘܲܒܼܟܼܠܗܘܿܢ ܥܲܡܠܵܘ̈ܗܝ ܢܲܓܝܼܪܹ̈ܐ ܘܥܲܤܩܹ̈ܐ܃ ܐܲܝܟܼ ܥܲܝ̈ܢܹܐ|
      block |ܕܩܘܼܒܲܪܢܹܝܛܵܐ ܕܚܵܪ̈ܵܢ ܒܟܼܵܘ̈ܟܿܒܹܐ܃ ܗܵܟܲܢܵܐ ܡܲܨܸܕܼ ܚܝܵܪܹܗ ܓܵܘܝܵܐ|
      block |ܕܝܼܚܼܕܼܵܝܵܐ ܒܟܼܠܹܗ ܪܲܗܛܵܐ ܕܡܲܪܕܝܼܬܹܗ܃ ܒܢܝܼܫܵܐ ܗܵܘ̇ ܕܲܢܤܲܒܼ|
      block |ܒܪܸܥܝܵܢܹܗ܃ ܒܝܵܘܡܵܐ ܩܲܕܼܡܵܝܵܐ ܕܝܲܗܼ̄ܒܼ ܢܲܦܫܹܗ ܠܡܸܪܕܵܐ ܒܝܲܡܵܐ|
      block |ܥܲܤܩܵܐ ܕܫܲܠܝܘܼܬܼܵܐ܃ ܥܕܲܡܵܐ ܕܢܸܫܟܲܚ ܠܡܲܪܓܵܢܝܼܬܼܵܐ ܗܵܝ̇ ܕܡܸܛܠܵܬܼܵܗ̇|
      block |ܫܲܡܲܪ ܢܲܦܫܹܗ ܒܲܬܼܗܘܿܡܵܘ̈ܗܝ ܠܵܐ ܡܸܬܼܓܲܫ̈ܫܵܢܹܐ ܕܝܲܡܵܐ܁ ܘܚܵܘܪܵܐ|
      block |ܕܤܘܼܟܵܝܹܗ܃ ܡܲܩܸܠ ܥܠܵܘܗܝ ܠܟܼܠܹܗ ܝܘܼܩܪܵܐ ܕܦܘܼܪܠܚܵܢܵܐ܃|
      block |ܘܥܘܼܤܵܩܹ̈ܐ ܡܲܠܝܼ̈ܚ ܩܹܘܲܢܕܹܝܢܘܿܣ ܕܒܹܗ ܦܵܓܼܥ̇ܝܼܢ ܒܡܲܪܕܝܼܬܹܗ܁|
      block |ܘܐܲܝܢܵܐ ܕܲܒܼܫܘܼܪܵܝ ܕܲܒܼܫܼܪܵܝ ܡܲܥܲܠܬܹܗ ܕܲܠܫܸܠܝܵܐ܃ ܢܝܼܫܵܐ ܗܵܢܵܐ ܠܵܐ ܢܤܝܼܡ|
      block |ܠܹܗ ܠܚܘܼܫܵܚܵܐ ܕܡ̣ܢ ܦܘܼܠܚܵܢܹܗ܃ ܐܸܠܵܐ ܒܫܸܓܼܡܵܐ ܥܵܡܹ̇ܠ ܐܲܝܟܼ ܐ̄ܢܵܫ|
      block |ܕܠܵܐܐܲܪ ܟܵܬܹ̇ܫ܃ ܗܵܢܵܐ܃ ܠܵܐ ܡܸܡܬܼܘܿܡ ܡܲܡܸܕܼ ܡ̣ܢ ܪܘܼܚܵܐ|
    block
      block |ܕܩܘܼܛܵܢܵܐ ܒܟܼܠܗܘܿܢ ܚܲܝܵܘ̈ܗܝ܁ ܘܲܚܕܼܵܐ ܡ̣ܢ ܬܲܪܬܹܝܢ ܓܵܕܼܫܵܐ ܠܹܗ܃|
      block |ܕܐܵܘ ܟܲܕܼ ܠܵܐ ܡܚܲܡܤܸܢ ܠܝܘܼܩܪܵܐ ܠܵܐ ܡܸܤܬܲܝܒܿܪܵܢܵܐ܃ ܡܸܙܕܟܸܐ|
      block |ܘܢܵܦܹ̇ܩ ܡ̣ܢ ܫܸܠܝܵܐ ܠܲܓܼܡܵܪ܁ ܐܵܘ ܐܸܢ ܡܥܲܙܸܐ ܒܹܗ܃ ܒܹܝܬܼ ܐܲܤܝܼܪܹ̈ܐ|
      block |ܗܵܘ̇ܝܵܐ ܩܸܠܵܝܬܹܗ ܕܡܸܬܿܛܲܓܲܢ ܒܵܗ̇܃ ܕܒܲܕܼܠܵܐ ܝܵܕܲܥ̇ ܕܲܢܤܲܟܸܐ|
      block |ܠܒܼܘܼܝܵܐܵܐ ܕܡܸܬܼܝܼܠܸܕܼ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ܃ ܒܲܕܼܓܼܘܿܢ ܐܵܦܠܵܐ|
      block |ܕܢܸܫܐܲܠ ܒܟܹܐܒܼܵܐ ܕܠܸܒܵܐ ܘܢܸܒܼܥܸܐ ܒܚܲܫܵܐ ܕܲܨܠܘܿܬܼܵܐ܃ ܘܢܸܤܘܲܚ|
      block |ܠܗܹܝܢ ܡܸܫܟܲܚ܃ ܠܐܲܝܠܹܝܢ ܕܐܲܒܼ̈ܗܲܝܢ ܡܲܠܝܼܝ̈ ܪ̈ܲܚܡܹܐ ܪ̈ܵܚܡܲܝ ܒܢܲܝ̈ܗܘܿܢ܃|
      block |ܫܒܲܩ̣ܘ ܠܲܢ ܫܘܼܘ̈ܕܵܥܹܐ ܒܲܟܼܬܼܵܒܹ̈ܐ ܠܲܫܟܼܵܚܬܼܵܐ ܕܚܲܝܲܝ̈ܢ܀|
      block |ܚܲܕܼ ܓܹܝܪ ܐܸܡ݂ܲܪ܃ ܕܐܸܢܵܐ ܝܘܼܬܼܪܵܢܵܐ ܕܡ̣ܢ ܫܸܠܝܵܐ ܗܵܢܵܘ ܠܝܼ܃|
      block |ܕܟܲܕܼ ܐܲܪܚܸܩ ܠܝܼ ܡ̣ܢ ܡܲܫܪܝܼܬܼܵܐ ܕܒܼܵܗ̇ ܡܝܲܬܲܒܼ ܐ̄ܢܵܐ܃ ܢܸܤܬܲܦܲܩ|
      block |ܡܲܕܲܥܝ ܡ̣ܢ ܥܘܼܬܵܕܼܵܘ̈ܗܝ ܕܲܩܪܵܒܼܵܐ܃ ܘܢܸܬܦܢܸܐ ܥܲܠ ܦܘܼܠܚܵܢܵܐ|
      block |ܕܲܡܝܲܬܲܪ܀ ܐ̄ܚܪܹܢܵܐ܁ ܫܸܠܝܵܐ܃ ܥܸܠ̈ܠܵܬܼܵܐ ܕܲܡܚܲܕ̈ܬܼܵܢ ܚܘܼ̈ܫܵܒܹܐ ܦܵܤܹ̇ܩ܁|
      block |ܘܲܠܓܼܵܘ ܡ̣ܢ ܫܘܼܪ̈ܵܘܗܝ ܡܲܥܬܸܩ ܘܲܡܦܲܟܲܗ ܠܥܘܼ̈ܗܕܵܢܹܐ|
      block |ܕܡܸܬܼܩܲܕܡܵܢ̈ܘܵܬܼܵܐ܁ ܘܡܵܐ ܕܲܒܼܠܝܼܘ ܡܠܘܿܐܹ̈ܐ ܥܲܬܿܝܼ̈ܩܹܐ ܡ̣ܢ ܪܸܥܝܵܢܵܐ܃|
      block |ܥܲܠ ܟܝܵܢܵܐ ܗܵܦܹ̇ܟܼ ܗܵܘܢܵܐ ܠܬܼܘܼܪܵܨܹܗ܀ ܐ̄ܚܪܹܢܵܐ܁ ܐܸܠܵܐ ܠܫܸܠܝܵܐ|
      block |ܡܸܛܠܗܵܕܹܐ ܪܵܗܹ̇ܛ ܐ̄ܢܵܐ܃ ܐܲܝܟܼ ܕܢܸܬܼܚܲܠܘܿܢ ܒܠܹܒܿܝ ܦܸܬܼܓܼܵܡܹ̈ܐ|
      block |ܕܩܸܪܝܵܢܵܐ ܘܲܨܠܘܿܬܼܵܐ܁ ܘܟܲܕܼ ܒܗܲܢܝܼܐܘܼܬܼܵܐ ܕܤܘܼ̈ܟܵܠܲܝܗܘܿܢ ܢܸܫܬܲܬܲܩ|
      block |ܠܸܫܵܢܝ܃ ܐܲܝܟܼ ܕܲܒܼܫܸܢܬܼܵܐ ܡܸܕܸܡ ܐܸܦܸܠ ܠܝܼ ܒܲܩܦܝܼܤܘܼܬܼܵܐ ܕܪܼ̈ܓܼܫܲܝ|
      block |ܥܲܡ ܙܵܘ̈ܥܲܝ܁ ܘܟܲܕܼ ܬܘܼܒܼ ܒܲܢܓܝܼܪܘܼܬܼܵܐ ܕܒܹܗ ܒܫܸܠܝܵܐ܃ ܢܸܫܬܲܝܲܢ|
      block |ܠܹܒܿܝ ܡ̣ܢ ܫܓܼܝܼܫܘܼܬܼܵܐ ܕܥܘܼ̈ܗܕܵܢܹܐ܃ ܢܫܲܡܲܪ ܥܠܲܝ ܒܐܲܡܝܼܢܘܼ ܓܲܠܠ̈ܐ|
      block |ܕܚܲܕܼܘܼܬܼܵܐ܃ ܐܲܝܕܵܐ ܕܡ̣ܢ ܢܸܒܼܗܹ̈ܐ ܕܲܠܓܼܵܘ ܕܠܵܐ ܤܘܼܟܵܝ ܓܵܚ̇ܝܼܢ|
    block
      block |ܡܸܢܫܹܠܝ ܠܒܼܘܼܤܵܡܹܗ ܕܠܹܒܿܝ܁ ܗܵܠܹܝܢ ܕܟܲܕܼ ܒܲܤܦܝܼܢ̄ܬܵܗ̇ ܕܢܲܦܫܝ|
      block |ܢܸܬܿܛܪܘܿܢ܃ ܢܛܲܒܿܥܘܼܢܵܗ̇ ܡ̣ܢ ܪܸ̈ܬܼܡܲܝ ܥܵܠܡܵܐ ܘܡ̣ܢ ܚܲܝܹ̈ܐ ܕܒܸܤܪܵܐ܃|
      block |ܒܲܬܼܗܘܿܡܹ̈ܐ ܬܲܚܬܵܝܹ̈ܐ ܕܫܲܠܝܘܼܬܼܵܐ ܕܒܲܐܠܵܗܵܐ܀ ܐ̄ܚܪܹܢܵܐ܁ ܡܘܼ̈ܫܚܵܬܼܵܐ|
      block |ܕܟܲܤ̈ܝܵܬܼܵܟܼ܃ ܡ̣ܢ ܦܘܼܪ̈ܫܵܢܹܐ ܕܙܵܘܥܲܝ̈ܟ ܬܸܤܬܲܟܲܠ܁ ܕܐܲܡܝܼܢܘܼܬܼܵܐ|
      block |ܐܵܡܲ݁ܪ ܐ̄ܢܵܐ܃ ܠܵܘ ܠܐܲܝܠܹܝܢ ܕܓܸܕܼܫܵܐ ܡܙܝܼܥ܃ ܘܥܸܕܵܢܵܐ ܡܲܥܒܲܪ|
      block |ܠܗܘܿܢ܁ ܠܲܝܬܿ ܠܒܼܝܼܫ ܒܸܤܪܵܐ܃ ܕܐܵܪܚܵܐ ܠܵܐ ܥܵܪܹܨ ܒܒܲܝܬܹܗ܃ ܡ̣ܢ|
      block |ܬܪ̈ܲܝܗܘܿܢ ܫܘܼܚ̈ܠܵܦܹܐ ܕܛܵܒܼ̈ܬܼܵܐ ܘܲܕܼܒܼܝܼ̈ܫܵܬܼܵܐ܁ ܐܸܢ ܡܲܢ ܟܲܫܝܼܪܵܐ ܗ̄ܘ̣܃|
      block |ܒܗܵܠܹܝܢ ܕܲܒܼܨܝܼܪܘܼܬܼܵܐ܁ ܡܸܛܠ ܟܝܵܢܵܐ ܟܹܝܬܼ܃ ܐܲܒܼ̈ܗܵܬܼܵܐ ܕܝܲܠܕܹ̈ܐ܁ ܘܐܸܢ|
      block |ܬܘܼܒܼ ܡܲܤܡܝܵܢܵܐ ܗ̄ܘ̣܃ ܒܗܵܢܹܝܢ ܕܲܡܥܲܠܝܘܼܬܼܵܐ܁ ܡܸܛܠ ܚܡܝܼܸܪܵܐ|
      block |ܗܵܘ̇ ܕܛܲܝܒܿܘܼܬܼܵܐ ܕܐܲܪܡܝܼ ܒܲܟܼܝܵܢܲܢ܃ ܡܸܛܠ ܗܵܘ̇ ܕܐܸܬܿܛܲܗܲܡ|
      block |ܒܛܘܿܗܡܵܐ ܕܡܲܠܟܘܼܬܼܵܐ ܥܸܠܵܝܬܼܵܐ܀ ܐ̄ܚܪܹܢܵܐ܁ ܓܒܼܝܼ ܠܵܟܼ ܦܘܼܠܚܵܢܵܐ|
      block |ܡܒܲܤܡܵܢܵܐ ܫܲܗܪܵܐ ܐܲܡܝܼܢܵܐ ܕܠܲܝ̈ܠܵܘܵܬܼܵܐ܃ ܕܒܹܗ ܫܠܲܚ̣ܘ ܟܠܗܘܿܢ|
      block |ܐܲܒܼ̈ܗܵܬܼܵܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ܃ ܘܐܸܫܬܘܝܼܘ ܠܚܘܼܕܵܬܼܵܐ ܕܡܲܕܿܥܵܐ܁|
      block |ܒܗܵܠܹܝܢ ܗ̄ܘ̣ ܥܸܕܵܢܹ̈ܐ ܡܲܪܓܫܵܐ ܢܲܦܫܵܐ ܒܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ܃|
      block |ܕܲܒܼܡܲܪܓܫܵܢܘܼܬܼܵܗ̇ ܕܲܒܼܗܘܿܢ܃ ܫܵܠܚܵܐ ܠܒܼܘܼܫܵܐ ܕܚܸܫܟܵܐ܃ ܘܗܵܘ̇ܝܵܐ|
      block |ܡܩܲܒܿܠܵܢܝܼܬܼܵܐ ܕܫܘܼ̈ܟܵܢܹܐ ܕܪܘܼܚ܀ ܐ̄ܚܪܹܢܵܐ܁ ܠܵܐ ܡܸܫܟܿܚܵܐ ܕܟܲܕܼ|
      block |ܚܵܙܹ̇ܐ ܒܲܪܢܵܫܵܐ ܦܲܪ̈ܨܘܿܦܹܐ ܤܲܓܝܼ̈ܐܹܐ܃ ܘܫܵܡܲܥ̇ ܒܢ̈ܵܬܼ ܩܵܠܹ̈ܐ ܡܫܲܚ̈ܠܦܵܬܼܵܐ|
      block |ܕܢܘܼܟܼܪ̈ܵܝܵܢ ܠܗܸܪܓܹܗ ܪܘܼܚܵܢܵܐ܃ ܘܲܢܡܲܠܸܠ ܘܢܸܬܼܥܢܸܐ ܥܲܡ ܕܐܲܝܟܼ|
      block |ܗܵܠܹܝܢ܃ ܘܢܸܤܬܦܸܩ ܡܲܕܥܹܗ ܕܲܢܚܘܼܪ ܒܲܩܢܘܿܡܹܗ ܒܟܸܤܝܵܐ܃|
      block |ܘܢܸܬܼܥܗܸܕܼ ܚܛܵܗܵܘ̈ܗܝ ܘܢܸܤܬܿܘܿܪ ܡܲܚܫ̈ܒܼܵܬܹܗ܃ ܘܢܲܨܸܕܼ ܒܐܲܝܠܹܝܢ|
      block |ܕܐܵܬܼ̈ܝܵܢ ܘܢܸܬܼܥܢܸܐ ܒܲܨܠܘܿܬܼܵܐ ܟܤܝܼܬܼܵܐ܀ ܘܬܼܘܼܒܼ܁ ܕܲܢܟܲܒܸܫ ܐܸܢܘܿܢ|
    block
      block |ܒܲܪܢܵܫܵܐ ܠܗܵܠܹܝܢ ܪܸ̈ܓܼܫܹܐ ܬܚܹܝܬܼ ܡܫܲܠܛܘܼܬܼܵܐ ܕܢܲܦܫܵܐ܃ ܒܸܠܥܵܕܼ|
      block |ܡ̣ܢ ܫܸܠܝܵܐ ܘܢܘܼܟܼܪܵܝܘܼܬܼܵܐ ܕܐ̄ܢܵܫܵܐ܃ ܠܵܐ ܡܸܫܟܿܚܵܐ܁ ܡܸܛܠ ܕܲܒܼܗܘܿܢ|
      block |ܡܚܲܝܕܼܵܐ ܘܲܡܥܲܪܙܠܵܐ ܩܢܘܿܡܵܐܝܼܬܼ ܢܲܦܫܵܐ ܝܼܕܘܼܥܬܼܵܢܝܼܬܼܵܐ܃ ܘܥܲܡ|
      block |ܙܵܘܥܲܝ̈ܗܘܿܢ ܡܸܬܼܢܲܬܿܦܵܐ܃ ܐܸܢ ܠܵܐ ܥܝܼܪܵܐ ܒܲܨܠܘܿܬܼܵܐ ܟܤܝܼܬܼܵܐ܁ ܘܬܘܼܒܼ܁|
      block |ܕܐܲܝܟܲܢܵܐ ܫܵܗܪܵܐ ܒܥܝܼܪܘܼܬܹܗ ܥܲܡ ܨܠܘܿܬܼܵܐ ܘܩܸܪܝܵܢܵܐ܃ ܡܒܲܤܸܡ|
      block |ܘܲܡܚܲܟܸܐ ܘܡܲܪܘܸܙ ܘܲܡܙܲܗܸܐ ܠܵܗ̇ ܠܢܲܦܫܵܐ܃ ܗܵܢܘܿܢ ܝܲܬܿܝܼܪܵܐܝܼܬܼ|
      block |ܡܦܵܤܝܼܢ܃ ܐܲܝܠܹܝܢ ܕܲܒܼܗܘܿܢ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ ܐܸܬܿܕܲܒܲܪܘ|
      block |ܒܵܗ̇ ܒܥܲܢܘܵܝܘܼܬܼܵܐ ܚܲܬܿܝܼܬܿܬܵܐ܀|
      block |ܐܲܢ̄ܬܿ ܕܹܝܢ ܒܲܪܢܵܫܵܐ ܪܵܚܹ̇ܡ ܫܸܠܝܵܐ܃ ܠܗܵܠܹܝܢ ܪܸ̈ܡܙܹܐ ܡ̣ܢ ܪܸܥܝܵܢܵܐ|
      block |ܕܡܸܠܲܝ̈ܗܘܿܢ ܕܐܲܒܼ̈ܗܵܬܼܵܐ ܤܝܼܡ ܠܩܘܼܒܼܠܵܟܼ ܐܲܝܟܼ ܕܲܠܢܝܼܫܵܐ܃|
      block |ܘܲܠܘܲܥܕܵܐ ܕܝܼܠܗܘܿܢ ܬܪܘܿܨ ܪܲܗܛܵܐ ܕܦܘܼܠܚܵܢܵܟܼ܁ ܘܲܩܕܼܵܡ|
      block |ܟܠܡܸܕܸܡ ܐܸܬܼܚܲܟܲܡ܃ ܐܲܝܠܹܝܢ ܐܸܢܹܝܢ ܕܝܲܬܿܝܼܪܵܐܝܼܬܼ ܠܵܚ̈ܡܵܢ ܠܢܝܼܫܵܐ|
      block |ܕܦܘܼܠܚܵܢܵܟܼ܁ ܘܒܸܠܥܵܕܲܝܗܹܝܢ ܕܬܸܬܼܥܲܠܲܡ ܒܝܲܕܼܥܲܬܼ ܩܘܼܫܬܼܵܐ ܠܵܐ|
      block |ܡܸܫܟܲܚ ܐܲܢ̄ܬܿ܃ ܘܲܒܼܗܹܝܢ ܝܲܬܼܝܼܪ ܐܸܬܼܚܲܦܲܛ ܠܲܡܚܵܘܵܝܘܼ ܚܘܼܡܤܵܢܵܟܼ܁|
      block |ܫܸܬܼܩܵܐ܃ ܐ̄ܪܵܙܵܐ ܗ̄ܘ̣ ܕܥܵܠܡܵܐ ܕܲܥܬܼܝܼܕܼ܁ ܡܲܡܠܠܵܐ܃ ܐܘܿܪܓܵܢܘܿܢ|
      block |ܐܝܼܬܼܵܘܗܝ ܕܥܵܠܡܵܐ ܗܵܢܵܐ܁ ܒܲܪܢܵܫܵܐ ܨܲܝܡܵܐ܃ ܒܲܟܼܝܵܢܵܐ ܕܪ̈ܘܼܚܵܢܹܐ ܡܢܲܤܸܐ|
      block |ܢܲܦܫܹܗ ܠܲܡܕܲܡܵܝܘܼ܁ ܡ̣ܢ ܫܸܬܼܩܹܗ ܘܡ̣ܢ ܨܵܘܡܹܗ ܐܲܡܝܼܢܵܐ܃ ܡܸܬܼܦܪܸܫ|
      block |ܒܲܪܢܵܫܵܐ ܕܐܲܝܡܝܼܢ ܒܦܘܼܠܚܵܢܵܐ ܐܲܠܵܗܵܝܵܐ ܒܟܲܤܝܘܼܬܹܗ܁ ܒܗܵܠܹܝܢ ܐ̄ܪܵܙܹܐ|
      block |ܡܸܫܬܲܡܠܝܵܐ܃ ܐܵܦ ܡ̣ܢ ܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ܃ ܗܵܝ̇|
      block |ܬܸܫܡܸܫܬܼܵܐ ܡܲܠܝܲܬܼ ܩܘܼܕܼܫܹ̈ܐ ܕܗܵܝ̇ ܐܝܼܬܼܘܼܬܼܵܐ ܡܵܪܲܬܼ ܥܵܠܡܹ̈ܐ܀ ܐܵܦ|
      block |ܐ̄ܢܵܫܝܼܢ ܕܐܸܬܼܦܪܸܫܘ ܒܲܙܒܲܢ ܠܡܸܥܲܠ ܠܓܼܵܘ ܡ̣ܢ ܐ̄ܪ̈ܵܙܹܐ ܐܲܠܵܗܵܝܹ̈ܐ܃|
    block
      block |ܒܗܵܠܹܝܢ ܛܲܒܼ̈ܥܹܐ ܐܸܬܼܪܫܸܡܘ܁ ܕܡܸܢܗܘܿܢ܃ ܡܕܲܒܿܪܵܢܘܼܬܼܵܐ ܕܥܲܡܵܐ|
      block |ܥܲܫܝܼܢܵܐ ܐܸܬܼܗܲܝܡܲܢܘ܁ ܘܡܸܢܗܘܿܢ܃ ܐܵܦ ܥܲܠ ܐܸܤܛܘܼ̈ܟܼܤܹܐ|
      block |ܐܸܫܬܲܠܲܛܘ܃ ܘܲܒܼܕܼܘܼܡܵܪܵܐ ܪܲܒܵܐ ܟܝܵܢܹ̈ܐ ܕܲܒܼܪܝܼܬܼܵܐ ܠܦܘܼܩܕܵܢܵܐ|
      block |ܕܡܸܠܲܝ̈ܗܘܿܢ ܐܸܫܬܿܡܲܥܘ܁ ܡܸܢܗܘܿܢ ܕܹܝܢ܃ ܟܲܤ̈ܝܵܬܼܵܐ ܕܲܡܤܲܬܿܪ̈ܵܢ|
      block |ܒܫܸܬܼܩܹܗ ܓܢܝܼܙܵܐ ܕܡܵܪܹܟܠ܃ ܠܚܘܼܕܵܬܼܵܐ ܕܓܼܵܘܵܐ ܐܸܬܼܗܲܝܡܲܢܘ|
      block |ܠܲܡܒܲܕܵܩܘܼ܁ ܐܵܦܠܵܐ ܓܹܝܪ ܦܲܐܝܵܐ ܗ̣̄ܘܲܬܼ܃ ܕܲܒܼܟܲܪܤܵܐ ܕܡܲܠܝܵܐ|
      block |ܘܗܵܘܢܵܐ ܦܲܪܝܼܕܼܵܐ ܕܡ̣ܢ ܠܲܥܒܿܘܼܬܼܵܐ܃ ܢܸܫܬܲܡܫܘܼܢ ܗ̄ܘ̣ܵܘ ܕܐܲܝܟܼ ܗܵܠܹܝܢ|
      block |ܐ̄ܪ̈ܵܙܹܐ܃ ܐܵܘ ܕܢܲܡܪܚܘܼܢ ܗ̄ܘ̣ܵܘ ܗܸܢܘܿܢ ܩܲܕܝܼ̈ܫܹܐ ܠܥܸܢܝܵܢܵܐ ܕܲܠܘܵܬܼ|
      block |ܐܲܠܵܗܵܐ܃ ܘܨܹܝܕܼ ܟܲܤ̈ܝܵܬܼܵܐ ܕܐ̄ܪ̈ܵܙܵܘܗܝ ܠܡܸܬܼܥܲܠܵܝܘܼ܃ ܐܸܠܵܐ ܐܸܢ|
      block |ܒܲܡܚܝܼܠܘܼܬܼܵܐ ܕܗܲܕܵܡܹ̈ܐ ܘܓܼܵܘܢܵܐ ܕܡܵܘܪܸܩ ܡ̣ܢ ܚܲܫܵܐ ܕܟܲܦܢܵܐ܃|
      block |ܘܗܵܢܘܵܐ ܕܲܒܼܗܝܼܠ ܥܲܠ ܛܲܥܡܹܗ ܒܤܘܼܪܵܩܵܐ ܕܡ̣ܢ ܟܠܗܘܿܢ|
      block |ܚܘܼ̈ܫܵܒܹܐ ܐܲܪ̈ܥܵܢܵܝܹܐ܁ ܡܵܐ ܓܹܝܪ ܕܲܒܼܢܘܼܓܼܪܹܗ ܕܙܲܒܼܢܵܐ ܕܲܒܼܓܼܵܘ ܟܘܼܪܚܵܟܼ܃|
      block |ܒܝܲܕܼ ܥܲܡ̈ܠܹܐ ܥܡܝܼ̈ܠܹܐ ܘܲܢܛܘܼܪܬܵܐ ܟܤܝܼܬܼܵܐ܃ ܘܲܪܒܼܝܼܨܘܼܬܼܵܐ|
      block |ܕܪܸ̈ܓܼܫܲܝܟ ܡ̣ܢ ܟܠ ܦܸܓܥ̈ܝܼܢ܃ ܡܲܓܸܢ ܥܠܲܝܟ ܚܲܝܠܹܗ ܕܫܸܠܝܵܐ܃|
      block |ܠܘܼܩܕܲܡ ܦܵܓܲܥ̇ ܐܲܢ̄ܬܿ ܒܚܲܕܼܘܼܬܼܵܐ ܗܵܝ̇ ܕܲܕܼܠܵܐ ܥܸܠܬܼܵܐ ܕܒܲܙܒܲܢ ܙܒܲܢ|
      block |ܡܲܡܠܟܼܵܐ ܒܢܲܦܫܵܟܼ܁ ܘܗܵܝܕܹܝܢ ܡܸܬܼܦܲܬ̈ܚܵܢ ܥܲܝܢܲܝ̈ܟ ܠܡܸܚܙܵܐ ܚܲܝܠܵܐ|
      block |ܕܥܵܒܼܘܿܕܼܘܼܬܹܗ ܕܐܲܠܵܗܵܐ܃ ܘܫܘܼܦܪܵܐ ܕܒܸܪ̈ܝܵܬܼܵܐ܃ ܠܦܘܼܬܼ ܟܡܵܝܘܼܬܼܵܐ|
      block |ܕܕܲܟܼܝܘܼܬܼܵܟܼ܁ ܘܡܵܐ ܕܐܸܬܼܢܓܸܕܼ ܗܵܘܢܵܐ ܒܬܲܗܪܵܐ ܕܲܚܙܵܬܼܵܐ ܗܵܕܹܐ܃|
      block |ܠܸܠܝܵܐ ܡܸܟܹܝܠ ܘܐܝܼܡܵܡܵܐ ܚܲܕܼ ܗܵܘܹ̇ܐ ܠܹܗ܃ ܒܬܲܗܪܵܐ ܕܲܫܒܼܝܼܚܘܼܬܼ|
      block |ܥ̇ܒܼܵܕܼܵܘ̈ܗܝ ܕܐܲܠܵܗܵܐ܁ ܘܡܸܟܵܐ܃ ܡܸܬܼܓܲܢܒܵܐ ܠܵܗ̇ ܡ̣ܢ ܢܲܦܫܵܐ ܪܓܸܫܬܼܵܐ|
      block |ܕܚܲܫܹ̈ܐ ܒܗܲܝܢܝܼܐܝܼܬܼ ܚܙܵܬܼܵܐ ܗܵܕܹܐ܁ ܘܒܼܵܗ̇ ܥܵܐ̇ܠܵܐ ܠܲܬܼܪ̈ܲܝܗܘܿܢ|
    block
      block |ܕܲܪ̈ܓܹܐ ܕܓܸܠܝܵܢܹ̈ܐ ܡܸܬܼܝܲܕܼ̈ܥܵܢܹܐ܃ ܕܤܝܼܡܝܼܢ ܒܛܲܟܼܸܤܵܐ ܒܵܬܲܪ ܗܵܢܵܐ܃|
      block |ܡ̣ܢ ܕܲܟܼܝܘܼܬܼܵܐ ܘܲܠܥܸܠ܁|
  block 67
    block
      block |ܢܘܼܗܵܪܵܐ ܕܲܒܼܬܲܚ̈ܘܝܵܬܼܵܐ ܥܲܠ ܦܘܼܪ̈ܫܵܢܹܐ ܕܡܸܬܼܝܲܕܼ̈ܥܵܢܝܵܬܼܵܐ܃ ܕܐܲܝܕܵܐ ܚܫܲܝܬܼܵܐ|
      block |ܐܝܼܬܹܝܗ̇ ܠܵܗ̇ ܠܟܼܠ ܚܕܼܸܵܐ ܡ̣ܢ ܗܵܢܹܝܢ܁ ܤܙ܁|
    block
      block |ܡܲܕܥܵܐ ܐܝܼܬܼܵܘܗܝ܃ ܪܸܓܼܫܵܐ ܪܘܼܚܵܢܵܐ܃ ܕܲܥܒܼܝܼܕܼ ܡܩܲܒܿܠܵܢܵܐ|
      block |ܕܚܲܝܠܵܐ ܚܵܙܘܿܝܵܐ܃ ܐܲܝܟܼ ܒܵܒܲܬܼ ܥܲܝ̈ܢܹܐ ܒܸܤܪ̈ܵܢܵܝܬܼܵܐ܃ ܕܒܼܵܗ̇ ܢܤܝܼܟܼ|
      block |ܢܘܼܗܪܵܐ ܡܸܬܼܪܲܓܼܫܵܢܵܐ܁ ܚܙܵܝܵܐ ܡܸܬܼܚܲܕܼܥܵܢܵܐ ܐܝܼܬܼܵܘܗܝ܃ ܝܑܼܕܲܥܬܼܵܐ|
      block |ܟܝܵܢܵܝܬܼܵܐ܃ ܕܲܒܼܚܲܝܠܵܐ ܒܹܗ ܐܸܬܼܡܲܙܓܲܬ̤ ܥܲܡ ܬܘܼܩܵܢܹܗ ܕܲܟܼܝܵܢܵܐ܃ ܗܵܝ̇|
      block |ܕܲܡܫܲܡܗܝܼܢ ܠܵܗ̇ ܢܘܼܗܪܵܐ ܟܝܵܢܵܝܵܐ܁ ܚܲܝܠܵܐ ܩܲܕܝܼܫܵܐ ܐܝܼܬܼܵܘܗܝ܃|
      block |ܛܲܝܒܿܘܼܬܼܵܐ ܫܸܡܫܵܐ ܡܦܲܪܫܵܢܵܐ܃ ܕܐܲܝܠܹܝܢ ܕܤܝܼ̈ܡܵܢ ܒܹܝܬܼ ܢܘܼܗܪܵܐ|
      block |ܠܲܚܙܵܬܼܵܐ܁ ܟܝܵܢܹ̈ܐ ܡ̇ܢ ܐܝܼܬܲܝܗܘܿܢ܃ ܨܸܒܼ̈ܘܵܬܼܵܐ ܕܐܝܼܬܲܝܗܹܝܢ ܡܸܨ̈ܥܵܝܹܐ|
      block |ܡܸܬܼܦܲܪ̈ܫܵܢܹܐ ܕܡ̣ܢ ܢܘܼܗܪܵܐ ܠܲܚܙܵܬܼܵܐ܁ ܚܲܫܹ̈ܐ ܕܹܝܢ ܐܝܼܬܲܝܗܘܿܢ܃ ܐܲܝܟܼ|
      block |ܐܘܼܤ̈ܝܼܵܣ ܡܸܕܸܡ ܐܲܛܝܼ̈ܡܵܬܼܵܐ܃ ܕܐܸܡܲܬܼܝ ܕܲܡܡܲܨ̈ܥܵܢ ܒܹܝܬܼ ܢܘܼܗܪܵܐ|
      block |ܠܲܚܙܵܬܼܵܐ܃ ܟܵܠ̈ܝܵܢ ܡܸܢܹܗ ܦܘܼܪܫܵܢܵܐ ܕܨܸܒܼ̈ܘܵܬܼܵܐ܁ ܕܲܟܼܝܘܼܬܼܵܐ ܐܝܼܬܹܝܗ̇܃|
      block |ܡܪܝܼܩܘܼܬܼܵܐ ܕܐܵܐܲܪ ܡܸܬܼܝܲܕܼܥܵܢܵܐ܃ ܕܲܒܼܥܘܼܒܹܗ ܛܵܐܹ̇ܣ ܟܝܵܢܵܐ ܪܘܼܚܵܢܵܐ|
      block |ܒܲܢ܀ ܗܦܵܟܼܬܹܗ܀ ܐܸܢ ܠܵܐ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ ܒܲܟܼܝܵܢܹܗ܃|
      block |ܠܵܐ ܡܲܥܒܿܕܼܵܐ ܒܹܗ ܝܑܼܕܲܥܬܼܵܐ܁ ܐܲܝܟܼ ܪܸܓܼܫܵܐ ܒܸܤܪܵܢܵܐ܃ ܕܐܸܡܲܬܼܝ ܕܲܢܟܸܐ|
      block |ܡ̣ܢ ܥܸܠ̈ܠܵܬܼܵܐ܃ ܫܩܝܼܠܵܐ ܡܸܢܹܗ ܚܙܵܬܼܵܐ܁ ܐܸܢ ܡ̇ܢ ܐܝܼܬܼܵܘܗܝ ܡܲܕܥܵܐ|
      block |ܚܠܝܼܡܵܐ܃ ܝܑܼܕܲܥܬܼܵܐ ܕܹܝܢ ܠܲܝܼܬܹܝܗ̇܃ ܠܵܐ ܡܲܥܒܸܿܕܼ ܡܲܕܥܵܐ ܦܘܼܪܫܵܢܵܐ|
      block |ܒܸܠܥܵܕܹܝܗ̇ ܒܪ̈ܘܼܚܵܢܵܝܵܬܼܵܐ܁ ܐܲܝܟܼ ܥܲܝܢܵܐ ܕܲܚܠܝܼܡܵܐ ܒܟܼܠܗܹܝܢ ܕܝܼܠܵܗ̇܃|
    block
      block |ܘܲܓܼܗܝܼܪܵܐ ܡ̣ܢ ܪܓܸܫܬܼܵܐ ܕܲܚܙܵܬܼܵܐ ܟܡܵܐ ܙܲܒܼ̈ܢܝܼܢ܁ ܐܸܢܗ̤ܘ ܗܵܟܹܝܠ|
      block |ܕܗܵܠܹܝܢ ܟܠܗܹܝܢ ܢܛܝܼܪ̈ܵܢ ܒܕܼܝܼ̈ܠܵܝܵܬܼܗܹܝܢ܃ ܛܲܝܒܿܘܼܬܼܵܐ ܠܵܐ ܩܲܪܝܼܒܼܵܐ܃|
      block |ܕܠܵܐ ܡܲܥܒܿܕܼܵܢܘܼ ܡܩܵܘ̈ܝܵܢ ܟܠܗܹܝܢ ܡ̣ܢ ܬܸܫܡܸܫܬܼܵܐ ܕܦܘܼܪ̈ܫܵܢܲܝܗܹܝܢ܁|
      block |ܐܲܝܟܼ ܡܵܐ ܕܐܵܦ ܒܥܸܕܵܢܵܘ̈ܗܝ ܕܠܸܠܝܵܐ܃ ܕܡܸܛܠ ܠܲܝܬܵܝܘܼܬܼܵܐ|
      block |ܕܫܸܡܫܵܐ܃ ܦܲܝܝܼ̈ܫܵܢ ܕܠܵܐ ܤܵܥܘܿܪܘܼ܃ ܘܟܲܕܼܸ ܟܠܗܹܝܢ ܫܲܪܝܼܪ̈ܵܢ ܘܲܡܫܲܡ̈ܠܝܵܢ|
      block |ܒܕܼܝܼܠܗܹܝܢ܁ ܐܵܡܲ݁ܪ ܐ̄ܢܵܐ ܕܹܝܢ ܥܲܝܢܵܐ ܘܲܚܙܵܬܼܵܐ ܘܨܸܒܼ̈ܘܵܬܼܵܐ܃ ܘܠܵܐ ܦܵܪ̈ܫܵܢ|
      block |ܐܵܘ ܡܸܬܼܦܲܪ̈ܫܵܢ܁ ܘܗܵܕܲܐ ܗ̣̄ܝ ܕܐܲܡܝܼܪܵܐ܃ ܕܲܒܼܢܘܼܗܪܵܟܼ ܗ̄ܘ̣|
      block |ܚܵܙܹ̇ܝܢܲܢ ܢܘܼܗܪܵܐ܁ ܐܸܢܕܹܝܢ ܘܐܵܦ ܛܲܝܒܿܘܼܬܼܵܐ ܫܸܡܫܵܐ ܡܸܬܼܝܲܕܼܥܵܢܵܐ|
      block |ܐܝܼܬܹܝܗ̇ ܟܲܕܼ ܩܲܪܝܼܒܼܵܐ܃ ܘܲܡܓܲܪܓܼܵܐ ܘܲܡܫܲܕܠܵܐ ܘܡܲܥܒܿܕܼܵܐ ܘܲܡܥܝܼܪܵܐ܃|
      block |ܕܲܟܼܝܘܼܬܼܵܐ ܠܵ ܐܝܼܬܹܝܗ̇ ܕܒܼܵܗ̇ ܐܲܝܟܼ ܕܒܼܵܐܐܲܪ ܕܲܡܪܝܼܩ ܡ̣ܢ ܠܒܼܝܼܕܼܘܼܬܼܵܐ|
      block |ܥܢܵܢܵܝܬܼܵܐ ܘܲܡܠܘܿܐܹ̈ܐ ܡܲܚܫ̈ܟܼܵܢܹܐ܃ ܦܫܝܼܩܵܐܝܼܬܼ ܡܸܬܼܡܲܬܼܚܝܼܢ ܠܘܵܬܲܢ|
      block |ܙܲܠܝܼ̈ܩܲܝ ܫܸܡܫܵܐ ܘܲܒܼܢܘܼܗܪܵܐ ܪܓܼܝܼܓܼܵܐ܃ ܕܡܸܢܗܘܿܢ ܡܸܬܼܒܲܤܡܝܼܢܲܢ|
      block |ܒܗܲܢܝܼܐܝܼܬܼ ܚܙܵܬܼܵܐ ܕܗܵܢܵܐ ܟܠ ܪܘܼܚܵܢܵܝܬܼܵܐ܃ ܚܓܼܝܼܪܵܐ ܚܙܵܬܼܵܐ ܡ̣ܢ|
      block |ܦܘܼܪܫܵܢܵܐ܃ ܒܲܛܝܼܠ ܟܝܵܢܵܐ ܡ̣ܢ ܤܵܥܘܿܪܘܼܬܼܵܐ܃ ܓܠܝܼܙܵܐ ܢܲܦܫܵܐ ܡ̣ܢ|
      block |ܕܲܠܡܲܪܓܵܫܘܼ ܒܗܸܢܝܵܢܹܗ ܕܫܸܡܫܵܐ ܬܪܲܝܵܢܵܐ ܕܲܕܼܢܝܼܚ ܥܲܠ ܟܠ܃ ܡܸܛܠ|
      block |ܤܝܵܡܵܐ ܓܘܼܫܡܵܢܵܝܵܐ ܕܒܹܗ ܡܸܬܼܡܤܸܣ ܨܼܡܚܹܗ ܕܲܫܪܵܪܵܐ ܕܠܵܐ|
      block |ܢܸܫܬܲܡܪܘܼܢ ܠܘܵܬܲܢ܁ ܡܵܕܹܝܢ܃ ܐܵܠܨܵܐܝܼܬܼ ܡܸܬܼܒܲܥ݁̈ܝܵܢ ܗܵܠܹܝܢ ܟܠܗܹܝܢ|
      block |ܕܐܸܬܼܐܡܲܪ܁ ܘܡܸܛܠ ܕܲܠܡܲܚܤܸܢ ܟܠܗܹܝܢ ܗܵܠܹܝܢ ܕܠܵܐ ܒܘܼܨܵܪ|
      block |ܡܸܫܬܲܟܼ̈ܚܢ ܒܚܲܕܼ ܒܲܪܢܵܫܵܐ܃ ܐܵܦܠܵܐ ܤܲܓܝܼ̈ܐܹܐ ܡܸܫܬܲܟܼܚܝܼܢ ܕܡܵܛܹ̇ܝܢ|
      block |ܠܫܘܼܡܠܵܝܵܐ ܡܢܵܬܵܢܵܝܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܚܲܤܝܼܪܘܼܬܼܵܐ ܡ̇ܢ ܕܐܲܝܟܼ|
      block |ܗܵܟܲܢܵܐ܃ ܡ̣ܢ ܠܵܐ ܤܵܦܩܘܼܬܼܵܐ ܕܡܲܕܥܵܐ܃ ܡ̣ܢ ܠܵܐ ܚܢܵܝܘܼܬܼܵܐ ܕܢܝܼܫܵܐ܃|
    block
      block |ܡ̣ܢ ܠܵܐ ܡܥܲܬܕܘܼܬܹܗ ܕܨܸܒܼܝܵܢܵܐ܃ ܡ̣ܢ ܚܲܤܝܼܪܘܼܬܼܵܐ ܕܕܲܟܼܝܘܼܬܼܵܐ܃|
      block |ܡ̣ܢ ܠܵܐ ܫܟܼܝܼܚܘܼܬܼܗܘܿܢ ܕܫܲܒܵܠܹ̈ܐ܃ ܡ̣ܢ ܟܸܠܝܵܢܵܐ ܕܛܲܝܒܿܘܼܬܼܵܐ܁ ܠܵܐ|
      block |ܠܲܡ ܝܵܐܹ̇ܐ ܥܘܼܬܼܪܵܐ ܠܤܲܟܼܠܵܐ܃ ܘܐܵܦܠܵܐ ܠܥܲܒܼܕܵܐ ܕܢܸܫܬܲܠܲܛ|
      block |ܒܪܵܘܪ̈ܒܼܵܬܼܵܐ܁ ܡ̣ܢ ܥܘܼܘܵܟܹ̈ܐ ܕܙܲܒܼܢܵܐ܃ ܘܐܲܬܼܪܵܐ܃ ܘܦܲܪܨܘܿܦܵܐ܁|
  block 68
    block
      block |ܪܹ̈ܫܹܐ ܡܤܲܝ̈ܟܹܐ܁ ܤܚ܁|
    block
      block |ܝܵܕܼܥܝܼܬܿܘܿܢ ܐܲܚܲܝ̈܃ ܕܥܲܝܢܵܐ ܡܸܬܼܪܲܓܼܫܵܢܝܼܬܼܵܐ ܝܑܼܚܝܼܕܼܵܐܝܼܬܼ ܒܝܲܕܼ ܚܲܝܠܵܗ̇|
      block |ܗܵܘ̇ ܚܵܙܘܿܝܵܐ܃ ܗܵܘ̇ ܕܐܲܝܟܼ ܕܲܒܼܤܝܼܠܘܿܢܵܐ ܡܸܕܸܡ ܡ̣ܢ ܡܘܼܚܵܐ|
      block |ܡܸܫܬܲܡܲܪ ܠܘܵܬܼܵܗ̇܃ ܒܸܠܥܵܕܼ ܡ̣ܢ ܕܢܸܫܬܵܘܬܲܦ ܥܲܡ ܢܘܼܗܪܵܐ|
      block |ܐ̄ܚܪܹܢܵܐ܃ ܠܵܐ ܡܸܫܟܿܚܵܐ ܕܲܬܼܩܲܒܸܠ ܦܘܼܪ̈ܫܵܢܹܐ ܕܨܸܒܼ̈ܘܵܬܼܵܐ܁ ܟܠܗܹܝܢ|
      block |ܡܸܬܼܪ̈ܲܓܼܫܵܢܝܵܬܹܗ ܕܲܟܼܝܵܢܵܐ܃ ܫܲܘܝܵܐܝܼܬܼ ܡܛܲܪ̈ܤܵܢ ܥܲܡ ܡܸܬܼܚܲܕܼܸܥܵܢ̈ܝܵܬܹܗ|
      block |ܕܕܘܼܒܵܪܵܐ ܕܪܘܼܚ ܒܗܵܢܵܐ ܦܸܚܡܵܐ܁ ܘܚܲܝܠܵܐ ܗܵܘ̇ ܟܝܵܢܵܝܵܐ ܕܡܲܕܥܵܐ܃|
      block |ܕܐܵܦ ܡܸܫܬܲܡܲܗ ܝܑܼܕܲܥܬܼܵܐ ܢܲܦܫܵܢܵܝܬܼܵܐ܃ ܒܸܠܥܵܕܼ ܕܲܢܩܲܒܸܠ ܢܘܼܗܪܵܐ|
      block |ܐܲܠܵܗܵܝܵܐ܃ ܕܬܸܫܬܵܘܬܲܦ ܢܲܦܫܵܐ ܒܬܹܐܘܿܪܝܼܵܗ̇ ܠܲܫܪܵܪܵܐ܃ ܠܵܐ ܡܸܫܟܚܚܵܐ܁|
      block |ܗܵܘ̇ ܕܡ̣ܢ ܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ܃ ܒܵܬܲܪ ܕܡܸܬܼܒܲܢܝܵܐ ܒܚܘܼܠܡܵܢܵܐ|
      block |ܟܝܵܢܵܝܵܐ ܡܢܵܬܼܵܐ ܚܵܫܘܿܫܬܼܵܐ ܕܢܲܦܫܵܐ܃ ܡܸܬܼܩܢܸܐ܃ ܤܲܓܝܼ̈ܐܹܐ ܟܹܐܡܲܬܼ|
      block |ܐܲܡܪܲܚܘ ܕܥܲܡ ܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ܃ ܒܪܲܗܛܵܐ ܦܝܼܠܵܤܘܿܦܵܝܵܐ|
      block |ܟܲܕܼ ܥܲܠ ܗܵܕܹܐ ܝܑܼܚܝܼܕܼܵܐܝܼܬܼ ܐܸܤܬܡܸܟܼܘ܃ ܐܵܦ ܡ̣ܢ ܫܪܵܪܵܐ ܕܐܲܚܝܼܕܝܼܢ܃|
      block |ܫܓܼܵܘ܁ ܘܚܵܙܘܿܝܘܼܬܼܵܐ ܕܲܥܝܵܕܼܵܐ܃ ܐܵܘܒܸܿܕܼܘ܁ ܘܐܲܝܟܼ ܥܲܝ̈ܢܹܐ ܕܒܼܵܐܐܲܪ|
      block |ܫܪܲܓܼܪ̈ܵܓܼܝܵܬܼܵܐ ܚܵܙ̈ܝܵܢ܃ ܡܸܛܠ ܢܲܤܝܼܤܘܼܬܼܵܐ ܕܲܚܙܵܝܗܹܝܢ܃ ܕܡܸܬܼܟܿܠܸܐ|
      block |ܡ̣ܢ ܡܠܘܿܐܹ̈ܐ ܪ̈ܲܛܝܼܒܹܐ ܕܲܒܼܗܹܝܢ܃ ܟܠܚܲܕܼ ܚܲܕܼ ܡܸܢܗܘܿܢ܃ ܠܲܚܕܼܵܐ|
    block
      block |ܕܡܘܼܬܼܵܐ ܕܡܸܬܼܗܲܓܓܼܵܐ ܗ̄ܘ̣ܵܬܼ ܩܕܼܵܡܵܘܗܝ܃ ܐܸܤܬܿܒܲܪ ܠܹܗ ܫܪܵܪܵܐ܁|
      block |ܘܟܲܕܼ ܐܸܬܼܟܲܢܲܫܹ̈ܝܢ ܕܸܡ̈ܘܵܬܼܵܐ ܟܠܗܹܝܢ ܕܟܼܠܗܘܿܢ ܠܲܚܕܵܐ܃ ܐܸܬܼܚܙܝܼ|
      block |ܬܲܡܵܢ ܚܠܵܦ ܚܲܕܼ܃ ܕܸܡ̈ܘܵܬܼܵܐ ܤܲܓܼܝܼ̈ܐܵܬܼܵܐ ܕܘܼܟܲܬܼ ܫܪܵܪܵܐ܁ ܘܗܵܕܹܐ|
      block |ܓܸܕܼܫܲܬ̤ ܠܗܘܿܢ܃ ܒܗܵܝ̇ ܕܥܲܠ ܙܸܠܓܹ̈ܐ ܕܛܲܝܒܿܘܼܬܼܵܐ܃ ܗܵܝ̇ ܕܲܒܼܕܼܘܼܟܵܝܵܐ|
      block |ܕܢܲܦܫܵܐ ܡܲܙܠܓܼܵܐ܃ ܠܵܐ ܫܲܐܸܠ̣ܘ܁ ܫܪܵܪܵܐ ܐܝܼܬܼܵܘܗܝ܃ ܡܲܪܓܫܵܢܘܼܬܼܵܐ|
      block |ܕܥܲܠ ܐܲܠܵܗܵܐ܃ ܕܒܲܪܓܸܫܬܼܵܐ ܕܪܸ̈ܓܼܫܵܘܗܝ ܪ̈ܘܼܚܵܢܹܐ ܕܗܵܘܢܵܐ܃ ܗ̤ܘ|
      block |ܐ̄ܢܵܫ ܒܲܩܢܘܿܡܹܗ ܛܵܥܹ̇ܡ ܠܵܗ̇܁|
      block |ܗܲܒܵܒܼܵܐ ܕܹܝܢ ܕܝܼܕܲܥܬܼܵܐ ܕܪܘܼܚ܃ ܚܘܼܒܵܐ ܐܲܠܵܗܵܝܵܐ܁ ܗܵܘ̇ ܕܲܒܼܝܲܕܼ|
      block |ܤܘܼ̈ܟܵܠܹܐ ܡܫܲܠܗ̈ܒܼܵܢܹܐ܃ ܕܲܒܼܝܲܕܼܸ ܪܘܼܚܵܐ ܡ̣ܢ ܨܠܘܿܬܼܵܐ ܡܸܫܬܲܟܼܚܝܼܢ܃|
      block |ܗܵܘܹ̇ܐ܁ ܚܘܼܒܵܐ ܐܝܼܬܼܵܘܗܝ܃ ܦܹܐܪܵܐ ܕܲܨܠܘܿܬܼܵܐ܁ ܕܲܒܼܝܲܕܼ ܬܹܐܘܿܪܝܼܵܐ ܕܡܵܢܵܗ̇|
      block |ܢܵܓܼܕܵܐ ܠܹܗ ܠܗܵܘܢܵܐ ܠܵܐ ܡܸܤܬܲܒܼܥܵܢܵܐܝܼܬܼ ܠܪܸܚܡܬܼܵܗ̇܃ ܟܲܕܼ|
      block |ܢܚܲܡܤܸܢ ܒܵܗ̇ ܕܠܵܐ ܩܘܼܛܵܥ܃ ܐܸܢ ܒܗܵܝ̇ ܕܡܸܬܼܪܲܓܼܫܵܢܵܐܝܼܬܼ ܘܲܒܼܝܲܕܼ|
      block |ܦܲܓܼܪܵܐ܃ ܘܐܸܢ ܗܵܝ̇ ܕܲܒܼܝܲܕܼ ܙܵܘܥܵܐ ܫܲܠܝܵܐ ܕܬܲܪܥܝܼܬܼܵܐ ܬܨܲܠܸܐ|
      block |ܚܲܡܝܼܡܵܐܝܼܬܼ ܘܚܲܪܝܼܦܵܐܝܼܬܼ܁ ܨܠܘܿܬܼܵܐ ܐܝܼܬܹܝܗ̇܃ ܡܝܼܬܼܘܼܬܼܵܐ ܕܙܵܘ̈ܥܹܐ|
      block |ܕܨܸܒܼܝܵܢܵܐ ܡ̣ܢ ܚܲܝܹ̈ܐ ܕܒܸܤܪܵܐ܁ ܫܲܘܝܵܐ ܗ̣̄ܝ ܓܹܝܪ ܘܗܵܝ̇ ܕܲܢܨܲܠܸܐ|
      block |ܚܲܬܿܝܼܬܵܐܝܼܿܬܼ܃ ܘܗܵܝ̇ ܕܲܢܡܘܼܬܼ ܡ̣ܢ ܥܵܠܡܵܐ܃ ܘܗܵܕܲܐ ܗ̣̄ܝ ܗܵܝ̇|
      block |ܕܢܸܟܼܦܘܿܪ ܐ̄ܢܵܫ ܒܢܲܦܫܹܗ܁ ܗܵܢܵܘ ܕܹܝܢ܃ ܕܬܸܗܘܸܐ ܐܲܡܝܼܢ ܒܲܨܠܘܿܬܼܵܐ܁|
      block |ܝܑܼܕܲܝܼܥ ܗ̄ܘ̣ ܠܝܵܕܼ̈ܥܲܝ ܟܬܼܵܒܹ̈ܐ܃ ܕܲܨܠܘܿܬܼܵܐ ܚܲܬܿܝܼܬܬܵܐ܃ ܡܵܢܲܐ ܗ̣̄ܝ|
      block |ܒܥܵܬܼܵܗ̇܁ ܘܝܼܕܼܝܼܥܵܐ ܗ̣̄ܝ܃ ܕܐܲܝܠܹܝܢ ܕܲܠܗܵܢܵܐ ܪܸܥܝܵܢܵܐ ܝܑܼܚܝܼܕܼܵܝܵܐ ܩܲܒܸܠ̣ܘ|
      block |ܥܠܲܝܗܘܿܢ܃ ܕܲܨܠܘܿܬܼܵܐ ܝܑܼܚܝܼܕܼܵܝܬܼܵܐ ܢܸܩܢܘܿܢ ܒܫܸ̈ܐܠܵܬܼܗܘܿܢ܃ ܕܲܠܩܘܼܒܼܠܵܐ|
      block |ܕܪܸܓܲܬܼܗܘܿܢ܃ ܠܵܐ ܗܵܘܹ̇ܝܢ ܒܝܵܬܼܗܘܿܢ܃ ܕܲܢܥܝܼܪܘܼܢ ܫܓܼܘܼ̈ܫܝܹܐ ܥܲܠ|
      block |ܢܲܦܫܗܘܿܢ ܡܸܛܠ ܚܲܫܹ̈ܐ ܤܲܩܘܼ̈ܒܼܠܵܝܹܐ ܕܒܼܵܬܲܪ ܨܠܘܿܬܼܵܐ ܒܢܲܦܫܗܘܿܢ|
    block
      block |ܡܙܝܼܥܝܼܢ܁ ܡܵܕܹܝܢ ܚܘܼܒܵܐ ܕܐܲܠܵܗܵܐ܃ ܒܲܟܼܦܘܼܪܝܵܐ ܕܢܲܦܫܵܐ ܡܸܫܬܿܟܲܚ܁|
      block |ܐܲܝܟܲܢܵܐ ܗܵܟܹܝܠ ܕܡ̣ܢ ܙܲܪ̈ܥܲܝ ܕܘܼܥܬܹܗ ܕܨܵܘܡܵܐ ܫܸܒܲܠ ܢܲܟܼܦܘܼܬܼܵܐ|
      block |ܫܵܘܚܵܐ܃ ܗܵܟܲܢܵܐ ܡ̣ܢ ܤܲܒܼܥܘܼܬܼܵܐ ܦܲܚܙܘܼܬܼܵܐ܃ ܘܡ̣ܢ ܡܲܠܝܘܼܬܼܵܐ|
      block |ܨܲܚܢܘܼܬܼܵܐ܁ ܥܲܠ ܟܲܪܤܵܐ ܕܹܝܢ ܕܟܲܦܢܵܐ܃ ܠܵܐ ܡܸܡܬܼܘܿܡ ܡܕܝܼܩܝܼܢ|
      block |ܚܘܼ̈ܫܵܒܹܐ ܙܲܠܝܼ̈ܠܹܐ܁ ܟܠ ܡܹܐܟܼܘܼܠܬܼܵܐ ܕܹܝܢ ܕܡܸܬܼܩܲܒܿܠܵܐ ܠܓܼܵܘ ܡܸܢܲܢ܃|
      block |ܬܵܘܤܲܦܬܼܵܐ ܗܵܘ̇ܝܵܐ ܒܟܼܘܼ̈ܡܘܿ ܕܙܲܪܥܵܐ ܟܝܵܢܵܝܵܐ ܕܡܸܬܼܟܲܢܲܫ ܒܦܲܓܼܪܲܢ܁|
      block |ܘܡܵܐ ܕܐܸܬܼܡܠܝܼܘ ܗܲܕܵܡܹ̈ܐ ܐܘܿܪ̈ܓܵܢܵܝܹܐ ܒܫܸܚܠܵܐ ܕܡ̣ܢ ܟ̱ܠܹܗ ܦܲܓܼܪܵܐ|
      block |ܕܲܠܬܲܡܵܢ ܗܵܘܹ̇ܐ܃ ܐܸܢ ܓܕܲܫ̣ ܘܲܚ̣ܙܵܐ ܦܲܓܼܪܵܐ܃ ܐܵܘ ܪܚܸܫ̣ ܒܠܸܒܵܐ|
      block |ܥܘܼܗܕܵܢܵܐ ܡܸܕܸܡ ܕܠܵܐ ܡ̣ܢ ܨܸܒܼܝܵܢܵܐ܃ ܥܲܡܹܗ ܕܚܘܼܫܵܒܼܵܐ ܒܲܪ ܫܵܥܬܹܗ܃|
      block |ܡܠܘܿܐܵܐ ܗܲܢܝܼܐܵܐ ܡܸܬܿܬܿܙܝܼܥ ܡ̣ܢ ܬܲܡܵܢ܃ ܘܡܸܫܬܲܡܲܪ ܒܟܼܠܹܗ|
      block |ܓܘܼܫܡܵܐ܁ ܐܲܝܟܲܢܵܐ ܕܐܵܦܸܢ ܤܲܓܝܼ ܢܸܗܘܸܐ ܚܲܝܠܬܼܵܢ ܪܸܥܝܵܢܵܐ ܘܲܢܟܸܦ|
      block |ܘܲܙܗܸܐ ܒܙܵܘܥܵܘ̈ܗܝ܃ ܒܝܲܕܼ ܡܲܪܓܫܵܢܘܼܬܼܵܐ ܗܵܝ̇ ܕܗܲܕܵܡܹ̈ܐ܃ ܒܲܪ|
      block |ܫܵܥܬܹܗ ܡܸܬܿܕܵܘܕܼܵܐ ܦܵܪܘܿܫܘܼܬܹܗ܃ ܘܐܲܝܟܼ ܕܡ̣ܢ ܪܵܘܡܵܐ ܡܸܕܸܡ|
      block |ܡܸܬܿܬܲܚܬܸܐ ܡ̣ܢ ܐܲܝܟܵܐ ܕܩܵܐܹ̇ܡ܁ ܘܚܲܪܤܝܘܼܬܼܵܐ ܕܚܘܼܫܵܒܼܵܘ̈ܗܝ܃|
      block |ܡܸܬܼܥܲܪܓܠܵܐ܁ ܘܢܲܟܼܦܘܼܬܹܗ ܙܗܝܼܬܼܵܐ܃ ܡܸܨܛܲܐܝܵܐ ܒܕܼܘܼܘܵܕܹܗ ܕܲܒܼܚܲܫܵܐ|
      block |ܗܵܘ̇ ܕܢܵܨܹ̇ܦ ܒܠܸܒܵܐ܃ ܒܝܵܩܘܿܕܼܘܼܬܼܵܐ ܕܗܲܕܵܡܹ̈ܐ܁ ܘܡܸܚܕܼܵܐ ܦܸܠܓܵܐ|
      block |ܕܚܲܝܠܹܗ ܡܸܫܬܲܦܲܠ܃ ܐܲܝܟܼ ܐ̄ܢܵܫ ܢܹܐܡܲܪ܃ ܘܲܠܢܝܼܫܹܗ ܩܲܕܼܡܵܝܵܐ|
      block |ܕܤܲܒܼܪܹܗ ܡܸܬܼܢܫܸܐ܁ ܘܟܲܕܼ ܠܵܐ ܥܲܠ̣ ܠܐܵܓܼܘܿܢܵܐ܃ ܡܸܫܬܟܲܚ ܠܹܗ|
      block |ܚܲܝܵܒܼܵܐ ܕܠܵܐ ܬܲܟܼܬܘܼܫܵܐ ܘܲܕܼܠܵܐ ܥܲܡܠܵܐ ܕܲܒܼܥܸܠܕܲܪܹܗ܃ ܘܕܲܡܚܲܝܲܒܼ|
      block |ܬܚܹܝܬܼ ܨܸܒܼܝܵܢܵܐ ܡܫܲܦܠܵܐ ܕܦܲܓܼܪܵܐ܁ ܗܵܢܵܐ ܟ̱ܠܹܗ ܥܵܨܹ̇ܐ ܬܘܼܪܤܵܝܵܐ|
    block
      block |ܪܲܒܵܐ ܘܤܲܒܼܥܵܐ ܐܲܡܝܼܢܵܐ܃ ܠܨܸܒܼܝܵܢܵܐ ܫܲܦܝܼܪܵܐ ܕܒܲܪܢܵܫܵܐ܃ ܕܟܲܕܼ ܡܸܬܿܕܲܒܲܪ|
      block |ܬܲܩܢܵܐܝܼܬܼ ܒܲܠܡܹܐܢܵܐ ܕܢܲܟܼܦܘܼܬܼܵܐ܃ ܡܸܬܼܪܟܸܢ ܠܡܸܫܠܲܡ ܠܗܵܘ̇|
      block |ܡܸܕܸܡ ܕܠܵܐ ܡܸܡܬܼܘܿܡ ܐܸܬܼܪܟܸܢ ܐܸܨܛܒܼܝܼ ܕܢܸܤܲܩ ܥܲܠ ܒܵܠܹܗ܁|
      block |ܘܟܲܕܼ ܕܲܡܝܲܟܼ ܒܲܠܚܘܿܕܼܵܘܗܝ܃ ܟܸܢܫܵܐ ܕܚܘܼ̈ܫܵܒܹܐ ܕܲܥܛܝܼܦܝܼܢ ܕܸܡ̈ܘܵܬܼܵܐ|
      block |ܙܲܠܝܼ̈ܠܵܬܼܵܐ ܟܪܝܼܟܼܝܼܢ ܠܹܗ܁ ܘܲܥܒܼܝܼܕܼܵܐ ܠܗܘܿܢ ܬܸܫܘܝܼܬܹܗ ܗܵܝ̇ ܕܟܼܝܼܬܼܵܐ܃|
      block |ܒܹܝܬܼ ܚܸܙܘܹ̈ܐ ܘܦܘܼܬܿܩܵܐ ܕܙܵܢ̈ܝܵܬܼܵܐ܃ ܟܲܕܼ ܤܵܥܲܪ ܘܲܡܡܲܠܸܠ ܥܲܡܗܘܿܢ|
      block |ܒܪܵܘܵܝܘܼܬܼܵܐ ܕܚܘܼ̈ܫܵܒܹܐ܃ ܘܲܡܛܲܢܸܦ ܠܗܲܕܵܡܵܘ̈ܗܝ ܚܤܲܝ̈ܵܐ܃ ܟܲܕܼ ܠܵܐ|
      block |ܩܲܪܝܼܒܼܵܐ ܠܹܗ ܐܲܢ̄ܬܿܬܼܵܐ܁|
      block |ܐܲܝܢܵܘ ܝܲܡܵܐ ܕܗܵܟܲܢܵܐ ܡܸܫܬܓܸܫ ܘܡܸܬܿܛܲܪܛܲܥ ܡ̣ܢ ܟܝܼ̈ܡܘܿܢܹܐ܃|
      block |ܐܲܝܟܼ ܡܵܐ ܕܡܸܫܬܿܓܸܫ ܗܵܘܢܵܐ ܬܲܩܢܵܐ ܒܥܘܼܫܢܵܐ ܕܓܲܠܠܹ̈ܐ|
      block |ܕܡܸܬܿܬܥܝܼܪܝܼܢ ܥܠܵܘܗܝ ܒܝܲܡܵܐ ܕܓܘܼܫܡܹܗ܃ ܡ̣ܢ ܡܲܠܝܘܼܬܼܵܗ̇|
      block |ܕܟܲܪܤܵܐ ܐܘܿ ܢܲܟܼܦܘܼܬܼܵܐ܃ ܟܡܵܐ ܡܸܙܕܲܗܸܐ ܫܘܼܦܪܹܟܼܝ ܒܡܲܕܼܡܟܼܵܐ|
      block |ܕܥܲܠ ܐܲܪܥܵܐ ܘܚܲܫܵܐ ܕܟܲܦܢܵܐ܃ ܕܦܵܪܕܵܐ ܡܸܢܵܗ̇ ܫܸܢܬܼܵܐ ܡ̣ܢ ܢܵܚܘܿܒܼܘܼܬܼܵܐ|
      block |ܕܦܲܓܼܪܵܐ ܘܤܲܦܝܼܩܘܼܬܼܵܐ ܕܟܲܪܤܵܐ܃ ܕܲܥܒܼܝܼܕܼܵܐ ܓܘܼܒܵܐ ܥܲܡܝܼܩܵܐ ܒܹܝܬܼ|
      block |ܐܸܠܥܹ̈ܐ ܠܲܡ̈ܥܲܝܵܐ܃ ܡܸܛܠ ܚܤܝܼܟܼܘܼܬܼܵܗ̇ ܕܤܲܝܒܵܪܬܵܐ! ܥܲܠ ܡܹܐܟܼܘܼܠܬܼܵܐ|
      block |ܕܹܝܢ ܘܲܢܝܵܚܵܐ ܕܡܸܬܼܢܲܤܒܝܼܢ ܠܓܼܵܘ ܡܸܢܲܢ܃ ܕܸܡ݁̈ܘܵܬܼܵܐ ܤܲܢ̈ܝܵܬܼܵܐ ܘܨܲܠܡܹ̈ܐ|
      block |ܡܫܲܟܿܪܹ̈ܐ ܡܸܬܼܓܲܒܼܠܝܼܢ ܘܗܵܘܹ̇ܝܢ ܡܸܢܗܘܿܢ܁ ܘܢܵܦ̇ܩܝܼܢ ܡܸܬܼܚܵܘܹܝܢ ܠܲܢ|
      block |ܒܐܲܬܼܪܵܐ ܟܲܤܝܵܐ ܕܪܸܥܝܵܢܲܢ܃ ܘܲܡܓܲܪܓܼܝܼܢ ܠܲܢ ܠܫܵܘܬܵܦܘܼܬܼܵܐ|
      block |ܕܥܲܡܗܘܿܢ ܟܲܤܝܵܐܝܼܬܼ ܒܤܘܼܥܪܵܢܹܐ ܨܲܚܢܹ̈ܐ܃ ܤܘܼܦܵܩܵܗ̇ ܕܹܝܢ|
      block |ܕܟܲܪܤܵܐ܃ ܐܲܬܼܪܵܐ ܨܲܕܼܝܵܐ ܥܵܒܹ̇ܕܼ ܠܵܗ̇ ܠܬܲܪܥܝܼܬܼܵܐ܃ ܕܲܨܕܹܐ ܡ̣ܢ ܚܘܼ̈ܫܵܒܹܐ܃|
      block |ܘܲܫܠܸܐ ܡ̣ܢ ܟ̱ܠܹܗ ܪܵܘܒܵܐ ܕܡܲܚܫ̈ܒܼܵܬܼܵܐ܁ ܗܵܝ̇ ܕܹܝܢ ܕܡܲܠܝܵܐ ܘܤܲܒܿܝܼܥܵܐ܃|
      block |ܐܲܬܼܪܵܐ ܕܚܸܙ̈ܘܵܢܹܐ ܘܬܹܐܛܪܘܿܢ ܥܵܒܹܕܼ ܠܵܗ̇܃ ܘܐܵܦܸܢ ܒܚܘܼܪܒܵܐ|
    block
      block |ܘܒܲܠܚܘܿܕܲܝܢ ܐܲܝܼܬܲܝܢ܁ ܤܲܒܼܥܵܐ ܠܲܡ܃ ܤܲܓܝܼ̈ܐܵܬܼܵܐ ܪܵܐܹܓܼ܁ ܕܲܫ̣ܘܲܝܬܿ|
      block |ܒܛܝܼܒܿܘܼܬܼܵܐ ܐܲܠܵܗܵܝܵܬܐ ܠܠܵܐ ܚܵܫܘܿܫܘܼܬܼܵܐ ܕܢܲܦܫܵܐ ܬܸܤܬܲܟܲܠ܃ ܠܵܘ|
      block |ܡ̣ܢ ܗܵܝ̇ ܕܠܵܐ ܢܸܥܒܿܪܘܼܢ ܒܵܟܼ ܚܘܼ̈ܫܵܒܹܐ ܤܢܲܝ̈ܵܐ܃ ܐܵܘ ܟܹܝܬܼ ܪܦܵܬܼܵܐ|
      block |ܕܙܵܘ̈ܥܹܐ ܕܲܒܼܓܼܘܼܫܡܵܐ܃ ܕܠܵܐ ܡܲܨܝܵܐ܁ ܐܵܦܠܵܐ ܡ̣ܢ ܗܵܝ̇ ܕܙܵܟܹ̇ܐ ܐܲܢ̄ܬܿ|
      block |ܠܗܘܿܢ ܦܫܝܼܩܵܐܝܼܬܼ܃ ܟܲܕܼ ܟܠ ܟ̱ܠܹܗ ܠܵܐ ܡܸܬܿܛܲܡܲܐ ܪܸܥܝܵܢܵܐ ܐܵܘ|
      block |ܡܸܫܬܿܓܸܫ܃ ܐܵܦܸܢ ܪܲܒܲܬܼ ܡܥܲܠܝܵܐ ܗܵܕܹܐ܁ ܐܸܠܵܐ ܡ̣ܢ ܗܵܝ̇ ܕܡ̣ܢ|
      block |ܦܘܼܠܚܵܢܵܐ ܡܝܲܬܪܵܐ ܕܡܲܕܥܵܐ܃ ܐܵܦܠܵܐ ܡܸܫܬܒܸܩ ܗܵܘܢܵܐ ܕܢܲܩܪܸܒܼ|
      block |ܥܲܡܗܘܿܢ ܘܲܢܤܝܼܦ ܐܸܢܘܿܢ܁ ܐܸܠܵܐ ܡܵܐ ܕܐܲܕܼܝܼܩ̣ܘ ܚܘܼ̈ܫܵܒܹܐ܃ ܡܸܬܚܛܵܦܘܼ|
      block |ܡܸܬܼܚܛܸܦ ܡ̣ܢ ܨܹܐܕܲܝܗܘܿܢ܃ ܒܲܩܛܝܼܪܵܐ ܕܡܸܕܸܡ ܕܲܠܒܲܪ ܡ̣ܢ|
      block |ܨܸܒܼܝܵܢܵܐ܃ ܕܡ̣ܢ ܥܝܵܕܼܵܐ ܘܡ̣ܢ ܛܲܝܒܿܘܼܬܼܵܐ ܠܒܼܝܼܟܼ ܚܡܝܼܪܵܐ ܒܓܼܵܘ|
      block |ܠܸܒܵܐ܃ ܕܐܝܼܬܼܵܘܗܝ ܒܲܝܬܹܗ ܕܡܲܕܿܥܵܐ܁ ܐ̄ܚܪܹܢܵܐ ܗ̄ܘ̣ ܗܵܘܢܵܐ|
      block |ܐܵܓܼܘܿܢܸܤܛܵܐ܃ ܘܲܐ̄ܚܪܹܢܵܐ ܗ̄ܘ̣ ܛܲܟܼܤܵܐ ܕܟܼܵܗܢܘܼܬܼܵܐ܁ ܪܸܥܝܵܢܵܐ|
      block |ܕܲܒܼܪ̈ܲܚܡܹܐ ܫܡܲܝܵܢܹ̈ܐ ܡܝܼܬܼ ܠܥܵܠܡܵܐ܃ ܚܘܼ̈ܫܵܒܹܐ ܒܲܠܚܘܿܕܼ ܫܚܝܼ̈ܡܹܐ|
      block |ܗܵܘܹ̇ܝܢ ܠܘܵܬܹܗ ܥܲܠ ܨܸܒܼ̈ܘܵܬܼܵܐ܃ ܕܠܵܐ ܬܲܟܼܬܘܼܫܵܐ ܕܐܵܓܼܘܿܢܵܐ܁ ܘܐܸܢ|
      block |ܡ̣ܢ ܙܵܘܥܵܐ ܕܗܲܕܵܡܹ̈ܐ܃ ܡܲܪܓܫܵܢܘܼܬܼܵܐ ܕܠܵܐ ܕܡܘܼܬܼܵܐ܁ ܓܡܝܼܪܘܼܬܼܵܐ|
      block |ܕܥܲܡ ܒܸܤܪܵܐ ܘܲܕܼܡܵܐ ܟܕܼܝܼܢܵܐ܃ ܡܲܡܠܵܟܼܘܼ ܡܲܡܠܟܼܵܐ ܥܲܠ ܐܲܝܠܹܝܢ|
      block |ܕܡ̣ܢ ܒܸܤܪܵܐ ܘܲܕܼܡܵܐ ܢܵܒܼ̇ܥܝܼܢ܃ ܘܠܵܘ ܡܒܲܛܵܠܘܼ ܡܒܲܛܠܵܐ ܠܗܹܝܢ|
      block |ܠܕܼܝܼ̈ܠܵܝܵܬܹܗ ܕܲܟܼܝܵܢܵܐ܃ ܟܲܕܼ ܥܕܲܟܹܝܠ ܒܚܲܝܹ̈ܐ ܕܡ̣ܢ ܐܸܤܛܘܼ̈ܟܼܤܹܐ ܪܵܦܹ̇ܬܼ|
      block |ܙܵܘܥܵܐ ܕܚܲܝܘܼܬܹܗ܃ ܘܡ̣ܢ ܐܲܪܒܿܥܵܐ ܟܘܼ̈ܡܘܿ ܫܲܬܼܐܸܤܬܼܵܐ ܕܲܗܘܵܝܹܗ|
      block |ܢܵܤܹ̇ܒܼ ܫܘܼ̈ܚܠܵܦܹܗ ܒܟܼܠ ܪ̈ܦܵܦܝܼܢ܁|
  block 69
    block
      block |ܕܐܲܝܟܲܢ ܙܵܕܹܩ ܠܦܵܪ̈ܘܿܫܹܐ ܠܡܸܬܲܒܼ ܒܫܸܠܝܵܐ܁ ܤܛ܁|
    block
      block |ܫܡܲܥ ܚܲܒܿܝܼܒܼܝ܃ ܠܡܸܕܸܡ ܕܐܵܡܲ݁ܪ ܠܵܟܼ ܚܘܼܒܲܢ܁ ܐܸܢ ܒܵܥܹ̇ܐ ܐܲܢ̄ܬܿ|
      block |ܕܠܵܐ ܢܸܗܘܘܿܢ ܥܲܡ̈ܠܲܝܟ ܤܪ̈ܝܼܩܹܐ ܘܝܵܘܡܲܝ̈ܟ ܒܲܛܝܼ̈ܠܹܐ܃ ܘܲܓܼܠܝܼܙ|
      block |ܡ̣ܢ ܝܘܼܬܼܪܵܢܵܐ ܕܡܸܤܬܲܟܸܐ ܠܦܵܪ̈ܘܿܫܹܐ ܒܕܼܘܼܒܵܪܵܐ ܕܫܲܠܝܘܼܬܼܵܐ܃|
      block |ܡܲܥܲܠܬܵܟܼ ܕܲܠܫܸܠܝܵܐ ܒܦܘܼܪܫܵܢܵܐ܃ ܘܠܵܐ ܗ̄ܘ̣ܵܐ ܒܝܘܼܒܵܠܵܐ ܕܲܙܢܵܐ|
      block |ܬܸܗܘܸܐ ܐܲܝܟܼ ܤܲܓܝܼ̈ܐܹܐ܁ ܐܸܠܵܐ ܢܸܗܘܸܐ ܢܝܼܫܵܐ ܤܝܼܡ ܠܪܸܥܝܵܢܵܟܼ܃|
      block |ܕܲܠܘܲܥܕܹܗ ܢܸܗܘܸܐ ܬܵܪܹܨ ܠܥܲܡ̈ܠܹܐ ܕܕܼܘܼܒܵܪ̈ܵܘܗܝ܁ ܘܫܲܐܸܠ܃ ܠܐܲܝܠܹܝܢ|
      block |ܕܫܲܦܝܼܪ ܡܦܵܤܝܼܢ܁ ܡ̣ܢ ܢܸܤܝܵܢܵܐ܃ ܘܠܵܐ ܗ̄ܘ̣ܵܐ ܡ̣ܢ ܩܸܪܝܵܢܵܐ ܒܲܠܚܘܿܕܼ܁|
      block |ܘܐܸܬܿܕܲܪܲܫ܃ ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܫܸܠܝܵܐ܁ ܘܠܵܐ|
      block |ܬܢܘܼܚ܃ ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ܁|
      block |ܘܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ܃ ܗ̤ܘܲܝܬܿ ܡܥܲܩܸܒܼ ܐܲܢ̄ܬܿ ܐܸܢܗ̤ܘ|
      block |ܕܒܼܐܘܼܪܚܵܐ ܪܵܕܹܐ ܐܲܢ̄ܬܿ܃ ܐܵܘ ܠܒܲܪ ܡܸܢܵܗ̇ ܤ̣ܛܲܝܬܿ ܒܚܲܕܼ ܡ̣ܢ|
      block |ܫܒܼܝܼ̈ܠܹܐ ܕܲܠܬܼܵܘܫܵܐ ܡܝܲܒܸܿܠ܁ ܘܠܵܐ ܬܗܲܝܡܸܢ܃ ܕܡ̣ܢ ܥܲܡ̈ܠܹܐ|
      block |ܒܲܠܚܘܿܕܼ ܓܠܲܝ̈ܵܐ ܡܸܬܼܓܡܲܪ ܕܘܼܒܵܪܵܐ ܚܲܬܝܼܬܼܵܐ ܕܫܸܠܝܵܐ܁ ܐܸܢܗ̤ܘ|
      block |ܕܲܠܡܸܕܸܡ ܕܐܸܫܟܲܚܘ ܐܲܒܼܵܗܲܝ̈ܢ ܨܵܒܹ̇ܐ ܐܲܢ̄ܬܿ ܠܡܲܕܼܪܵܟܼܘܼ ܒܢܸܤܝܵܢܵܐ|
      block |ܒܲܩܢܘܿܡܵܟܼ܃ ܢܸܗܘܘܿܢ ܠܵܟܼ ܝܲܕܼܥܹ̈ܐ ܘܐܵܬܼ̈ܘܵܬܼܵܐ ܟܲܤܝܵܐܝܼܬܼ ܒܢܲܦܫܵܟܼ|
      block |ܒܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ܃ ܕܡܸܢܗܘܿܢ ܡܸܫܬܵܘܕܲܥ ܐܲܢ̄ܬܿ ܫܪܵܪܵܐ|
      block |ܕܐܲܒܼܵܗܲܝ̈ܢ ܐܵܘ ܛܵܥܝܘܼܬܹܗ ܕܤܵܛܵܢܵܐ܁ ܙܥܘܿܪ̈ܝܵܬܼܵܐ ܕܹܝܢ ܡܸܢܗܘܿܢ|
      block |ܐܲܝܟܼ ܕܬܸܬܼܚܲܟܲܡ ܒܐܘܼܪܚܵܟܼ܃ ܐܝܼܬܲܝܗܹܝܢ ܗܵܠܹܝܢ܁|
    block
      block |ܐܸܡܲܬܼܝ ܕܒܲܗܘܵܝܵܟܼ ܕܲܒܼܫܸܠܝܵܐ܃ ܬܸܚܙܸܐ ܪܸܥܝܵܢܵܟܼ ܕܡܸܫܟܲܚ|
      block |ܚܹܐܪܵܐܝܼܬܼ ܠܡܸܬܼܚܲܫܵܚܘܼ ܒܙܵܘܥܵܘ̈ܗܝ ܒܲܕܼܝܲܡܝܼܢܵܐ܃ ܘܠܲܝܬܿ ܥܸܨܝܵܢܵܐ|
      block |ܒܲܡܫܲܠܛܘܼܬܹܗ ܥܲܠ ܚܲܕܼ ܡܸܢܗܘܿܢ܃ ܕܲܥ ܕܫܸܠܝܵܟܼ ܬܪܝܼܨܵܐ ܗ̄ܘ̣܁|
      block |ܘܐܸܢܗ̤ܘ ܬܘܼܒܼ ܕܟܲܕܼ ܡܫܲܡܸܫ ܐܲܢ̄ܬܿ ܒܦܘܼܪܫܵܢܵܐ ܬܸܫܡܸܫܬܵܟܼ ܠܒܲܪ|
      block |ܡ̣ܢ ܦܸܗܝܵܐ ܟܡܵܐ ܕܡܲܨܝܵܐ܃ ܡܸܢܫܹܠܝ ܡܸܬܼܦܤܸܩ ܦܸܬܼܓܼܵܡܵܐ ܡ̣ܢ|
      block |ܠܸܫܵܢܵܟܼ܃ ܘܪܵܡܹ̇ܐ ܥܲܠ ܢܲܜܫܵܟܼ ܤܘܼ̈ܛܡܹܐ ܕܫܸܬܼܩܵܐ ܕܲܠܒܲܪ ܡ̣ܢ|
      block |ܚܹܐܪܘܼܬܼܵܐ܃ ܘܗ̤ܝ ܗܵܕܹܐ ܢܵܩ̇ܦܵܐ ܠܐܲܡܝܼܢܘܼܬܼܵܐ܃ ܕܲܥ܃ ܕܠܲܩܕܼܵܡܲܝܟ|
      block |ܐܵܬܹ̇ܐ ܐܲܢ̄ܬܿ ܒܫܸܠܝܵܟܼ܃ ܘܫܲܪܝܲܬ̤ ܡܸܬܼܥܲܦܦܵܐ ܦܫܝܼܛܘܼܬܹܗ܁ ܫܸܠܝܵܐ ܓܹܝܪ|
      block |ܦܫܝܼܛܵܐ ܒܹܝܬܼ ܟܹܐܢܘܼܬܼܵܐ܃ ܡܲܤܠܝܵܐ ܐܝܼܬܼܵܘܗܝ܁ ܘܟܼܠ ܕܘܼܒܵܪܵܐ|
      block |ܦܫܝܼܛܵܐ܃ ܐܲܝܟܼ ܗܲܕܵܡܵܐ ܝܑܼܚܝܼܕܼܵܝܵܐ ܡܫܵܘܚܲܕܼ ܡ̣ܢ ܐܝܼܠܵܐ ܚܫܝܼܒܼ ܒܹܝܬܼ|
      block |ܚܲܟܿܝܼ̈ܡܹܐ ܕܦܘܼܪܫܵܢܵܐ܁ ܘܐܸܢܗ̤ܘ ܬܘܼܒܼ ܕܬܸܚܙܸܐ ܢܲܦܫܵܟܼ܃ ܕܲܒܼܟܼܠ|
      block |ܚܲܘܼܫܵܒܼ ܕܡܸܬܿܬܿܙܝܼܥ ܒܵܗ̇܃ ܒܟܼܠ ܥܘܼܗܕܵܢ ܘܚܸܙ̈ܘܝܼܢ ܕܲܒܼܫܸܠܝܵܐ܃|
      block |ܡܸܬܼܡܲܠ̈ܝܵܢ ܚܵܕܼܪ̈ܵܬܼܵܐ ܕܥܲܝܢܲܝ̈ܟ ܕܸܡ̈ܥܹܐ܃ ܘܡܲܡܛܲܪ ܐܲܢ̄ܬܿ ܠܦܟܲܝ̈ܟ|
      block |ܡܸܢܗܹܝܢ ܕܠܵܐ ܥܸܨܝܵܢ܃ ܕܲܥ܃ ܕܫܲܪܝܲܬ̤ ܠܡܸܗܘܵܐ ܩܕܼܵܡܲܝܟ ܬܘܼܪܥܬܼܵܐ|
      block |ܒܡܲܫܪܝܼܬܼܵܐ ܕܕܲܠܩܘܼܒܼܠܵܐ܁ ܘܐܸܢܗ̤ܘ ܕܡܸܫܟܲܚ ܐܲܢ̄ܬܿ ܠܵܟܼ܃ ܕܒܲܙܒܲܢ|
      block |ܙܒܲܢ ܥܵܡܹ̇ܕܼ ܪܸܥܝܵܢܵܟܼ ܠܓܼܵܘ ܡܸܢܵܟܼ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ|
      block |ܠܒܲܪ ܡ̣ܢ ܛܲܟܼܤܵܐ ܕܲܥܝܵܕܼܵܐ܃ ܘܲܡܩܵܘܸܐ ܡܢܵܬܼܵܐ ܡ̣ܢ ܫܵܥܬܼܵܐ ܘܲܟܼܡܵܐ|
      block |ܕܗܘ܃ ܘܒܼܵܬܲܪ ܗܵܝܕܹܝܟ ܚܵܙܹ̇ܐ ܐܲܢ̄ܬܿ ܠܗܲܕܵܡܲܝ̈ܟ ܐܲܝܟܼ ܡ̇ܢ|
      block |ܕܐܝܼܬܲܝܗܘܿܢ ܒܲܡܚܝܼܠܘܼܬܼܵܐ ܤܲܓܝܼܐܬܼܵܐ܃ ܘܡܲܡܠܸܟܼ ܫܲܝܢܵܐ ܥܲܠ|
      block |ܟܠܗܘܿܢ ܚܘܼܫܵܒܲܝ̈ܟ܃ ܘܗ̤ܝ ܟܲܕܼ ܗ̤ܝ ܐܲܡܝܼܢܵܐܝܼܬܼ܃ ܕܲܥ܃ ܕܫܲܪܝܲܬ̤|
      block |ܥܢܵܢܵܐ ܡܲܓܿܢܵܐ ܥܲܠ ܡܲܫܟܿܢܵܐ܁ ܐܸܢ ܕܹܝܢ ܙܲܒܼܢܵܐ ܬܸܥܒܸܿܕܼ ܒܫܸܠܝܵܐ܃|
      block |ܬܸܫܟܲܚ ܢܲܦܫܵܟܼ ܕܚܘܼ̈ܫܵܒܹܐ ܤܵܕܼܘܿܩܹ̈ܐ ܡܫܲܠܛܝܼܢ ܥܠܹܝܗ̇܃ ܘܐܲܝܟܼ|
    block
      block |ܕܒܲܩܛܝܼܪܵܐ ܡܸܬܿܕܲܒܼܪܵܐ ܡܸܢܗܘܿܢ ܒܟܼܠܫܵܥ܃ ܘܲܢܓܼܝܼܕܼ ܪܸܥܝܵܢܵܗ̇|
      block |ܒܟܼܠܙܒܲܢ ܒܐܲܝܠܹܝܢ ܕܐܸܫܬܲܡܲܫ ܡ̣ܢ ܟܲܕܘܼ܃ ܐܵܘܟܹܝܬܼ ܪܓܼܝܼܓܼܵܐ|
      block |ܠܥܘܼܩܵܒܹ̈ܐ ܤܪ̈ܝܼܩܹܐ܃ ܕܲܥ܃ ܕܲܤܪܝܼܩܵܐܝܼܬܼ ܬܵܥܹ̇ܫ ܐܲܢ̄ܬܿ ܒܫܸܠܝܵܐ܃|
      block |ܘܲܒܼܦܸܗܝܵܐ ܡܫܲܚܛܵܐ ܢܲܦܫܵܟܼ܁ ܘܐܝܼܬܲܝܗܹܝܢ ܠܵܗ̇ ܥܸܠ̈ܠܠܵܬܼܵܐ ܡ̣ܢ ܠܒܲܪ܃|
      block |ܐܵܘ ܡܲܗܡܝܵܢܘܼܬܼܵܐ ܕܘܵܠ̈ܝܵܬܼܵܐ ܕܲܠܓܼܵܘ܁ ܡܵܠܘܿܢ ܕܹܝܢ܃ ܕܫܲܗܪܵܐ|
      block |ܘܲܕܼܩܸܪܝܵܢܵܐ܁ ܘܬܲܪܸܨ ܘܐܲܬܼܩܸܢ ܨܒܼܘܼܬܼܵܟܼ܁ ܐܸܢ ܕܹܝܢ ܡܸܚܕܼܵܐ ܕܥܵܐܹ̇ܠ|
      block |ܐܲܢ̄ܬܿ ܒܗܘܿܢ ܒܝܵܘ̈ܡܵܬܼܵܐ܃ ܠܵܐ ܡܸܫܟܲܚ ܐܲܢ̄ܬܿ ܫܲܝܢܵܐ ܕܡ̣ܢ ܠܸܙܬܼܵܐ|
      block |ܕܚܲܫܹ̈ܐ܃ ܠܵܐ ܬܸܬܿܕܲܡܲܪ܁|
      block |ܐܸܢ ܕܹܝܢ ܥܘܼܒܹܗ ܕܥܵܠܡܵܐ ܕܲܥܢܲܕܼܘ ܡܸܢܹܗ ܙܲܠܝܼܩܵܘ̈ܗܝ|
      block |ܕܫܸܡܫܵܐ܃ ܒܵܬܲܪ ܛܵܘܪܵܐ ܤܲܓܝܼܐܵܐ ܡܩܵܘܝܵܐ ܒܹܗ ܫܲܚܝܼܢܘܼܬܼܗܘܿܢ܁|
      block |ܘܪܹܚܵܐ ܬܘܼܒܼ ܕܤܲܡ̈ܡܵܢܹܐ ܘܥܸܛܪܵܐ ܕܒܸܤܡܹ̈ܐ ܕܡܸܬܼܐܫܸܕܼ ܒܐܵܐܲܪ܃|
      block |ܥܸܕܵܢܵܐ ܤܲܓܝܼܐܵܐ ܡܩܵܘܸܐ ܥܲܕܼ ܢܸܬܼܦܲܠܗܲܕܼ ܘܢܸܦܟܲܗ܃ ܟܡܵܐ ܝܲܬܝܼܪܵܐܝܼܬܼ|
      block |ܚܲܫܹ̈ܐ ܕܒܲܕܼܡܘܼܬܼ ܟܲܠܒܹ̈ܐ ܠܘܵܬܼ ܛܲܒܵܚܵܐ ܐܸܬܼܥܲܝܲܕܼܘ ܠܡܸܠܲܥ ܕܡܵܐ܃|
      block |ܟܲܕܼ ܢܸܬܼܚܲܤܟܿܘܼܢ ܡܸܢܗܘܿܢ ܡܠܘܿܐܹ̈ܐ ܕܲܥܝܵܕܼܗܘܿܢ܃ ܢܩܘܼܡܘܼܢ ܥܲܠ|
      block |ܬܲܪܥܵܐ ܟܲܕܼ ܢܵܒܼܚ̇ܝܼܢ܃ ܥܲܕܼ ܢܸܬܼܦܲܠܗܲܕܼ ܚܲܝܠܵܐ ܕܲܥܝܵܕܼܗܘܿܢ ܩܲܕܼܡܵܝܵܐ܁|
      block |ܐܸܡܲܬܼܝ ܕܫܲܪܝܲܬ̤ ܠܵܗ̇ ܡܲܗܡܝܵܢܘܼܬܼܵܐ ܚܵܠܕܵܐ ܒܢܲܦܫܵܟܼ ܡܓܲܢܒܼܵܐܝܼܬܼ܃|
      block |ܘܲܠܒܸܤܬܿܪܵܐ ܠܡܸܥܛܲܦ ܒܥܲܡܛܵܢܵܐ܃ ܘܩܲܪܝܼܒܼ ܒܲܝܬܼܵܐ ܚܸܫܟܵܐ|
      block |ܕܢܸܬܼܡܠܸܐ܃ ܗܵܠܹܝܢ ܝܲܕܼܥܹ̈ܐ ܩܲܪ̈ܝܼܒܹܐ ܒܲܩܢܘܿܡܵܟܼ ܡܲܪܓܸܫ ܐܲܢ̄ܬܿ|
      block |ܟܲܤܝܵܐܝܼܬܼ܁ ܒܗܲܝܡܵܢܘܼܬܼܵܟܼ܃ ܬܸܬܼܡܚܸܠ܁ ܘܲܒܼܡܸܬܼܚܲܙܝܵܢ̈ܝܬܼܵܐ܃ ܬܸܬܼܝܲܥܲܢ܁|
      block |ܘܬܼܘܼܟܼܠܵܢܵܟܼ܃ ܢܸܬܼܒܲܨܲܪ܁ ܘܲܒܼܩܲܪܝܼܒܼܵܟܼ܃ ܬܸܚܤܲܪ܁ ܘܡܼܠܵܗ̇ ܢܲܦܫܵܟܼ܃|
      block |ܗܘ̤ܵܬܼ ܡܲܠܝܵܐ ܥܸܕܼܠܵܝܵܐ ܒܦܘܼܡܵܐ ܘܲܒܼܠܸܒܵܐ܃ ܥܲܠ ܟܠܒܲܪܢܵܫ ܘܲܨܒܼܘܼ|
    block
      block |ܘܫܲܪ̈ܒܿܝܼܢ ܕܲܒܼܗܘܿܢ ܬܸܦܓܲܥ ܒܚܘܼ̈ܫܵܒܹܐ ܘܲܒܼܪܸ̈ܓܼܫܹܐ܃ ܘܐܵܦ ܥܠܵܘܗܝ|
      block |ܕܝܼܠܹܗ ܕܲܡܪܲܝܡܵܐ܁ ܘܬܸܕܚܲܠ ܡ̣ܢ ܤܓܼܝܼܦܘܼܬܹܗ ܕܦܲܓܼܪܵܐ܃ ܗܵܝ̇|
      block |ܕܡܸܛܠܵܬܼܵܗ̇ ܙܥܘܿܪܘܼܬܼ ܢܲܦܫܵܐ ܗܘ̤ܵܬܼ ܡܫܲܠܛܵܐ ܒܵܟܼ ܠܟܼܠܥܸܕܵܢ܁|
      block |ܘܒܲܙܒܲܢ ܙܒܲܢ܃ ܬܸܬܿܙܝܼܥ ܢܲܦܫܵܟܼ ܒܕܼܚܠܬܼܵܐ܃ ܐܲܝܟܼ ܕܡ̣ܢ ܛܸܠܵܢܝܼܬܵܟܼ|
      block |ܬܸܤܬܲܪܲܕܼ ܘܬܸܬܼܪܗܸܒܼ܁ ܗܲܝܡܵܢܘܼܬܼܵܐ ܓܹܝܪ܃ ܠܵܘ ܠܗܵܝ̇ ܕܐܝܼܬܹܝܗ̇|
      block |ܫܲܬܼܐܸܤܬܼܵܐ ܕܬܼܵܘܕܼܝܼܬܼܵܐ ܕܓܼܵܘܵܐ ܐܵܡܲ݁ܪ ܐ̄ܢܵܐ܃ ܐܸܠܵܐ ܠܚܲܝܠܵܐ ܗܵܘ̇|
      block |ܡܸܬܼܝܲܕܼܥܵܢܵܐ ܕܲܒܼܢܘܼܗܪܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ܃ ܘܲܒܼܤܵܗܕܘܼܬܼܵܐ|
      block |ܕܬܹܐܪܬܵܐ ܡܙܝܼܥ ܒܢܲܦܫܵܐ ܬܘܼܟܼܠܵܢܵܐ ܤܲܓܝܼܐܵܐ ܕܥܲܠ ܐܲܠܵܗܵܐ܁|
      block |ܕܠܵܐ ܗ̄ܘ̣ܵܐ ܗ̤ܝ ܬܹܐܨܲܦ ܕܲܩܢܘܿܡܵܗ̇܃ ܐܸܠܵܐ ܥܲܠ ܐܲܠܵܗܵܐ ܗܘ̤ܵܬܼ|
      block |ܫܵܕܼܝܵܐ ܨܸܦܬܼܵܗ̇ ܕܠܵܐ ܡܲܪܢܝܼܬܼܵܐ ܒܟܼܠ܁|
      block |ܟܲܕܼ ܬܘܼܒܼ ܠܲܩܕܵܡܲܝܟ ܬܹܐܬܸܐ ܡܸܬܼܝܲܕܼܥܵܢܵܐܝܼܬܼ܃ ܐܵܦ ܗܵܪܟܵܐ|
      block |ܗܵܠܹܝܢ ܐܵܬܼ̈ܘܵܬܼܵܐ ܒܲܗܘܼܪ̈ܵܬܼܵܐ܃ ܩܲܪܒܼܒܼܵܐܝܼܬܼ ܒܢܲܦܫܵܟܼ ܬܲܪܓܸܫ܁ ܒܤܲܒܼܪܵܐ|
      block |ܬܸܬܼܓܲܒܲܪ܃ ܒܟܼܠܡܸܕܸܡ܁ ܘܒܲܨܠܘܿܬܼܵܐ܃ ܬܸܥܬܲܪ܁ ܘܠܵܐ ܢܸܚܤܲܪ|
      block |ܡܠܘܿܐܵܐ ܕܝܘܼܬܼܪܵܢܵܐ ܡ̣ܢ ܪܸܥܝܵܢܵܟܼ ܒܐܲܡܝܼܢܘܼ ܒܟܼܠܡܸܕܸܡ ܕܬܸܦܓܲܥ܃|
      block |ܘܬܲܪܓܸܫ ܒܲܡܚܝܼܠܘܼܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ܁ ܕܡ̣ܢ ܚܲܕܼ ܓܲܒܵܐ ܡܸܢܵܗ̇|
      block |ܕܗܵܕܹܐ܃ ܡ̣ܢ ܪܵܡܘܼܬܼܵܐ ܬܸܬܼܢܛܲܪ܁ ܒܓܲܒܵܐ ܕܹܝܢ ܐ̄ܚܪܹܢܵܐ܃ ܒܘܼܨܵܪܹ̈ܐ|
      block |ܕܩܲܪܝܼܒܼܵܟܼ ܢܸܬܼܒܿܤܘܿܢ ܒܥܲܝܢܲܝ̈ܟ܁ ܘܲܗܘ̤ܵܬܼ ܕܹܝܢ ܪܓܼܝܼܓܼܵܐ ܠܵܟܼ|
      block |ܡܲܦܲܩܬܼܵܐ ܕܡ̣ܢ ܦܲܓܼܪܵܐ܃ ܒܪܸܓܬܼܵܐ ܕܩܲܪܝܼܒܼܘܼܬܼܵܐ ܕܐܲܝܠܹܝܢ ܕܲܒܼܗܹܝܢ|
      block |ܥܬܼܝܼܕܼܝܼܢܲܢ ܕܢܸܗܘܸܐ܁ ܘܲܠܟܼܠ ܓܸܕܼܫ̈ܝܼܢ ܕܲܡܥܝܼܩܵܢܝܵܬܼܵܐ ܕܥܵܪ̈ܨܵܢ|
      block |ܨܹܐܕܲܝܟ ܒܓܸܠܝܵܐ ܘܲܒܼܟܸܤܝܵܐ܃ ܒܟܹܐܢܘܼܬܼܵܐ ܬܸܫܟܲܚ ܕܐܝܼܬܲܝܗܹܝܢ ܠܘܵܬܼܵܟܼ|
      block |ܟܠܗܹܝܢ܃ ܒܟܼܠܵܗ̇ ܚܲܬܝܼܬܼܘܼܬܼܵܐ ܕܪܲܚܝܼܩܵܐ ܡ̣ܢ ܡܲܤܒܿܪܵܢܘܼܬܼܵܐ܁ ܘܥܲܠ|
    block
      block |ܟܠ ܡܸܕܸܡ܃ ܬܵܘܕܝܼܬܼܵܐ ܬܲܤܪܲܚ܁ ܗܵܠܹܝܢ ܐܵܬܼ̈ܘܵܬܼܵܐ ܠܲܙܗܝܼܪܹ̈ܐ܃|
      block |ܘܠܲܐܝܠܹܝܢ ܕܲܒܼܫܸܠܝܵܐ ܐܲܡܝܼܢܝܼܢ܃ ܘܠܲܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܨܵܒܹ̇ܝܢ|
      block |ܕܢܸܡܛܘܿܢ܁ ܪ̈ܦܲܝܵܐ ܕܹܝܢ܃ ܠܵܐ ܤܢܝܼܩܝܼܢ ܥܲܠ ܝܲܕܼܥܹ̈ܐ ܩܲܛܝܼ̈ܢܹܐ|
      block |ܘܲܟܼܡܹܐܢܹ̈ܐ ܕܡܲܦ̈ܠܵܬܼܵܐ܁ ܕܐܵܦ ܡ̣ܢ ܡܝܲܬܿܪ̈ܵܬܼܵܐ ܕܟܲܤ̈ܝܵܢ܃ ܪܲܚܝܼܩܝܼܢ܁|
      block |ܐܸܡܼܲܬܼܝ ܕܲܚܕܵܐ ܡ̣ܢ ܗܵܠܹܝܢ ܫܲܪܝܲܬ̤ ܠܲܡܕܼܵܩܘܼ ܒܢܲܦܫܵܟܼ܃ ܐܸܢܒܲܝܲܢ|
      block |ܒܲܪ ܫܵܥܬܹܗ܃ ܠܐܲܝܢܵܐ ܓܲܒܵܐ ܫܲܪܝܲܬ̤ ܠܡܸܨܠܵܐ܃ ܡܸܚܕܼܵܐ ܓܹܝܪ|
      block |ܡܸܫܬܵܘܕܲܥ ܐܲܢ̄ܬܿ ܡ̣ܢ ܐܲܝܕܵܐ ܤܝܼܥܬܼܵܐ ܗ̣̄ܝ܁|
  block 70
    block
      block |ܥܲܠ ܗܵܝ̇ ܕܲܡܫܘܼܚܬܼܵܐ ܕܕܼܘܼܒܵܪܲܢ܃ ܡ̣ܢ ܫܘܼܚ̈ܠܵܦܹܐ ܕܪܸܥܝܵܢܲܢ ܢܸܤܬܲܟܲܠ܁|
      block |ܘܥܲܠ ܤܲܓܝܼܐܘܼܬܼ ܦܘܼܪ̈ܫܵܢܹܐ ܒܲܠܚܘܿܕܼ ܕܥܲܡ̈ܠܲܝܢ ܠܵܐ ܢܸܤܬܿܡܸܟܼ|
      block |ܫܲܒܼܪܵܐܝܼܬܼ܃ ܐܸܠܵܐ ܡܫܘܼܚܬܼܵܐ ܕܢܲܦܫܲܢ ܢܸܕܲܥ ܐܲܝܟܼ ܚܲܟܿܝܼ̈ܡܹܐ܃ ܡ̣ܢ|
      block |ܚܲܕܼܘܼܬܼܵܐ ܕܲܒܼܟܸܤܝܵܐ ܡܸܬܼܪܓܸܫ ܒܵܗ̇ ܝܘܿܡ ܡ̣ܢ ܝܘܿܡ܁ ܘܥܲܠ|
      block |ܛܲܟܼܤܵܐ ܩܲܛܝܼܢܵܐ ܕܝܲܕܼܘܼܥܬܼܵܢܘܼܬܼܵܐ܁ ܥ܁|
    block
      block |ܐܸܬܼܒܲܩܵܐ ܒܲܩܢܘܿܡܵܟܼ ܚܲܒܿܝܼܒܼܝ ܒܐܲܡܝܼܢܘܼ܃ ܘܲܚܙܝܼ ܒܟܼܠܵܗ̇|
      block |ܬܟܝܼܒܼܘܼܬܼܵܐ ܕܥܲܡ̈ܠܲܝܟ܃ ܘܐܘܼ̈ܠܨܵܢܹܐ ܥܵܪ̈ܨܵܝܹܐ܃ ܘܐܲܬܼܪܵܐ ܚܘܼܪܒܵܐ|
      block |ܕܕܘܼܝܵܪܵܟܼ܃ ܘܩܲܛܝܼܢܘܼܬܼܵܐ ܕܗܵܘܢܵܟܼ ܥܲܡ ܚܲܪܝܼܦܘܼܬܼܵܐ ܕܝܼܕܲܥܬܼܵܟܼ܃|
      block |ܘܡܸܬܼܚܵܐ ܤܲܓܝܼܐܵܐ ܕܫܸܠܝܵܟܼ܃ ܥܲܡ ܤܲܡ̈ܡܵܢܹܐ ܤܲܓܝܼ̈ܐܹܐ ܕܢܸܤܝ̈ܘܿܢܹܐ|
      block |ܕܡ̣ܢ ܐܵܤܝܵܐ ܫܲܪܝܼܪܵܐ ܬܵܟܼ̇ܒܿܝܼܢ܃ ܐܲܝܟܼ ܕܲܠܚܘܼܠܡܵܢܵܐ ܕܒܲܪܢܵܫܵܐ ܗܵܘ̇|
      block |ܕܲܠܓܼܵܘ܁ ܒܲܙܒܲܢ ܡܲܢ ܡ̣ܢ ܫܹܐܕܹ̈ܐ܃ ܒܲܙܒܢ ܕܹܝܢ ܒܝܲܕܼ ܟܘܼܪ̈ܵܗܵܢܹܐ ܘܚܲܫܹ̈ܐ|
      block |ܕܦܲܓܼܪܵܟܼ܃ ܒܲܙܒܲܢ ܒܝܲܕܼ ܤܘܼܪ̈ܵܕܹܐ ܕܙܵܘ̈ܥܲܝ ܢܵܦܫܵܟܼ ܒܥܘܼܗ̈ܕܵܢܹܐ|
      block |ܕܲܓܢܝܼ̈ܚܵܬܼܵܐ ܕܲܥܬܼܝܼ̈ܕܼܵܢ ܠܚܲܪܬܼܵܐ܁ ܒܲܙܒܲܢ ܬܘܼܒܼ ܒܝܲܕܼ ܪ̈ܘܼܟܵܟܹܐ|
    block
      block |ܘܲܥܨܵܒܹ̈ܐ ܕܛܲܝܒܿܘܼܬܼܵܐ܃ ܪܸܬܼܚܵܐ ܘܕܸܡ̈ܥܹܐ ܚܲܠ̈ܝܵܬܼܵܐ ܘܚܲܕܼܘܼܬܼܵܐ ܕܪܘܼܚ|
      block |ܥܲܡ ܫܲܪܟܵܐ܃ ܕܠܵܐ ܐܲܤܓܸܐ ܡܲܡܠܠܵܐ܁ ܐܵܪܵܐ ܒܟܼܠܗܹܝܢ ܗܵܠܹܝܢ܃|
      block |ܠܲܓܼܡܵܪ ܚܵܙܹ̇ܐ ܐܲܢ̄ܬܿ ܟܲܝ ܠܫܘܼܚܢܵܟܼ ܕܫܲܪܝܼ ܚܵܬܹ̇ܡ ܗܵܢܵܘ ܕܹܝܢ܃|
      block |ܕܫܲܪܝܼܘ ܚܲܫܹ̈ܐ ܡܸܬܼܡܲܚܝܼܢ ܤܝܼܡ ܝܲܕܼܥܵܐ܁ ܘܥܘܿܠ ܠܓܼܵܘ ܡܸܢܵܟܼ|
      block |ܐܲܡܝܼܢܵܐܝܼܬܼ܃ ܐܲܝܠܹܝܢ ܡ̣ܢ ܚܲܫܹ̈ܐ ܚܵܙܹ̇ܐ ܐܲܢ̄ܬܿ ܕܐܸܡܼܚܸܠܘ ܩܕܼܵܡܲܝܟ܃|
      block |ܐܲܝܠܹܝܢ ܡܸܢܗܘܿܢ ܤܵܦ̣ܘ ܘܐܸܬܿܛܲܠܲܩܘ ܠܲܓܼܡܵܪ܁ ܘܐܲܝܠܹܝܢ ܡܸܢܗܘܿܢ|
      block |ܫܲܪܝܼܘ ܠܡܸܫܪܲܟܼ ܠܫܸܬܼܩܵܐ܃ ܡ̣ܢ ܚܘܼܠܡܵܢܵܐ ܕܢܲܦܫܵܟܼ܃ ܘܠܵܘ ܡ̣ܢ|
      block |ܫܘܼܢܵܝܵܐ ܕܲܡܝܼܥܵܢܹܐ܁ ܘܡ̣ܢ ܪܸܥܝܵܢܵܐ ܕܐܸܬܼܥܲܠܲܡ܃ ܘܠܵܐ ܗ̄ܘ̣ܵܐ ܡ̣ܢ|
      block |ܚܲܤܝܼܪܘܼܬܼ ܥܸ̈ܠܠܵܬܼܵܐ܁ ܐܸܬܼܒܲܩܵܐ܃ ܐܵܪܵܐ ܚܵܙܹ̇ܐ ܐܲܢ̄ܬܿ ܟܲܝ ܟܠ ܟ̱ܠܹܗ|
      block |ܒܓܼܵܘ ܡܲܤܝܘܼܬܹܗ ܕܫܘܼܚܢܵܟܼ܃ ܕܫܲܪܝܼ ܤܵܠܹ̇ܩ ܒܸܤܪܵܐ ܚܲܝܵܐ ܕܗ̤ܘܝܘܼ|
      block |ܫܲܝܢܵܐ ܕܢܲܦܫܵܐ܃ ܐܲܝܠܹܝܢ ܡ̣ܢ ܚܲܫܹ̈ܐ ܬܟܼܝܼܒܼܵܐܝܼܬܼ ܐܵܠܨ̇ܝܼܢ܃ ܘܐܲܝܠܹܝܢ|
      block |ܒܲܙܒܲܢ ܙܒܲܢ܁ ܘܲܕܼܦܲܓܼܪܵܐ ܐܸܢܘܿܢ ܗܵܠܹܝܢ܃ ܐܵܘ ܢܲܦܫܵܢܵܝܹ̈ܐ܃ ܐܵܘ ܚܸܠܛܵܐ|
      block |ܘܐܸܢ ܐܲܝܟܼ ܡܟܲܪ̈ܗܹܐ ܒܥܘܼܗܕܵܢܵܐ ܡܸܬܿܬܿܙܝܼܥܝܼܢ ܥܲܡܘܼܛܵܐܝܼܬܼ܃ ܐܵܘ|
      block |ܚܲܝܠܬܼܵܢܵܐܝܼܬܼ ܩܵܝ̇ܡܝܢ ܥܲܠ ܢܲܦܫܵܐ ܘܐܵܪܵܐ ܐܲܝܟܼ ܡܫܲܠܛܹ̈ܐ܃ ܐܵܘ|
      block |ܡܓܲܢܒܼܵܐܝܼܬܼ ܘܐܲܝܟܲܢ ܚܵܐܲܪ ܒܗܘܿܢ ܡܲܠܟܵܐ ܗܵܘܢܵܐ ܫܲܠܝܼܛܵܐ ܕܪܸ̈ܓܼܫܹܐ|
      block |ܐܸܡܲܬܼܝ ܕܢܵܩ̇ܫܝܼܢ ܡܲܩܪܵܒܼܘܼ ܡܲܩܪܸܒܼ ܥܲܡܗܘܿܢ ܘܲܡܫܲܦܸܠ ܠܗܘܿܢ|
      block |ܒܚܲܝܠܹܗ܃ ܐܵܘ ܐܵܦܠܵܐ ܬܘܼܒܼ ܡܚܵܪ ܚܵܐܲܪ ܒܗܘܿܢ ܘܚܵܫܹ̇ܒܼ ܘܐܲܝܠܹܝܢ|
      block |ܐܸܢܘܿܢ ܬܵܘܬܵܪܹ̈ܐ ܕܡ̣ܢ ܥܲܬܝܼ̈ܩܹܐ܃ ܘܐܲܝܠܹܝܢ ܚܲܕܼܬܼܵܐܝܼܬܼ ܐܸܬܼܓܒܸܠܘ|
      block |ܘܚܲܫܹ̈ܐ ܡ̇ܢ ܒܝܲܕܼ ܕܸܡ̈ܘܵܬܼܵܐ ܡܸܬܿܬܿܙܝܼܥܝܼܢ܃ ܐܵܘ ܒܡܲܪܓܫܵܢܘܼܬܼܵܐ ܕܠܵܐ|
      block |ܕܡܘܼܬܼܵܐ܃ ܘܥܘܼܗܕܵܢܵܐ ܕܠܵܐ ܚܲܫܹ̈ܐ܃ ܘܙܵܘܥܵܐ ܕܠܵܐ ܚܘܼ̈ܬܼܚܵܬܹܐ|
      block |ܕܡ̣ܢ ܗܵܠܹܝܢ ܬܘܼܒܼ܃ ܡܲܨܝܵܐ ܠܡܸܕܲܥ ܡܫܘܼܚܬܼܵܗ̇ ܕܢܲܦܫܵܐ|
      block |ܕܐܲܝܟܵܐ ܩܵܝ̇ܡܵܐ܁ ܗܵܝ̇ ܡܲܢ ܩܲܕܼܡܵܝܬܼܵܐ ܘܐܵܦܸܢ ܠܵܐ ܡܲܨܠܚܝܼܢ܃|
    block
      block |ܕܲܥܕܲܟܹܝܠ ܐܝܼܬܼ ܗ̄ܘ̣ ܬܲܟܼܬܘܼܫܵܐ ܠܢܲܦܫܵܐ܃ ܐܵܦܸܢ ܚܲܝܠܬܼܵܢܝܵܐ ܥܲܠܝܗܘܿܢ|
      block |ܡܚܵܘܝܵܐ܁ ܗܵܕܹܐ ܕܹܝܢ ܐܲܝܟܼ ܕܲܒܼܬܲܚܘܝܼܬܼܵܐ ܡܤܲܟܿܠܵܐ܃ ܐܲܝܟܼ ܗܵܝ̇ ܕܐܸܡ݂ܲܪ|
      block |ܟܬܼܵܒܼܵܐ܃ ܕܝܼܬܸܒܼ ܕܵܘܝܼܕܼ ܒܒܲܝܬܹܗ܃ ܘܐܲܢܝܼܚܹܗ ܡܵܪܝܵܐ ܡ̣ܢ ܟܠܗܘܿܢ|
      block |ܚܕܼܵܪܵܘܗܝ܁ ܗܵܠܹܝܢ܃ ܠܵܘ ܡܸܛܠ ܚܲܕܼ ܚܲܫܹ̈ܐ ܬܸܤܬܲܟܲܠ܃ ܐܸܠܵܐ ܘܥܲܡ|
      block |ܕܚܲܫܹ̈ܐ ܟܝܵܢܵܝܹ̈ܐ ܕܪܸܓܿܬܼܵܐ ܘܲܕܼܚܡܬܼܵܐ܃ ܘܐܵܦ ܚܲܫܵܐ ܕܪܸܚܡܲܬܼ ܬܸܫܒܿܘܿܚܬܼܵܐ|
      block |ܕܨܵܐܲܪ ܦܲܪ̈ܨܘܿܦܹܐ ܘܲܡܗܲܓܸܓܼ ܘܲܡܓܲܪܸܓܼ܁ ܘܚܲܫܵܐ ܕܪܸܚܡܲܬܼ ܡܸܤܦܵܐ|
      block |ܬܘܼܒܼ ܐܸܡܲܬܼܝ ܕܢܦܫܵܐ ܡܸܫܬܵܘܬܦܵܐ ܠܹܗ ܒܟܸܤܝܵܐ܃ ܐܵܦܸܢ ܠܲܥ̇ܒܼܵܕܼܵܐ|
      block |ܠܵܐ ܡܸܬܿܛܦܝܼܤܵܐ ܕܬܹܐܬܸܐ܁ ܨܲܠܡܹ̈ܐ ܕܨܸܒܼ̈ܘܵܬܼܵܐ ܕܪܸܚܡܲܬܼ ܟܸܤܦܵܐ|
      block |ܒܲܡܠܘܿܐܹ̈ܐ ܕܟܼܘܢܵܫ ܥܘܼܬܼܪܵܐ ܨܲܐܲܪ ܒܗܵܘܢܵܐ܃ ܘܲܠܢܲܦܫܵܐ ܡܦܝܼܣ|
      block |ܕܬܸܗܪܘܿܓܼ ܒܗܹܝܢ܃ ܘܲܡܚܲܬܼܚܸܬܼ ܠܩܸܢܝܵܢܗܹܝܢ܃ ܥܲܡ ܗܵܠܹܝܢ ܕܫܲܪܟܵܐ܁|
      block |ܠܵܘ ܟܠܗܘܿܢ ܚܲܫܹ̈ܐ ܒܓܼܘܼܪ̈ܵܓܹܐ ܡܲܩܪܒܼܝܼܢ܁ ܐܝܼܬܼ ܓܹܝܪ ܚܲܫܹ̈ܐ܃|
      block |ܕܐܘܼܠܨܵܢܹܐ ܒܲܠܚܘܿܕܼ ܡܲܤܒܿܠܝܼܢ ܠܵܗ̇ ܠܢܲܦܫܵܐ܁ ܡܲܐܝܼܢܘܼܬܼܵܐ ܕܹܝܢ|
      block |ܘܩܘܼܛܵܥܵܐ ܘܥܵܩܬܼܵܐ܃ ܠܵܘ ܒܓܼܘܼܪ̈ܵܓܹܐ܃ ܘܐܵܦܠܵܐ ܒܲܢܝܵܚܹ̈ܐ܃ ܐܸܠܵܐ|
      block |ܝܘܼܩܪܵܐ ܤܵܝ̇ܡܝܼܢ ܒܲܠܚܘܿܕܼ ܥܲܠ ܢܲܦܫܵܐ܁ ܚܠܝܼܨܘܼܬܼܵܐ ܕܢܲܦܫܵܐ܃|
      block |ܒܙܵܟܼܘܼܬܼܵܐ ܕܥܲܠ ܐܲܝܠܹܝܢ ܕܲܒܼܫܘܼ̈ܕܵܠܹܐ ܡܲܩܪܒܼܝܼܢ ܡܸܬܼܒܲܚܪܵܐ܁ ܕܗܵܠܹܝܢ|
      block |ܟܠܗܹܝܢ܃ ܝܑܼܕܲܥܬܼܵܐ ܩܲܛܝܼܢܬܼܵܐ ܘܝܲܕܼܥܹ̈ܐ ܙܵܕܹܩ ܕܢܸܗܘܘܿܢ ܠܐ̄ܢܵܫ܃|
      block |ܕܢܲܪܓܸܫ ܒܟܼܠ ܦܤܵܥܬܼܵܐ ܕܤܵܐܹ̇ܡ܁ ܕܠܲܐܝܟܵܐ ܡܲܛܝܼ܃ ܘܒܲܐܝܼܢܵܐ|
      block |ܐܲܬܼܪܵܐ ܫܲܪܝܲܬ̤ ܠܵܗ̇ ܢܲܦܫܵܐ ܠܡܸܕܼܪܲܟ܁ ܒܐܲܪܥܵܐ ܓܹܝܪ ܕܲܟܼܢܲܢ܃ ܐܵܘ|
      block |ܠܓܼܵܘ ܡ̣ܢ ܝܘܿܪܕܢܵܢ܁|
      block |ܘܐܸܬܼܒܲܩܵܐ܃ ܐܵܦ ܒܗܵܕܹܐ܁ ܕܐܸܢ ܡܸܛܠ ܢܲܗܝܼܪܘܼܬܼܵܗ̇ ܕܢܲܦܫܵܐ|
      block |ܤܵܦ̇ܩܵܐ ܝܑܼܕܲܥܬܼܵܐ ܠܦܘܼܪ̈ܫܵܢܹܐ ܗܵܠܹܝܢ܃ ܐܵܘ ܥܲܡܘܼܛܵܐܝܼܬܼ ܦܵܪܫܵܐ|
      block |ܠܗܘܿܢ܃ ܐܵܘ ܠܲܓܼܡܵܪ ܓܠܝܼܙܵܐ ܡ̣ܢ ܕܐܲܝܟܼ ܗܵܠܹܝܢ܁ ܡܸܫܟܲܚ ܐܲܢ̄ܬܿ ܟܲܝ|
    block
      block |ܟܠ ܟܠܹܗ܃ ܕܫܲܪܝܼܘ ܚܘܼ̈ܫܵܒܹܐ ܡܸܫܬܲܦܹܝܢ܃ ܝܵܗܹ̇ܒܼ ܦܸܗܝܵܐ ܐܲܬܼܪܵܐ|
      block |ܠܡܲܕܿܥܵܐ ܒܥܸܕܵܢܵܐ ܕܲܨܠܘܿܬܼܵܐ ܘܐܲܝܢܵܐ ܚܲܫܹ̈ܐ ܐܵܪܵܐ ܫܵܓܹ̇ܫ ܡܵܐ|
      block |ܕܢܸܩܪܘܿܒܼ ܪܸܥܝܵܢܵܐ ܠܲܨܠܘܿܬܼܵܐ ܡܲܪܓܸܫ ܐܲܢ̄ܬܿ ܒܵܟܼ܃ ܕܚܲܝܠܹܗ|
      block |ܕܫܸܠܝܵܐ ܐܲܓܸܢ ܥܲܠ ܢܲܦܫܵܐ ܒܲܒܼܗܝܼܠܘܼܬܼܵܐ ܘܫܲܝܢܵܐ ܕܠܵܐ ܒܲܥܝܵܕܼܵܐ|
      block |ܕܡܵܘܠܸܕܼ ܒܸܪܥܝܵܢܵܐ܃ ܡܸܬܼܚܛܸܦ ܗܵܘܢܵܐ ܒܐܲܡܝܼܢܘܼ ܠܒܲܪ ܡ̣ܢ|
      block |ܨܸܒܼܝܵܢܵܐ܃ ܒܙܵܘ̈ܥܹܐ ܠܵܐ ܡܓܲܫܡܹ̈ܐ ܠܘܵܬܼ ܐܲܝܠܹܝܢ ܕܠܵܐ ܡܲܦܲܣ|
      block |ܠܪܸ̈ܓܼܫܹܐ ܠܲܡܬܲܪܓܵܡܘܼ܃ ܡܸܬܼܢܲܒܒܼܪܫܵܐ ܒܵܟܼ ܡ̣ܢ ܫܸܠܝܵܐ ܚܲܕܼܘܼܬܼܵܐ|
      block |ܕܲܡܫܲܬܿܩܵܐ ܠܠܸܫܵܢܵܐ ܒܒܼܘܼܤܵܡܵܗ̇ ܕܠܵܐ ܡܸܬܼܦܲܚܲܡ܃ ܢܵܒܼ̇ܥܵܐ ܡ̇ܢ|
      block |ܒܐܲܡܝܼܢܘܼ ܡ̣ܢ ܠܸܒܵܐ ܗܲܢܝܼܐܘܼܬܼܵܐ ܡܸܕܸܡ ܕܢܵܓܼܕܵܐ ܠܹܗ ܠܟܼܠܹܗ|
      block |ܒܲܪܢܵܫܵܐ ܡ̣ܢ ܤܵܟܼܵܐ܃ ܟܲܕܼ ܠܵܐ ܪܓܼܝܼܫ ܐܲܢ̄ܬܿ ܒܲܙܒܲܢ ܢܵܦܹ̇ܠ ܒܟܼܠܹܞ|
      block |ܦܲܓܼܪܵܐ ܒܘܼܤܵܡܵܐ ܡܸܕܸܡ ܘܲܪܘܵܙܵܐ܃ ܕܠܸܫܵܢܵܐ ܕܝܼܠܝܼܕܼ ܒܸܤܪܵܐ ܠܵܐ|
      block |ܡܸܫܟܲܚ ܠܡܹܐܡܪܹܗ܃ ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܵܝܵܬܼܵܐ ܐܲܝܟܼ ܩܸܛܡܵܐ|
      block |ܘܙܸܒܼܠܵܐ ܬܸܚܫܘܿܒܼ܃ ܐܵܦܸܢ ܒܥܘܼܗܕܵܢܵܐ ܕܝܼܠܹܗ܁ ܗܵܝ̇ ܡ̇ܢ ܩܲܕܼܡܵܝܬܼܵܐ܃|
      block |ܒܲܙܒܲܢ ܒܥܸܕܵܢ ܨܠܘܿܬܼܵܐ܃ ܘܒܲܙܒܲܢ ܒܩܸܪܝܵܢܵܐ܁ ܒܲܙܒܲܢ ܬܘܼܒܼ܃ ܡ̣ܢ|
      block |ܗܸܪܓܵܐ ܕܲܬܼܟܼܝܼܒܼܵܐܝܼܬܼ ܘܲܒܼܡܸܬܼܚܵܐ ܗܵܪܹܓܼ ܪܸܥܝܵܢܵܐ ܘܪܵܬܲܚ ܗܵܘܢܵܐ܁|
      block |ܗܵܕܹܐ ܕܲܐ̄ܚܪܵܝܑܬܼ ܐܲܝܟܼ ܕܲܒܼܤܘܿܓܼܵܐܐ܃ ܠܒܲܪ ܡ̣ܢ ܗܵܠܹܝܢ܁ ܘܲܟܼܡܵܐ|
      block |ܙܲܒܼ̈ܢܝܼܢ܃ ܒܲܥ̇ܒܼܵܕܹ̈ܐ ܕܲܡܫܵܟܼܵܐ܃ ܘܤܘܿܓܼܐܗܘܿܢ ܕܠܲܝ̈ܠܵܘܵܬܼܵܐ ܒܹܗ ܒܢܝܼܫܵܐ܃|
      block |ܒܹܝܬܼ ܫܸܢܬܼܵܐ ܠܥܝܼܪܘܼܬܼܵܐ܁ ܕܲܡܝܲܟܼ܃ ܟܲܕܼ ܠܵܐ ܕܲܡܝܼܟܼ܁ ܘܥܝܼܪ܃ ܟܲܕܼ|
      block |ܠܵܐ ܥܝܼܪ܁ ܘܒܼܘܼܤܵܡܵܐ ܕܪܵܦܹ̇ܬܼ ܒܓܼܘܼܫܡܵܐ ܟ̱ܠܹܗ܃ ܗܵܟܲܢ ܡܸܤܬܿܒܲܪ|
      block |ܠܹܗ ܠܒܲܪܢܵܫܵܐ ܒܥܸܕܵܢܵܐ ܗܵܘ̇܃ ܐܲܝܟܼ ܡܲܢ ܕܡܲܠܟܘܼܬܼܵܐ ܕܲܫܡܲܝܵܐ ܠܲܝܬܿ|
      block |ܡܸܕܸܡ ܐ̄ܚܪܹܝܢ܃ ܐܸܠܵܐ ܗܵܕܹܐ܁ ܘܲܚܙܝܼ ܬܘܼܒܼ ܐܸܢܗ̤ܘ ܕܲܩܢܵܬ̤ ܢܲܦܫܵܐ|
    block
      block |ܚܲܝܠܵܐ ܠܡܲܤܠܵܝܘܼ ܥܘܼܗ̈ܕܵܢܹܐ ܕܡܸܬܼܪ̈ܲܓܼܫܵܢܝܵܬܼܵܐ܃ ܒܝܲܕܼ ܚܲܝܠܹܗ|
      block |ܕܤܲܒܼܪܵܐ ܗܵܘ̇ ܕܐܲܡܝܸܟܼ ܥܲܠ ܠܸܒܵܐ܃ ܘܲܡܓܲܒܲܪ ܠܪܸ̈ܓܼܫܹܐ ܓܵܘܵܝܹ̈ܐ|
      block |ܒܲܦܝܵܤܵܐ ܠܵܐ ܡܸܬܼܦܲܫܩܵܢܵܐ܁ ܘܐܸܢܗ̤ܘ ܕܐܸܬܼܥܲܝܲܕܼ ܠܸܒܵܐ ܕܠܵܐ|
      block |ܒܛܝܼܠܘܼܬܼܵܐ ܕܲܥܠܵܘܗܝ܃ ܠܡܸܫܬܿܒܼܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ ܒܝܲܕܼ ܥܸܢܝܵܢܵܐ|
      block |ܕܠܵܐ ܦܤܵܩ ܕܥܲܡ ܦܵܪܘܿܩܲܢ܃ ܗ̤ܘܲܬܿ ܕܹܝܢ ܩܢܸܐ ܝܑܼܕܲܥܬܼܵܐ|
      block |ܠܦܘܼܪ̈ܫܢܹܐ ܕܲܩܪܵܝܬܼܵܐ ܕܝܼܠܹܗ ܕܥܸܢܝܵܢܵܐ ܐܸܡܲܬܼܝ ܕܬܸܫܡܲܥ܃ ܦܫܝܼܩܵܐܝܼܬܼ|
      block |ܕܹܝܢ ܡܲܛܥܸܡ ܫܸܠܝܵܐ ܕܠܵܐ ܦܤܵܩ ܥܲܡ ܦܘܼܠܚܵܝܹܗ ܐܲܡܝܼܢܵܐ ܗܵܠܹܝܢ|
      block |ܠܢܲܦܫܵܐ܁ ܘܐܵܒܼ̈ܕܵܢ ܬܘܼܒܼ ܡ̣ܢ ܒܵܬܲܪ ܫܟܼܵܚܬܗܹܝܢ ܡ̣ܢ ܡܲܗܡܝܵܢܘܼܬܼܵܐ|
      block |ܕܡܩܲܒ̈ܠܵܢܹܐ܃ ܘܲܠܢܘܼܓܼܪܵܐ ܬܘܼܒܼ ܠܵܐ ܡܸܫܬܼܟܼ̈ܚܵܢ܁ ܒܝܲܕܼ ܗܵܠܹܝܢ|
      block |ܡܲܡܪܲܚ ܐ̄ܢܵܫ ܠܡܹܐܡܲܪ ܒܤܵܗܕܘܼܬܼܵܐ ܕܪܸܥܝܵܢܵܐ ܬܟܼܝܼܠܵܐܝܼܬܼ܃ ܗܵܝ̇|
      block |ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ܃ ܕܲܡܦܵܣ ܐ̄ܢܵܐ ܕܠܵܐ ܡܵܘܬܵܐ܃ ܘܠܵܐ|
      block |ܚܲܝܹ̈ܐ܃ ܘܠܵܐ ܕܩܵܝ̈ܡܵܢ܃ ܘܠܵܐ ܕܥܬܼܝܼ̈ܕܼܵܢ ܥܲܡ ܫܲܪܟܵܐ܃ ܡܸܫ̈ܟܿܚܵܢ|
      block |ܠܡܸܦܪܫܲܢܝ ܡ̣ܢ ܚܘܼܒܹܗ ܕܲܡܫܝܼܚܵܐ܁ ܐܵܘ ܕܲܠܡܵܐ ܐܘܼܠܨܵܢܵܐ ܕܦܲܓܼܪܵܐ|
      block |ܐܲܟܲܚ̄ܕܼ ܘܲܕܼܢܲܦܫܵܐ܃ ܐܵܘ ܪܕܼܘܼܦܝܵܐ܃ ܐܵܘ ܟܲܦܢܵܐ܃ ܐܵܘ ܥܪܲܛܸܠܵܝܘܼܬܼܵܐ܃|
      block |ܐܵܘ ܡܫܵܘܚܕܼܘܼܬܼܵܐ܃ ܐܵܘ ܚܒܼܘܼܫܝܵܐ܃ ܐܵܘ ܩܹܘܲܢܕܹܝܢܘܿܣ܃ ܐܵܘ ܤܲܝܦܵܐ|
      block |ܐܸܠܵܐ ܐܵܦܠܵܐ ܡܲܠܲܐܟܼܵܘ̈ܗܝ ܕܤܵܛܵܢܵܐ܃ ܘܠܵܐ ܚܲܝܠܵܘ̈ܗܝ ܒܒܼܝܼܫܘܼܬܼ|
      block |ܨܸܢ̈ܥܵܬܼܗܘܿܢ܁ ܘܠܵܐ ܬܸܫܒܿܘܿܚܬܼܵܐ ܕܡܸܬܼܒܲܛܠܵܐ ܒܝܲܕܼ ܫܘܼ̈ܕܵܠܹܝܗ̇|
      block |ܡܚܲܬܼܚ̈ܬܼܵܢܹܐ܃ ܘܠܵܐ ܥܫܘܼܩܝܹ̈ܐ ܘܓܼܘܼܢܵܝܹ̈ܐ ܒܝܲܕܼ ܩܘܼܦܵܚܹ̈ܐ ܕܡܲܓܵܢ܁|
      block |ܐܸܢܗ̤ܘ ܕܗܵܠܹܝܢ ܐܵܚܝ܃ ܒܝܲܬܝܼܪ ܘܚܲܤܝܼܪ ܠܵܐ ܫܲܪܝܼܘ ܒܢܲܦܫܵܟܼ|
      block |ܠܡܸܬܼܚܙܵܝܘܼ܃ ܥܲܡ̈ܠܲܝܟ ܘܐܘܼܠܨܵܢܲܝ̈ܟ ܘܫܸܠܝܵܟܼ ܟ̱ܠܹܗ܃ ܬܥܵܫܵܐ|
      block |ܐܸܢܘܿܢ ܕܡܲܓܵܢ܁ ܘܐܵܦܠܵܐ ܐܸܢܗ̤ܘ ܕܬܸܕܼܡܪ̈ܵܬܼܵܐ ܢܸܤܬܲܥܪ̈ܵܢ ܒܐܝܼܕܲܝ̈ܟ|
    block
      block |ܘܡܝܼ̈ܬܹܐ ܬܩܝܼܡ܃ ܐܝܼܬܲܝܗܹܝܢ ܒܦܸܚܡܵܐ ܕܗܵܠܹܝܢ ܡܸܕܸܡ܁ ܘܙܵܕܹܩ|
      block |ܡܸܟܹܝܠ ܕܲܬܼܙܝܼܥ ܝܵܬܼܵܟܼ܃ ܘܲܒܼܕܼܡ̈ܥܹܐ ܬܦܝܼܣ ܠܡܲܚܝܵܢܵܐ ܕܟܼܠ܃|
      block |ܕܲܬܪܝܼܡ ܐܲܦܲܝ̈ ܬܲܪܥܵܐ ܡ̣ܢ ܠܸܒܵܐ܃ ܘܚܘܼܫܟܵܐ ܕܥܲܪ̈ܦܸܠܲܝ ܚܲܫܹ̈ܐ|
      block |ܢܸܩܦܘܿܠ ܡ̣ܢ ܪܩܝܼܥܵܐ ܕܲܠܓܼܵܘ܃ ܘܬܸܫܬܿܘܸܐ ܠܡܸܚܙܵܐ ܠܨܸܡܚܹܗ|
      block |ܕܐܝܼܡܵܡܵܐ܃ ܘܠܵܐ ܬܸܗܘܸܐ ܝܵܬܹ̇ܒܼ ܒܚܸܫܘܿܟܼܵܐ ܐܲܝܟܼ ܡܝܼܬܼܵܐ ܠܥܵܠܲܡ܁|
      block |ܫܲܗܪܵܐ ܐܲܡܝܼܢܵܐ ܥܲܡ ܩܸܪܝܵܢܵܐ܃ ܘܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ ܕܒܲܝܢܵܬܼܗܘܿܢ|
      block |ܡܸܬܼܝܲܒܿܠܝܼܢ܃ ܠܵܐ ܡܸܬܿܬܲܗܹܝܢ ܙܲܒܼܢܵܐ ܡ̣ܢ ܕܢܸܬܿܠܘܼܢ ܛܵܒܼ̈ܬܼܵܐ|
      block |ܗܵܠܹܝܢ ܠܗܵܘ̇ ܕܡܸܬܼܚܲܦܲܛ܁ ܕܐܲܝܠܹܝܢ ܕܐܸܟܲܚܘ ܐܸܢܹܝܢ܃ ܒܗܵܠܹܝܢ|
      block |ܐܸܫܟܲܚܘ܁ ܘܐܲܝܠܹܝܢ ܬܘܼܒܼ ܕܡܸܫܟܿܚܝܼܢ܃ ܒܗܵܠܹܝܢ ܡܨܹܝܢ ܠܡܸܫܟܵܚܘܼ܁|
      block |ܘܟܲܕܲ ܢܸܬܼܐܡܸܢ ܒܫܸܠܝܵܐ ܥܲܡ ܦܘܼܠܚܵܢܵܐ ܕܗܵܠܹܝܢ܃ ܟܲܕܼ ܠܵܐ ܐܲܤܝܼܪ|
      block |ܪܸܥܝܵܢܵܐ ܒܡܸܕܸܡ ܘܲܒܼܐ̄ܢܵܫ ܠܒܲܪ ܡ̣ܢ ܢܲܦܫܹܗ܃ ܒܲܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ|
      block |ܕܲܠܓܼܵܘ ܡܸܬܼܦܲܠܚܵܐ܃ ܒܗܵܘܿܢ ܒܲܥ̇ܒܼܵܕܹ̈ܐ ܒܲܩܢܘܿܡܲܢ ܩܲܪܝܼܒܼܵܐܝܼܬܼ|
      block |ܡܸܫܟܿܚܝܼܢܲܢ ܒܡܲܪܓܫܵܢܘܼܬܼܵܐ ܚܲܬܼܝܼܬܿܬܵܐ ܡܸܢܗܹܝܢ ܕܗܵܠܹܝܢ ܡܢܵܬܼܵܢܵܐܝܼܬܼ܃|
      block |ܘܡܸܫܬܲܪܪܝܼܢܲܢ ܘܐܵܦ ܥܲܠ ܫܲܪܟܵܐ܁ ܐܲܝܠܹܝܢ ܕܒܲܗܘܵܝܵܐ ܕܲܒܼܫܸܠܝܵܐ|
      block |ܢܤܲܒܼܘ ܢܸܤܝܵܢܵܐ ܕܒܲܤܝܼܡܘܼܬܹܗ ܕܐܲܠܵܗܵܐ܃ ܠܵܐ ܤܢܝܼܩܝܼܢ ܥܲܠ|
      block |ܦܝܵܤܵܐ ܤܲܓܝܼܐܵܐ܁ ܐܵܦܠܵܐ ܒܚܲܫܵܐ ܕܠܵܐ ܗܲܝܡܵܢܘܼܬܼܵܐ ܡܸܬܼܟܲܪܗܵܐ|
      block |ܢܲܦܫܗܘܿܢ ܐܲܝܟܼ ܦܠܝܼ̈ܓܲܝܼ ܥܲܠ ܫܪܵܪܵܐ܁ ܤܵܗܕܘܼܬܼܵܐ ܕܪܸܥܝܵܢܗܘܿܢ|
      block |ܤܵܦ̇ܩܵܐ ܠܲܦܝܵܤܗܘܿܢ܃ ܝܲܬܝܼܪ ܡ̣ܢ ܪܸܒܿܘܿ ܡܸܠܝܼ̈ܢ ܕܲܕܼܠܵܐ ܢܸܤܝܵܢܵܐ܁|
  block 71
    block
    block
      block |ܥܠܲܝܗܹܝܢ ܕܝܼܠܗܹܝܢ ܕܡܲܥܒܿܕܼܸܵܢ̈ܘܵܬܼܵܐ ܕܡ̣ܢ ܛܲܝܒܿܘܼܬܼܵܐ܁ ܥܐ܁|
    block
      block |ܗ̤ܘܲܝܬܿ ܤܵܐܹ̇ܡ ܐܵܬ̤ܵܐ ܒܢܲܦܫܵܟܼ ܐܲܡܝܼܢܵܐܝܼܬܼ܃ ܘܡܸܬܼܒܲܩܸܐ܁ ܘܲܒܼܙܲܒܼܢܵܐ|
      block |ܗܵܘ̇ ܕܬܲܪܓܸܫ ܐܲܢ̄ܬܿ ܒܵܟܼ܃ ܕܲܒܼܛܝܼܠܘܼܬܹܗ ܕܐܲܠܵܗܵܐ ܫܲܪܝܲܬ̤ ܓܵܠܝܵܐ|
      block |ܝܵܬܼܵܗ̇ ܠܢܲܦܫܵܐ܃ ܐܸܤܬܲܟܲܠ ܡܸܟܹܝܠ܃ ܕܩܲܪܝܼܒܼ ܐܲܢ̄ܬܿ ܠܠܲܡܹܐܢܵܐ|
      block |ܕܕܲܟܿܝܘܼܬܼܵܐ܃ ܡܵܐ ܕܹܝܢ ܕܫܲܪܝܼ ܒܲܪܢܵܫܵܐ ܠܡܸܬܼܥܲܠܵܝܘܼ ܡ̣ܢ ܚܲܫܹ̈ܐ܃|
      block |ܡܸܚܕܼܵܐ ܚܲܝܠܵܐ ܗܵܢܵܐ ܩܲܕܝܼܫܵܐ ܢܵܩܹ̇ܦ ܠܵܗ̇ ܠܢܲܦܫܵܐ܁ ܘܠܵܐ ܦܵܪܹܩ|
      block |ܡܸܢܵܗ̇܃ ܠܵܐ ܠܸܠܝܵܐ ܘܠܵܐ ܐܝܼܡܵܡܵܐ܁ ܘܲܡܚܵܘܸܐ ܠܵܗ̇ ܡܕܲܒܿܪܵܢܘܼܬܹܗ|
      block |ܕܐܲܠܵܗܵܐ܁ ܘܲܥܕܲܡܵܐ ܓܹܝܪ ܠܲܙܥܘܿܪ̈ܝܵܬܼܵܐ ܕܟܼܠ ܕܐܝܼܬܼ ܘܗܵܘܹ̇ܐ ܘܐܹܝܢ|
      block |ܘܠܵܐ܃ ܕܡܸܤܬܲܥܪ̈ܵܢ ܠܘܵܬܼ ܒܲܪܢܵܫܵܐ ܒܟܸܤܝܵܐ ܘܲܒܼܓܸܠܝܵܐ܃ ܘܒܲܒܼܪܝܼܬܹܗ|
      block |ܕܥܵܠܡܵܐ ܗܵܢܵܐ܃ ܓܵܠܹ̇ܐ ܠܵܗ̇ ܠܢܲܦܫܵܐ ܚܲܝܠܵܐ ܗܵܘ̇ ܕܢܲܩܝܼܦ ܠܵܗ̇܁|
      block |ܘܓܼܵܠܹ̇ܐ ܠܵܗ̇ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ܃ ܘܲܡܚܵܘܸܐ ܠܵܗ̇|
      block |ܒܛܝܼܠܘܼܬܼܵܐ ܐܲܠܵܗܵܝܬܐ ܕܲܕܼܠܵܐ ܫܠܘܵܐ ܢܲܩܝܼܦܵܐ ܘܤܵܥܪܵܐ ܠܟܼܠܡܸܕܸܡ|
      block |ܕܗܵܕܹܐ ܒܪܝܼܬܼܵܐ܁ ܘܕܲܐܝܟܲܢܵܐ ܢܲܩܝܼܦܵܐ ܠܹܗ ܠܒܲܪܢܵܫܵܐ ܒܟܼܠܥܸܕܵܢ܃|
      block |ܘܟܲܕܼ ܗ̤ܘ ܠܵܐ ܪܓܼܝܼܫ ܘܠܵܐ ܝܵܕܲܥ ܡܢܲܛܪܵܐ ܠܹܗ ܡ̣ܢ ܤܲܩܘܼ̈ܒܼܠܹܐ|
      block |ܒܟܼܠ ܙܒܲܢ܃ ܘܬܼܵܪܨܵܐ ܠܹܗ ܠܘܵܬܼ ܡܸܕܸܡ ܕܦܘܼܪܩܵܢܵܐ ܘܼܢܝܵܚܵܐ|
      block |ܕܢܲܦܫܹܗ ܘܲܕܼܦܲܓܼܪܹܗ ܘܲܫܟܼܵܚܬܼܵܐ ܕܚܲܝܘ̈ܗܝ܁ ܘܡܸܟܹܝܠ ܗ̤ܘ ܟܲܕܼ ܗ̤ܘ|
      block |ܚܲܝܠܵܐ ܐܲܠܵܗܵܝܵܐ܃ ܕܐܝܼܬܼܵܘܗܝ ܤܵܥܘܿܪܵܐ ܕܗܵܠܹܝܢ ܟܠܗܹܝܢ܃ ܡܚܵܘܸܐ|
      block |ܢܲܦܫܹܗ ܠܒܲܪܢܵܫܵܐ ܒܟܸܤܝܵܐ܃ ܒܓܸܠܝܵܢܵܐ ܡܸܬܼܝܲܕܼܥܵܢܵܐ ܠܲܟܼܝܵܢܹܗ ܪܘܼܚܵܢܵܐ|
      block |ܕܗ̤ܘܝܘܼ ܡܲܕܿܥܵܐ܁ ܡܵܐ ܕܹܝܢ ܕܐܸܫܬܘܝܼ ܒܲܪܢܵܫܵܐ ܠܲܡܩܲܒܵܠܘܼ ܠܚܲܝܠܵܐ|
      block |ܗܵܢܵܐ ܒܓܼܵܘ ܢܲܦܫܹܗ܃ ܬܘܼܒܼ ܠܲܝܬܿ ܠܹܗ܃ ܐܸܠܵܐ ܬܸܡܗܵܐ ܘܫܸܬܼܩܵܐ܃|
      block |ܘܕܸܡ̈ܥܹܐ ܕܲܒܼܟܼܠܥܸܕܵܢ ܪ̈ܵܕܼܝܵܢ ܐܲܝܟܼ ܡܲܝ̈ܵܐ܃ ܘܦܵܐܹ̇ܫ ܡܸܟܹܝܠ ܒܲܪܢܵܫܵܐ|
    block
      block |ܡ̣ܢ ܟܠܗܘܿܢ ܥ̇ܒܼܵܕܹ̈ܐ܁ ܘܚܵܙܹ̇ܐ ܐܲܢ̄ܬܿ ܡܸܟܹܝܠ ܒܟܼܠܥܸܕܵܢ܃ ܒܗܵܕܹܐ|
      block |ܚܙܵܬܼܵܐ ܕܐܲܡܝܼܢܘܼܬܼ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܥ̇ܒܼܵܕܼ ܐܲܝܼܕܼܵܘ̈ܗܝ܁|
      block |ܗܵܘܢܵܐ܃ ܟܲܕܼ ܡܸܬܼܒܠܲܥ ܒܬܸܡܗܵܐ܁ ܪܸ̈ܓܼܫܹܐ܃ ܟܲܕܼ ܫܠܹܝܢ܁ ܒܲܪܢܵܫܵܐ|
      block |ܬܵܚܘܿܒܼܵܐ܃ ܕܲܤܚܝܼܦ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ܁ ܕܠܵܐ ܠܸܫܵܢܵܐ ܠܹܗ|
      block |ܕܲܢܡܲܠܸܠ܃ ܘܠܵܐ ܠܸܒܵܐ ܬܘܼܒܼ ܤܵܦܹ̇ܿܩ ܕܲܢܨܲܠܸܐ܁ ܐܸܠܵܐ ܡ̣ܢ ܬܸܡܗܵܐ|
      block |ܕܲܒܼܤܘܼܥܪ̈ܢܹܐ܃ ܐܵܦ ܗ̤ܝ ܨܠܘܿܬܼܵܐ ܒܲܛܝܼܠܵܐ܁ ܗܵܘ̇ ܒܵܛܠܵܢܵܐ ܕܲܡܝܲܬܲܪ|
      block |ܡ̣ܢ ܥ̇ܒܼܵܕܼܵܐ܃ ܟܲܕܼ ܒܲܠܚܘܿܕܼ ܫܠܸܐ ܒܲܪܢܵܫܵܐ ܒܟܼܠܗܘܿܢ ܪܸ̈ܓܼܫܘܗܝ|
      block |ܘܙܵܘܥܵܘ̈ܗܝ܃ ܘܒܲܐܡܝܼܢܘܼ ܤܚܝܼܦ ܪܡܸܐ ܥܲܠ ܐܲܦܵܘ̈ܗܝ ܩܕܼܵܡ ܡܵܪܹܗ܁|
      block |ܘܲܥܕܲܡܵܐ ܕܐܵܦ ܓܲܪ̈ܡܵܘܗܝ܃ ܬܸܫܒܿܘܿܚܬܼܵܐ ܡܲܤܩܝܼܢ ܒܫܸܬܼܩܗܘܿܢ|
      block |ܠܐܲܠܵܗܵܐ܃ ܒܒܸܛܠܵܢܵܐ ܗܵܘ̇ ܕܡܸܤܬܿܒܲܪ܃ ܐܲܝܟܼ ܕܐܸܡ݂ܲܪ ܢܒܼܝܼܵܐ܃|
      block |ܕܟܼܠܗܘܿܢ ܓܲܪ̈ܡܲܝ ܢܹܐܡܪܘܼܢ܃ ܡܵܪܝܵܐ ܡܲܢ̣ܘܼ ܐܲܟܼܘܵܬܼܵܟܼ܁|
      block |ܒܗܵܘ̇ ܙܲܒܼܢܵܐ ܝܲܬܝܼܪ ܡ̣ܢ ܟܠܗܘܿܢ ܚܲܫܹ̈ܐ܃ ܫܹܐܕܼܵܐ ܗܵܘ̇ ܕܪܵܡܘܼܬܼܵܐ܃|
      block |ܟܲܕܼ ܐܲܤܝܼܪ ܘܲܪܡܸܐ ܬܚܹܝܬܼ ܪܸ̈ܓܼܠܹܝܗ̇ ܕܢܲܦܫܵܐ ܬܸܫܟܚܝܼܘܗܝ܁ ܒܗܵܕܹܐ|
      block |ܡܵܘܗܲܒܼܬܼܵܐ ܐܲܝܟܼ ܕܐܵܡ̇ܪܝܼܢ ܡܸܫܬܿܘܸܐ ܒܲܪܢܵܫܵܐ ܠܚܘܼܒܵܐ ܕܐܲܠܵܗܵܐ܃|
      block |ܘܲܠܡܘܼܟܵܟܼܵܐ ܡܫܲܠܡܵܢܵܐ܁ ܗ̤ܝ ܗܵܕܹܐ ܡܵܘܗܲܒܼܬܼܵܐ ܩܲܕܼܡܵܝܑܬܼ܃ ܒܫܸܠܝܵܐ|
      block |ܡܸܬܿܛܲܥܡܵܐ܁ ܘܐܲܝܠܹܝܢ ܕܥܲܡ ܦܘܼܠܚܵܢܵܐ ܘܲܢܛܘܼܪܬܵܐ ܠܲܓܼܡܵܪ|
      block |ܠܓܼܵܘ ܡ̣ܢ ܫܸܠܝܵܐ ܗܘ̤ܵܘ܃ ܠܵܐ ܡܲܨܝܵܐ ܕܠܵܐ ܝܵܕܼܥܝܼܢ ܠܵܗ̇ ܠܗܵܕܹܐ܁|
      block |ܡܵܐ ܕܹܝܢ ܕܲܢܦܲܩ̣ ܒܲܪܢܵܫܵܐ ܠܒܲܪ ܡ̣ܢ ܫܸܠܝܵܐ ܘܐܸܚܲܕܼ ܫܲܪܝܼܘܼܬܼܵܐ܃|
      block |ܩܵܦ̇ܤܵܐ ܡܸܢܹܗ܁ ܘܟܲܕܼ ܬܘܼܒܼ ܥܲܠ̣ ܘܝܼܨܸܦ̣ ܕܢܲܦܫܹܗ ܘܐܲܩܸܦ̣|
      block |ܚܝܼܨܵܐܝܼܬܼ ܒܦܘܼܠܚܵܢܵܐ ܕܲܥܝܵܕܼܵܐ܃ ܬܘܼܒܼ ܦܸܫܛܲܬ̤ ܗ̤ܝ ܠܵܗ̇܃ ܘܚܵܘܝܲܬ̤|
      block |ܚܲܝܠܵܗ̇ ܠܢܲܦܫܵܐ܁ ܡܵܐ ܗܵܟܹܝܠ ܕܐܸܬܼܓܡܲܪ ܐ̄ܢܵܫ ܡܫܲܡܠܝܵܐܝܼܬܼ܃|
      block |ܠܓܼܵܘ ܘܲܠܒܲܪ ܢܲܩܝܼܦ ܠܹܗ ܚܲܝܠܵܐ ܗܵܢܵܐ܃ ܘܠܵܐ ܫܵܠܹ̇ܐ ܚܕܼܵܐ ܫܵܥܵܐ|
    block
      block |ܡ̣ܢ ܬܸܢ̈ܚܵܬܼܵܐ ܘܕܸܡ̈ܥܹܐ ܥܲܡ ܫܲܪܟܵܐ܃ ܐܸܢܗܘ̤ ܕܠܵܐ ܡܲܫܘܲܪ ܛܲܟܼܤܵܐ|
      block |ܙܗܝܼܪܵܐ ܕܦܘܼܠܚܵܢܹܗ܁ ܐܵܦ ܗܵܫܵܐ܃ ܐܝܼܬܼ ܐ̄ܢܵܫܵܐ ܕܐܸܬܿܘܝܼܘ ܠܗܵܕܹܐ|
      block |ܒܲܡܢܵܬܼܵܐ܁ ܘܲܠܗܵܘ̇ ܕܫܘܼܡܠܵܝܵܐ܃ ܡ̣ܢ ܗܵܕܹܐ ܡܢܵܬܼܵܢܵܝܬܼܵܐ ܕܲܠܘܵܬܼܗܘܿܢ|
      block |ܡܸܫܬܿܘܕܥܝܼܢ ܕܝܼ̈ܠܵܝܵܬܼܵܗ̇܁ ܡܸܛܠ ܕܟܲܕܼ ܡܢܹܩܝܼܬܼܵܐ ܕܚܲܡܪܵܐ ܛܥܸܡ̣|
      block |ܐ̄ܢܵܫ ܡ̣ܢ ܓܪܵܒܼܵܐ ܪܲܒܵܐ܃ ܝܵܕܲܥ̇ ܠܟܼܠܹܗ ܡܸܟܹܝܠ܃ ܕܐܲܝܟܲܢ ܐܝܼܬܼܵܘܗܝ|
      block |ܐܵܦ ܟܲܕܼ ܐ̄ܚܪ̈ܵܢܹܐ ܢܸܫܬܿܘܿܢ܃ ܐܸܢ ܒܲܡܢܵܬܼܵܐ ܘܐܸܢ ܟ̱ܠܹܗ ܒܟܼܠܹܗ܁|
      block |ܒܫܘܼܡܠܵܝܵܐ ܕܹܝܢ܃ ܠܵܐ ܥܓܲܠ ܡܸܫܬܿܟܲܚ ܐ̄ܢܵܫ ܕܲܩܢܸܐ܃ ܐܸܠܵܐ ܐܸܢ|
      block |ܠܡܲܚܤܸܢ܁ ܡܸܛܠ ܕܗܵܢܵܐ ܚܲܝܠܵܐ܃ ܡܵܘܗܲܒܼܬܼܵܐ ܗ̣̄ܝ ܕܲܢܛܘܼܪܲܬܼ|
      block |ܫܸܠܝܵܐ܁ ܘܡܸܛܠ ܕܠܲܝܬܿ ܕܐܲܚܝܼܕܼ ܒܪܼܵܪܲܢ ܗܵܢܵܐ ܡܩܲܛܥܵܐ ܫܸܠܝܵܐ|
      block |ܓܡܝܼܪܵܐ ܘܲܢܛܘܼܪܬܵܐ ܡܫܲܡܠܲܝܬܼܵܐ܃ ܐܵܦ ܡ̣ܢ ܡܵܘܗ̈ܒܼܵܬܹܐ ܚܲܤܝܼܪܝܼܢ܁|
      block |ܡ̇ܢ ܕܹܝܢ ܕܩܸܢܸܐ ܠܗܵܠܹܝܢ ܝܲܕܼܥܹ̈ܐ ܒܪܘܼܫܡܵܐ ܕܲܕܼܝܘܿܬܼܵܐ܃ ܘܒܲܥ̇ܒܼܵܕܼܵܐ|
      block |ܠܵܐ ܫܟܼܚܝܼܢ ܠܵܘܬܹܗ ܒܢܸܤܝܵܢܵܐ܃ ܕܵܡܹ̇ܐ ܠܐ̄ܢܵܫ ܕܲܛܥܝܼܢ ܥܲܠ ܕܪܵܥܹܗ|
      block |ܟܸܢܵܪܵܐ ܕܲܡܨܲܒܲܬܼ ܘܲܡܬܲܩܲܬ ܒܡܸܢܹ̈ܐ ܚܝܼ̈ܨܵܬܼܵܐ܃ ܘܠܵܐ ܝܵܕܼ̈ܥܵܬ ܘܲܡܕܲܪ̈ܫܵܢ|
      block |ܨܸܒܼ̈ܥܵܬܹܗ ܠܡܸܩܲܫ ܒܗܹܝܢ܃ ܘܲܠܡܸܬܲܠ ܦܘܼܪ̈ܫܵܢܹܐ ܕܢܸܥ̈ܡܵܬܼܵܐ ܠܒܼܘܼܤܵܡܵܐ|
      block |ܕܢܲܦܫܹܗ܁ ܐܸܠܵܐ ܟܸܢܵܪܵܐ ܒܲܠܚܘܿܕܼ ܩܢܸܐ܃ ܘܠܵܘ ܐܵܦ ܐܘܼܡܵܢܘܼܬܹܗ܁|
      block |ܘܲܤܢܝܼܩ ܥܲܠ ܐ̄ܚܪ̈ܵܢܹܐ܃ ܕܢܸܙܡܪܘܼܢ ܒܹܗ ܩܕܼܵܡܵܘܗܝ ܘܲܢܒܲܤܡܘܼܢܝܵܗܝ܁|
      block |ܠܵܘ ܐܸܡܲܬܼܝ ܕܬܸܥܬܲܪ ܒܝܼܕܲܥܬܼܵܐ ܕܤܲܓܝܼ̈ܐܵܬܼܵܐ ܬܸܚܕܸܐ܃ ܐܸܠܵܐ ܟܲܕܼ|
      block |ܗܵܘ̇ ܡܵܐ ܕܝܵܕܲܥ ܐܲܢ̄ܬܿ ܒܲܥ̇ܒܼܵܕܼܵܐ ܬܸܚܕܸܐ ܕܲܫܟܼܝܼ ܠܘܵܬܼܵܟܼ܁ ܩܲܕܼܡܵܝܬܼܵܐ|
      block |ܕܹܝܢ ܒܸܠܥܵܕܼ ܗܵܝ̇ ܕܬܲܪܬܹܝܢ܃ ܟܲܕܼ ܒܐܝܼܕܼܵܐ ܒܐܝܼܕܼܵܐ ܠܒܸܤܬܪܵܗ̇|
      block |ܥܵܛ̇ܦܵܐ܃ ܘܐܵܦ ܠܪܵܡܘܼܬܼܵܐ ܢܵܩ̇ܦܵܐ ܡܸܛܠ ܒܸܛܠܵܢܵܐ܁ ܟܲܕܼ ܕܹܝܢ|
      block |ܒܲܬܼܪܲܝܢܝܼܬܼܵܐ ܬܸܬܼܚܲܦܲܛ܃ ܡ̣ܢ ܟܠ ܦܪܘܿܣ ܘܐܵܦ ܒܗܵܝ̇ ܬܸܬܼܢܗܲܪ ܕܠܵܐ|
      block |ܝܘܼܠܦܵܢܵܐ܁ ܥܲܝܢܵܗ̇ ܕܝܼܕܲܥܬܼܵܐ܃ ܢܸܤܝܵܢܵܐ܁ ܘܬܲܪܒܿܝܼܬܼܵܗ̇܃ ܦܘܼܠܚܵܢܵܐ ܐܲܡܝܼܢܵܐ܁|
    block
      block |ܐܵܬ̤ܵܐ ܢܲܗܝܼܪܬܵܐ ܕܫܲܦܝܘܼܬܼܵܐ ܕܢܲܦܫܵܟܼ ܗܵܕܹܐ ܬܸܗܘܸܐ ܠܵܟܼ܃ ܐܸܡܲܬܼܝ|
      block |ܕܟܲܕܼ ܬܸܬܼܒܲܩܸܐ ܒܲܩܢܘܿܡܵܟܼ܃ ܥܲܠ ܟܠܗܘܿܢ ܒܢܲܝ̈ܢܵܫܵܐ ܪ̈ܲܚܡܹܐ ܡܠܸܐ|
      block |ܐܲܢ̄ܬܿ܁ ܘܲܒܼܚܵܘܤܵܢܵܐ ܕܲܥܠܲܝܗܘܿܢ ܡܸܬܿܛܲܪܲܦ ܠܸܒܵܟܼ ܘܝܵܩܹ̇ܕܼ ܐܲܝܟܼ|
      block |ܕܲܒܼܢܘܼܪܵܐ܃ ܕܠܵܐ ܦܘܼܪܫܵܢܵܐ ܕܦܲܪ̈ܨܘܿܦܹܐ܁ ܟܲܕܼܸ ܒܝܲܕܼ ܗܵܠܹܝܢ ܐܲܡܝܼܢܵܐܝܼܬܼ܃|
      block |ܗܵܝ̇ ܨܘܼܪܬܵܐ ܕܐܲܒܼܵܐ ܕܒܲܫܡܲܝܵܐ ܡܸܬܼܚܲܙܝܵܐ ܒܵܟܼ܁ ܡܫܘܼܚܬܼܵܐ ܕܕܼܘܼܒܵܪ̈ܲܝܟ|
      block |ܠܵܐ ܗ̄ܘ̣ܵܐ ܡ̣ܢ ܦܘܼܪ̈ܫܵܢܹܐ ܕܥܲܡܠܲܝ̈ܟ ܐܸܠܵܐ܃ ܡ̣ܢ ܫܘܼܚ̈ܠܵܦܹܐ ܕܲܡܩܲܒܸܠ|
      block |ܡ̇ܕܥܵܟܼ ܬܸܤܬܲܟܲܠ܁ ܡܥܵܕܼ ܗ̄ܘ̣ ܦܲܓܼܪܵܐ ܠܡܸܤܚܵܐ ܒܕܸܡ̈ܥܹܐ܃|
      block |ܐܸܡܲܬܼܝ ܕܗܵܘܢܵܐ ܢܚܘܼܪ ܒܪ̈ܘܼܚܵܢܵܝܵܬܼܵܐ܃ ܟܲܕܼ ܐܲܝܟܼ ܕܡ̣ܢ ܢܲܚ̈ܠܹܐ ܫܵܦ̈ܥܵܢ|
      block |ܡ̣ܢ ܥܲܝ̈ܢܹܐ܃ ܘܲܡܨܲܒ̈ܥܵܢ ܠܦܲܟܹ̈ܐ܃ ܕܠܵܐ ܥܸܨܝܵܢܵܐ܃ ܘܲܕܼܠܵܐ ܒܨܸܒܼܝܵܢܵܐ܁|
      block |ܐܸܢܵܐ ܡ̇ܢ ܝܵܕܲܥ̇ ܐ̄ܢܵܐ ܐ̄ܢܵܫ܃ ܕܐܵܦ ܒܓܼܵܘ ܫܸܢܬܹܗ ܐܸܬܿܬܿܚܸܕܼ ܒܬܲܗܪܵܐ|
      block |ܕܒܲܐܠܵܗܵܐ ܒܬܹܐܘܿܪܝܼܵܐ ܕܡܸܕܸܡ܃ ܡ̣ܢ ܡܠܘܿܐܵܐ ܕܩܸܪܝܵܢܵܐ ܕܡ̣ܢ|
      block |ܪܲܡܫܵܐ܃ ܘܟܲܕܼ ܬܲܡܝܼܗܵܐ ܢܲܦܫܹܗ ܒܗܸܪܓܵܐ ܕܬܹܐܘܿܪܝܼܵܐ ܗܵܝ̇܁ ܐܲܝܟܼ|
      block |ܗܵܘ̇ ܕܡܲܪܓܸܫ ܗ̄ܘ̣ܵܐ܃ ܕܥܸܕܵܢܵܐ ܤܲܓܝܼܐܵܐ ܐܝܼܬܼ ܗ̄ܘ̣ܵܐ ܠܹܗ ܕܗܵܪܹܓܼ|
      block |ܒܙܵܘ̈ܥܹܐ ܕܫܸܢܬܹܗ܃ ܘܡܸܬܼܒܲܩܸܐ ܒܬܸܡܗܵܐ ܕܲܚܙܵܬܼܵܐ ܗܵܝ̇܁ ܐܝܼܬܼܵܘܗܝ|
      block |ܗ̄ܘ̣ܵܐ ܓܹܝܪ ܥܘܼܡܩܹܗ ܕܠܸܠܝܵܐ܃ ܘܡ̣ܢ ܫܸܠܝܵܐ ܢܵܕܼ ܡ̣ܢ ܫܸܢܬܹܗ܃|
      block |ܟܲܕܼ ܕܼܡܥܵܘ̈ܗܝ ܪ̈ܵܕܼܝܵܢ܃ ܐܲܝܟܼ ܡܲܝ̈ܵܐ܁ ܘܢܵܚ̈ܬܵܢ܃ ܥܕܲܡܵܐ ܠܚܲܕܝܹܗ܁|
      block |ܘܦܘܼܡܹܗ ܡܠܸܐ ܗ̄ܘ̣ܵܐ ܬܸܫܒܿܘܿܚܬܼܵܐ܃ ܘܠܸܒܹܗ ܗܵܪܹܓܼ ܗ̄ܘ̣ܵܐ ܒܬܹܐܘܿܪܝܼܵܐ|
      block |ܢܲܓܝܼܪܵܐܝܼܬܼ܃ ܒܗܲܢܝܼܐܘܼܬܼܵܐ ܕܠܵܐ ܡܸܤܬܲܒܼܥܵܐ܁ ܘܡ̣ܢ ܤܘܿܓܼܵܐܐ ܕܕܸܡ̈ܥܹܐ|
      block |ܕܲܕܼܠܵܐ ܡܫܘܼܚܬܼܵܐ ܕܡܸܬܼܐܲܫ̈ܕܵܢ ܗ̄ܘܲܝ̈ ܡ̣ܢ ܒܵܒܼ̈ܬܹܗ܃ ܘܡ̣ܢ ܒܘܼܠܗܵܝܵܐ|
      block |ܕܢܲܦܫܹܗ ܕܐܸܬܼܪܫܸܠܘ ܗ̄ܘ̣ܵܘ ܟܠܗܘܿܢ ܗܲܕܵܡܲܝ̈ ܓܘܼܫܡܹܗ܃ ܘܠܸܒܹܗ|
      block |ܕܪܵܦܬܼܵܐ ܒܓܼܵܘܹܗ ܗܲܢܝܼܐܘܼܬܼܵܐ ܡܸܕܸܡ܃ ܐܵܦܠܵܐ ܐܲܝܟܼ ܥܝܵܕܹܗ ܕܲܢܫܲܡܠܸܐ|
    block
      block |ܬܸܫܡܸܫܬܼܵܐ ܕܠܸܠܝܵܐ ܐܸܬܼܡܨܝܼ ܗ̄ܘ̣ܵܐ܁ ܐܸܠܵܐ ܠܡܲܚܤܸܢ ܡܲܙܡܘܿܪܵܐ ܡܸܕܸܡ܃|
      block |ܠܘܲܥܕܹܗ ܕܨܲܦܪܵܐ܁ ܗܵܟܲܢ ܐܸܙܕܟܼܝܼ ܗ̄ܘ̣ܵܐ ܡ̣ܢ ܤܘܿܓܼܵܐܐ ܕܕܼܡ̈ܥܹܐ܃|
      block |ܕܓܼܵܐܲܚ ܗ̄ܘ̣ܵܐ ܡܲܒܿܘܼܥܵܐ ܕܥܲܝܢܵܘ̈ܗܝ ܠܒܲܪ ܡ̣ܢ ܨܸܒܼܝܵܢܹܗ܃ ܘܡ̣ܢ|
      block |ܫܲܪܟܵܐ ܕܐ̄ܚܪ̈ܵܢܝܵܬܼܵܐ܁|
      block |ܢܸܬܼܚܲܦܲܛ ܐܵܦ ܚܢܲܢ܃ ܐܲܚܲܝ̈܁ ܘܡܵܐ ܕܨܵܒܹ̇ܝܢܲܢ ܕܢܸܕܼܡܲܟܼ܃ ܩܕܼܵܡ|
      block |ܥܸܕܵܢܹ̈ܐ ܤܲܓܝܼ̈ܐܹܐ܃ ܒܬܸܫ̈ܒܿܚܬܼܵܐ ܘܒܲܙܡܝܼܪ̈ܵܬܼܵܐ ܘܲܒܼܩܸܪܝܵܢܵܐ ܕܲܟܼܬܼܵܒܹ̈ܐ|
      block |ܩܲܕܝܼ̈ܫܹܐ ܢܸܗܪܘܿܓܼ܃ ܟܲܕܼ ܢܵܛܪܝܼܢܲܢ ܢܲܦܫܲܢ ܡ̣ܢ ܥܘܼ̈ܗܕܵܢܹܐ ܒܝܼ̈ܫܹܐ܃|
      block |ܘܡ̣ܢ ܟ̱ܠܹܗ ܗܸܪܓܵܐ ܤܲܢܝܵܐ܁ ܘܢܲܤܐܸܢ ܒܹܝܬܼ ܓܲܙܲܢ ܟܠܗܘܿܢ ܡܠܘܿܐܹ̈ܐ|
      block |ܫܲܦܝܼܪܹ̈ܐ܁ ܘܬܸܫܩܠܲܢ ܫܸܢܬܼܵܐ܃ ܟܲܕܼ ܡܠܹܝܢܲܢ ܡ̣ܢ ܥܘܼܗܕܵܢܵܐ ܕܲܐܲܠܵܗܵܐ܃|
      block |ܘܲܢܦܫܲܢ ܕܪܵܬܼܚܵܐ ܒܤܘܼܘܵܚܵܐ ܤܲܓܝܼܐܵܐ ܕܲܠܛܵܒܼ̈ܬܼܵܐ܃ ܡܸܛܠ ܛܲܝܒܿܘܼܬܼܵܐ|
      block |ܕܐܲܠܵܗܵܐ ܕܲܚܕܼܝܼܪܵܐ ܠܲܢ ܒܫܸܢܬܲܢ܃ ܘܡܲܫܦܥܵܐ ܥܠܲܝܢ ܡܵܘ̈ܗܒܼܵܬܼܵܗ̇|
      block |ܐܵܦ ܟܲܕܼ ܕܲܡܝܼܟܼܝܼܢܲܢ܁ ܟܲܕܼ ܒܵܚܪܵܐ ܠܲܢ܃ ܕܐܸܢ ܢܩܸܕܼ ܦܲܓܼܪܲܢ ܡ̣ܢ ܟܠ|
      block |ܙܢ̈ܝܼܢ ܕܛܲܡܐܘܼܬܼܵܐ܃ ܘܲܕܼܟܹܝܢ ܘܵܙ̈ܥܹܐ ܕܠܸܒܲܢ ܡ̣ܢ ܤܲܢ̈ܝܵܬܼܵܐ܁ ܘܡܸܛܠܵܬܼܵܗ̇|
      block |ܠܵܐ ܢܸܫܟܿܚܘܼܢ ܩܵܪܒܿܝܼܢ ܚܕܼܵܪܲܝܢ ܒܢܲܝ̈ ܫܘܼܠܛܵܢܹܗ ܕܚܸܫܘܿܟܼܵܐ܃ ܡܸܛܠ|
      block |ܚܲܪܒܵܐ ܘܲܫܢܵܢܵܐ ܕܛܲܝܒܿܘܼܬܼܵܐ ܕܲܟܼܪܝܼܟܼܝܼܢ ܠܲܢ܁ ܘܐܸܢ ܡܸܫܟܿܚܝܼܢ ܠܲܢ ܐܲܝܟܼ|
      block |ܨܸܒܼܝܵܢܗܘܿܢ ܕܡܸܬܼܪܲܚܩܵܐ ܡܸܢܲܢ ܛܲܝܒܿܘܼܬܼܵܐ܃ ܟܲܕܼ ܓܵܥܨܵܐ ܡܸܢܲܢ ܘܕܼܵܚܩܵܐ|
      block |ܠܢܲܦܫܲܢ ܡ̣ܢ ܨܹܐܕܹܝܗ̇ ܐܲܝܟܼ ܕܠܲܫ̈ܠܲܕܹܐ ܕܝܲܬܝܼܪ̈ܵܢ ܡ̣ܢ ܚܲܝܘܼܬܼܵܐ܃ ܗܵܝܕܹܝܢ|
      block |ܡܸܬܼܩܲܪܒܼܝܼܢ ܠܘܵܬܲܢ܃ ܒܟܼܠܵܗ̇ ܒܝܼܫܘܼܬܼܗܘܿܢ܁ ܘܲܡܢܲܤܹܝܢ ܠܲܢ|
      block |ܒܟܼܠܗܘܢ ܙܵܘ̈ܥܹܐ ܢܕܹܝ̈ܕܹܐ ܘܲܕܼܚܝܼ̈ܠܹܐ܃ ܐܲܝܟܼ ܪܸܓܿܬܼܵܐ ܕܨܸܒܼܝܵܢܗܘܿܢ|
      block |ܤܲܢܝܵܐ܁ ܘܐܸܡܲܬܼܝ ܕܐܲܝܟܼ ܗܵܟܲܢܵܐ ܢܸܫܬܿܟܲܚ ܓܵܕܼܫܵܐ ܠܲܢ ܒܫܸܢܬܲܢ܃|
      block |ܢܸܤܬܿܟܲܠ ܡܸܚܕܼܵܐ ܘܢܸܬܼܥܲܗܲܕܼ ܘܢܲܪܓܸܫ܃ ܕܲܒܼܗܵܢܵܐ ܠܸܠܝܵܐ ܡܲܪܚܩܵܐ|
      block |ܗ̄ܘ̣ܵܬܼ ܡܸܢܲܢ ܡܲܓܿܢܵܢܘܼܬܼܵܐ ܐܲܠܵܗܵܝܬܼܵܐ܁ ܘܐܲܝܟܲܢܵܐ ܠܵܐ ܒܲܠܥܘܼܢ ܫܹܐܕܹ̈ܐ ܐܸܠܵܐ|
    block
      block |ܗܵܟܼܘܵܬܼ ܒܲܚܠܘܿܕܼ ܝܲܗ̣̄ܒܼ ܐܲܦܬܼܵܐ ܠܡܸܩܪܲܒܼ ܠܲܢ܃ ܗܵܘ̇ ܪܸܡܙܵܐ ܐܲܠܵܗܝܵܐ|
      block |ܕܒܼܐܝܼܕܹܗ ܤܝܼܡܵܐ ܢܲܦܫܵܐ ܕܟܼܠܒܤܲܪ܃ ܐܲܝܟܼ ܕܢܥܝܼܪܲܢ ܘܢܸܚܙܸܐ ܢܲܦܫܲܢ܁|
      block |ܠܵܐ ܡܲܨܝܵܐ ܕܢܸܩܪܒܘܼܢ ܠܲܢ܃ ܐܸܡܲܬܼܝ ܕܗ̤ܝ ܩܲܪܝܼܒܼܵܐ܁|
  block 72
    block
      block |ܥܲܠ ܝܑܼܕܲܥܬܼܵܐ ܕܲܫܪܵܪܵܐ܃ ܘܥܲܠ ܢܸܤܝܼ̈ܘܿܢܹܐ܁ ܘܥܲܠ ܗܵܝ̇ ܕܙܵܕܹܩ|
      block |ܠܡܸܕܲܥ ܚܲܬܝܼܬܼܵܐܝܼܬܼ܃ ܕܠܵܘ ܒܲܠܚܘܿܕܼ ܐ̄ܢܵܫܵܐ ܡܚܝܼ̈ܠܹܐ ܘܲܒܼܨܝܼܪܹ̈ܐ|
      block |ܘܠܵܐ ܡܕܲܪ̈ܫܹܐ܃ ܐܸܠܵܐ ܐܵܦ ܐܲܝܠܹܝܢ ܕܐܸܫܬܘܝܼܘ ܠܠܵܐ ܚܵܫܘܿܫܘܼܬܼܵܐ|
      block |ܙܲܒܼܢܵܢܵܝܵܬܐ܃ ܘܲܡܛ̣ܵܘ ܠܲܓܼܡܝܼܪܘܼܬܼܵܐ ܕܬܲܪܥܝܼܬܼܵܐ܃ ܘܲܩܪܸܒܼܘ ܠܘܲܥܕܵܐ|
      block |ܕܕܲܟܼܝܘܼܬܼܵܐ ܡܢܵܬܼܵܢܵܝܬܐ ܗܵܝ̇ ܕܥܲܡ ܡܵܝܘܿܬܼܘܼܬܼܵܐ ܟܕܼܝܼܢܵܐ܃ ܘܡܲܛܝܼܘ|
      block |ܠܥܘܼܠܵܝܵܐ ܕܡ̣ܢ ܚܲܫܹ̈ܐ܃ ܟܡܵܐ ܕܲܒܼܗܵܢܵܐ ܥܵܠܡܵܐ ܡܲܦܲܣ ܡ̣ܢ ܐܲܠܵܗܵܐ|
      block |ܒܲܟܼܕܼܝܼܢܘܼܬܼ ܚܲܝܹ̈ܐ ܕܥܲܡ ܒܸܤܪܵܐ ܚܵܫܘܿܫܵܐ܃ ܐܝܼܬܼ ܠܗܘܿܢ ܬܲܟܼܬܘܼܫܵܐ܁|
      block |ܘܡܸܫܬܲܚܩܝܼܢ ܡ̣ܢ ܚܲܫܹ̈ܐ܃ ܡܸܛܠ ܦܲܓܼܪܵܐ܁ ܘܗܵܘ̇ܝܵܐ ܠܘܵܬܼܗܘܿܢ|
      block |ܒܐܲܡܝܼܢܘܼ ܐܵܦ ܡܸܫܬܲܒܼܩܵܢܘܼܬܼܵܐ ܕܲܒܼܪ̈ܲܚܡܹܐ܃ ܡܸܛܠ ܩܸܢܛܵܐ ܕܪܵܡܘܼܬܼܵܐ|
      block |ܒܚܲܕܼܚ̈ܕܼܵܢܵܝܵܬܐ܁ ܘܲܟܼܡܵܐ ܙܲܒܼܢ̈ܝܼܢ ܡܸܬܼܥܲܒܼܪܝܼܢ܃ ܘܒܲܬܼܝܵܒܼܘܼܬܼܵܐ ܡܲܐܪܤܹܝܢ|
      block |ܢܲܦܫܗܘܿܢ܃ ܘܛܲܝܒܿܘܼܬܼܵܐ ܡܩܲܒܿܠܵܐ ܠܗܘܿܢ܁ ܥܒ܁|
    block
      block |ܕܲܒܼܟܼܠܹܗ ܓܹܝܪ ܟܝܵܢܵܐ ܡܲܠܵܠܵܐ ܥܵܒܼ̇ܪܵܐ ܡܸܨܛܲܠܝܵܢܘܼܬܼܵܐ ܕܠܵܐ|
      block |ܦܘܼܪܵܫ܃ ܘܫܘܼܚ̈ܠܵܦܹܐ ܥܵܒܼ̇ܪܝܼܢ ܥܲܠ ܟܠܒܲܪܢܵܫ ܒܟܼܠܗܘܿܢ ܥܸܕܵܢܵܘ̈ܗܝ܃|
      block |ܥܲܡ ܗܵܝ̇ ܕܡ̣ܢ ܤܲܓܝܼ̈ܐܵܬܼܵܐ ܡܸܫܟܲܚ ܦܵܪܘܿܫܵܐ ܠܡܸܤܬܲܟܵܠܘܼ܃ ܐܸܠܵܐ|
      block |ܢܸܤ̈ܝܵܢܹܐ ܕܗܘܹ̇ܝܢ ܠܘܵܬܹܗ ܒܟܼܠܝܘܿܡ܃ ܝܲܬܝܼܪܵܐܝܼܬܼ ܡܸܫܟܚܝܼܢ|
      block |ܕܲܢܚܲܪܡܘܼܢܵܝܗܝ ܐܸܢ ܐܝܼܬܼܵܘܗܝ ܙܗܝܼܪܵܐ܃ ܘܲܢܛܝܼܪ ܒܕܼܝܼܠܹܗ܁ ܘܕܲܟܼܡܵܐ|
      block |ܫܘܼܚ̈ܠܵܦܹܐ ܕܢܵܘܚܵܐ ܘܕܲܒܼܗܝܼܠܘܼܬܼܵܐ ܡܩܲܒܸܠ ܪܸܥܝܵܢܵܐ ܒܟܼܠܝܘܿܡ܃|
    block
      block |ܘܕܲܐܝܟܲܢ ܡ̣ܢ ܡܫܲܝܢܘܼܬܹܗ ܗܵܦܹ̇ܟܼ ܡܸܢܫܹܠܝ ܠܲܕܼܠܝܼܚܘܼܬܼܵܐ܃ ܟܲܕܼ|
      block |ܥܸܠܬܼܵܐ ܡ̣ܢ ܕܘܼܟ ܠܲܝܬܿ ܠܹܗ܃ ܘܗܵܘܹ̇ܐ ܒܩܹܘܲܢܕܹܝܢܘܿܣ ܪܲܒܵܐ ܕܠܵܐ|
      block |ܡܸܬܼܡܲܠܲܠ܁ ܘܠܵܗ̇ ܠܗܵܕܹܐ ܢܲܗܝܼܪܵܐܝܼܬܼ ܡܲܟܼܬܿܒܼܵܐ ܠܛܘܼܒܼܵܢܵܐ ܡܵܩܵܪܝܼܣ܃|
      block |ܒܲܒܼܛܝܼܠܘܼܬܼܵܐ ܤܲܓܝܼܐܬܼܵܐ ܘܲܒܼܝܲܨܝܼܦܘܼܬܼܵܐ܃ ܠܥܘܼܗܕܵܢܵܐ ܘܲܠܝܘܼܠܦܵܢܵܐ|
      block |ܕܐܲܚܹ̈ܐ܁ ܕܠܵܐ ܢܸܤܛܘܿܢ ܠܲܦܤܵܩ ܤܲܒܼܪܵܐ ܒܙܲܒܼ̈ܢܹܐ ܕܫܘܼܚ̈ܠܵܦܹܐ|
      block |ܕܲܠܩܘܼ̈ܒܼܠܵܝܹܐ܃ ܐܲܝܠܹܝܢ ܕܼܒܼܛܲܟܼܤܵܐ ܕܕܲܟܼܝܘܼܬܼܵܐ ܩܵܝ̇ܡܝܼܢ܃ ܐܸܡܲܬܼܝ|
      block |ܕܗܵܘܹ̇ܐ ܠܘܵܬܼܗܘܿܢ ܓܸܕܼܫܵܐ ܒܲܕܡܘܼܬܼ ܐܵܐܲܪ܁ ܐܸܢܗ̤ܘ ܕܠܵܘ ܡ̣ܢ|
      block |ܡܲܗܡܝܵܢܘܼܬܼܵܐ ܘܫܲܪܝܘܼܬܼܵܐ܃ ܐܸܠܵܐ ܒܛܲܟܼܤܗܘܿܢ ܪܵܕܹܝܢ ܗܵܘܹ̇ܝܢ ܠܘܵܬܼܗܘܿܢ|
      block |ܓܸܕܼܫܹ̈ܐ ܕܤܘܼܒܵܠܵܐ ܠܢܝܼܫܵܐ ܕܬܲܪܥܝܼܬܼܗܘܿܢ܁|
      block |ܘܟܲܕܼ ܘܐܵܦ ܛܘܼܒܼܵܢܵܐ ܐܹܘܲܓܼܪܝܼܣ ܡܲܤܗܸܕܼ ܥܲܠ ܗܵܕܹܐ܃ ܐܲܝܟܼ|
      block |ܕܡ̣ܢ ܢܸܤܝܵܢܵܐ ܚܲܬܝܼܬܼܵܐ܁ ܤܵܐܹ̇ܡ ܠܵܗ̇ ܒܲܟܼܬܼܵܒܹܗ܃ ܐܲܝܟܼ ܕܲܠܫܘܼܪܵܪܵܐ|
      block |ܝܲܬܝܼܪܵܐ܁ ܕܠܵܐ ܢܸܤܒܲܪ ܐ̄ܢܵܫ ܕܐܲܝܟܼ ܕܐܵܬܼ̇ܝܵܐ܃ ܘܠܵܘ ܒܒܼܘܼܩܝܵܐ ܫܲܪܝܼܪܵܐ|
      block |ܤܵܡܵܗ̇ ܛܘܼܒܼܵܢܵܐ ܡܵܩܵܪܝܼܣ ܒܐܸܓܲܪܬܹܗ܁ ܕܡ̣ܢ ܟܠ ܦܪܘܿܣ܁ ܐܲܝܟܼ|
      block |ܕܡ̣ܢ ܬܪܹܝܢ ܤܵܗ̈ܕܹܐ ܫܲܪܝܼܪܹ̈ܐ ܕܐܲܝܟܼ ܗܵܠܹܝܢ܃ ܢܸܗܘܸܐ ܪܸܥܝܵܢܵܐ ܡܩܲܒܸܠ|
      block |ܕܠܵܐ ܦܘܼܠܵܓܼ܃ ܠܒܼܘܼܝܵܐܹܗ ܒܙܲܒܼܢܵܐ ܕܤܘܼܢܩܵܢܵܐ܁ ܡܵܢܵܐ ܗܵܟܿܝܠ|
      block |ܫܘܼܚ̈ܠܵܦܹܐ ܠܲܡ ܕܹܝܢ ܗܵܘܹ̇ܝܢ ܠܘܵܬܼ ܟܠܢܵܫ܃ ܒܲܕܼܡܘܼܬܼ ܐܵܐܲܪ܁|
      block |ܐܸܤܬܲܟܲܠ ܗܵܝ̇ ܕܲܠܘܵܬܼ ܟܠܢܵܫ܁ ܚܲܕܼ ܗ̄ܘ̣ ܓܹܝܪ ܟܝܵܢܵܐ܁ ܕܠܵܐ|
      block |ܬܸܤܒܲܪ ܕܲܠܘܵܬܼ ܒܨܝܼܪܹ̈ܐ ܒܲܠܚܘܿܕܼ ܐܵܡܲ݁ܪ܃ ܓܡܝܼܪܹ̈ܐ ܕܹܝܢ ܡܚܲܪܪܝܼܢ|
      block |ܡ̣ܢ ܫܘܼܚ̈ܠܵܦܹܐ܃ ܘܲܒܼܚܲܕܼ ܛܲܟܼܤܵܐ ܕܠܵܐ ܡܸܨܛܲܠܝܵܢܘܼܬܼܵܐ ܩܵܝ̇ܡܝܼܢ|
      block |ܕܠܵܐ ܙܵܘܥܵܐ ܕܚܲܫܹ̈ܐ܃ ܐܲܝܟܼ ܕܐܵܡ̇ܪܝܼܢ ܡܨܲܠܝܵܢܹ̈ܐ܁ ܡܸܛܠ ܗܵܕܹܐ|
      block |ܤܵܡܵܗ̇܃ ܗܵܝ̇ ܕܲܠܘܵܬܼ ܟܠܢܵܫ܁ ܕܐܲܝܟܼ ܐܲܝܟܲܢܵܐ܃ ܐܘܿ ܛܘܼܒܼܵܢܵܐ|
      block |ܒܲܕܼܓܼܘܿܢ܃ ܐܵܡܲ݁ܪ܃ ܐܝܼܬܼ܃ ܕܩܘܼܪܫܵܐ܁ ܘܒܼܵܬܲܪ ܩܲܠܝܼܠ܃ ܫܲܚܝܼܢܘܼܬܼܵܐ܁|
    block
      block |ܘܲܟܼܒܲܪ܃ ܒܲܪܕܵܐ܁ ܘܒܼܵܬܲܪ ܩܲܠܝܼܠ܃ ܨܲܚܘܵܐ܁ ܘܲܠܘܵܬܼ ܕܘܼܪܵܫܲܢ܃|
      block |ܗܵܟܲܢܵܐ܁ ܩܪܵܒܼܵܐ܃ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ܁ ܘܒܲܙܒܲܢ ܗܵܘ̇ܝܵܐ ܢܲܦܫܵܐ|
      block |ܒܟܼܝܼܡܘܿܢܵܐ܃ ܘܤܵܥܹ̇ܝܢ ܥܠܹܝܗ̇ ܓܲܠܠܹ̈ܐ ܕܲܩܫܹܝܢ܁ ܘܬܼܘܼܒܼ ܗܵܘܹ̇ܐ|
      block |ܫܘܼܚܠܵܦܵܐ܃ ܘܡܸܤܬܲܥܪܵܐ ܡ̣ܢ ܛܲܝܒܿܘܼܬܼܵܐ܁ ܘܡܵܠ̇ܝܵܐ ܚܲܕܼܘܼܬܼܵܐ ܠܠܸܒܵܐ|
      block |ܘܲܫܠܵܡܵܐ ܕܡ̣ܢ ܐܲܠܵܗܵܐ܃ ܘܚܘܼ̈ܫܵܒܹܐ ܢܲܟܼܦܹ̈ܐ ܕܲܡܫܲܝܢܝܼܢ܁ ܗܵܝ̇ ܕܲܩܪܝܼܚܵܐܝܼܬܼ|
      block |ܡܲܕܼܢܲܚ ܗܵܪܟܵܐ ܚܘܼ̈ܫܵܒܹܐ ܢܲܟܼ̈ܦܹܐ܃ ܥܲܠ ܒܲܥܪܝܼܪܵܝܘܼܬܼܵܐ ܘܛܲܡܐܘܼܬܼܵܐ|
      block |ܕܐܲܝܠܹܝܢ ܕܡ̣ܢ ܩܕܵܪܡܹܝܗ̇ ܪܵܡܙܵܐ܁ ܘܲܡܙܲܗܲܪ ܡܵܕܹܝܢ܃ ܟܲܕܼ ܐܵܡܲ݁ܪ܃|
      block |ܕܒܼܵܬܲܪ ܗܵܠܹܝܢ ܚܘܼ̈ܫܵܒܹܐ ܢܲܟܼ̈ܦܹܐ ܘܲܡܫܲܝ̈ܢܹܐ܃ ܠܪܸܥܝܵܢܵܐ ܢܸܬܼܟܿܒܼܘܼܢ ܓܸܕܼܫܹ̈ܐ܃|
      block |ܠܵܐ ܢܲܟܼܪܸܐ ܘܢܸܦܤܘܿܩ ܤܲܒܼܪܵܐ܁ ܘܲܒܼܥܸܕܵܢ ܢܵܘܚܵܐ ܕܡ̣ܢ ܛܲܝܒܿܘܼܬܼܵܐ܃|
      block |ܠܵܐ ܢܸܫܬܲܒܼܗܲܪ܁ ܐܸܠܵܐ ܒܥܸܕܵܢ ܚܲܕܼܘܼܬܼܵܐ܃ ܢܚܘܼܪ ܠܐܘܼܠܨܵܢܵܐ܁ ܗܵܝ̇|
      block |ܕܠܵܐ ܢܲܟܼܪܸܐ ܐܸܢܗ̤ܘ ܕܢܸܬܼܟܿܒܼܘܼܢ ܓܸܕܼܫܹ̈ܐ܃ ܠܵܘ ܕܠܵܐ ܢܩܘܼܡ|
      block |ܠܘܼܩܒܲܠܗܘܿܢ܃ ܘܚܵܕܼܝܵܐܝܼܬܼ ܢܩܲܒܸܠ ܐܸܢܘܿܢ ܪܸܥܝܵܢܵܐ ܐܵܡܲ݁ܪ܃ ܐܲܝܟܼ ܡ̇ܢ|
      block |ܕܲܟܼܝܵܢܵܝܬܼܵܐ ܗ̣̄ܝ ܡܸܟܹܝܠ ܗܵܕܹܐ ܘܕܼܝܼܠܲܢ ܐܸܢܘܿܢ܁ ܐܸܠܵܐ ܕܠܵܐ ܬܩܘܼܡ|
      block |ܒܲܦܤܵܩ ܤܲܒܼܪܵܐ܃ ܐܲܝܟܼ ܐ̄ܢܵܫ ܕܲܡܤܲܟܸܐ ܗ̄ܘ̣ܵܐ ܠܡܸܕܸܡ ܕܲܡܥܲܠܲܝ|
      block |ܡ̣ܢ ܬܲܟܼܬܘܼܫܵܐ ܘܲܢܝܵܚܵܐ ܓܡܝܼܪܵܐ ܕܠܵܐ ܫܘܼܚܠܵܦ܃ ܕܬܼܘܼܒܼ ܠܵܐ|
      block |ܡܩܲܒܸܠ ܠܵܐ ܐܵܓܼܘܿܢܹ̈ܐ ܘܠܵܐ ܫܚܵܩܹ̈ܐ܁ ܘܠܵܐ ܗܵܘܹ̇ܐ ܒܹܗ ܙܵܘܥܵܐ ܕܲܚܕܼܵܐ|
      block |ܡ̣ܢ ܤܲܩܘܼ̈ܒܼܠܵܝܵܬܼܵܐ܃ ܗܵܝ̇ ܕܠܵܐ ܫܸܦܪܲܬ̤ ܠܹܗ ܠܡܵܪܲܢ ܐܲܠܵܗܵܐ܃ ܕܢܸܬܸܠ|
      block |ܠܹܗ ܠܲܟܼܝܵܢܲܢ ܗܵܕܹܐ ܒܥܵܠܡܵܐ ܗܵܢܵܐ܃ ܕܢܸܗܘܸܐ ܡܸܬܼܒܲܛܠܝܼܢܲܢ ܡ̣ܢ|
      block |ܥܲܡܠܵܐ ܓܡܝܼܪܵܐܝܼܬܼ܁ ܘܲܒܼܗܵܢܵܐ ܪܸܥܝܵܢܵܐ ܬܸܬܼܪܫܸܠ ܒܲܦܤܵܩ ܤܲܒܼܪܵܐ܃|
      block |ܘܲܬܼܦܘܼܫ ܡ̣ܢ ܪܲܗܛܵܟ܁|
      block |ܐܸܠܵܐ ܠܲܡ ܕܲܥ܃ ܕܟܼܠܗܘܿܢ ܩܲܕܝܼ̈ܫܹܐ ܒܗܵܢܵܐ ܥܲܡܠܵܐ ܥܲܡܠܵܐ ܪܡܹܝܢ܃|
      block |ܟܡܵܐ ܕܐܝܼܬܲܝܢ ܒܥܵܠܡܵܐ ܗܵܢܵܐ܃ ܐܵܦܸܢ ܒܘܼܝܵܐܵܐ ܝܲܬܝܼܪܵܐ ܥܲܡ ܗܵܕܹܐ|
    block
      block |ܐܝܼܬܼ ܠܲܢ ܒܟܸܤܝܵܐ܁ ܒܗܵܝ̇ ܕܟܼܠܝܘܿܡ ܘܲܒܼܟܼܠܥܸܕܵܢ ܡܸܬܿܬܲܒܼܥܝܼܢܲܢ ܕܢܸܬܸܠ|
      block |ܒܘܼܩܝܵܐ ܕܚܘܼܒܲܢ ܠܐܲܠܵܗܵܐ܃ ܒܬܲܟܼܬܘܼܫܵܐ ܕܠܘܼܩܒܲܠ ܢܸܤܝܼ̈ܘܿܢܹܐ܁|
      block |ܘܗܵܕܹܐ ܗ̣̄ܝ ܗܵܝ̇ ܕܠܵܐ ܢܲܟܼܪܸܐ܃ ܗܵܢܵܘ ܕܹܝܢ܃ ܕܠܵܐ ܢܸܬܼܩܲܛܲܥ|
      block |ܒܐܵܓܼܘܿܢܲܢ܃ ܘܗܵܟܲܢܵܐ ܡܛܲܝܒܼܵܐ ܐܘܼܪܚܲܢ܁ ܗܵܘ̇ ܓܹܝܪ ܕܡ̣ܢ ܗܵܢܵܐ|
      block |ܡܫܲܓܼܢܲܢ܃ ܡܢܵܬܼܵܐ ܗ̄ܘ̣ ܕܕܹܐܒܹ̈ܐ܁ ܠܡܸܬܿܕܲܡܵܪܘܼ ܒܗܵܢܵܐ ܩܲܕܝܼܫܵܐ܃|
      block |ܕܲܒܼܡܸܠܬܼܵܐ ܙܥܘܿܪܬܵܐ܃ ܐܲܝܟܲܢ ܫܲܪܪܹܗ ܠܦܵܤܘܿܩܵܐ ܗܵܢܵܐ ܤܒܼܝܼܣ|
      block |ܒܤܘܼ̈ܟܵܠܹܐ܃ ܘܫܲܩܠܹܗ ܠܦܘܼܠܵܓܼܵܐ ܓܡܝܼܪܵܐܝܼܬܼ ܡ̣ܢ ܪܸܥܝܵܢܹܗ ܕܩܵܪܘܿܝܵܐ܁|
      block |ܗܵܘ̇ ܠܲܡ ܕܡ̣ܢ ܗܵܢܵܐ ܡܫܲܓܼܢܲܢ܃ ܡܢܵܬܼܵܐ ܗ̄ܘ̣ ܕܕܹܐܒܹ̈ܐ܁ ܟܹܐܡܲܬܼ|
      block |ܕܲܕܼܠܵܐ ܐܘܼܪܚܵܐ ܡܸܬܼܪܲܥܸܐ ܠܡܸܪܕܵܐ܃ ܗܵܘ̇ ܡ̇ܢ ܕܗܵܢܵܐ ܡܤܵܡ|
      block |ܒܪܸܥܝܵܢܵܐ ܩܢܸܐ܃ ܘܒܲܠܚܘܿܕܼܵܝܘܼܬܼ ܫܒܼܝܼܠܵܐ ܕܠܵܐ ܕܪܝܼܫ ܠܐܲܒܼ̈ܗܵܬܼܵܐ|
      block |ܨܵܒܹ̇ܐ ܠܡܸܪܕܵܐ܁ ܕܡܸܛܠܗܵܕܹܐ ܩܲܢܝܼܛ܃ ܕܲܡܢܵܬܼܵܐ ܗܵܘܹ̇ܐ ܕܕܹܐܒܹ̈ܐ|
      block |ܥܲܬܝܼ̈ܩܹܐ ܥܛܝܼ̈ܦܝ ܠܒܼܘܼ̈ܫܹܐ ܕܐܸܡܪܹ̈ܐ܃ ܠܡܸܓܼܢܲܒܼ ܢܲܦ̈ܫܵܬܼܵܐ ܤܲܟܼ̈ܠܵܬܼܵܐ|
      block |ܒܐܸܤܟܹܡ ܫܪܵܪܵܐ ܠܒܼܝܼܫܘܼܬܼܗܘܿܢ܁ ܗܵܝ̇ ܕܲܒܼܥܸܕܵܢ ܚܲܕܼܘܼܬܼܵܐ ܢܚܘܼܪ|
      block |ܠܐܘܼܠܨܵܢܵܐ܃ ܗܵܕܹܐ ܡܵܘܕܲܥ܃ ܕܐܸܡܲܬܼܝ ܕܡ̣ܢ ܡܲܥܒܿܕܼܵܢܘܼܬܼܵܐ ܕܛܲܝܒܿܘܼܬܼܵܐ|
      block |ܡܸܢܫܹܠܝ ܢܵܦ̇ܠܝܼܡ ܒܢܲܦܫܵܟܼ ܙܵܘ̈ܥܹܐ ܪܵܘܪ̈ܒܹܐ܃ ܘܬܸܡܗܵܐ ܕܲܚܙܵܬܼܵܐ|
      block |ܕܡܲܕܥܵܐ ܕܥܲܠ ܐܲܝܠܹܝܢ ܕܲܡܥܲܠܹܝܢ ܡ̣ܢ ܟܝܵܢܵܐ܃ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ|
      block |ܐܹܘܲܓܼܪܝܼܣ܃ ܕܐܸܡܲܬܼܝ ܕܡܲܠܲܐܟܹ̈ܐ ܩܲܕܝܼ̈ܫܹܐ ܩܵܪܒܿܝܼܢ ܨܹܐܕܲܝܢ܃ ܡܵܠܹ̇ܝܢ|
      block |ܠܲܢ ܚܙܵܬܼܵܐ ܪܘܼܚܵܢܵܝܬܼܵܐ܁ ܘܟܼܠܗܘܿܢ ܗܵܢܘܿܢ ܕܕܲܠܩܘܼܒܼܠܵܐ ܡܫܲܢܹܝܢ܃|
      block |ܘܗܵܘܹ̇ܐ ܫܲܝܢܵܐ ܘܒܼܘܼܠܗܵܝܵܐ ܕܠܵܐ ܡܸܬܼܡܲܠܲܠ܁|
      block |ܒܙܲܒܼܢܵܐ ܕܗܵܘܹ̇ܐ ܐܲܢ̄ܬܿ ܠܲܡ ܒܕܲܐܝܟܼ ܗܵܠܹܝܢ܃ ܕܐܲܓܿܢܲܬ̤ ܛܲܝܒܿܘܼܬܼܵܐ܃|
      block |ܘܩܲܪܝܼܒܼܝܼܢ ܘܲܚܕܼܝܼܪܝܼܢ ܡܲܠܲܐܟܹ̈ܐ ܩܲܕܝܼ̈ܫܹܐ܃ ܘܡܸܛܠܗܵܕܹܐ ܐܸܬܿܕܚܸܩܘ|
      block |ܠܗܘܿܢ ܡ̣ܢ ܘܲܥܕܵܟܼܸ ܟܠܗܘܿܢ ܕܲܡܢܲܤܹܝܢ ܠܵܟܼ܃ ܠܵܐ ܬܸܬܿܪܝܼܡ|
    block
      block |ܘܬܸܤܒܲܪ ܒܢܲܦܫܵܟܼ܃ ܐܲܝܟܼ ܗܵܘ̇ ܕܡܲܛ̣ܝܼܬܿ ܠܵܟܼ ܡܸܟܹܝܠ ܠܲܠܡܹܐܢܵܐ|
      block |ܠܵܐ ܡܸܬܿܬܿܙܝܼܥܵܢܵܐ ܘܠܵܐܐܲܪ ܠܵܐ ܡܸܫܬܲܚܠܦܵܢܵܐ܃ ܘܲܓܼܡܝܼܪܵܐܝܼܬܼ ܐܸܬܼܥܲܠ̣ܝܼܬܿ|
      block |ܠܵܟܼ ܡ̣ܢ ܗܵܢܵܐ ܥܘܼܒܵܐ ܘܤܲܩܘܼܒܼܠܵܝܘܼܬܼܵܐ ܕܡܲܫܒܹ̈ܐ ܕܒܼܵܗ̇܃ ܘܠܲܝܬܿ|
      block |ܬܘܼܒܼ ܒܥܸܠܕܒܼܵܒܼܵܐ ܐܵܦܠܵܐ ܦܸܓܼܥܹ̈ܐ ܒܝܼ̈ܫܹܐ܁ ܕܤܲܓܝܼ̈ܐܹܐ ܗܘ̤ܵܘ ܕܗܵܠܹܝܢ|
      block |ܐܸܬܼܪܲܥܝܼܘ܃ ܘܲܢܦܲܠܘ ܒܩܹܘܲܢܕܹܝܢܘܿܣ܃ ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ܃ ܐܵܘ|
      block |ܟܹܝܬܼ ܬܘܼܒܼ ܐܲܝܟܼ ܗܵܘ̇ ܕܡ̣ܢ ܤܲܓܝܼ̈ܐܹܐ ܪܲܒܿ ܐܲܢ̄ܬܿ܁ ܘܙܵܕܼܩܵܐܝܼܬܼ ܟܹܐܡܲܬܼ|
      block |ܐܝܼܬܲܝܟ ܒܗܵܠܹܝܢ܃ ܘܲܐ̄ܚܪ̈ܵܢܹܐ ܠܲܡ ܡܸܛܠ ܒܨܝܼܪܘܼܬܼܵܐ ܕܕܼܘܼܒܵܪ̈ܲܝܗܘܿܢ܃|
      block |ܐܵܘ ܒܲܕܼܠܵܐ ܠܲܡ ܤܵܦ̇ܩܵܐ ܝܑܼܕܲܥܬܼܗܘܿܢ ܓܠܝܼܙܝܼܢ ܡ̣ܢ ܕܐܲܝܟܼ ܗܵܠܹܝܢ܁|
      block |ܐܸܢܵܐ ܠܲܡ ܒܘܵܠܝܼܬܼܵܐ܃ ܘܡܸܟܹܝܠ ܡܲܛ̇ܝܼܬܼ ܠܢܲܟܼܦܘܼܬܼܵܐ ܓܡܝܼܪܬܵܐ܃|
      block |ܘܲܠܕܲܪܲܓܼܵܐ ܕܪܘܼܚܵܢܘܼܬܼܵܐ܃ ܘܲܠܚܘܼܕܵܬܼܵܐ ܕܠܵܐ ܫܘܼܚܠܵܦ܁ ܐܸܠܵܐ ܐܲܝܵܬܼܵܐ|
      block |ܥܲܠ ܒܵܠܵܟܼ܃ ܠܚܘܼ̈ܫܵܒܹܐ ܛܲܡ̈ܐܹܐ ܘܲܠܨܲܠܡܹ̈ܐ ܡܫܲܟܿܪܹ̈ܐ ܕܐܸܬܼܩܒܲܥܘ|
      block |ܒܪܸܢܝܵܢܵܟܼ ܒܲܙܒܲܢ ܟܝܼܡܘܿܢܵܐ܃ ܘܠܲܫܓܼܘܼ̈ܫܝܹܐ ܘܠܵܐ ܡܛܲܟܿܤܘܼܬܼܵܐ ܕܚܘܼ̈ܫܵܒܹܐ|
      block |ܕܲܤܥ̣ܵܘ ܥܠܲܝܟܼ ܡ̣ܢ ܩܕܼܵܡ ܩܲܠܝܼܠ܃ ܒܥܲܡܛܵܢܵܐ ܗܵܘ̇ ܚܲܫܝܼܟܼܵܐ܁|
      block |ܘܕܲܐܝܟܲܢ ܕܠܝܼܠܵܐܝܼܬܼ ܐܸܬܼܪܟܸܢܬܿ ܠܘܵܬܼ ܚܲܫܹ̈ܐ ܘܐܸܬܼܥܢܝܼܬܿ ܥܲܡܗܘܿܢ|
      block |ܒܲܙܒܲܢ ܕܠܘܼܚܝܵܐ ܕܪܸܥܝܵܢܵܐ܃ ܘܠܵܐ ܒܗܸܬܬܿ ܡ̣ܢ ܚܵܘܪܵܐ ܐܲܠܵܗܵܝܵܐ܃|
      block |ܘܡ̣ܢ ܡܵܘܗ̈ܒܼܵܬܼܵܐ ܘܫܘܼ̈ܟܵܢܹܐ ܕܩܲܒܸܠܬܿ܁ ܘܕܲܥ ܕܗܵܠܹܝܢ ܟܠܗܹܝܢ܃|
      block |ܕܬܸܬܼܡܲܟܲܟܼ ܠܲܝܬܿܝܲܬ̤ ܥܠܲܝܟ ܒܛܝܼܠܘܼܬܹܗ ܕܐܲܠܵܗܵܐ܃ ܗܵܝ̇ ܕܲܡܦܲܪܢܤܵܐ|
      block |ܠܟܼܠܚܲܕܼ ܚܲܕܼ ܡܸܢܲܢ ܐܲܝܟܼ ܕܥܵܕܼܪܵܐ ܠܹܗ܁ ܘܐܸܢ ܡܸܬܿܬܿܪܝܼܡ ܐܲܢ̄ܬܿ|
      block |ܒܡܵܘܗ̈ܒܼܵܬܼܵܗ̇܃ ܫܵܒܼ̇ܩܵܐ ܠܵܟܼ܃ ܘܲܓܼܡܝܼܪܵܐܝܼܬܼ ܢܵܦܹ̇ܠ ܐܲܢ̄ܬܿ ܒܤܘܼܥܪ̈ܵܢܹܐ܃|
      block |ܒܗܵܠܹܝܢ ܕܲܒܼܗܹܝܢ ܒܚܘܼ̈ܫܵܒܹܐ ܡܸܬܼܢܲܤܸܐ ܐܲܢ̄ܬܿ܁|
      block |ܡܵܕܹܝܢ܃ ܕܲܥ܃ ܕܗܵܕܹܐ ܬܘܼܒܼ ܕܩܝܼܡ ܐܲܢ̄ܬܿ܃ ܠܵܐ ܕܝܼܠܵܟܼ ܐܝܼܬܹܝܗ̇܃|
      block |ܘܠܵܐ ܕܲܡܝܲܬܿܪܘܼܬܼܵܟܼ܁ ܐܸܠܵܐ ܛܲܝܒܿܘܼܬܼܵܐ ܗ̣̄ܝ ܕܲܛܥܝܼܢܵܐ ܠܵܟܼ ܥܲܠ|
    block
      block |ܦܲܤܹ̈ܐ ܕܐܝܼ̈ܕܹܝܗ̇܃ ܕܠܵܐ ܬܸܬܿܙܝܼܥ܁ ܗܵܠܹܝܢ ܠܲܡ ܐܲܝܵܬܐ ܥܲܠ ܒܵܠܵܟܼ|
      block |ܒܲܙܒܲܢ ܚܲܕܼܘܼܬܼܵܐ܃ ܟܲܕܼ ܡܸܬܿܬܿܪܝܼܡ ܚܘܼܫܵܒܼܵܟܼ܃ ܐܵܡܲ݁ܪ ܐܲܒܼܘܼܢ ܩܲܕܝܼܫܵܐ܃|
      block |ܘܲܒܼܟܼܝܼ ܘܕܲܡܲܥ܁ ܘܐܸܬܼܓܲܪܓܲܚ ܥܲܠ ܥܘܼ̈ܗܕܵܢܹܐ ܕܫܵܪ̈ܥܵܬܼܵܟܼ ܕܒܲܙܒܲܢ|
      block |ܡܸܫܬܲܒܼܩܵܢܘܼܬܼܵܟܼ܃ ܕܲܟܼܒܲܪ ܡܸܫܬܵܘܙܲܒܼ ܐܲܢ̄ܬܿ ܒܗܵܕܹܐ ܕܬܸܩܢܸܐ ܡܸܢܗܹܝܢ|
      block |ܡܲܟܿܝܼܟܼܘܼܬܼܵܐ܁ ܒܪܲܡ ܕܹܝܢ܃ ܠܵܐ ܢܸܦܤܘܿܩ ܤܲܒܼܪܵܐ ܕܢܲܦܫܵܟܼ܃ ܐܸܠܵܐ|
      block |ܒܚܘܼ̈ܫܵܒܹܐ ܕܡܲܟܿܝܼܟܼܘܼܬܼܵܐ ܚܲܤܵܐ ܚܛܵܗܲܝ̈ܟ܁ ܡܲܟܿܝܼܟܼܘܼܬܼܵܐ܃ ܘܐܵܦ|
      block |ܒܸܠܥܵܕܼ ܡ̣ܢ ܥܲܡ̈ܠܹܐ܃ ܚܛܵܗܹ̈ܐ ܤܲܓܝܼ̈ܐܹܐ ܡܚܲܤܝܵܐ܁ ܥܲܡܠܹ̈ܐ ܕܹܝܢ ܕܠܵܐ|
      block |ܡܲܟܿܝܼܟܼܘܼܬܼܵܐ܃ ܕܲܠܩܘܼܒܼܠܵܐ܃ ܐܲܝܟܼ ܕܐܵܦ ܕܠܵܐ ܝܘܼܬܼܪܵܢ ܐܸܢܘܿܢ܃ ܐܸܠܵܐ|
      block |ܘܲܠܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ ܡܥܲܬܕܹܝܢ ܠܲܢ܁ ܡܵܕܹܝܢ ܚܲܤܵܐ ܚܛܵܗܲܝ̈ܟ|
      block |ܒܡܲܟܿܝܼܟܼܘܼܬܼܵܐ܃ ܐܲܝܟܼ ܕܐܸܡ̇ܪܹܬܼ܁ ܐܲܝܟܼ ܡܸܠܚܵܐ ܠܲܡ ܠܟܼܠ ܡܹܐܟܼ̈ܠܵܢ܃|
      block |ܗܵܟܲܢܵܐ ܡܲܟܿܝܼܟܼܘܼܬܼܵܐ ܠܟܼܠ ܡܝܲܬܿܪ̈ܵܢ܁ ܥܘܼܫܢܵܐ ܕܲܚܛܵܗܹ̈ܐ ܤܲܓܝܼ̈ܐܹܐ܃|
      block |ܡܸܫܟܿܚܵܐ ܬܵܒܼܒܵܐ ܗܵܕܹܐ܁ ܥܲܠ ܗܵܕܹܐ ܐܵܠ̇ܨܵܐ ܡܵܕܹܝܢ܃ ܕܪܸܥܝܵܢܵܐ ܢܸܚܲܫ|
      block |ܐܲܡܝܼܢܵܐܝܼܬܼ܃ ܒܡܘܼܟܵܟܼܵܐ ܘܲܒܼܚܲܫܵܐ ܕܦܘܼܪܫܵܢܵܐ܁ ܘܗ̤ܝ ܗܵܕܹܐ ܐܸܢ ܢܸܩܘܸܐ܃|
      block |ܥܵܒܼ̇ܕܵܐ ܠܲܢ ܒܪܵܐ ܕܐܲܠܵܗܵܐ܁ ܘܲܕܼܸܠܵܐ ܦܘܼܠܚܵܢܵܐ܃ ܡܝܲܬܪܹ̈ܐ ܡܩܝܼܡܵܐ|
      block |ܠܲܢ ܩܕܼܵܡ ܐܲܠܵܗܵܐ܁ ܐܲܝܟܼ ܕܐܵܦ ܒܸܠܥܵܕܹܝܗ̇܃ ܤܪܝܼܩ ܗ̄ܘ̣ ܟܠ|
      block |ܦܘܼܠܚܵܢ ܘܟܼܠ ܡܝܲܬܪܘܼ ܘܥܲܡ̈ܠܝܼܢ܁ ܡܵܕܹܝܢ܃ ܫܘܼܠܵܦܵܐ ܗ̄ܘ̣|
      block |ܕܪܸܥܝܵܢܵܐ ܒܵܥܹ̇ܐ ܐܲܠܵܗܵܐ܁ ܒܪܸܥܝܵܢܵܐ ܗ̄ܘ̣ ܡܸܬܼܝܲܬܿܪܝܼܢܲܢ܃ ܘܲܒܪܸܥܝܵܢܵܐ|
      block |ܗ̄ܘ̣ ܡܸܬܿܬܿܫܝܼܛܝܼܢܲܢ܁ ܒܲܠܚܘܿܕܼܵܝܘܼܬܼܵܗ̇ ܗܵܟܹܝܠ ܤܵܦ̇ܩܵܐ ܗܵܕܹܐ ܕܠܵܐ|
      block |ܬܲܥܕܝܼܪܵܐ܃ ܕܲܬܼܩܘܼܡ ܩܕܼܵܡ ܐܲܠܵܗܵܐ ܘܲܬܼܡܲܠܸܠ ܚܠܵܦܲܝܢ܁|
      block |ܘܐܵܘܕܵܐ ܠܐܲܠܵܗܵܐ ܕܠܵܐ ܫܲܠܘܵܐ܃ ܕܟܲܕܼ ܐܲܝܢܵܐ ܟܝܵܢܵܐ ܬܵܚܘܿܒܼܵܐ|
      block |ܘܲܕܼܠܝܼܠ ܠܡܸܨܛܲܠܝܵܢܘܼܬܼܵܐ ܩܢܸܐ ܐܲܢ̄ܬܿ܃ ܒܥܘܼܕܼܪܵܢܵܐ ܕܛܲܝܒܿܘܼܬܼܵܐ|
      block |ܠܐܲܝܟܵܐ ܡܸܬܼܥܲܠܸܐ ܐܲܢ̄ܬܿ ܒܲܙܒܲܢ ܙܒܲܢ܃ ܘܠܲܐܝܠܹܝܢ ܡܵܘܗ̈ܒܼܵܬܼܵܐ܃ ܘܲܒܼܡܵܢܵܐ|
    block
      block |ܗܵܘܹ̇ܐ ܐܲܢ̄ܬܿ ܠܥܸܠ ܡ̣ܢ ܟܝܵܢܵܟܼ ܘܐܸܡܬܼܝ ܕܡܸܫܬܿܒܸܩ ܐܲܢ̄ܬܿ܃ ܥܕܲܡܵܐ|
      block |ܠܐܲܝܟܵܐ ܡܸܬܿܬܲܚܬܸܐ ܐܲܢ̄ܬܿ܃ ܘܩܵܢܹ̇ܐ ܐܲܢ̄ܬܿ ܗܵܘܢܵܐ ܕܲܒܼܥܝܼܪܵܐ ܘܐܸܬܿܕܲܟܼܸܪ|
      block |ܠܕܼܵܘܝܘܼܬܼ ܟܝܵܢܵܟܼ܃ ܘܠܲܕܼܠܝܼܠܘܼܬܼܫ ܫܘܼ̈ܚܠܵܦܹܐ ܕܢܲܩܝܼܦܵܐ ܠܵܟܼ܃ ܕܐܵܦ|
      block |ܚܲܕܼ ܡ̣ܢ ܤܵܒܹ̈ܐ ܩܲܕܝܼ̈ܫܹܐ ܐܵܡܲ݁ܪ܃ ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ|
      block |ܕܪܵܡܘܼܬܼܵܐ܃ ܕܢܹܐܡܲܪ ܒܥܘܼܗܕܵܢܵܐ ܕܲܡܝܲܬܪ̈ܵܬܼܵܟܼ܃ ܐܸܡܲܪ܃ ܤܵܒܼܵܐ܃ ܚܙܝܼ|
      block |ܙܵܢܝܘܼܬܼܵܟܼ! ܠܗܵܕܹܐ ܙܵܢܝܘܼܬܼܵܐ ܕܲܒܼܙܲܒܼܢܵܐ ܕܡܸܫܬܲܒܼܩܵܢܘܼܬܼܵܐ܃ ܐܵܡܲ݁ܪ܃|
      block |ܕܲܒܼܚܘܼܫܵܒܼܵܐ ܡܸܬܼܢܲܤܸܐ܁ ܗܵܝ̇ ܕܲܠܘܵܬܼ ܟܠܢܵܫ ܡܦܲܪܢܤܵܐ ܛܲܝܒܿܘܼܬܼܵܐ܃|
      block |ܐܸܢ ܩܪܵܒܼܵܐ ܘܐܸܢ ܥܘܼܕܼܪܵܢܵܐ܃ ܠܦܘܼܬܼ ܕܥܵܕܼܪܵܐ ܠܲܢ܁ ܚ̣ܙܲܝܬܿ ܠܗܵܢܵܐ|
      block |ܤܵܒܼܵܐ ܬܡܝܼܗܵܐ܃ ܐܲܝܟܲܢ ܦܫܝܼܩܵܐܝܼܬܼ ܐܲܡ̣ܪܵܗ̇ ܠܲܨܒܼܘܼܬܼܵܐ ܡܵܐ ܠܲܡ|
      block |ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ܃ ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪ̈ܲܝܟ܃|
      block |ܐܸܡܲܪ܃ ܤܵܒܼܵܐ܃ ܚܙܝܼ ܙܵܢܝܘܼܬܼܵܟܼ! ܓܲܠܝܵܐ ܗ̣̄ܝ ܓܹܝܪ܃ ܕܗܵܕܹܐ ܠܘܵܬܼ|
      block |ܐ̄ܢܵܫ ܪܲܒܵܐ ܐܵܡܲ݁ܪ ܗ̄ܘ̣ܵܐ ܠܵܗ̇ ܤܵܒܼܵܐ ܗܵܢܵܐ܃ ܒܲܕܼܸܠܵܐ ܡܲܨܝܵܐ ܕܢܸܬܼܠܲܙܙܘܼܢ|
      block |ܡ̣ܢ ܚܘܼ̈ܫܵܒܹܐ ܕܪܵܡܘܼܬܼܵܐ܃ ܐܸܠܵܐ ܐܲܝܠܹܝܢ ܕܲܒܼܛܲܟܼܤܵܐ ܡܥܲܠܝܵܐ ܘܲܒܼܕܼܘܼܒܵܪܵܐ|
      block |ܕܫܵܘܹ̇ܐ ܠܩܘܼܠܵܤܵܐ ܩܵܝ̇ܡܝܼܢ܁ ܒܗܵܝ̇ ܕܗܵܢܵܐ ܚܲܫܵܐ܃ ܡ̣ܢ ܒܵܬܼܪ ܡܝܲܬܪܘܼܬܼܵܐ|
      block |ܕܐܸܬܼܦܲܠܚܲܬ̤܃ ܤܵܥܹ̇ܐ ܥܲܠ ܢܲܦܫܵܐ܃ ܕܲܢܤܲܪܩܝܼܗ̇ ܡ̣ܢ ܦܘܼܠܚܵܢܵܗ̇܁|
      block |ܐܵܦ ܡ̣ܢ ܚܕܼܵܐ ܡ̣ܢ ܐܸܓܿܪ̈ܵܬܹܗ ܕܝܼܠܹܗ ܕܛܘܼܒܼܵܢܵܐ ܡܵܩܵܪܝܼܣ܃|
      block |ܡܸܫܟܲܚ ܐܲܢ̄ܬܿ ܕܬܹܐܠܲܦ ܐܸܢ ܬܸܨܒܸܐ܁ ܕܟܲܕܼ ܒܐܲܝܠܹܝܢ ܕܲܪ̈ܓܹܐ ܩܵܝ̇ܡܝܼܢ܃|
      block |ܐܲܝܠܹܝܢ ܡܸܫܬܲܒܼܩܝܼܢ ܥܠܲܝܗܘܿܢ ܠܡܸܬܼܢܲܤܵܝܘܼ ܒܗܹܝܢ ܩܲܕܝܼ̈ܫܹܐ܁ ܐܝܼܬܹܝܗ̇|
      block |ܕܹܝܢ ܐܸܓܲܪܬܵܐ ܗܵܝ̇܃ ܐܲܒܼܵܐ ܡܵܩܵܪܝܼܣ ܟܬܲܒܼ ܠܟܼܠܗܘܿܢ ܒܢܵܘ̈ܗܝ|
      block |ܚܲܒܿܝܼ̈ܒܹܐ܃ ܟܲܕܼ ܡܵܘܕܲܥ ܬܲܡܵܢ ܢܲܗܝܼܪܵܐܝܼܬܼ܃ ܕܐܲܝܟܲܢ ܡܸܬܼܦܲܪܢܤܝܼܢ|
      block |ܡ̣ܢ ܐܲܠܵܗܵܐ܃ ܩܪ̈ܵܒܹܐ ܘܥܘܼܕܼܪ̈ܵܢܹܐ ܕܛܲܝܒܿܘܼܬܼܵܐ܁ ܕܲܒܼܗܘܿܢ ܒܗܵܠܹܝܢ|
      block |ܫܸܦܪܲܬ̤ ܠܚܸܟܼܡܬܹܗ ܕܐܲܠܵܗܵܐ ܕܢܸܬܿܕܲܪܫܘܼܢ܃ ܟܡܵܐ ܕܲܒܼܚܲܝܹ̈ܐ ܗܵܠܹܝܢ|
    block
      block |ܪܡܹܝܢ ܚܠܵܦ ܡܝܲܬܿܪܘܼܬܼܵܐ܃ ܒܐܵܓܼܘܿܢܵܐ ܕܠܘܼܩܒܲܠ ܚܛܝܼܬܼܵܐ܁ ܐܲܝܟܼ|
      block |ܕܲܒܼܟܼܠܙܒܲܢ܃ ܠܘܵܬܹܗ ܢܸܗܘܸܐ ܬܠܸܐ ܚܝܵܪܗܘܿܢ܁ ܒܚܵܘܪܵܐ ܐܲܡܝܼܢܵܐ|
      block |ܕܲܠܘܵܬܹܗ܃ ܢܸܬܼܪܲܒܸܐ ܒܗܘܿܢ ܚܘܼܒܹܗ ܩܲܕܝܼܫܵܐ܁ ܕܟܲܕܼ ܐܲܡܝܼܢܵܐܝܼܬܼ ܡ̣ܢ|
      block |ܚܹܐܦܵܐ ܕܚܲܫܹ̈ܐ ܘܩܸܢܛܵܐ ܕܡܸܨܛܲܠܝܵܢܘܼܬܼܵܐ ܠܘܵܬܹܗ ܢܸܪܗܛܘܼܢ܃|
      block |ܢܸܫܬܲܪܪܘܼܢ ܒܗܲܝܡܵܢܘܼܬܼܵܐ ܘܤܲܒܼܪܵܐ ܘܚܘܼܒܵܐ܁ ܗܵܠܹܝܢ ܗܵܠܹܝܢ ܗܵܟܹܝܠ܃ ܠܵܘ|
      block |ܠܐܲܝܠܹܝܢ ܕܐܲܡܝܼܢܝܼܢ ܨܹܝܕܼ ܒܢܲܝ̈ܢܵܫܵܐ ܘܦܵܗܹ̇ܝܢ ܒܟܼܠܕܘܼܟ܃ ܘܒܲܐܡܝܼܢܘܼ|
      block |ܒܤܘܼܥܪ̈ܵܢܹܐ ܘܲܒܼܚܲܫܹ̈ܐ ܛܲܡ̈ܐܹܐ ܫܲܪܝܵܐܝܼܬܼ ܐܲܡܝܼܪ̈ܲܢ܁ ܘܐܵܦܠܵܐ ܠܐܲܝܠܹܝܢ|
      block |ܕܙܲܕܝܼܩܘܼܬܼܵܐ ܒܲܥ̇ܒܼܵܕܹ̈ܐ ܕܲܠܒܲܪ ܡ̣ܢ ܫܸܠܝܵܐ ܦܵܠ̇ܚܝܼܢ܃ ܘܲܒܼܪܸ̈ܓܼܫܹܐ|
      block |ܡܸܬܿܬܿܨܝܼܕܝܼܢ ܒܟܼܠܫܵܥ܃ ܘܲܒܼܟܼܠܙܒܲܢ ܒܩܹܘܲܢܕܹܝܢܘܿܣ ܕܡܲܦܘܼܠܬܼܵܐ|
      block |ܡܩܝܼܡܵܐ ܠܗܘܿܢ ܐܵܢܲܢܩܹܐ ܕܐܲܝܠܹܝܢ ܕܲܒܼܗܘܿܢ ܦܵܓܼ̈ܥܵܢ ܠܒܲܪ ܡ̣ܢ|
      block |ܨܒܼܝܵܢܗܘܿܢ܃ ܒܓܸܕܼܫܹ̈ܐ ܕܠܵܐ ܪܥܹܝܢ܁ ܗܵܝ̇ ܕܠܵܘ ܒܲܠܚܘܿܕܼ ܚܘܼܫܵܒܲܝ̈ܗܘܿܢ܃|
      block |ܐܸܠܵܐ ܐܵܦܠܵܐ ܠܪܸ̈ܓܼܫܲܝܗܘܿܢ ܡܨܹܝܢ ܠܡܸܛܲܪ ܓܡܝܼܪܵܐܝܼܬܼ܁ ܐܸܠܵܐ ܠܐܲܝܠܹܝܢ|
      block |ܕܒܲܙܗܝܼܪܘܼܬܼܵܐ ܪܲܒܿܬܼܵܐ ܢܵܛܪܝܼܢ ܦܲܓܼܪ̈ܲܝܗܘܿܢ ܘܚܘܼܫܵܒܲܝ̈ܗܘܿܢ܃|
      block |ܘܡܲܪܚܩܝܼܢ ܠܲܓܼܡܵܐ ܡ̣ܢ ܫܓܼܘܼ̈ܫܝܹܐ ܘܥܸܢܝܵܢܹ̈ܐ ܕܲܒܼܢܲܝ̈ܢܵܫܵܐ܃ ܘܲܫܒܼܝܼܩܘܼܬܼܵܐ|
      block |ܕܟܼܠܡܸܕܸܡ ܘܐܵܦ ܢܲܦܫܗܘܿܢ܃ ܐܸܤܬܲܦܸܩܘ ܠܡܸܛܲܪ ܗܵܘܢܗܘܿܢ|
      block |ܒܲܨܠܘܿܬܼܵܐ܃ ܘܲܡܫܲܚܠܦܘܼܬܼ ܦܘܼܪ̈ܢܵܤܹܐ ܕܡ̣ܢ ܛܲܝܒܿܘܼܬܼܵܐ ܡܩܲܒܿܠܝܼܢ|
      block |ܒܓܼܵܘ ܫܸܠܝܵܐ ܓܡܝܼܪܵܐ܁ ܘܲܬܼܚܹܝܬܼ ܕܪܵܥܵܐ ܕܝܼܕܲܥܬܹܗ ܕܡܵܪܝܵܐ|
      block |ܡܸܬܼܪܲܒܹܝܢ܃ ܘܡܸܬܼܚܲܟܿܡܝܼܢ ܡ̣ܢ ܪܘܼܚܵܐ ܟܲܤܝܵܐܝܼܬܼ܃ ܒܫܸܠܝܵܐ ܕܡ̣ܢ|
      block |ܤܘܼܥܪ̈ܵܢܹܐ ܘܲܚܙܵܬܼܵܐ ܕܨܸܒܼ̈ܘܵܬܼܵܐ܃ ܘܲܩܢܹܝܢ ܡܝܼܬܼܘܼܬܼ ܪܸܥܝܵܢܵܐ ܕܡ̣ܢ|
      block |ܥܵܠܡܵܐ܁ ܚܲܫܹ̈ܐ܃ ܠܵܐ ܡܵܝ̇ܬܝܼܢ܁ ܥܸܢܝܵܢܵܐ ܕܹܝܢ܃ ܡܵܐܹ̇ܬܼ ܡܸܢܗܘܿܢ܃|
      block |ܒܪܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ܁|
  block 73
    block
      block |ܪܸܥܝܵܢܵܐ ܟܢܝܼܫܵܐ ܕܝܼܠܹܗ ܕܦܵܤܘܿܩܵܐ܃ ܥܲܡ ܤܘܼ̈ܟܵܠܹܐ ܕܐܲܝܠܹܝܢ|
      block |ܕܐܸܬܼܐܡܲܪ܁ ܥܓ܁|
    block
      block |ܪܸܥܝܵܢܵܐ ܕܹܝܢ ܟܢܝܼܫܵܐ ܕܦܵܤܘܿܩܵܐ ܗܵܢܵܐ ܐܝܼܬܼܵܘܗܝ܃ ܕܢܵܘܕܥܲܢ|
      block |ܕܲܒܼܟܼܠܥܸܕܵܢ ܒܗܵܠܹܝܢ ܥܸܤܪܝܼܢ ܘܐܲܪܒܲܥ ܫܵܥ̈ܝܼܢ ܕܠܸܠܝܵܐ ܘܕܼܐܝܼܡܵܡܵܐ܃|
      block |ܥܲܠ ܬܝܵܒܼܘܼܬܼܵܐ ܤܢܝܼܩܝܼܢܲܢ܁ ܤܘܼܟܵܠܵܐ ܕܫܘܼܡܵܗܵܐ ܕܲܬܼܝܵܒܼܘܼܬܼܵܐ܃ ܐܲܝܟܼ|
      block |ܕܡ̣ܢ ܫܪܵܪܵܐ ܕܲܙܢܵܐ ܤܘܼܥܪܵܢܵܝܵܐ ܗܵܢܵܘ܃ ܦܝܵܤܵܐ ܚܢܝܼܓܼܵܐ ܕܲܒܼܟܼܠܥܸܕܵܢ|
      block |ܕܒܲܨܠܘܿܬܼܵܐ ܡܲܠܝܲܬܼ ܬܘܵܬܼܵܐ܃ ܕܡܸܬܼܩܲܪܲܒܼ ܠܐܲܠܵܗܵܐ ܥܲܠ ܫܘܼܒܼܩܵܢܵܐ|
      block |ܕܗܵܢܹܝܢ ܕܲܥܒܲܪ܃ ܘܒܼܵܥܘܼܬܼܵܐ ܕܥܲܠ ܢܛܝܼܪܘܼܬܼܵܐ ܕܡ̣ܢ ܗܵܠܹܝܢ|
      block |ܕܲܥܬܼܝܼ̈ܕܼܵܢ܁ ܡܸܛܠܗܵܢܵܐ ܐܵܦ ܡܵܪܲܢ܃ ܥܲܠ ܨܠܘܿܬܼܵܐ ܤܲܡܟܵܗ̇|
      block |ܠܲܡܚܝܼܠܘܼܬܲܢ܁ ܐܸܬܿܬܿܥܝܼܪܘ ܠܲܡ ܘܨܲܠܵܘ܃ ܕܠܵܐ ܬܸܥܠܘܼܢ|
      block |ܠܢܸܤܝܘܿܢܵܐ܁ ܘܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܘܲܗ̤ܘܲܝܬܘܿܢ ܫܵܗܪܝܼܢ|
      block |ܒܟܼܠܙܒܲܢ ܘܲܡܨܲܠܹܝܢ܁ ܘܲܒܼܥܵܘ ܠܲܡ܃ ܘܬܸܤܒܼܘܼܢ܁ ܘܲܫܐܲܠܘ܃ ܘܢܸܬܼܝܼܗܸܒܼ|
      block |ܠܟܼܘܿܢ܁ ܘܩܘܿܫܘ܃ ܘܢܸܬܼܦܬܲܚ ܠܟܼܘܿܢ܁ ܘܟܼܠ ܡ̇ܢ ܕܫܵܐܹ̇ܠ܃ ܢܵܤܹ̇ܒܼ܁|
      block |ܘܲܕܼܒܼܵܥܹ̇ܐ܃ ܡܸܫܟܲܚ܁ ܘܐܲܝܢܵܐ ܕܢܵܩܹ̇ܫ܃ ܡܸܬܼܦܬܲܚ ܠܹܗ܁ ܘܫܲܪܪܵܗ̇|
      block |ܝܲܬܝܼܪܵܐܝܼܬܼ ܠܡܸܠܬܹܗ ܘܝܲܬܝܼܪ ܚܲܦܛܲܢ܃ ܒܗܵܝ̇ ܕܐܲܡܬܸܠ ܒܪܵܚܡܵܐ|
      block |ܕܐܸܙܲܠ̣ ܨܹܝܕܼ ܪܵܚܡܹܗ ܒܦܸܠܓܹܗ ܕܠܸܠܝܵܐ܃ ܘܲܫܐܸܠ̣ ܡܸܢܹܗ ܠܲܚܡܵܐ܁|
      block |ܐܵܡܹܝܢ ܠܲܡ ܐܵܡܲ݁ܪ ܐ̄ܢܵܐ ܠܟܼܘܿܢ܃ ܕܐܵܦܸܢ ܡܸܛܠ ܪܵܚܡܘܼܬܹܗ ܠܵܐ|
      block |ܢܸܬܸܠ ܠܹܗ܃ ܡܸܛܠ ܚܲܨܝܼܦܘܼܬܹܗ ܢܩܘܼܡ ܘܢܸܬܸܠ ܠܹܗ܃ ܟܡܵܐ|
      block |ܕܡܸܬܒܿܥܸܐ ܠܹܗ܁ ܐܵܦ ܐܲܢ̄ܬܿܘܿܢ ܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܐܹܝܘ|
      block |ܠܠܘܼܒܵܒܼܵܐ ܕܠܵܐ ܡܸܬܼܡܲܠܲܠ ܕܝܵܗܘܿܒܼܵܐ܃ ܕܲܡܓܲܪܸܓܼ ܠܲܢ ܕܲܫܐܲܠܘ ܡܹܢܝ|
      block |ܘܐܸܬܸܠ ܠܟܼܘܿܢ ܡܵܘܗܲܒܼܬܼܵܐ! ܘܐܵܦ ܗ̤ܘ܃ ܟܠ ܐܲܝܕܵܐ ܕܥܵܕܼܪܵܐ ܡܦܲܪܢܸܣ|
    block
      block |ܐܲܝܟܼ ܕܗ̤ܘ ܝܵܕܲܥ܁ ܒܪܲܡ ܠܘܼܒܵܒܼܵܐ܃ ܘܬܼܘܼܟܼܠܵܢܵܐ ܪܲܒܵܐ ܡܲܠ̈ܝܵܢ|
      block |ܒܢܵܬܼ̈ ܩܵܠܹ̈ܐ ܗܵܠܹܝܢ܁|
      block |ܘܲܒܼܗܵܝ̇ ܕܝܼܕܲܥ̣ ܡܵܪܲܢ ܕܠܵܐ ܐܲܪܝܼܡܵܗ̇ ܠܡܸܨܛܲܠܝܵܢܘܼܬܼܵܐ ܩܕܼܵܡ|
      block |ܟܵܤܹܗ ܕܡܵܘܬܵܐ܃ ܘܲܟܼܡܵܐ ܕܗ̤ܝ ܐܝܼܬܹܝܗ̇܃ ܩܲܪܝܼܒܼ ܗ̄ܘ̣ ܠܒܲܪܢܵܫܵܐ|
      block |ܫܘܼܚܠܵܦܵܐ ܕܡ̣ܢ ܡܝܲܬܿܪܘܼܬܼܵܐ ܠܲܒܼܨܝܼܪܘܼܬܼܵܐ܃ ܘܲܡܩܲܒܿܠܵܢܵܐ ܗ̄ܘ̣|
      block |ܕܓܸܕܼܫܹ̈ܐ ܗ̤ܘ ܟܝܵܢܵܐ܃ ܥܲܠ ܬܲܟܼܫܲܦܬܼܵܐ ܐܲܡܝܼܢܬܼܵܐ ܚܲܦܛܲܢ܁ ܕܐܸܠܘܼ|
      block |ܐܝܼܬܼ ܗ̄ܘ̣ܵܐ ܐܲܬܼܪܵܐ ܕܬܼܘܼܟܼܠܵܢܵܐ ܒܥܵܠܡܵܐ ܗܵܢܵܐ܃ ܕܟܲܕܼ ܠܘܵܬܹܗ|
      block |ܢܸܡܛܸܐ ܒܲܪܢܵܫܵܐ܃ ܡ̣ܢ ܕܗܵܝܕܹܝܟ ܡܸܟܹܝܠ ܐܸܬܼܥܲܠܝܼ ܠܹܗ ܟܝܵܢܹܗ|
      block |ܡ̣ܢ ܤܢܝܼܩܘܼܬܼܵܐ ܘܦܘܼܠܚܵܢܹܗ ܡ̣ܢ ܩܵܢܛܵܐ܃ ܥܲܠ ܨܠܘܿܬܼܵܐ ܠܵܐ|
      block |ܡܙܲܗܲܪ ܗ̄ܘ̣ܵܐ ܠܲܢ ܘܲܡܚܲܦܸܛ ܒܲܒܼܛܝܼܠܘܼܬܼܵܐ܁ ܐܲܝܟܼ ܕܐܵܦܠܵܐ ܒܥܵܠܡܵܐ|
      block |ܕܲܥܬܼܝܼܕܼ ܨܠܵܘ̈ܵܬܼܵܐ ܡܩܲܪܒܼܝܼܢ ܒܢܲܝ̈ܢܵܫܵܐ ܠܐܲܠܵܗܵܐ܃ ܒܲܦܝܵܤܹ̈ܐ ܕܥܲܠ|
      block |ܡܸܕܸܡ ܡܸܕܸܡ܁ ܒܗܵܝ̇ ܕܲܒܼܗܵܘ̇ ܐܲܬܼܪܵܐ ܕܚܹܐܪܘܼܬܼܵܐ܃ ܠܵܐ ܡܩܲܒܿܠܵܢܵܐ|
      block |ܗܵܘܹ̇ܐ ܕܫܘܼܚܠܵܦܵܐ ܟܝܵܢܲܢ܃ ܘܠܵܐ ܚܒܼܝܼܫܵܐ ܬܚܹܝܬܼ ܩܸܢܛܵܐ|
      block |ܕܤܲܩܘܼܒܼܠܵܝܘܼܬܼܵܐ܁ ܘܲܡܫܲܡܠܝܵܐ܃ ܒܟܼܠܡܸܕܸܡ܁ ܡܸܛܠܗܵܢܵܐ ܠܵܘ|
      block |ܥܲܠ ܨܠܘܿܬܼܵܐ ܒܲܠܚܘܿܕܼ ܘܥܲܠ ܙܗܝܼܪܘܼܬܼܵܐ܃ ܐܸܠܵܐ ܘܡܸܛܠ|
      block |ܩܲܛܝܼܢܘܼܬܼܵܐ ܘܠܵܐ ܡܸܬܿܕܲܪܟܵܬܘܼܬܼܵܐ ܕܐܲܝܠܹܝܢ ܕܨܵܦ̈ܚܵܢ ܥܲܠܝܢ ܒܐܲܡܝܼܢܘܼ܃|
      block |ܕܡܵܪ̈ܕܵܢ ܠܚܲܝܠܵܐ ܕܝܼܕܲܥܬܼܵܐ ܕܝܼܠܲܢ܁ ܗܵܠܹܝܢ ܕܐܵܦ ܙܲܒܼܢ̈ܝܼܢ ܤܲܓܝܼ̈ܐܵܢ܃|
      block |ܘܟܲܕܼ ܠܵܐ ܨܵܒܹ̇ܝܢܲܢ܃ ܒܓܼܵܘܗܹܝܢ ܡܸܫܬܲܟܼܚܝܼܢܲܢ ܒܟܼܠܙܒܲܢ܁ ܘܐܵܦܸܢ ܪܲܒܲܬܼ|
      block |ܡܫܲܪܪܵܐ ܬܲܪܥܝܼܬܲܢ ܘܬܸܨܒܸܐ ܒܛܵܒܼܬܼܵܐ܃ ܟܡܵܐ ܙܲܒܼܢ̈ܝܼܢ܃ ܘܐܵܦ ܥܲܠ|
      block |ܐܸܤܩܹܛܹܐ ܕܢܸܤܝ̈ܘܿܢܹܐ ܫܕܼܵܬܲܢ ܒܛܝܼܠܘܼܬܹܗ܁ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ|
      block |ܦܵܘܠܘܿܣ܃ ܕܥܲܠ ܕܠܵܐ ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ܃ ܐܸܫܬܠܸܡ|
      block |ܠܝܼ ܫܦܵܝܵܐ ܠܒܸܤܪܝ ܡܲܠܲܐܟܹܗ ܕܤܵܛܵܢܵܐ܃ ܕܢܸܗܘܸܐ ܡܩܲܦܲܚ ܠܝܼ܁|
    block
      block |ܘܥܲܠܗܵܕܹܐ ܠܲܡ܃ ܬܠܵܬܼ ܙܲܒܼܢ̈ܝܼܢ ܒܥܹ̇ܝܬܼ ܡ̣ܢ ܡܵܪܝ ܕܢܲܦܪܸܩ ܡܹܢܝ|
      block |ܢܸܤܝܘܿܢܵܐ܃ ܟܹܐܡܲܬܼ ܚܹܐܪܵܐܝܼܬܼ ܐܸܦܠܘܿܚ ܒܲܥ̇ܒܼܵܕܼܵܐ ܕܲܦܩܲܕܼ ܠܝܼ܁|
      block |ܘܐܸܡ݂ܲܪ ܠܝܼ܃ ܤܵܦ̇ܩܵܐ ܠܵܟܼ ܛܲܝܒܿܘܼܬܼܝ܁ ܚܲܝܠܝ ܓܹܝܪ܃ ܒܲܟܼܪܝܼܗܘܼܬܼܵܐ|
      block |ܡܸܬܼܓܡܲܪ܀|
      block |ܡܵܕܹܝܢ ܡܵܪܝ܃ ܐܸܢ ܗܵܢܵܘ ܨܸܒܼܝܵܢܵܟܼ܃ ܘܗܵܢܵܐ ܟ̱ܠܹܗ ܤܢܝܼܩܵܐ|
      block |ܫܲܒܼܪܘܼܬܲܢ ܥܲܠ ܦܹܕܵܓܼܘܿܓܼܵܐ ܕܪܵܕܹܐ ܘܲܡܥܝܼܪ܃ ܕܐܵܦܠܵܐ ܟܲܕܼ ܢܸܗܘܸܐ|
      block |ܐ̄ܢܵܫ ܕܗܵܟܲܢ ܒܠܝܼܥ ܒܚܘܼܒܵܟܼ ܐܲܟܼܘܵܬܼܝ܃ ܘܲܢܬܼܝܼܦ ܒܵܬܲܪ|
      block |ܛܵܒܼܬܼܵܐ܃ ܕܵܠܐ ܡܸܢܼܚܙܸܐ ܠܹܗ ܥܵܠܡܵܐ ܟܠ ܟ̱ܠܹܗ ܡܸܛܠ ܪܲܘܝܘܬܼܵܐ|
      block |ܕܒܼܵܟܼ܃ ܕܡܸܛܠܵܬܼܵܗ̇ ܘܐܵܦ ܥܕܲܡܵܐ ܠܗܵܕܹܐ ܡܲܛܝܼܬܵܢܝ ܕܲܠܓܸܠܝܵܢܹ̈ܐ|
      block |ܘܚܸܙ̈ܘܵܢܹܐ ܕܠܵܐ ܫܲܠܝܼܛ ܠܹܗ ܠܠܸܫܵܢܵܐ ܕܒܸܤܪܵܐ ܕܲܢܬܲܪܓܸܡ܃ ܕܐܸܚܙܸܐ|
      block |ܘܐܸܫܡܲܥ ܩܵܠ ܬܸܫܡܸܫܬܼܵܐ ܕܛܲܟܼܤܵܐ ܕܪ̈ܘܼܚܵܢܹܐ ܘܠܲܚܙܵܬܼܵܟܼ ܡܲܠܝܲܬܼ|
      block |ܩܘܼ̈ܕܼܫܹܐ ܕܲܒܼܪܘܼܚ ܐܸܫܬܿܘܸܐ܃ ܘܲܥܕܲܟܹܝܠ ܥܲܡ ܗܵܠܹܝܢ ܟܠܗܹܝܢ|
      block |ܠܵܐ ܤܵܦܹ̇ܿܩ ܐ̄ܢܵܐ ܠܲܙܗܝܼܪܘܼܬܼܵܐ ܕܲܩܢܘܿܡܝ܃ ܐܸܢܵܐ ܕܐܝܼܬܲܝ ܓܲܒܼܪܵܐ|
      block |ܓܡܝܼܪܵܐ ܒܲܡܫܝܼܚܵܐ܁ ܒܕܼܐܝܼܬܼ ܗ̄ܘ̣ ܥܕܲܟܹܝܠ ܡܸܕܸܡ ܕܡܸܛܠ|
      block |ܩܲܛܝܼܢܘܼܬܹܗ ܡܵܪܹܕܼ ܠܚܲܝܠܵܐ ܕܝܼܕܲܥܬܼܝ ܕܝܼܠܝ܃ ܠܝܼ ܕܡܲܕܥܵܐ|
      block |ܕܲܡܫܝܼܚܵܐ ܩܢܸܐ ܐ̄ܢܵܐ܁ ܡܵܕܹܝܢ ܡܵܪܝ܃ ܡܸܛܠ ܗܵܢܵܐ ܚܵܕܹܐ ܐ̄ܢܵܐ|
      block |ܒܟܼܘܼܪ̈ܗܵܢܲܝ܃ ܒܐܘܼ̈ܠܨܵܢܹܐ܃ ܒܲܚܒܼܘܼ̈ܫܝܹܐ܃ ܒܐܲܤܘܼܪܹ̈ܐ܃ ܒܐܵܢܲܢܩ̈ܘܿܣ܃|
      block |ܐܸܢ ܡ̣ܢ ܟܝܵܢܵܐ܃ ܘܐܸܢ ܡ̣ܢ ܒܢܲܝ̈ ܟܝܵܢܵܐ܃ ܘܐܸܢ ܡ̣ܢ ܒܥܸܠܕܲܪܹܗ|
      block |ܕܲܟܼܝܵܢܵܐ܁ ܚܵܕܼܝܵܐܝܼܬܼ ܗܵܟܹܝܠ ܐܹܤܲܝܒܲܪ ܒܟܼܘܼܪ̈ܗܵܢܲܝ܃ ܗܵܢܵܘ ܕܹܝܢ ܒܢܸܤܝ̈ܘܿܢܲܝ܃|
      block |ܕܢܲܓܸܢ ܥܠܲܝ ܚܲܝܠܹܗ ܕܲܡܫܝܼܚܵܐ܁ ܐܸܢ ܥܲܡ ܗܵܠܹܝܢ ܟܠܗܹܝܢ܃ ܥܲܠ|
      block |ܫܲܒܼܛܵܐ ܕܢܸܤܝ̈ܘܿܢܹܐ ܤܢܝܼܩ ܐ̄ܢܵܐ ܥܕܲܟܹܝܠ܃ ܕܒܹܗ ܬܸܬܼܪܲܒܸܐ ܡܲܓܢܵܢܘܼܬܼܵܟܼ|
    block
      block |ܕܲܥܠܲܝ܃ ܘܐܸܬܼܢܛܲܪ ܒܩܲܪܝܼܒܼܘܼܬܼܵܟܼ܃ ܝ̇ܕܲܥ ܐ̄ܢܵܐ ܕܠܲܝܬܿ ܠܵܟܼ ܕܚܲܒܿܝܼܒܼ|
      block |ܠܵܟܼ ܝܲܬܝܼܪ ܡܹܢܝ ܕܝܼܠܝ܁ ܘܡ̣ܢ ܗܵܕܹܐ ܕܝܲܬܝܼܪ ܡ̣ܢ ܤܲܓܝܼ̈ܐܹܐ ܐܵܘܪܸܒܼܬܵܢܝ܃|
      block |ܘܡܸܕܸܡ ܕܝܲܗ̣̄ܒܼܬܿ ܠܝܼ܃ ܗܵܢܵܘ ܕܹܝܢ ܚܲܝ̈ܠܹܐ ܕܬܸܫܒ̈ܚܵܬܼܵܟܼ ܠܡܸܕܲܥ܃|
      block |ܠܚܲܕܼ ܡ̣ܢ ܫܠܝܼ̈ܚܹܐ ܚܲܒܼܪ̈ܲܝ ܠܵܐ ܝܼܲܗ̣̄ܒܼܬܿ܁ ܘܲܪܲܝܬܵܢܝ ܡܵܐܢܵܐ ܓܲܒܼܝܵܐ܃|
      block |ܕܲܡܗܲܝܡܲܢ ܠܡܸܛܲܪ ܛܲܟܼܤܵܐ ܕܚܘܼܒܵܟܼ܁ ܘܡܸܛܠ ܗܵܠܹܝܢ ܟܠܗܹܝܢ܃|
      block |ܘܲܕܲܝܲܬܿܝܼܪܵܐܝܼܬܼ ܪܵܕܹܐ ܗ̄ܘ̣ܵ ܠܲܩܕܼܵܡܵܘܗܝ ܥ̇ܒܼܵܕܼܵܐ ܕܟܼܵܪܘܿܙܘܼܬܼܵܟܼ܃|
      block |ܟܲܕܼ ܫܪܸܐ ܐ̄ܢܵܐ ܡ̣ܢ ܦܟܼܵܪܹ̈ܐ ܕܢܸܤܝ̈ܘܿܢܹܐ ܝܵܕܲܥ ܐ̄ܢܵܐ܃ ܕܝܵܗܹ̇ܒܼ ܗ̣̄ܘܲܝܬܿ|
      block |ܠܝܼ ܚܹܐܪܘܼܬܼܵܐ ܡܸܛܠ ܗܵܠܹܝܢ ܟܠܗܹܝܢ܃ ܐܸܠܘܼ ܥܵܕܼܪܵܐ ܗ̄ܘ̣ܵܬܼ ܠܝܼ܁|
      block |ܐܸܠܵܐ ܠܵܐ ܐܸܨܛ̣ܒܼܝܲܬܿ܃ ܕܲܕܼܠܵܐ ܐܘܼܠܨܵܢܵܐ ܘܲܕܼܠܵܐ ܡܲܪܢܝܼܬܼܵܐ ܐܸܗܘܸܐ|
      block |ܒܥܵܠܡܵܐ ܗܵܢܵܐ܁ ܟܲܕܼ ܠܵܐ ܐܸܬܼܒܛܸܠ ܠܵܟܼ ܥܲܠ ܗܵܝ̇ ܕܝܲܬܿܝܼܪܵܐܝܼܬܼ|
      block |ܢܸܤܓܸܐ ܥ̇ܒܼܵܕܼܵܐ ܕܟܼܵܪܘܿܙܘܼܬܼܵܐ ܕܲܤܒܲܪܬܼܵܟܼ ܒܥܵܠܡܵܐ܃ ܐܲܝܟܼ ܗܵܝ̇ ܕܐܸܢܵܐ|
      block |ܐܹܬܲܪ ܒܢܸܤܝ̈ܘܿܢܲܝ܃ ܘܟܲܕܼ ܚܠܝܼܡܵܐ ܬܸܬܼܢܛܲܪ ܠܘܵܬܼܵܟܼ ܢܲܦܫܝܼ܀|
      block |ܡܵܕܹܝܢ ܐܘܿ ܦܵܪܘܿܫܵܐ܃ ܐܸܢ ܗܵܢܵܐ ܟ̱ܠܹܗ ܪܲܠܵܐ ܡܵܘܗܲܒܬܼܵܐ܃|
      block |ܕܲܟܼܡܵܐ ܕܝܲܬܝܼܪ ܡܸܬܼܥܲܠܸܐ ܐ̄ܢܵܫ ܘܢܸܬܼܓܵܘܸܐ ܒܪܘܼܚܵܢܘܼܬܼܵܐ ܐܲܝܟܼ|
      block |ܛܲܟܼܤܵܐ ܕܦܵܘܠܘܿܣ܃ ܥܕܲܟܹܝܠ ܥܲܠ ܕܸܚܠܬܼܵܐ ܘܲܙܗܝܼܪܘܼܬܼܵܐ ܤܢܝܼܩ܃|
      block |ܘܝܘܼܬܼܪܵܢܵܐ ܩܵܛܹ̇ܦ ܡ̣ܢ ܦܸܓܼܥܗܘܿܢ ܕܢܸܤ̈ܝܘܿܢܹܐ܃ ܡܲܢ̣ܘܼ ܗܵܢܵܐ ܕܲܡܛ̣ܵܐ|
      block |ܠܐܲܬܼܪܵܐ ܕܬܘܼܟܼܠܵܢܵܐ ܒܥܵܠܡܵܐ ܕܡܵܝܘܿܬܼܘܼܬܼܵܐ ܟܲܗܝܼܢ ܡ̣ܢ ܒܵܙܘܼܙܹ̈ܐ܃|
      block |ܘܩܲܒܿܠܵܗ̇ ܠܠܵܐ ܡܸܨܛܲܠܝܵܢܘܼܬܼܵܐ܃ ܗܵܝ̇ ܕܲܠܡܲܠܲܐܟܹ̈ܐ ܩܲܕܝܼ̈ܫܹܐ ܠܵܐ|
      block |ܐܸܬܼܝܲܗܒܲܬ̤܃ ܕܠܵܐ ܒܸܠܥܵܕܲܝܢ ܢܸܬܼܸܓܲܡܪܘܼܢ܃ ܘܗܵܢܵܐ ܩܲܒܸܠ ܩܕܼܵܡ|
      block |ܟ̱ܠܹܗ ܓܵܘܵܐ ܕܪ̈ܘܼܚܵܢܹܐ ܘܲܕܼܦܲܓܼܸܪ̈ܵܢܹܐ܃ ܕܲܕܼܠܵܐ ܫܘܼܚܠܵܦܵܐ ܨܵܒܹ̇ܐ ܕܢܸܗܘܸܐ|
      block |ܠܲܓܼܡܵܪ܃ ܘܠܵܐ ܢܸܬܼܩܲܪܲܒܼ ܠܹܗ ܐܵܦܠܵܐ ܢܸܤܝܘܿܢܵܐ ܕܲܒܼܚܘܼܫܵܒܼܵܐ ܛܲܟܼܤܵܐ|
      block |ܕܹܝܢ ܕܥܵܠܡܵܐ ܗܵܢܵܐ܃ ܗܵܢܵܘ ܐܲܝܟܼ ܕܡ̣ܢ ܪܸܥܝܵܢܵܐ ܕܟܼܠܗܘܿܢ ܤܸܦܪܹ̈ܐ|
    block
      block |ܩܲܕܼܝܼ̈ܫܹܐ܃ ܕܐܸܢ ܟܠܝܘܿܡ ܐܵܠܹܦ ܙܲܒܼܢ̈ܝܼܢ ܢܩܲܒܸܠ ܡܚܘܿܬܼܵܐ܃ ܠܵܐ|
      block |ܬܸܙܥܲܪ ܬܲܪܥܝܼܬܲܢ܃ ܘܲܢܦܘܼܫ ܡ̣ܢ ܪܵܗܛܵܐ ܕܒܸܐܤܛܵܕܼܝܼܘܿܢ܁ ܡܲܨܝܵܐ|
      block |ܐܸܢ ܒܲܚܕܼܵܐ ܥܸܠܬܼܵܐ ܙܥܘܿܪܬܵܐ܃ ܚܵܛܦܝܼܢܲܢ ܠܵܗ̇ ܠܙܵܟܼܘܼܬܼܵܐ ܘܲܢܩܲܒܸܠ|
      block |ܟܠܝܼܠܲܢ܁ ܗܵܢܵܐ ܥܵܠܡܵܐ܃ ܪܲܗܛܵܐ ܗ̄ܘ̣ ܕܐܵܓܼܘܿܢܵܐ܃ ܘܐܸܤܛܵܕܼܝܼܘܿܢ|
      block |ܕܪ̈ܲܗܵܛܹܐ܁ ܘܙܲܒܼܢܵܐ ܗܵܢܵܐ܃ ܙܲܒܼܢܵܐ ܗ̄ܘ̣ ܕܬܲܟܼܬܘܼܫܵܐ܁ ܘܐܲܬܼܪܵܐ|
      block |ܕܬܲܟܼܬܘܼܫܵܐ ܘܙܲܒܼܢܵܐ ܕܐܵܓܼܘܿܢܵܐ܃ ܢܵܡܘܿܤܵܐ ܠܵܐ ܡܸܬܿܬܿܤܝܼܡ܁ ܗܵܢܵܘ|
      block |ܕܹܝܢ܃ ܬܚܘܼܡܵܐ ܠܵܐ ܤܵܐܹ̇ܡ ܡܲܠܟܵܐ ܥܲܠ ܦܵܠܚܵܘ̈ܗܝ܃ ܥܕܲܡܵܐ|
      block |ܕܫܵܠܹ̇ܡ ܐܵܓܼܘܿܢܵܐ܁ ܘܡܸܬܼܟܲܢܫܝܼܢ ܟܠܢܵܫ ܠܬܲܪܥܵܐ ܕܲܡܠܸܟܼ ܡܲܠܟܹ̈ܐ܃|
      block |ܘܡܸܬܼܒܿܚܲܪ ܬܲܡܵܢ ܕܚܲܡܤܸܢ ܒܲܩܪܵܒܼܵܐ ܘܠܵܐ ܩܲܒܸܠ̣ ܡܸܙܕܲܟܼܝܵܢܘܼܬܼܵܐ܃|
      block |ܘܡܲܢ̣ܘܼ ܗܵܘ̇ ܕܲܐܗܦܸܟܼ ܚܲܨܵܐ܁ ܟܡܵܐ ܓܹܝܪ ܙܲܒܼ̈ܢܝܼܢ ܓܵܕܹܫ ܐ̄ܢܵܫ|
      block |ܕܲܠܡܸܕܸܡ ܠܵܐ ܚܲܫܲܚ܃ ܘܐܲܡܝܼܢܵܐܝܼܬܼ ܡ̣ܢ ܠܵܐ ܡܕܲܪܫܘܼܬܹܗ ܕܓܼܝܼܫ|
      block |ܗ̄ܘ̣ܵܐ ܘܲܪܡܸܐ܃ ܘܲܒܼܟܼܠܙܒܲܢ ܒܬܼܵܚܘܿܒܼܘܼܬܼܵܐ ܐܝܼܬܼܵܘܗܝ ܗ̄ܘ̣ܵܐ܃ ܚܵܛܹ̇ܦ|
      block |ܠܹܗ ܠܢܝܼܫܵܐ ܕܡܲܫܪܝܼܬܼܵܐ ܡ̣ܢ ܐܝܼܕܼܵܐ ܕܲܒܼܢܲܝ̈ ܓܲܢ̄ܒܵܪܹ̈ܐ܃ ܘܗܵܘܹ̇ܐ ܢܵܨܲܚ|
      block |ܫܡܹܗ ܝܲܬܿܝܼܪ ܡ̣ܢ ܟܲܫܝܼܪܹ̈ܐ܃ ܛܘܼܠܝܵܩܹ̈ܐ ܡܗܝܼܪܹ̈ܐ ܘܝܵܕܼܘܿܥܹ̈ܐ܃ ܘܲܡܩܲܒܸܠ|
      block |ܟܠܝܼܠܵܐ ܘܕܲܫ̈ܢܹܐ ܕܡ̣ܢ ܟܠܗܘܿܢ ܚܲܒܼܪ̈ܵܘܗܝ ܡܝܲܩܪܝܼܢ܁ ܡܸܛܠܗܵܢܵܐ܃|
      block |ܠܵܐ ܐ̄ܢܵܫ ܢܩܝܼܡ ܒܲܦܤܵܩ ܤܲܒܼܪܵܐ܁ ܒܲܠܚܘܿܕܼ ܒܲܨܠܘܿܬܼܵܐ܃ ܠܵܐ|
      block |ܢܸܒܼܤܸܐ܁ ܘܡ̣ܢ ܕܢܸܒܼܥܸܐ ܥܘܼܕܼܪܵܢܵܐ ܡ̣ܢ ܡܵܪܲܢ܃ ܠܵܐ ܢܲܗܡܸܐ܁ ܘܗܵܕܹܐ|
      block |ܢܤܝܼܡ ܒܬܲܪܥܝܼܬܲܢ܃ ܕܲܟܼܡܵܐ ܕܲܒܼܥܵܠܡܵܐ ܗܵܢܵܐ ܐܝܼܬܲܝܢ ܘܲܒܼܦܲܓܼܪܵܐ|
      block |ܗܵܢܵܐ ܫܪܹܝܢܲܢ܃ ܐܸܢ ܥܕܲܡܵܐ ܠܟܲܦܬܼܵܐ ܕܲܫܡܲܝܵܐ ܢܸܬܼܥܲܠܸܐ܃ ܕܠܵܐ ܥܲܡܠܵܐ|
      block |ܘܲܫܚܵܩܵܐ ܠܡܸܗܘܵܐ ܘܲܕܼܠܵܐ ܨܸܦܬܼܵܐ܃ ܠܵܐ ܡܸܫܟܿܚܵܐ܁ ܤܵܟܼܵܐ܃ ܗܵܢܵܘ܁|
      block |ܫܒܼܘܿܩ ܠܝܼ܁ ܝܲܬܿܝܼܪ ܡ̣ܢ ܗܵܢܵܐ܃ ܬܸܢܝܵܐ ܗ̄ܘ̣܁|
  block 74
    block
      block |ܫܘܼܐܵܠܵܐ ܕܹܝܢ ܕܥܲܠ ܦܘܼܪܵܫ ܡܝܲܬܿܪ̈ܵܬܼܵܐ܃ ܘܥܲܠ ܤܵܟܼܵܐ ܕܟܼܠܹܗ|
      block |ܪܲܗܛܵܐ܁ ܘܥܲܠ ܪܲܒܿܘܼܬܹܗ ܕܚܘܼܒܵܐ ܕܲܒܼܢܲܝ̈ܢܵܫܵܐ܃ ܘܥܲܠ ܢܝܼܫܵܐ ܪܘܼܚܵܢܵܐ܃|
      block |ܕܗ̤ܝܘܼ ܓܵܡܲܪ ܠܟܼܠܗܘܿܢ ܩܲܕܝܼ̈ܫܹܐ܃ ܘܩܵܒܲܥ ܒܗܘܿܢ ܕܘܼܡܝܵܐ|
      block |ܐܲܠܵܗܵܝܵܐ ܒܚܘܼܒܹܗ ܗܵܘ̇ ܥܲܬܝܼܪܵܐ ܕܐܲܫܦܲܥ̣ ܥܲܠ ܓܸܢܤܵܐ ܕܲܒܼܢܲܝ̈ܢܵܫܵܐ܁ ܥܕ܁|
    block
      block |ܤܵܟܼܵܐ ܕܟܼܠܹܗ ܪܲܗܛܵܐ܃ ܒܗܵܠܹܝܢ ܬܠܵܬܼ ܐܝܼܬܼܵܘܗܝ܃ ܬܝܵܒܘܼܬܼܵܐ܃|
      block |ܘܕܲܟܼܝܘܼܬܼܵܐ܃ ܘܲܓܼܡܝܼܪܘܼܬܼܵܐ܁ ܘܡܵܢܲܐ ܗ̣̄ܝ ܬܝܵܒܼܘܼܬܼܵܐ ܦܵܘܫܵܐ ܕܡ̣ܢ|
      block |ܩܲܕܼ̈ܡܵܝܵܬܼܵܐ܃ ܘܚܲܫܵܐ ܕܲܥܠܲܝܗܹܝܢ܁ ܘܡܵܢܲܐ ܗ̣̄ܝ ܕܲܟܼܝܘܼܬܼܵܐ ܒܤܵܟܼܵܐ ܠܸܒܵܐ|
      block |ܡܪܲܚܡܵܢܵܐ ܕܥܲܠ ܟܠ ܟܝܵܢ ܕܲܒܼܪܝܼܬܼܵܐ܁ ܘܡܵܢܲܐ ܗ̣̄ܝ ܓܡܝܼܪܘܼܬܼܵܐ|
      block |ܥܘܼܡܩܵܐ ܕܡܲܟܿܝܼܟܼܘܼܬܼܵܐ܃ ܕܐܝܼܬܼܵܘܗܝ܃ ܫܒܼܝܼܩܘܼܬܼܵܐ ܕܟܼܠܡܸܕܸܡ|
      block |ܕܡܸܬܼܚܙܸܐ ܘܲܕܼܠܵܐ ܡܸܬܼܚܙܸܐ܁ ܕܡܸܬܼܚܙܸܐ܃ ܟܠ ܕܲܒܼܪܸ̈ܓܼܫܹܐ܁ ܕܠܵܐ|
      block |ܡܸܬܼܚܙܸܐ܃ ܟܠ ܪܸܢܝܵܐ ܕܲܥܠܲܝܗܹܝܢ܀ ܗ̤ܘ ܟܲܕܼ ܗ̤ܘ ܤܵܒܼܵܐ܃ ܐܸܫܬܲܐܲܠ|
      block |ܒܲܙܒܲܢ ܐ̄ܚܪܹܝܢ܃ ܕܡܵܢܲܐ ܗ̣̄ܝ ܬܝܵܒܼܘܼܬܼܵܐ ܘܐܸܡ݂ܲܪ܃ ܠܸܒܵܐ ܬܒܼܝܼܪܵܐ܁|
      block |ܘܡܵܢܲܐ ܗ̣̄ܝ ܡܲܟܿܝܼܟܼܘܼܬܼܵܐ ܘܐܸܡ݂ܲܪ܃ ܥܦܝܼܦܘܼܬܼ ܡܝܼܬܼܘܼܬܼܵܐ ܨܸܒܼܝܵܢܵܝܵܬܼܵܐ|
      block |ܕܡ̣ܢ ܟܠ܁ ܘܡܵܢܵܐ ܐܝܼܬܼܵܘܗܝ ܠܸܒܵܐ ܡܪܲܚܡܵܢܵܐ ܘܐܸܡ݂ܲܪ܃ ܝܼܩܕܵܢܵܐ|
      block |ܕܠܸܒܵܐ ܕܥܲܠ ܟ̱ܠܵܗ̇ ܒܪܝܼܬܼܵܐ܃ ܕܥܲܠ ܒܲܪܢܵܫܵܐ܃ ܘܦܵܪܲܚܬܼܵܐ ܘܚܲܝ̈ܘܵܬܼܵܐ܃|
      block |ܘܥܲܠ ܫܹܐܕܹ̈ܐ܃ ܘܟܼܠ ܕܐܝܼܬܼ܁ ܕܡ̣ܢ ܥܘܼܗܕܵܢܗܹܝܢ ܘܡ̣ܢ ܚܙܵܬܼܗܹܝܢ܃|
      block |ܫܵܚ̈ܠܵܢ ܥܲܝܢܵܘ̈ܗܝ ܕܸܡ̈ܥܹܐ ܒܥܘܼܙܵܐ ܕܪ̈ܲܚܡܹܐ ܕܐܵܠܹ̇ܨ ܠܠܸܒܵܐ ܕܡ̣ܢ|
      block |ܚܵܘܤܵܢܵܐ ܤܲܓܝܼܐܵܐ܁ ܠܸܒܵܐ ܙܵܥܲܪ ܠܹܗ܃ ܘܠܵܐ ܡܨܸܐ ܛܵܥܹ̇ܢ ܠܡܸܫܡܲܥ|
      block |ܐܵܘ ܠܡܸܬܼܒܲܩܵܝܘܼ܃ ܒܢܸܡܼܝܵܢܵܐ ܐܵܘ ܚܲܫܵܐ ܙܥܘܿܪܵܐ ܕܡܸܕܸܡ ܕܒܲܒܼܪܝܼܬܼܵܐ܁|
      block |ܘܡܸܛܠܗܵܕܹܐ ܘܐܵܦ ܥܲܠ ܠܵܐ ܡܠܝܼ̈ܠܹܐ ܘܥܲܠ ܒܥܸܠܕܒܼܵܒܼܵܘ̈ܗܝ|
      block |ܕܲܫܪܵܪܵܐ܃ ܘܐܵܦ ܥܲܠ ܢܵܟܼܘܿܝܵܘ̈ܗܝ܃ ܒܟܼܠܥܸܕܵܢ ܨܠܘܿܬܼܵܐ ܕܲܒܼܕܸܡ̈ܥܹܐ|
    block
      block |ܡܩܲܪܸܒܼ ܠܡܸܬܼܢܛܵܪܘܼ ܘܲܠܡܸܬܼܚܲܤܵܢܘܼ܁ ܥܕܲܡܵܐ ܬܘܼܒܼ ܕܥܲܠ|
      block |ܟܝܵܢܹ̈ܐ ܪ̈ܵܚܘܿܫܹܐ܃ ܡ̣ܢ ܡܪܚܡܵܢܘܼܬܹܗ ܤܲܓܝܼܐܬܼܵܐ ܕܐܲܫܝܼܕܼܵܐ ܒܠܸܒܹܗ|
      block |ܕܠܵܐ ܟܲܝܠܵܐ ܒܗܵܝ̇ ܕܡܘܼܬܼܵܐ ܕܐܲܠܵܗܵܐ܀ ܘܡܵܢܲܐ ܗ̣̄ܝ ܨܠܘܿܬܼܵܐ|
      block |ܘܐܸܡ݂ܲܪ܃ ܤܦܝܼܩܘܼܬܼܵܐ ܕܬܲܪܥܝܼܬܼܵܐ ܕܡ̣ܢ ܟܠ ܕܲܬܼܢܵܢ܃ ܘܠܸܒܵܐ|
      block |ܕܐܲܗܦܸܟܼ ܚܝܵܪܹܗ ܓܡܝܼܪܵܐܝܼܬܼ ܠܘܵܬܼ ܤܘܼܘܵܚܵܐ ܕܗܵܘ̇ ܤܲܒܼܪܵܐ ܕܲܥܬܼܝܼܕܼ܁|
      block |ܕܲܦܪܝܼܫ ܕܹܝܢ ܡ̣ܢ ܗܵܢܵܐ܃ ܚܸܠܛܵܐ ܗ̄ܘ̣ ܙܵܪܲܥ̇ ܒܲܟܼܪܵܒܹܗ ܐܲܝܢܵܐ|
      block |ܕܙܵܪܲܥ̇ ܘܐܲܝܟܼ ܗܵܝ̇ ܕܢܸܕܼܒܲܪ ܦܲܕܵܢܵܐ ܒܬܼܵܘܪܵܐ ܘܒܲܚܡܵܪܵܐ ܐܲܟܼܚ̄ܕܼܵܐ܀|
      block |ܐܲܝܟܲܢ ܡܸܬܼܩܲܢܝܵܐ ܡܲܟܿܝܼܟܼܘܼܬܼܵܐ ܘܐܸܡ݂ܲܪ܃ ܒܥܘܼܗܕܵܢܵܐ ܐܲܡܝܼܪܵܐ|
      block |ܕܫܵܪ̈ܥܵܬܼܵܐ܃ ܘܤܘܼܟܵܝܵܐ ܩܲܪܝܼܒܼܵܐ ܕܡܵܘܬܵܐ܃ ܘܢܲܚ̈ܬܹܐ ܫܝܼ̈ܛܹܐ܃ ܘܗܵܝ̇|
      block |ܕܲܒܼܟܼܠܙܒܲܢ ܢܸܓܼܒܸܐ ܕܘܼܟܿܬܼܵܐ ܐ̄ܚܪܵܝܬܼܵܐ܃ ܘܲܒܼܟܼܠܡܸܕܸܡ ܠܲܥ̇ܒܼܵܕܼܵܐ ܨܥܝܼܪܵܐ|
      block |ܘܡܵܟܵܐ ܢܸܪܗܲܛ܃ ܘܠܵܐ ܥܸܨܝܵܢܘܼܬܼܵܐ܃ ܘܫܸܬܼܩܵܐ ܐܲܡܝܼܪܵܐ܃ ܘܲܕܼܠܵܐ|
      block |ܢܸܪܚܲܡ ܠܡܸܦܓܲܥ ܒܲܟܼܢܘܼ̈ܫܝܹܐ܃ ܘܲܕܼܢܸܗܘܸܐ ܠܵܐ ܝܑܼܕܼܝܼܥܵܐ ܘܠܵܐ ܚܫܝܼܒܼܵܐ܃|
      block |ܘܐܵܚܘܿܕܼܵܐ ܠܚܲܕܼ ܡ̣ܢ ܤܘܼܥܪ̈ܵܢܝܼܢ ܦܪܝܼܫܵܐܝܼܬܼ ܠܲܓܼܡܵܪ܃ ܘܲܕܼܢܸܤܢܸܐ|
      block |ܥܸܢܝܵܢܵܐ ܕܦܲܪ̈ܨܘܿܦܹܐ܃ ܘܗܵܝ̇ ܕܠܵܐ ܢܸܪܚܲܡ ܝܘܼܬܼܪ̈ܵܢܹܐ܁ ܟܠܗܹܝܢ܃ ܒܵܬܲܪ|
      block |ܗܵܕܹܐ܁ ܘܲܗܘ̤ܵܐ ܡܥܲܠܲܝ ܪܸܥܝܵܢܹܗ ܡ̣ܢ ܥܸܕܼܠܵܝܵܐ ܘܪܸܫܝܵܢܵܐ ܕܲܠܐ̄ܢܵܫ܃|
      block |ܘܡ̣ܢ ܛܲܢܵܢܘܼܬܼܵܐ܁ ܘܲܕܼܠܵܐ ܬܸܗܘܸܐ ܐܝܼܕܹܗ ܥܲܠ ܟܠ܃ ܘܐܝܼܕܼܵܐ ܕܟܼܠ|
      block |ܒܹܗ܁ ܐܸܠܵܐ ܝܑܼܚܝܼܕܼܵܝ ܒܕܼܝܼܠܹܗ܃ ܘܲܡܫܵܘܚܲܕܼ܁ ܘܠܵܐ ܢܸܫܩܘܿܠ ܨܸܦܬܼܵܐ|
      block |ܕܐ̄ܢܵܫ ܒܬܹܒܹܝܠ܃ ܤܛܲܪ ܡ̣ܢ ܕܲܩܢܘܿܡܹܗ܁ ܚܵܒܼܘܿܫܵܐܝܼܬܼ ܕܹܝܢ܃|
      block |ܐܲܟܼܤܢܵܝܘܼܬܼܵܐ ܘܡܸܤܟܹܢܘܼܬܼܵܐ ܘܲܡܫܵܘܚܕܼܘܼܬܼܵܐ ܗܵܝ̇ ܕܲܒܼܕܼܘܼܝܵܪܵܐ܁ ܗܵܠܹܝܢ|
      block |ܝܵܠ̈ܕܵܢ ܡܲܟܿܝܼܟܼܘܼܬܼܵܐ܃ ܘܲܡܕܲܟ̈ܝܵܢ ܠܠܸܒܵܐ܁ ܐܲܝܠܹܝܢ ܕܲܡܛ̣ܵܘ ܠܲܓܼܡܝܼܪܘܼܬܼܵܐ܃|
      block |ܗܵܢܵܘ ܫܘܼܘܕܵܥܗܘܿܢ܃ ܕܐܸܢ ܟܠܝܘܿܡ ܥܤܲܪ ܙܲܒܼ̈ܢܝܼܢ ܠܝܲܩܕܵܢܵܐ|
      block |ܡܸܫܬܲܠܡܝܼܢ ܚܠܵܦ ܪܸܚܡܬܼܵܐ ܕܲܒܼܢܲܝ̈ܢܵܫܵܐ܃ ܠܵܐ ܡܸܤܬܲܒܼܥܝܼܢ ܡ̣ܢ ܗܵܕܹܐ܁|
    block
      block |ܐܲܝܟܼ ܕܐܵܦ ܡܘܼܫܹܐ ܐܸܡ݂ܲܪ ܠܐܲܠܵܗܵܐ܃ ܕܐܸܢ ܠܵܐ ܡܚܲܤܸܐ ܐܲܢ̄ܬܿ ܠܲܒܼ̈ܢܲܝ|
      block |ܝܑܼܤܪܵܝܹܠ܃ ܥܛܝܼܢܝ ܡ̣ܢ ܤܸܦܪܵܟܼ ܕܲܟܼܬܲܒܼܬܿ܁ ܘܐܲܝܟܼ ܕܐܵܦ ܛܘܼܒܼܵܢܵܐ|
      block |ܦܵܘܠܘܿܣ ܐܸܡ݂ܲܪ܃ ܕܨܵܒܹ̇ܐ ܐ̄ܢܵܐ ܕܲܬܼܪ̈ܲܝܗܘܿܢ ܥܵܠܡܹ̈ܐ ܥܲܡ ܫܒܼܝܼ̈ܚܵܬܼܵܐ|
      block |ܘܲܚܢܝܼ̈ܓܼܵܬܼܵܐ ܕܲܒܼܗܘܿܢ܃ ܠܵܐ ܡܸܫܟܲܚܝܼܢ ܕܢܸܦܪܫܘܼܢܵܢܝ ܡ̣ܢ ܚܘܼܒܹܗ|
      block |ܕܲܡܫܝܼܚܵܐ܁ ܨܵܒܹ̇ܐ ܐ̄ܢܵܐ ܕܐܸܗܘܸܐ ܐܸܬܼܪܲܚܲܩ ܡ̣ܢ ܡܫܝܼܚܵܐ܃ ܘܲܒܼ̈ܢܲܝ ܝܑܼܤܪܵܝܹܠ|
      block |ܢܸܬܼܩܲܪܒܼܘܼܢ ܠܗܲܝܡܵܢܘܼܬܼܵܐ ܕܚܲܝܹ̈ܐ܁ ܐܸܢ ܟܲܕܼ ܗܵܟܲܢ ܬܸܗܘܸܐ܃ ܡܲܨܝܵܐ|
      block |ܕܗܸܢܘܿܢ ܒܗܵܕܹܐ ܢܗܲܝܡܢܘܼܢ ܒܲܡܫܝܼܚܵܐ ܘܢܹܐܙܠܘܼܢ ܠܚܲܝܹ̈ܐ ܕܲܠܥܵܠܲܡ܃|
      block |ܘܠܵܐ ܢܸܬܼܢܲܟܼܪܘܿܢ ܡ̣ܢ ܐܲܠܵܗܵܐ ܚܲܝܵܐ܃ ܘܐܲܝܟܼ ܗܵܝ̇ ܕܚܵܕܹܐ ܐ̄ܢܵܐ|
      block |ܒܐܘܼܪ̈ܠܨܵܢܹܐ ܕܥܲܠ ܐܲܦܲܝ̈ܟܿܘܿܢ ܥܲܡܡܹ̈ܐ܁ ܘܐܲܝܟܼ ܫܲܪܟܵܐ ܕܲܫܠܝܼܚܹ̈ܐ܃|
      block |ܕܲܚܠܵܦ ܪܸܚܡܬܼܵܐ ܕܚܲܝܹ̈ܐ ܕܲܒܼܢܲܝ̈ܢܵܫܵܐ܃ ܡܵܘܬܵܐ ܕܟܼܠ ܓܢܸܣ ܩܲܒܸܠ̣ܘ܁|
      block |ܘܤܵܟܼܵܐ ܕܟܼܠܗܹܝܢ܃ ܐܲܠܵܗܵܐ ܡܵܪܹܐ ܟܠ܃ ܕܡܸܛܠ ܪܸܚܡܬܼܵܐ|
      block |ܕܲܒܼܪܝܼܬܹܗ܃ ܠܲܒܼܪܹܗ ܐܲܫܠܸܡ̣ ܠܡܵܘܬܵܐ ܕܲܨܠܝܼܒܼܵܐ܁ ܗܵܟܲܢܵܐ ܠܲܡ ܓܹܝܪ|
      block |ܐܲܚܸܒܼ ܐܲܠܵܗܵܐ ܠܥܵܠܡܵܐ܃ ܐܲܝܟܲܢܵܐ ܕܠܲܒܼܪܹܗ ܝܑܼܚܝܼܕܼܵܝܵܐ ܢܸܬܸܠ ܚܠܵܦܵܘܗܝ܁|
      block |ܠܵܘ ܕܠܵܐ ܡܨܸܐ ܗ̄ܘ̣ܵܐ ܕܲܒܼܡܸܕܸܡ ܐ̄ܚܪܹܢܵܐ ܢܸܦܪܘܿܩ ܠܲܢ܃ ܐܸܠܵܐ|
      block |ܕܚܘܼܒܹܗ ܝܲܬܝܼܪܵܐ ܒܗܵܕܹܐ ܝܲܬܝܼܪܵܐܝܼܬܼ ܡܸܫܟܚܵܐ ܗ̄ܘ̣ܵܬܼ ܕܲܢܫܵܘܕܥܲܢ܃|
      block |ܕܲܒܼܡܵܘܬܵܐ ܕܲܒܼܪܹܗ ܝܑܼܚܝܼܕܼܵܝܵܐ ܢܩܲܪܒܲܢ ܠܘܵܬܹܗ܁ ܘܐܸܠܘܼ ܐܝܼܬܼ ܗ̄ܘ̣ܵܐ|
      block |ܠܹܗ ܡܸܕܸܡ ܕܝܲܩܝܼܪ ܗ̄ܘ̣ܵܐ ܡܸܢܹܗ܃ ܝܵܗܹ̇ܒܼ ܠܲܢ܃ ܡܸܛܠ ܗܵܝ̇|
      block |ܕܒܹܗ ܢܸܫܬܿܟܲܚ ܠܹܗ ܓܸܢܤܲܢ܁ ܘܲܕܼܡܸܛܠ ܚܘܼܒܵܐ ܤܲܓܝܼܐܵܐ܃ ܐܵܦܠܵܐ|
      block |ܕܢܹܐܠܘܿܨ ܠܚܹܐܪܘܼܬܲܢ ܒܲܩܛܝܼܪܵܐ ܐܸܨܛܒܼܝܼ܃ ܟܲܕܼ ܛܵܒܼ ܡܸܫܟܲܚ|
      block |ܗ̄ܘ̣ܵܐ܁ ܐܸܠܵܐ ܕܲܒܼܚܘܼܒܵܐ ܕܬܲܪܥܝܼܬܲܢ ܢܸܬܼܩܲܪܲܒܼ ܠܘܵܬܹܗ܁ ܘܗ̤ܘ ܡܵܪܲܢ܃|
      block |ܐܸܫܬܡܲܥ ܠܐܲܒܼܘܼܗܝ ܡܸܛܠ ܚܘܼܒܹܗ ܕܲܠܘܵܬܲܢ܃ ܠܲܡܩܲܒܵܠܘܼ ܥܠܵܘܗܝ|
      block |ܨܥܪܵܐ ܘܚܲܫܵܐ ܒܚܲܕܼܘܼܬܼܵܐ܃ ܐܲܝܟܲܢܵܐ ܕܐܸܡ݂ܲܪ ܟܬܼܵܒܼܵܐ܃ ܕܲܚܠܵܦ ܚܲܕܼܘܼܬܼܵܐ|
    block
      block |ܕܐܝܼܬܼ ܗ̄ܘ̣ܵܐ ܠܹܗ܃ ܤܲܝܒܲܪ ܨܠܝܼܒܼܵܐ܃ ܘܥܲܠ ܒܸܤܬܿܬܼܵܐ ܐܲܡܤܲܪ܁|
      block |ܡܸܛܠܗܵܢܵܐ܃ ܐܸܡ݂ܲܪ ܡܵܪܲܢ ܒܗܵܘ̇ ܠܸܠܝܵܐ ܕܡܸܫܬܠܸܡ ܗ̄ܘ̣ܵܐ܃ ܗܵܢܵܘ|
      block |ܦܲܓܼܪܝ ܕܥܲܠ ܐܲܦܲܝ̈ ܦܘܼܪܩܵܢܹܗ ܕܥܵܠܡܵܐ ܡܸܬܼܝܼܗܸܒܼ ܠܚܲܝܹ̈ܐ܁ ܘܗܵܢܵܘ|
      block |ܕܹܡܝ ܕܲܚܠܵܦ ܟܠ ܡܸܬܼܐܫܸܕܼ ܠܫܘܼܒܼܩܵܢܵܐ ܕܲܚܛܵܗܹ̈ܐ܁ ܘܥܲܠ|
      block |ܐܲܦܲܝ̈ܗܘܿܢ ܠܲܡ ܐܸܢܵܐ ܡܩܲܕܸܫ ܐ̄ܢܵܐ ܢܲܦܫܝ܁ ܘܗܵܟܲܢܵܐ ܐܵܦ ܟܠܗܘܿܢ|
      block |ܩܲܕܝܼ̈ܫܹܐ܃ ܠܗܵܢܵܐ ܫܘܼܡܠܵܝܵܐ ܡܵܛܹ̇ܝܢ ܡܵܐ ܕܐܸܬܼܓܡܲܪܘ܃ ܕܒܲܐܠܵܗܵܐ|
      block |ܢܸܬܿܕܲܡܘܿܢ ܒܲܫܦܝܼܥܘܼܬܼ ܚܘܼܒܵܐ ܘܪ̈ܲܚܡܹܐ ܕܲܠܘܵܬܼ ܒܢܲܝ̈ܢܵܫܵܐ܁ ܘܗܵܕܹܐ|
      block |ܐܵܬ̤ܵܐ ܒܵܥܹ̇ܝܢ ܠܢܲܦܫܗܘܿܢ ܠܕܼܘܼܡܝܵܐ ܕܒܲܐܠܵܗܵܐ܃ ܕܲܒܼܚܘܼܒܵܐ ܕܩܲܪ̈ܝܼܒܲܝܗܘܿܢ|
      block |ܢܸܬܼܓܲܡܪܘܼܢ܁ ܗܵܟܲܢܵܐ ܐܵܦ ܐܲܒܼ̈ܗܵܬܼܵܐ ܝܑܼܚܝܼ̈ܕܵܝܹܐ ܥܵܒܼ̇ܕܝܼܢ ܗ̄ܘ̣ܵܘ܃ ܕܲܠܗܵܝ̇|
      block |ܕܡܘܼܬܼܵܐ ܡܲܠܝܲܬܼ ܚܲܝܹ̈ܐ ܕܲܡܫܝܼܚܵܐ ܡܵܪܵܐ ܕܟܼܠ܃ ܒܲܩܢܘܿܡܗܘܿܢ|
      block |ܢܸܫܩܠܘܼܢ ܐܲܡܝܼܢܵܐܝܼܬܼ܁|
      block |ܛܘܼܒܼܵܢܵܐ ܠܲܡ ܐܲܢܛܘܿܢܝܼܣ܃ ܠܵܐ ܡܸܡܬܼܘܿܡ ܕܵܢ ܒܢܲܦܫܹܗ|
      block |ܠܡܸܥܒܲܕܼ ܥ̇ܒܵܕܼܵܐ ܕܠܹܗ ܦܲܩܲܚ܃ ܐܲܝܟܼ ܗܵܘ̇ ܕܲܠܩܲܪܝܼܒܹܗ ܡܵܘܬܲܪ܁|
      block |ܟܲܕܼ ܐܝܼܬܼ ܗ̄ܘ̣ܵܐ ܠܹܗ ܗܵܢܵܐ ܤܲܒܼܪܵܐ܃ ܕܝܘܼܬܼܪܵܢܵܐ ܕܩܲܪܝܼܒܹܗ܃|
      block |ܦܘܼܠܚܵܢܵܐ ܗܵܘܹ̇ܐ ܠܹܗ ܡܝܲܬܿܪܵܐ܁ ܘܐܲܝܟܼ ܕܐܲܡܝܼܪ ܡܸܛܠ ܛܘܼܒܼܵܢܵܐ|
      block |ܐܵܓܼܵܬܘܿܢ܃ ܕܨܵܒܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܲܪܝܵܢܵܐ܃ ܘܐܸܬܸܠ ܠܹܗ ܦܲܓܼܪܝ܃|
      block |ܘܐܸܫܩܘܿܠ ܕܝܼܠܹܗ܁ ܚ̣ܙܲܝܬܿ ܚܘܼܒܵܐ ܡܫܲܡܠܝܵܐ ܘܲܥܕܲܡܵܐ ܬܘܼܒܼ|
      block |ܕܲܒܼܗܵܠܹܝܢ ܕܲܠܒܲܪ ܡܸܢܹܗ܃ ܠܵܐ ܡܤܲܝܒܲܪ ܗ̄ܘ̣ܵܐ ܕܠܵܐ ܡܢܝܼܚ|
      block |ܠܩܲܪܝܼܒܹܗ܃ ܝܲܬܿܝܼܪ ܡ̣ܢ ܕܝܼܠܹܗ܁ ܐܲܝܟܼ ܗܵܝ̇ ܕܐܝܼܬܼ ܗ̄ܘ̣ܵܐ ܠܹܗ|
      block |ܙܡܹܠܝܵܐ܃ ܘܲܚܙܵܗ̇ ܠܲܨܒܼܘܼܬܼܵܐ ܐܲܚܵܐ܃ ܘܪܲܚܡ̣ܵܗ̇܁ ܘܠܵܐ ܠܲܡ|
      block |ܐܲܪܦܹܝܗ ܕܢܸܦܘܿܩ ܡ̣ܢ ܩܸܠܵܝܬܹܗ܃ ܥܕܲܡܵܐ ܕܫܲܩ̣ܠܵܗ̇܁ ܘܐܲܝܟܼ ܗܵܝ̇ ܬܘܼܒܼ|
    block
      block |ܕܐܸܢ ܐܝܼܬܼ ܗ̄ܘ̣ܵܐ ܠܹܗ ܨܒܼܘܼܬܼܵܐ܃ ܘܚܵܙܹ̇ܐ ܗ̄ܘ̣ܵܐ ܠܐ̄ܢܵܫ ܕܲܤܢܝܼܩ|
      block |ܗ̄ܘ̣ܵܐ ܥܠܹܝܗ̇܃ ܬܘܼܒܼ ܠܵܐ ܡܸܫܬܲܠܲܛ ܗ̄ܘ̣ܵܐ ܥܠܹܝܗ̇܁ ܘܡܵܢ ܐܵܡܲ݁ܪ|
      block |ܐ̄ܢܵܐ ܗܵܠܹܝܢ ܕܤܲܓܝܼ̈ܐܹܐ ܡܸܢܗܘܿܢ܃ ܐܵܦ ܠܚܲܝ̈ܘܵܬܼܵܐ ܘܲܠܤܲܝܦܵܐ ܘܢܘܼܪܵܐ|
      block |ܝܲܗ̣̄ܒܼܘ ܦܲܓܼܪ̈ܲܝܗܘܿܢ ܡܸܛܠ ܩܲܪ̈ܝܼܒܲܝܗܘܿܢ܁ ܠܵܐ ܡܲܨܝܵܐ ܕܢܹܐܬܸܐ ܐ̄ܢܵܫ|
      block |ܠܛܲܟܼܤܵܐ ܗܵܢܵܐ ܕܚܘܼܒܵܐ܃ ܐܸܠܵܐ ܐܸܢ ܐܲܝܢܵܐ ܕܡܸܕܸܡ ܐܲܪܓܸܫ̣ ܟܲܤܝܵܐܝܼܬܼ|
      block |ܒܤܲܒܼܪܹܗ܁ ܘܠܵܐ ܡܲܨܝܵܐ ܕܢܸܩܢܘܿܢ ܠܚܘܼܒܵܐ ܕܲܒܼܢܲܝ̈ܢܵܫܵܐ܃ ܐܲܝܠܹܝܢ|
      block |ܕܡܲܚܒܼܝܼܢ ܠܹܗ ܠܥܵܠܡܵܐ ܗܵܢܵܐ܁ ܡܵܐ ܕܲܩܢ̣ܵܐ ܐ̄ܢܵܫ ܠܚܘܼܒܵܐ܃ ܠܹܗ|
      block |ܠܐܲܠܵܗܵܐ ܠܲܒܼܫܹܗ ܥܲܡܹܗ܁ ܐܵܢܲܢܩܹܐ ܕܐܲܝܢܵܐ ܕܠܲܐܠܵܗܵܐ ܠܲܒܼܫܹܗ܃ ܠܵܐ|
      block |ܡܸܬܿܛܦܝܼܣ ܕܢܸܩܢܸܐ ܥܲܡܹܗ ܡܸܕܸܡ܃ ܐܸܠܵܐ ܐܵܦ ܠܦܲܓܼܪܹܗ ܫܵܠܲܚ܁|
      block |ܘܐܸܢ ܠܥܵܠܡܵܐ ܠܒܼܝܼܫ܃ ܐܵܘ ܠܚܲܝܵܘ̈ܗܝ ܗܵܠܹܝܢ ܒܪܸܚܡܲܬܼܗܘܿܢ܃ ܕܢܸܠܒܲܫ|
      block |ܠܐܲܠܵܗܵܐ ܠܵܐ ܫܵܒܼܩ̇ܝܼܢ ܠܹܗ ܗܵܠܹܝܢ܁ ܗ̤ܘ ܓܹܝܪ ܐܲܤܗܸܕܼ܃ ܕܐܲܝܢܵܐ ܠܲܡ|
      block |ܕܠܵܐ ܫܵܒܹ̇ܩ ܘܤܵܢܹ̇ܐ ܟܠܡܸܕܸܡ ܘܐܵܦ ܠܢܲܦܫܹܗ܃ ܕܢܸܗܘܸܐ ܠܝܼ ܬܲܠܡܝܼܕܼܵܐ|
      block |ܠܵܐ ܡܸܫܟܲܚ܁ ܘܠܵܘ ܒܲܠܚܘܿܕܼ ܕܢܸܢܒܿܘܿܩ܃ ܐܸܠܵܐ ܘܢܸܤܢܸܐ ܐܸܢܘܿܢ܁|
      block |ܘܐܸܢ ܬܲܠܡܝܼܕܼܵܐ ܠܵܐ ܡܸܫܟܲܚ ܕܢܸܗܘܸܐ܃ ܐܲܝܟܲܢ ܗܵܝ̇ ܕܢܸܥܡܲܪ ܒܹܗ|
      block |ܡܫܲܐܠܵܢܵܐ܁ ܡܸܛܠܡܵܢܵܐ ܤܲܒܼܪܵܐ ܗܵܟܲܢ ܗܲܢܝܼ ܦܘܼܠܚܵܢܹܗ܃|
      block |ܘܩܲܠܝܼܠܝܼܢ ܥܲܡܠܵܘ̈ܗܝ܃ ܘܲܕܼܠܝܼܠ ܥ̇ܒܼܵܕܹܗ ܠܢܲܦܫܵܐ ܤܵܒܼܵܐ܁|
      block |ܡܸܛܠ ܗܵܝ̇ ܕܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ ܡܸܬܿܬܿܥܝܼܪܵܐ ܒܵܗ̇ ܒܢܲܦܫܵܐ܃|
      block |ܘܡܲܫܩܸܐ ܠܗܘܿܢ ܟܵܤܵܐ ܗܵܢܵܐ ܘܡܲܪܘܸܐ ܠܗܘܿܢ܁ ܘܡ̣ܢ ܗܵܝ̇ ܫܵܥܬܼܵܐ܃|
      block |ܬܘܼܒܼ ܠܵܐ ܡܲܪܓܫܝܼܢ ܒܠܹܐܘܬܼܵܐ܃ ܘܗܵܘܹ̇ܝܢ ܠܵܐ ܪ̈ܵܓܼܘܿܫܹܐ ܒܐܘܼ̈ܠܨܵܢܹܐ܁|
      block |ܘܲܒܼܟܼܠܹܗ ܪܲܗܛܵܐ ܕܡܲܪܕܝܼܬܼܗܘܿܢ ܗܵܟܲܢ ܡܸܤܬܲܒܼܪܵܐ ܠܗܘܿܢ܃ ܐܲܝܟܼ|
      block |ܡܲܢ ܕܒܼܵܐܐܲܪ ܪܵܕܹܝܢ܃ ܕܠܵܐ ܕܘܼܪ̈ܟܵܬܼܵܐ ܐ̄ܢܵܫܵܝ̈ܬܼܵܐ܁ ܟܲܕܼ ܠܵܐ ܡܸܬܼܚܲܙܝܵܐ|
    block
      block |ܠܗܘܿܢ ܠܲܓܼܡܵܪ ܥܲܤܩܘܼܬܼܵܐ ܕܐܘܼܪܚܵܐ܃ ܘܐܵܦܠܵܐ ܕܐܝܼܬܼ ܩܕܼܵܡܲܝܗܘܿܢ|
      block |ܢܲܚ̈ܠܹܐ ܘܪ̈ܵܡܵܬܼܵܐ܁ ܐܸܠܵܐ ܐܝܼܬܼܵܘܗܝ ܠܗܘܿܢ ܥܲܪܡܵܐ ܠܫܲܦܝܵܐ܃ ܘܐܲܬܼܪܵܐ|
      block |ܥܲܤܩܵܐ ܠܲܦܩܲܥܬܼܵܐ܁ ܒܗܵܝ̇ ܕܟܼܠܫܵܥ܃ ܠܟܸܢܦܵܐ ܕܐܲܒܼܘܼܗܘܿܢ ܚܵܝ̇ܪܝܼܢ܁|
      block |ܠܟܼܠܗܹܝܢ ܗܵܠܹܝܢ ܕܪ̈ܲܚܝܼܩܵܢ ܘܠܵܐ ܡܸܬܲܚܲܙ̈ܝܵܢ܃ ܘܐܲܝܟܼ ܕܒܲܩܢܘܿܡܗܹܝܢ|
      block |ܚܲܬܿܝܼܬܼܵܐ ܥܵܒܼ̇ܕܵܐ ܠܗܘܿܢ܃ ܕܢܸܬܼܒܲܩܘܿܢ ܒܗܹܝܢ ܦܸܠܐܬܼܵܢܵܐܝܼܬܼ܃ ܒܥܲܝܢܵܐ|
      block |ܟܤܝܼܬܼܵܐ ܕܗܲܝܡܵܢܘܼܬܼܵܐ܁ ܡܸܛܠ ܗܵܝ̇ ܕܟܼܠܗܹܝܢ ܡܢ̈ܵܘܵܬܼܵܐ ܕܢܲܦܫܵܐ|
      block |ܚܲܡ̣ ܠܗܹܝܢ ܐܲܝܟܼ ܕܲܒܼܢܘܼܪܵܐ܃ ܒܤܘܼܘܵܚܵܐ ܕܐܲܝܠܹܝܢ ܕܪ̈ܲܚܝܼܩܵܢ ܐܲܝܟܼ ܡܲܢ|
      block |ܕܩܲܪ̈ܝܼܒܼܵܢ ܠܗܘܿܢ܃ ܠܬܲܡܵܢ ܡܸܟܹܝܠ ܡܬܼܝܼܚ ܟ̱ܠܹܗ ܛܵܘܚܵܐ|
      block |ܕܚܘܼܫܵܒܲܝ̈ܗܘܿܢ܃ ܘܕܸܐܡܲܬܼܝ ܢܸܡܛܘܿܢ ܡܤܲܪܗܒܼܝܼܢ܃ ܘܐܸܡܲܬܼܝ|
      block |ܕܩܵܪܒܼܝܼܢ ܠܟܼܠ ܚܕܼܵܐ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܁ ܠܡܸܦܠܲܚ ܐܸܢܹܝܢ܃ ܠܵܐ|
      block |ܗ̄ܘ̣ܵܐ ܡܢܵܬܼܵܢܵܐܝܼܬܼ ܦܵܠ̇ܚܝܼܢ ܠܗܹܝܢ܃ ܐܸܠܵܐ ܚܵܒܼܘܼܫܵܐܝܼܬܼ ܟ̱ܠܵܗ̇ ܒܟܼܠܵܗ̇|
      block |ܒܲܚܕܼܵܐ ܙܒܲܢ܁ ܒܗܵܝ̇ ܕܡܲܪܕܝܼܬܼܗܘܿܢ܃ ܠܵܘ ܒܐܘܼܪܲܚ ܡܲܠܟܵܐ ܥܵܒܼ̇ܕܝܼܢ|
      block |ܐܲܝܟܼ ܟܠܢܵܫ܃ ܐܸܠܵܐ ܫܒܼܝܼ̈ܠܹܐ ܦܵܤܘܿܩܹ̈ܐ ܓܵܒܹ̇ܝܢ ܠܗܘܿܢ܃ ܗܵܢܘܿܢ|
      block |ܕܓܲܢ̄ܒܵܪܹ̈ܐ ܘܕܲܠܝܼ̈ܠܹܐ ܪܵܕܹܝܢ ܒܗܘܿܢ܃ ܐܲܝܠܹܝܢ ܕܲܕܼܠܝܼܠܵܐܝܼܬܼ ܡܡܲܢܥܝܼܢ|
      block |ܠܗܘܿܢ ܠܐܵܘܵܢܵܐ܁ ܒܗܵܝ̇ ܕܗ̤ܘ ܤܲܒܼܪܵܐ ܗܵܐ ܫܵܓܲܪ ܠܗܘܿܢ ܐܲܝܟܼ|
      block |ܕܲܒܼܢܘܼܪܵܐ܃ ܘܠܵܐ ܡܨܸܝܢ ܫܵܠܹ̇ܝܢ ܡ̣ܢ ܬܟܼܝܼܒܼܘܼܬܼ ܪܲܗܛܵܐ ܐܲܡܝܼܢܵܐ|
      block |ܒܚܲܕܼܘܲܬܼܗܘܿܢ܁ ܘܓܼܵܕܼܫܵܐ ܠܘܵܬܼܗܘܿܢ ܐܲܝܟܼ ܗܵܝ̇ ܕܐܸܡ݂ܲܪ ܛܘܼܒܼܵܢܵܐ|
      block |ܐܹܪܲܡܝܵܐ܃ ܕܐܸܡ̇ܪܹܬܼ ܠܲܡ ܕܬܼܘܼܒܼ ܠܵܐ ܐܸܢܿܕܲܟܼܪܝܼܘܗܝ܃ ܘܠܵܐ ܐܸܡܲܠܸܠ|
      block |ܒܲܫܡܹܗ܁ ܘܲܗܘ̤ܵܐ ܒܠܹܒܿܝ ܐܲܝܟܼ ܢܘܼܪܵܐ ܕܝܵܩܕܵܐ܃ ܘܚܵܒܵܐ ܒܓܲܪ̈ܡܹܐ܁|
      block |ܗܵܟܲܢܵܐ ܗܵܘܹ̇ܐ ܒܠܸܒܿܗܘܿܢ ܥܘܼܗܕܵܢܵܐ ܕܲܐܵܠܵܗܵܐ ܠܐܲܝܠܹܝܢ ܕܲܒܼܤܲܒܼܪܵܐ|
      block |ܕܡܘܼܠܕܵܢܵܐ ܪܵܕܹܝܢ܁ ܫܒܼܝܼ̈݁ܠܹܐ ܦܵܤܘܿܩܹ̈ܐ܃ ܠܲܡܝܲܬܿܪ̈ܵܬܼܵܐ ܚܵܒܼ̈ܘܿܫܵܬܼܵܐ ܩ̇ܪܹܝܬܼ|
    block
      block |ܐܸܢܹܝܢ܃ ܗܵܝ̇ ܕܲܠܝܬܿ ܒܗܹܝܢ ܟܪܘܼܟܼܝܵܐ ܘܛܵܘܪܵܐ ܕܲܫܒܼܝܼ̈ܠܹܐ ܤܲܓܝܼ̈ܐܹܐ|
      block |ܕܕܼܘܼܒܵܪܵܐ ܕܡ̣ܢ ܗܵܘ̇ ܠܗܵܢܵܐ܃ ܘܐܲܬܼܪܵܐ ܘܙܲܒܼܢܵܐ ܘܦܘܼܠܗܵܕܼܵܐ܁ ܐܸܠܵܐ|
      block |ܩܵܝ̇ܡܝܼܢ ܥܠܹܝܗ̇܃ ܘܡܸܚܕܼܵܐ ܡܫܲܡܠܹܝܢ ܠܵܗ̇܁|
      block |ܡܫܲܐܠܵܢܵܐ܁ ܡܵܢܵܐ ܐܝܼܬܹܝܗ̇ ܠܵܐ ܚܵܫܘܿܫܘܼܬܼܵܐ ܘܦܲܢܝܼ ܤܵܒܼܵܐ܃ ܠܵܐ|
      block |ܚܵܫܘܿܫܘܼܬܼܵܐ܃ ܠܵܘ ܠܵܐ ܡܲܪܓܫܲܬܼ ܒܝܼܫܹ̈ܐ ܐܝܼܬܹܝܗ̇܃ ܐܸܠܵܐ ܠܵܐ ܡܩܲܒܿܠܲܬ|
      block |ܚܲܫܹ̈ܐ܁ ܕܡ̣ܢ ܡܝܲܬܿܪ̈ܵܬܼܵܐ ܤܒܼܝܼ̈ܤܵܬܼܵܐ ܕܲܩܢܹܝܢ ܕܓܲܠ̈ܝܵܢ ܘܲܕܼܟܲܤ̈ܝܵܢ܃|
      block |ܐܸܬܼܡܚܸܠܘ ܠܗܘܿܢ ܚܲܫܹ̈ܐ܃ ܘܠܵܐ ܕܠܝܼܠ ܠܗܘܿܢ ܠܡܸܤܥܵܐ ܥܲܠ|
      block |ܢܲܦܫܵܐ܁ ܘܐܵܦ ܪܸܥܝܵܢܵܐ܃ ܠܵܐ ܤܢܝܼܩ ܟܠܫܵܥ ܠܲܡܚܵܪ ܒܗܘܿܢ܁ ܒܗܵܝ̇|
      block |ܕܲܒܼܟܼܠܙܒܲܢ܃ ܡܸܛܠ ܒܙܵܘܥܹܗ ܡ̣ܢ ܗܸܪܓܵܐ ܘܥܸܢܝܵܢܵܐ ܕܪܸ̈ܢܝܹܐ ܡܝܲܬܿܪܹ̈ܐ܃|
      block |ܕܲܒܼܤܘܼܟܵܠܵܐ ܡܸܬܿܬܿܙܝܼܥܝܼܢ ܒܗܵܘܢܵܐ܁ ܘܡܵܐ ܕܫܲܪܝܼ ܚܲܫܵܐ ܡܸܬܿܬܿܙܝܼܥ܃|
      block |ܡܸܢܫܹܠܝ ܐܸܬܼܚܛܸܦ ܪܸܥܝܵܢܵܐ ܡ̣ܢ ܨܹܐܕܵܘܗܝ ܒܝܲܕܼ ܤܘܼܟܵܠܵܐ ܡܸܕܸܡ|
      block |ܕܐܲܕܝܼܩ ܒܗܵܘܢܵܐ܃ ܘܦܵܫ̣ ܠܹܗ ܗ̤ܘ ܚܲܫܵܐ ܟܲܕܼ ܒܲܛܝܼܠ܁ ܐܲܝܟܼ ܕܐܸܡ݂ܲܪ|
      block |ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ܃ ܕܗܵܘܢܵܐ ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܥ̇ܒܼܵܕܼ̈ܐ|
      block |ܕܲܡܝܲܬܿܪܘܼܬܼܵܐ ܓܵܡܲܪ܁ ܘܐܸܬܲܩܲܪܲܒܼ ܠܘܵܬܼ ܝܑܼܕܲܥܬܼܵܐ܃ ܩܠܝܼܠ ܡܲܪܓܸܫ|
      block |ܡ̣ܢ ܡܢܵܬܼܵܐ ܤܟܲܠܬܼܵܐ ܕܢܲܦܫܵܐ܁ ܝܑܼܕܲܥܬܹܗ ܓܹܝܪ ܚܵܛ̇ܦܵܐ ܠܹܗ ܠܪܵܘܡܵܐ܃|
      block |ܘܲܡܢܲܟܼܪܝܵܐ ܠܹܗ ܠܟܼܠܗܹܝܢ ܕܲܒܼܥܵܠܡܵܐ܁ ܘܲܒܼܗܵܝ̇ ܕܗܸܢܘܿܢ ܡܸܛܠ|
      block |ܕܼܟܼܝܘܼܬܼܗܘܿܢ ܐܸܬܼܩܲܛܲܢ ܠܹܗ ܗܵܘܢܗܘܿܢ܃ ܘܲܗܘ̤ܵܐ ܩܲܠܝܼܠ ܘܚܲܪܝܼܦ܁|
      block |ܡܸܛܠ ܥܲܢܘܵܝܘܼܬܼܵܐ ܬܘܼܒܼ ܐܸܬܼܡܪܸܩ ܠܹܗ ܗܵܘܢܵܐ܃ ܒܕܼܝܼܒܸܫ ܠܹܗ|
      block |ܓܘܼܫܡܵܐ ܘܐܵܦ ܡ̣ܢ ܤܦܝܼܩܘܼܬܹܗ ܕܫܸܠܝܵܐ ܘܲܡܬܼܝܼܚܘܼܬܹܗ ܕܙܲܒܼܢܵܐ|
      block |ܕܒܹܗ܁ ܘܡܸܛܠ ܗܵܢܵܐ ܩܲܝܼܠܵܐܝܼܬܼ ܫܵܟܹ̇ܢ ܥܲܠ ܡܸܕܸܡ ܡܸܕܸܡ܃|
      block |ܕܢܵܓܼܕܵܐ ܠܹܗ ܬܹܐܘܿܝܼܵܐ ܕܲܒܼܗܘܿܢ ܠܬܲܗܪܵܐ ܕܲܠܘܵܬܹܗ܁ ܘܥܲܠ ܗܵܕܹܐ|
    block
      block |ܘܐܵܦ ܤܒܼܝܼܤܝܼܢ ܒܬܹܐܘܿܪ̈ܝܼܣ܃ ܘܠܵܐ ܡܬܼܘܿܡ ܚܵܤܲܪ ܠܗܘܿܢ|
      block |ܡܠܘܿܐܵܐ ܕܤܘܼ̈ܟܵܠܹܐ ܡ̣ܢ ܪܸܥܝܵܢܗܘܿܢ܁ ܤܛܲܪ ܡ̣ܢ ܗܵܝ̇܃ ܕܗ̤ܘ|
      block |ܪܘܼܚܵܐ ܦܹܐܪ̈ܵܘܗܝ ܡܚܲܦܸܛ ܒܗܘܿܢ܁ ܘܐܵܦ ܗ̤ܘ ܥܝܵܕܼܵܐ ܒܢܲܓܝܼܪܘܼܬܹܗ|
      block |ܕܙܲܒܼܢܵܐ܃ ܥܛ̣ܵܐ ܐܸܢܘܿܢ ܠܥܘܼܗ̈ܕܵܢܹܐ ܡ̣ܢ ܠܸܒܵܐ܃ ܗܵܢܘܿܢ ܕܗܸܢܘܿܢ|
      block |ܐܸܢܘܿܢ ܡܙܝܼ̈ܥܵܢܹܐ ܕܚܲܫܹ̈ܐ ܒܢܲܦܫܵܐ܃ ܘܚܲܝܠܵܐ ܪܹܫܵܝܵܐ ܕܤܵܛܵܢܵܐ܁ ܐܸܡܲܬܼܝ|
      block |ܕܹܝܢ ܕܢܲܦܫܵܐ ܠܵܐ ܐܸܬܼܚܲܒܲܪ ܥܲܡ ܚܲܫܹ̈ܐ ܒܝܲܕܼ ܗܸܪܓܵܗ̇ ܕܲܒܼܗܘܿܢ܃|
      block |ܒܲܕܼܡ̣ܢ ܪܸܢܝܵܐ ܐ̄ܚܪܹܢܵܐ ܕܒܼܝܼܪܵܐ ܬܟܼܝܼܒܼܵܐܝܼܬܼ܃ ܠܵܐ ܡܨܼܐ ܩܵܐܹ̇ܬܼ ܚܹܝܠ|
      block |ܛܸܦܪ̈ܲܝܗܘܿܢ ܒܪܸ̈ܓܼܫܹܝܗ̇ ܪ̈ܘܼܚܵܢܵܝܹܐ܁|
      block |ܡܫܲܐܠܵܢܵܐ܁ ܡܵܢܵܐ ܐܸܢܹܝܢ ܕܝܼ̈ܠܵܝܵܬܼܵܗ̇ ܕܡܲܟܿܝܼܟܼܘܼܬܵܐ ܤܵܒܼܵܐ ܐܵܡܲ݁ܪ܃|
      block |ܐܲܝܟܲܢܵܐ ܕܡܲܤܒܿܪܵܢܘܼܬܼܵܐ ܡܒܲܕܪܵܢܝܼܬܼܵܐ ܗ̣̄ܝ ܕܢܲܦܫܵܐ ܒܦܲܢܛܵܤܝܼܵܐ|
      block |ܕܦܸܗܝܵܗ̇܃ ܡ̣ܢ ܚܹܐܦܵܐ ܕܲܡܕܲܥܲܪ ܠܵܗ̇ ܠܡܸܦܪܲܚ ܒܲܥܢܵܢܵܐ|
      block |ܕܚܘܼܫܵܒܹ̈ܝܗ̇ ܠܡܸܚܕܲܪ ܒܟܼܠܵܗ̇ ܒܪܝܼܬܼܵܐ܃ ܗܵܟܲܢܵܐ ܡܲܟܝܼܟܼܘܼܬܼܵܐ|
      block |ܡܟܲܢܫܵܢܝܼܬܼܵܐ ܗ̣̄ܝ ܕܝܵܬܼܵܗ̇ ܒܫܲܠܝܘܼܬܼܵܐ ܕܚܘܼ̈ܫܵܒܹܐ܃ ܘܲܦܩܝܼܤܘܼܬܼܵܐ|
      block |ܕܢܲܦܫܵܐ ܠܓܼܵܘ ܡܸܢܵܗ̇ܘ ܘܐܲܟܼܙܢܵܐ ܕܢܲܦܫܵܐ ܠܵܐ ܝܑܼܕܼܝܼܥܵܐ܃ ܘܠܵܐ ܠܥܲܝܢܵܐ|
      block |ܕܒܸܤܪܵܐ ܡܸܬܼܚܲܙܝܵܐ܃ ܗܵܟܲܢܵܐ ܡܲܟܿܝܼܟܼܵܐ ܠܵܐ ܝܑܼܕܼܝܼܥ ܒܹܝܬܼ ܒܢܲܝ̈ܢܵܫܵܐ܁|
      block |ܘܐܲܝܟܼ ܢܲܦܫܵܐ ܒܓܼܵܘ ܦܲܓܼܪܵܐ܃ ܡܤܲܬܲܪ ܡ̣ܢ ܚܙܵܬܼܵܐ ܘܲܚܠܝܼܛܘܼܬܼܵܐ|
      block |ܕܥܲܡ ܟܠ ܒܲܪܢܵܫ܁ ܡܲܟܼܝܼܟܼܵܐ ܕܲܫܪܵܪܵܐ܃ ܠܵܘ ܒܲܠܚܘܿܕܼ ܠܵܐ ܒܵܥܹ̇ܐ|
      block |ܕܢܸܼܬܼܚܙܸܐ ܘܢܸܬܼܝܕܲܥ ܒܹܝܬܼ ܒܢܲܝ̈ܢܵܫܵܐ܃ ܡܸܛܠ ܓܢܝܼܙܘܼܬܹܗ|
      block |ܘܲܩܦܝܼܤܘܼܬܹܗ ܕܡ̣ܢ ܟܠ܃ ܐܸܠܵܐ ܗܵܢܵܘ ܨܸܒܼܝܵܢܹܗ ܐܸܢ ܡܲܨܝܵܐ܃ ܕܐܵܦ|
      block |ܗ̤ܘ ܡ̣ܢ ܢܲܦܫܹܗ ܢܸܗܘܸܐ ܥܲܡܝܼܕܼ ܘܲܚܡܝܼܠ܃ ܘܲܡܓܼܵܘܲܝ ܠܓܼܵܘ|
      block |ܡܸܢܹܗ܃ ܒܫܲܠܝܘܼܬܼܵܐ ܘܦܵܘܫܵܐ ܕܙܵܘܥܵܘ̈ܗܝ ܥܲܡ ܪܸ̈ܓܼܫܵܘܗܝ ܟ̱ܠܹܗ|
      block |ܒܟܼܠܹܗ܃ ܘܐܲܝܟܼ ܡܸܕܸܡ ܕܠܲܝܬܵܘܗܝ ܒܲܒܼܪܝܼܬܼܵܐ ܘܠܵܐ ܐܸܬ݂ܼܵܐ ܠܲܗܘܵܝܵܐ܃|
    block
      block |ܘܠܲܝܬܵܘܗܝ ܠܲܓܼܡܵܪ ܟܠ ܟ̱ܠܹܗ܃ ܕܐܵܦܠܵܐ ܗ̤ܘ ܠܢܲܦܫܹܗ ܨܵܒܹ̇ܐ|
      block |ܕܢܸܬܼܝܼܕܲܥ ܘܢܸܬܼܪܓܸܫ܁ ܘܲܟܼܡܵܐ ܕܲܓܼܢܝܼܙ ܘܲܛܫܸܐ ܘܲܚܡܝܼܠ ܡ̣ܢ|
      block |ܥܵܠܡܵܐ܃ ܟ̱ܠܹܗ ܠܘܵܬܼ ܡܵܪܹܗ ܐܝܼܬܼܵܘܗܝ܁ ܡܲܟܿܝܼܟܼܵܐ ܡܸܡܬܼܘܿܡ ܠܵܐ|
      block |ܡܢܵܚ ܕܢܸܚܙܸܐ ܟܢܘܼ̈ܫܝܹܐ܃ ܘܪܵܘܒܵܐ ܕܐܵܟܼܠܘܿܣ܃ ܘܙܵܘܥܵܐ ܘܩܵܠܵܐ܃|
      block |ܘܠܵܐ ܫܘܼܪܬܵܚܵܐ ܘܨܸܒܼܬܼܵܐ ܘܦܘܼܪ̈ܦܵܥܹܐ ܕܡܸܢܗܘܿܢ ܐܲܫܝܼܕܼܘܼܬܼܵܐ܃ ܘܠܵܐ|
      block |ܡܲܡܠܠܵܐ ܘܥܸܢܝܵܢܵܐ ܘܩܵܠܵܐ ܘܲܙܪܝܼܩܘܼܬܼܵܐ ܕܪܸ̈ܓܼܫܹܐ܁ ܐܸܠܵܐ ܝܲܬܝܼܪ|
      block |ܡ̣ܢ ܟܠܡܸܕܸܡ ܓܒܸܐ ܥܠܵܘܗܝ܃ ܟܬܝܼܫܘܼܬܼܵܐ ܘܲܩܦܝܼܤܘܼܬܼܵܐ ܕܗ̤ܘ|
      block |ܥܲܡ ܕܝܼܠܹܗ܃ ܟܲܕܼ ܫܠܸܐ ܘܲܚܡܝܼܠ ܘܲܡܫܵܘܚܲܕܼ܃ ܘܲܪܡܸܐ ܥܲܡ|
      block |ܢܲܦܫܹܗ ܒܐܼܲܪܵܐ ܫܲܠܝܵܐ ܕܲܤܝܼܦܩ ܡ̣ܢ ܟܠ܃ ܘܲܫܠܸܐ ܡ̣ܢ ܟ̱ܠܵܗ̇|
      block |ܒܪܝܼܬܼܵܐ܁ ܘܲܒܼܟܼܠܡܸܕܸܡ܃ ܙܥܘܿܪܘܼܬܼܵܐ ܘܲܡܤܲܩܡܘܼܬܼܵܐ ܘܲܤܝܼܩܘܼܬܼܵܐ|
      block |ܘܡܸܤܟܹܢܘܼܬܼܵܐ ܡܚܲܒܿܒܼܵܐ ܥܠܵܘܗܝ܁ ܘܠܵܐ ܠܤܘܼܥܪ̈ܵܢܹܐ ܤܲܓܝܼ̈ܐܹܐ|
      block |ܘܲܥ̇ܒܼܵܕܼ̈ܐ ܤܒܼܝܼ̈ܤܹܐ܃ ܐܸܠܵܐ ܒܟܼܠܙܒܲܢ ܒܲܤܦܝܼܩܘܼܬܼܵܐ ܘܲܕܼܠܵܐ ܪܸܢܝܵܐ|
      block |ܩܝܼܡ܃ ܒܠܵܐ ܒܘܼܠܒܵܠܵܐ ܕܒܲܐܝܠܹܝܢ ܕܲܬܼܢܵܢ܃ ܕܠܵܐ ܢܸܦܩܘܼܢ|
      block |ܚܘܼܫܵܒܼܵܘ̈ܗܝ ܠܒܲܪ ܡܸܢܹܗ܁ ܒܕܲܡܦܵܣ܃ ܕܐܸܢܗ̤ܘ ܕܲܒܼܤܲܓܝܼ̈ܐܵܬܼܵܐ|
      block |ܢܸܦܸܠ܃ ܕܢܸܗܘܸܐ ܕܠܵܐ ܒܘܼܠܒܵܠܵܐ ܕܙܵܘܥܵܘ̈ܗܝ܃ ܠܵܐ ܡܸܫܟܚܵܐ܁|
      block |ܕܤܘܼܥܪ̈ܵܢܹܐ ܤܲܓܝܼ̈ܐܹܐ܃ ܪܸ̈ܢܝܹܐ ܐܸܢܘܿܢ ܤܲܓܝܼ̈ܐܹܐ܁ ܘܪܸܢܝܹܐ ܤܲܓܝܼ̈ܐܹܐ܃|
      block |ܟܢܘܼܫܝܵܐ ܐܸܢܘܿܢ ܕܡܲܚܫ̈ܒܼܵܬܼܵܐ܃ ܘܚܘܼ̈ܫܵܒܹܐ ܡܦܲܬܼܟܹ̈ܐ܁ ܘܲܢܦܲܩ̣ ܠܹܗ|
      block |ܡܸܟܹܝܠ ܡ̣ܢ ܗܵܝ̇ ܕܢܸܗܘܸܐ ܡܥܲܠܲܚ ܡ̣ܢ ܨܸܦܬܼܵܐ ܕܐܲܪ̈ܥܵܢܵܝܵܬܼܵܐ ܒܫܲܝܢܵܐ|
      block |ܕܚܘܼܫܵܒܼܵܘ̈ܗܝ܃ ܠܒܲܪ ܡ̣ܢ ܐܵܠ̈ܨܵܬܼܵܐ ܙܥܘܿܪ̈ܝܵܬܼܵܐ ܕܗ̤ܝ ܗ̣̄ܝ ܐܵܢܲܢܩܹܐ܃|
      block |ܘܪܸܥܝܵܢܵܐ ܕܲܫܩܝܼܠ ܪܸܢܝܵܐ ܝܑܼܚܝܼܕܼܵܝܵܐ ܒܙܵܘܥܵܘ̈ܗܝ ܡܫܲܝܹ̈ܐ܁ ܘܡܸܟܹܝܠ|
      block |ܘܐܵܦ ܕܢܸܗܘܸܐ ܚܤܝܼܟܼ ܦܘܼܡܹܗ ܡ̣ܢ ܡܲܡܠܠܵܐ܃ ܠܵܐ ܫܵܒܼ̈ܩܵܢ ܠܹܗ|
    block
      block |ܐܵܠ̈ܨܵܬܼܵܐ܁ ܘܐܵܬܹ̇ܐ܃ ܘܐܵܦ ܠܗܵܝ̇ ܕܢܸܤܬܲܓܲܦ ܘܲܢܤܲܓܸܦ܁ ܘܡܸܟܹܝܠ܃|
      block |ܐܸܬܼܦܬܲܚ ܠܹܗ ܬܲܪܥܵܐ ܠܚܲܫܹ̈ܐ܃ ܘܐܸܙܲܠܬ̤ ܠܵܗ̇ ܒܗܝܼܠܘܼܬܼܵܐ ܕܦܘܼܪܫܵܢܵܐ܃|
      block |ܥܸܪܩܲܬ̤ ܡܲܟܿܝܼܟܼܘܼܬܼܵܐ܃ ܐܸܤܬܿܟܲܪ ܬܲܪܥܵܐ ܕܲܫܠܵܡܵܐ܁ ܘܡܸܛܠ ܗܠܹܝܢ|
      block |ܟܠܗܹܝܢ܃ ܐܲܡܝܼܢܵܐܝܼܬܼ ܡܵܕܹܝܢ ܡܢܲܛܲܪ ܢܲܦܫܹܗ ܡ̣ܢ ܤܲܓܝܼ̈ܐܵܬܼܵܐ܃|
      block |ܘܲܒܼܟܼܠܙܒܲܢ ܡܸܫܟܲܚ ܐܲܢ̄ܬܿ ܠܹܗ ܕܲܒܼܗܝܼܠ ܘܢܝܼܚ ܘܲܟܼܢܝܼܟܼ ܘܲܢܫܲܝܲܢ܁|
      block |ܒܡܲܟܿܝܼܟܼܵܐ ܡܸܡܬܼܘܿܡ܃ ܠܲܝܬܿ ܚܹܐܦܵܐ ܘܲܪܗܝܼܒܼܘܼܬܼܵܐ|
      block |ܘܕܼܘܼܘܵܕܼܵܐ܃ ܘܠܵܐ ܙܵܘ̈ܥܹܐ ܚܲܡܝܼ̈ܡܹܐ ܘܩܲܠܝܼ̈ܠܹܐ܁ ܐܸܠܵܐ ܒܟܼܠܙܒܲܢ܃|
      block |ܒܢܵܘܚܵܐ ܫܪܸܐ܁ ܐܸܢ ܡܸܬܿܕܲܒܲܩ ܫܡܲܝܵܐ ܠܐܲܪܥܵܐ܃ ܡܲܟܝܼܟܼܵܐ ܠܵܐ|
      block |ܡܸܬܿܬܿܙܝܼܥ܁ ܠܵܘ ܟܠ ܕܲܒܼܗܝܼܠ܃ ܡܲܟܿܝܼܟܼ܁ ܟܠ ܕܹܝܢ ܕܡܲܟܿܝܼܟܼ܃ ܐܵܦ|
      block |ܒܗܝܼܠ܁ ܡܲܟܿܝܼܟܼܵܐ ܕܠܵܐ ܟܢܝܼܟܼ܃ ܠܲܝܬܿ܁ ܟܢܝܼܟܼܵܐ ܕܹܝܢ ܕܠܵܐ ܡܲܟܿܝܼܟܼ܃|
      block |ܤܲܓܝܼ̈ܐܹܐ ܡܸܫܟܲܚ ܐܲܢ̄ܬܿ܁ ܗܵܢܵܘ ܢܝܼܚܵܐ ܘܡܲܟܿܝܼܟܼܵܐ ܕܐܸܡ݂ܲܪ ܡܵܪܲܢ܃|
      block |ܕܝܼܠܲܦܘ ܡܹܢܝ ܕܢܝܼܚ ܐ̄ܢܵܐ ܘܡܲܟܝܼܟܼ ܐ̄ܢܵܐ ܒܠܹܒܿܝ܃ ܘܡܸܫܟܿܚܝܼܢ|
      block |ܐܢ̄ܬܿܘܿܢ ܢܝܵܚܵܐ ܠܢܦܫܵܬܼ̈ܟܼܘܿܢ܁ ܡܲܟܿܝܼܟܼܵܐ܃ ܒܟܼܠܙܒܲܢ ܡܢܵܚ܃ ܒܲܕܼ|
      block |ܠܲܝܬܿ ܡܸܕܸܡ ܕܲܡܙܝܼܥ ܠܪܸܥܝܵܢܹܗ܁ ܐܲܝܟܼ ܕܠܵܐ ܡܸܫܟܿܚܵܐ ܕܲܢܙܝܼܥ|
      block |ܐ̄ܢܵܫ ܛܘܼܪܵܐ܃ ܗܵܟܲܢܵܐ ܠܵܐ ܡܸܬܿܬܿܙܝܼܥ ܪܸܥܝܵܢܹܗ ܕܡܲܟܼܝܼܟܼܵܐ܃ ܐܸܢ|
      block |ܡܲܨܝܵܐ ܠܡܹܐܡܲܪ܁ ܘܲܟܼܒܲܪ ܐܵܦܠܵܐ ܫܟܼܝܼܪܵܐ ܕܗ̤ܝ ܗܵܕܹܐ ܐ̄ܢܵܫ ܢܹܐܡܲܪ܃|
      block |ܕܡܲܟܿܝܼܟܼܵܐ܃ ܐܵܦܠܵܐ ܡ̣ܢ ܗܵܢܵܐ ܥܵܠܡܵܐ ܐܝܼܬܼܵܘܗܝ܁ ܒܗܵܝ̇ ܕܠܵܐ|
      block |ܒܥܵܩ̈ܵܬܼܵܐ ܡܵܘܦܸܐ ܘܡܸܬܿܬܿܙܝܼܥ܃ ܐܵܦܠܵܐ ܒܐܲܝܠܹܝܢ ܕܲܕܼܚܲܕܼܘܼܬܼܵܐ ܐܸܢܹܝܢ|
      block |ܬܵܗܲܪ ܘܡܸܬܼܐܫܸܕܼ܁ ܐܸܠܵ ܟ̱ܠܵܗ̇ ܚܲܕܼܘܼܬܹܗ ܘܲܪܘܵܙܹܗ ܫܲܪܝܼܪܵܐ܃ ܒܗܵܠܹܝܢ|
      block |ܕܡܵܪܹܗ ܐܝܼܬܼܵܘܝ܁ ܢܲܩܝܼ̈ܦܵܢ ܠܵܗ̇ ܕܹܝܢ ܠܡܲܟܿܝܼܟܼܘܼܬܼܵܐ܃ ܡܲܬܝܼܢܘܼܬܼܵܐ܃|
      block |ܟܢܝܼܫܘܼܬܼ ܝܵܬܼܵܐ܃ ܕܗ̤ܝ ܗ̣̄ܝ ܟܢܝܼܟܼܘܼܬܼܵܐ܁ ܩܵܠܵܐ ܟܒܼܝܼܫܵܐ܃ ܙܥܘܿܪܘܼܬܼ|
    block
      block |ܡܲܡܠܠܵܐ܃ ܫܝܼܛܘܼܬܼ ܝܵܬܼܵܐ܃ ܒܲܤܝܘܼܬܼ ܢܲܚ̈ܬܹܐ܃ ܡܡܲܫܚܘܼܬܼ ܗܠܲܟܼܬܼܵܐ܃|
      block |ܪܟܼܝܘܼܬܼ ܚܝܵܪܵܐ܃ ܫܦܝܼܥܘܼܬܼ ܪ̈ܲܚܡܹܐ܃ ܕܠܝܼܠܘܼܬܼ ܕܼܡ̈ܥܹܐ܃ ܢܲܦܫܵܐ|
      block |ܡܫܵܘܚܲܕܬܵܐ܃ ܠܸܒܵܐ ܬܒܼܝܼܪܵܐ܃ ܠܵܐ ܡܸܬܿܬܿܙܝܼܥܵܢܘܼܬܼܵܐ ܕܚܸܡܬܼܵܐ܃ ܠܵܐ|
      block |ܙܪܝܼܩܘܼܬܼܵܐ ܕܪܸ̈ܓܼܫܹܐ܃ ܙܥܘܿܪܘܼܬܼ ܨܸܒܼ̈ܘܵܬܼܵܐ܃ ܙܥܪܘܼܬܼ ܚܫܲܚܬܼܵܐ|
      block |ܒܟܼܠ܃ ܛܵܥܘܿܢܘܼܬܼܵܐ܃ ܡܤܲܝܒܿܪܵܢܘܼܬܼܵܐ܃ ܠܵܐ ܕܲܚܘܼܠܬܼܵܢܘܼܬܼܵܐ܃|
      block |ܓܲܢ̄ܒܵܪܘܼܬܼܵܐ ܕܠܸܒܵܐ ܕܡܸܬܼܝܼܠܕܵܐ ܡ̣ܢ ܤܸܢܐܲܬܼ ܚܲܝܹ̈ܐ ܙܲܒܼ̈ܢܵܢܵܝܹܐ܃|
      block |ܚܘܼܡܤܵܢܵܐ ܕܲܒܼܢܸܤܝ̈ܘܿܢܹܐ܃ ܙܵܘ̈ܥܹܐ ܝܲܩܝܼܪܹ̈ܐ ܘܠܵܐ ܩܲܠܝܼ̈ܠܹܐ܃ ܕܥܝܼܟܼܘܼܬܼܵܐ|
      block |ܕܚܘܼ̈ܫܵܒܹܐ܃ ܢܛܝܼܪܘܼܬܼ ܐ̄ܪܵܙܵܐ܃ ܢܲܟܼܦܘܼܬܼܵܐ܃ ܢܲܟܿܝܼܚܘܼܬܼܵܐ܃ ܟܘܼܚܵܕܼܵܐ܁|
      block |ܘܝܲܬܼܝܼܪ ܡ̣ܢ ܟܠܗܹܝܢ܃ ܗܵܝ̇ ܕܢܸܫܬܘܿܩ ܐܲܡܝܼܢܵܐܝܼܬܼ܃ ܓܵܘܤܵܐ ܐܲܡܝܼܢܵܐ|
      block |ܕܲܒܼܠܵܐ ܝܑܼܕܲܥܬܼܵܐ܁ ܠܡܲܟܿܝܼܟܼܵܐ ܡܸܡܬܼܘܿܡ܃ ܠܵܐ ܡܸܤܬܲܩܒܿܠܵܐ ܠܹܗ|
      block |ܐܵܢܲܢܩܹܐ܃ ܕܥܵܒܼܕܵܐ ܠܹܗ ܕܢܸܬܿܕܵܘܲܕܼ܁ ܡܲܟܿܝܼܟܼܵܐ ܕܹܝܢ܃ ܘܟܲܕܼ ܒܲܠܚܘܿܕܼܵܘܗ|
      block |ܐܝܼܬܼܵܘܗܝ܃ ܘܐܵܦ ܡ̣ܢ ܢܲܦܫܹܗ ܡܸܬܼܟܲܚܲܕܼ܁|
      block |ܡܸܬܿܕܲܡܲܪ ܐ̄ܢܵܐ ܐܝܼܬܼܵܘܗܝ ܐ̄ܢܵܫ ܡܲܟܿܝܼܟܼܵܐ ܒܲܫܪܵܪܵܐ܃ ܘܡܲܡܪܲܚ|
      block |ܕܐܵܦܸܢ ܠܲܡܨܲܠܵܝܘܼ ܠܐܲܠܵܗܵܐ ܟܲܕܼ ܢܸܩܪܘܿܒܼ ܠܲܨܠܘܿܬܼܵܐ܃ ܐܵܘ ܕܫܵܘܹ̇ܐ|
      block |ܠܗܵܕܹܐ܃ ܐܵܘ ܠܡܸܫܐܲܠ ܡܸܢܹܗ ܡܸܕܸܡ܃ ܐܵܘ ܕܝܵܕܲܥ ܡܵܢܵܐ ܢܨܲܠܸܐ܁|
      block |ܐܸܠܵܐ ܒܲܠܚܘܿܕܼ ܟܲܕܼ ܫܠܸܐ ܒܟܼܠܗܘܿܢ ܙܵܘܥܵܘ̈ܗܝ܃ ܘܲܡܤܲܟܵܝܘܼ|
      block |ܡܤܲܟܸܐ ܒܲܠܚܘܿܕܼ ܠܪ̈ܲܚܡܹܐ܃ ܕܡܵܢܵܐ ܟܲܝ ܨܸܒܼܝܵܢܵܐ ܢܸܦܘܿܩ ܡܸܛܠܵܬܹܗ|
      block |ܡ̣ܢ ܩܕܼܵܡ ܗܵܝ̇ ܪܲܒܿܘܼܬܼܵܐ ܤܓܼܝܼܕܬܵܐ܁ ܟܲܕܼ ܡܲܟ̈ܦܵܢ ܐܲܦܵܘ̈ܗܝ ܠܐܲܪܥܵܐ܃|
      block |ܘܚܵܘܪܵܐ ܓܵܘܝܵܐ ܕܠܸܒܹܗ ܬܠܸܐ ܥܲܠ ܬܲܪܥܵܐ ܕܲܩܕܼܘܿܫ ܩܘܼ̈ܕܼܫܹܐ|
      block |ܕܲܡܪܲܝܡܵܐ܁ ܗܵܘ̇ ܕܥܲܪܦܸܠܵܐ ܕܲܫܟܼܝܼܢܬܹܗ ܡܲܓܼܗܲܤ ܥܲܝ̈ܢܹܐ ܕܲܤܪ̈ܵܦܹܐ܃|
      block |ܘܙܝܼܘܹܗ ܡܲܪܗܸܒܼ ܠܠܸܓܼܝ̈ܘܿܢܹܐ ܕܤܸܕܼܪ̈ܲܝܗܘܿܢ܁ ܘܫܸܬܼܩܵܐ ܪܡܸܐ|
      block |ܥܲܠ ܟܠܗܘܿܢ ܬܸܓܼܡܲܝ̈ܗܘܿܢ܃ ܘܲܠܕܼܢܚܵܐ ܕܐ̄ܪ̈ܵܙܹܐ ܕܡ̣ܢ ܓܵܘ ܠܵܐ|
    block
      block |ܡܸܬܼܚܲܙܝܵܢܘܼܬܼܵܐ ܡܤܲܟܹܝܢ܃ ܒܥܘܼܒܵܐ ܕܠܵܐ ܐܵܐܲܪ܃ ܒܙܵܘܥܵܐ ܕܠܵܐ ܩܵܠܵܐ܃|
      block |ܒܪܸ̈ܓܼܫܹܐ ܕܠܵܐ ܓܘܼܫܡܵܐ܃ ܒܡܲܪܓܫܵܢܘܼܬܼܵܐ ܕܠܵܐ ܕܡܘܼ܃ ܕܐܘܼܤܝܼܵܐ|
      block |ܕܠܵܐ ܚܸܙܘܵܐ ܕܓܸܠܝܵܢܵܐ ܕܲܥܠܲܝܗܘܿܢ܃ ܟܲܕܼ ܡܚܝܼܠܵܐ ܚܲܝܠܬܼܵܢܘܼܬܼܵܐ|
      block |ܕܙܵܘܥܲܝ̈ܗܘܿܢ ܠܲܡܤܲܝܒܵܪܘܼ ܩܕܼܵܡ ܓܲܠܠܹ̈ܐ ܕܐ̄ܪ̈ܵܙܵܘܗܝ܁ ܘܲܥܕܲܡܵܐ|
      block |ܠܗܵܕܹܐ ܒܲܠܚܘܿܕܼ ܡܲܡܪܲܚ܃ ܕܐܲܝܟܼ ܨܸܒܼܝܵܢܵܟܼ ܡܵܪܝ܀|
      block |ܗܵܠܹܝܢ ܕܹܝܢ ܥܕܲܡܵܐ ܠܗܵܪܟܵܐ ܕܢܸܪܫܘܿܡ ܠܵܟܼ ܒܦܸܬܼܓܼܵܡܹ̈ܐ|
      block |ܦܫܝܼ̈ܛܹܐ܃ ܕܲܕܼܠܵܐ ܥܘܼܩܵܒܼܵܐ ܕܲܒܼܗܹܝܢ ܢܲܕܼܪܸܟܼ ܪܸܥܝܵܢܵܐ ܡܸܛܠ|
      block |ܓܲܠܝܘܼܬܼܵܐ ܕܲܒܼ̈ܢܵܬܼ ܩܵܠܹ̈ܐ ܒܛܝܼܠܘܼܬܼܵܐ ܗܘ̤ܵܬܼ ܠܝܼ܃ ܐܲܝܠܹܝܢ ܕܡ̣ܢ|
      block |ܩܸܪܝܵܢܵܐ ܕܲܒܼܗܹܝܢ ܒܲܠܚܘܿܕܼ܃ ܛܵܥܹ̇ܐ ܗܵܘܢܵܐ ܠܕܼܘܼܒܵܪ̈ܵܘܗܝ|
      block |ܘܲܠܗܘܼܦܵܟܼܵܘ̈ܗܝ ܕܥܵܠܡܵܐ ܗܵܢܵܐ ܘܲܠܚܲܝܵܘ̈ܗܝ ܒܸܤܪ̈ܵܢܵܝܹܐ܃ ܘܲܡܫܲܢܸܐ|
      block |ܒܪܸܥܝܵܢܹܗ ܡ̣ܢ ܟܲܕܘܼ ܠܗܵܘ̇ ܥܵܠܡܹܗ ܫܲܪܝܼܪܵܐ ܘܲܡܝܲܬܿܪܵܐ܁ ܟܲܕܼ|
      block |ܡܦܝܼܣ ܐ̄ܢܵܐ ܠܚܘܼܒܵܟܼ܃ ܕܡܵܐ ܕܦܵܓܲܥ ܐܲܢ̄ܬܿ ܒܗܵܠܹܝܢ ܐ̄ܪ̈ܵܙܹܐ܃ ܠܵܐ|
      block |ܬܸܦܘܿܩ ܡܸܢܗܘܿܢ ܕܠܵܐ ܝܘܼܬܼܪܵܢ ܘܢܸܫܬܲܟܚܘܼܢ ܠܘܵܬܼܵܟܼ ܦܸܬܼܓܼܵܡܹ̈ܐ|
      block |ܡܝܼ̈ܬܹܐ܁ ܕܠܵܐ ܢܸܗܘܘܿܢ ܠܵܟܼ ܐܲܝܟܼ ܗܵܢ̇ܘܿܢ ܕܐܸܙܕܲܡܲܢܘ ܠܫܵܪܘܼܬܼܵܐ|
      block |ܗܵܝ̇ ܪܘܼܚܵܢܵܝܬܼܵܐ܃ ܘܐܸܫܬܐܸܠܘ ܡ̣ܢ ܕܲܠܡܸܥܲܠ ܠܵܗ̇܁ ܗܵܐ ܦܵܬܼܘܿܪܵܐ|
      block |ܡܛܲܝܲܒܼ܃ ܘܐܵܕܼܫܹ̈ܐ ܪ̈ܘܼܚܵܢܹܐ ܤܕܼܝܼܪܝܼܢ ܥܠܵܘܗܝ܃ ܘܟܼܠ ܓܹܐ̈ܘܵܬܼܵܐ|
      block |ܗܵܐ ܡܲܬܼܩ̈ܢܵܢ܁ ܘܲܡܤܲܟܸܐ ܠܲܢ ܚܲܬܼܢܵܐ܃ ܕܢܸܥܘܿܠ ܢܸܬܼܒܲܤܲܡ ܥܲܡܹܗ܁|
      block |ܠܵܐ ܢܸܫܬܿܐܸܠ ܡܸܟܹܝܠ܃ ܕܲܠܡܵܐ ܬܸܬܼܐܡܲܪ ܐܵܦ ܠܘܵܬܲܢ܃ ܒܲܪܬܼ ܩܵܠܵܐ|
      block |ܗܵܝ̇ ܕܲܗܘ̤ܵܬܼ ܡܸܛܠܵܬܼܗܘܿܢ܁ ܡܵܢܵܐ ܗܵܟܹܝܠ ܐܵܡܹܝܢ ܐܵܡܲ݁ܪ ܐ̄ܢܵܐ ܠܟܘܿܢ܃|
      block |ܕܚܲܕܼ ܡܸܢܗܘܿܢ ܕܲܙܡܝܼ̈ܢܹܐ ܗܵܢܘܿܢ܃ ܠܵܐ ܢܸܛܥܡܘܼܢ ܡ̣ܢ ܚܫܵܡܝܼܬܲܝ܁|
  block 75
    block
      block |ܥܲܠ ܡܘܼ̈ܫܚܵܬܼܵܐ ܟܲܤ̈ܝܵܬܼܵܐ܃ ܘܚܲܝ̈ܠܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܹܝܢ܁ ܥܗ܁|
    block
      block |ܗܵܠܹܝܢ ܐܵܚܝ܃ ܢܸܬܼܚܲܬ̈ܬܼܵܢ ܠܵܟܼ܁ ܕܤܵܥܘܿܪܘܼܬܼܵܐ ܕܬܸܕܼܡܪ̈ܬܼܵܐ܃|
      block |ܘܲܡܩܲܕܡܘܼܬܼ ܒܘܼ̈ܕܵܩܹܐ ܕܲܥܬܼܝܼ̈ܕܼܵܬܼܵܐ܃ ܘܲܪܘܲܚܬܼܵܐ ܕܼܲܢܸܤ̈ܝܘܿܢܹܐ܃ ܘܢܵܘܚܵܐ|
      block |ܕܡ̣ܢ ܩܪ̈ܵܒܹܐ܃ ܘܙܵܟܼܘܼܬܼܵܐ ܕܥܲܠ ܚܲܕܼ ܚܲܕܼ ܡ̣ܢ ܚܲܫܹ̈ܐ܃ ܘܲܫܟܼܵܚܬܼܵܐ|
      block |ܕܲܚܕܼܵܐ ܚܕܼܵܐ ܡ̣ܢ ܡܝܲܬܪ̈ܵܬܼܵܐ܃ ܘܒܼܘܼܝܵܐܵܐ ܕܲܡܠܸܐ ܙܒܲܢ ܕܡ̣ܢ ܛܲܝܒܿܘܼܬܼܵܐ܃|
      block |ܘܕܲܟܼܝܘܼܬܼܵܐ ܕܲܨܠܘܿܬܼܵܐ ܘܪܸܬܼܚܵܐ ܕܪܘܼܚ܃ ܘܚܲܕܼܘܼܬܼܵܐ ܪܘܼܚܵܢܵܝܬܼܵܐ܃|
      block |ܘܟܼܠ ܫܸܐ̈ܠܵܬܼܵܐ ܐ̄ܚܪ̈ܵܢܝܬܼܵܐ ܕܐܝܼܸܬܼ܃ ܕܙܲܒܢܵܐ ܢܸܥܒܸܿܕܼ ܒܲܪܢܵܫܵܐ ܠܹܐܘܬܼܵܐ|
      block |ܥܲܠ ܐܲܦܹ̈ܝܗ̇ ܕܟܼܠ ܚܕܼܵܐ ܡ̣ܢ ܗܵܠܹܝܢ܃ ܒܢܝܼܫܵܐ ܫܲܦܝܼܪܵܐ ܘܲܚܢܲܓܼܬܼܵܐ|
      block |ܕܠܸܒܵܐ܃ ܡܸܬܼܪܟܸܢ ܐܲܠܵܗܵܐ ܠܨܸܒܼܝܵܢܹܗ ܐܸܡܲܬܝ ܕܗ̤ܘ܁ ܘܟܲܕܼܸ ܚܵܙܹ̇ܐ|
      block |ܢܝܼܫܹܗ ܘܝܲܐܝܼܒܼܘܼܬܹܗ܃ ܝܵܗܹ̇ܒܼ ܫܸܐܠܬܹܗ ܘܲܡܢܝܼܚ ܠܹܗ܁ ܠܐ̄ܪ̈ܵܙܹܐ ܕܹܝܢ|
      block |ܐܲܝܠܹܝܢ ܕܕܿܝܼܠܹܗ ܐܸܢܘܿܢ ܕܪܘܼܚܵܐ܃ ܕܐܝܼܬܲܝܗܘܿܢ ܙܵܘ̈ܥܹܐ ܕܒܲܨܠܘܿܬܼܵܐ|
      block |ܪܘܼܚܵܢܵܝܬܵܐ܃ ܘܡܲܥܲܠܬܼܵܐ ܕܗܵܘܢܵܐ ܠܓܼܵܘ ܡ̣ܢ ܦܪܵܤܵܐ ܕܲܩܕܼܘܿܫ|
      block |ܩܘܼ̈ܕܼܫܹܐ܃ ܘܲܠܡܲܪܓܵܫܘܼ ܒܝܵܪܬܘܼܬܼܵܐ ܕܠܵܐ ܡܸܬܼܚܲܒܿܠܵܢܘܼܬܼܵܐ܁ ܐܸܢ ܠܵܐ|
      block |ܝܲܗ̣̄ܒܼ ܐ̄ܢܵܫ ܙܸܕܼܩܗܹܝܢ܃ ܠܵܐ ܡܸܬܿܛܦܝܼܣ܁ ܐܲܠܵܗܵܐ ܕܢܸܬܸܠ܃ ܐܵܦܠܵܐ|
      block |ܐܸܢ ܟ̱ܠܵܗ̇ ܒܪܝܼܬܼܵܐ ܡܦܝܼܤܵܐ ܚܠܵܦܵܘܗܝ܁ ܙܸܕܼܩܗܹܝܢ ܕܹܝܢ ܐܝܼܬܼܵܘܗܝ܃|
      block |ܕܲܟܼܝܘܼܬܼܵܐ ܕܢܲܦܫܵܐ܁ ܡܵܐ ܕܹܝܢ ܕܡܲܛܝܼ ܐ̄ܢܵܫ ܠܕܲܟܼܝܘܼܬܼܵܐ ܕܡ̣ܢ ܚܲܫܹ̈ܐ܃|
      block |ܗܵܝܕܹܝܢ ܗܵܢܹ̇ܝܢ ܕܥܲܝܢܵܐ ܠܵܐ ܚܙܵܬ̤܃ ܘܐܸܕܼܢܵܐ ܠܵܐ ܫܸܡܥܲܬ̤܃ ܘܥܲܠ|
      block |ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ ܕܢܸܫܐܲܠ ܐܸܢܹܝܢ ܒܲܨܠܘܿܬܼܵܐ܃ ܓܵܠܝܵܐ|
      block |ܩܕܼܵܡܵܘܗܝ ܗ̤ܝ ܕܲܟܼܝܘܼܬܼܵܐ܃ ܟܲܕܼ ܠܵܐ ܫܵܠ̇ܝܵܐ ܚܲܕܼ ܥܸܕܵܢ ܡ̣ܢ ܐ̄ܪ̈ܵܙܹܐ|
      block |ܘܡ̣ܢ ܚܸܙܘܵܢܹ̈ܐ ܪ̈ܘܼܚܵܢܹܐ܁ ܘܗܵܝ̇ ܕܚܲܝܠܵܐ ܢܝܼܤܵܢܵܝܵܐ ܠܘܵܬܼ ܟܝܵܢܵܐ ܕܐܲܪܥܵܐ|
    block
      block |ܡܥܵܕܼ ܠܡܸܤܥܲܪ܃ ܗ̤ܝ ܗܵܕܹܐ ܤܵܥܪܵܐ ܛܲܝܒܿܘܼܬܼܵܐ ܒܕܲܟܼܝܘܼܬܼܵܐ ܠܘܵܬܼܵܗ̇|
      block |ܕܢܲܦܫܵܐ܁ ܕܐܵܦ ܥܕܲܡܵܐ ܠܥܸܩܵܪܹ̈ܐ ܩܲܛܝܼ̈ܢܹܐ ܕܲܒܼܥܘܼ̈ܡܩܹܐ ܝܵܥܹ̇ܝܢ܃|
      block |ܡܫܲܡܲܪ ܚܲܝܠܹܗ܁ ܘܒܲܕܼܡܘܼܬܼ ܢܘܼܪܵܐ ܠܩܲܕܼܤܵܐ ܡܲܪܬܲܚ ܠܐܲܪܥܵܐ܃|
      block |ܕܬܲܦܸܩ ܓܲܙܹ̈ܐ ܕܝܵܥ̈ܝܵܬܼܵܐ ܕܤܵܡ̣ ܐܲܠܵܗܵܐ ܠܲܟܼܝܵܢܵܗ̇܃ ܠܲܦܨܝܼܚܘܼܬܼܵܗ̇|
      block |ܕܲܒܼܪܝܼܬܼܵܐ܃ ܘܲܠܬܸܫܒܿܘܿܚܬܼܵܐ ܕܝܼܠܹܗ܁ ܗܵܟܲܢ ܡܲܦܩܵܐ ܛܲܝܒܿܘܼܬܼܵܐ ܠܓܸܠܝܵܐ|
      block |ܟ̱ܠܵܗ̇ ܫܒܼܝܼܚܘܼܬܼܵܐ ܕܤܲܬܲ ܐܲܠܵܗܵܐ ܒܲܟܼܝܵܢܵܗ̇ ܕܢܲܦܫܵܐ܃ ܘܲܡܚܵܘܝܵܐ ܠܵܗ̇|
      block |ܠܵܗ̇ ܘܲܡܚܲܕܝܵܐ ܠܵܗ̇ ܒܫܘܼܦܪܵܗ̇܁ ܕܟܲܕܼ ܬܸܚܙܸܐ ܓܲܙܹ̈ܐ ܪܵܘܪ̈ܒܹܐ ܘܠܵܐ|
      block |ܡܸܬܼܡܲܠܠܵܢܹ̈ܐ ܕܒܼܵܗ̇ ܤܵܡ̣ ܐܲܠܵܗܵܐ܃ ܘܲܡܚܲܦܹܝܢ ܗ̄ܘ̣ܵܘ ܡܸܢܵܗ̇|
      block |ܒܐܸܤܛܠܵܐ ܡܟܲܬܲܡܬܼܵܐ ܕܚܲܫܹ̈ܐ ܘܠܵܐ ܝܸܕܼܲܥܲܬ̤܁ ܘܗܵܫܵܐ ܚܵܘܝܼ ܐܸܢܘܿܢ|
      block |ܠܵܗ̇ ܕܬܲܠܚܲܬ̤ ܢܲܚܬܼܵܐ ܕܚܲܫܹ̈ܐ܃ ܡ̣ܢ ܚܲܕܼܘܼܬܼܵܗ̇܃ ܬܸܫܬܒܸܐ ܒܚܘܼܒܹܗ|
      block |ܡ̣ܢ ܐܲܪ̈ܥܵܢܵܝܵܬܼܵܐ܁ ܘܠܵܐ ܬܘܼܒܼ ܡܸܬܿܕܲܟܼܪܵܐ ܠܦܲܓܼܪܵܐ܃ ܗܵܘ̇ ܕܚܲܦܝܼ|
      block |ܐܸܢܘܿܢ ܡ̣ܢ ܚܙܵܬܼܵܗ̇ ܠܫܘܼܦܪܹ̈ܐ ܕܼܩܢܘܿܡܵܗ̇܁ ܗܵܝܕܹܝܢ ܚܵܙ̇ܝܵܐ ܗ̤ܝ ܒܵܗ̇|
      block |ܫܘܼܦܪܹ̈ܐ ܫܡܲܝܵܢܹ̈ܐ܃ ܐܲܝܟܼ ܡܲܚܙܝܼܬܼܵܐ ܨܲܚܝܼܚܬܼܵܐ ܕܲܒܼܝܲܬܿܝܼܪܘܼܬܼ ܡܪܝܼܩܘܼܬܼܵܗ̇|
      block |ܡܚܵܘܝܵܐ ܫܘܼܦܪܵܐ ܕܦܲܪ̈ܨܘܿܦܹܐ܁ ܩܘܼܕܼܫܵܐ ܓܹܝܪ܃ ܠܩܲܕܝܼ̈ܫܹ ܝܵܐܹ̇ܐ܁|
      block |ܟܠ ܡܝܲܬܿܪܘܼܬܼܵܐ ܐܲܝܕܵܐ ܕܗ̤ܝ ܕܬܹܐܡܲܪ܃ ܘܟܼܠ ܦܘܼܠܚܵܢܵܐ|
      block |ܕܙܲܕܝܼܩܘܼܬܼܵܐ ܒܵܗ̇ ܡܸܬܼܓܲܡܪܵ܃ ܠܒܲܪ ܡ̣ܢ ܫܸܠܝܵܐ ܡܲܨܝܵܐ ܕܢܸܬܼܦܠܲܚ|
      block |ܘܢܸܬܼܩܢܸܐ ܘܢܸܫܬܲܡܠܸܐ܁ ܠܵܐ ܚܵܫܘܿܫܘܼܬܼܵܐ ܕܹܝܢ ܘܕܲܟܼܝܘܼܬܼܵܐ܃ ܠܒܲܪ ܡ̣ܢ|
      block |ܫܸܠܝܵܐ ܕܢܸܬܼܩܲܢ̈ܝܵܢ܃ ܐܲܬܼܪܵܐ ܠܲܝܬܿ ܠܗܹܝܢ܁|
  block 76
    block
      block |ܪܹ̈ܫܹܐ ܕܦܵܪܝܼ̈ܩܵܬܼܵܐ܁ ܥܘ܁|
    block
      block |ܛܘܼܒܼܵܢܵܐ ܦܵܘܠܘܿܣ ܡܲܠܸܦ ܠܲܢ ܟܲܕܼ ܐܵܡܲ̈ܪ܃ ܫܘܼܠܚܘܼܗܝ|
      block |ܠܒܲܪܢܵܫܵܐ ܥܲܬܝܼܩܵܐ܃ ܘܲܠܒܲܫܘ ܠܒܲܪܢܵܫܵܐ ܚܲܕܼܬܼܵܐ܃ ܗܵܘ̇ ܕܒܲܐܠܵܗܵܐ|
      block |ܐܸܬܼܒܿܪܝܼ ܒܩܲܕܝܼܫܘܼܬܼܵܐ ܘܲܒܼܚܲܤܝܼܘܼܬܼܵܐ ܕܩܘܼܫܬܼܵܐ܁ ܟܲܕܼ ܠܵܐ ܐܸܡ݂ܲܪ܃|
      block |ܕܲܠܥܸܠ ܡ̣ܢ ܗܵܢܵܐ ܥܲܬܝܼܩܵܐ܃ ܠܘܼܒܼܫܘܼܗܝ ܠܚܕܼܬܼܵܐ܁ ܝܑܼܕܲܥ̣ ܓܹܝܪ܃|
      block |ܕܠܵܐ ܡܲܨܝܵܐ܁ ܚܙܝܼ ܐܲܝܟܲܢ ܚܲܟܼܝܼܡܵܐܝܼܬܼ ܦܵܩܹ̇ܕ܁ ܠܵܐ ܐܸܡ݂ܲܪ ܕܲܠܒܲܫܘ|
      block |ܒܲܪܢܵܫܵܐ ܚܲܕܼܬܼܵܐ܃ ܗܵܘ̇ ܕܡܸܬܼܚܲܕܲܬܼ ܒܝܼܕܲܥܬܼܵܐ ܕܐܲܠܵܗܵܐ܁ ܐܸܠܵܐ ܠܘܼܩܕܲܡ|
      block |ܫܘܼܠܚܘܼܗܝ ܠܗܵܢܵܐ ܐܵܡܲ݁ܪ܃ ܘܗܵܝܕܹܝܢ ܗܵܘ̇ ܚܲܕܼܬܼܵܐ ܐܵܡܲ̈ܪ|
      block |ܠܘܼܒܼܫܘܼܗܝ܁ ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܸܡ݂ܲܪ ܓܪܝܼܡܵܐܝܼܬܼ܃|
      block |ܕܒܸܤܪܵܐ ܘܲܕܼܡܵܐ ܡܲܠܟܿܘܼܬܼܵܐ ܕܐܲܠܵܗܵܐ ܠܵܐ ܝܵܪܬܝܼܢ܃ ܘܐܦܠܵܐ ܚܒܼܵܠܵܐ|
      block |ܝܵܪܹܬܼ ܠܵܐ ܡܸܬܼܚܲܒܿܠܵܢܘܼܬܼܵܐ܁ ܠܵܐ ܡܸܬܼܚܲܒܿܠܵܢܘܼܬܼܵܐ܃ ܠܝܼܕܲܥܬܼܵܐ ܕܗܵܘ̇|
      block |ܥܵܠܡܵܐ ܐܵܡܲ݁ܪ܁ ܚܒܼܵܠܵܐ ܘܒܸܤܪܵܐ ܘܲܕܼܡܵܐ܃ ܠܗܘܿܢ ܠܚܲܫܹ̈ܐ ܡܚܲܒܿܠܵܢܹ̈ܐ|
      block |ܕܢܲܦܫܵܐ ܘܲܕܼܦܲܓܼܪܵܐ ܡܟܲܢܸܐ܃ ܕܲܒܼܬܲܪܥܝܼܬܼܵܐ ܕܒܸܤܪܵܐ ܐܝܼܬܼܵܘܗܝ ܐܲܬܼܪܵܐ|
      block |ܕܙܵܘܥܗܘܿܢ܁ ܒܲܪܬܵܫܵܐ ܚܲܕܼܬܼܵܐ܃ ܠܵܗ̇ ܠܕܲܟܼܝܘܬܼܵܐ ܩܵܪܹܐ܁ ܡܲܠܟܿܘܼܬܼܵܐ|
      block |ܕܐܲܠܵܗܵܐ܃ ܠܬܹܐܪܘܿܝܼܵܐ ܪܵܡܬܼܵܐ ܘܡܸܬܼܝܲܕܼܥܵܢܝܼܬܼܵܐ ܕܙܵܘ̈ܥܹܐ ܛܘܼܒܼ̈ܬܼܵܢܹܐ|
      block |ܕܨܸܡ̈ܚܹܐ ܐܝܼܬܼܝܚܹ̈ܐ܃ ܕܲܠܢܲܦܫܵܐ ܚܤܝܼܬܼܵܐ ܒܲܠܚܘܿܕܼ ܫܲܠܝܼܛ ܠܡܸܥܲܠ܃|
      block |ܒܝܲܕܼ ܙܵܘ̈ܥܹܝܗ̇ ܠܵܐ ܡܸܬܼܚܲܒ̈ܠܵܢܹܐ ܕܐܸܬܿܬܿܪܝܼܡܘ܃ ܠܥܸܠ ܡ̣ܢ ܚܒܼܵܠܵܐ|
      block |ܘܒܸܤܪܵܐ ܘܲܕܼܡܵܐ܁ ܐܸܢ ܠܵܐ ܡܕܲܟܲܝ ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ܃ ܠܵܐ|
      block |ܬܲܡܪܲܚ ܠܡܲܨܵܕܼܘܼ ܒܫܸܡܫܵܐ܃ ܕܠܵܐ ܬܸܬܼܓܠܸܙ ܡ̣ܢ ܚܙܵܬܼܵܐ ܕܲܥܝܵܕܼܵܐ܃|
      block |ܘܬܸܫܬܿܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܗܵܢ̇ܘܿܢ ܡܸܬܼܝܲܕܼ̈ܥܵܢܹܐ܃ ܕܗ̤ܘܝܘܼ|
    block
      block |ܛܲܪܛܵܪܘܿܣ ܕܐܝܼܬܼܵܘܗܝ ܛܘܼܦܤܵܐ ܕܲܫܝܼܘܿܠ܁ ܗܵܢܵܘ ܕܹܝܢ܃ ܚܸܫܟܵܐ|
      block |ܕܲܠܒܲܪ ܡ̣ܢ ܐܲܠܵܗܵܐ܁ ܕܐܲܝܠܹܝܢ ܕܲܠܒܲܪ ܡ̣ܢ ܟܝܵܢܵܐ ܢܵܦ̇ܩܝܼܢ ܒܙܵܘ̈ܥܹܐ|
      block |ܕܗܵܢܘܗܘܿܢ܃ ܠܬܲܡܵܢ ܡܸܬܬܵܘܫܝܼܢ ܒܲܟܼܝܵܢܵܐ ܗܵܘ̇ ܝܵܕܼܘܿܥܵܐ ܕܲܩܢܹܝܢ܁|
      block |ܡܸܛܠܗܵܢܵܐ ܐܵܦ ܗܵܘ̇ ܕܐܲܡܪܲܚ ܠܡܸܥܲܠ ܒܢܲܚ̈ܬܹܐ ܨܵܐܹ̈ܐ ܠܡܸܫܬܘܼܬܼܵܐ܃|
      block |ܠܗܵܢܵܐ ܚܸܫܟܵܐ ܕܠܒܲܪ ܐܸܬܼܦܩܸܕܼ ܕܢܸܫܬܿܕܹܐ܁ ܡܸܫܬܘܼܬܼܵܐ ܡܸܬܼܐܲܡܪܵܐ܃|
      block |ܚܙܵܬܼܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܬܘܼ̈ܩܵܢܹܐ ܕܒܼܵܗ̇܃ ܤܒܼܝܼܤܘܼܬܼ ܐ̄ܪ̈ܵܙܹܐ|
      block |ܐܲܠܵܗܵܝܹ̈ܐ܃ ܡܲܠܝܼܚ̈ ܚܲܕܼܘܼܬܼܵܐ ܘܲܪܘܵܙܵܐ ܘܒܼܘܼܤܵܡܵܐ ܕܢܲܦܫܵܐ܁ ܠܒܼܘܼܫܵܐ|
      block |ܕܡܸܫܬܘܼܬܼܵܐ܃ ܠܐܸܤܛܠܵܐ ܕܕܲܟܼܝܘܼܬܼܵܐ ܡܫܲܡܲܗ܁ ܢܲܚ̈ܝܬܹܐ ܕܹܝܢ ܨܵܐܹ̈ܐ܃|
      block |ܠܙܵܘ̈ܥܹܐ ܚܲܫܵܢܵܝܹ̈ܐ ܕܲܡܟܲܬܡܝܼܢ ܒܢܲܦܫܵܐ܁ ܚܸܫܘܿܟܼܵܐ ܒܲܪܵܝܵܐ܃ ܠܒܲܪ ܡ̣ܢ|
      block |ܟ̱ܠܹܗ ܒܘܼܤܵܡܵܐ ܕܝܼܕܲܥܬܼܵܐ ܕܲܫܪܵܪܵܐ ܘܒܲܝܬܵܝܘܼܬܼܵܐ ܐܲܠܵܗܵܝܬܼܵܐ܁ ܕܐܲܝܢܵܐ|
      block |ܕܟܲܕܼ ܕܐܲܝܟܼ ܗܵܠܹܝܢ ܠܒܼܘܼ̈ܫܹܐ ܠܒܼܝܼܫ܃ ܡܲܡܪܲܚ ܠܲܡܗܲܓܵܓܼܘ|
      block |ܒܡܲܕܥܹܗ ܪ̈ܵܡܵܬܹܗ ܕܐܲܠܵܗܵܐ܃ ܘܲܠܡܲܥܵܠܘܼ ܘܲܠܡܵܘܬܵܒܼܘܼ ܢܲܦܫܹܗ|
      block |ܠܓܼܵܘ ܡ̣ܢ ܬܹܐܘܿܪ̈ܝܼܵܣ ܪ̈ܘܼܚܵܢܵܝܵܬܼܵܐ ܕܗܵܝ̇ ܡܸܫܬܘܼܬܼܵܐ ܩܲܕܝܼܫܬܼܵܐ|
      block |ܕܒܲܕܼܟܼܝ̈ܵܐ ܒܲܠܚܘܿܕܼ ܡܸܬܿܕܲܢܚܵܐ܃ ܘܲܠܒܼܘܼܤܵܡܵܗ̇ ܟܲܕܼ ܥܦܸܐ ܒܒܼܘܼܤܵܡܵܐ|
      block |ܕܚܲܫܹ̈ܐ ܨܵܒܹ̇ܐ ܕܢܼܸܫܬܵܘܬܲܦ܃ ܐܲܝܟܼ ܕܒܲܪ̈ܲܓܼܪ̈ܵܓܼܝܬܼܵܐ ܡܸܕܸܡ ܡܸܬܼܒܠܲܥ|
      block |ܡܸܢܫܹܠܝ܃ ܘܡܸܬܿܕܚܸܐ ܡ̣ܢ ܬܲܡܵܢ ܠܐܲܬܼܪܵܐ ܕܠܵܐ ܨܸܼܡܚܵܐ܃ ܗܵܘ̇|
      block |ܕܡܸܫܬܲܡܲܗ ܫܝܘܿܠ ܘܐܲܒܼܕܵܢܵܐ܁ ܕܐܝܼܬܹܝܗ̇ ܠܵܐ ܝܼܕܲܥܬܼܵܐ܃ ܘܛܘܼܥܝܲܝ|
      block |ܕܡ̣ܢ ܐܲܠܵܗܵܐ܁|
      block |ܐܲܡܝܼܪ ܓܹܝܪ܃ ܕܗܵܠܹܝܢ ܕܲܠܵܗܵܐ܃ ܡ̣ܢ ܢܲܦܫܗܹܝܢ ܐܵܬܼ̈ܝܵܢ܃ ܐܸܢ|
      block |ܢܸܗܘܸܐ ܬܲܢܼܪܵܐ ܕܲܟܼܝܵܐ ܘܠܵܐ ܡܛܵܘܫܵܐ܁ ܗܵܝ̇ ܕܡ̣ܢ ܢܲܦܫܗܹܝܢ ܐܵܬܼ̈ܝܵܢ܃|
      block |ܕܢܹܐܡܲܪ܃ ܟܝܵܢܵܐܝܼܬܼ ܐܝܼܬܹܝܗ̇ ܠܕܲܟܼܝܘܼܬܼܵܐ ܕܢܲܙܠܸܓܼ ܒܵܗ̇ ܢܘܼܗܪܵܐ|
      block |ܫܡܲܝܢܵܐ܃ ܕܠܵܐ ܥܘܼܩܵܒܼܵܐ ܘܥܲܡܠܵܐ ܕܝܼܠܲܢ܁ ܒܠܸܒܵܐ ܠܲܡ ܕܲܟܼܝܵܐ܃|
    block
      block |ܫܡܲܝܵܐ ܚܕܲܬܵܐ ܡܸܬܿܛܲܒܼܥܵܐ܁ ܕܚܸܙܘܹܗ ܢܘܼܗܪܵܐ܃ ܕܐܲܬܼܪܹܗ ܪܘܼܚܵܢܵܐ܁|
      block |ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ܃ ܐܲܝܟܲܢܵܐ ܕܟܹܐܦܵܐ ܡܲܓܼܢܵܛܝܼܣ|
      block |ܒܚܲܝܠܵܗ̇ ܟܝܵܢܵܝܵܐ ܩܲܢܝܵܐ ܗܵܝ̇ ܕܬܸܬܿܘܿܦ ܨܹܐܕܹܝܗ̇ ܦܸܪ̈ܕܲܝ ܦܲܪܙܠܵܐ܃|
      block |ܗܵܟܲܢܵܐ ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܠܠܸܒܵܐ ܕܲܟܼܝܵܐ܁ ܐܵܦܸܢ ܡܸܫܬܲܠܡܵܐ ܡ̣ܢ|
      block |ܫܲܪܝܼܪܹ̈ܐ ܒܚܲܬܿܝܼܬܼܘܼܬܼܵܐ܃ ܕܠܲܝܬܿ ܪܸܥܝܵܢܵܐ ܠܵܐ ܡܸܬܼܚܲܠܨܵܢܵܐ ܕܠܲܓܼܡܵܪ|
      block |ܡ̣ܢ ܬܲܚܠܘܼܨܵܐ ܕܓܼܘܼܪ̈ܵܓܹܐ ܚܲܫܵܢܵܝܹ̈ܐ ܒܚܲܝܹ̈ܐ ܕܲܬܢܵܢ܁ ܐܸܠܵܐ ܐܸܢܵܐ|
      block |ܒܲܬܼܟܼܝܼܠܘܼܬܼܵܐ ܐܵܡܲ̈ܪ ܐ̄ܢܵܐ ܗܵܕܹܐ܃ ܘܠܵܐ ܩܵܢܹ̇ܛ ܐ̄ܢܵܐ ܡ̣ܢ ܫܪܵܪܹܗ|
      block |ܕܢܸܤܝܵܢܵܐ܁ ܕܐܲܝܢܵܐ ܕܲܡܥܲܛܲܦ ܠܒܼܘܼܫܵܐ ܕܐܸܒܼܠܵܐ ܒܬܲܪܥܝܼܬܹܗ܃ ܠܵܘ|
      block |ܒܲܠܚܘܿܕܼ ܠܵܐ ܡܸܬܼܚܲܤܢܵܢܵܐ ܐܝܼܬܼܵܘܗܝ ܠܓܼܘܼܪ̈ܵܓܲܝ ܚܲܫܹ̈ܐ܃ ܐܵܘ ܓܲܢ̄ܒܵܪ|
      block |ܒܲܩܪܵܒܼܵܐ ܕܥܲܡܗܘܿܢ ܘܙܲܟܵܝ܃ ܐܵܘ ܟܹܝܬܼ ܠܲܓܼܡܵܪ ܠܵܐ ܡܲܡܪܚܝܼܢ|
      block |ܢܲܦܫܗܘܿܢ ܠܲܡܚܵܘܵܝܘܼ ܒܢܝܫܵܐ ܕܬܲܟܼܬܘܼܫܵܐ܃ ܐܸܠܵܐ ܕܐܵܦܠܵܐ ܡ̣ܢ|
      block |ܪܘܼܚܩܵܐ ܠܡܸܚܠܲܦ ܩܕܼܵܡܹܝܗ̇ ܡܲܡܪܚܝܼܢ܃ ܕܐܲܝܟܵܐ ܕܐܝܼܬܹܝܗ̇ ܢܲܦܫܵܐ|
      block |ܐܲܒܼܝܼܠܬܼܵܐ܃ ܕܲܥܒܼܝܼܕܼܵܐ ܗ̤ܝ ܠܵܗ̇ ܒܹܝܬܼ ܡܲܪܩܘܼܕܬܵܐ ܒܐܘܿܠ̈ܝܵܬܼܵܐ|
      block |ܡܦܲܬܼ̈ܟܼܵܬܐ ܕܥܲܠ ܚܛܵܗܹ̈ܝܗ̇܁ ܘܐܲܝܟܼ ܗܵܝ̇ ܕܐܲܡܝܼܪܵܐ ܡ̣ܢ ܛܘܼܒܼܵܢܵܐ|
      block |ܝܲܥܩܘܿܒܼ܃ ܒܩܲܒܼܪܵܐ ܥܵܒܼܕܵܐ ܥܘܼܡܪܵܗ̇܃ ܥܕܲܡܵܐ ܕܢܸܦܓܲܥ ܬܘܼܒܼ|
      block |ܒܚܲܒܿܝܼܒܼܵܬ ܝܵܘܤܸܦ܁ ܐܲܝܟܵܐ ܕܐܝܼܬܹܝܗ̇ ܡܲܪܝܼܪܘܼܬܼܵܐ ܕܐܲܒܼܝܼܠܘܼܬܼܵܐ܃|
      block |ܕܬܸܥܘܿܠ ܗܲܢܝܼܐܘܼܬܼܵܐ ܕܚܲܫܹ̈ܐ ܕܐܹܡܲܪ܃ ܠܵܐ ܡܸܬܿܛܦܝܼܣ ܐ̄ܢܵܐ܁ ܐܸܢܵܐ|
      block |ܕܹܝܢ ܐܵܡܲ݁ܪ ܐ̄ܢܵܐ܃ ܕܒܲܙܗܝܼܪܘܼܬܼܵܐ ܐܝܼܬܼܵܘܗܝ ܦܘܼܠܚܵܢܹܗ ܕܗܵܢܵܐ|
      block |ܘܬܼܘܼܟܼܠܵܢܵܐ܃ ܘܲܠܥܸܠ ܡ̣ܢ ܩܸܢܛܵܐ܁ ܗܵܢܵܐ ܕܐܲܡܝܼܢ ܒܐܸܒܼܠܵܐ ܡܸܛܠ|
      block |ܩܸܢܛܵܐ ܟܹܐܡܲܬܼ ܕܠܵܐ ܝܵܕܲܥ ܠܐܲܝܟܵܐ ܫܵܪܟܵܐ ܚܲܪܬܼܵܐ ܕܪܲܗܛܹܗ܃|
      block |ܝܲܬܼܝܼܪ ܡ̣ܢ ܗܵܘ̇ ܐܲܝܢܵܐ ܕܐܲܡܝܼܢ ܒܕܼܘܼܒܵܪܵܐ ܕܚܲܕܼܘܼܬܼܵܐ܃ ܡܸܛܠ ܗܵܝ̇|
    block
      block |ܕܐܲܪܓܸܫ ܡܸܟܵܐ ܒܤܲܒܼܪܵܐ ܕܦܘܼܠܚܵܢܹܗ܁ ܐܘܿ ܕܲܟܼܒܼܝܼܫܵܐ ܡܕܼܝܼܢ̄ܬܹܗ|
      block |ܡ̣ܢ ܚܲܫܹ̈ܐ ܕܲܠܓܼܵܘ܃ ܐܸܙܕܲܝܲܢ ܒܙܲܝܢܵܐ ܕܐܸܒܼܠܵܐ ܘܲܪܕܼܘܿܦ ܒܵܬܲܪܗܘܿܢ܃|
      block |ܘܐܲܥܕܝܼ ܐܸܢܘܿܢ ܠܲܒܼܢܲܝ̈ܟ ܡ̣ܢ ܐܝܼܕܲܝ̈ܗܘܿܢ܁ ܠܵܐ ܡܸܬܼܚܲܤܢܵܢܵܐ ܗ̄ܘ̣|
      block |ܓܹܝܪ ܙܲܝܢܵܐ ܗܵܢܵܐ ܘܲܕܿܬܼܘܼܟܼܠܵܢܵܐ ܒܟܼܠܙܒܲܢ܃ ܘܲܡܢܲܤܲܝ ܠܫܲܪܝܼܪܹ̈ܐܘ|
  block 77
    block
      block |ܪܹܫܵܐ ܗܵܢܵܐ܃ ܚܲܝܹ̈ܐ ܡܠܸܐ܁ ܥܙ܁|
    block
      block |ܐܘܿ ܒܲܪܢܵܫܵܐ ܚܲܠܵܫܵܐ܃ ܨܵܒܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܗܲܝܡܵܢܘܼܬܼܵܐ|
      block |ܘܡܲܟܿܝܼܘܟܼܘܼܬܼܵܐ ܠܒܼܘܿܟܼ ܠܵܟܼ܃ ܕܲܒܼܗܹܝܢ ܬܸܫܟܲܚ ܪ̈ܲܚܡܹܐ ܘܥܘܼܕܼܪܵܢܵܐ|
      block |ܘܡܲܡܠܸܐ ܒܠܸܒܵܐ ܡ̣ܢ ܠܘܵܬܼ ܐܲܠܵܗܵܐ܃ ܥܲܡ ܢܘܼܛܵܪܵܐ ܕܒܼܤܸܝܵܐ|
      block |ܘܲܒܼܓܸܐܝܵܐ܁ ܨܵܒܹ̇ܐ ܐܲܢ̄ܬܿ ܕܹܝܢ ܠܗܹܝܢ ܠܗܵܠܹܝܢ ܠܡܸܩܢܵܐ ܕܐܝܼܬܲܝܗܹܝܢ|
      block |ܡܥܝܼܢܵܐ ܕܚܲܝܹ̈ܐ ܦܫܝܼܛܘܼܬܼܵܐ ܠܒܼܘܿܟܼ ܠܵܟܼ܃ ܡ̣ܢ ܫܘܼܪܵܝܵܐ܁ ܒܲܦܫܝܼܛܘܼܬܼܵܐ|
      block |ܗܲܠܸܟܼ ܩܕܼܵܡ ܐܲܠܵܗܵܐ܃ ܘܠܵܘ ܒܝܼܕܲܥܬܼܵܐ܁ ܠܲܦܫܝܼܛܘܼܬܼܵܐ܃ ܗܲܝܡܵܢܘܼܬܼܵܐ|
      block |ܢܲܩܝܼܦܵܐ܁ ܠܩܲܛܝܼܢܘܼܬܼܵܐ ܕܹܝܢ ܘܗܘܼܦܵܟܼ ܚܘܼ̈ܫܵܒܹܐ ܕܝܼܕܲܝܬܼܵܐ܃|
      block |ܡܲܤܒܿܪ̈ܵܢܘܵܬܼܵܐ܁ ܠܡܲܤܒܿܪ̈ܵܢܘܵܬܼܵܐ ܕܹܝܢ܃ ܪܲܚܝܼܩܘܼܬܼܵܐ ܕܡ̣ܢ ܐܲܠܵܗܵܐ܁|
      block |ܐܸܡܲܬܼܝ ܕܢܲܦܝܼܠ ܐܲܢ̄ܬܿ ܩܕܼܵܡ ܐܲܠܵܗܵܐ ܒܲܨܠܘܿܬܼܵܐ܃ ܗܵܟܲܢܵܐ ܗ̤ܘܝܼ|
      block |ܒܚܘܼܫܵܒܼܵܟܼ܃ ܐܲܝܟܼ ܫܵܘܫܡܵܢܵܐ܃ ܘܐܲܝܟܼ ܪ̈ܲܚܫܵܐ ܕܐܲܪܥܵܐ܃ ܘܐܲܝܟܼ|
      block |ܚܲܒܿܫܘܼܫܬܼܵܐ܁ ܘܩܘܼܪܝܵܐܝܼܬܼ ܠܲܓܼܠܸܓܼ܃ ܘܠܵܐ ܬܡܲܠܸܠ ܩܕܼܵܡܵܘܗܝ|
      block |ܒܝܼܕܲܥܬܼܵܐ܁ ܒܬܲܪܥܝܼܬܼܵܐ ܫܒܲܪܬܼܵܐ ܐܸܬܼܩܲܪܲܒܼ ܠܘܵܬܼ ܐܲܠܵܗܵܐ ܘܗܲܠܸܟܼ|
      block |ܩܕܼܵܡܵܘܗܝ܃ ܕܬܸܫܬܿܘܸܐ ܠܗܵܝ̇ ܒܛܝܼܠܘܼܬܼܵܐ ܐܲܒܼܵܗܵܝܬܼܵܐ܃ ܕܗܵܘ̇ܝܵܐ|
      block |ܠܐܲܒܼܵܗܹ̈ܐ ܥܲܠ ܒܢܲܝ̈ܗܘܿܢ ܫܲܒܼܪܹ̈ܐ܁ ܐܲܡܝܼܪ܃ ܕܢܵܛܲܪ ܠܫܲܒܼܪܹ̈ܐ ܡܵܪܝܵܐ܁|
    block
      block |ܩܵܪܹܒܼ ܫܲܒܼܪܵܐ ܨܹܝܕܼ ܚܸܘܝܵܐ܃ ܘܠܵܒܹ̇ܟܼ ܠܹܗ ܒܨܵܘܪܹܗ܃ ܘܠܵܐ ܡܲܟܸܐ|
      block |ܠܹܗ܁ ܥܲܪܛܸܠ ܡܗܲܠܸܟܼ ܫܲܒܼܪܵܐ܃ ܟ̱ܠܹܗ ܤܲܬܼܘܵܐ܁ ܘܟܲܕܼ ܐ̄ܚܪ̈ܵܢܹܐ|
      block |ܠܒܼܝܼܫܝܼܢ ܘܲܡܟܲܤܹܝܢ܃ ܥܲܠܝܼܠ ܩܘܼܪܵܐ ܒܟܼܠܗܘܿܢ ܗܲܕܵܡܲܝ̈ܗܘܿܢ܁ ܗ̤ܘ|
      block |ܫܠܝܼܚ ܘܝܲܐܼܝܼܒܼ ܒܝܵܘܡܵܐ ܕܥܲܪܝܵܐ ܘܲܓܼܠܝܼܕܼܵܐ܃ ܘܠܵܐ ܚܵܐܹ̇ܫ܁ ܡܸܛܠ|
      block |ܕܲܡܚܲܦܲܝ ܓܘܼܫܡܵܐ ܕܫܲܒܼܪܘܼܬܼܗܘܿܢ ܒܲܠܒܼܘܼܫܵܐ ܐ̄ܚܪܹܢܵܐ ܕܠܵܐ|
      block |ܡܸܬܼܚܙܸܐ܃ ܡ̣ܢ ܗܵܝ̇ ܒܛܝܼܠܘܼܬܼܵܐ ܟܤܝܼܬܼܵܐ ܕܢܵܛ̇ܪܵܐ ܪܲܥܕܘܼܬܼܵܐ|
      block |ܕܗܲܕܵܡ݂ܹ̈ܐ ܕܫܲܒܼܪܘܼܬܼܵܐ܃ ܕܠܵܐ ܢܸܬܼܩܲܪܲܒܼ ܠܗܘܿܢ ܢܸܟܼܝܵܢܵܐ ܕܡ̣ܢ|
      block |ܡܸܕܸܡ܁ ܗܵܫܵܐ ܡܗܲܝܡܸܢ ܐܲܢ̄ܬܿ ܕܐܝܼܬܼ ܒܛܝܼܠܘܼܬܼܵܐ ܟܤܝܼܬܼܵܐ܃|
      block |ܕܲܠܓܼܘܼܫܡܵܐ ܪܲܓܼܝܵܐ ܕܝܲܬܝܼܪ ܢܩܸܐ ܘܲܕܼܠܝܼܸܠ ܠܟܼܠ ܢܸܟܼܝܵܢ̈ܝܼܢ܃ ܡܸܛܠ|
      block |ܪܲܓܼܝܘܼܬܹܗ ܘܲܡܚܝܼܸܠܘܼܬܼܵܐ ܕܪ̈ܘܼܟܵܒܼܵܘܗܝ܃ ܘܲܢܛܝܼܪ ܡܸܨܥܲܬܼ|
      block |ܤܲܩܘܼ̈ܒܼܠܵܝܵܬܼܵܐ܃ ܘܠܵܐ ܡܲܚ̈ܫܵܢ ܠܹܗ ܢܵܛܲܪ ܠܲܡ ܠܫܲܒܼܪܹ̈ܐ ܡܵܪܝܵܐ܁ ܠܵܐ|
      block |ܡܸܛܠ ܫܲܒܼܪܹ̈ܐ ܕܒܲܟܼܝܵܢܵܐ ܒܲܠܚܘܿܕܼ ܬܸܫܡܲܥ ܘܲܬܼܗܲܝܡܸܢ ܗܵܠܹܝܢ܃ ܐܸܠܵܐ|
      block |ܐܵܦ ܕܐܲܝܠܹܝܢ ܕܟܲܕܼ ܐܝܼܬܲܝܗܘܿܢ ܚܲܟܿܝܼ̈ܡܹܐ ܒܥܵܠܡܵܐ܃ ܫܵܒܼܩ̇ܝܼܢ|
      block |ܝܑܼܕܲܥܬܼܗܘܿܢ܃ ܘܥܲܠ ܗܵܝ̇ ܚܸܟܼܡܼܵܐ ܤܵܦܩܲܬܼ ܠܟܼܠ ܡܸܤܬܲܡܟܿܝܼܢ܃|
      block |ܘܗܵܘܹ̇ܝܢ ܫܲܒܼܪ̈ܝܼܢ ܒܨܸܒܼܝܵܢܗܘܿܢ܁ ܘܗܵܝܕܹܝܢ ܝܵܠܦ̇ܝܼܢ ܚܸܟܼܡܬܼܵܐ܃ ܗܵܝ̇ ܕܠܵܐ|
      block |ܡܸܬܼܝܼܠܦܵܐ ܒܥܲܡ̈ܠܿܠ ܕܕܼܘܼܪܵܫܵܐ܁|
      block |ܘܫܲܦܝܼܪ ܐܸܡ݂ܲܪ ܐܵܦ ܚܲܟܿܝܼܡ ܒܐܲܠܵܗܵܝ̈ܵܬܐ ܛܘܼܒܼܵܢܵܐ ܫܠܝܼܚܵܐ ܟܲܕܼ|
      block |ܡܲܪܬܸܐ܃ ܕܡܲܢ ܕܤܵܒܲܪ ܕܚܲܟܝܼܡ ܗ̄ܘ̣ ܒܥܵܠܡܵܐ ܗܵܢܵܐ܃ ܢܸܗܘܸܐ ܠܹܗ|
      block |ܤܲܟܼܠܵܐ܃ ܕܢܸܗܘܸܐ ܚܲܟܝܼܡܵܐ܁ ܒܪܲܡ ܐܲܦܝܼܣ ܠܐܲܠܵܗܵܐ܃ ܕܢܸܬܸܠ ܠܵܟܼ|
      block |ܕܬܸܡܛܸܐ ܠܲܡܫܘܼܚܬܼܵܐ ܕܗܲܝܡܵܢܘܼܬܼܵܐ܁ ܐܸܢܕܹܝܢ ܠܒܼܘܼܤܵܡܵܗ̇|
      block |ܕܗܲܝܡܵܢܘܼܬܼܵܐ ܬܲܪܓܸܫ ܒܢܲܦܫܵܟܼ܃ ܠܵܐ ܥܲܡܩܵܐ ܠܝܼ ܕܐܹܡܲܪ܃ ܕܬܼܘܼܒܼ|
      block |ܠܵܐ ܗܵܘܹ̇ܐ ܡܸܕܸܡ ܕܟܼܵܠܹ̇ܐ ܠܵܗ̇ ܡ̣ܢ ܡܫܝܼܚܵܐ܁ ܘܠܵܐ ܥܲܤܩܵܐ ܠܵܗ̇|
    block
      block |ܠܡܸܫܬܿܒܼܵܝܘܼ ܒܟܼܠܥܸܕܵܢ ܡ̣ܢ ܐܲܪ̈ܥܵܢܵܝܵܬܼܵܐ܃ ܘܲܠܡܸܛܥܵܐ ܠܥܵܠܡܵܐ ܗܵܢܵܐ|
      block |ܡܚܝܼܠܵܐ܃ ܘܲܠܥܘܼܗܕܵܢܵܐ ܕܨܸܒܼ̈ܘܵܬܹܗ܁ ܚܠܵܦ ܗܵܕܹܐ܃ ܕܠܵܐ ܡܲܐܝܼܢܘܼ|
      block |ܨܲܠܵܐ܃ ܘܲܒܼܕܸܡ̈ܥܹܐ ܒܥܝܼܗ̇܃ ܘܚܲܡܝܼܡܵܐܝܼܬܼ ܐܸܬܼܚܲܢܲܢ܁ ܘܲܒܼܝܼܨܝܼܦܘܼܬܼܵܐ|
      block |ܤܲܓܝܼܐܬܼܵܐ ܐܸܬܼܟܲܫܲܦ܃ ܥܕܲܡܵܐ ܕܬܸܤܲܒܼ܁ ܕܬܼܘܼܒܼ܃ ܠܵܐ ܠܵܐܹ̇ܐ ܐܲܢ̄ܬܿ܁|
      block |ܠܗܵܕܹܐ ܕܹܝܢ ܡܸܫܬܘܸܐ ܐܲܢ̄ܬܿ܃ ܐܸܢ ܩܲܕܼܡܵܝܑܬܼ ܬܸܥܨܸܐ ܐܲܢ̄ܬܿ ܢܲܦܫܵܟܼ܃|
      block |ܠܡܸܫܕܵܐ ܨܸܦܬܼܵܟܼ ܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ܃ ܘܲܬܼܚܲܠܸܦ ܒܛܝܼܠܘܼܬܼܵܟܼ|
      block |ܒܲܒܼܛܝܼܠܘܼܬܼܵܐ ܕܝܼܠܹܗ܁ ܘܗܵܝܕܹܝܢ ܡܵܐ ܕܚܵܙܹ̇ܐ ܠܨܸܒܼܝܵܢܵܟܼ ܕܲܒܼܟܼܠܵܗ̇|
      block |ܫܲܦܝܘܼܬܼܵܐ ܕܬܲܪܥܝܼܬܼܵܐ ܗܲܝܡܸܢܬܵܝܗܝ ܠܐܲܠܵܗܵܐ ܥܲܠ ܨܸܒܼ̈ܘܵܬܼܵܟܼ܃|
      block |ܘܲܥ̣ܨܲܝܬܿ ܢܲܦܫܵܟܼ ܕܬܸܬܟܸܠ ܥܲܠ ܐܲܠܵܗܵܐ ܝܲܬܝܼܪ ܡ̣ܢ ܕܥܲܠ ܢܲܦܫܵܟܼ܃|
      block |ܗܵܕܹܝܢ ܗܵܘ̇ ܚܲܝܠܵܐ ܕܠܵܐ ܡܦܵܣ ܐܲܢ̄ܬܿ ܒܹܗ ܡܲܓܸܢ ܥܠܲܝܟܼ܃|
      block |ܕܡܲܪܓܫܵܢܵܐܝܼܬܼ ܬܸܚܲܫ ܒܚܲܝܠܵܐ ܕܐܝܼܬܼ ܠܘܵܬܼܵܟܼ܃ ܕܠܵܐ ܦܘܼܠܵܓܼܵܐ܁|
      block |ܒܗܵܢܵܐ ܚܲܝܠܵܐ ܗ̄ܘ̣ ܕܟܲܕܼ ܡܲܪܓܫܝܼܢ ܤܲܓܝܼ̈ܐܹܐ ܥܵܐܹ̇ܠܝܼܢ ܠܢܘܼܪܵܐ ܘܠܵܐ|
      block |ܕܲܚ̇ܠܝܼܢ܃ ܘܕܼܵܪܟܿܝܼܢ ܥܲܠ ܡܲܝ̈ܵܐ ܘܠܵܐ ܡܸܬܼܦܲܠܓܼܝܼܢ ܚܘܼܫܵܒܲܝ̈ܗܘܿܢ|
      block |ܕܕܲܡ ܡܸܬܿܛܲܒܿܥܝܼܢ ܒܓܼܵܘܗܘܿܢ܁ ܡܸܛܠ ܕܲܡܚܲܠܵܐ ܠܗܘܿܢ|
      block |ܗܲܝܡܵܢܘܼܬܼܵܐ ܠܪܸ̈ܓܼܫܹܝܗ̇ ܕܢܲܦܫܵܐ܃ ܘܐܲܝܟܼ ܡܲܢ ܕܲܦܝܵܤܵܐ ܡܸܕܸܡ ܠܵܐ|
      block |ܡܸܬܼܚܲܙܝܵܢܵܐ ܡܲܪܓܫܵܐ ܗ̤ܝ ܒܵܗ̇ ܕܠܵܐ ܢܸܬܼܡܚܸܠ ܚܘܼܫܵܒܼܵܐ܃ ܘܠܵܐ|
      block |ܢܚܘܼܪ ܒܚܲܙܵܬܼܵܐ ܕܨܸܒܼ̈ܘܵܬܼܵܐ ܕܚܝܼ̈ܠܵܬܼܵܐ܃ ܐܸܠܵܐ ܒܚܵܘܪܵܐ ܡܸܕܸܡ ܕܲܡܥܲܠܲܝ|
      block |ܡ̣ܢ ܪܸ̈ܓܼܫܹܐ܁ ܚܙܝܼ ܕܲܠܡܵܐ ܡܸܤܬܲܒܼܪܵܐ ܠܵܟܼ ܟܠ ܟ̱ܠܹܗ܃ ܕܗܵܝ̇|
      block |ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܒܗܵܕܹܐ ܝܑܼܕܲܥܬܼܵܐ ܕܲܢܦܸܫ ܡܸܬܼܩܲܒܿܠܵܐ܁ ܠܵܘ ܒܲܠܚܘܿܕܼ|
      block |ܕܠܵܐ ܡܸܫܟܿܚܵܐ ܕܬܸܬܼܩܲܒܲܠ ܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܐ ܒܗܵܕܹܐ ܝܑܼܕܲܥܬܼܵܐ|
      block |ܢܲܦܫܵܢܵܝܬܼܵܐ܃ ܐܸܠܵܐ ܕܐܵܦܠܵܐ ܡܲܪܓܵܫܘܼ ܢܲܪܓܫܘܼܢ ܒܵܗ̇ ܡܲܨܝܵܐ|
      block |ܕܢܸܫܬܘܘܿܢ܃ ܐܲܝܠܹܝܢ ܕܲܒܼܗܵܕܹܐ ܡܸܬܼܚܲܦܛܝܼܢ ܠܡܸܬܼܿܕܲܪܵܫܘܼ܁ ܘܐܸܢ ܐܝܼܬܼ|
    block
      block |ܡܸܢܗܘܿܢ ܕܨܵܒܹ̇ܐ ܠܡܸܬܼܩܲܪܵܒܼܘܼ ܠܗܵܝ̇ ܝܑܼܕܲܥܬܼܵܐ ܕܪܘܼܚ܃ ܥܕܲܡܵܐ|
      block |ܕܟܼܵܦܲܪ ܒܗܵܕܹܐ ܘܲܒܼܟܼܠܗܘܿܢ ܩܸܦ̈ܠܹܐ ܕܩܲܛܝܼܢܘܼܬܼܵܗ̇ ܘܲܒܼܥܘܼܪ̈ܙܵܠܹܝܗ̇܃|
      block |ܘܩܵܐܹ̇ܡ ܒܫܲܒܼܪܘܼܬܼܵܐ ܕܬܲܪܥܝܼܬܼܵܐ܃ ܐܵܦܠܵܐ ܩܲܠܝܼܠ ܕܢܸܬܼܩܲܪܲܒܼ ܠܘܵܬܼܵܗ̇|
      block |ܕܗܵܝ̇ ܡܸܫܟܲܚ܁ ܐܸܠܵܐ ܘܥܘܼܟܵܪܹ̈ܐ ܤܲܓܝܼ̈ܐܹܐ ܗܵܘܹ̇ܝܢ ܠܹܗ ܥܝܵܕܼ̈ܝܗ̇|
      block |ܘܙܵܘܥܹ̈ܝܗ̇ ܡܦܲܬ̈ܠܹܐ܃ ܥܕܲܡܵܐ ܕܲܒܼܩܲܠܝܼܠ ܩܲܠܝܼܠ ܛܵܥܹ̇ܐ ܠܗܘܿܢ܁|
      block |ܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܼܵܐ܃ ܦܫܝܼܛܬܼܵܐ ܗ̣̄ܝ܁ ܘܲܒܼܚܘܼ̈ܫܵܒܹܐ ܢܲܦܫܵܢܵܝܹ̈ܐ܃|
      block |ܠܵܐ ܡܲܙܠܓܼܵܐ܁ ܥܕܲܡܵܐ ܕܡܸܬܼܚܲܪܲܪ ܪܸܥܝܵܢܵܐ ܡ̣ܢ ܤܲܓܝܼܐܘܼܬܼ ܚܘܼ̈ܫܵܒܹܐ܃|
      block |ܘܐܵܬܹ̇ܐ ܠܲܚܕܼܵܐ ܦܫܝܼܛܘܼܬܼܵܐ ܕܕܲܟܼܝܘܼܬܼܵܐ܃ ܐܵܦܠܵܐ ܕܢܲܪܓܸܫ ܒܪ̈ܘܼܚܵܢܵܝܬܼܵܐ|
      block |ܡܸܫܟܲܚ܁ ܗܵܢܵܐ ܕܹܝܢ ܛܲܟܼܤܵܐ ܕܝܼܕܲܥܬܼܵܐ܃ ܕܢܸܪܓܲܫ ܐ̄ܢܵܫ ܒܗܵܘ̇|
      block |ܒܘܼܤܵܡܵܐ ܕܚܲܝܹ̈ܐ ܕܗܵܘ̇ ܥܵܠܡܵܐ ܡ̣ܢ ܗܵܪܟܵܐ܃ ܠܤܲܓܝܼܐܝܼܬܼ ܚܘܼ̈ܫܵܒܹܐ|
      block |ܡܲܤܠܸܐ܁ ܘܝܼܕܲܥܬܼܵܐ ܗܵܕܹܐ ܕܲܢܦܸܫ܃ ܠܒܲܪ ܡ̣ܢ ܟܢܘܼ̈ܫܝܹܐ ܕܲܤܒܼܝܼܤܘܼܬܼ|
      block |ܚܘܼ̈ܫܵܒܹܐ܃ ܕܬܸܕܲܥ ܡܸܕܸܡ ܐ̄ܚܪܹܝܢ܃ ܕܲܒܼܫܲܦܝܘܼܬܼ ܪܸܥܝܵܢܵܐ ܡܸܬܼܩܲܒܲܠ܃|
      block |ܠܵܐ ܡܸܫܟܿܚܵܐ܁ ܘܡܸܠܬܹܗ ܕܡܵܪܲܢ܃ ܠܵܐ ܡܸܬܿܕܲܓܠܵܐ܁ ܐܸܢ ܠܵܐ|
      block |ܬܸܬܼܗܲܦܟܿܘܼܢ ܘܬܸܗܘܘܿܢ ܐܲܝܟܼ ܛܠܵܝܹ̈ܐ܃ ܠܡܸܥܲܠ ܠܡܲܠܟܘܼܬܹܗ|
      block |ܕܐܲܠܵܗܵܐ܃ ܠܵܐ ܡܸܫܟܿܚܝܼܢ ܐܢ̄ܬܿܘܿܢ܁ ܘܗܵܐ܃ ܤܲܓܝܼ̈ܐܹܐ ܕܲܠܗܵܕܹܐ|
      block |ܒܘܿܪܘܼܬܼܵܐ ܠܵܐ ܡܸܬܼܡܲܛܹܝܢ܁ ܘܲܒܼܝܲܕܼ ܥ̇ܒܼܵܕܲܝ̈ܗܘܿܢ ܫܲܦܝܼܪܹ̈ܐ܃ ܢܛܝܼܪܵܐ|
      block |ܠܗܘܿܢ ܡܢܵܬܐ ܥܲܡ ܡܵܪܲܢ ܒܡܲܠܟܿܘܼܬܼܵܐ ܕܲܫܡܲܝܵܐ܁ ܐܲܝܟܼ ܡܵܐ ܕܐܵܦ|
      block |ܡ̣ܢ ܤܘܼܟܵܠܵܐ ܕܛܘܼ̈ܒܹܐ ܕܤܵܡ̣ ܡܦܲܪܫܵܐܝܼܬܼ ܒܲܤܒܲܪܬܹܗ ܡܸܬܼܝܲܕܼܥܵܐ܁|
      block |ܕܫܘܼ̈ܚܠܵܦܹܐ܃ ܥܲܡ ܦܘܼܪ̈ܫܵܢܹܐ ܤܲܓܝܼ̈ܐܹܐ ܕܕܼܘܸܝܵܪܹ̈ܐ ܐܵܘܕܲܥ̣ ܒܗܘܿܢ|
      block |ܒܛܘܼ̈ܒܹܐ܁ ܕܟܼܠܢܵܫ ܒܟܼܠ ܡܘܼ̈ܫܚܵܢ ܒܟܼܠ ܐܘܼܪܚܵܐ ܕܐܵܙܹ̇ܠ ܠܘܵܬܹܗ܃|
      block |ܦܬܼܝܼܚ ܗ̄ܘ̣ ܩܕܼܵܡܵܘܗܝ ܬܲܪܥܵܐ ܕܡܲܠܟܿܘܼܬܼ ܫܡܲܝܵܐ܁ ܐܸܠܵܐ ܗܵܝ̇|
      block |ܕܐܸܠܵܐ ܬܸܬܼܗܲܦܟܿܘܼܢ ܘܬܸܗܘܘܿܢ ܐܲܝܟܼ ܛܠܵܝܹ̈ܐ܃ ܠܗܵܕܹܐ ܕܡ̣ܢ ܗܵܪܟܵܐ|
    block
      block |ܢܲܪܓܸܫ ܐ̄ܢܵܫ ܒܗܵܘ̇ ܒܘܼܤܵܡܵܐ ܕܡܲܠܟܿܘܼܬܼܵܐ ܐܵܡܲ̈ܪ܁ ܡܲܠܟܿܘܼܬܼܵܐ|
      block |ܕܲܫܡܲܝܵܐ܃ ܬܹܐܘܿܪܝܼܵܐ ܪܘܼܚܵܢܵܝܬܼܵܐ ܐܵܡ̇ܪܝܼܢ ܕܐܝܼܬܹܝܗ̇܁ ܘܗܵܕܹܐ ܠܵܐ ܗ̄ܘ̣ܵܐ|
      block |ܒܥܲܡ̈ܠܹܐ ܕܚܘܼ̈ܫܵܒܹܐ ܡܸܫܢܲܟܼܚܵܐ܃ ܐܸܠܵܐ ܡ̣ܢ ܛܲܝܒܿܘܼܬܼܵܐ ܡܸܬܿܛܲܥܡܵܐ܁|
      block |ܘܲܥܕܲܡܵܐ ܕܡܸܬܿܕܲܟܸܐ ܐ̄ܢܵܫ܃ ܐܵܦܠܵܐ ܕܢܸܫܡܲܥ ܬܘܼܒܼ ܤܵܦܹ̇ܿܩ܁|
      block |ܡܸܛܠ ܕܡ̣ܢ ܝܘܼܠܦܵܢܵܐ܃ ܠܵܐ ܡܸܬܼܩܲܢܝܵܐ܁ ܐܸܢ ܬܸܡܛܸܐ ܕܹܝܢ|
      block |ܠܕܲܟܼܝܘܼܬܼܵܐ ܒܹܪܝ܃ ܗܵܝ̇ ܕܡܸܬܼܩܲܝܢܵܐ ܡ̣ܢ ܗܲܝܡܵܢܘܼܬܼܵܐ ܕܠܸܒܵܐ ܘܲܒܼܫܸܠܝܵܐ|
      block |ܕܡ̣ܢ ܒܢܲܝ̈ܢܵܫܵܐ܃ ܘܛܵܥܹ̇ܐ ܐܲܢ̄ܬܿ ܠܝܼܕܲܥܬܹܗ ܕܗܵܢܵܐ ܥܵܠܡܵܐ܃ ܟܲܕܼ ܠܵܐ|
      block |ܪܓܼܝܼܫ ܐܲܢ̄ܬܿ܃ ܒܓܼܵܘܵܟܼ ܡܸܫܬܲܟܼܚܵܐ ܡܸܢܫܹܠܝ܃ ܕܠܵܐ ܥܘܼܩܵܒܼܵܐ|
      block |ܕܒܼܵܬܼܪܵܗ̇܁ ܐܲܩܝܼܡ ܠܲܡ ܩܵܝܑܸܡܬܼܵܐ܃ ܘܤܘܿܟܼ ܥܠܹܝܗ̇ ܡܸܫܚܵܐ܁|
      block |ܘܬܸܫܟܲܚ܃ ܤܝܼܡܬܼܵܟܼ܃ ܒܓܼܵܘܵܟܼ܁ ܐܸܢܕܹܝܢ ܒܫܲܪ̈ܒܘܿܩܝܵܬܼܵܗ̇ ܕܝܼܕܲܥܵܬܐ|
      block |ܢܲܦܫܵܢܵܝܬܐ ܬܸܬܿܚܸܕܼ܃ ܠܵܐ ܤܲܢܝܵܐ ܠܝܼ ܕܐܹܡܲܪ܃ ܕܠܝܼܠ ܗ̄ܘ̣ ܠܵܟܼ ܡ̣ܢ|
      block |ܐܲܤܘܼܪܹ̈ܐ ܕܦܲܪܙܠܵܐ ܠܡܸܬܼܦܲܠܵܛܘܼ܃ ܐܵܘ ܡܸܢܵܗ̇ ܘܠܵܐ ܪܲܚܝܼܩ ܐܲܢ̄ܬܿ|
      block |ܒܐܲܡܝܼܢܘܼ ܡ̣ܢ ܦܲܚܹ̈ܐ ܕܛܵܥܝܘܼܬܼܵܐ܃ ܘܠܵܐ ܡ̣ܢ ܡܬܼܘܿܡ ܬܸܫܟܲܚ|
      block |ܬܸܤܲܒܼ ܦܵܪܹܗ̄ܤܝܼܵܐ ܘܬܼܘܼܟܼܠܵܢܵܐ ܕܲܠܘܵܬܼ ܡܵܪܲܢ܁ ܘܲܒܼܟܼܠܥܸܕܵܢ ܥܲܠ|
      block |ܦܘܼܡܹܗ ܕܤܲܝܦܵܐ ܪܵܕܹܐ ܐܲܢ̄ܬܿ܃ ܘܲܕܿܬܸܗܘܸܐ ܕܠܵܐ ܚܲܫܵܐ ܠܲܓܼܡܵܪ|
      block |ܠܵܐ ܡܸܫܟܲܚ ܐܲܢ̄ܬܿ܁|
      block |ܒܲܡܚܝܠܘܼܬܼܵܐ ܐܸܬܼܓܵܘܲܣ ܘܒܲܦܫܝܼܛܘܼܬܼܵܐ܃ ܕܬܸܚܸܐ ܩܕܼܵܐ ܐܲܠܵܗܵܐ|
      block |ܫܲܦܝܼܪ܃ ܘܲܕܼܠܵܐ ܨܸܦܬܼܵܐ ܬܸܗܘܸܐ܁ ܐܲܝܟܲܢܵܐ ܓܹܝܪ ܕܲܢܲܩܝܼܦ ܛܸܠܵܠܵܐ|
      block |ܠܓܼܘܼܫܡܹ̈ܐ܃ ܗܵܟܲܢܵܐ ܪ̈ܲܚܡܹܐ ܠܡܘܼܟܵܟܼܵܐ܁ ܡܵܕܹܝܢ ܐܸܢ ܒܗܵܠܹܝܢ ܨܵܒܹ̇ܐ|
      block |ܐܲܢ̄ܬܿ ܠܡܸܬܼܗܲܦܵܟܼܘܼ܃ ܠܵܐ ܬܸܬܸܠ ܟܠ ܟ̱ܠܹܗ ܐܝܼܕܵܐ ܠܚܘܼ̈ܫܵܒܹܐ|
      block |ܡܚܝܼ̈ܠܹܐ܁ ܐܸܢ ܟܠܗܘܿܢ ܢܸܟܼܝܵܢܹ̈ܐ ܘܒܼܝܼ̈ܫܵܬܼܵܐ ܘܩܹܘܲܢܕܹܝܢܘܿܣ ܚܕܝܼܪܝܼܢ|
    block
      block |ܠܲܟܼ ܘܲܡܕܲܚܠܝܼܢ ܠܵܟܼ܃ ܠܵܐ ܢܸܬܼܒܛܸܠ ܠܵܟܼ ܕܲܬܼܚܘܼܪ ܒܗܘܿܢ܃ ܐܵܘ|
      block |ܕܬܸܚܫܘܿܒܼ ܐܸܢܘܿܢ܁ ܐܸܢ ܚܕܼܵܐ ܙܒܲܢ ܗܲܝܡܸܢܬܿ ܠܐܲܠܵܗܵܐ ܕܤܵܦܹ̇ܩ|
      block |ܠܲܡܢܲܛܵܪܘܼܬܼܵܟܼ ܘܲܢܕܲܒܪܵܟܼ ܘܐܸܙܲܠܬܿ ܒܵܬܼܪܹܗ܃ ܠܵܐ ܬܘܼܒܼ ܬܹܐܨܲܦ|
      block |ܐܲܢ̄ܬܿ ܕܡܸܕܸܡ ܕܐܲܝܟܼ ܗܵܠܹܝܢ܁ ܐܸܠܵܐ ܐܸܡܲܪ ܠܢܲܦܫܵܟܼ܃ ܕܤܵܦܹ̇ܩ ܗ̄ܘ̣|
      block |ܠܟܼܠ܃ ܗܵܘ̇ ܡܲܢ ܕܐܲܓܼܥ̇ܠܹܬܼ ܠܹܗ ܢܲܦܫܝ ܚܕܼܵܐ ܙܒܲܢ܁ ܐܸܢܵܐ܃ ܠܵܐ|
      block |ܩܲܪܝܼܒܼ ܐ̄ܢܵܐ܃ ܗ̤ܘ ܝܵܕܲܥ܁|
      block |ܘܗܵܝܕܹܝܢ ܒܲܥ̇ܒܼܵܕܼܵܐ ܬܸܚܙܸܐ ܬܡܝܼ̈ܗܵܬܹܗ ܕܐܲܠܵܗܵܐ܃ ܕܐܲܝܟܲܢ ܩܲܪܝܼܒܼ|
      block |ܗ̄ܘ̣ ܒܟܼܠܙܒܼܢ ܦܘܼܪܩܵܢܹܗ ܠܕܼܵܚܠܵܘ̈ܗܝ܁ ܘܲܚܕܼܝܼܪܵܐ ܠܗܘܿܢ|
      block |ܒܛܝܼܠܘܼܬܹܗ܃ ܘܠܵܐ ܡܸܬܼܚܲܙܝܵܐ܁ ܘܠܵܘ ܡܸܛܠ ܕܲܥܲܝ̈ܢܹܐ ܕܲܦܼܓܼܪܵܐ|
      block |ܠܵܐ ܡܸܬܼܚܙܸܐ ܢܵܛܘܿܪܵܐ ܕܥܲܡܵܟܼ܃ ܬܸܬܼܦܲܠܲܓܼ ܠܵܟܼ ܥܵܠܘܗܝ ܕܐܵܦܠܵܐ|
      block |ܐܝܼܬܼܵܘܗܝ܁ ܐܝܼܬܼ ܐܸܡܲܬܼܝ ܬܘܼܒܼ܃ ܕܐܵܦ ܠܥܲܝ̈ܢܹܐ ܕܦܲܓܼܪܵܐ ܡܸܬܼܓܠܸܐ܃|
      block |ܐܲܝܟܼ ܕܲܠܫܘܼܪܵܪܵܟܼ ܕܝܼܠܵܟܼ܁ ܡܵܐ ܕܹܝܢ ܕܲܫ̣ܕܼܵܐ ܡܸܢܹܗ ܒܲܪܢܵܫܵܐ ܟ̱ܠܹܗ|
      block |ܥܘܼܕܼܪܵܢܵܐ ܡܸܬܼܚܲܙܝܵܢܵܐ ܘܤܲܒܼܪܵܐ ܐ̄ܢܵܫܵܝܵܐ܃ ܘܲܢܩܸܦ̣ ܠܐܲܠܵܗܵܐ|
      block |ܒܗܲܝܡܵܢܘܼܬܼܵܐ ܘܲܒܼܠܸܒܵܐ ܫܲܦܝܵܐ܃ ܒܲܪ ܫܵܥܬܹܗ ܢܵܩ̇ܦܵܐ ܠܹܗ ܛܲܝܒܿܘܼܬܼܵܐ܃|
      block |ܘܓܼܵܠܝܵܐ ܒܹܗ ܚܲܝܠܵܗ̇ ܒܥܘܼܕܼܪ̈ܵܢܹܐ ܡܫܲܚ̈ܠ̱ܦܹܐ܁ ܠܘܼܩܕܲܡ ܕܹܝܢ܃|
      block |ܒܗܵܠܹܝܢ ܓܲܠ̈ܝܵܬܼܵܐ ܘܲܕܼܦܲܓܼܪܵܐ ܡܚܵܘܝܵܐ ܠܹܗ ܥܘܼܕܼܪ̈ܵܢܹܝܗ̇܃|
      block |ܒܲܒܼܛܝܼܠܘܼܬܼܵܗ̇ ܕܲܥܠܵܘܗܝ܁ ܐܲܝܟܼ ܡܲܢ ܕܲܒܼܗܵܠܹܝܢ܃ ܝܲܬܝܼܪ ܡܨܸܐ|
      block |ܕܢܲܪܓܸܿܫ ܒܚܲܝܠܵܐ ܕܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܥܠܵܘܗܝ܁|
      block |ܕܲܒܼܤܘܼܟܵܠܵܐ ܕܐܲܝܠܹܝܢ ܕܓܲܠ̈ܝܵܢ܃ ܢܸܫܬܲܪܲܪ ܒܐܲܝܠܹܝܢ ܕܟܲܤ̈ܝܵܢ܃ ܐܲܝܟܼ|
      block |ܕܙܵܕܩ ܠܫܲܒܼܪܘܼܬܼ ܬܲܪܥܝܼܬܹܗ ܘܠܵܐ ܦܲܓܝܼܚܘܼܬܹܗ܁ ܕܐܲܝܟܼ ܐܲܝܟܲܢ|
      block |ܗܵܢܵܘ ܕܹܝܢ ܐܲܝܟܼ ܐ̄ܢܵܫ ܢܹܐܡܲܪ܃ ܕܡܸܬܿܛܲܝܲܒܼ ܠܹܗ ܤܘܼܢܩܵܢܹܗ ܕܠܵܐ|
      block |ܥܲܡܠܵܐ܃ ܟܲܕܼ ܠܵܐ ܝܵܨܹ̇ܦ܁ ܘܡܲܥܒܿܪܵܐ ܡܸܢܹܗ ܓܸܕܼܫܹ̈ܐ ܤܲܓܝܼ̈ܐܹܐ|
    block
      block |ܕܐܸܬܼܩܲܪܲܒܼܘ ܠܘܵܬܹܗ ܟܡܵܐ ܙܲܒܼ̈ܢܝܼܢ܃ ܕܲܡܠܹܝܢ ܩܹܘܲܢܕܹܝܢܘܿܣ܁ ܘܟܲܕܼ|
      block |ܗܘ̤ ܠܵܐ ܒܛܝܼܠ ܠܹܗ ܒܲܕܼܠܵܐ ܪܓܼܝܼܫ܃ ܕܵܚ̇ܩܵܐ ܡܸܢܹܗ ܛܲܝܒܿܘܼܬܼܵܐ|
      block |ܒܕܼܘܼܡܵܪܵܐ ܪܲܒܵܐ܃ ܥܲܡ ܫܲܪܟܵܐ ܕܡܸܕܸܡ ܡܸܕܸܡ ܕܡܸܢܫܹܠܝ ܥܵܪܹܨ ܟܲܕܼ|
      block |ܠܵܐ ܪܥܸܐ܃ ܕܲܟܼܡܵܐ ܙܲܒܼ̈ܢܝܼܢ ܚܘܼܒܵܠܵܐ ܕܢܦܫܵܐ܃ ܘܡܸܢܗܘܿܢ ܕܦܲܓܼܪܵܐ|
      block |ܡܲܨܝܵܐ ܕܢܸܗܘܸܐ܁ ܘܢܵܛ̇ܪܵܐ ܠܹܗ ܡܸܢܗܘܿܢ܃ ܐܲܝܟܼ ܡܪܲܒܿܝܵܢܝܼܬܼܵܐ|
      block |ܕܡܲܛܠܠܵܐ ܘܦܵܪܤܵܐ ܟܸܢܦܹ̈ܿܝܗ̇ ܥܲܠ ܒܢܹ̈ܝܗ̇܃ ܕܠܵܐ ܢܸܬܸܩܲܪܲܒܼ|
      block |ܠܗܘܿܢ ܢܸܟܼܝܵܢܵܐ܁ ܘܒܹܗ ܒܥܸܕܵܢܵܐ ܥܵܒܼ̇ܕܵܐ ܠܹܗ܃ ܕܢܲܪܓܸܫ ܒܐܲܝܠܹܝܢ|
      block |ܕܲܗܘ̤ܵܝ̈܁ ܟܲܕܼ ܡܚܵܘܝܵܐ ܠܹܗ ܥܸܠܲܬܼ ܐܲܒܼܕܵܢܹܗ܃ ܒܥܲܝ̈ܢܹܐ ܕܦܲܓܼܪܵܐ܁|
      block |ܘܲܠܥܘܼܕܼܪܵܢܹܗ ܕܐܲܠܵܗܵܐ ܕܲܒܼܗܘܿܢ ܒܤܘܼܥܪܵܢܹܐ܃ ܕܢܝܼܚܵܐܝܼܬܼ܁|
      block |ܘܲܠܛܘܼܠܵܩܵܐ ܕܚܲܝܵܘ̈ܗܝ ܕܲܩܪܸܒܼ ܗ̄ܘ̣ܵܐ܃ ܘܦܲܨܲܝܹܗ ܐܲܠܵܗܵܐ܁ ܗܵܟܲܢܵܐ|
      block |ܘܲܡܕܲܪܫܵܐ ܠܹܗ܃ ܐܵܦ ܒܟܲܤ̈ܝܵܬܼܵܐ܁ ܘܦܵܬܼܚܵܐ ܩܕܼܵܡܵܘܗܝ ܟܡܹܐܢܹ̈ܐ|
      block |ܕܡܲܚܫ̈ܒܼܵܬܼܵܐ܃ ܘܲܕܼܚܘܼ̈ܫܵܒܹܐ ܥܲܤ̈ܩܲܝ ܠܡܸܬܿܕܲܪܟܵܢܘܼܬܼܵܐ܁ ܕܲܦܫܝܼܩܵܐܝܼܬܼ|
      block |ܢܸܬܿܕܪܸܟܼ ܠܹܗ ܤܘܼܟܵܠܗܘܿܢ܃ ܘܢܲܩܝܼܦܘܼܬܼܗܘܿܢ ܕܠܲܚ̈ܕܵܕܹܐ|
      block |ܘܡܲܛܥܝܵܢܘܼܬܼܗܘܿܢ܁ ܘܐܲܝܢܵܐ ܠܐܲܝܢܵܐ ܢܲܩܝܼܦ܃ ܘܐܲܝܟܲܢ ܡܸܬܼܝܲܠܕܝܼܢ ܚܲܕܼ|
      block |ܡ̣ܢ ܚܲܕܼ ܘܡܵܘܒܿܕܼܝܼܡ ܠܢܲܦܫܵܐ܁ ܘܲܡܦܲܪܤܝܵܐ ܩܕܼܵܡܵܘܗܝ ܟ̱ܠܹܗ|
      block |ܟܡܹܐܢܗܘܿܢ ܕܫܹ̈ܐܕܹܐ܃ ܘܬܲܚܦܝܼܬܼܵܐ ܕܚܘܼܫܵܒܼܵܝ̈ܗܘܿܢ܃ ܘܡܵܢܵܐ ܢܲܩܝܼܦ|
      block |ܠܟܼܠܚܲܕܼ ܡ̣ܢ ܗܵܠܹܝܢ܁ ܘܤܵܝ̇ܡܵܐ ܒܹܗ ܤܘܼܟܵܠܵܐ܃ ܕܢܸܬܼܒܲܝܲܢ ܒܡܸܕܸܡ|
      block |ܕܗܵܘܹ̇ܐ܁ ܘܕܼܵܢܲܚ ܒܓܼܵܘ ܦܫܝܼܛܘܼܬܹܗ ܢܘܼܗܪܵܐ ܟܲܤܝܵܐ ܠܡܲܪܓܵܫܘܼ|
      block |ܒܟܼܠܡܸܕܸܡ܃ ܘܲܒܼܚܲܝܠܵܐ ܕܙܵܘ̈ܥܲܝ ܚܘܼ̈ܫܵܒܹܐ ܩܲܛܝܼ̈ܢܹܐ܁ ܘܲܡܚܵܘܝܵܐ ܠܹܗ܃|
      block |ܐܲܝܟܼ ܕܲܒܼܨܸܒܼܥܵܐ܁ ܘܕܸܐܠܘܼ ܗܵܕܹܐ ܠܵܐ ܝܑܼܕܲܥ̣܃ ܕܡܵܢܵܐ ܥܬܼܝܼܕܼ ܗ̄ܘ̣ܵܐ|
      block |ܠܡܸܓܼܕܫܹܗ܃ ܘܗܵܝܕܹܝܢ ܡܸܬܼܝܲܠܕܝܼܢ ܠܹܗ ܡ̣ܢ ܗܵܪܟܵܐ܃ ܕܟܼܠܡܸܕܸܡ|
      block |ܕܲܙܥܘܿܪ ܘܲܕܼܪܲܒܿ܃ ܒܲܨܠܘܿܬܼܵܐ ܢܸܒܼܥܸܐ ܡ̣ܢ ܡܕܲܒܿܪܵܢܹܗ܁|
    block
      block |ܘܡܵܐ ܕܲܒܼܟܼܠܗܹܝܢ ܗܵܠܹܝܢ ܫܲܪܲܪܬܵܗ̇ ܛܲܝܒܿܘܼܬܼܵܐ ܠܬܲܪܥܝܼܬܹܗ|
      block |ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܗܵܝܕܹܝܢ ܡܸܟܹܝܠ ܡܫܲܪܝܵܐ ܡܲܥܠܵܐ ܠܹܗ|
      block |ܠܢܸܤܝ̈ܘܿܢܹܐ ܒܩܲܠܝܼܠ ܩܲܠܝܼܠ܁ ܘܫܵܒܼܩܵܐ ܕܢܸܫܬܲܡܪܘܼܢ ܥܠܵܘܗܝ܃|
      block |ܢܸܤܝ̈ܘܿܢܹܐ ܐܲܝܠܹܝܢ ܕܤܵܦ̇ܩܵܐ ܡܫܘܼܚܬܹܗ ܠܡܸܛܥܲܢ ܥܘܼܤܵܩܗܘܿܢ܁|
      block |ܘܒܹܗ ܒܢܸܤܝܘܿܢܵܐ ܡܩܲܪܒܼܵܐ ܠܹܗ ܥܘܼܕܼܪܵܢܵܗ̇ ܡܲܪܓܫܵܢܵܐܝܼܬܼ܃ ܐܲܝܟܼ|
      block |ܕܢܸܬܼܠܲܒܲܒܼ܁ ܥܕܲܡܵܐ ܕܒܼܐܝܼܕܼܵܐ ܒܐܝܼܕܼܵܐ ܢܸܬܼܢܲܦܲܩ ܘܢܸܩܢܸܐ ܚܸܟܼܡܬܼܵܐ܃|
      block |ܘܢܲܩܠܹܐ ܥܲܠ ܒܥܸܠܕܒܼܵܒܼܵܘ̈ܗܝ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁ ܠܵܐ|
      block |ܓܹܝܪ ܡܲܨܝܵܐ ܕܒܸܠܥܵܕܼ ܗܵܠܹܝܢ ܢܸܬܼܚܲܟܲܡ ܒܲܪܢܵܫܵܐ ܒܲܩܪ̈ܵܒܹܐ ܪ̈ܘܼܚܵܢܹܐ܃|
      block |ܘܢܸܕܲܥ ܠܲܡܕܲܒܿܪܵܢܹܗ ܘܢܲܪܓܸܫ ܒܐܲܠܵܗܹܗ܃ ܘܢܸܫܬܲܪܲܪ ܒܗܲܝܡܵܢܘܼܬܹܗ|
      block |ܟܲܤܝܵܐܝܼܬܼ܃ ܒܚܲܝܠܵܐ ܡ̣ܢ ܢܸܤܝܵܢܵܐ ܕܒܲܩܢܘܿܡܹܗ ܩܲܒܸܠ̣܁ ܘܟܼܠ|
      block |ܐܸܡܲܬܼܝ ܕܚܵܙ̇ܝܵܐ ܠܹܗ ܕܫܲܪܝܼ ܡܸܬܿܬܿܙܝܼܥ ܒܹܗ ܚܘܼܫܵܒܼܵܐ ܕܡܲܤܒܿܪܵܢܘܼܬܼܵܐ|
      block |ܩܲܠܝܼܠ܃ ܘܫܲܪܝܼ ܡܸܬܼܪܲܥܸܐ ܪܵܘܪ̈ܒܼܵܬܼܵܐ ܥܲܠ ܢܲܦܫܹܗ܃ ܫܵܒܼܩܵܐ ܠܗܘܿܢ|
      block |ܠܢܸܤܝ̈ܘܿܢܹܐ ܕܢܸܬܼܚܲܝܨܘܼܢ ܘܢܸܬܼܥܲܫܢܘܼܢ ܥܠܵܘܗܝ ܕܢܸܕܲܥ|
      block |ܡܚܝܼܠܘܼܬܹܗ܁ ܘܢܸܥܪܘܿܩ܃ ܘܢܸܬܿܛܦܸܣ ܠܐܲܠܵܗܵܐ ܒܡܲܟܼܝܼܘܼܬܼܵܐ܁|
      block |ܘܲܒܼܗܵܠܹܝܢ ܐܵܬܹ̇ܐ ܒܲܪܢܵܫܵܐ ܠܲܡܫܘܼܚܬܼܵܐ ܕܓܲܒܼܪܵܐ ܓܡܝܼܪܵܐ܃ ܒܗܲܝܡܵܢܘܼܬܼܵܐ|
      block |ܘܤܲܒܼܪܵܐ ܕܲܒܼܪܹܗ ܕܐܲܠܵܗܵܐ܃ ܘܡܸܬܼܥܲܠܸܐ ܠܘܵܬܹܗ ܒܚܘܼܒܵܐ܁|
      block |ܬܡܝܼܗܵܐܝܼܬܼ ܓܹܝܪ ܡܸܬܼܝܼܕܲܥ ܥܘܼܕܼܪܵܢܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ܃|
      block |ܐܸܡܲܬܼܝ ܕܲܒܼܨܸܒܼ̈ܘܵܬܼܵܐ ܕܡܲܠ̈ܝܵܢ ܦܤܵܩ ܤܲܒܼܪܵܐ ܡܸܬܼܡܲܨܲܥ܃ ܘܬܲܡܵܢ|
      block |ܡܚܵܘܸܐ ܐܲܠܵܗܵܐ ܚܲܝܠܹܗ ܒܦܘܼܪܩܵܢܵܐ ܕܡܸܢܗܹܝܢ܁ ܠܵܐ ܡܸܡܬܼܘܿܡ ܝܑܼܠܸܦ̣|
      block |ܐ̄ܢܵܫ ܠܚܲܝܠܵܐ ܐܲܠܵܗܵܝܵܐ ܒܲܢܝܵܚܵܐ ܘܲܪܘܲܚܬܼܵܐ܃ ܘܐܵܦܠܵܐ ܡܸܡܬܘܿܡ ܚܵܘܝܼ|
      block |ܤܵܥܘܿܪܘܼܬܹܗ ܡܲܪܓܫܵܢܵܐܝܼܬܼ܃ ܐܸܠܵܐ ܒܐܲܬܼܪܵܐ ܫܲܠܝܵܐ ܘܲܒܼܡܲܕܼܒܹܪܵܐ܃|
      block |ܘܲܒܼܕܼܘܼ̈ܟܿܝܬܼܵܐ ܕܲܚܤܝܼ̈ܟܵܢ ܡ̣ܢ ܥܸܢܝܵܢܹ̈ܐ ܘܲܫܓܼܘܼܫܝܵܐ ܕܥܘܼܡܪܵܐ ܕܲܒܼܢܲܝ̈ܢܵܫܵܐ܁|
    block
      block |ܠܵܐ ܬܸܬܿܕܲܡܲܪ ܐܸܢܗ̤ܘ ܕܟܲܕܼ ܫܲܪܝܼܬܿ ܒܲܡܝܲܬܿܪܘܼܬܼܵܐ܃ ܢܵܒܼܥ̇ܝܼܢ|
      block |ܥܠܲܝܟ ܐܘܼ̈ܠܨܵܢܹܐ ܥܲܤ̈ܩܹܐ ܡ̣ܢ ܟܠܕܘܼܟ܁ ܒܕܼܵܐܦܠܵܐ ܡܝܲܬܿܪܘܼܬܼܵܐ|
      block |ܡܸܬܼܚܲܫܒܵܐ ܗܵܝ̇܃ ܐܲܝܕܵܐ ܕܠܵܐ ܢܲܩܝܼܦܵܐ ܥܲܤܩܘܼܬܼܵܐ ܘܥܲܡ̈ܠܹܐ|
      block |ܠܦܘܼܠܚܵܢܵܗ̇܁ ܗ̤ܝ ܓܹܝܪ ܡܝܲܬܿܪܘܼܬܼܵܐ܃ ܡܸܢܵܗ̇ ܕܗܵܕܹܐ ܐܸܫܬܲܡܗܲܬ̤܃|
      block |ܐܵܡܲ݁ܪ ܩܲܕܝܼܫܵܐ ܐܹܘܲܓܼܪܝܪܣ܁ ܡܥܵܕܼܵܐ ܗ̣̄ܝ ܠܲܡ ܗܵܕܹܐ ܚܐܝܼܨܘܼܬܼܵܐ܃|
      block |ܕܤܵܡ̈ܟܵܢ ܥܠܹܝܗ̇ ܥܲܤ̈ܩܵܬܼܵܐ܁ ܘܗܵܝ̇ ܕܡܸܤܬܲܠܝܵܐ ܠܵܗ̇ ܠܲܡ ܗ̤ܝ|
      block |ܡܝܲܬܿܪܘܼܬܼܵܐ܃ ܐܸܡܲܬܼܝ ܕܥܲܡ ܢܝܵܚܹ̈ܐ ܟܕܝܼܢܵܐ܃ ܐܵܡܲ݁ܪ ܛܘܼܒܼܵܢܵܐ|
      block |ܡܲܪܩܘܿܣ ܝܑܼܚܝܼܕܼܵܝܵܐ܁ ܟܠ ܡܝܲܬܪܘܼܬܼܵܐ ܕܐܝܼܬܼ܃ ܙܩܝܼܦܵܐ ܡܸܫܬܲܡܗܵܐ܁|
      block |ܒܗܵܝ܃ ܕܲܠܦܘܼܩܕܵܢܵܐ ܕܪܘܼܚܵܐ ܓܵܡ̇ܪܵܐ܁ ܡܸܛܠ ܕܟܼܠܗܘܿܢ ܐܲܝܠܹܝܢ|
      block |ܕܨܵܒܹ̇ܿܝܢ ܒܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܡܫܝܼܚܵܐ܃ ܡܸܬܼܐܲܠܨܝܼܢ܁ ܡܲܢ|
      block |ܠܲܡ ܕܨܵܒܹ̇ܐ ܕܢܹܐܬܸܐ ܒܵܬܲܪܝ܃ ܢܸܟܼܦܘܿܪ ܒܢܲܦܫܹܗ܃ ܘܢܸܫܩܘܿܠ|
      block |ܙܩܝܼܦܹܗ܃ ܘܢܹܐܬܸܐ ܒܵܬܲܪܝ܁ ܡܲܢ ܕܨܵܒܹ̇ܐ ܕܢܲܚܸܐ ܢܲܦܫܹܗ ܒܲܢܝܵܚܵܐ܃|
      block |ܢܵܘܒܿܕܝܼܗ̇܁ ܘܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ܃ ܢܸܫܟܿܚܝܼܗ̇܁ ܥܲܠܗܵܕܹܐ|
      block |ܩܲܕܹܡ ܤܵܡܹܗ ܡܵܪܲܢ ܩܕܼܵܡܲܝܟ ܙܩܝܼܦܵܐ܃ ܕܡܵܘܬܵܐ ܬܸܦܤܘܿܩ ܥܲܠ|
      block |ܢܲܦܫܵܟܼ܃ ܘܗܵܝܕܹܝܢ ܬܫܲܡܲܪ ܢܲܦܫܵܟܼ ܠܡܹܐܙܲܠ ܒܵܬܼܪܹܗ܁ ܠܲܝܬܿ|
      block |ܕܚܲܝܠܬܼܵܢ ܐܲܝܟܼ ܦܤܵܩ ܤܲܒܼܪܵܐ܁ ܗܵܢܵܐ܃ ܠܵܐ ܝܵܕܲܥ̇ ܕܲܢܚܝܼܒܼ ܡ̣ܢ|
      block |ܡܸܕܸܡ܁ ܐܸܢ ܒܲܕܼܝܲܡܝܼܢܵܐ܃ ܘܒܲܕܼܤܸܡܵܠܵܐ܁ ܐܸܡܲܬܼܝ ܕܲܦܤܲܩ̣ ܓܲܒܼܪܵܐ|
      block |ܒܪܸܥܝܵܢܹܗ ܤܲܒܼܪܵܐ ܕܡ̣ܢ ܚܲܝܵܘ̈ܗܝ܃ ܠܲܝܬܿ ܕܲܠܒܼܝܼܒܼ ܡܸܢܹܗ܃ ܘܠܲܝܬܼ|
      block |ܒܥܸܠܕܒܼܵܒܼܵܐ ܕܡܸܫܟܲܚ ܐܵܪܲܥ̇ ܠܹܗ܃ ܘܠܲܝܬܼ ܐܘܼܠܨܵܢܵܐ ܕܛܸܒܹܿܗ|
      block |ܡܲܡܚܸܠ ܠܬܲܪܥܝܼܬܹܗ܁ ܡܸܛܠ ܕܟܼܠ ܐܘܼܠܨܵܢܵܐ ܕܐܝܼܬܼ܃ ܠܬܲܚܬܿ|
      block |ܡ̣ܢ ܡܵܘܬܵܐ ܗ̄ܘ̣܁ ܘܗ̤ܘ ܠܡܵܘܬܵܐ ܦܤܲܩ̣ ܥܲܠ ܢܲܦܫܹܗ|
      block |ܠܲܡܩܲܒܵܠܘܼ܁ ܐܸܢ ܒܟܼܠܕܘܼܟ ܘܲܒܼܟܼܠ ܤܘܼܥܪܵܢ ܘܲܒܼܟܼܠܙܒܲܢ|
    block
      block |ܒܟܼܠܡܸܕܸܡ ܕܲܥܬܼܝܼܕܼ ܐܲܢ̄ܬܿ ܠܡܸܤܥܲܪ܃ ܬܤܝܼܡ ܠܵܗ̇ ܠܬܲܪܥܝܼܬܼܵܟܼ|
      block |ܚܵܘܪܵܐ ܠܥܲܡܠܵܐ ܘܠܲܫܚܝܼܩܘܼܬܼܵܐ܃ ܠܵܘ ܒܲܠܚܘܿܕܼ ܠܒܼܝܼܒܼܵܐ ܘܠܵܐ|
      block |ܡܲܐܝܼܢܵܐ ܬܸܫܬܿܟܲܚ ܒܟܼܠܙܒܲܢ܃ ܠܡܸܤܥܵܐ ܥܲܠ ܟܠ ܥܲܤܩܘܼܬܼܵܐ|
      block |ܕܡܸܤܬܲܒܼܪܵܐ܃ ܘܲܒܼܚܲܝܠܬܼܵܢܘܼܬܼܵܐ ܕܚܘܼܸܫܵܒܲܝ̈ܟ ܥܵܪܩܵܐ ܡܸܢܵܟܼ ܬܲܪܥܝܼܬܼܵܐ|
      block |ܕܲܚܘܼܠܬܼܵܝܼܬܼܵܐ܃ ܕܲܡܥܵܕܼܵܐ ܠܡܸܬܼܝܼܠܵܕܼܘܼ ܒܐ̄ܢܵܫ ܡ̣ܢ ܗܵܝ̇ ܕܠܲܢܝܵܚܵܐ|
      block |ܚܵܝ̇ܪܝܼܢ ܚܘܼ̈ܫܵܒܹܐ܃ ܐܸܠܵܐ ܘܟܼܠܗܹܝܢ ܩܲܫ̈ܝܵܬܼܵܐ ܘܥܲܤ̈ܩܵܬܼܵܐ ܕܦܵܓܼ̈ܥܵܢ ܒܵܟܼ܃|
      block |ܦܫܝܼ̈ܩܵܬܼܵܐ ܘܲܕܼܠܵܝܼ̈ܠܵܬܼܵܐ ܠܵܟܼ ܢܸܬܼܚܲܙ̈ܝܵܢ܁|
      block |ܘܲܟܼܡܵܐ ܙܲܒܼ̈ܢܝܼܢ܃ ܕܲܠܩܘܼܒܼܠܵܐ ܡܸܢܼܟܲܝܢܵܐ ܨܒܼܘܼܬܼܵܟܼ܃ ܒܗܵܘ̇ ܡܵܐ|
      block |ܕܡܸܤܬܲܟܸܐ܃ ܒܕܼܵܐܦܠܵܐ ܛܵܟܼ ܥܵܪ̈ܨܵܢ ܠܘܵܬܼܵܟܼ܁ ܡܦܵܣ ܐܲܢ̄ܬܿ ܗ̄ܘ̣|
      block |ܓܹܝܪ ܕܤܘܼܟܵܝܵܐ ܕܠܲܢܝܵܚܵܐ܃ ܡ̣ܢ ܥܘܼܕܼܪ̈ܵܢܹܐ ܪܵܘܪ̈ܒܹܐ܃ ܘܡ̣ܢ ܛܵܒܼܬܼܵܐ|
      block |ܡܝܲܬܲܪܬܵܐ ܚܵܤܹ̇ܟܼ ܒܟܼܠܙܒܲܢ ܠܲܒܼܢܲܝ̈ܢܵܫܵܐ܁ ܕܐܵܦܠܵܐ ܐܲܝܠܹܝܢ ܕܲܒܼܥܵܠܡܵܐ|
      block |ܐܸܢܘܿܢ ܗܵܢܵܐ ܒܗܘܼܦܵܟܲܝ̈ܗܘܿܢ ܕܒܲܒܼܤܲܪ ܡܵܛܹ̇ܝܢ ܠܫܘܼܡܠܵܝܵܐ|
      block |ܕܨܸܒܼܝܵܢܗܘܿܢ܃ ܐܸܠܵܐ ܐܸܢ ܥܲܤ̈ܩܵܬܼܵܐ ܦܵܤ̇ܩܝܼܢ ܒܪܸܥܝܵܢܗܘܿܢ ܠܲܡܤܲܝܒܵܪܘܼ܁|
      block |ܘܲܒܼܗܵܝ̇ ܕܢܸܤܝܵܢܵܐ ܐܝܼܬܼܵܘܗܝ ܤܵܗܕܵܐ ܥܲܠ ܗܵܠܹܝܢ܃ ܠܲܝܬܿ ܤܘܼܢܩܵܢܵܐ|
      block |ܥܲܠ ܦܝܵܤܵܐ ܕܡܸܠܹ̈ܐ܁ ܕܲܒܼܟܼܠܕܵܪ ܕܲܩܕܼܵܡܲܝܢ ܘܲܥܕܲܡܵܐ ܠܝܵܘܡܵܢ܃|
      block |ܠܲܝܬܿ ܡܸܕܸܡ ܐ̄ܚܪܹܝܢ ܕܡܸܛܠܵܬܹܗ ܡܵܘܚܠܝܼܢ ܒܢܲܝ̈ܢܵܫܵܐ ܥܲܠ ܙܵܟܼ̈ܘܵܬܼܵܐ|
      block |ܘܲܡܦܝܼܫܝܼܢ ܡ̣ܢ ܤܘܼܥܪ̈ܵܢܹܐ ܡܝܲܬܿܪܹ̈ܐ܃ ܘܐܲܝܟܼ ܕܒܲܚܕܼܵܐ ܙܒܲܢ ܠܡܹܐܡܲܪ܃|
      block |ܕܒܼܵܤܹ̇ܝܢ ܡ̣ܢ ܡܲܥܲܠܬܼܵܐ ܕܲܠܡܲܠܟܿܘܼܬܼܵܐ܃ ܐܸܠܵܐ ܐܸܢ ܤܘܼܟܵܝܵܐ ܕܲܢܝܵܚܵܐ|
      block |ܙܥܘܿܪܵܐ ܕܩܲܪܝܼܒܼ܁ ܘܠܵܘ ܒܲܠܚܘܿܕܼ ܗܵܕܹܐ܃ ܐܸܠܵܐ ܘܙܲܒܼ̈ܢܝܼܢ ܤܲܓܝܼ̈ܐܵܢ|
      block |ܗ̤ܘ ܗܵܢܵܐ ܚܵܘܪܵܐ܃ ܓܸܕܼܫܹ̈ܐ ܥܲܤ̈ܩܹܐ ܘܢܸܤܝ̈ܘܿܢܹܐ ܩܫܲܝܵ̈ܐ ܡܥܲܬܸܕܼ|
      block |ܠܟܼܠܢܵܫ܃ ܕܲܠܘܵܬܹܗ ܤܝܼܡ ܢܝܼܫܵܐ ܕܬܲܪܥܝܼܬܹܗ܃ ܘܲܠܘܲܥܕܹܗ ܪܵܕܹܝܢ|
      block |ܚܘܼܫܵܒܼܵܘ̈ܗܝ܁ ܒܗܵܝ̇ ܕܲܡܕܲܒܪܵܢܹܗ܃ ܨܒܼܝܵܢܵܐ ܗ̄ܘ̣ ܕܪܸܓܿܬܼܵܐ܁ ܡܲܢ̣ܘܼ|
    block
      block |ܕܠܵܐ ܝܵܕܲܥ̇ ܕܐܵܦ ܦܵܪ̈ܲܚܬܼܵܐ܃ ܒܚܵܘܪܵܐ ܕܲܢܝܵܚܵܐ ܩܵܪܒܵܐ ܠܘܵܬܼ ܦܲܚܵܐ܁|
      block |ܕܲܠܡܵܐ ܘܐܵܦ ܡ̣ܢ ܦܵܪܲܚܬܼܵܐ܃ ܤܲܓܝܼ ܒܨܝܼܪܵܐ ܝܑܼܕܲܥܬܼܵܐ ܕܝܼܠܲܢ ܐܲܝܟܼ|
      block |ܕܡ̣ܢ ܦܸܚܡܵܐ܃ ܒܛܲܫ̈ܝܵܬܼܵܐ ܘܓܸܕܼܫܹ̈ܐ ܕܲܡܚܲܦܹܝܢ ܒܨܸܒܼ̈ܘܵܬܼܵܐ ܘܤܘܼܥܪ̈ܵܢܹܐ|
      block |ܘܐܲܬܼܪ̈ܵܘܵܬܼܵܐ ܘܲܒܼܡܸܕܸܡ ܡܸܕܸܡ܁ ܕܐܵܦ ܤܵܛܵܢܵܐ ܡ̣ܢ ܒܪܵܫܝܼܬܼ ܒܫܘܼܘܕܵܝܵܐ܃|
      block |ܘܬܲܪܥܝܼܬܼܵܐ ܕܲܢܝܵܚܹ̈ܐ ܗ̄ܘ̣ ܨܵܐܹ̇ܕܼ ܠܲܢ܁ ܐܸܠܵܐ ܡܸܛܠ ܕܬܲܪܥܝܼܬܼܵܐ ܥܲܠ|
      block |ܫܲܪܒܵܐ ܕܪܸܓܿܬܼܵܐ ܪܸܗܛܲܬ̤ ܠܵܗ̇ ܒܡܸܠܬܼܵܐ܃ ܫ̇ܓܹܝܬܼ ܠܝܼ ܡ̣ܢ ܢܝܼܫܵܐ|
      block |ܕܡ̣ܢ ܠܥܸܠ ܤܵܡܹ̇ܬܼ ܒܡܸܠܲܬܼܝ܁ ܕܲܒܼܟܼܠܙܒܲܢ ܚܵܘܪܵܐ ܕܐܘܼ̈ܠܨܵܢܹܐ|
      block |ܢܤܝܼܡ ܠܬܲܪܥܝܼܬܼܵܐ ܒܟܼܠܡܵܐ ܕܨܵܒܹ̇ܝܢܲܢ ܕܲܢܫܲܪܸܐ ܒܐܘܼܪܚܵܐ ܕܒܹܝܬܼ|
      block |ܡܵܪܲܢ܃ ܕܚܲܪܬܼܵܐ ܕܡܲܦܩܵܢܵܗ̇ ܟܲܫܝܼܪܵܐܝܼܬܼ ܬܸܤܡܟܲܟܼ ܠܪܹܫ܁|
      block |ܟܡܵܐ ܙܲܒܼ̈ܢܝܼܢ ܡܫܲܐܸܠ ܐ̄ܢܵܫ ܐܲܡܲܬܼܝ ܕܨܵܒܹ̇ܐ ܕܲܢܫܲܪܸܐ ܒܤܘܼܥܪܵܢܵܐ|
      block |ܡܸܕܸܡ ܕܡܸܛܠ ܡܵܪܲܢ܃ ܕܐܸܢ ܐܝܼܬܼ ܠܲܡ ܟܲܝ ܢܝܵܚܵܐ ܒܲܨܒܼܘܼܬܼܵܐ܃|
      block |ܐܸܢ ܡܸܫܟܿܚܵܐ ܕܠܵܐ ܥܲܡܠܵܐ ܠܡܸܪܕܵܐ ܒܵܗ̇ ܦܫܝܼܩܵܐܝܼܬܼ܃ ܐܵܘ ܕܲܠܡܵܐ|
      block |ܐܝܼܬܼ ܒܵܗ̇ ܡܸܕܸܡ ܕܲܠܦܲܓܼܪܵܐ ܐܵܠܹ̇ܨ܁ ܠܵܐ ܗܵܐ ܠܥܸܠ ܘܲܠܬܲܚܬܿ ܫܡܵܐ|
      block |ܕܲܢܝܵܚܹ̈ܐ ܡܵܢܵܐ ܐܵܡܲ̈ܪ ܐܲܢ̄ܬܿ܃ ܐܘܿ ܓܲܒܼܪܵܐ ܠܲܫܡܲܝܵܐ ܨܵܒܹ̇ܐ ܐܲܢ̄ܬܿ|
      block |ܠܡܸܤܲܩ܃ ܘܲܠܗܵܝ̇ ܡܲܠܟܘܼܬܼܵܐ ܕܬܲܡܵܢ ܠܡܸܤܲܒܼ܃ ܘܲܠܫܵܘܬܵܦܘܼܬܼܵܐ|
      block |ܕܥܲܡ ܐܲܠܵܗܵܐ ܘܠܲܢܝܵܚܹ̈ܐ ܪ̈ܘܼܚܵܢܹܐ܃ ܘܲܠܗܵܝ̇ ܛܘܼܒܼܬܼܵܢܘܼܬܼܵܐ|
      block |ܘܲܠܚܘܼܠܛܵܢܵܐ ܕܥܲܡ ܡܲܠܲܐܟܹ̈ܐ ܘܲܠܝܲܚܹ̈ܐ ܕܠܵܐ ܡܵܝ̇ܬܝܼܢ܃ ܘܲܡܫܲܐܸܠ|
      block |ܐܲܢ̄ܬܿ ܕܐܸܢ ܐܝܼܬܼ ܒܵܗ̇ ܥܲܡܠܵܐ ܒܐܘܼܪܚܵܐ ܗܵܕܹܐ ܐܹܝܘ ܠܬܸܕܼܡܘܼܪܬܵܐ܃|
      block |ܕܲܐܲܝܠܹܝܢ ܕܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ ܘܲܠܥܘܼܬܼܪܵܐ ܕܡܸܬܼܚܲܒܲܠ|
      block |ܘܲܠܫܘܼܠܛܵܢܵܐ ܕܡܸܫܬܿܪܸܐ ܡܸܬܼܪܲܓܼܪܓܼܝܼܢ܁ ܥܲܠ ܓܲܠܠܹ̈ܐ ܥܲܤ̈ܩܹܐ|
      block |ܕܝܲܡܵܐ܃ ܦܵܤ̇ܥܝܼܢ܁ ܘܠܐܘܼܪ̈ܚܵܬܼܵܐ ܕܚܝܼ̈ܠܵܬܼܵܐ܃ ܕܵܝ̇ܫܝܼܢ܁ ܘܡܲܪܕܝܼܬܼܵܐ ܢܲܓܝܼܪܬܵܐ|
      block |ܡܲܠܝܲܬܼ ܥܲܡ̈ܠܹܐ ܘܐܘܼ̈ܠܨܵܢܹܐ ܡܤܲܝܒܿܪܝܼܢ܃ ܥܲܡ ܫܲܪܟܵܐ ܕܨܸܒܼ̈ܘܵܬܼܵܐ|
    block
      block |ܓܢܝܼ̈ܚܵܬܼܵܐ ܕܲܡܥܵܕܼܝܼܢ ܒܢܲܝ̈ܢܵܫܵܐ ܡܸܛܠ ܪܸܓܲܬܼܗܘܿܢ ܠܡܸܤܥܲܪ܁|
      block |ܘܠܲܓܼܡܵܪ܃ ܠܵܐ ܡܸܬܼܪܲܥܹܝܢ ܕܐܸܢ ܐܝܼܬܼ ܥܲܡܠܵܐ ܒܲܨܒܼܘܼܬܼܵܐ܃ ܐܵܘ|
      block |ܫܚܵܩܵܐ ܒܗܵܘ̇ ܡܸܕܸܡ ܕܨܵܒܹ̇ܝܢ ܠܡܸܥܒܲܕܼ܁ ܘܲܚܢܲܢ ܒܟܼܠܕܘܼܟ܃ ܥܲܠ|
      block |ܢܝܵܚܹ̈ܐ ܡܥܲܩܒܼܝܼܢܲܢ܁ ܐܸܢ ܕܹܝܢ ܐܘܼܪܚܵܐ ܕܲܙܩܝܼܦܘܼܬܼܵܐ ܒܟܼܠܙܒܲܢ ܢܸܤܲܒܼ|
      block |ܒܬܲܪܥܝܼܬܲܢ܃ ܘܲܒܼܟܼܠܙܒܲܢ ܙܩܝܼܦܘܼܬܼܵܐ ܢܸܬܼܪܲܥܸܐ܃ ܐܲܝܕܵܐ ܥܲܤܩܘܼܬܼܵܐ|
      block |ܠܵܐ ܗ̄ܘ̣ܵܐ ܡܸܢܵܗ̇ ܦܫܝܼܩܵܐ ܐܵܘ ܕܲܠܡܵܐ ܐܝܼܬܼ ܟܠ ܟ̱ܠܹܗ ܕܠܵܐ|
      block |ܡܦܵܣ ܒܗܵܕܹܐ܃ ܕܠܵܐ ܡܸܡܬܼܘܿܡ ܢܤܲܒܼ ܐ̄ܢܵܫ ܙܵܟܼܘܼܬܼܵܐ ܕܒܲܩܪܵܒܼܵܐ܃|
      block |ܘܲܩܲܒܸܠ̣ ܟܠܝܼܠܵܐ ܕܡܸܬܼܚܲܒܲܠ܃ ܐܵܘ ܫܲܡܸܫ̣ ܤܘܼܥܪ̈ܵܢܹܐ ܐܲܠܵܗܵܝܹ̈ܐ܃ ܐܵܘ|
      block |ܐܲܨܠܲܚ ܒܲܚܕܼܵܐ ܡ̣ܢ ܫܒܼܝܼܚܹ̈ܬܼܵܐ ܕܲܡܝܲܬܿܪܘܼܬܼܵܐ܃ ܐܵܘ ܐܸܬܲܬ̤ ܒܐܝܼܕܹܗ|
      block |ܪܸܓܬܼܵܐ ܕܨܸܒܼܝܵܢܹܗ ܐܵܦܸܢ ܠܵܘ ܡ̣ܢ ܗܵܠܹܝܢ ܕܲܡܩܲܠ̈ܤܵܢ܃ ܐܸܠܵܐ ܠܘܼܩܕܲܡ|
      block |ܐܲܫܝܼܚ ܥܲܠ ܥܲܡ̈ܠܹܐ ܘܐܘܼ̈ܠܨܵܢܹܐ܃ ܘܲܕܼܚܲܩ̣ ܡ̣ܢ ܨܹܐܕܼܵܘܗܝ ܬܲܪܥܝܼܬܼܵܐ|
      block |ܡܚܲܬܼܸܚܲܬܲܬܼ ܠܲܢܝܵܚܵܐ܃ ܡܵܘܠܕܲܬܼ ܡܲܐܝܼܢܘܼܬܼܵܐ ܘܕܲܚܘܼܠܬܼܵܢܘܼܬܼܵܐ܃|
      block |ܕܡܸܢܵܗ̇ ܪܲܦܝܼܘܼܬܼܵܐ ܕܲܒܼܟܼܠ܃ ܐܸܡܲܬܼܝ ܕܹܝܢ ܕܗܵܘܢܵܐ ܛܵܐܹ̇ܢ ܚܠܵܦ|
      block |ܡܝܲܬܿܪܘܼܬܼܵܐ܃ ܪ̈ܓܼܫܹܐ ܓܠܲܝ̈ܵܐ ܤܵܘܩܵܐ ܘܓܸܫܬܼܵܐ ܫܸܡܥܵܐ ܚܙܵܬܼܵܐ|
      block |ܘܚܸܟܵܐ܃ ܡ̣ܢ ܦܸܓܼܥܹ̈ܐ ܥܲܤ̈ܩܹܐ ܕܡܲܥܒܿܕܼܵܢ̈ܘܵܬܼܵܐ ܢܘܼܟܼܪ̈ܵܝܵܬܼܵܐ܃ ܕܲܠܒܲܪ|
      block |ܡ̣ܢ ܥܝܵܕܼܵܐ ܘܲܬܼܚܘܼ̈ܡܹܐ ܕܚܲܝܠܵܐ ܟܵܝܢܵܝܵܐ ܕܲܢܚܘܼܒܼܘܼܢ ܠܵܐ ܝܵܕܼܥܝܼܢ܁|
      block |ܒܙܲܒܼܢܵܐ ܗܵܘ̇ ܕܚܸܡܬܼܵܐ ܟܝܵܢܵܐܝܼܬܼ ܤܵܥ̇ܪܵܐ ܡܲܥܒܿܕܼܵܢ̈ܘܵܬܹܗ܃ ܗܵܝܕܹܝܢ|
      block |ܒܤܹܝܢ ܐܸܢܘܿܢ ܚܲܝܵܘ̈ܗܝ ܕܦܲܓܼܪܵܐ ܡ̣ܢ ܙܸܒܼܠܵܐ܁ ܡܵܐ ܕܹܝܢ ܕܠܸܒܵܐ|
      block |ܡܸܬܿܛܲܢܲܢ ܒܪܘܼܚܵܐ܃ ܦܲܓܼܪܵܐ ܠܵܐ ܚܵܐܹ̇ܫ ܒܐܘܼ̈ܠܨܵܢܹܐ܃ ܘܠܵܐ ܡ̣ܢ|
      block |ܕܚܝܼ̈ܠܵܬܼܵܐ ܟܵܘܹ̇ܙ܁ ܐܸܠܵܐ ܡܩܝܼܡ ܠܹܗ ܗܵܘܢܵܐ ܠܘܼܩܒܲܠ ܟܠܗܘܿܢ|
      block |ܢܸܤܝ̈ܘܿܢܹܐ܃ ܐܲܝܟܼ ܐܵܕܵܡܘܿܣ ܒܚܘܼܡܤܵܢܹܗ܁|
    block
      block |ܢܸܛܲܢ ܐܵܦ ܚܢܲܢ ܛܢܵܢܵܐ ܕܪܘܼܚ ܚܠܵܦ ܨܸܒܼܝܵܢܹܗ ܕܝܼܫܘܿܥ܃|
      block |ܘܡܸܬܼܪܲܕܼܦܵܐ ܡܸܢܲܢ ܟ̱ܠܵܗ̇ ܡܲܐܝܼܢܘܼܬܼܵܐ܃ ܕܗ̤ܝ ܡܵܘܠܵܕܼܵܐ ܪܲܦܝܘܼܬܼܵܐ|
      block |ܒܬܲܪܥܝܼܬܼܵܐ܁ ܛܢܵܢܵܐ ܓܹܝܪ܃ ܝܵܠܹ̇ܕܼ ܠܘܼܒܼܵܒܼܵܐ܁ ܘܚܝܼܨܘܼܬܼܵܐ ܕܢܲܦܫܵܐ܃|
      block |ܘܟܼܘܼܫܪܵܐ ܕܦܲܓܼܪܵܐ܁ ܡܵܢܵܐ ܚܲܝܠܵܐ ܐܝܼܬܼ ܒܫܹܐܕܹ̈ܐ܃ ܐܸܡܲܬܼܝ ܕܢܲܦܫܵܐ|
      block |ܡܙܝܼܥܵܐ ܛܢܵܢܵܗ̇ ܒܚܹܐܦܵܐ ܟܝܵܢܵܝܵܐ ܠܘܼܩܒܲܠܗܘܿܢ ܐܦ ܝܲܨܪܵܐ ܬܘܼܒܼ܃|
      block |ܝܲܠܕܹܗ ܕܲܛܢܵܢܵܐ ܡܸܬܼܐܡܲܪ܁ ܘܟܼܠܹܗ ܥܘܼܫܢܵܐ ܠܵܐ ܡܸܬܿܬܿܙܝܼܥܵܢܵܐ|
      block |ܕܗܵܘܹ̇ܐ ܒܢܲܦܫܵܐ܃ ܐܸܡܲܬܼܝ ܕܡܲܦܩܵܐ ܚܲܝܠܹܝ̈ܗ̇ ܠܲܥ̇ܒܼܵܕܼܵܐ܃ ܗ̤ܘ ܡܤܲܬ̤ܬܼ|
      block |ܒܵܗ̇܁ ܐܵܦ ܗܵܠܹܝܢ ܟܠܝܼ̈ܠܹܐ ܕܡܵܘܕܝܵܢܘܼܬܼܵܐ ܕܲܡܩܲܒܿܠܝܼܢ ܢܲܨܝܼ̈ܚܹܐ|
      block |ܤܵܗ̈ܕܹܐ ܒܚܘܼܡܤܵܢܗܘܿܢ܃ ܒܗܵܠܹܝܢ ܬܲܪܬܹܝܢ ܡܲܥܒܿܕܼܵܢ̈ܘܵܬܼܵܐ ܕܲܛܢܵܢܵܐ|
      block |ܘܝܲܨܪܵܐ ܕܡ̣ܢ ܚܲܝܠܵܗ̇ ܕܚܸܡܬܼܵܐ ܟܝܵܢܵܝܬܼܵܐ ܡܸܬܼܝܲܠܕܝܼܢ܃ ܗܵܘܹ̇ܝܢ ܠܵܐ|
      block |ܚܵܫܘܿܫܹ̈ܐ ܒܥܘܼܙܵܐ ܕܚܲܫܵܐ ܕܬܲܫ̈ܢܝܼܕܹܐ܁|
  block 78
    block
      block |ܥܲܠ ܝܘܼܬܼܪܵܢܵܐ ܕܡ̣ܢ ܥܪܘܼܩܝܵܐ ܕܡ̣ܢ ܥܵܠܡܵܐ܃ ܕܲܒܼܒܼܘܼܚܵܢܵܐ ܕܟܸܟܼܡܬܼܵܐ|
      block |ܐܸܬܼܦܲܪܲܣ ܡ̣ܢ ܐܲܒܼ̈ܗܵܬܼܵܐ ܦܘܼܪܤܵܐ ܗܵܢܵܐ܁ ܥܚ܁|
    block
      block |ܚܲܤܝܼܢ ܗ̄ܘ̣ ܓܹܝܪ ܫܲܪܝܼܪܵܐܝܼܬܼ ܘܲܥܤܸܩ ܘܛܵܒܼ ܩܫܸܐ܃ ܐܵܓܼܘܿܢܵܐ|
      block |ܕܗܵܘܹ̇ܐ ܒܝܲܕܼ ܩܘܼܪܒܵܐ ܕܨܸܒܼ̈ܘܵܬܼܵܐ܁ ܘܲܟܼܡܵܐ ܐܸܢ ܛܘܼܠܝܵܩ ܘܚܲܝܠܬܼܵܢ ܢܸܗܘܸܐ|
      block |ܐ̄ܢܵܫ܃ ܐܸܡܲܬܼܝ ܕܩܲܪ̈ܝܼܒܼܵܢ ܠܹܗ ܥܸܠ̈ܠܵܬܼܵܐ ܕܲܡܓܲܪ̈ܓܼܵܢ ܩܪ̈ܵܒܹܐ ܘܬܲܟܼܬܘܼ̈ܫܹܐ܃|
      block |ܩܸܢܛܵܐ ܢܲܩܝܼܦ ܠܹܗ܁ ܘܲܕܼܠܝܼܠ ܠܡܲܦܘܼܠܬܼܵܐ܃ ܝܲܬܝܼܪ ܡ̣ܢ ܗܵܝ̇|
      block |ܕܗ̤ܘ ܩܢܘܼܡܹܗ ܕܤܵܛܵܢܵܐ ܒܲܩܪܵܒܼܵܐ ܓܲܠܝܵܐܝܼܬܼ ܢܸܦܓܲܥ ܒܹܗ܁ ܒܗܵܝ̇|
      block |ܕܲܟܼܡܵܐ ܕܒܲܪܢܵܫܵܐ ܠܵܐ ܡܲܒܼܥܲܕܼ ܡ̣ܢ ܐܲܝܠܹܝܢ ܕܠܸܒܵܐ ܕܵܚܹ̇ܠ ܡܸܢܗܹܝܢ܃|
    block
      block |ܐܲܡܝܼܢܵܐܝܼܬܼ ܐܝܼܬܼ ܠܹܗ ܠܲܒܼܥܸܠܕܲܪܵܐ ܐܲܬܼܪܵܐ ܥܠܵܘܗܝ܁ ܘܐܸܢ ܓܕܲܫ̣|
      block |ܘܩܲܠܝܼܠ ܢܵܡ̣܃ ܦܫܝܼܩܵܐܝܼܬܼ ܡܵܘܒܸܕܼ ܠܹܗ܁ ܬܲܡܵܢ ܓܹܝܪ܃ ܦܲܓܼܪܵܐ|
      block |ܩܲܢܝܼܛ ܕܢܸܤܬܲܓܲܦ܁ ܡ̣ܢ ܟܠ ܦܪܘܿܣ ܡ̣ܢ ܚܛܵܗܹ̈ܐ܃ ܡܲܒܼܥܲܕܼ ܗ̄ܘ̣܁|
      block |ܗܵܪܟܵܐ ܕܹܝܢ܃ ܢܲܦܫܵܐ ܗ̄ܘ̣ ܕܲܡܩܲܒܿܠܵܐ ܡܚܘܿܬܼܵܐ ܕܠܵܐ ܡܸܬܼܚܲܙܝܵܐ܃|
      block |ܘܠܵܐ ܡܲܠܐܝܵܐ ܠܹܗ ܠܲܒܼܥܸܠܓܕܲܪܵܗ̇ ܕܢܸܬܼܟܲܬܲܫ ܥܲܡܵܗ̇܁ ܒܗܵܝ̇ ܕܗܸܢܹܝܢ|
      block |ܨܸܒܼ̈ܘܵܬܼܵܐ ܡ̣ܢ ܢܲܦܫܗܹܝܢ܃ ܤܵܦ̈ܩܵܢ ܕܲܢܙܝܼ̈ܥܵܢ ܥܠܹܝܗ̇ ܫܓܼܘܼܫܝܵܐ ܕܲܩܪ̈ܵܒܹܐ|
      block |ܒܟܼܠܥܸܕܵܢ܁ ܘܨܸܒܒܼܝܵܢܵܐܝܼܬܼ ܡܸܬܿܕܲܒܼܪܵܐ ܒܲܫܒܼܝܼܬܼܗܹܝܢ܃ ܟܲܕܼ ܠܲܝܬܿ ܕܤܵܕܲܪ|
      block |ܥܲܡܵܗ̇ ܩܪܵܒܼܵܐ ܡ̣ܢ ܠܒܲܪ܁ ܐܸܠܵܐ ܗ̤ܝ ܐܝܼܬܹܝܗ̇ ܐܵܓܼܘܿܢܵܐ ܠܝܵܬܼܵܗ̇܃|
      block |ܒܓܼܘܼܪ̈ܵܓܹܐ ܕܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ ܕܦܲܓܼܪܵܐ ܤܕܝܼܪ̈ܵܢ܃ ܐܲܝܟܼ ܕܐܡܝܼܪ|
      block |ܒܕܼܘܼܟ܃ ܕܡܵܐ ܠܲܡ ܕܐܚܝܼܕܼܵܐ ܢܲܦܫܵܐ ܒܦܸܓܼܥܵܘ̈ܗܝ ܡܲܟܿܝܵܢܹ̈ܐ ܕܥܵܠܡܵܐ܃|
      block |ܗܸܢܘܿܢ ܦܸܓܼܥܹ̈ܐ ܗܵܘܹ̇ܝܢ ܠܵܗ̇ ܫܦܵܝܹ̈ܐ܁ ܘܐܲܝܟܼ ܗܵܘ̇܃ ܕܲܟܼܝܵܢܵܐܝܼܬܼ ܡܸܙܕܲܟܼܝܵܐ|
      block |ܐܸܡܲܬܼܝ ܕܲܒܼܗܘܿܢ ܦܵܓ̇ܥܵܐ܁ ܘܒܲܕܼܓܼܘܿܢ ܕܲܡܦܵܤܝܼܢ ܗ̄ܘ̣ܵܘ ܩܲܕܝܼ̈ܫܹܐ|
      block |ܩܲܕܼ̈ܡܵܝܹܐ ܐܲܝܠܹܝܢ ܕܒܲܫܒܼܝܼ̈ܠܹܐ ܗܵܠܹܝܢ ܪܕܼܵܘ܃ ܕܠܵܘ ܒܟܼܠܙܒܲܢ ܚܠܝܼܡ|
      block |ܗܵܘܢܵܐ ܕܡܸܫܟܲܚ ܕܲܢܩܘܼܡ ܒܚܲܕܼ ܛܲܟܼܤܵܐ ܠܵܐ ܡܸܨܛܲܠܝܵܢܵܐܝܼܬܼ|
      block |ܘܢܸܛܲܪ ܡܲܛܲܪܬܵܐ܁ ܒܗܵܝ̇ ܕܐܝܼܬܼ ܥܸܕܵܢܵܐ ܕܲܒܼܥܲܡܛܵܢܵܐ ܗܵܘ̇ܝܵܐ ܢܲܦܫܵܐ܃|
      block |ܘܠܵܐ ܡܲܨܝܵܐ ܕܬܲܨܸܕܸ ܒܐܲܝܠܹܝܢ ܕܡܲܤܲܓ̈ܦܵܢ܃ ܒܚܸܟܼܡܬܼܵܐ ܒܲܚܸܢܘ܁|
      block |ܘܐܸܬܼܥܲܛܲܦܘ ܡܤܲܪܩܝܘܼܬܼܵܐ܃ ܐܲܝܟܼ ܙܲܝܢܵܐ܁ ܕܡ̣ܢ ܐܵܓܼܘܿܢܹ̈ܐ ܤܲܓܝܼ̈ܐܹܐ܃|
      block |ܡܚܲܪܪܵܐ܁ ܐܲܝܟܼ ܕܲܟܼܬܼܝܼܒܼ܁ ܕܐܝܼܬܼ ܕܡܸܬܼܦܲܠܲܛ ܡ̣ܢ ܚܵܛܵܗܹ̈ܐ܃ ܡܸܛܠ|
      block |ܨܪܝܼܸܟܼܘܼܬܹܗ܁ ܘܲܠܚܘܼܪܒܵܐ ܫܲܬܝܼܘ܃ ܐܲܝܟܵܐ ܕܠܲܝܬܿ ܨܸܒܼ̈ܘܵܬܼܵܐ܃ ܕܗܸܢܹܝܢ|
      block |ܥܸܠ̈ܠܬܼܵܐ ܕܚܲܫܹ̈ܐ܁ ܕܐܵܦ ܟܲܕܼ ܢܸܗܘܸܐ ܥܸܕܵܢܵܐ ܕܢܸܬܼܡܲܚܠܘܼܢ܃ ܠܵܐ|
      block |ܢܸܫܬܲܟܼ̈ܚܵܢ ܠܗܘܿܢ ܥܸܠ̈ܠܵܬܼܵܬ ܠܡܲܦ̈ܠܵܬܼܵܐ܁ ܐܵܡܲ݁ܪ ܐ̄ܢܵܐ ܕܹܝܢ܃ ܚܸܡܬܐ|
    block
      block |ܘܪܸܓܿܬܼܵܐ ܘܐܲܟܿܬܼܵܐ ܘܫܘܼܒܼܚܵܐ܃ ܗܵܠܹܝܢ ܕܒܲܕܼܫܲܪܟܵܐ ܩܲܠܝܼ̈ܠܢ܃ ܡܸܛܠ|
      block |ܕܚܘܼܪܒܵܐ ܗ̄ܘ̣܃ ܘܒܹܗ ܐܸܤܬܲܬܲܪܘ ܐܲܝܟܼ ܕܲܒܼܡܲܓܼܕܠܵܐ ܕܠܵܐ ܡܸܬܼܟܒܸܫ܁|
      block |ܘܗܵܝܕܹܝܢ ܐܸܫܟܲܚ ܓܲܡܲܪ ܐܵܓܼܘܿܢܹܗ ܟܠܚܲܕܼ ܚܲܕܼ ܡܸܢܗܘܿܢ ܒܫܸܠܝܵܐ܃|
      block |ܐܲܝܟܵܐ ܕܪܸ̈ܓܼܫܹܐ ܠܵܐ ܐܸܫܟܲܚܘ ܬܲܥܕܝܼܪܵܐ܃ ܕܢܸܗܘܘܿܢ ܠܒܲܥ̈ܠܲܝ ܬܲܟܼܬܘܼܫܵܐ|
      block |ܒܝܲܕܼ ܦܸܓܼܥܹ̈ܐ ܡܤܲܓܦܵܢܹ̈ܐ܁ ܦܲܩܵܚ ܠܲܢ ܡܵܘܬܵܐ ܕܒܼܵܐܓܼܘܿܢܲܢ܃ ܘܠܵܐ|
      block |ܚܲܝܹ̈ܐ ܕܡܲܦܘܼܠܬܼܵܐ܁|
  block 79
    block
      block |ܥܲܠ ܗܵܝ̇ ܕܐܲܝܟܲܢ ܩܵܢܹܝܢ ܫܘܼܚܠܵܦܵܐ ܙܵܘ̈ܥܹܐ ܟܤܲܝ̈ܵܐ܃ ܥܲܡܹܗ ܕܫܘܼܚܠܵܦܵܐ|
      block |ܕܕܘܼܒܵܪܵܐ ܕܲܠܒܲܪ܁ ܥܛ܁|
    block
      block |ܟܡܵܐ ܕܹܝܢ ܕܐܝܼܬܼܵܘܗܝ ܒܲܪܢܵܫܵܐ ܒܲܡܤܲܪܩܘܼܬܼܵܐ܃ ܫܘܼܢܵܝܵܐ ܕܡ̣ܢ|
      block |ܚܲܝܹ̈ܐ ܢܵܒܲܗ ܒܪܸܥܝܵܢܹܗ ܐܲܡܝܼܢܵܐܝܼܬܼ܁ ܘܲܒܼܚܲܝܹ̈ܐ ܗܢܘܿܢ ܕܒܼܵܬܲܪ ܢܘܼܚܵܡܵܐ|
      block |ܗܵܪܹܓܼ ܒܟܼܠܫܵܥ܃ ܘܥܘܼܬܵܕܼܵܐ ܕܚܵܫܲܚ ܠܲܕܿܬܲܡܵܢ ܡܸܬܼܦܲܪܲܣ ܒܟܼܠܙܒܲܢ܁|
      block |ܘܲܡܒܲܤܪܵܢܘܼܬܼܵܐ ܕܥܲܠ ܟܠ ܐܝܼܩܵܪ ܘܲܢܝܵܚ ܕܦܲܓܼܪܵܐ ܡܸܙܕܲܪܥܵܐ|
      block |ܒܡܲܚܫܲܒܼܬܹܗ܃ ܘܚܘܼܫܵܒܼܵܐ ܕܥܲܠ ܒܲܤܝܘܼܬܹܗ ܕܥܵܠܡܵܐ ܪܵܦܹ̇ܿܬܼ ܒܪܸܗܝܵܢܹܗ|
      block |ܒܟܼܠܥܸܕܵܢ܁ ܘܲܠܒܼܝܼܒܼ ܒܬܲܪܥܝܼܬܹܗ܃ ܘܠܸܒܵܐ ܓܲܢ̄ܒܵܪܵܐ ܩܢܸܐ ܒܟܼܠܙܒܲܢ܃|
      block |ܥܲܠ ܟܠ ܕܸܚܠܵܐ ܘܩܹܘܲܢܕܹܝܢܘܿܣ ܡܲܥܒܿܕܼܵܢܵܐ ܕܡܵܘܬܵܐ܁ ܒܕܼܵܐܦܠܵܐ|
      block |ܡ̣ܢ ܡܵܘܬܵܐ ܩܵܢܹ̇ܛ܃ ܒܗܵܝ̇ ܕܲܒܼܟܼܠܫܵܥ ܡ̣ܢ ܩܘܼܪܒܵܐ ܒܹܗ ܚܵܐܲܪ|
      block |ܘܲܡܤܲܟܸܐ ܠܹܗ܁ ܘܫܲܕܼܝܵܐ ܨܸܦܬܹܗ ܥܲܠ ܐܲܠܵܗܵܐ܃ ܒܟܼܠܹܗ ܬܘܼܟܼܠܵܢܵܐ|
      block |ܠܵܐ ܡܸܬܼܦܲܠܓܼܵܢܵܐ܁ ܘܐܸܢ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ ܠܹܗ܃ ܐܲܝܟܼ ܐ̄ܢܵܫ|
      block |ܕܝܵܕܲܥ ܘܲܡܦܵܣ ܚܲܬܝܼܬܼܵܐܝܼܬܼ ܕܲܟܼܠܝܼ̈ܠܹܐ ܡܥܲܬܿܕܝܼܢ ܠܹܗ܃ ܒܟܼܠܵܗ̇|
      block |ܚܲܕܼܘܼܬܼܵܐ ܡܚܲܡܤܸܢ ܒܗܘܿܢ܃ ܟܲܕܼ ܪܵܘܙܵܐ ܘܕܼܵܝܼ̇ܨܵܐ ܢܲܦܫܹܗ ܒܩܘܼܒܵܠܗܘܿܢ܁|
    block
      block |ܒܗܵܝ̇ ܕܝܼܕܲܥ̣܃ ܕܐܲܠܵܗܵܐ ܗ̄ܘ̣ ܡܦܲܪܢܤܵܢܗܘܿܢ ܕܲܠܘܵܬܹܗ ܡܸܛܠ|
      block |ܝܘܼܬܼܪ̈ܵܢܹܐ ܕܥܸܠ̈ܠܵܬܼܵܐ܃ ܕܠܵܐ ܝܑܼܕܲܝܼ̈ܥܵܢ ܒܦܘܼܪ̈ܢܵܤܹܐ ܕܠܵܐ ܓܠܹܝܢ܁ ܡܵܐ|
      block |ܕܹܝܢ ܕܓܼܕܲܫ̣܃ ܕܡ̣ܢ ܥܸܠܬܼܵܐ ܐܲܝܕܵܐ ܕܗ̤ܝ܃ ܡܸܕܸܡ ܡ̣ܢ ܗܵܠܹܝܢ|
      block |ܥܵܒܼܘܿܪ̈ܝܵܬܼܵܐ ܢܦܲܠ̣ ܒܐܝܼܕܹܗ ܘܲܩܢ̣ܵܐ ܒܡܲܥܒܿܕܼܵܢܘܼܬܹܗ ܕܗܵܘ̇ ܚܲܟܼܝܼܡ|
      block |ܠܟܼܠ ܒܝܼ̈ܫܢ܃ ܒܲܪܫܵܥܬܹܗ܃ ܪܸܚܡܬܼܵܐ ܕܦܲܓܼܪܵܐ ܡܫܲܪܝܵܐ ܡܸܬܿܬܿܙܝܼܥܵܐ|
      block |ܒܢܲܦܫܹܗ ܘܚܲܝܹ̈ܐ ܢܓܝܼܪܹ̈ܐ ܡܸܬܼܪܲܥܸܐ܃ ܘܚܘܼ̈ܫܵܒܹܐ ܕܐܲܝܟܼ ܕܠܲܢܝܵܚܹܗ|
      block |ܕܦܲܓܼܪܵܐ ܫܵܘܚ̇ܝܼܢ ܒܹܗ ܒܟܼܠܫܵܥ܁ ܘܐܵܚܹ̇ܕܼ ܠܹܗ ܠܦܲܓܼܪܵܐ܃ ܕܐܸܢ ܡܲܨܝܵܐ܃|
      block |ܠܵܐ ܢܸܫܬܿܚܸܩ ܒܡܸܕܸܡ܁ ܘܟܼܠ ܡܸܬܼܦܲܪܲܣ܃ ܗܵܠܹܝܢ ܕܠܲܢܝܵܚܹܗ|
      block |ܕܦܲܟܼܪܵܢ ܡܲܨܝܵܐ ܕܢܸܬܼܩܲܝ̈ܡܵܢ܁ ܘܡܸܬܼܒܲܪܸܐ ܠܹܗ ܡܸܢܵܗ̇ ܕܗܵܝ̇ ܚܹܐܪܘܼܬܼܵܐ|
      block |ܠܵܐ ܡܫܲܥܒܲܕܬܵܐ ܕܲܠܚܲܕܼ ܡ̣ܢ ܚܘܼ̈ܫܵܒܹܐ ܕܕܸܚܠܬܼܵܐ܁ ܘܡܸܟܵܐ ܒܟܼܠܗܹܝܢ܃|
      block |ܙܵܘ̈ܥܹܐ ܡܲܥ̈ܒܿܕܼܵܢܹܐ ܕܩܸܢܛܵܐ ܘܥܸܠ̈ܠܵܬܼܵܐ ܕܕܸܚܠܬܼܵܐ ܪܵܢܹܐ ܘܡܸܬܼܚܲܫܲܒܼ܁|
      block |ܒܕܸܐܫܬܲܩܠܲܬ̤ ܡܸܢܹܗ ܠܒܼܝܼܒܼܘܼܬܼܵܐ ܗܵܝ̇ ܕܠܸܒܵܐ܃ ܕܟܲܕܼ ܡܥܲܠܝ ܗ̄ܘ̣ܵܐ|
      block |ܡ̣ܢ ܥܵܠܡܵܐ ܒܲܡܤܲܪܩܘܼܬܹܗ܃ ܩܢܸܐ ܗ̄ܘ̣ܵܐ ܒܢܲܦܫܹܗ܁ ܘܡܸܛܠ ܕܲܗܘ̤ܵܐ|
      block |ܝܵܪܘܿܬܼܵܐ ܠܥܵܠܡܵܐ܃ ܗܵܟܲܢܵܐ ܒܲܟܼܡܵܝܘܼܬܼܵܐ ܕܩܸܢܝܵܢܹܗ ܕܐܲܚܝܼܕܼ܃ ܐܵܦ|
      block |ܕܸܚܠܬܼܵܐ ܩܲܒܸܠ̣ ܐܲܝܟܼ ܢܵܡܘܿܤܵܐ ܘܦܘܼܪܢܵܤܵܐ ܕܲܡܛܲܟܲܣ ܡ̣ܢ ܐܲܠܵܗܵܐ܁|
      block |ܐܲܝܢܵܐ ܓܹܝܪ ܓܲܒܵܐ ܕܲܡܛܲܝܼܸܒܼܝܼܢܲܢ ܗܲܕܵܡܲܝ̈ܢ ܠܦܘܼܠܚܵܢܹܥܗ܃ ܕܝܼܠܹܗ|
      block |ܗܵܘܹ̇ܝܢܲܢ ܥܲܒܼ̈ܕܹܐ ܒܫܘܼܥܒܵܕܼܵܐ ܕܟܼܠܵܗ̇ ܕܸܚܠܬܼܵܐ܃ ܐܲܝܟܼ ܡܸܠܬܹܗ|
      block |ܕܲܫܠܝܼܚܵܐ܁ ܩܕܼܵܡ ܡܠܗܘܿܢ ܚܲܫܹ̈ܐ܃ ܪܸܚܡܲܬܼ ܝܵܬܼܵܐ܁ ܘܲܩܕܼܵܡ ܟܠܗܹܝܢ|
      block |ܡܝܲܬܿܪ̈ܵܬܼܵܐ܃ ܕܐ̄ܢܵܫ ܢܒܲܤܲܪ ܥܲܠ ܢܝܵܚܹ̈ܐ܁ ܕܲܡܬܲܪܤܸܐ ܦܲܓܼܪܹܗ|
      block |ܒܲܢܝܵܚܹ̈ܐ܃ ܒܐܲܬܼܪܵܐ ܕܫܲܝܢܵܐ ܢܸܬܼܐܠܸܨ܁ ܕܡܸܬܼܸܦܲܢܲܩ ܠܲܡ ܒܛܲܠܝܘܼܬܹܗ܃|
      block |ܥܲܒܼܕܵܐ ܢܸܗܘܸܐ܁ ܘܒܲܐ̄ܚܪܵܝܬܹܗ܃ ܢܸܬܿܬܲܢܲܚ܁ ܐܲܝܟܲܢܵܐ ܕܠܵܐ ܡܲܨܝܵܐ|
    block
      block |ܕܐܲܝܢܵܐ ܕܲܚܒܼܝܼܫ ܪܹܫܹܗ ܠܓܵܘ ܒܥܘܼܒܵܐ ܥܲܒܼܝܵܐ ܕܡܲܝ̈ܵܐ܃ ܕܲܢܤܘܼܩ|
      block |ܐܵܐܲܪ ܩܲܛܝܼܢܵܐ ܕܐܲܫܝܼܕܼ ܒܥܘܼܒܵܐ ܗܵܢܵܐ ܤܦܝܼܩܵܐ܃ ܗܵܟܲܢܵܐ ܠܵܐ ܡܲܨܝܵܐ|
      block |ܕܐܲܝܢܵܐ ܕܲܥܡܝܼܕܼ ܪܸܥܝܵܢܹܗ ܒܡܲܪܢܝܼܬܼܵܐ ܕܲܬܼܢܵܢ܃ ܕܲܢܩܲܒܸܠ ܤܵܘܩܵܐ|
      block |ܕܢܲܦܫܹܗ ܪܓܸܫܬܼܵܐ ܕܗܵܘ̇ ܐܵܐܲܪ ܫܲܦܝܵܐ ܕܥܵܠܡܵܐ ܚܲܕܼܬܼܵܐ܁ ܐܲܝܟܲܢܵܐ|
      block |ܕܲܡܒܲܠܒܸܠ ܪܹܚܝܵܐ ܕܤܲܡ ܡܵܘܬܵܐ ܠܤܘܼܙܵܓܼܵܐ ܕܦܲܓܼܪܵܐ܃ ܗܵܟܲܢܵܐ ܚܙܵܬܼܵܐ|
      block |ܡܫܲܟܲܪܬܵܐ ܠܫܲܝܢܵܐ ܕܬܲܪܥܝܼܬܼܵܐ܁ ܐܲܝܟܲܢܵܐ ܕܠܵܐ ܡܲܨܝܵܐ ܕܚܘܼܠܡܵܢܵܐ|
      block |ܘܟܼܘܼܪܗܵܢܵܐ ܕܢܸܗܘܘܿܢ ܒܝܲܕܼ ܦܲܓܼܪܵܐ܃ ܘܠܵܐ ܢܸܬܼܚܲܒܲܠ ܚܲܕܼܸ ܡܸܢܗܘܿܢ|
      block |ܡ̣ܢ ܚܲܒܼܪܹܗ܃ ܗܵܟܲܢܵܐ ܠܵܐ ܡܲܨܝܵܐ ܕܟܸܤܦܵܐ ܘܚܘܼܒܵܐ ܢܸܗܘܘܿܡ ܒܚܲܕܼ|
      block |ܒܲܝܬܼܵܐ܃ ܕܠܵܐ ܢܚܲܒܸܠ ܚܲܕܼ ܡܸܢܗܘܿܢ ܠܚܲܒܼܪܹܗ܁ ܐܲܝܟܲܢܵܐ ܕܠܵܐ ܡܲܨܝܵܐ|
      block |ܕܲܬܼܩܵܘܸܐ ܙܓܼܘܿܓܼܝܼܬܼܵܐ ܒܲܫܒܼܵܒܼܘܼܬܼܵܐ ܕܟܹܐܦܵܐ ܘܲܬܼܟܲܬܲܪ ܒܚܘܼܠܡܵܢܵܐ܃|
      block |ܗܵܟܲܢܵܐ ܠܵܐ ܡܲܨܝܵܐ ܕܩܲܕܝܼܫܵܐ ܢܸܗܘܸܐ ܐܲܡܝܼܢ ܡܸܬܼܘܲܥܲܕܼ ܠܲܚܙܵܬܼܵܐ|
      block |ܘܡܲܡܠܠܵܐ ܕܥܲܡ ܐܲܢ̄ܬܿܬܼܵܐ܃ ܘܲܬܼܸܟܲܬܲܪ ܕܲܟܼܝܘܼܬܹܗ ܕܠܵܐ ܛܘܼܠܫܵܐ܁|
      block |ܐܲܝܟܲܢܵܐ ܕܡܸܬܼܥܲܩܪܝܼܢ ܐܝܼܠܵܢܹ̈ܐ ܡ̣ܢ ܚܘܼܪ̈ܦܹܐ ܐܲܡܝܼ̈ܢܹܐ ܕܚܹܐ̈ܦܲܝ ܡܲܝ̈ܵܐ܃|
      block |ܗܵܟܲܢܵܐ ܪܸܚܡܬܹܗ ܕܥܵܠܡܵܐ ܡ̣ܢ ܠܸܒܵܐ ܒܚܹܐܦܵܐ ܕܢܸܤܝ̈ܘܿܢܹܐ ܕܥܵܕܹܝܢ|
      block |ܥܲܠ ܦܲܓܼܪܵܐ܁ ܐܲܝܟܲܢܵܐ ܕܲܡܕܲܟܹܝܢ ܤܲܡ̈ܡܵܢܹܐ ܡܢܲܦ̈ܨܵܢܹܐ ܟܘܼܡ̈ܘܿ ܒܝܼ̈ܫܹܐ|
      block |ܡ̣ܢ ܦܲܓܼܪܵܐ܃ ܗܵܟܲܢܵܐ ܥܘܼܙܵܐ ܕܐܘܼ̈ܠܨܵܢܹܐ ܠܚܲܫܹ̈ܐ ܒܝܼ̈ܫܹܐ ܡ̣ܢ ܠܸܒܵܐ܁|
      block |ܐܲܝܟܲܢܵܐ ܕܠܵܐ ܡܲܨܝܵܐ ܕܢܲܪܓܸܿܫ ܡܝܼܬܼܵܐ ܒܨܸܒܼ̈ܘܵܬܼܵܐ ܕܚܲܝܹ̈ܐ܃ ܗܵܟܲܢܵܐ|
      block |ܝܑܼܚܝܼܕܼܵܝܵܐ ܕܲܩܒܼܝܼܪ ܒܓܼܵܘ ܫܸܠܝܵܐ ܐܲܝܟܼ ܕܲܒܼܩܲܒܼܪܵܐ܃ ܚܤܝܼܟܼܵܐ ܢܲܦܫܹܗ|
      block |ܡ̣ܢ ܟܝܼܡܘܿܢܵܐ ܕܲܡܥܵܕܼ ܥܵܛܲܪ ܡ̣ܢ ܪܓܸܫܬܼܵܐ ܕܨܸܒܼ̈ܘܵܬܼܵܐ ܕܡܸܬܼܗܲܦ̈ܟܼܵܢ|
      block |ܒܹܝܬܼ ܒܢܲܝ̈݁ܢܵܫܵܐ܁ ܐܲܝܟܲܢܵܐ ܕܠܵܐ ܡܲܨܝܵܐ ܕܲܢܟܲܬܲܪ ܕܠܵܐ ܢܸܟܼܝܵܢܵܐ ܐܲܝܢܵܐ|
      block |ܕܚܵܐܹ̇ܣ ܥܲܠ ܒܥܸܠܕܲܪܹܗ ܒܤܸܕܼܪܹܗ ܕܲܩܪܵܒܼܵܐ܃ ܗܵܟܲܢܵܐ ܠܵܐ ܡܲܨܝܵܐ|
    block
      block |ܕܚܵܐܹ̇ܣ ܐܵܓܼܘܿܢܸܤܛܵܐ ܥܲܠ ܦܲܓܼܪܹܗ ܘܬܸܫܬܵܘܙܲܒܼ ܢܲܦܫܹܗ ܡ̣ܢ|
      block |ܐܲܒܼܕܵܢܵܐ܁ ܐܲܝܟܲܢܵܐ ܕܡܵܐ ܕܡܸܤܬܲܪܕܼܵܐ ܛܲܠܝܘܼܬܼܵܐ ܡ̣ܢ ܚܸܙ̈ܘܵܢܹܐ|
      block |ܡܤܲܪ݁ܕܼܵܢܹܐ܃ ܪܵܗ̇ܛܵܐ ܘܒܲܫ̈ܦܘܿܠܹܐ ܕܐܲܒܼܵܗܹ̈ܝܗ̇ ܡܸܬܼܓܵܘܤܵܐ܃ ܗܵܟܲܢܵܐ|
      block |ܘܢܲܦܫܵܐ ܟܠ ܟܡܵܐ ܕܡܸܬܼܠܲܨܵܐ ܡ̣ܢ ܤܘܼܪܵܕܼܵܐ ܕܢܸܤ̈ܝܘܿܢܹܐ܃ ܚܵܒܼܨܵܐ|
      block |ܠܘܵܬܼ ܐܲܠܵܗܵܐ ܠܡܸܬܼܓܵܘܵܤܘܼ ܒܲܬܼܟܼܝܼܒܼܘܼܬܼܵܐ ܕܬܲܟܼܫܲܦܬܵܗ̇܁ ܘܲܟܼܡܵܐ|
      block |ܕܬܼܵܟܼܒܿܝܼܢ ܢܸܤܝ̈ܘܿܢܹܐ܃ ܡܲܤܓܝܵܐ ܢܲܟܼܫܲܦܬܼܵܐ܁ ܘܡܵܐ ܕܐܸܬܼܪܲܘܚܲܬ̤܃|
      block |ܐܸܬܼܐܠܲܫܕܲܬ̤ ܠܵܗ̇ ܒܦܸܗܝܵܐ܁|
      block |ܐܲܝܟܲܢܵܐ ܕܐܲܝܠܹܝܢ ܕܡܸܫܬܲܠܡܝܼܢ ܠܐܝܼ̈ܕܲܝ ܕܲܝܵܢܹ̈ܐ ܠܡܸܬܼܢܲܓܵܕܼܘܼ|
      block |ܚܠܵܦ ܒܝܼ̈ܫܬܼܗܘܿܢ܃ ܐܸܢܗܘ̤ ܕܡܸܚܕܼܵܐ ܕܐܸܬܼܩܲܪܲܒܼܘ ܠܢܸܓܼܕܹ̈ܐ܃|
      block |ܡܸܬܼܡܲܟܿܟܼܝܼܢ ܘܒܲܪܫܵܥܬܹܗ ܡܵܘܕܹܝܢ ܒܤܘܼܪ̈ܚܵܢܲܝܗܘܿܢ܃ ܡ̣ܢ ܢܸܓܼܕܗܘܿܢ|
      block |ܡܸܬܼܒܲܨܲܪ܃ ܘܲܒܼܝܲܕܼ ܐܘܼ̈ܠܨܵܢܹܐ ܙܥܘܹܪܹ̈ܐ ܡܸܫܬܵܘܙܒܼܝܼܢ ܩܲܠܝܼܠܵܐܝܼܬܼ܁ ܐܸܢ|
      block |ܕܹܝܢ ܐܝܼܬܼ ܒܗܘܿܢ ܕܤܲܟܼܠܝܼܢ ܘܡܸܬܼܩܲܫܹܝܢ܃ ܥܲܠ ܢܸܓܼܕܲܝ̈ܗܘܿܢ|
      block |ܡܸܬܿܬܵܘܤܲܦ܃ ܘܲܠܚܲܪܬܼܵܐ ܕܠܵܐ ܒܨܸܒܼܝܵܢܗܘܿܢ ܡܵܘܕܹܝܢ ܒܵܬܲܪ ܢܸܓܼܕܹ̈ܐ|
      block |ܤܲܓܝܼ̈ܐܹܐ ܟܲܕܼ ܡܬܲܠܚܝܼܢ ܓܲܒܲܝ̈ܗܘܿܢ܃ ܘܡܸܕܸܡ ܠܵܐ ܝܵܬܼܪܝܼܢ܁ ܗܵܟܲܢܵܐ|
      block |ܐܵܦ ܚܢܲܢ܃ ܐܸܡܲܬܼܝ ܕܡܸܛܠ ܤܲܟܼ̈ܠܘܵܬܼܵܢ ܕܩܲܢܹܝܢܲܢ ܠܗܹܝܢ ܕܠܵܐ|
      block |ܬܘܼܪܵܨ܃ ܡ̣ܢ ܐܝܼ̈ܕܲܝ ܪ̈ܲܚܡܹܐ ܐܲܠܵܗܵܝܹ̈ܐ ܡܸܫܬܲܠܡܝܼܢܲܢ ܠܐܝܼ̈ܕܲܝ ܟܹܐܢܘܼܬܼܵܐ|
      block |ܕܲܝܵܢܵܐ ܕܟܼܠ܃ ܘܦܵܩ̇ܕܵܐ ܥܠܲܝܢ ܠܡܸܬܼܡܬܼܵܚܘܼ ܩܕܼܵܡ ܫܲܒܼܛܵܐ|
      block |ܕܢܸܤ̈ܝܘܿܢܹܐ ܐܲܝܟܼ ܕܠܵܐ ܢܸܬܼܩܲܫܘܿܢ ܢܸܓܼܕܲܝ̈ܢ ܕܬܲܡܵܢ܃ ܐܸܢ ܒܲܪܫܵܥܬܹܗ|
      block |ܕܡܸܬܼܩܲܪܲܒܼ ܠܲܢ ܫܲܒܼܛܹܗ ܕܕܲܝܢܵܐ ܡܸܬܼܡܲܟܿܟܼܝܼܢ ܚ̄ܢܲܢ ܘܡܸܬܼܥܲܗܕܝܼܢܲܢ|
      block |ܤܘܼܪ̈ܚܵܢܲܝܢ܃ ܘܡܵܘܕܹܝܢܲܢ ܩܕܼܵܡ ܬܵܒܼܘܿܥܵܐ܃ ܒܝܲܕܼ ܢܸܤ̈ܝܘܿܢܹܐ ܙܥܘܿܪܹ̈ܐ|
      block |ܡܸܫܬܵܘܙܒܼܝܼܢܲܢ ܩܲܠܝܼܠܵܐܝܼܬܼ܁ ܐܸܢܕܹܝܢ ܡܸܬܼܩܲܫܹܝܢܲܢ ܒܐܘܼ̈ܠܨܵܢܲܝܢ܃ ܘܠܵܐ|
      block |ܡܵܘܕܹܝܢܲܢ ܕܲܚܢܲܢ ܗ̤ܘܲܝܢܲܢ ܥܸܠܬܼܵܐ ܠܗܵܠܹܝܢ ܘܫܵܘܹܝܢܲܢ ܘܐܵܦ ܝܲܬܿܝܼܪ|
    block
      block |ܡ̣ܢ ܗܵܠܹܝܢ܃ ܐܸܠܵܐ ܡܸܬܼܥܲܕܿܠܝܼܢܲܢ ܒܲܒܼܢܲܝ̈ܢܵܫܵܐ܃ ܘܐܝܼܬܼ ܐܸܡܲܬܼܝ ܕܲܒܼܫܹܐܕܹ̈ܐ܃|
      block |ܘܲܒܲܙܲܒܲܢ ܐܵܦ ܒܟܹܐܢܘܼܬܹܗ ܕܐܲܠܵܗܵܐ܃ ܘܢܲܦܫܲܢ ܙܲܟܵܝܹ̈ܐ ܡܩܝܼܡܝܼܢܲܢ܃|
      block |ܘܲܕܼܠܵܐ ܕܐܲܝܟܼ ܗܵܠܹܝܢ ܐܸܢܘܿܢ ܥ̇ܒܼܵܕܼ̈ܝܢ ܪܵܢܹܝܢܲܢ ܘܐܵܡܪܝܼܢܲܢ܁ ܘܠܵܐ|
      block |ܪܵܢܹܝܢܲܢ ܕܐܲܠܵܗܵܐ ܝܲܬܝܼܪ ܡܸܢܲܢ ܡܦܵܣ ܘܝܵܕܲܥ ܠܲܢ܃ ܘܕܲܒܼܟܼܠܵܗ̇|
      block |ܐܲܪܥܵܐ ܐܝܼܬܼܵܘܗܝ ܕܝܼܢܹܗ ܕܡܵܪܝܵܐ܃ ܘܐ̄ܢܵܫ ܒܸܠܥܵܕܼ ܦܘܼܩܕܵܢܵܘ̈ܗܝ ܠܵܐ|
      block |ܡܸܬܼܪܕܹܐ܃ ܟܡܵܐ ܕܐܵܬܹ̇ܐ܃ ܬܵܟܼ̈ܒܵܢ ܥܵܩ̈ܬܲܢ܁ ܘܐܘܼܠܨܵܢܲܢ܃ ܥܵܐܹ̇ܙ܁ ܘܡ̣ܢ|
      block |ܚܲܕܼ ܠܚܲܒܼܪܹܗ܃ ܐܲܝܟܼ ܕܲܒܼܚܲܒܼܠܵܐ ܡܲܫܠܡܝܼܢ ܠܲܢ܁ ܥܕܲܡܵܐ ܕܢܸܕܲܥ|
      block |ܢܲܦܫܲܢ ܘܢܸܬܼܡܲܟܲܟܼ܃ ܘܢܲܪܓܸܫ ܒܲܚܛܵܗܲܝ̈ܢ܁ ܡܸܛܠ ܕܒܸܠܥܵܕܼ ܕܢܲܪܓܸܫ܃|
      block |ܐܵܦܠܵܐ ܠܬܼܘܼܪܵܨܵܐ ܡܲܨܝܵܐ ܕܢܹܐܬܸܐ܁ ܘܲܠܚܲܪܬܼܵܐ ܕܲܒܼܝܲܕܼ ܐܘܼ̈ܠܨܵܢܹܐ|
      block |ܤܲܓܝܼ̈ܐܹܐ ܐܸܬܼܐܠܸܨܢܲܢ܃ ܗܵܝܕܹܝܢ ܡܵܘܕܼܝܼܢܲܢ ܒܲܚܛܵܗܲܝ̈ܢ܃ ܬܵܘܕܝܼܬܼܵܐ ܕܠܵܐ|
      block |ܝܘܼܬܼܪܵܢ܁ ܟܲܕܼ ܡܸܕܸܡ ܒܘܿܝܵܐܵܐ ܡܸܢܵܗ̇܃ ܠܵܐ ܗܵܘܹ̇ܐ ܠܲܢ܁ ܐܵܦ ܗ̤ܝ|
      block |ܗܵܕܹܐ ܕܢܲܪܓܸܫ ܐ̄ܢܵܫ ܒܲܚܛܵܗܵܘ̈ܗܝ܃ ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ|
      block |ܕܢܵܦ̇ܠܵܐ ܒܬܲܪܥܝܼܬܼܵܐ܃ ܡܵܐ ܕܲܚ̣ܙܵܐ ܕܐܸܬܿܛܲܪܲܦ ܒܤܲܓܝܼܐܘܼܬܼ ܙܢܵܐ|
      block |ܕܢܸܤ̈ܝܘܿܢܹܐ܃ ܐܲܝܟܼ ܕܠܵܐ ܢܹܐܙܲܠ ܒܟܼܠܗܹܝܢ ܗܵܠܹܝܢ ܥܵܩ̈ܬܼܵܐ ܘܐܘܼ̈ܠܨܵܢܹܐ|
      block |ܕܠܵܐ ܝܘܼܬܼܪܵܢ ܡ̣ܢ ܗܵܢܵܐ ܥܵܠܡܵܐ܁ ܘܲܕܼܠܵܘ ܡ̣ܢ ܩܲܫܝܘܼܬܼܵܐ܃ ܐܸܠܵܐ|
      block |ܡ̣ܢ ܠܵܐ ܝܑܼܕܲܥܬܼܵܐ ܠܵܐ ܡܸܤܬܲܟܿܠܝܼܢ ܗ̣̄ܘܲܝܢ܁|
      block |ܐܝܼܬܼ ܕܐܵܦ ܒܗܘܿܢ ܒܗܵܠܹܝܢ ܡܫܲܢܹܝܢ ܡ̣ܢ ܥܵܠܡܵܐ ܗܵܢܵܐ܃ ܘܠܵܐ|
      block |ܡܵܘܕܹܝܢ ܕܚܲܝܵܒܼܝܼܢ܃ ܐܸܠܵܐ ܡܸܬܼܚܪܹܝܢ ܘܡܸܬܼܥܲܕܿܠܝܼܢ܁ ܐܲܠܵܗܵܐ ܕܹܝܢ|
      block |ܡܪܲܚܡܵܢܵܐ܃ ܚܵܐܲܪ܁ ܕܐܸܢܗ̤ܘ ܕܡܸܬܼܡܲܟܿܟܼܝܼܢ܃ ܢܸܫܒܿܘܿܩ ܘܢܲܪܘܲܚ ܐܸܢܘܿܢ܁|
      block |ܘܠܵܘ ܒܲܠܚܘܿܕܼ ܕܢܸܥܒܸܿܕܼ ܠܢܸܤܝܘܿܢܗܘܿܢ ܡܲܦܩܵܢܵܐ܃ ܐܸܠܵܐ ܕܲܚܛܵܗܲܝ̈ܗܘܿܢ|
      block |ܢܚܲܤܸܐ܃ ܒܬܼܵܘܕܝܼܬܼܵܐ ܙܥܘܿܪܬܵܐ ܕܠܸܒܿܗܘܿܢ܁ ܐܲܝܟܼ ܐ̄ܢܵܫ ܕܲܡܩܲܪܸܒܼ|
      block |ܩܘܼܪܒܵܢܵܐ ܪܲܒܵܐ ܠܡܲܠܟܵܐ ܘܡܲܩܢܸܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ܃ ܗܵܟܲܢܵܐ|
    block
      block |ܡܲܢ ܕܐܝܼܬܼ ܠܹܗ ܕܸܡ̈ܥܹܐ ܒܲܨܠܘܿܬܼܵܐ ܩܕܼܵܡ ܐܲܠܵܗܵܐ ܡܲܠܟܵܐ ܪܲܒܵܐ|
      block |ܕܟܼܠܗܘܿܢ ܥܵܠܡܹ̈ܐ܃ ܡܲܥܒܲܪ ܟܠܗܹܝܢ ܡܘܼ̈ܫܚܵܬܼܵܐ ܕܲܚܛܵܗܵܘ̈ܗܝ܃ ܐܵܦ|
      block |ܩܵܢܹ̇ܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ܁ ܐܲܝܟܼ ܥܸܪܒܵܐ ܓܹܝܪ ܕܲܢܦܲܩ̣ ܡ̣ܢ ܛܝܵܪܵܐ܃|
      block |ܘܲܒܼܦܸܗܝܵܐ ܕܪܸܥܝܹܗ ܐܵܙܹ̇ܠ ܩܵܐܹ̇ܡ ܥܲܠ ܢܸܩܥܵܐ ܕܕܹܐܒܹ̈ܐ܃ ܗܵܟܲܢܵܐ|
      block |ܝܑܼܚܝܼܕܼܵܝܵܐ ܕܦܵܪܹܫ ܡ̣ܢ ܐܵܘܝܘܼܬܼܵܐ ܕܚܲܒܼܪ̈ܵܘܗܝ ܒܫܸܡ ܡܵܘܬܿܒܼܵܐ ܝܑܼܚܝܼܕܼܵܝܵܐ܃|
      block |ܘܐܲܡܝܼܢ ܡܸܬܼܘܲܥܲܕܼ ܒܹܝܬܼ ܚܸܙ̈ܘܵܢܹܐ ܘܲܒܼܦܸܗܝܵܐ ܕܒܲܩܪܝܼܬܼܵܐ܁ ܐܲܝܟܼ ܐ̄ܢܵܫ|
      block |ܕܲܛܥܝܼܢ ܥܲܠ ܟܲܬܼܦܹܗ ܡܲܪܓܵܢܝܼܬܼܵܐ ܤܲܓܝܼܐܲܬܼ ܕܡܲܝ̈ܵܐ܃ ܘܐܵܙܹ̇ܠ ܒܐܘܼܪܚܵܐ|
      block |ܕܐܝܼܬܼ ܥܠܹܝܗ̇ ܛܸܒܵܐ ܤܲܢܝܵܐ܃ ܘܲܒܼܟܼܠ ܥܸܕܵܢ ܩܲܢܝܼܛ ܡ̣ܢ ܬܲܚܠܘܼܨܵܐ܃|
      block |ܗܵܟܲܢܵܐ ܡܲܢ ܕܲܛܥܝܼܢ ܡܲܪܓܵܢܝܼܬܼܵܐ ܕܢܲܟܼܦܘܼܬܼܵܐ ܘܪܵܕܹܐ ܒܥܵܠܡܵܐ ܐܘܼܪܚܵܐ|
      block |ܕܲܒܼܥܸܠܕܒܼܵܒܹ̈ܐ܃ ܥܕܲܡܵܐ ܕܢܸܥܘܿܠ ܠܐܵܘܵܢܵܐ ܕܩܲܒܼܪܵܐ ܕܗ̤ܘܝܘܼ ܐܲܬܼܪܵܐ|
      block |ܕܬܘܼܟܼܠܵܢܵܐ܃ ܠܲܝܬܿ ܥܠܹܝܗ̇ ܤܲܒܼܪܵܐ ܕܬܸܬܼܦܲܠܲܛ ܡ̣ܢ ܓܲܝܵܤܹ̈ܐ ܘܒܼܵܙܘܿܙܹ̈ܐ܁|
      block |ܕܲܠܡܵܐ ܡܸܫܟܲܚ ܗܵܘ̇ ܕܠܵܐ ܩܵܢܹ̇ܛ܃ ܗܵܟܲܢܵܐ ܐܵܦ ܠܵܐ ܗܵܢܵܐ ܝܵܕܲܥ̇݊܃|
      block |ܕܒܲܐܝܢܵܐ ܐܲܬܼܪܵܐ ܘܡ̣ܢ ܐܲܝܟܵܐ ܘܼܒܲܐܝܢܵܐ ܥܸܕܵܢܵܐ ܒܵܠ̇ܩܝܼܢ ܥܠܵܘܗܝ|
      block |ܡܸܢܫܹܠܝ ܘܲܡܤܲܪܩܝܼܢ ܠܹܗ ܡ̣ܢ ܤܲܒܼܪܹܗ܁ ܐܝܼܬܼ܃ ܕܥܲܠ ܬܪܲܥ|
      block |ܒܲܝܬܹܗ ܡܸܬܼܒܙܸܙ܁ ܕܐܝܼܬܼܵܘܗܝ܃ ܙܲܒܼܢܵܐ ܕܤܲܝܒܿܘܼܬܼܵܐ܁ ܐܲܝܟܼ ܐ̄ܢܵܫ ܕܫܵܬܹ̇ܐ|
      block |ܚܲܡܪܵܐ ܒܥܸܕܵܢ ܐܸܒܼܠܵܐ ܘܪܵܘܹ̇ܐ܃ ܘܛܵܥܹ̇ܐ ܠܟܼܠܹܗ ܚܲܫܵܐ ܕܟܹܐܒܹܗ܃|
      block |ܗܵܟܲܢܵܐ ܐܲܝܢܵܐ ܕܪܵܘܹ̇ܐ ܒܚܘܼܒܵܐ ܕܐܲܠܵܗܵܐ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ|
      block |ܒܹܝܬܼ ܒܵܟܹ̈ܐ܃ ܛܵܥܹ̇ܐ ܠܟܹܐܒܹܗ ܘܲܠܥܵܩܬܹܗ ܟ̱ܠܵܗ̇܃ ܘܠܵܐ ܡܲܪܓܫܵܢܵܐ|
      block |ܗܵܘܹ̇ܐ ܡܸܛܠ ܪܲܘܝܘܼܬܹܗ ܒܟܼܠܗܘܿܢ ܚܲܫܹ̈ܐ ܕܲܚܛܝܼܬܼܵܐ܁|
      block |ܕܲܤܡܝܼܟܼ ܠܸܒܹܗ ܒܤܲܒܼܪܵܐ ܕܥܲܠ ܐܲܠܵܗܵܐ܃ ܚܲܝܘܲܬܼ ܟܸܢܦܵܐ ܗ̣̄ܝ|
      block |ܩܲܠܝܼܠܬܼܵܐ ܢܲܦܫܹܗ܁ ܕܲܒܼܟܼܠܥܸܕܵܢ ܡܕܲܠܲܝ ܗ̄ܘ̣ ܪܸܗܝܵܢܹܗ ܡ̣ܢ ܐܲܪܥܵܐ܃|
      block |ܘܲܠܥܸܠ ܡ̣ܢ ܫܡܲܝܵܐ ܛܵܐܹ̇ܣ ܒܪܸܢܝܵܐ ܕܚܘܼܫܵܒܼܵܘ̈ܗܝ܃ ܕܐܝܼܬܼ ܠܹܗ|
    block
      block |ܨܠܘܿܬܼܵܐ ܐܲܡܝܼܢܬܼܵܐ܃ ܐܲܝܟܼ ܐ̄ܢܵܫ ܕܲܩܢܸܐ ܪܘܼܚܵܐ ܠܲܪܟܼܘܿܒܹܗ܃ ܕܠܵܐ|
      block |ܡܲܕܼܪܸܟܼ ܠܹܗ ܒܥܸܠܕܒܼܵܒܹܗ܁ ܕܟܼܠ ܐܸܡܲܬܼܝ ܕܒܼܵܥܹ̇ܐ܃ ܦܵܪܲܚ ܠܹܗ|
      block |ܡ̣ܢ ܨܹܐܕܼܵܘܗܝ܁ ܐܲܝܟܼ ܐ̄ܢܵܫ ܕܲܩܢܸܐ ܤܢܹܐܓܼܪܵܐ ܒܹܝܬܼ ܕܝܼܢܵܐ܃ ܗܵܟܲܢܵܐ|
      block |ܡܲܢ ܕܲܡܪܲܚܸܦ ܥܲܠ ܐܲܠܝܼ̈ܨܹܐ܁ ܐܲܝܟܼ ܐ̄ܢܵܫ ܕܐܝܼܬܼܵܘܗܝ ܒܩܹܘܲܢܕܹܝܢܘܿܣ|
      block |ܒܓܼܵܘ ܝܲܡܵܐ ܒܡܲܚܫܘܼ̈ܠܹܐ܃ ܘܫܵܕܹܐ ܡܵܐܢܵܘ̈ܗܝ ܡ̣ܢ ܐܸܠܦܵܐ܃|
      block |ܗܵܟܲܢܵܐ ܡܲܢ ܕܲܡܒܲܤܲܪ ܥܲܠ ܥܘܼܘܵܟܹ̈ܐ ܒܐܘܼܪܚܵܐ ܗܵܕܹܐ ܕܒܹܝܬܼ|
      block |ܐܲܠܵܗܵܐ܃ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ ܝܲܡܵܐ ܚܵܢܘܿܩܵܐ܁ ܥܘܼܘܵܟܹ̈ܐ܃|
      block |ܠܵܐ ܚܵܤܪܝܼܢ܁ ܡܵܢܵܐ ܥܵܡܹ̇ܠ ܐܲܢ̄ܬܿ ܒܒܲܝܬܼܵܐ ܕܠܵܐ ܕܝܼܠܵܟܼ ܚܙܵܬܼܵܐ|
      block |ܕܡܝܼܬܼܵܐ܃ ܡܲܠܦܵܢܵܐ ܬܸܗܘܸܐ ܠܵܟܼ ܥܲܠ ܡܲܦܲܩܬܵܟܼ ܕܡܸܟܵܐ܁ ܡܵܢܵܐ|
      block |ܡܲܤܓܸܐ ܐܲܢ̄ܬܿ ܐܲܤܘܼܪܹ̈ܐ ܠܢܲܦܫܵܟܼ ܐܲܕܼܪܸܟܼ ܚܲܝܲܝ̈ܟ܃ ܥܲܕܼܠܵܐ ܢܸܚܫܲܟܼ|
      block |ܢܲܗܝܼܪܵܟܼ܃ ܘܬܸܒܼܥܸܐ ܥܸܕܼܪܵܐ ܘܠܵܐ ܬܸܫܟܲܚ܁ ܚܲܝܹ̈ܐ ܗܵܠܹܝܢ܃ ܠܲܬܼܝܵܒܼܘܼܬܼܵܐ|
      block |ܝܑܼܗܝܼܒܼܝܼܢ ܠܵܟܼ܃ ܠܵܐ ܬܒܲܛܸܠ ܐܸܢܘܿܢ ܒܥܸܠ̈ܠܬܼܵܐ܁ ܙܩܝܼܦܵܐ ܐܝܼܬܼܵܘܗܝ܃|
      block |ܬܲܪܥܵܐ ܕܐ̄ܪ̈ܵܙܹܐ܃ ܒܗܵܢܵܐ ܬܲܪܥܵܐ ܗܵܘ̇ܝܵܐ ܡܲܥܲܠܬܹܗ ܕܗܵܘܢܵܐ ܠܘܵܬܼ|
      block |ܝܑܼܕܲܥܬܼܵܐ ܕܐ̄ܪ̈ܵܙܹܐ ܫܡܲܝܵܢܹ̈ܐ܁ ܝܑܼܕܲܥܬܹܗ ܕܲܙܩܝܼܦܵܐ܃ ܒܚܲܫܵܘ̈ܗܝ ܕܲܙܩܝܼܦܵܐ|
      block |ܡܟܲܤܝܵܐ܁ ܘܐܲܝܟܼ ܫܵܘܬܵܦܘܼܬܼܵܐ ܕܲܒܼܗܘܿܢ܃ ܗܵܟܲܢܵܐ ܗܵܘ̇ܝܵܐ ܡܲܪܓܫܵܢܘܼܬܼܵܐ|
      block |ܕܒܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܁ ܟܡܵܐ ܓܹܝܪ ܕܡܸܬܼܝܲܬܿܪܝܼܢ ܒܲܢ ܚܲܫܵܘ̈ܗܝ|
      block |ܕܲܡܫܝܼܚܵܐ܃ ܗܵܟܲܢܵܐ ܒܦܸܚܡܗܘܿܢ ܤܵܓܹ̇ܐ ܒܘܼܝܵܐܲܢ ܒܲܡܫܝܼܚܵܐ܁ ܒܘܼܝܵܐܐ|
      block |ܩܵܪܹܐ ܠܬܹܐܘܿܪܝܼܵܐ܃ ܗܵܝ̇ ܕܡܸܬܼܦܲܫܩܵܐ ܚܙܵܬܼܵܐ ܕܢܲܦܫܵܐ܁ ܚܙܵܬܼܵܐ܃ ܝܵܠܕܵܐ|
      block |ܒܘܼܝܵܐܵܐ܁ ܠܵܐ ܡܸܫܟܿܚܵܐ ܕܬܲܫܘܲܚ ܢܲܦܫܲܢ ܦܹܐܪܹ̈ܐ ܕܪܘܼܚ܃ ܐܸܠܵܐ ܟܲܕܼ|
      block |ܢܸܗܘܸܐ ܠܸܒܲܢ ܡܝܼܬܼܵܐ ܠܥܵܠܡܵܐ܁ ܐܲܒܼܵܐ ܠܲܡ ܠܢܲܦܫܵܐ ܕܡܝܼܬܲܬ̤ ܡܵܘܬܹܗ|
      block |ܕܲܡܫܝܼܚܵܐ܃ ܡܩܝܼܡ ܠܵܗ̇ ܒܬܹܐܘܿܪܝܼܵܐ ܕܟܼܠܗܘܿܢ ܥܵܠܡܹ̈ܐ܁|
      block |ܘܲܐ̄ܚܪܹܬܼܵܐ܁ ܐܸܠܵܐ ܠܲܡ ܡܵܐܹ̇ܬܼ ܐܲܢ̄ܬܿ ܠܥܵܠܡܵܐ܃ ܠܵܐ ܡܸܬܼܢܲܚܲܡ|
    block
      block |ܒܵܟܼ ܐܵܕܼܵܡ ܪܘܼܚܵܢܵܐ܁ ܡܵܐ ܠܲܡ ܓܹܝܪ ܕܡܵܐܹ̇ܬܼ ܒܲܪܢܵܫܵܐ ܒܲܕܼܒܼܝܼܚܘܼܬܼܵܗ|
      block |ܪܘܼܚܵܢܵܝܬܼܵܐ ܠܟܼܠܹܗ ܗܘܼܦܵܟܼܵܐ ܕܥܘܼܡܪܵܐ ܗܵܢܵܐ܃ ܘܐܲܓܼܥܸܠ ܚܲܝܵܘ̈ܗܝ|
      block |ܠܚܲܝܹ̈ܐ ܕܒܼܵܬܲܪ ܢܘܼܚܵܡܵܐ܃ ܫܵܟܼܢܵܐ ܥܠܵܘܗܝ ܛܲܝܒܿܘܼܬܼܵܐ܁ ܘܕܼܘܼܒܵܪܹܗ܃|
      block |ܡܸܬܼܝܲܚܲܠ ܒܪܘܼܚ܁ ܘܡܵܐ ܕܲܤܢܵܝܗܝ ܠܥܵܠܡܵܐ܃ ܗܵܝܕܹܝܢ ܡܲܪܓܸܫ|
      block |ܒܗܵܘ̇ ܕܘܼܒܵܪܵܐ ܕܒܲܪܢܵܫܵܐ ܚܲܕܼܬܼܵܐ܃ ܕܪܵܡ ܡ̣ܢ ܨܵܐܘܼܬܹܗ ܕܥܘܼܡܪܵܐ|
      block |ܐ̄ܢܵܫܵܝܵܐ܃ ܘܡܸܫܬܿܘܸܐ ܠܓܸܠܝܵܢܹ̈ܐ ܐܲܠܵܗܵܝܹ̈ܐ܁ ܠܵܐ ܡܸܫܟܿܚܵܐ ܕܢܸܗܘܸܐ ܐܝܼܬܲܝܢ|
      block |ܒܓܼܵܘܹܗ ܕܥܵܠܡܵܐ ܡܝܼ̈ܬܹܐ ܠܥܵܠܡܵܐ܃ ܟܡܵܐ ܕܬܲܪܥܝܼܬܲܢ ܨܵܒܼ̇ܝܵܐ ܒܲܢܝܵܚܹ̈ܐ܃|
      block |ܘܥܵܠܡܵܐ ܒܝܲܕܼ ܨܸܒܼ̈ܘܵܬܹܗ ܤܝܼܡ ܩܕܼܵܡ ܪܸ̈ܓܼܫܲܝܢ܃ ܘܲܠܥܘܼܗܕܵܢܵܐ ܒܝܲܕܼ|
      block |ܪܓܸܫܬܼܵܐ ܡܚܲܕܸܬܼ܃ ܘܲܡܥܝܼܪ ܠܦܲܓܼܪܵܐ ܠܘܵܬܼ ܒܥܵܬܹܗ܃ ܒܝܲܕܼ ܩܲܪܝܼܒܼܘܼܬܼܵܐ|
      block |ܕܥܲܡܗܹܝܢ܃ ܒܝܲܕܼ ܚܙܵܬܼܵܐ ܘܫܸܡܥܵܐ ܘܓܸܫܬܼܵܐ ܘܲܡܪܝܼܚܵܢܘܼܬܼܵܐ ܘܚܸܟܵܐ܁|
      block |ܘܡܝܼܬܼܘܼܬܼܵܐ ܕܢܲܦܫܵܐ ܡ̣ܢ ܥܵܠܡܵܐ ܐܝܼܬܹܝܗ̇܃ ܤܦܝܼܩܘܼܬܼܵܐ ܕܠܸܒܵܐ ܡ̣ܢ|
      block |ܪܸܢܝܵܐ ܕܥܘܼܗܕܵܢܵܘ̈ܗܝ܃ ܘܲܚܤܝܼܟܼܘܼܬܼܵܐ ܕܢܲܦܫܵܐ ܡ̣ܢ ܚܘܼ̈ܫܵܒܹܐ|
      block |ܕܨܸܒܼ̈ܘܵܬܹܗ܃ ܘܲܦܤܵܩܵܐ ܕܨܸܒܼܝܵܢܵܐ ܡ̣ܢ ܪܸܚܡܬܼܵܐ ܕܡܲܚܫܲܒܼܬܼܵܐ ܕܲܒܼܗܹܝܢ܁|
      block |ܠܵܐ ܓܹܝܪ ܡܲܨܝܵܐ ܕܢܸܗܘܸܐ ܠܸܒܲܢ ܒܫܲܝܢܵܐ ܕܪܵܡ ܡ̣ܢ ܕܠܘܼܚܝܵܐ܃|
      block |ܘܲܒܼܫܲܦܝܘܼܬܼܵܐ ܕܚܘܼܒܵܐ ܕܥܸܠܵܝܵܐ ܡ̣ܢ ܥܵܠܡܵܐ܃ ܟܲܕܼ ܡܸܬܼܢܲܤܟܝܼܢ|
      block |ܒܓܼܵܘܹܗ ܥܘܼ̈ܗܕܵܢܹܐ ܡܚܲܕܬܼܵܢܹ̈ܐ ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܒܝܲܕܼ ܪܸ̈ܓܼܫܹܐ|
      block |ܡܩܲܒܿܠܵܢܲܝ̈ܗܹܝܢ܁ ܠܵܐ ܡܸܬܼܩܲܢܝܵܐ ܡܝܼܬܼܘܼܬܼ ܢܲܦܫܵܐ ܕܡ̣ܢ ܥܵܠܡܵܐ܃|
      block |ܐܸܠܵܐ ܐܸܡܲܬܼܝ ܕܐܵܦ ܦܲܓܼܪܵܐ ܗܘ̤ܵܐ ܠܗܲܠ ܡ̣ܢ ܪܓܸܫܬܼܵܐ ܘܲܚܙܵܬܼܵܐ|
      block |ܕܨܸܒܼ̈ܘܵܬܼܵܐ܁|
  block 80
    block
      block |ܥܲܠ ܫܲܗܪܵܐ ܕܠܲܝ̈ܠܵܘܵܬܼܵܐ܃ ܘܥܲܠ ܦܘܼܪ̈ܫܵܢܹܐ ܤܲܝܼ̈ܐܹܐ ܕܲܙܢܲܝ̈ ܥܲܡ̈ܠܹܐ|
      block |ܕܒܹܗ܁ ܘܲܕܼܠܵܐ ܙܵܕܹܩ ܢܝܼܫܵܐ ܕܥܲܡ̈ܠܲܝܢ ܠܡܘܼܠܵܝܵܐ ܕܲܟܼܡܵܝܘܼܬܼܵܐ|
      block |ܢܸܗܘܸܐ܃ ܐܸܠܵܐ ܚܹܐܪܵܐܝܼܬܼ ܘܲܒܼܦܘܼܪܫܵܢܵܐ܃ ܐܲܝܟܼ ܒܢܲܝ̈ܵܐ ܕܐܲܠܵܗܵܐ ܕܦܵܠ̇ܚܝܼܢ|
      block |ܥܲܡ ܐܲܒܼܘܼܗܘܿܢ ܒܪܘܼܘܵܚܵܐ ܕܚܘܼܒܵܐ܁ ܘܕܲܟܼܡܵܐ ܝܲܩܝܼܪ ܥܲܡܠܵܐ|
      block |ܕܫܲܗܪܵܐ܃ ܝܲܬܝܼܪ ܡ̣ܢ ܟܠܗܘܿܢ ܕܘܼܒܵܪܹ̈ܐ܁ ܘܕܲܐܝܠܹܝܢ ܬܵܒܲܥ ܠܗܵܢܘܿܢ|
      block |ܕܓܼܵܒܹ̇ܝܢ ܥܲܡܠܵܐ ܗܵܢܵܐ܃ ܘܕܲܝܟܲܢ ܢܸܪܕܘܿܢ ܒܹܗ܁ ܘܥܲܠ ܫܘܼ̈ܟܵܢܹܐ|
      block |ܕܡܸܫܬܿܘܹܝܢ ܡ̣ܢ ܐܲܠܵܗܵܐ܃ ܘܥܲܠ ܐܵܓܼܘܿܢܹ̈ܐ ܕܗܵܘܹ̇ܝܢ ܠܘܼܩܒܲܠܗܘܿܢ ܡ̣ܢ|
      block |ܐܲܪܟܘܿܢܹܐ ܕܥܵܠܡܵܐ܁ ܦ܁|
    block
      block |ܡܵܐ ܕܹܝܢ ܕܨܵܒܹ̇ܐ ܐܲܢ̄ܬܿ ܕܲܬܼܩܘܼܡ ܠܬܸܫܡܸܫܬܼܵܐ ܒܫܲܗܪܵܟܼ܃|
      block |ܒܥܘܼܕܼܪܵܢܹܗ ܕܡܵܪܲܢ ܥܒܸܕܼ ܐܲܝܟܼ ܕܐܵܡܲ݁ܪ ܐ̄ܢܵܐ ܠܵܟܼ܁ ܤܝܼܡ ܒܘܼܪܚܵܐ|
      block |ܐܲܝܟܼ ܥܝܵܕܼܵܐ܃ ܘܩܘܼܡ܁ ܘܒܼܵܬܲܪ ܗܵܝܕܹܝܟ܃ ܠܵܘ ܡܸܚܕܼܵܐ ܬܫܲܪܸܐ|
      block |ܒܬܸܫܡܸܫܬܵܟܼ܁ ܐܸܠܵܐ ܡܵܐ ܕܨܲܠܝܼܬܿ ܘܫܲܠܸܡ̣ܬܿ܃ ܘܲܪܫܲܡ̣ܬܿ ܠܸܒܵܟܼ|
      block |ܘܗܲܕܵܡܲܝ̈ܟ ܒܢܝܼܫܵܐ ܚܲܝܵܐ܃ ܩܘܼܡ ܐܲܝܟܼ ܥܸܕܵܢܵܐ ܙܥܘܿܪܵܐ܃ ܟܲܕܼ ܫܠܸܐ|
      block |ܐܲܢ̄ܬܿ܁ ܥܕܲܡܵܐ ܕܡܸܬܿܬܿܢܝܼܚܝܼܢ ܪܸ̈ܓܼܫܲܝܟ܃ ܘܙܵܘܥܲܝ̈ܟ ܡܸܫܬܲܝܢܝܼܢ܁ ܘܟܸܢ|
      block |ܐܲܪܝܼܡ ܚܝܵܪܵܟܼ ܓܵܘܵܝܵܐ ܠܘܵܬܼ ܡܵܪܲܢ܃ ܘܐܲܦܝܼܤܲܝܗܝ ܒܚܲܫܵܐ܃ ܕܢܸܤܡܘܿܟܼ|
      block |ܡܚܝܼܠܘܼܬܼܵܟܼ܁ ܘܐܲܝܟܼ ܕܠܲܢܝܵܚܵܐ ܕܨܸܒܼܝܵܢܹܗ ܢܸܗܘܘܿܢ ܦܸܬܼܓܼܵܡܹ̈ܐ ܕܠܸܫܵܢܵܟܼ܃|
      block |ܘܙܵܘ̈ܥܹܐ ܕܠܸܒܵܟܼ܁ ܘܐܸܡ݂ܲܪ ܫܲܠܝܵܐܝܼܬܼ ܒܲܨܠܘܿܬܼܵܐ ܕܠܸܒܵܟܼ ܗܵܟܲܢܵܐ܃|
      block |ܡܵܪܝ ܘܐܲܠܵܗܝ܃ ܤܵܥܘܿܪܵܗ̇ ܕܲܒܼܪܝܼܬܹܗ܃ ܕܲܓܼܠܹܝܢ ܠܹܗ ܚܲܫܲܝ̈ܢ|
      block |ܘܲܡܚܝܼܠܘܿܬܹܗ ܕܲܟܼܝܵܢܲܢ ܘܬܼܘܼܩܦܹܗ ܕܲܒܼܥܸܠܕܲܪܲܢ܃ ܐܲܢ̄ܬܿ ܤܲܬܼܪܲܝܢܝ ܡ̣ܢ|
      block |ܒܝܼܫܘܼܬܹܗ܁ ܕܚܲܝܠܹܗ ܕܝܼܠܹܗ ܚܲܤܝܼܢ܃ ܘܲܟܼܝܵܢܲܢ ܕܵܘܹ̇ܐ܃ ܘܚܲܝܠܲܢ ܬܵܚܘܿܒܼ܁|
      block |ܐܲܢ̄ܬܿ ܗܵܟܹܝܠ ܒܲܤܝܼܡܵܐ ܕܲܡܦܵܣ ܒܲܡܚܝܼܠܘܼܬܲܢ܃ ܘܲܛܥܝܼܢ ܥܘܼܤܵܩܹ̈ܝܗ̇|
    block
      block |ܕܲܟܼܪܝܼܗܘܼܬܲܢ܃ ܢܲܛܲܪܲܝܢܝ ܡ̣ܢ ܫܓܼܘܼܫܝܵܐ ܕܚܘܼ̈ܫܵܒܹܐ ܘܚܹܐܦܵܐ ܕܚܲܫܹ̈ܐ܃|
      block |ܘܐܲܫܵܘܢܝ ܠܬܸܫܡܸܫܬܼܵܐ ܗܵܕܹܐ ܩܲܕܝܼܫܬܼܵܐ܁ ܕܠܵܐ ܒܝܲܕܼ ܚܲܫܲܝ̈ ܐܹܚܲܒܸܠ|
      block |ܛܲܥܡܵܗ̇܃ ܘܐܸܫܬܲܟܲܚ ܩܕܼܵܡܲܝܟ ܡܲܪܵܚܐ܁ ܐܸܠܵܐ ܒܚܘܼ̈ܫܵܒܹܐ ܙܗܲܝ̈ܵܐ|
      block |ܘܲܒܼܫܲܦܝܘܼܬܼܵܐ ܕܡܲܚܫܲܒܼܬܼܵܐ ܐܹܩܘܼܡ ܩܕܼܵܡܲܝܟ܃ ܐܲܝܟܼ ܕܲܦܐܸܐ ܠܩܲܕܝܼܫܘܼܬܼܵܟܼ܃|
      block |ܗܵܝ̇ ܕܲܠܙܝܼܘܵܗ̇ ܠܵܐ ܤܵܦ̇ܩܵܐ ܗܵܝ̇ ܡܲܪܟܲܒܼܬܼܵܐ ܕܲܤܪ̈ܵܦܹܐ܃ ܕܒܲܪܦܵܦ|
      block |ܙܵܘܥܲܝ̈ܗܘܿܢ ܚܲܡܝܼ̈ܡܹܐ ܡܩܲܕܿܫܝܼܢ ܘܲܡܗܲܠܠܝܼܢ ܠܩܘܼ̈ܕܵܫܹܐ ܕܐܝܼܬܼܘܼܬܵܟܼ|
      block |ܠܒܼܘܼܤܵܗܘܿܢ܁ ܘܲܒܼܗܵܠܹܝܢ ܚܘܼ̈ܫܵܒܹܐ ܡܸܚܕܼܵܐ ܡܸܬܼܦܬܲܚ ܠܸܒܵܟܼ ܡ̣ܢ|
      block |ܛܲܝܒܿܘܼܬܼܵܐ܃ ܘܐܵܫܹ̇ܿܕܼ ܐܲܢ̄ܬܿ ܕܸܡ̈ܥܹܐ ܒܪܹܫ ܨܠܘܿܬܼܵܟܼ܁ ܘܚܘܼܫܵܒܲܝ̈ܟܼ܃|
      block |ܡܸܙܕܲܗܹܝܢ ܒܥܘܼܗܕܵܢ ܡܵܪܝܵܐ܁ ܘܲܒܼܗܝܼܠܘܼܬܼܵܐ܃ ܘܢܲܟܼܦܘܼܬܼܵܐ ܙܗܝܼܬܼܵܐ|
      block |ܡܩܲܒܿܠܵܐ ܢܲܦܫܵܟܼ܁ ܘܟܲܕܼ ܟܢܝܼܫ ܪܸܥܵܝܵܟܼ ܘܲܙܗܸܐ܃ ܡܫܲܪܸܐ ܐܲܢ̄ܬܿ|
      block |ܕܠܵܐ ܕܘܼܘܵܕܼܵܐ ܒܬܸܫܡܸܫܬܵܟܼ܃ ܘܪܵܕܹܐ ܐܲܢ̄ܬܿ ܒܵܗ̇ ܥܕܲܡܵܐ ܠܫܘܼܡܠܵܝܵܐ|
      block |ܒܲܤܝܼܡܵܐܝܼܬܼ܁|
      block |ܙܵܕܹܩ ܠܲܢ ܕܹܝܢ ܕܲܒܼܟܼܠܵܗ̇ ܚܹܐܪܘܼܬܼܵܐ ܗ̤ܘܲܝܢܲܢ ܪܵܕܹܝܢܲܢ ܒܵܗ̇|
      block |ܒܬܸܫܡܸܫܬܲܢ܃ ܠܒܲܪ ܡ̣ܢ ܟ̱ܠܹܗ ܪܸܥܝܵܢܵܐ ܡܕܼܵܘܕܼܵܐ ܕܛܲܠܝܘܼܬܼܵܐ܁|
      block |ܐܸܢܕܹܝܢ ܢܸܚܙܸܐ ܕܥܸܕܵܢܵܐ ܠܵܐ ܤܲܓܝܼ܃ ܘܢܵܗܲܪ ܟܲܕܼ ܠܵܐ ܡܫܲܡܠܸܐ܃|
      block |ܢܸܫܒܿܘܿܩ ܨܸܒܼܝܵܢܵܐܝܼܬܼ ܒܝܼܕܲܥܬܼܵܐ ܚܲܕܼ ܘܲܬܼܪܹܝܢ ܗܘܼ̈ܠܵܠܝܼܢ ܡ̣ܢ ܕܲܥܝܵܕܼܵܐ܃|
      block |ܘܠܵܐ ܢܸܗܘܸܐ ܐܲܬܼܪܵܐ ܠܕܼܘܼܘܵܕܼܵܐ ܕܲܢܚܲܒܸܠ ܠܛܲܥܡܵܐ ܕܬܸܫܡܸܫܬܲܢ܃|
      block |ܘܢܸܕܼܠܘܿܚ ܐܵܦ ܠܡܲܙܡܘܿܪܹ̈ܐ ܕܨܲܦܪܵܐ܁ ܐܸܢ ܟܲܕܼ ܡܫܲܡܸܫ ܐܲܢ̄ܬܿ܃|
      block |ܠܵܚܹ̇ܫ ܠܵܟܼ ܚܘܼܫܵܒܼܵܐ ܘܐܵܡܲ݁ܪ܃ ܤܲܪܗܸܒܼ ܠܲܡ ܩܲܠܝܼܠ܃ ܟܹܐܡܲܬܼ|
      block |ܢܲܤܓܸܐ ܥ̇ܒܼܵܕܼܵܐ܃ ܘܬܸܦܠܲܛ ܠܵܟܼ ܒܲܥܓܲܠ܃ ܠܵܐ ܬܚܘܼܪ ܒܹܗ܁ ܐܸܢ|
      block |ܕܹܝܢ ܐܵܠܹ̇ܨ ܠܵܟܼ ܒܗܵܕܹܐ܃ ܥܛܘܿܦ ܡܸܚܕܼܵܐ ܒܲܪ ܒܸܤܬܿܪܵܐܝܼܬܼ ܡܲܪ̈ܡܝܵܬܼܵܐ|
      block |ܚܲܕܼ ܟܡܵܐ܁ ܘܟܼܠ ܦܸܬܼܓܼܵܡܵܐ܃ ܕܢܝܼܫܵܐ ܕܲܨܠܘܿܬܼܵܐ ܛܥܝܼܢ ܒܤܘܼܟܵܠܹܗ܃|
    block
      block |ܬܢܝܼܘܗܝ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܁ ܘܐܸܢ ܬܘܼܒܼ ܫܵܓܹ̇ܫ ܐܵܘ ܐܵܠܹ̇ܨ ܠܵܟܼ܃|
      block |ܐܲܪܦܵܐ ܠܙܘܼܡܵܪܵܐ܃ ܘܤܝܼܡ ܒܘܼܪܟܵܐ ܒܲܨܠܘܿܬܼܵܐ܃ ܘܐܸܡ݂ܲܪ܃ ܐܸܢܵܐ ܠܵܘ|
      block |ܡܝܼ̈ܠܹܐ ܕܐܸܡܢܸܐ ܨܵܒܹ̇ܐ ܐ̄ܢܵܐ܃ ܐܸܠܵܐ ܕܠܵܐܘܵܢܵܐ ܐܸܡܛܸܐ ܒܵܥܹ̇ܐ ܐ̄ܢܵܐ܁ ܒܟܼܠ|
      block |ܫܒܼܝܼܠܵܐ ܕܲܡܫܲܒܸܠ ܠܝܼ ܥܓܲܠ܃ ܒܹܗ ܐܵܙܹ̇ܠ ܐ̄ܢܵܐ܁ ܗܵܘ̇ ܥܲܡܵܐ|
      block |ܕܲܚܫܲܠ̣ܘ ܥܸܓܼܠܵܐ ܡܒܲܕܼܒܿܪܵܐ܃ ܐܲܪܒܿܥܝܼܢ ܫܢ̈ܝܼܢ ܗܲܠܸܟܼܘ ܟܲܕܼ ܦܵܗܹ̇ܝܢ|
      block |ܒܡܲܕܼܒܿܪܵܐ܃ ܤܵܠ̇ܩܝܼܡ ܘܢܵܚ̇ܬܝܼܢ ܛܘܼܪܹ̈ܐ ܘܪ̈ܵܡܵܬܼܵܐ܁ ܘܠܲܐܪܥܵܐ ܕܡܘܼܠܟܵܢܵܐ܃|
      block |ܐܵܦܠܵܐ ܡ̣ܢ ܪܘܼܚܩܵܐ ܚܙܵܐܘܼܗ̇܁ ܘܐܸܢ ܢܸܙܟܹܝܟܼ ܩܵܘܡܵܐ ܟܲܕܼ ܫܵܗܲܪ|
      block |ܐܲܢ̄ܬܿ ܡܸܛܠ ܢܲܓܝܼܪܘܼܬܹܗ܃ ܘܬܸܬܼܚܲܒܼ ܡ̣ܢ ܠܹܐܘܬܼܵܐ܁ ܐܵܡܲ݁ܪ ܠܵܟܼ|
      block |ܓܹܝܪ ܚܘܼܫܵܒܼܵܐ܃ ܡܵܠܘܿܢ ܕܹܝܢ ܐܘܼܡܵܢܵܐ ܕܠܵܥܹ̇ܙ ܒܚܘܼܫܵܒܼܵܐ ܐܲܝܟܼ|
      block |ܕܲܒܼܚܸܘܝܵܐ܃ ܕܤܲܩܸܡ̣ ܡܸܟܹܝܠ܃ ܟܲܕܼ ܠܲܝܬܿ ܚܲܝܠܵܐ ܠܩܵܘܡܵܐ܁ ܐܸܡܲܪ܃|
      block |ܠܵܘ ܗܵܟܲܢܵܐ܁ ܐܸܠܵܐ ܢܸܬܸܒܼ ܡܸܬܲܒܼ܃ ܘܛܵܒܼܵܐ ܝܲܬܝܼܪ ܡ̣ܢ ܫܸܢܬܼܵܐ܁ ܕܐܵܦܸܢ|
      block |ܟܲܕܼ ܠܵܐ ܗ̄ܘ̣ܵܐ ܡܲܙܡܘܿܪܵܐ ܐܹܡܲܪ܃ ܢܸܫܠܸܐ ܕܹܝܢ ܠܸܫܵܢܝ܃ ܟܲܕܼ ܥܢܸܐ|
      block |ܪܸܥܝܵܢܝ ܒܲܨܠܘܿܬܼܵܐ ܘܥܸܢܝܵܢܵܐ ܕܐܲܠܵܗܵܐ܃ ܦܵܩ̇ܚܵܐ ܗ̣̄ܝ ܥܝܼܪܘܼܬܼܵܐ|
      block |ܡܸܢܟܠܦܪܘܿܣ ܡܸܢܵܗ̇ ܕܫܸܢܬܼܵܐ܁ ܠܵܐ ܗ̄ܘ̣ܵܐ ܩܵܘܡܵܐ ܐܝܼܬܼܵܘܗܝ ܫܲܗܪܵܐ|
      block |ܟ̱ܠܹܗ܃ ܘܠܵܘ ܬܘܼܒܼ ܬܸܢܝܵܐ ܕܡܲܙܡܘܿܪܹ̈ܐ ܒܲܠܚܘܿܕܼ܃ ܐܸܠܵܐ ܐܝܼܬܼ܃|
      block |ܕܲܒܼܙܲܡܘܿܪܹ̈ܐ ܡܦܸܩ ܠܸܠܝܵܐ ܟ̱ܠܹܗ܁ ܐܝܼܬܼ ܕܒܲܤܝܵܡ ܒܘܼܪ̈ܟܹܐ|
      block |ܘܲܨ̈ܠܵܘܵܬܼܵܐ ܚܲܫܝܲܫܵܬܼܵܐ܃ ܘܓܼܘܼܪ̈ܓܵܚܹܐ ܕܥܲܠ ܐܲܪܥܵܐ܁ ܘܐܝܼܬܼ ܕܒܲܒܼܟܼܵܬܐ|
      block |ܘܲܒܼܕܸܡ̈ܥܹܐ܃ ܘܐ̈ܘܿܠܝܵܬܼܵܐ ܕܥܲܠ ܚܛܵܗܵܘ̈ܗܝ܁|
      block |ܐܲܡܝܼܪ ܥܲܠ ܚܲܕܼ ܡ̣ܢ ܐܲܒܼܵܗܲܝ̈ܢ܃ ܕܙܲܒܼܢܵܐ ܕܐܲܪܒܿܥܝܼܢ ܫܢܝܼ̈ܢ ܚܕܼܵܐ|
      block |ܡܸܠܬܼܵܐ ܗܘ̤ܵܬܼ ܨܠܘܿܬܹܗ܃ ܐܸܢܵܐ ܚܛܹ̇ܝܬܼ܃ ܐܲܝܟܼ ܒܲܪܢܵܫܵܐ܁ ܐܲܢ̄ܬܿ ܕܹܝܢ|
      block |ܫܒܼܘܿܩ ܠܝܼ܃ ܐܲܝܟܼ ܐܲܠܵܗܵܐ܁ ܘܫܵܡ̇ܥܝܼܢ ܗ̄ܘ̣ܵܘ ܠܹܗ ܐܲܒܼ̈ܗܵܬܼܵܐ ܘܐܲܚܹ̈ܐ|
    block
      block |ܕܬܼܵܢܹܐ ܗ̄ܘ̣ܵܐ ܠܦܸܬܼܓܼܵܡܵܐ ܗܵܢܵܐ ܒܚܲܫܵܐ ܟܲܕܼ ܒܵܟܹ̇ܐ܃ ܘܠܵܐ ܫܵܠܹ̇ܐ|
      block |ܗ̄ܘ̣ܵܐ܁ ܘܲܚܠܵܦ ܬܸܫܡܸܫܬܼܵܐ ܐܝܼܬܹܝܗ̇ ܗ̄ܘ̣ܵܬܼ ܠܹܗ ܗܵܕܹܐ ܨܠܘܿܬܼܵܐ|
      block |ܒܲܠܚܘܿܕܼ܃ ܒܠܸܠܝܵܐ ܘܒܼܐܝܼܡܵܡܵܐ܁ ܐܝܼܬܼ ܬܘܼܒܼ܃ ܕܟܲܕܼ ܩܲܠܝܼܠ ܡ̣ܢ|
      block |ܪܲܡܫܵܐ ܡܙܲܡܲܪ܃ ܫܲܪܟܹܗ ܕܠܸܠܝܵܐ ܒܥܘܿܢ̈ܝܵܬܼܵܐ ܘܲܒܼܬܸܫ̈ܒܿܚܵܬܼܵܐ ܘܲܒܼܡܲܕܼܪ̈ܵܫܹܐ܃|
      block |ܘܲܒܼܫܲܪܟܵܐ ܕܩܵܠܹ̈ܐ ܚܢܝܼ̈ܓܹܐ ܡܲܥܒܲܪ܁ ܘܐܝܼܬܼ܃ ܕܲܡܦܲܠܸܓܼ ܠܗܹܝܢ ܠܫܵܥܹ̈ܐ|
      block |ܕܠܸܠܝܵܐ ܠܡܵܘ̈ܬܿܒܹܐ܁ ܘܒܹܝܬܼ ܡܵܘܬܿܒܼܵܐ ܠܡܵܘܬܿܒܼܵܐ ܥܵܒܹ̇ܕܼ ܢܲܗܝܼܪܵܐ܃|
      block |ܘܲܡܦܲܪܓܸܐ ܒܲܟܼܬܼܵܒܼܵܐ ܥܲܕܼ ܡܸܬܿܬܿܢܝܼܚ܁ ܐܝܼܬܼ ܬܘܼܒܼ ܕܤܵܐܹ̇ܡ ܬܚܘܼܡܵܐ|
      block |ܠܢܲܦܫܹܗ܃ ܕܠܵܐ ܢܸܟܘܿܦ ܒܘܼܪ̈ܟܵܘܗܝ ܠܲܓܼܡܵܪ܁ ܐܵܦܠܵܐ ܒܲܨܠܘܿܬܼܵܐ|
      block |ܕܫܘܼܠܵܡ ܡܲܪܡܝܼܬܼܵܐ܃ ܐܲܝܟܼ ܕܐܝܼܬܼ ܥܝܵܕܼܵܐ ܠܫܵܗܪܹ̈ܐ܁ ܐܸܠܵܐ ܒܚܲܕܼ|
      block |ܡܸܬܼܚܵܐ ܡܲܥܒܲܪ܃ ܠܠܸܠܝܵܐ ܟ̱ܠܹܗ܁ ܐܵܦ ܥܲܠ ܚܲܕܼ ܡ̣ܢ ܩܲܕܝܼ̈ܫܹܐ|
      block |ܐܲܡܝܼܪ܃ ܕܡܸܛܠ ܕܡܲܩܪܸܒܼ ܗ̄ܘ̣ܵܐ ܥܲܡܹܗ ܫܹܐܕܼܵܐ ܕܙܵܢܝܘܼܬܼܵܐ܃ ܘܲܒܼܚܲܕܼ|
      block |ܡ̣ܢ ܙܢ̈ܝܼܢ ܠܵܐ ܫܵܠܹ̇ܐ ܗ̄ܘ̣ܵܐ ܡܸܢܹܗ܃ ܝܲܗ̣̄ܒܼ ܢܲܦܫܹܗ ܠܥܲܡܠܵܐ ܕܫܲܗܪܵܐ܁|
      block |ܘܤܵܡ̣ ܬܚܘܼܡܵܐ ܠܢܲܦܫܹܗ܃ ܕܠܵܐ ܢܸܟܘܿܦ ܒܘܼܪ̈ܟܵܘܗܝ ܠܲܓܼܡܵܪ܁ ܐܸܠܵܐ|
      block |ܩܵܐܹ̇ܡ ܗ̄ܘ̣ܵܐ ܟ̱ܠܹܗ ܠܸܠܝܵܐ܃ ܟܲܕܼ ܦܬܼܝܼ̈ܚܵܢ ܥܲܝܢܵܘ̈ܗܝ܁ ܘܠܵܐ ܤܵܐܹ̇ܡ|
      block |ܗ̄ܘ̣ܵܐ ܒܘܼܪܟܵܐ܃ ܥܕܲܡܵܐ ܠܨܲܦܪܵܐ܁ ܗܵܠܹܝܢ ܟܠܗܘܿܢ ܦܘܼܪ̈ܫܵܢܹܐ ܐܝܼܬܼ|
      block |ܒܥܲܡܠܵܐ ܕܫܲܗܪܵܐ܃ ܘܲܒܼܗܵܠܹܝܢ ܫܵܠ̇ܚܝܼܢ ܟܲܫܝܼܪܹ̈ܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ|
      block |ܕܐܸܬܼܚܲܒܲܠ ܒܲܪ̈ܓܼܝܼܓܼܵܬܼܵܐ ܕܛܘܼܥܝܲܝ܃ ܘܠܵܒܼܫ̇ܝܼܢ ܠܲܡܫܝܼܚܵܐ ܘܡܸܬܼܦܲܪܩܝܼܢ܁|
      block |ܒܗܵܠܹܝܢ ܙܢܲܝ̈ ܥܲܡ̈ܠܹܐ ܥܡܝܼ̈ܠܹܐ ܕܚܸܟܼܡܬܼܵܐ ܡܸܫܬܘܹܝܢ ܩܲܕܝܼ̈ܫܹܐ ܠܗܵܘ̇|
      block |ܬܸܡܗܵܐ ܕܓܸܠܝܵܢܵܐ ܐܲܠܵܗܵܝܵܐ܃ ܕܪܵܡ ܡ̣ܢ ܬܲܪܥܝܼܬܼܵܐ ܕܒܸܤܪܵܐ܁|
      block |ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܐܵܕܼܫ݂ܹ̈ܐ ܡܦܲܪ̈ܫܹܐ ܡܸܬܼܒܲܤܡܝܼܢ|
      block |ܒܫܲܗܪ̈ܲܝܗܘܿܢ ܟܲܫܝܼܪܹ̈ܐ܃ ܡܲܥܒܿܪܝܼܢ ܠܹܗ ܕܠܵܐ ܩܘܼܛܵܥ ܠܟܼܠܹܗ|
    block
      block |ܡܸܬܼܚܵܐ ܕܫܵܥܹ̈ܐ ܐܲܪ̈ܝܼܟܼܵܬܼܵܐ ܕܠܸܠܝܵܐ܁ ܟܲܕܼ ܪܵܘܙܵܐ ܢܲܦܫܗܘܿܢ ܘܚܵܕܼܝܵܐ܃|
      block |ܘܛܵܥ̇ܝܵܐ ܠܟܼܘܿܬܝܼܢ ܒܸܤܪܵܐ ܙܩܝܼܪܲܬܼ ܚܲܫܹ̈ܐ ܕܲܡܥܲܛܦܵܐ܁ ܘܡ̣ܢ ܒܘܼܤܵܡܵܐ|
      block |ܘܲܕܼܝܵܨܵܐ ܕܠܸܒܿܗܘܿܢ܃ ܠܫܸܢܬܼܵܐ ܠܵܐ ܡܸܬܿܕܲܟܼܪܝܼܢ܁ ܐܲܝܟܼ ܡܲܢ ܕܤܵܒܲܪܝܼܢ|
      block |ܕܫܲܠܚܘܼܗܝ ܠܦܲܓܼܪܵܐ܃ ܘܲܒܼܗܵܘ̇ ܕܘܼܒܵܪܵܐ ܕܒܼܵܬܲܪ ܢܘܼܚܵܡܵܐ ܐܝܼܬܲܝܗܘܿܢ|
      block |ܡ̣ܢ ܟܲܕܼܘ܁ ܘܡ̣ܢ ܚܲܕܼܘܲܬܼܗܘܿܢ ܤܲܓܝܼܐܬܼܵܐ ܒܲܙܒܲܢ ܙܒܲܢ ܫܵܒܼܩ̇ܝܼܢ|
      block |ܠܡܲܙܡܘܿܪܹ̈ܐ܃ ܘܢܵܦ̇ܠܝܼܢ ܥܲܠ ܐܲܦܲܝ̈ܗܘܿܢ܃ ܡ̣ܢ ܚܹܐܦܵܐ ܕܚܲܕܼܘܼܬܼܵܐ܃|
      block |ܕܲܒܼܢܲܦܫܗܘܿܢ ܢܵܒܼ̇ܗܵܐ܁ ܘܟܼܠܵܗ̇ ܐܲܪܝܼܟܼܘܼܬܼܵܐ ܕܠܸܠܝܵܐ ܐܝܼܬܹܝܗ̇ ܠܗܘܿܢ|
      block |ܐܲܝܟܼ ܐܝܼܡܵܡܵܐ܃ ܘܚܸܫܘܿܟܼܵܐ ܐܲܝܟܼ ܕܸܢܚܹܗ ܕܫܸܡܫܵܐ܁ ܡܸܛܠ ܤܲܒܼܪܵܐ|
      block |ܗܵܘ̇ ܕܲܡܪܝܼܡ ܠܸܒܿܗܘܿܢ ܘܡܲܪܘܸܐ ܠܗܘܿܢ ܒܪܸܢܝܹܗ܃ ܘܡ̣ܢ ܫܘܼܠܗܵܒܼܵܐ|
      block |ܕܪܸܥܝܵܢܗܘܿܢ ܕܝܵܩܹ̇ܕܼ ܒܥܘܼܗܕܵܢܵܐ ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܁ ܘܟܲܕܼ ܠܸܫܵܢܵܐ|
      block |ܬܟܼܝܼܒܼܵܐܝܼܬܼ ܢܵܩܹ̇ܫ ܒܟܸܢܵܪܵܐ ܕܪܘܼܚ܃ ܗܵܘܢܵܐ ܡܸܟܹܝܠ ܤܵܥܲܪ ܗܵܠܹܝܢ|
      block |ܕܝܼܠܹܗ܁ ܟܲܕܼ ܒܲܙܒܲܢ ܠܘܵܬܼ ܤܘܼܟܵܠܵܐ ܕܦܸܬܼܓܼܵܡܹ̈ܐ ܪܵܕܹܐ܃ ܘܒܲܙܒܲܢ|
      block |ܠܚܘܼܫܵܒܼܵܐ ܓܝܼܘܿܪܵܐ ܕܲܡܕܼܝܼܩ ܕܵܚܹ̇ܩ ܠܒܲܪ܁ ܘܒܲܙܒܲܢ ܡܵܐ ܕܐܸܬܼܩܲܛܥܲܬ̤|
      block |ܠܹܗ ܬܢܵܢ܃ ܗܵܦܹ̇ܝܟܼ ܥܲܠ ܡܠܘܿܐܹ̈ܐ ܕܩܸܪܝܵܢܵܐ ܕܐܝܼܡܵܡܵܐ܁ ܘܥܘܼ̈ܗܕܵܢܹܐ|
      block |ܕܐܲܤܸܢ ܡ̣ܢ ܬܲܡܵܢ ܒܹܝܬܼ ܓܲܙܹܗ܃ ܡܲܝܬܸܐ ܒܗܵܠܹܝܢ ܥܸܕܼܵܢܹ̈ܐ ܙܵܘ̈ܥܹܐ܃|
      block |ܘܡܸܬܼܦܲܪܓܸܐ ܒܗܘܿܢ܃ ܐܲܝܟܼ ܕܟܼܠ ܟ̱ܠܹܗ ܐܲܬܼܪܵܐ ܠܚܘܼ̈ܫܵܒܹܐ ܢܘܼܟܼܪ̈ܵܝܹܐ|
      block |ܠܵܐ ܢܸܗܘܸܐ܁ ܘܬܼܘܼܒܼ ܪܗܝܼܒܼܵܐܝܼܬܼ ܢܵܛܹ̇ܕܼ ܡܲܝܬܸܐ ܠܹܗ ܠܗܵܘܢܵܐ ܠܘܵܬܼ|
      block |ܤܘܼܟܵܠܵܗ̇ ܕܲܨܠܘܿܬܼܵܐ ܘܲܕܼܙܘܼܡܵܪܵܐ܁ ܕܠܵܐ ܡܵܐ ܕܐܲܓܲܪ ܬܲܡܵܢ܃ ܐܵܦܸܢ|
      block |ܡܵܘܬܪܵܢܝܵܐ ܡܲܪܢܝܼܬܼܵܐ ܕܲܒܼܗܘܿܢ܃ ܢܸܬܼܓܠܸܙ ܠܹܗ ܡ̣ܢ ܡܲܡܠܠܵܐ|
      block |ܕܥܲܡ ܐܲܠܵܗܵܐ ܘܢܘܼܗܪܵܐ ܕܬܹܐܘܿܪܝܼܵܐ܃ ܕܲܡܥܵܕܼ ܡܩܲܒܸܠ ܗܵܘܵܢܵܐ|
      block |ܡ̣ܢ ܨܠܘܿܬܼܵܐ ܗܵܝ̇ ܕܲܕܼܠܵܐ ܦܸܗܝܵܐ܃ ܕܝܼܚܝܼܕܼܵܐܝܼܬܼ ܒܝܲܕܼ ܟܲܤܝܘܼܬܹܗ|
    block
      block |ܕܠܸܒܵܐ ܡܡܲܠܸܠ ܥܲܡ ܡܵܪܹܗ ܒܲܟܼܢܝܼܟܼܘܼܬܼܵܐ ܕܚܘܼܫܵܒܼܵܘ̈ܗܝ܁ ܘܗܵܟܲܢ|
      block |ܘܲܒܼܗܵܠܹܝܢ ܡܲܦܩܝܼܢ܃ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ܁ ܟܲܕܼ ܟܠܚܲܕܼ ܚܲܕܼ|
      block |ܡܸܢܗܘܿܢ ܫ̣ܦܲܪ ܠܡܵܪܹܗ ܒܥܲܡܠܵܘ̈ܗܝ܃ ܠܦܘܼܬܼ ܡܫܘܼܚܬܹܗ ܘܐܲܝܟܼ|
      block |ܚܲܝܠܹܗ܃ ܒܟܼܠܹܗ ܛܘܼܝܵܒܼܵܐ ܕܨܸܒܼܝܵܡܢܵܐ܁|
      block |ܐܸܢ ܐܝܼܬܼ ܕܹܝܢ ܕܨܵܒܹ̇ܐ ܕܲܢܢܝܼܚ ܐܦܲܓܼܪܹܗ ܩܲܠܝܼܠ܃ ܡܫܲܠܸܡ܃|
      block |ܘܝܵܬܹ̇ܒܼ ܠܘܼܩܒܲܠ ܡܲܕܼܢܚܵܐ܁ ܘܲܟܼܡܵܐ ܬܘܼܒܼ ܕܝܲܬܝܼܒܼ܃ ܠܵܐ ܡܲܪܦܸܐ|
      block |ܠܪܸܝܵܢܹܗ ܕܲܗܘ̤ܵܐ ܒܲܛܝܼܠ܁ ܐܸܠܵܐ ܗܵܪܹܓܼ ܘܪܵܢܹܐ ܘܡܸܬܼܚܲܫܲܒܼ܃ ܥܲܠ|
      block |ܪܲܒܿܘܼܬܹܗ ܕܗܵܢܵܐ ܕܘܼܒܵܪܵܐ܁ ܘܲܕܼܡܵܢܵܘ܃ ܘܲܟܼܡܵܐ ܥܡܝܼܠ ܦܘܼܠܚܵܢܹܗ܁|
      block |ܘܕܲܟܼܡܵܐ ܪܲܒܿ ܟܠܝܼܠܹܗ܃ ܘܲܟܼܡܵܐ ܫܒܼܝܼܚ ܦܹܐܪܵܐ ܕܥܲܡܠܵܘ̈ܗܝ܁|
      block |ܘܕܲܟܼܡܵܐ ܙܗܝܼܪܘܼܬܼܵܐ ܬܵܒܲ̇ܥ܃ ܘܕܲܐܝܟܲܢ ܐܸܬܼܗܲܦܲܟܼܘ ܒܹܗ ܩܲܕܼܡܵܝܹ̈ܐ܁|
      block |ܘܠܲܐܝܠܹܝܢ ܐܸܫܬܿܘܝܼܘ ܒܫܘܼܠܵܡ ܐܵܓܼܘܿܢܲܝ̈ܗܘܿܢ܁ ܘܕܲܐܝܟܲܢ ܐܲܥܕܝܹܗ ܚܢܵܢܹܗ|
      block |ܕܝܼܫܘܿܥ ܡ̣ܢ ܥܵܠܡܵܐ܃ ܗܵܘ̇ ܕܬܼܵܥܹ̇ܫ ܗ̄ܘ̣ܵܐ ܒܹܗ ܥܲܡ̈ܠܹܐ ܤܪ̈ܝܼܩܹܐ܃|
      block |ܕܚܲܪܬܼܗܘܿܢ ܐܲܒܼܕܵܢܵܐ ܕܡ̣ܢ ܐܲܠܵܗܵܐ ܘܟܼܘܼܐܵܪܵܐ ܕܡ̣ܢ ܚܛܵܗܹ̈ܐ܃|
      block |ܘܐܲܝܬܝܹܗ ܠܦܘܼܠܚܵܢܵܐ ܗܵܢܵܐ ܕܡܲܠܲܟܹ̈ܐ܃ ܕܤܲܒܼܪܹܗ ܤܲܒܼܪܵܐ ܗ̄ܘ̣|
      block |ܫܲܪܝܼܪܵܐ܃ ܘܚܲܕܼܘܼܬܹܗ ܚܲܕܼܘܼܬܼܵܐ ܗ̣̄ܝ ܕܠܵܐ ܡܸܫܬܲܠܛܵܐ ܒܵܗ̇ ܥܵܩ̇ܬܼܵܐ܃|
      block |ܘܬܘܼܟܼܠܵܢܹܗ ܬܘܼܟܼܠܵܢܵܐ ܗ̄ܘ̣ ܕܠܵܐ ܡܸܬܿܕܲܓܲܠ܁ ܡܸܛܠ ܕܲܟܼܡܵܐ ܐܸܢ|
      block |ܢܸܥܡܲܠ ܒܲܪܢܵܫܵܐ܃ ܙܥܘܿܪܝܼܢ ܐܸܢܘܿܢ ܥܲܡܠܵܘ̈ܗܝ܃ ܒܦܸܚܡܵܐ ܕܐܲܝܠܹܝܢ|
      block |ܕܲܒܼܫܘܼܠܵܡܹܗ ܥܬܼܝܼܕܼ ܠܡܸܤܲܒܼ ܒܪܲܗܒܼܘܿܢ ܛܘܼ̈ܒܹܐ ܠܒܼܘܼܤܵܡܵܐ|
      block |ܕܢܲܦܫܹܗ܁|
      block |ܘܟܲܕܼ ܒܗܵܠܹܝܢ ܚܘܼ̈ܫܵܒܹܐ ܘܕܲܐܝܟܼ ܗܵܠܹܝܢ ܪܵܢܹܐ ܒܠܸܒܹܗ ܘܡܸܬܿܕܲܡܲܪ܃|
      block |ܗܵܝܕܹܝܢ ܡܫܲܡܲܪ ܠܹܗ ܠܗܵܘܢܵܐ ܒܡܲܪܟܲܒܼܬܼܵܐ ܕܪܘܼܚ ܘܡܲܦܪܲܚ܃ ܟܲܕܼ|
      block |ܡܲܦܗܸܐ ܠܹܗ ܥܲܡ ܟܠܗܘܿܢ ܐܲܒܼ̈ܗܵܬܼܵܐ ܩܲܕܝܼ̈ܫܹܐ ܕܲܒܼܟܼܠܕܵܪ܃ ܐܲܝܠܹܝܢ|
    block
      block |ܕܐܲܚܝܼܕܼ ܝܵܪܬܘܼܬܼܵܐ ܕܕܼܘܼܒܵܪ̈ܲܝܗܘܿܢ ܕܐܲܝܟܲܢ ܫܲܡܠܝܼ ܟܠܚܲܕܼ ܚܲܕܼ|
      block |ܡܸܢܗܘܿܢ ܒܦܘܼܪ̈ܫܵܢܹܐ ܡܫܲܚ̈ܠܦܹܐ܃ ܠܦܵܠܚܘܼܬܼܵܐ ܗܵܕܹܐ ܪܘܼܚܵܢܵܝܬܼܵܐ܁|
      block |ܘܕܲܐܝܟܲܢ ܐܲܪܦܝܼܘ ܫܲܝܢܵܐ ܘܐ̄ܢܵܫܘܼܬܼܵܐ܃ ܘܐܲܥܕܝܼܘ ܢܲܦܫܗܘܿܢ ܡ̣ܢ|
      block |ܢܘܼܬܵܦܵܘ̈ܗܝ ܕܥܵܠܡܵܐ ܘܡ̣ܢ ܚܲܝܹ̈ܐ ܡܕܼܵܘ̈ܕܹܐ܃ ܘܐܸܙܲܠ̣ܘ ܘܐܸܤܬܲܬܲܪܘ|
      block |ܒܛܘܼܪܹ̈ܐ ܘܒܲܡܥܲܪܹ̈ܐ ܘܒܲܐܬܼܪ̈ܵܘܵܬܼܵܐ ܡܲܒܼ̈ܥܕܹܐ ܘܲܡܫܵܘ̈ܚܕܹܐ܃ ܒܕܲܚ̣ܙܵܘ|
      block |ܕܠܵܐ ܡܸܬܼܓܡܲܪ ܕܘܼܒܵܪܵܐ ܗܵܢܵܐ ܒܹܝܬܼ ܒܢܲܝ̈ܢܵܫܵܐ ܡܸܛܠ ܥܘܼܘܵܟܹ̈ܐ|
      block |ܤܲܓܝܼ̈ܐܹܐܘ ܘܲܗܘ̤ܵܘ ܡܝܼ̈ܬܹܐ ܒܚܲܝܲܝ̈ܗܘܿܢ ܡܸܛܠ ܚܲܝܹ̈ܐ ܕܒܲܐܠܵܗܵܐ܃ ܟܲܕܼ|
      block |ܦܵܗܹ̇ܝܢ ܗ̄ܘ̣ܵܘ ܒܕܼܘܼ̈ܟܿܝܵܬܼܵܐ ܕܚܘܼܪܒܵܐ ܘܒܲܝܢܵܬܼ ܫܩܝܼ̈ܦܹܐ ܐܲܝܟܼ ܛܵܥܲܝ̈ܐ܃|
      block |ܐ̄ܢܵܫܵܐ ܕܠܵܐ ܦܵܚܹ̇ܡ ܗ̄ܘ̣ܵܐ ܥܵܠܡܵܐ ܟ̱ܠܹܗ܃ ܠܫܘܼܒܼܚܵܐ ܕܚܲܕܼ ܡܸܢܗܘܿܢ܁|
      block |ܟܲܕܼ ܐܝܼܬܼ ܡܸܢܗܘܿܢ܃ ܕܒܲܫܩܝܼ̈ܦܹܐ ܥܲܪ̈ܡܹܐ ܘܲܡܙܲܩ̈ܦܹܐ ܥܡܲܪܘ܁ ܘܐܝܼܬܼ|
      block |ܕܒܲܫܦܘܿܠܲܝ̈ ܛܘܿܪܹ̈ܐ܃ ܘܲܒܼܢܲܚ̈ܠܹܐ ܥܲܡܝܼ̈ܩܹܐ܁ ܘܐܝܼܬܼ ܕܲܒܼܚܘܼܠܵܢܹ̈ܐ|
      block |ܕܐܲܪܥܵܐܘܲܒܼܢܸܩ̈ܥܹܐ܃ ܐܲܝܟܼ ܗܵܠܹܝܢ ܕܚܵܦ̇ܪܝܼܢ ܬܲܥ̈ܠܹܐ ܠܡ̣ܟܼܡܲܢ ܒܗܘܿܢ܁|
      block |ܘܐܝܼܬܼ ܕܲܒܼܩܲܒܼܪܹ̈ܐ܃ ܘܒܲܫ̈ܢܵܢܵܬܐ ܕܛܘܼܪܹ̈ܐ܁ ܘܐܝܼܬܼ ܕܲܡܛܲܠܬܼܵܐ ܙܥܘܿܪܬܵܐ|
      block |ܢܩܲܫ̣ ܠܹܗ ܒܡܲܕܼܒܪܵܐ܃ ܘܒܼܵܗ̇ ܫܲܠܸܡ̣ ܫܲܪܟܵܢܵܐ ܕܚܲܝܵܘ̈ܗܝ܁ ܘܐܝܼܬܼ|
      block |ܕܲܒܼܢ̣ܵܐ ܠܹܗ ܤܝܵܓܼܬܼܵܐ ܙܥܘܿܪܬܵܐ ܒܪܹܫ ܛܘܼܪܵܐ܃ ܐܵܘ ܟܹܝܬܼ ܟܘܼܪܚܵܐ|
      block |ܙܥܘܿܪܵܐ܃ ܘܒܹܗ ܥ̣ܡܲܪ ܗܲܢܝܼܵܐܝܼܬܼ ܐܲܝܟܼ ܕܒܼܵܬܦܲܕܼܢܹ̈ܐ ܕܡܲܠܟܹ̈ܐ܁ ܘܲܕܼܠܵܐ|
      block |ܗ̄ܘ̣ܵܐ ܕܐܲܝܟܲܢ ܢܸܚܘܿܢ ܡܸܬܼܚܲܦܛܝܼܢ ܗ̄ܘ̣ܵܘ܃ ܐܸܠܵܐ ܕܐܲܝܟܲܢ ܢܸܫܦܲܪ|
      block |ܟܠܚܲܕܼ ܚܲܕܼ ܡܸܢܗܘܿܢ ܠܐܲܠܵܗܵܐ܃ ܘܲܢܫܲܠܸܡ ܠܐܵܓܼܘܿܢ݂ܗ ܫܲܦܝܼܪ܁|
      block |ܘܕܲܐܝܠܹܝܢ ܟܲܝ ܚܲܝܹ̈ܐ ܚܵܐܹ̇ܝܢ ܗ̄ܘ̣ܵܘ ܗܵܠܹܝܢ ܩܲܕܝܼ̈ܫܹܐ ܒܐܲܬܼܪ̈ܵܘܵܬܼܵܐ|
      block |ܗܵܠܹܝܢ ܒܲܦܓܲܪ ܟܲܝ ܚܵܐܹ̇ܝܢ ܗ̄ܘ̣ܵܘ܃ ܐܵܘ ܕܲܠܡܵܐ ܒܚܲܝܹ̈ܐ ܕܲܠܥܸܠ ܡ̣ܢ|
    block
      block |ܒܸܤܪܵܐ ܘܲܕܼܡܵܐ ܠܵܐ ܟܲܝ ܙܸܥܪܲܬ̤ ܢܲܦܫܵܐ ܒܟܼܠܹܗ ܗܵܘ̇ ܨܸܕܼܝܵܐ ܠܵܐ|
      block |ܟܲܝ ܬܚܸܒܼ ܚܲܝܠܵܐ ܕܲܡܤܲܝܒܿܪܵܢܘܼܬܼܵܐ ܒܟܼܠܹܗ ܙܲܒܼܢܵܐ ܗܵܘ̇ ܐܲܪܝܼܟܼܵܐ܃|
      block |ܠܵܐ ܬܸܫܬܲܗܝܼ ܦܲܓܼܪܵܐ ܒܟܼܠܹܗ ܗܵܘ̇ ܛܵܘܪܵܐ ܕܡܸܬܼܚܵܐ܃ ܒܚܘܼܤܟܵܢܵܐ|
      block |ܕܡ̣ܢ ܟ̱ܠܵܗ̇ ܚܫܲܚܬܼܵܐ ܕܤܘܼܢܩܵܢ ܟܝܵܢܵܐ ܒܡܵܢܵܐ ܟܲܝ ܐܸܬܼܢܛܲܪܘ|
      block |ܒܗܘܿܢ ܚܲܝܹ̈ܐ ܐ̄ܢܵܫܵܝܹ̈ܐ ܘܲܕܼܥܲܡ ܗܵܠܹܝܢ ܟܠܗܹܝܢ ܐܲܝܠܹܝܢ ܐܵܓܿܘܿܢܹ̈ܐ ܤܲܝܒܲܪܘ܃|
      block |ܘܐܲܝܠܹܝܢ ܐܘܼ̈ܠܨܵܢܹܐ ܐܲܝܟܲܢ ܚܝܼܨܵܐܝܼܬܼ܃ ܐܲܝܟܲܢ ܕܠܵܐ ܕܘܼܘܵܕܼ ܡܚܲܡܤܢܝܼܢ|
      block |ܗ̄ܘ̣ܵܘ ܠܥܲܤܩܘܼܬܼ ܩܪ̈ܵܒܹܐ ܡܫܲܚ̈ܠ̱ܦܹܐ܃ ܕܲܠܗܘܿܢ ܐܵܪܥܝܼܢ ܗ̄ܘ̣ܵܘ ܡ̣ܢ|
      block |ܪ̈ܘܼܚܹܐ ܒܝܼ̈ܫܵܬܼܵܐ ܘܐܲܝܟܲܢ ܠܵܐ ܢܸܬܼܪܲܦܝܼܘ ܒܟܼܠܹܗ ܡܸܬܼܚܵܐ ܕܚܲܝܲܝ̈ܗܘܿܢ|
      block |ܥܕܲܡܵܐ ܠܫܘܼܠܵܡܵܐ܃ ܡ̣ܢ ܥܲܡܠܲܝ̈ܗܘܿܢ ܥܲܤ̈ܩܹܐ ܘܲܡܩܲܛܥܹ̈ܐ܁ ܐܲܝܟܲܢ|
      block |ܠܵܐ ܟܸܪܝܲܬ̤ ܠܗܘܿܢ ܪܘܼܚܵܐ ܒܗܵܝ̇ ܟ̱ܠܹܗ̇ ܡܫܵܘܚܕܼܘܼܬܼܵܐ܃ ܚܤܝܼܟܲܬܼ|
      block |ܡ̣ܢ ܒܘܼ̈ܝܵܐܹܐ ܡܸܬܼܚܲܙܝܵܢܹ̈ܐ ܘܕܼܐܝܼܬܼ ܟܲܝ ܒܲܟܼܝܵܢܵܐ ܐ̄ܢܵܫܵܝܵܐ ܗܵܢܵܐ ܟ̱ܠܹܗ|
      block |ܚܲܝܠܵܐ܃ ܘܕܲܐܝܟܲܢ ܬܘܼܒܼ ܡܢܲܛܲܪ ܗ̄ܘ̣ܵܐ ܠܗܘܿܢ ܚܲܝܠܵܐ ܐܲܠܗܵܝܵܐ ܕܠܵܐ|
      block |ܢܸܟܼܝܵܢ܃ ܒܟܼܠܗܘܿܢ ܗܵܢ̣ܘܿܢ ܢܸܤ̈ܝܘܿܢܹܐ ܡܫܲܚ̈ܠ̱ܦܹܐ܁ ܘܕܲܐܝܟܲܢ ܡܛܲܝܸܒܼ|
      block |ܗ̄ܘ̣ܵܐ ܠܟܼܠܚܲܕܼ ܚܲܕܼܸ ܡܸܢܗܘܿܢ܃ ܠܦܘܼܬܼ ܐܲܬܼܪܵܐ ܕܥܵܡܲܪ ܒܹܗ|
      block |ܒܦܘܼܪ̈ܢܵܤܹܐ ܡܫܲܚ̈ܠ̱ܦܹܐ܃ ܡܘܼܠܵܝ ܤܘܼܢܩܵܢܵܐ ܕܲܚܫܲܚܬܼܵܐ ܕܡܸܬܼܒܲܥܝܵܐ|
      block |ܗ̄ܘ̣ܵܬܼ ܠܹܗ ܟܲܕܼ ܐܝܼܬܼ ܡܸܢܗܘܿܢ܃ ܕܲܒܼܝܲܕܼ ܦܵܪܲܚܬܼܵܐ ܡܬܲܪܤܸܐ ܗ̄ܘ̣ܵܐ|
      block |ܠܹܗ܁ ܗܵܐ ܠܲܡ܃ ܫܬܝܼܢ ܫܢ̈ܝܼܢ ܐܝܼܬܼ ܠܝܼ ܕܫܵܩܹ̇ܠ ܐ̄ܢܵܐ܃ ܦܸܠܓܵܗ̇|
      block |ܕܠܲܚܡܵܐ ܡ̣ܢ ܦܵܪܲܚܬܼܵܐ ܗܵܕܹܐ܁ ܐܝܼܬܼ ܬܘܼܒܼ ܕܡ̣ܢ ܐܝܼܠܵܢܵܐ ܡܸܕܸܡ ܐܵܘ|
      block |ܕܸܩܠܵܐ ܒܛܲܟܼܤܵܐ ܕܲܠܥܸܠ ܡ̣ܢ ܟܝܵܢܵܐ܃ ܐܲܝܟܼ ܕܐܸܡ݂ܲܪ ܚܲܕܼ ܡܸܢܗܘܿܢ܁|
      block |ܗܵܢܵܘ ܕܹܝܢ܃ ܗܵܘ̇ ܐܲܦܸܤܩܘܿܦܵܐ ܕܬܼܵܐܹ̇ܒܼ ܗ̄ܘ̣ܵܐ ܒܡܲܕܼܒܪܵܐ܁ ܐܝܼܬܼ ܠܝܼ|
      block |ܠܲܡ ܗܵܫܵܐ ܕܐܝܼܬܲܝ ܒܗܵܢܵܐ ܡܲܕܼܒܪܵܐ܃ ܗܵܐ ܐܲܪܒܿܥܝܼܢ ܘܲܬܼܫܲܥ ܫܢ̈ܝܼܢ܁|
      block |ܚܲܝܲܝ̈ ܕܹܝܢ ܝܲܗ̣̄ܒܼ ܠܝܼ ܐܲܠܵܗܵܐ܃ ܡ̣ܢ ܗܵܢܵܐ ܕܸܩܠܵܐ܁ ܐܲܟܼܘܵܬܹܗ ܬܘܼܒܼ܃|
    block
      block |ܘܗܵܘ̇ ܩܲܕܝܼܫܵܐ ܕܲܗܘ̤ܵܐ ܒܡܲܦܘܼܠܬܼܵܐ ܫܬܼܵܐ ܝܲܪ̈ܚܝܼܢ ܒܕܲܝܪܹܗ܁ ܘܲܥܪܲܩ̣|
      block |ܘܐܸܙܲܠ̣ ܠܡܲܕܼܒܿܪܵܐ ܓܵܘܵܝܵܐ܃ ܐܲܝܟܼ ܕܲܢܬܼܘܼܒܼ ܡ̣ܢ ܚܛܝܼܬܹܗ܁ ܗܵܢܵܘ|
      block |ܕܹܝܢ܃ ܗܵܘ̇ ܕܟܼܵܐܹܒܼ ܗ̄ܘ̣ܵܐ ܠܹܗ ܛܲܪܦܵܐ ܕܟܲܒܼܕܹܗ܃ ܘܐܸܬ̣ܼܵܐ ܡܲܠܲܐܟ̣ܵܐ|
      block |ܘܐܲܚܠܡܹܗ܁ ܘܐܝܼܬܼ܃ ܕܲܒܼܚܲܝ̈ܗܘܵܬܼܵܐ܁ ܐܲܝܟܼ ܗܵܘ̇ ܛܘܼܒܼܵܢܵܐ ܕܥܵܡܲ݁ܪ ܗ̄ܘ̣ܵܐ|
      block |ܒܚܘܼܠܵܢܵܐ ܒܡܲܕܼܒܿܪܵܐ ܕܲܤܕܼܘܿܡ܁ ܘܐܝܼܬܼ ܕܹܝܢ ܐܲܝܟܵܐ ܕܡܲܕܼܒܿܪܵܐ ܩܲܪܝܼܒܼ|
      block |ܗ̄ܘ̣ܵܐ ܠܝܲܬܼܒܵܐ܃ ܒܝܲܕܼ ܒܢܲܝ̈ܢܵܫܵܐ ܡܦܲܪܢܸܣ ܗ̄ܘ̣ܵܐ ܠܗܘܿܢ܁ ܐܲܝܟܼ ܗܵܘ̇|
      block |ܓܲܒܼܪܵܐ ܚܠܝܼܨܵܐ ܕܲܚܙܵܝܗܝ ܤܪܵܦܝܼܘܿܢ܁ ܘܐܲܝܟܼ ܗܵܘ̇ ܛܘܼܒܼܵܢܵܐ ܡܲܪܛܸܢܝܵܢܹܐ|
      block |ܕܥܵܡܲܪ ܗ̄ܘ̣ܵܐ ܒܗܵܝ̇ ܓܵܙܲܪܬܵܐ ܕܫܲܠܝܵܐ܃ ܘܤܵܥܲܪ ܗ̄ܘ̣ܵܐ ܠܹܗ ܓܲܒܼܪܵܐ|
      block |ܬܲܓܵܪܵܐ ܬܲܪܬܹܝܢ ܙܲܒܼ̈ܢܝܼܢ ܒܫܲܢ̄ܬܐ܁ ܐܲܝܟܵܐ ܓܹܝܪ ܕܠܵܐ ܩܲܪܝܼܒܼ ܗ̄ܘ̣ܵܐ|
      block |ܝܲܬܼܒܵܐ ܘܠܵܐ ܐܘܼܪ̈ܚܵܬܼܵܐ ܡܸܕܸܡ܃ ܒܝܲܕܼ ܡܲܠܲܐܟܼܵܐ ܤܵܥܲܪ ܗ̄ܘ̣ܵܐ ܠܗܘܿܢ܁|
      block |ܐܲܝܟܼ ܗܵܝ̇ ܕܐܲܡܝܼܪܵܐ ܡܸܛܠ ܛܘܼܒܵܢܵܐ ܐܵܦܲܠܘܿ܃ ܕܥܵܡܲܪ ܗ̄ܘ̣ܵܐ ܠܲܡ|
      block |ܒܲܛܦܵܝܹܗ ܕܛܘܼܪܵܐ ܒܲܡܥܲܪܬܼܵܐ ܙܥܘܿܪܬܼܵܐ܁ ܥ̇ܒܼܵܕܹܗ ܠܲܡ ܗܵܢܵܐ ܗ̄ܘ̣ܵܐ܃|
      block |ܕܲܨܠܘܿܬܼܵܐ ܡܩܲܪܸܒܼ ܗ̄ܘ̣ܵܐ ܠܐܲܠܵܗܵܐ ܝܵܘܡܵܐ ܟ̱ܠܹܗ܃ ܘܲܡܵܐܐ ܙܲܒܼ̈ܢܝܼܢ|
      block |ܒܠܸܠܝܵܐ܁ ܡܹܐܟܼܘܼܠܬܹܗ ܠܲܡ܃ ܟܲܕܼ ܠܵܐ ܝܵܨܹ̇ܦ܃ ܐܵܬܼ̇ܝܵܐ ܗ̄ܘ̣ܵܬܼ|
      block |ܒܡܲܕܼܒܿܪܵܐ ܒܝܲܕܼ ܡܲܠܲܐܟ̣ܵܐ܁ ܠܒܼܝܼܫ ܗ̄ܘ̣ܵܐ ܕܹܝܢ ܩܠܘܿܒܼܝܼܢ܃ ܘܲܪܡܸܐ|
      block |ܗ̄ܘ̣ܵܐ ܥܲܠ ܪܹܫܹܗ ܡܲܥܦܪܵܐ ܙܥܘܿܪܵܐ܁ ܘܗܵܠܹܝܢ ܦܵܫ̣ܘ ܥܠܵܘܗܝ|
      block |ܒܡܲܕܼܒܪܵܐ܃ ܟܲܕܼ ܠܵܐ ܒܵܠܹ̇ܝܢ܁ ܚ̣ܙܲܝܬܿ ܐܲܝܟܲܢ ܝܵܨܹ̇ܦ ܐܲܠܵܗܵܐ ܕܦܵܠܚܵܘ̈ܗܝ|
      block |ܒܟܼܠܡܸܕܸܡ ܘܲܐ̄ܚܪ̈ܵܢܹܐ܃ ܥܸܩܵܪܹ̈ܐ ܡܸܤܬܲܝܒܿܪܝܼܢ ܗ̄ܘ̣ܵܘ܁ ܘܲܐ̄ܚܪ̈ܵܢܹܐ܃ ܡ̣ܢ|
      block |ܝܘܼܪ̈ܵܩܹܐ ܡܸܬܼܐܲܟܼ̈ܠܵܢܹܐ܃ ܕܡ̣ܢ ܢܲܦܫܗܘܿܢ ܝܵܥܹ̇ܝܢ܁ ܐ̄ܚܪ̈ܵܢܹܐ܃ ܙܲܪ̈ܥܘܿܢܹܐ|
      block |ܡܲܬܼܪ̈ܲܝܵܐ ܘܝܲܪܩܵܐ ܟܒܼܝܼܫܵܐ܃ ܗܵܠܹܝܢ ܕܲܒܼܛܝܼܠܵܐܝܼܬܼ ܡܸܙܕܲܪܥܝܼܢ ܗ̄ܘ̣ܵܘ܁|
      block |ܐ̄ܚܪ̈ܵܢܹܐ܃ ܡ̣ܢ ܦܹܐܪܹ̈ܐ ܕܐܝܼܠܵܢܹ̈ܐ܁ ܐܝܼܬܼ ܬܘܼܒܼ ܕܲܡܫܲܪܬܵܐ ܕܲܟܼܪܲܦܤܵܐ|
      block |ܘܲܪܨܝܼܢܵܐ ܕܫܵܚܹ̇ܠ܃ ܤܵܦܹ̇ܩ ܗ̄ܘ̣ܵܐ ܠܗܘܿܢ ܠܤܘܼܢܩܵܢ ܚܲܝܹ̈ܐ ܗܵܠܹܝܢ|
    block
      block |ܦܵܪ̈ܘܿܚܹܐ܃ ܟܡܵܐ ܕܲܟܼܝܵܢܵܐ ܒܲܠܚܘܿܕܼ ܕܦܲܓܼܪܵܐ ܒܹܗ ܡܸܬܼܢܛܲܪ ܗ̄ܘ̣ܵܐ|
      block |ܒܚܲܝܘܼܬܼܵܐ܁ ܥܲܠ ܫܲܪܟܵܐ ܬܘܼܒܼ ܕܥܘܼ̈ܗܕܵܢܹܐ ܡܵܘܬܿܪ̈ܵܢܹܐ܃ ܕܲܒܼܙܲܒܼ̈ܢܹܐ|
      block |ܗܵܠܹܝܢ ܡܸܬܿܬܿܙܝܼܥܝܼܢ ܡ̣ܢ ܛܲܝܒܿܘܼܬܼܵܐ܃ ܠܒܼܘܼܝܵܐܵܐ ܕܒܲܪܢܵܫܵܐ܁|
      block |ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܸܢܝܵܢܹ̈ܐ ܐܝܼܬܼܵܘܗܝ ܒܲܪܢܵܫܵܐ|
      block |ܒܗܵܘܢܹܗ܃ ܗܵܝܕܹܝܢ ܪܵܘܹ̇ܐ ܐܲܝܟܼ ܕܲܒܼܚܲܡܪܵܐ ܚܲܝܵܐ܃ ܘܛܵܥܹ̇ܐ ܝܵܬܹܗ܁|
      block |ܘܚܵܙܹ̇ܐ ܬܘܼܒܼ ܠܢܲܦܫܹܗ ܘܡܸܬܿܕܲܡܲܪ܃ ܕܲܒܼܟܼܠܹܗ ܗܵܘ̇ ܟܪܘܼܟܼܝܵܐ|
      block |ܕܲܒܼܡܲܕܼܒܿܪܵܐ ܘܦܸܓܼܥܵܐ ܕܩܲܕܝܼ̈ܫܹܐ܃ ܠܲܓܼܡܵܪ ܢܸܟܼܝܵܢܵܐ ܠܵܐ ܦܵܓܲܥ ܒܹܗ|
      block |ܒܗܵܘܢܵܐ܁ ܐܸܠܵܐ ܐܲܝܟܼ ܗܵܘ̇ ܕܥܲܡܗܘܿܢ ܕܩܲܕܝܼ̈ܫܹܐ ܗܵܢ̇ܘܿܢ ܐܝܼܬܼܵܘܗܝ|
      block |ܡܸܟܹܝܠ܃ ܘܓܲܠܝܵܐܝܼܬܼ ܚܵܙܹ̇ܐ ܠܗܘܿܢ܃ ܗܵܟܲܢܵܐ ܡܸܤܬܿܒܲܪ ܠܹܗ ܒܥܸܕܵܢܵܐ|
      block |ܗܵܘ̇܁ ܘܡܸܟܵܐ ܡ̣ܢ ܗܵܢܵܐ ܕܘܼܟܼܪܵܢܵܐ ܕܕܼܘܼܒܵܪ̈ܲܝܗܘܿܢ ܕܩܲܕܝܼ̈ܫܹܐ܃ ܕܲܡܗܲܓܸܠܼ|
      block |ܗܵܘܢܵܐ ܡ̣ܢ ܥܘܼܗܕܵܢܵܐ ܕܬܲܫܥ̈ܝܵܬܼܗܘܿܢ܃ ܘܡ̣ܢ ܗܵܢܵܐ ܗܸܪܓܵܐ ܕܲܒܼܗܘܿܢ܃|
      block |ܩܘܼܛܵܥܵܐ܃ ܒܵܛܹ̇ܠ܁ ܘܡܲܐܝܼܢܘܼܬܼܵܐ܃ ܡܸܬܼܪܲܕܼܦܵܐ܁ ܗܲܕܵܡܹ̈ܐ܃ ܡܸܬܼܚܲܨܝܼܢ܁|
      block |ܘܫܸܢܬܼܵܐ܃ ܡܸܬܿܛܲܪܕܵܐ ܡ̣ܢ ܬܸܡܪܹ̈ܐ܁ ܘܬܲܪܥܝܼܬܼܵܐ܃ ܡܸܬܼܓܲܒܿܪܵܐ܁|
      block |ܘܕܸܚܠܬܼܵܐ܃ ܫܵܕܼܝܵܐ ܡܸܢܵܗ̇܁ ܘܦܸܗܝܵܐ܃ ܓܲܢ̄ܒܵܪܵܐܝܼܬܼ ܡܸܤܬܿܚܸܦ܁ ܘܪܸܥܝܵܢܵܐ܃|
      block |ܡܸܬܼܟܲܢܲܫ܁ ܘܪܸܬܼܚܵܐ ܚܲܡܝܼܡܵܐ ܒܠܸܒܵܐ܃ ܡܸܬܼܓܵܘܙܲܠ܁ ܘܚܲܕܼܘܼܬܼܵܐ ܠܵܐ|
      block |ܡܸܬܼܡܲܠܠܵܬܝܼܬܼܵܐ ܒܢܲܦܫܵܐ܃ ܢܵܒܼ̇ܗܵܐ܁ ܘܡ̣ܢ ܗܵܪܟܵܐ܃ ܕܸܡ̈ܥܹܐ ܚܲܝ̈ܠܝܵܬܼܵܐ|
      block |ܕܲܡܨܲܒ̈ܥܵܢ ܦܠܲܟܹ̈ܐ܁ ܪܘܵܙܵܐ ܪܘܼܚܵܢܵܐ܃ ܕܡܲܪܘܸܐ ܠܗܵܘܢܵܐ܁ ܒܘܼ̈ܝܵܐܹܐ|
      block |ܕܠܵܐ ܡܸܬܼܦܲܫܩܝܼܢ܃ ܕܲܡܩܲܒܿܠܵܐ ܢܲܜܫܵܐ܁ ܤܲܒܼܪܵܐ ܕܤܵܡܹ̇ܟܼ ܠܠܸܒܵܐ܃|
      block |ܘܲܡܓܲܒܲܪ܁ ܘܗܵܝܕܹܝܢ ܐܲܝܟܼ ܗܵܘ̇ ܕܒܲܫܡܲܝܵܐ ܡܕܲܝܪ܃ ܗܵܟܲܢܵܐ ܡܸܬܿܕܲܡܸܐ|
      block |ܠܹܗ ܠܒܲܪܢܵܫܵܐ܃ ܒܫܲܗܪܹܗ ܗܵܘ̇ ܤܒܼܝܼܣ ܡ̣ܢ ܛܵܒܼ̈ܬܼܵܐ܁ ܒܗܵܠܹܝܢ|
      block |ܘܕܲܐܝܟܼ ܗܵܠܹܝܢ ܐܵܬܹ̇ܝܢ ܠܲܩܕܼܵܡܲܝܗܘܿܢ܃ ܗܵܢܘܿܢ ܕܲܒܼܦܘܼܪܫܵܢܵܐ ܥܵܡ̇ܠܝܼܢ|
      block |ܒܫܲܗܪܵܐ܁ ܠܲܝܬܿ ܓܹܝܪ ܡܸܕܸܡ ܕܗܵܟܲܢ ܡܙܲܗܸܐ ܪܸܥܝܵܢܵܐ ܘܲܡܚܲܕܸܐ܃|
    block
      block |ܘܲܡܢܲܗܲܪ ܗܵܢܵܐ ܘܲܡܛܲܠܸܩ ܚܘܼ̈ܫܵܒܹܐ ܒܝܼ̈ܫܹܐ܃ ܘܪܵܘܙܵܐ ܒܹܗ ܢܲܦܫܵܐ܃|
      block |ܐܲܝܟܼ ܕܲܒܼܫܲܗܪܵܐ ܐܲܡܝܼܢܵܐ܁|
      block |ܡܸܛܠܗܵܢܵܐ ܐܲܡܝܼܢܝܼܢ ܗ̄ܘ̣ܵܘ ܒܥܲܡܠܵܐ ܗܵܢܵܐ ܕܫܲܗܪܵܐ ܟܗܘܿܢ|
      block |ܐܲܒܼ̈ܗܵܬܼܵܐ ܩܲܕܝܼ̈ܫܹܐ܃ ܘܐܲܚܝܼܕܝܼܢ ܗ̄ܘ̣ܵܘ ܠܩܵܢܘܿܢܵܐ ܗܵܢܵܐ ܕܥܝܼܪܘܼܬܼܵܐ|
      block |ܕܲܒܼܠܲܝ̈ܠܵܘܵܬܼܵܐ ܒܟܼܠܹܗ ܪܲܗܛܵܐ ܕܕܼܘܼܒܵܪ̈ܲܝܗܘܿܢ܁ ܝܲܬܝܼܪܵܐܝܼܬܼ܃ ܕܫܵܡܥܝܼܢ|
      block |ܗ̄ܘ̣ܵܘ ܠܦܵܪܘܿܩܲܢ ܒܕܼܘܼ̈ܟܿܝܬܼܵܐ ܤܲܓܝܼ̈ܐܵܬܼܵܐ ܕܲܡܙܲܗܲܪ ܠܲܢ ܥܲܠ ܗܵܕܹܐ|
      block |ܒܛܝܼܠܵܐܝܼܬܼ ܒܡܸܠܬܹܗ ܚܲܝܬܼܵܐ܃ ܕܲܗ̤ܘܲܝܬܘܿܢ ܠܲܡ ܫܵܗܪܝܼܢ ܒܟܼܠܙܒܲܢ|
      block |ܘܲܡܨܲܠܹܝܢ܁ ܘܐܸܬܿܬܿܥܝܼܪܘ ܠܲܡ ܘܨܲܠܵܘ܃ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܁|
      block |ܘܬܼܘܼܒܼ܃ ܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܥܲܡ ܫܲܪܟܵܐ܁ ܟܲܕܼ ܠܵܐ|
      block |ܤܵܦܹ̇ܩ ܗ̄ܘ̣ܵܐ ܕܲܒܼܡܸܠܹ̈ܐ ܢܤܝܼܡ ܠܲܢ ܒܲܠܚܘܿܕܼ ܙܘܼܗܪܹ̈ܐ܃ ܐܸܠܵܐ|
      block |ܐܵܦ ܛܘܼܦܤܵܐ ܝܲܗ̣̄ܒܼ ܗ̄ܘ̣ܵܐ ܠܲܢ ܒܲܩܢܘܿܡܹܗ܃ ܕܠܲܥ̇ܒܼܵܕܼܵܐ|
      block |ܕܨܲܠܘܿܬܼܵܐ ܡܝܲܩܲܪ ܗ̄ܘ̣ܵܐ ܒܟܼܠܙܒܲܢ܃ ܝܲܬܝܼܪ ܡ̣ܢ ܟܠܡܸܕܸܡ܁|
      block |ܘܲܠܗܵܕܹܐ ܦܵܪܹܫ ܗ̄ܘ̣ܵܐ ܢܲܦܫܹܗ܃ ܐܲܡܝܼܢܵܐܝܼܬܼ܁ ܘܠܲܨܠܘܿܬܼܵܐ܃ ܠܵܘ|
      block |ܫܝܼܥܵܐܝܼܬܼ܁ ܐܸܠܵܐ ܓܵܒܹ̇ܐ ܗ̄ܘ̣ܵܐ ܠܹܗ ܠܥܸܕܵܢܵܐ ܕܠܸܠܝܵܐ܃ ܘܠܲܐܬܼܪܵܐ|
      block |ܚܘܼܪܒܵܐ܁ ܕܲܒܼܗܵܝ̇ ܠܲܡ ܕܟܲܕܼ ܦܲܪܝܼܩܝܼܢܲܢ ܡ̣ܢ ܟ̱ܠܹܗ ܪܵܘܒܵܐ ܘܲܫܓܼܘܼܫܝܵܐ܃|
      block |ܢܸܟܫܲܚ ܒܫܸܠܝܵܐ ܠܲܡܨܲܠܵܝܘܼ ܐܲܝܟܼ ܡܵܐ ܕܲܦܐܸܐ܁ ܐܵܦ ܟܠܗܘܿܢ ܓܸܠܝܵܢܹ̈ܐ|
      block |ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ ܥܲܠ ܡܸܕܸܡ ܡܸܕܸܡ܃ ܐܸܢ ܐܲܝܟܼ ܕܲܠܚܘܼܟܵܡܗܘܿܢ|
      block |ܕܝܼܠܗܘܿܢ ܘܲܠܝܘܼܠܦܵܢܵܐ ܕܓܼܵܘܵܐ܃ ܒܥܸܕܵܢܵܐ ܕܠܸܠܝܵܐ ܐܲܝܟܼ ܕܲܒܼܤܘܿܓܼܵܐܐ܃|
      block |ܘܲܒܼܙܲܒܼܢܵܐ ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܠܘܵܬܼܗܘܿܢ܁ ܡܸܛܠܗܵܢܵܐ ܐܵܦ|
      block |ܐܲܒܼܵܗܲܝ̈ܢ ܐܲܝܟܼ ܡܲܢ ܕܡܸܢܹܗ ܕܦܵܪܘܿܩܲܢ ܩܲܒܸܠ̣ܘ ܝܘܼܠܦܵܢܵܐ ܗܵܢܵܐ|
      block |ܡܥܲܠܝܵܐ ܕܥܲܠ ܨܠܘܿܬܼܵܐ܃ ܘܥܝܼܪܘܼܬܼܵܐ ܕܒܼܵܗ̇ ܐܲܝܟܼ ܦܘܼܩܕܵܢܹܐ|
      block |ܬܘܼܒܼ ܕܲܫܠܝܼܚܵܐ܃ ܠܫܸܠܝܵܐ ܘܠܲܤܦܝܼܩܘܼܬܼܵܐ ܕܡ̣ܢ ܟܠ ܓܵܒܹ̇ܝܢ ܗ̄ܘ̣ܵܘ|
    block
      block |ܩܲܕܼܡܵܝܑܬܼ܃ ܐܲܝܟܼ ܕܢܸܗܘܘܿܢ ܕܠܵܐ ܦܤܵܩ ܒܩܲܪܝܼܒܼܘܼܬܹܗ ܕܐܲܠܵܗܵܐ|
      block |ܒܐܲܡܝܼܢܘܼܬܼܵܐ ܕܲܨܠܘܿܬܼܵܐ܁ ܠܵܘ ܒܲܠܚܘܿܕܼ ܡܸܛܠ ܕܠܵܐ ܢܸܬܼܥܲܟܿܪܘܼܢ|
      block |ܒܡܸܕܸܡ ܡ̣ܢ ܐܲܡܝܼܢܘܬܗܘܿܢ ܕܲܠܦܘܼܠܚܵܢܵܗ̇ ܥܵܪܩܝܼܢ ܗ̄ܘ̣ܵܘ ܠܫܸܠܝܵܐ܃|
      block |ܐܸܠܵܐ ܕܕܲܠܡܵܐ ܟܹܝܬܼ ܡܸܕܸܡ ܢܘܼܟܼܪܵܝܵܐ ܢܸܦܓܲܥ ܒܗܘܿܢ ܡ̣ܢ ܠܒܲܪ|
      block |ܘܢܸܕܼܠܘܿܚ ܠܪܸܥܝܵܢܵܐ ܙܲܗܝܵܐ܃ ܘܢܸܫܬܓܸܫ ܥܠܲܝܗܘܿܢ ܫܲܗܪܵܐ|
      block |ܡܚܲܕܼܝܵܢܵܐ ܕܐܝܼܬܼܵܘܗܝ ܢܘܼܗܪܵܐ ܕܢܲܦܫܵܐ܁ ܐܸܠܵܐ ܘܐܵܦ ܒܡܲܬܼܩܵܠܵܐ|
      block |ܐܵܟܼ̇ܠܝܼܢ ܗ̄ܘ̣ܵܘ܃ ܕܠܵܐ ܬܸܢܵܢܵܐ ܕܤܵܠܹ̇ܩ ܡ̣ܢ ܡܲܠܝܘܼܬܼܵܐ ܕܟܲܪܤܵܐ|
      block |ܠܗܵܘܢܵܐ ܢܲܥܡܸܛ܃ ܘܢܸܬܿܕܵܘܲܕܼ ܡ̣ܢ ܒܗܝܼܠܘܼܬܼܵܐ ܕܦܘܼܪܫܵܢܵܐ܃|
      block |ܘܢܸܬܼܓܠܸܙ ܡ̣ܢ ܒܘܼܤܵܡܵܐ ܪܘܼܚܵܢܵܐ ܕܡ̣ܢ ܨܠܘܿܬܼܵܐ ܡܸܫܬܲܟܲܢ܁|
      block |ܘܼܲܒܼܦܵܤܝܼ̈ܩܵܬܼܵܐ ܒܟܼܠ ܡܸܬܼܚܲܦܛܝܼܢ ܗ̄ܘ̣ܵܘ܃ ܕܢܸܫܟܿܚܘܼܢ ܕܲܕܼܠܵܐ|
      block |ܬܲܚܦܝܼܬܼܵܐ ܠܲܡܡܲܠܵܠܘܼ ܥܲܡ ܐܲܠܵܗܵܐ ܒܲܟܼܡܵܐ ܕܡܲܨܝܵܐ܃ ܟܲܕܼ ܒܡܸܕܸܡ|
      block |ܪܸܥܝܵܢܵܐ ܠܵܐ ܡܥܲܟܲܪ ܟܠ ܟ̱ܠܹܗ܁|
      block |ܕܒܲܕܼܓܼܘܿܢ ܡܸܛܠ ܕܲܡܦܵܝ ܘܐܵܦ ܗ̤ܘ ܤܵܛܵܢܵܐ܃ ܕܗܵܠܹܝܢ|
      block |ܟܠܗܹܝܢ ܛܵܒܼ̈ܬܼܵܐ ܐܲܤܝܼ̈ܢܵܢ ܒܓܼܵܘ ܦܘܼܠܚܵܢܵܐ ܗܵܢܵܐ ܬܡܝܼܗܵܐ܃ ܕܕܼܘܼܟܲܬܼ|
      block |ܢܲܦܫܵܐ ܡ̇ܢ ܐܝܼܬܹܝܗ̇ ܠܟܼܠܗܹܝܢ ܡܢܵܘ̈ܬܼܵܐ ܕܗܲܕܵܡܲܝ̈ ܓܘܼܫܡܵܗ̇|
      block |ܕܲܡܝܲܬܿܪܘܼܬܼܵܐ܃ ܚܵܤܹ̇ܩ ܒܹܗ ܒܗܵܢܵܐ܃ ܝܲܬܼܝܼܪ ܡ̣ܢ ܕܲܒܼܟܼܠܗܘܿܢ|
      block |ܕܘܼܒܵܪܹ̈ܐ܁ ܗܵܕܹܐ ܕܐܵܦ ܡ̣ܢ ܢܸܤܝܵܢܵܐ܃ ܝܵܕܲܥ̇ܝܼܢ ܠܵܗ̇ ܟܠܢܵܫ܁ ܕܐܵܦ|
      block |ܠܵܐ ܒܡܸܕܸܡ ܐ̄ܚܪܹܝܢ ܗܵܟܲܢܵܐ ܡܸܙܕܩܸܬܼ ܘܛܵܐܹ̇ܢ ܒܲܒܪܢܵܫܵܐ܃ ܘܲܡܥܲܬܸܕܼ|
      block |ܢܲܦܫܹܗ ܠܐܵܓܼܘܿܢܵܐ ܕܥܲܡܹܗ܃ ܐܲܝܟܼ ܕܲܒܼܫܲܗܪܵܐ ܕܠܸܠܝܵܐ܁ ܐܸܢ ܝܑܼܚܝܼܕܼܵܝܵܐ|
      block |ܢܸܗܘܸܐ܃ ܘܐܸܢ ܕܲܝܪܵܝܵܐ܃ ܘܐܸܢ ܥܵܠܡܵܝܵܐ܁ ܗܵܪܟܵܐ܃ ܠܵܐ ܡܸܟܹܝܠ|
      block |ܡܚܲܡܤܸܢ ܕܠܵܐ ܗ̤ܘ ܩܢܘܿܡܹܗ ܢܚܵܘܸܐ ܓܲܠܝܵܐܝܼܬܼ ܒܲܩܪܵܒܼܵܐ ܓܲܠܝܵܐ|
      block |ܕܲܠܩܘܼܒܼܠܹܗ ܕܠܵܐ ܡܸܨܥܵܝܵܐ܁ ܘܟܲܕܼ ܟܠ ܟ̱ܠܹܗ ܗ̤ܘ ܠܵܐ ܡܲܪܓܸܫ|
    block
      block |ܒܫܘܼ̈ܟܵܢܹܐ ܕܲܡܩܲܒܿܠܝܼܢ ܒܟܸܤܝܵܐ ܗܵܢܘܿܢ ܕܫܵܗ̇ܪܝܼܢ܃ ܐܸܠܵܐ ܚܵܤܹ̇ܡ|
      block |ܒܗܘܿܢ܃ ܡ̣ܢ ܐܸܤܟܹܡܵܐ ܢܲܟܼܦܵܐ ܕܩܵܘܡܗܘܿܢ܃ ܘܡ̣ܢ ܡܥܲܙܝܵܢܘܼܬܼܵܐ|
      block |ܕܠܘܼܩܒܲܠ ܫܸܢܬܼܵܐ ܒܥܝܼܪܘܼܬܼܵܐ ܕܲܒܼܬܸܫ̈ܒܿܚܵܬܼܵܐ ܘܙܘܼܡܵܪܵܐ܃ ܘܲܨ̈ܠܵܘܵܬܼܵܐ|
      block |ܕܒܲܟܼ̈ܦܵܦܹܐ ܘܲܦܫܵܛܹ̈ܐ܃ ܘܒܲܓܼ̈ܗܵܢܵܝܬܼܵܐ ܘܓܼܘܼܪ̈ܓܵܚܹܐ ܕܥܲܠ ܐܲܪܥܵܐ܃|
      block |ܘܬܲܚܢܲܢܬܼܵܐ ܠܸܒܵܢܵܝܬܼܵܐ ܕܟܼܠܹܗ ܠܸܠܝܵܐ܁ ܚܵܤܹ̇ܡ ܘܐܵܦ ܝܲܬܝܼܪܵܐܝܼܬܼ܃|
      block |ܒܗܵܝ̇ ܕܟܲܕܼ ܐ̄ܚܪ̈ܵܢܹܐ ܪܡܹܝܢ ܥܲܠ ܬܸܫܘ̈ܝܵܬܼܗܘܿܢ ܐܲܝܟܼ ܡܝܼ̈ܬܹܐ܃|
      block |ܘܡܸܨܛܲܕܸܐ ܒܗܘܿܢ ܐܲܝܟܼ ܨܸܒܼܝܵܢܹܗ ܒܚܸܙ̈ܘܵܢܹܐ ܢܕܝܼ̈ܕܹܐ ܘܲܡܫܲܟܿܪܹ̈ܐ|
      block |ܕܗܲܓܵܓܼܵܘ̈ܗܝ܃ ܘܲܡܥܲܪܓܸܠ ܠܵܗܘܿܢ ܐܲܝܟܼ ܕܒܲܤܝܵܢܵܐ ܒܦܲܢܛܵܤ̈ܝܼܵܣ|
      block |ܡܫܲܚ̈ܠܦܵܬܼܵܐ ܒܫܸܢܬܼܵܐ ܥܒܼܝܼܬܼܵܐ ܕܡ̣ܢ ܝܘܼܩܪܵܐ ܕܐܸܤܛܘܼܡܗܘܿܢ ܟ̱ܠܹܗ|
      block |ܠܸܠܝܵܐ܃ ܗܵܠܹܝܢ ܕܹܝܢ ܨܵܝܪܝܼܢ ܒܢܲܦܫܗܘܿܢ ܡܸܟܵܐ܃ ܠܗܵܝ̇ ܥܝܼܪܘܼܬܼܵܐ|
      block |ܕܲܩܝܵܡܬܼܵܐ܁ ܘܚܵܙܹ̇ܐ ܠܗܘܿܢ ܕܟܲܕܼ ܥܕܲܟܹܝܠ ܬܚܹܝܬܼ ܐܲܦܲܝ̈ ܬܲܪܥܵܐ ܕܒܸܤܪܵܐ|
      block |ܚܒܼܝܼܫܝܼܢ܃ ܘܲܒܼܟܼܠܫܵܥ ܓܲܠ̈ܠܹܐ ܕܡܵܝܘܿܬܼܘܼܬܼܵܐ ܡܸܬܿܓܲܪܹܝܢ ܒܗܘܿܢ܃|
      block |ܘܲܒܼܚܲܝܹ̈ܐ ܡܤܲܝ̈ܟܹܐ ܬܚܹܝܬܼ ܫܘܼܠܛܵܢܵܐ ܕܐܵܐܲܪ ܕܥܵܠܡܵܐ ܗܵܢܵܐ ܡܬܲܚܡܝܿܢ܃|
      block |ܛܘܼܦܤܵܐ ܕܗܵܘ̇ ܕܘܼܒܵܪܵܐ ܕܲܥܬܼܝܼܕܼ ܡܚܵܘܹܝܢ ܒܲܟܼܝܵܢܗܘܿܢ ܡܵܘܝܿܬܼܵܐ܁|
      block |ܚܲܝܠܵܐ ܪܲܒܵܐ ܩܲܝܢܵܐ ܨܠܘܿܬܼܵܐ ܕܲܒܼܥܸܕܵܢܹ̈ܐ ܕܠܸܠܝܵܐ ܡܸܬܼܩܲܪܒܼܵܐ܃|
      block |ܬܝܲܝܲܪ ܡ̣ܢ ܕܒܼܐܝܼܡܵܡܵܐ܁ ܘܡܸܛܠܗܵܢܵܐ ܟܠܗܘܿܢ ܙܲܕܝܼ̈ܩܹܐ܃ ܒܠܲܝ̈ܠܵܘܵܬܼܵܐ|
      block |ܡܨܲܠܹܝܢ ܗ̄ܘ̣ܵܘ܃ ܟܲܕܼ ܡܲܩܪܒܼܝܼܢ ܗ̄ܘ̣ܵܘ ܠܘܼܩܒܲܠ ܝܘܼܩܪܹܗ ܕܦܲܓܼܪܵܐ܃|
      block |ܘܠܘܼܩܒܲܠ ܚܲܠܝܘܼܬܼܵܗ̇ ܕܫܸܢܬܼܵܐ܁ ܘܠܲܟܼܝܵܢܵܐ ܡ̣ܢ ܕܝܼܠܹܗ܃ ܕܵܚܩ̇ܝܼܢ|
      block |ܗ̄ܘ̣ܵܘ܁ ܐܲܝܟܼ ܕܐܵܦ ܢܒܼܝܼܵܐ ܐܸܡ݂ܲܪ܃ ܕܲܠܐܝܲܬܼ ܒܬܸܢ̈ܚܵܬܼܝ܃ ܘܨܲܒܿܥܹ̇ܬܼ|
      block |ܒܟܼܠ ܠܲܝܠܹܗ ܥܲܪܤܝ܁ ܟܲܕܼ ܡܸܬܿܬܿܢܲܚ ܗ̄ܘ̣ܵܐ ܒܚܲܫܵܐ ܕܲܨܠܘܿܬܼܵܐ܃|
      block |ܡ̣ܢ ܥܘܼܡܩܵܐ ܕܠܸܒܹܗ܁ ܘܬܼܘܼܒܼ܃ ܒܦܸܠܓܹܗ ܕܠܸܠܝܵܐ ܩܵܡܹ̇ܝܬܼ ܕܐܵܘܕܹܐ|
      block |ܠܵܟܼ ܥܲܠ ܕܝܼܢܲܝ̈ܟ܃ ܙܲܕܝܼܩܵܐ܁ ܥܲܠ ܟܠ ܫܸܐܠܬܼܵܐ ܕܹܝܢ ܕܐܵܠܨܵܐܝܼܬܼ|
    block
      block |ܫܵܐܠܝܼܢ ܗ̄ܘ̣ܵܘ ܡ̣ܢ ܠܘܵܬܼ ܐܲܠܵܗܵܐ܃ ܒܲܨܠܿܬܼܵܐ ܕܲܒܼܱܫܗܪܵܐ ܕܠܲܝܼ̈ܠܵܘܵܬܼܵܐ|
      block |ܡܸܙܕܲܝܢܝܼܢ ܗ̄ܘ̣ܵܘ܃ ܘܡܸܚܕܼܵܐ ܡܩܲܒܿܠܝܼܢ ܗ̄ܘ̣ܵܘ ܫܸܐ̈ܠܵܬܼܗܘܿܢ܁ ܠܲܝܬܿ|
      block |ܡܸܕܸܡ ܕܲܕܼܚܝܼܠ ܘܐܵܦ ܥܲܠ ܤܵܛܵܢܵܐ܃ ܐܲܝܟܼ ܨܠܘܿܬܼܵܐ ܕܲܒܼܥܝܼܪܘܼܬܼܵܐ|
      block |ܕܠܸܠܝܵܐ ܡܸܬܼܩܲܪܒܼܵܐ܁ ܘܐܵܦܸܢ ܒܦܸܗܝܵܐ ܗܵܘܝܵܐ܃ ܠܵܐ ܗܵܦ̇ܟܵܐ|
      block |ܤܪܝܼܩܵܐܝܼܬܼ܃ ܐܸܠܵܐ ܐܸܢ ܛܵܟܼ ܠܒܲܪ ܡ̣ܢ ܟ̱ܠܵܗ̇ ܘܵܠܝܼܬܼܵܐ ܢܸܗܘܸܐ ܗܵܘ̇|
      block |ܡܵܐ ܕܡܸܫܬܿܐܸܠ܁ ܡܸܛܠ ܗܵܢܵܐ܃ ܕܲܪܵܐ ܚܲܤܝܼܢܵܐ ܡܵܚܹ̇ܐ ܥܲܡܗܘܿܢ܃|
      block |ܕܲܬܥܵܘܸܟܼ ܐܸܢܘܿܢ ܡ̣ܢ ܦܘܼܠܚܵܢܵܐ ܗܵܢܵܐ ܐܸܢ ܡܲܨܝܵܐ܃ ܠܗܵܢܘܿܢ ܕܒܹܗ|
      block |ܐܲܡܝܼܢܝܼܢ܁ ܐܲܝܠܹܝܢ ܕܹܝܢ ܕܩܲܠܝܼܠ ܡܥܲܙܹܝܢ ܠܘܼܩܒܲܠ ܒܝܼܫܘܼܬܼ ܨܸܢ̈ܥܵܬܹܗ܃|
      block |ܘܛܵܥܡ̇ܝܼܢ ܠܡܵܘܗ̈ܒܼܵܬܹܗ ܕܐܲܠܵܗܵܐ ܕܲܒܼܫܲܗܪܵܐ ܡܸܬܼܝܲܗ̈ܒܵܢ܃ ܘܲܡܢܲܤܹܝܢ|
      block |ܒܲܩܢܘܿܡܗܘܿܢ ܠܪܲܒܿܘܼܬܼ ܥܘܼܕܼܪ̈ܵܢܵܘܗܝ ܕܐܲܠܵܗܵܐ ܕܡܸܬܼܩܲܪܒܼܝܼܢ|
      block |ܠܗܘܿܢ܃ ܗܵܝܕܹܝܢ ܒܵܤܹ̇ܝܢ ܒܹܗ ܡܲܠܝܵܐܝܼܬܼ܃ ܒܹܗ ܘܲܒܼܟܼܠܗܘܿܢ|
      block |ܦܘܼܪ̈ܤܵܘܗܝ܁ ܘܒܲܕܓܼܘܿܢ ܝܲܬܝܼܪ ܡ̣ܢ ܟ̱ܠܹܗ ܓܵܘܵܐ ܕܥܹܕܬܵܐ܃ ܬܸܓܼܡܵܐ|
      block |ܗܵܢܵܐ ܕܝܼܚܝܼ̈ܕܼܵܝܹܐ ܐܲܚܝܼܕܼ ܕܲܪܵܐ ܕܲܠܩܘܼܒܼܠܹܗ܃ ܒܐܵܓܼܘܿܢܵܐ ܕܲܨܠܘܿܬܼܵܐ|
      block |ܘܲܕܼܫܲܗܪܵܐ܁ ܚܵܕܼܵܐ܃ ܡܸܛܠ ܤܦܝܼܩܘܼܬܼܗܘܿܢ ܕܡ̣ܢ ܡܸܬܼܚܲܙ̈ܝܵܢܝܵܬܼܵܐ܁|
      block |ܘܲܐ̄ܚܪܹܬܼܵܐ܃ ܡܸܛܠ ܐܲܡܝܼܢܘܼܬܼܗܘܿܢ ܕܲܒܼܫܸܠܝܵܐ܁ ܕܲܒܼܗܵܝ̇ ܕܲܓܼܠܝܼܙܝܼܢ|
      block |ܐܸܢܘܿܢ ܡ̣ܢ ܥܸܠ̈ܠܵܬܼܵܐ܃ ܠܵܐ ܡܸܫܟܲܚ ܡܸܟܹܝܠ ܡܦܲܠܗܸܕܼ ܠܚܘܼ̈ܫܵܒܲܝܗܘܿܢ|
      block |ܡ̣ܢ ܪܸܢܝܵܐ ܕܐܲܠܵܗܵܐ܃ ܘܲܢܥܲܟܲܪ ܐܸܢܘܿܢ ܡ̣ܢ ܬܲܟܼܫܲܦܬܗܘܿܢ ܐܲܡܝܼܢܬܼܵܐ|
      block |ܒܬܲܟܼܬܘܼܫܵܐ ܕܲܠܩܘܼܒܼܠܹܗ܁ ܐܲܝܟܲܢܵܐ ܕܡ̣ܢ ܫܘܼܪܵܝ ܬܘܼܠܡܵܕܼܗܘܿܢ|
      block |ܘܲܥܕܲܡܵܐ ܠܤܲܝܒܿܘܼܬܼܗܘܿܢ܃ ܠܵܐ ܡܲܗܡܹܝܢ ܟܠ ܟ̱ܠܹܗ ܡ̣ܢ ܥܲܡܠܹܗ|
      block |ܕܫܲܗܪܵܐ܃ ܐܸܠܵܐ ܦܘܼܠܚܵܢܵܐ ܝܑܼܕܼܥܵܐ ܗܵܢܵܘ ܠܗܘܿܢ܃ ܩܵܘܡܵܐ ܡܬܼܝܼܚܵܐ|
      block |ܕܟܼܠܹܗ ܠܸܠܝܵܐ܃ ܐܲܝܟܼ ܕܐܵܦ ܡ̣ܢ ܪ̈ܘܼܫܡܹܗ ܕܬܲܫ̈ܥܝܵܬܼܵܐ ܕܚܲܕܼ ܚܲܕܼ|
      block |ܡܸܢܗܘܿܢ ܝܵܠܦܝܼܢܲܢ܁|
    block
      block |ܐܵܡܲ݁ܪ ܓܹܝܪ ܡܵܪܝ ܐܵܬܵܢܵܤܝܼܣ ܒܬܲܫܥܝܼܬܹܗ ܥܲܠ ܗܵܘ̇ ܡܲܚܙܝܼܬܼܵܐ|
      block |ܕܝܼܚܝܼ̈ܕܼܵܝܹܵܐ܃ ܕܫܵܗܲܪ ܗ̄ܘ̣ܵܐ ܠܲܡ ܡܲܠܝܵܐܝܼܬܼ܃ ܐܲܝܟܲܢܵܐ ܕܤܘܿܓܼܵܐܐ|
      block |ܕܠܲܝ̈ܠܵܘܵܬܼܵܐ܃ ܕܠܵܐ ܫܸܢܬܼܵܐ ܡܲܓܲܗ ܗ̄ܘ̣ܵܐ܁ ܘܐܵܦ ܕܲܪܵܐ ܩܲܕܼܡܵܝܵܐ|
      block |ܕܤܵܛܵܢܵܐ ܕܥܲܡܹܗ܃ ܡ̣ܢ ܗܵܪܟܵܐ ܐܸܫܟܲܚ ܥܸܠܬܼܵܐ ܠܲܡܙܵܥܘܼ ܠܘܼܩܒܲܠ|
      block |ܢܲܨܝܼܚܵܐ܁ ܘܗܵܢܵܐ܃ ܟܲܕܼ ܥܕܼܟܹܝܠ ܛܲܠܝܵܐ ܗ̄ܘ̣܁ ܡܸܫܟܿܚܝܼܢܲܢ ܕܹܝܢ|
      block |ܤܒܼܝܼܤܵܐܝܼܬܼ ܒܫܲܪܹ̈ܐ ܤܲܓܝܼ̈ܐܹܐ܃ ܕܠܵܐ ܡܸܡܬܼܘܿܡ ܐܲܗܡ̣ܝܼ ܡ̣ܢ|
      block |ܫܲܗܪܵܐ ܟ̱ܠܹܗ ܙܲܒܼܢܵܐ ܕܚܲܝܵܘ̈ܗܝ܁ ܐܲܝܟܼ ܕܐܵܦܠܵܐ ܟܲܕܼ ܠܘܵܬܼ ܐ̄ܚܪ̈ܵܢܹܐ|
      block |ܡܸܬܿܘܲܥܲܕܼ ܗ̄ܘ̣ܵܐ܃ ܐܲܝܟܼ ܗܵܝ̇ ܕܟܲܕܼ ܐܸܙܲܠ̣ ܠܘܵܬܼ ܛܘܼܒܼܵܢܵܐ ܦܵܘܠܘܿܣ|
      block |ܤܵܒܼܵܐ܃ ܟܲܕܼ ܐܸܟܲܠ̣ܘ ܠܫܵܪܘܼܬܼܵܐ ܗܵܝ̇ ܕܲܒܼܝܲܕܼ ܦܵܪܲܚܬܼܵܐ܃ ܘܩܵܡ̣ܘ ܠܲܡ|
      block |ܒܲܨܠܘܿܬܼܵܐ܃ ܟ̱ܠܹܗ ܠܸܠܝܵܐ܁ ܡܲܢ̣ܘܼ ܡ̣ܢ ܝܑܼܚܝܼ̈ܕܼܵܝܹܐ ܕܲܒܼܗܵܢܵܐ ܡܲܗܡܸܐ܃|
      block |ܘܟܲܕܼ ܟܠܗܹܝܢ ܡܝܲܬܿܪ̈ܵܬܼܵܐ ܒܲܟܼܢܝܼܫܘܼ ܩܢܸܐ܃ ܠܵܐ ܗ̄ܘ̣ܵܐ ܒܲܛܝܼܠܵܐ|
      block |ܡܸܬܼܚܫܸܒܼ ܒܸܠܥܵܕܼ ܡ̣ܢ ܗܵܢܵܐ ܡܸܛܠ ܕܗ̤ܘܝܘܼ ܢܘܼܗܪܵܐ ܕܬܲܪܥܝܼܬܼܵܐ܁|
      block |ܒܹܗ ܗ̤ܘ ܓܹܝܪ ܡܸܙܕܩܸܦ ܡܲܕܥܵܐ ܘܡܸܬܼܟܲܢܲܫ ܪܸܥܝܵܢܵܐ܃ ܘܛܵܐܹ̇ܣ|
      block |ܗܵܘܢܵܐ ܘܕܼܵܐܹ̇ܩ ܒܪ̈ܘܼܚܵܢܵܝܵܬܼܵܐ܃ ܘܡܸܬܼܥܲܠܲܡ ܒܲܨܠܘܿܬܼܵܐ ܘܬܵܗܲܪ܃ ܒܹܗ|
      block |ܡܸܬܼܝܲܗܒܝܼܢ ܪܲܗܒܼܘܿܢ ܛܘܼ̈ܒܹܐ ܕܚܲܝܹ̈ܐ ܥܬܼܝܼ̈ܕܹܐ܃ ܘܫܘܼ̈ܟܵܢܹܐ ܕܡܵܘ̈ܗܒܼܵܬܼܵܐ|
      block |ܕܒܼܟܼܬܼܵܒܹ̈ܐ ܩܲܕܝܼ̈ܫܹܐ ܪܫܝܼܡܝܼܢ ܐ̄ܪ̈ܵܙܲܝܗܘܿܢ܁ ܘܡܸܛܠܗܵܢܵܐ܃ ܠܵܐ ܡܲܗܡܹܝܢ|
      block |ܗ̄ܘ̣ܵܘ ܐܵܒܼܵܗܲܝ̈ܢ ܡ̣ܢ ܥܲܡܠܵܐ ܗܵܢܵܐ ܡ̣ܢ ܙܲܒܼܢܵܐ ܕܫܘܼܪܵܝ ܬܘܼܠܡܵܕܼܗܘܿܢ܃|
      block |ܘܲܥܕܲܡܵܐ ܠܲܡܫܘܼܚܬܼܵܐ ܕܲܓܼܡܝܼܪܘܼܬܼܵܐ܁ ܐܲܝܟܲܢܵܐ ܕܐܵܦܠܵܐ ܒܲܙܒܲܢ ܤܲܝܒܿܘܼܬܼܵܐ|
      block |ܥܲܡܝܼܩܬܼܵܐ܃ ܗܵܝ̇ ܕܲܠܡܲܚܤܸܢ ܡܸܫܟܿܚܵܐ ܕܲܬܼܩܘܼܡ ܥܲܠ ܪܸ̈ܓܼܠܹܝܗ̇܃|
      block |ܝܵܗ̇ܒܿܝܼܢ ܗ̄ܘ̣ܵܘ ܐܲܬܼܪܵܐ ܠܡܲܐܝܼܢܘܼܬܼܵܐ ܠܡܸܫܬܲܠܵܛܘܼ ܥܲܠܝܗܘܿܢ܃|
      block |ܕܲܬܼܥܵܘܸܟܼ ܐܸܢܘܿܢ ܡ̣ܢ ܐܲܡܝܼܘܼܬܼ ܥܝܼܪܘܼܬܼܵܐ ܕܠܲܝ̈ܠܵܘܵܬܼܵܐ܃ ܠܡܸܬܲܠ|
      block |ܢܝܵܚܵܐ ܠܦܓܼܪ̈ܲܝܗܘܿܢ ܒܝܲܕܼ ܫܸܢܬܼܵܐ ܙܥܘܿܪܬܵܐ܁ ܐܲܝܟܼ ܕܝܵܠܦܝܼܢܲܢ ܐܵܦ ܡ̣ܢ|
    block
      block |ܫܲܪ̈ܒܹܐ ܕܐܲܡܝܼܪܝܼܢ ܥܲܠ ܗܵܘ̇ ܨܲܠܡܵܐ ܓܡܝܼܪܵܐ ܕܲܡܝܲܬܿܪܘܼܬܼܵܐ|
      block |ܘܲܕܼܟܼܠܗܘܿܢ ܫܘܼܦܪܹ̈ܐ ܪ̈ܘܼܚܵܢܹܐ܃ ܐܵܡܲ݁ܪ ܐ̄ܢܵܐ ܕܹܝܢ ܛܘܼܒܼܵܢܵܐ ܐܲܪܤܵܢܝܼܣ܁|
      block |ܗܵܢܵܐ ܕܟܲܕܼ ܢܓܲܕܼ ܢܲܦܫܹܗ ܓܡܝܼܪܵܐܝܼܬܼ ܡ̣ܢ ܟ̱ܠܹܗ ܚܘܼܠܛܵܢܵܐ ܕܥܲܡ|
      block |ܒܢܲܝ̈ܢܵܫܵܐ܃ ܘܐܲܒܼܥܸܕܼ ܥܘܼܡܪܹܗ ܒܛܵܘܪܵܐ ܤܲܓܝܼܐܵܐ ܐܵܦ ܡܸܢܘܗܘܿܢ|
      block |ܕܐܲܚܹ̈ܐ ܒܡܲܕܼܒܿܪܵܐ ܗܵܘ̇ ܛܒܼܝܼܒܼܵܐ ܕܐܸܤܩܹܛܝܼܣ܃ ܝܲܗ̣̄ܒܼ ܢܲܦܫܹܗ|
      block |ܡܲܠܝܵܐܝܼܬܼ ܠܦܘܼܠܚܵܢܵܐ ܗܵܢܵܐ ܬܡܝܼܗܵܐ ܕܫܲܗܪܵܐ܁ ܦܪܝܼܫ ܗ̄ܘ̣ܵܐ ܕܹܝܢ|
      block |ܘܐܵܦ ܗ̤ܘ ܩܵܘܡܹܗ ܕܲܒܼܫܲܗܪܵܐ܃ ܡ̣ܢ ܟܠܗܘܿܢ ܐܲܒܼ̈ܗܵܬܼܵܐ ܕܲܒܼܙܲܒܼܢܹܗ܁|
      block |ܐܲܝܟܼ ܕܐܵܦ ܬܲܫܥܝܼܬܹܗ ܤܵܗ̇ܕܵܐ܁ ܕܲܒܼܪܲܡܫܵܐ ܠܲܡ ܕܡܲܥܵܠܲܝ ܚܲܕܼܒܫܲܒܵܐ|
      block |ܫܵܒܹ̇ܩ ܗ̄ܘ̣ܵܐ ܠܫܸܡܫܵܐ ܠܒܸܤܬܿܪܹܗ܃ ܘܡܵܬܲܚ ܗ̄ܘ̣ܵܐ ܐܝܼܕܼܵܘ̈ܗܝ|
      block |ܠܘܼܩܒܲܠ ܫܡܲܝܵܐ܃ ܥܕܲܡܵܐ ܕܕܼܵܢܲܚ ܗ̄ܘ̣ܵܐ ܫܸܡܫܵܐ ܒܐܲܦܵܘ̈ܗܝ܁|
      block |ܘܬܼܘܼܒܼ܃ ܒܕܸܘܼܟܿܬܼܵܐ ܐ̄ܚܪܹܢܵܐ܁ ܟ̱ܠܹܗ ܠܲܡ ܠܸܠܝܵܐ܃ ܒܫܲܗܪܵܐ ܡܲܦܸܩ|
      block |ܗ̄ܘ̣ܵܐ ܠܹܗ܁ ܘܐܸܡܲܬܼܝ ܕܨܵܒܹ̇ܐ ܗ̄ܘ̣ܵܐ ܠܘܲܥܕܵܐ ܕܨܲܦܪܵܐ ܡܸܛܠ ܟܝܵܢܵܐ|
      block |ܕܢܸܬܿܬܿܢܝܼܚ܃ ܟܲܕܼ ܡܸܬܼܟܲܬܲܫ ܥܲܡ ܫܢܬܼܵܐ܃ ܐܵܡܲ݁ܪ ܗ̄ܘ̣ܵܐ܃ ܙܸܠܝ ܠܹܟܼܝ|
      block |ܡܹܢܝ܃ ܐܲܡܬܼܵܐ ܒܝܼܫܬܼܵܐ܁ ܘܗܵܟܲܢܵܐ ܩܲܠܝܼܠ ܚܵܛܹ̇ܦ ܗ̄ܘ̣ܵܐ ܫܸܢܬܼܵܐ܃|
      block |ܘܡܸܬܿܬܿܥܝܼܪ܁ ܘܗܵܢܵܐ ܥܲܡ ܟ̱ܠܵܗ̇ ܗܵܝ̇ ܤܲܝܒܿܘܼܬܼܵܐ܃ ܕܐܲܡܝܼܪ ܕܟܲܦ̣|
      block |ܗ̄ܘ̣ܵܐ ܠܹܗ ܡ̣ܢ ܥܸܠܲܬܼ ܤܲܝܒܿܘܼܬܼܵܐ܁|
      block |ܘܐܲܝܟܼ ܕܝܲܬܝܼܪ ܬܸܬܼܝܼܕܲܥ ܚܠܝܼܨܘܼܬܹܗ ܕܲܒܼܫܲܗܪܵܐ܃ ܢܸܫܡܲܥ ܡ̣ܢ|
      block |ܬܲܫܥܝܼܬܼܵܐ ܐ̄ܚܪܹܬܼܵܐ ܕܲܥܠܵܘܗܝ܃ ܐܲܝܟܲܢܵܐ ܡܥܲܙܸܐ ܗ̄ܘ̣ܵܐ ܒܟܼܠܵܗ̇ ܗܵܝ̇|
      block |ܤܲܝܒܿܘܼܬܼܵܐ ܘܲܡܚܝܼܠܘܼܬܼܵܐ܃ ܓܲܒܼܪܵܐ ܒܲܪ ܬܸܫܥܝܼܢ ܫܢ̈ܝܼܢ܁ ܗܵܢܵܐ ܕܹܝܢ|
      block |ܒܲܙܒܲܢ ܩ̣ܪܵܐ ܠܲܬܼܪܹܝܢ ܡ̣ܢ ܬܲܠܡܝܼܕܼܵܘ̈ܗܝ܃ ܗܵܢܘܿܢ ܕܐܝܼܬܲܝܗܘܿܢ|
    block
      block |ܗ̄ܘ̣ܵܘ ܐܲܒܼ̈ܗܵܬܼܵܐ ܪܵܘܪ̈ܒܹܐ܃ ܘܐܸܡ݂ܲܪ ܠܗܘܿܢ܃ ܡܸܛܠ ܠܲܡ ܕܫܹ̈ܐܕܹܐ|
      block |ܡܸܬܼܟܲܬܿܫܝܼܢ ܥܲܡܝ܃ ܘܠܵܐ ܝܵܕܲܥ ܐ̄ܢܵܐ ܕܲܠܡܵܐ ܓܵܢܒܿܝܼܢ ܠܝܼ ܒܫܸܢܬܼܵܐ܁|
      block |ܗܵܢܵܐ ܠܸܠܝܵܐ ܥܲܡܠܘ ܥܲܡܝ ܟܲܕܼ ܫܵܗܪܝܼܬܗܘܿܢ܃ ܘܛܘܿܪܘܼܢܵܢܝ܃|
      block |ܘܲܚܙܵܐܝܼܢܵܢܝ ܐܸܢ ܢܵܐܹ̇ܡ ܐ̄ܢܵܐ ܒܫܲܗܪܵܐ܁ ܘܝܼܬܸܒܼܘ ܚܲܕܼ ܡ̣ܢ ܝܲܡܝܼܢܹܗ|
      block |ܘܚܲܕܼ ܡ̣ܢ ܡܸܤܵܠܹܗ܃ ܡ̣ܢ ܪܲܡܫܵܐ ܘܲܥܕܲܡܵܐ ܠܨܲܦܪܵܐ܁ ܘܐܵܡ̇ܪܝܼܢ|
      block |ܗ̄ܘ̣ܵܘ܃ ܕܲܚܢܲܢ ܢܵܡ̣ܢ܃ ܘܐܸܬܿܬܿܥܝܼܪܢ܁ ܘܠܹܗ ܠܵܐ ܚܙܲܝܢܵܝܗܝ܃ ܟܠ|
      block |ܟܠܹܗ ܕܢܵܡ̣܁ ܘܟܲܕܼ ܫܲܪܝܼ ܕܢܸܢܗܲܪ܃ ܟܒܲܪ ܡ̣ܢ ܢܲܦܫܹܗ ܥ̣ܒܲܕܼ ܗܵܕܹܐ|
      block |ܐܲܝܟܼ ܕܢܲܤܒܲܪ ܠܲܢ ܕܢܵܡ̣܃ ܐܵܘ ܬܘܼܒܼ ܒܲܫܪܵܪܵܐ ܫܸܢܬܐ ܛܪܵܬ̤ ܥܠܵܘܗܝ܃|
      block |ܠܵܐ ܝܵܕܼܥܝܼܢ ܚ̄ܢܲܢ܁ ܬܠܵܬܼ ܙܲܒܼ̈ܢܝܼܡ ܐܸܬ݂ܼܵܐ ܩܵܠ ܢܫܲܡܬܼܵܐ ܕܲܢܚܝܼܪ̈ܵܘܗܝ܃|
      block |ܘܩܵܡ̣܁ ܘܐܸܡ݂ܲܪ ܠܲܢ܃ ܡܢܵܡ ܢܵܡܹ̇ܬܼ܃ ܠܵܐ ܘܲܥ̣ܢܲܝܢ܃ ܘܐܸܡܲܪܢ ܠܹܗ܃|
      block |ܠܵܐ ܝܵܕܼܥܝܼܢܲܢ ܐܲܒܵܐ܃ ܕܲܚܢܲܢ ܢܵܡܢ ܗ̣̄ܘܲܝܢ܁ ܒܗܵܠܹܝܢ ܥܲܡ̈ܠܹܐ ܗܲܢܝܼ̈ܐܹܐ|
      block |ܕܫܲܗܪܵܐ ܡܸܬܼܒܲܤܡܝܼܢ ܗ̄ܘ̣ܵܘ܃ ܗܵܢܘܿܢ ܗܲܕܲܝܵܝܹ̈ܐ ܕܕܘܼܒܵܪܲܢ܁ ܘܡܢܵܐ|
      block |ܠܲܡ ܗܸܢܝܵܢܵܐ ܗܘ̤ܵܐ ܠܐܲܪܤܵܢܝܼܣ ܢܲܨܝܼܚܵܐ ܡ̣ܢ ܛܘܼܪܵܦܵܐ ܗܵܢܵܐ܃|
      block |ܕܲܡܫܲܢܸܩ ܗ̄ܘ̣ܵܐ ܦܲܓܼܪܹܗ ܗܵܢܵܐ ܟ̱ܠܹܗ ܓܲܠܝܵܐ܃ ܕܠܵܘ ܗܲܦܠܘܿܣ|
      block |ܡܤܲܝܒܲܪ ܗ̄ܘ̣ܵܐ ܗܵܠܹܝܢ ܟܠܗܹܝܢ܁ ܚܵܙܹ̇ܝܢܲܢ ܓܹܝܪ ܕܠܵܐ ܗ̄ܘ̣ܵܐ ܒܲܠܚܘܿܕܼ|
      block |ܒܲܪܢܵܫܹܗ ܓܵܘܵܝܵܐ ܐܸܬܼܢܲܗܲܪ ܠܒܼܘܼܤܵܡܹܗ܃ ܒܗܵܘ̇ ܨܸܡܚܵܐ ܥܸܠܝܵܐ܃ ܐܸܠܵܐ|
      block |ܘܲܠܒܲܪܢܵܫܹܗ ܒܲܪܝܵܐ ܕܐܝܼܬܼܵܘܗܝ ܟܝܵܢܵܐ ܐܛܝܼܡܵܐ ܘܡܸܬܼܚܲܒܿܠܵܢܵܐ܃|
      block |ܐܲܠܒܿܫܹܗ ܬܸܫܒܿܘܿܚܬܼܵܐ܃ ܗܵܝ̇ ܕܲܥܬܼܝܼܕܼܝܼܢ ܟܠܗܘܿܢ ܩܲܕܝܼ̈ܫܹܐ|
      block |ܠܡܸܬܼܥܲܛܵܦܘܼ ܠܚܲܪܬܼܵܐ܃ ܒܫܘܼܚܠܵܦܵܐ ܕܲܡܩܲܒܸܿܠ ܟܝܵܢܵܐ ܕܟܼܠܹܗ|
      block |ܓܵܘܵܐ ܕܲܒܼܢܲܝ̈ܢܵܫܵܐ܁|
    block
      block |ܘܡ̣ܢ ܐܲܝܟܵܐ ܝܵܠܦܝܼܢܲܢ ܠܵܗ̇ ܠܗܵܕܹܐ ܐܸܙܲܠ̣ ܠܲܡ ܒܲܙܒܲܢ ܚܲܕܼ|
      block |ܡ̣ܢ ܐܲܚܹ̈ܐ܃ ܠܩܸܠܵܝܬܹܗ ܕܐܲܒܼܵܐ ܐܲܪܤܵܢܝܼܣ܁ ܘܐܲܕܼܝܼܩ ܡ̣ܢ ܟܵܘܬܼܵܐ|
      block |ܘܲܚܙܵܝܗܝ ܠܤܵܒܼܵܐ ܕܩܵܐܹ̇ܡ܃ ܘܟܼܠܹܗ܃ ܐܲܝܟܼ ܢܘܼܪܵܐ ܕܝܵܩܕܵܐ܁ ܫܵܘܹ̇ܐ|
      block |ܗ̄ܘ̣ܵܐ ܠܲܡ ܓܹܝܪ ܐܲܚܵܐ ܗܵܘ̇ ܠܲܚܙܵܬܼܵܐ ܗܵܕܹܐ܁ ܟܹܐܡܲܬܼ܃ ܠܵܘ ܡ̣ܢ|
      block |ܒܨܸܝܼܪܹ̈ܐ ܗ̄ܘ̣ܵܐ܁ ܐܸܠܵܐ ܡ̣ܢ ܗܵܠܹܝܢ ܪܵܘܪ̈ܒܹܐ܃ ܕܐܸܙܲܠ̣ ܠܲܚܙܵܬܹܗ ܕܤܵܒܼܵܐ܁|
      block |ܐܝܼܬܼ ܗ̄ܘ̣ܵܐ ܠܹܗ ܫܡܵܐ ܠܛܘܼܒܼܵܢܵܐ܃ ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪܹܗ܁|
      block |ܘܟܼܠܗܘܿܢ ܐܲܒܼ̈ܗܵܬܼܵܐ ܕܓܼܝܼܓܼܝܼܢ ܗ̄ܘ̣ܵܘ ܠܲܚܙܵܬܹܗ܁ ܘܡܸܛܠ ܕܲܠܢܘܼܓܼܪܵܐ|
      block |ܚܵܙܹ̇ܝܢ ܗ̄ܘ̣ܵܘ ܠܹܗ ܝܲܬܿܝܼܪܵܐܝܼܬܼ܃ ܐܲܝܟܼ ܕܐܸܡ݂ܲܪ ܠܹܗ ܐܲܒܵܐ ܡܵܩܵܪܝܼܣ܃|
      block |ܕܡܸܛܠ ܡܵܢܵܐ ܥܵܪܹܩ ܐܲܢ̄ܬܿ ܡܸܢܲܢ ܡܸܛܠ ܗܵܢܵܐ ܘܐܵܦ ܐܲܟܼܤܢܵܝܹ̈ܐ|
      block |ܕܐܵܬܹ̇ܝܢ ܗ̄ܘ̣ܵܘ ܠܐܸܤܩܹܛܝܼܣ܃ ܠܹܗ ܩܲܕܼܡܵܝܑܬܼ ܪܓܼܝܼܓܼܝܼܢ ܗ̄ܘ̣ܵܘ|
      block |ܕܢܸܚܙܘܿܢ ܘܢܸܬܼܒܲܪܟܼܘܼܢ ܡܸܢܹܗ܃ ܘܒܲܕܼܓܼܘܿܢ ܟܲܕܼ ܢܩܲܫ̣ ܗܵܘ̇ ܐܲܚܵܐ܃|
      block |ܢܦܲܩ̣ ܤܵܒܼܵܐ܁ ܘܲܚܙܵܝܗܝ܃ ܕܬܲܡܝܼܗ ܥܲܠ ܡܸܕܸܡ ܕܲܚ̣ܙܵܐ܃ ܘܐܸܡ݂ܲܪ|
      block |ܠܹܗ܃ ܙܲܒܼܢܵܐ ܗ̄ܘ̣ ܠܵܟܼ ܕܲܢܩܲܫ̣ܬܿ ܕܲܠܡܵܐ ܚ̣ܙܲܝܬܿ ܡܸܕܸܡ܁ ܘܐܸܡ݂ܲܪ|
      block |ܠܹܗ܃ ܠܵܐ ܗܵܟܲܢܵܐ ܫܪܵܝܗܝ܁|
      block |ܘܡܵܢܵܐ ܐܹܡܲܪ ܥܲܠ ܗܵܘ̇ ܛܘܼܒܼܵܢܵܐ ܦܵܟܼܘܿܡ ܗܵܘ̇ ܒܲܪ ܦܸܚܡܹܗ|
      block |ܕܗܵܢܵܐ܃ ܘܲܒܼܫܲܪܟܵܐ ܪܹܫܵܝ܃ ܘܛܘܼܠܝܵܩ ܒܐܵܓܼܘܿܢܵܐ܃ ܘܲܠܗܝܼܩ|
      block |ܘܓܲܢ̄ܒܵܪ ܒܥܝܼܪܘܼܬܼ ܫܲܗܪܹܗ܁ ܗܵܢܵܐ ܕܙܲܒܼܢܵܐ ܤܲܓܝܼܐܵܐ ܥܒܲܕܼ ܟܲܕܼ|
      block |ܡܸܬܼܟܲܬܲܫ ܥܲܡ ܫܹ̈ܐܕܹܐ ܐܲܝܟܼ ܐܲܬܼܠܹܝܛܵܐ ܢܲܨܝܼܚܵܐ܃ ܒܲܕܼܡܘܼܬܹܗ|
      block |ܕܲܐܢܛܘܿܢܝܼܣ ܩܲܕܝܼܫܵܐ܁ ܗܵܢܵܐ ܕܡܸܛܠ ܕܲܒܼܠܲܝ̈ܠܵܘܵܬܼܵܐ ܤܲܓܝܼ̈ܐܹܐ|
      block |ܐܵܬܹ̇ܝܢ ܗ̄ܘ̣ܵܘ ܥܠܵܘܗܝ܃ ܗܵܢܵܘ ܕܹܝܢ ܟܲܕܼ ܫܵܗܲܪ܃ ܫܐܸܠ̣ ܡ̣ܢ ܐܲܠܵܗܵܐ܃|
      block |ܕܢܲܦܪܸܩ ܡܸܢܹܗ ܫܸܢܬܼܵܐ܁ ܕܠܸܠܝܵܐ ܘܐܝܼܡܵܡܵܐ܃ ܢܸܗܘܸܐ ܕܠܵܐ ܫܸܢܬܼܵܐ܃|
      block |ܕܢܸܫܟܲܚ ܢܫܲܦܸܠ ܠܚܲܝܠܹܗ ܕܲܒܼܥܸܠܕܲܪܵܐ܁ ܐܲܝܟܼ ܗܵܝ̇ ܕܐܲܡܝܼܪܵܐ܃ ܕܠܵܐ|
    block
      block |ܐܸܗܦܘܿܟܼ ܥܕܲܡܵܐ ܕܐܹܓܲܡܲܪ ܐܸܢܘܿܢ܁ ܕܠܵܐ ܚܲܝܠܵܐ ܠܲܡ ܓܹܝܪ|
      block |ܐܝܼܬܲܝܗܘܿܢ ܠܘܵܬܼ ܗܲܝܡܵܢܘܼܬܹܗ ܕܡܵܪܝܵܐ܁ ܘܐܸܬܼܝܲܗܒܲܬ̤ ܠܹܗ ܗ̤ܝ|
      block |ܗܵܕܹܐ ܡܵܘܗܲܒܬܼܵܐ ܐܲܝܟܼ ܕܲܫܐܸܠ̣܃ ܙܲܒܼܢܵܐ ܝܑܼܕܲܝܼܥܵܐ܁ ܘܡܸܛܠ ܕܲܪܼܟܸܐ|
      block |ܗ̄ܘ̣ܵܐ ܠܸܒܹܗ܃ ܗܵܢܵܘ ܕܹܝܢ ܕܐܸܬܼܡܪܸܩ ܚܙܵܝܵܐ ܕܢܲܦܫܹܗ ܡ̣ܢ|
      block |ܫܲܗܪܵܐ ܕܠܲܝ̈ܠܵܘܵܬܼܵܐ ܘܫܸܠܝܵܐ ܘܲܨܠܘܿܬܼܵܐ܃ ܐܲܝܟܼ ܕܲܒܼܡܲܚܙܝܼܐܬܼܵܐ ܚܵܙܹ̇ܐ ܗ̄ܘ̣ܵܐ|
      block |ܠܐܠܵܗܵܐ ܕܠܵܐ ܡܸܬܼܚܙܸܐ܁ ܗܵܠܹܝܢ ܐܝܼܬܲܝܗܘܿܢ ܦܹܐܪܹ̈ܐ ܕܫܲܗܪܵܐ܃|
      block |ܘܗܵܠܹܝܢ ܐܸܢܘܿܢ ܛܘܼ̈ܒܹܐ ܕܦܵܠܚܵܘ̈ܗܝ܃ ܘܗܵܠܹܝܢ ܐܸܢܘܿܢ ܟܠܝܼ̈ܠܹܐ|
      block |ܕܐܵܓܼܘܿܢܵܘ̈ܗܝ܁|
      block |ܐܵܦ ܐܲܢ̄ܬܿ ܐܲܚܵܐ ܐܸܢ ܪܓܼܝܼܓܼ ܐܲܢ̄ܬܿ ܕܬܸܗܘܸܐ ܫܵܘܬܵܦܵܐ ܠܗܵܠܹܝܢ|
      block |ܩܲܕܝܼ̈ܫܹܐ ܘܝܵܪܢܬܵܐ ܕܕܼܘܼܒܵܪ̈ܲܝܗܘܿܢ܃ ܚܲܡܤܸܢ ܕܠܵܐ ܩܘܼܛܵܥ ܒܫܸܠܝܵܐ܃|
      block |ܕܬܸܫܟܲܚ ܐܵܦ ܠܲܥ̇ܒܼܵܕܼܵܐ ܕܲܨܠܘܿܬܼܵܐ ܬܸܬܼܐܡܸܢ ܕܠܵܐ ܦܤܵܩ܁ ܤܲܝܒܲܪ|
      block |ܐܘܼܠܨܵܢܵܘ̈ܗܝ܃ ܕܲܢܼܩܲܕܸܐ ܛܵܒܼ̈ܬܹܗ܁ ܘܐܸܢ ܡ̣ܢ ܥܸܠ̈ܠܵܬܼܵܐ ܢܸܫܬܲܦܲܠ|
      block |ܦܲܓܼܪܵܟܼ ܘܲܢܦܘܪܫ ܡ̣ܢ ܥܲܡܠܵܐ܃ ܘܕܲܬܼܫܲܡܠܸܐ ܗܵܠܹܝܢ ܕܫܸܠܝܵܐ ܐܲܝܟܼ|
      block |ܥܝܵܕܼܵܐ ܠܵܐ ܡܸܫܟܲܚ ܐܲܢ̄ܬܿ܃ ܘܫܲܪܝܼܬܿ ܠܵܟܼ ܡܸܟܹܝܠ ܕܬܸܬܼܒܲܤܲܪ ܡ̣ܢ|
      block |ܬܹܐܪܬܵܟܼ ܘܬܸܬܼܩܲܛܲܥ ܘܬܸܬܼܡܥܸܣ܃ ܒܗܵܝ̇ ܕܗܵܢܵܘ ܥ̇ܒܼܵܕܼܵܐ|
      block |ܕܬܹܐܪܬܵܐ ܕܠܵܐ ܬܦܘܼܫ ܡ̣ܢ ܕܬܲܟܸܿܣ ܘܬܸܕܼܩܘܿܪ܃ ܝܲܬܝܼܪܵܐܝܼܬܼ|
      block |ܠܐܲܝܠܹܝܢ ܕܲܬܼܪܝܼܨ ܢܝܼܫܗܘܿܢ܃ ܠܵܐ ܬܹܐܡܲܪ ܕܘܵܝ ܕܒܲܛܝܼܠ ܐ̄ܢܵܐ܃|
      block |ܘܲܕܼܦܲܩܵܚ ܗ̄ܘ̣ܵܐ ܠܝܼ ܡܵܕܹܝܢ ܕܐܸܗܘܸܐ ܠܒܲܪ ܘܕܹܐܦܠܘܿܚ ܐܲܝܢܵܐ ܕܗ̤ܘ|
      block |ܤܘܼܥܪܵܢܵܐ܃ ܘܠܵܐ ܟܲܕܼ ܐܝܼܬܼ ܠܝܼ ܫܡܵܐ ܤܦܝܼܩܵܐ ܕܫܸܠܝܵܐ ܘܕܲܚܒܼܘܼܫܝܵܐ܃|
      block |ܡ̣ܢ ܦܘܼܠܚܵܢܵܐ ܕܹܝܢ ܒܲܛܝܼܠ ܐ̄ܢܵܐ܁ ܐܵܘ ܟܹܝܬܼ ܕܐܝܼܬܲܝ ܝܑܼܚܝܼܕܼܵܝܵܐ|
      block |ܘܲܡܫܵܘܚܕܼܵܐ܃ ܡ̣ܢ ܙܸܕܼܩܹ̈ܐ ܕܹܝܢ ܕܘܵܠܝܼܬܼܵܬ ܪܲܚܝܼܩ ܐ̄ܢܵܐ ܠܵܐ ܬܹܐܡܲܪ|
    block
      block |ܗܵܕܹܐ܁ ܐܲܠܵܗܵܐ ܕܹܝܢ ܒܲܤܝܼܡܵܐ ܛܥܝܼܢ ܫܩܘܼܠܬܼܵܐ ܕܲܡܚܝܼܠܘܼܬܲܢ܃ ܡ̣ܢ|
      block |ܗܵܘ̇ ܡܵܐ ܕܐܝܼܬܼ ܠܹܗ ܒܵܥܹ̇ܐ ܡ̣ܢ ܐ̄ܢܵܫ܁ ܘܝܲܬܿܝܼܪ ܡܸܢܲܢ ܝܵܕܲܥ ܠܲܢ܃|
      block |ܕܐܲܝܟܲܢ ܗ̄ܘ̣ ܚܲܝܠܲܢ܁ ܡܵܐ ܕܤܵܦܹ̇ܩ ܚܲܝܠܵܟܼ܃ ܦܠܘܿܚ܁ ܘܐܸܢ ܐܵܦܠܵܐ|
      block |ܩܲܠܝܼܠ ܡܸܫܟܲܚ ܐܲܢ̄ܬܿ܃ ܒܚܲܕܼܘܼܬܼܵܐ ܗ̤ܘܲܝܬ ܡܩܲܒܸܠ ܠܒܸܛܠܵܢܵܟܼ|
      block |ܕܲܒܼܫܸܠܝܵܐ܃ ܘܚܲܡܤܸܢ܁ ܘܲܗ̤ܘܲܝܬܿ ܝܵܕܲܥ̇܃ ܕܐܸܢ ܠܒܲܪ ܡ̣ܢ ܫܸܠܝܵܐ|
      block |ܬܸܗܘܸܐ܃ ܐܵܦܠܵܐ ܗܵܢܵܐ ܚܘܼܫܵܒܼܵܐ ܡܩܵܘܸܐ ܠܵܘܬܼܵܟܼ܃ ܐܲܝܟܼ ܕܬܸܬܼܩܲܦܲܚ|
      block |ܡ̣ܢ ܬܹܐܪܬܵܟܼ ܥܲܠ ܒܸܛܠܵܢܵܟܼ܁ ܐܸܠܵܐ ܕܲܠܩܘܼܒܼܠܵܐ܃ ܓܸܕܼ̈ܫܹܐ ܤܲܓܝܼ̈ܐܹܐ|
      block |ܥܵܪܨܝܼܢ ܥܠܲܝܟܼ ܒܝܲܕܼ ܦܸܗܝܵܐ ܘܫܲܪܝܼܘܼܬܼܵܐ ܕܪܸ̈ܓܼܫܹܐ܃ ܕܲܡܚܲܒܿܠܝܼܢ|
      block |ܘܐܵܦ ܠܐܲܝܠܹܝܢ ܕܡ̣ܢ ܟܲܕܼܘܼ ܐܸܬܼܦܠܲܚܘ ܡܸܢܵܟܼ܁ ܒܗܵܝ̇ ܕܛܲܝܒܿܘܼܬܼܵܐ|
      block |ܕܫܸܠܝܵܐ܃ ܡܸܫܬܲܩܠܵܐ ܡܸܢܵܟܼ܁ ܘܢܵܦܹ̇ܠ ܐܲܢ̄ܬܿ ܒܢܸܤ̈ܝܘܿܢܹܐ܃ ܘܦܵܓܼܥ̇ܝܼܢ|
      block |ܒܵܟܼ ܓܸܕܼܫܹ̈ܐ ܤܲܓܝܼ̈ܐܹܐ ܕܠܵܐ ܪܥܸܐ ܐܲܢ̄ܬܿ܁ ܐܸܢ ܢܵܦܹ̇ܠ ܐܲܢ̄ܬܿ|
      block |ܒܢܸܤ̈ܝܘܿܢܹܐ܃ ܠܵܐ ܬܸܦܤܘܿܩ ܤܲܒܼܪܵܟܼ܁ ܠܲܝܬܿ ܓܹܝܪ ܬܲܓܵܪܵܐ ܕܪܵܕܹܐ|
      block |ܒܝܲܡܡܹ̈ܐ ܘܒܼܐܘܼܪ̈ܚܵܬܼܵܐ܃ ܕܠܵܐ ܦܵܓܼܥ̇ܝܼܢ ܒܹܗ ܚܘܼܤܪ̈ܵܢܹܐ܁ ܘܠܵܐ ܐܲܟܵܪܵܐ܃|
      block |ܕܟܼܠܹܗ ܡܟܲܢܵܫܘܼ ܒܲܠܚܘܿܕܼ ܡܟܲܢܸܫ܁ ܘܠܵܐ ܐܲܬܼܠܹܝܛܵܐ܃ ܕܠܵܐ ܡܸܬܼܡܚܸܐ|
      block |ܘܒܼܵܠܲܥ܃ ܐܵܦܸܢ ܢܵܤܹ̇ܒܼ ܙܵܟܼܘܼܬܹܗ ܠܚܲܪܬܼܵܐ܁ ܗܵܟܲܢܵܐ܃ ܘܲܒܼܗܵܠܹܝܢ ܕܒܹܝܬܼ|
      block |ܐܲܠܵܗܵܐ܃ ܒܗܵܠܹܝܢ ܕܬܲܓܼܵܪ̈ܲܝ ܐܘܼܚܵܐ ܗܵܕܹܐ ܕܠܵܐ ܡܸܬܼܚܲܙܝܵܐ܃ ܐܝܼܬܼ|
      block |ܒܵܗ̇ ܝܘܼܬܼܪ̈ܵܢܹܐ܃ ܘܚܘܼܤܪ̈ܵܢܹܐ܁ ܡܚܘܿܬܼܵܐ܃ ܘܙܵܟܼܘܼܬܼܵܐ܁ ܟܲܕܼ ܒܵܠܲܥ|
      block |ܐܲܢ̄ܬܿ܃ ܠܵܐ ܬܲܗܦܸܟܼ ܚܲܨܵܟܼ܁ ܫܒܼܘܿܩ ܠܝܼ܁|
  block 81
    block
      block |ܦܝܵܤܵܐ ܕܫܘܼܐܵܠܵܐ ܕܲܠܘܵܬܼ ܐܲܚܵܐ ܕܬܲܒܼܥܹܗ܃ ܕܲܠܡܵܢܵܐ ܟܲܕܼ ܡܵܪܲܢ|
      block |ܠܕܼܘܼܡܝܵܐ ܕܲܠܘܵܬܼ ܗܵܝ̇ ܪܲܒܘܼܬܼܵܐ ܕܐܲܒܼܵܐ ܕܒܲܫܡܲܝܵܐ ܠܲܡܪܲܚܡܵܢܘܼܬܼܵܐ|
      block |ܬܲܚܸܡ܃ ܝܑܼܚܝܼ̈ܕܼܵܝܹܐ ܕܹܝܢ ܠܫܸܠܝܵܐ ܡܝܲܩܪܝܼܢ ܝܲܬܲܝܼܪ ܡܸܢܵܗ̇ ܘܡܲܦܲܩ|
      block |ܒܪܘܼܚܵܐ ܕܥܲܠ ܗܵܕܹܐ܃ ܘܲܕܼܠܵܐ ܙܵܕܹܩ ܠܡܲܗܵܝܘܼ ܒܐܲܠܝܼ̈ܨܹܐ|
      block |ܘܲܒܼܡܲܪ̈ܥܹܐ ܐܸܡܲܬܼܝ ܕܩܲܪܒܼܝܼܒܼܝܼܢ܁ ܦܐ܁|
    block
      block |ܫܲܦܝܼܪ ܡ̣ܢ ܐܹܘܲܢܓܲܠܝܼܘܿܢ ܕܘܼܡܝܵܐ ܐܲܝܬܝܼܬܿ ܘܦܘܼܚܵܡܵܐ ܡܒܲܚܢܵܢܵܐ|
      block |ܠܕܼܘܼܒܵܪܵܐ ܪܲܒܵܐ ܕܫܸܠܝܵܐ܃ ܐܲܝܟܼ ܗܵܘ̇ ܕܲܚܢܲܢ ܠܘܼܩܒܲܠ ܗܵܕܹܐ ܩܵܝ̇ܡܝܼܢܲܢ܃|
      block |ܐܵܘ ܗܵܡ̇ܤܝܼܢܲܢ ܠܡܸܫܪܝܵܗ̇ ܐܲܝܟܼ ܕܲܠܡܸܕܸܡ ܝܲܬܝܼܪܵܐ܁ ܡܵܪܲܢ ܠܲܡ܃|
      block |ܠܲܡܪܲܚܡܵܢܘܼܬܼܵܐ ܬܲܚܸܡ̣ ܠܕܼܵܡܝܘܼܬܼܵܐ ܕܲܠܘܵܬܼ ܐܲܒܼܵܐ ܠܡܸܬܼܩܲܪܵܒܼܘܼ|
      block |ܠܓܼܵܡܘܿܪܹ̈ܝܗ̇܁ ܫܲܪܝܼܪܵܐ ܗܵܕܹܐ܁ ܘܐܵܦܵܠܵܐ ܚܢܲܢ ܝܑܼܚܝܼ̈ܕܼܵܐ܃ ܠܫܸܠܝܵܐ ܒܸܠܥܵܕܼ|
      block |ܡ̣ܢ ܡܪܲܚܡܵܢܘܼܬܼܵܐ ܡܝܲܩܪܝܼܢܲܢ܁ ܟܲܕܼ ܡ̣ܢ ܨܸܦܬܼܵܐ ܘܲܫܓܼܘܼܫܝܵܐ ܟܡܵܐ|
      block |ܕܡܲܨܝܵܐ܃ ܕܢܲܪܚܸܩ ܡܸܬܼܚܲܦܛܝܼܢܲܢ܁ ܠܵܘ ܕܠܘܼܩܒܲܠ ܐܵܢܲܢ̈ܩܵܝܬܼܵܐ ܢܩܘܼܡ|
      block |ܐܸܡܲܬܼܝ ܕܥܵܪ̈ܨܵܢ܃ ܐܸܠܵܐ ܝܵܨ̇ܦܝܼܢܲܢ ܕܫܸܠܝܵܐ܃ ܡܸܛܠ ܕܲܒܼܥܸܢܝܵܢܵܐ ܝܑܼܚܝܼܕܼܵܝܵܐ|
      block |ܠܘܵܬܼ ܐܲܠܵܗܵܐ ܢܸܬܼܐܡܸܢ܁ ܕܒܹܗ ܝܲܬܿܝܼܪ ܡܲܨܝܵܐ ܕܢܸܨܛܲܠܲܠ ܡ̣ܢ|
      block |ܕܠܝܼܚܘܼܬܼܵܐ܃ ܘܲܠܘܵܬܼ ܒܗܝܼܠܘܼܬܼܵܐ ܕܗܵܘܢܵܐ ܢܸܬܼܩܲܪܲܒܼ ܐܵܦܸܢ ܚܕܼܵܐ|
      block |ܠܲܟܼܡܵܐ܁ ܘܐܸܡܲܬܼܝ ܕܐܲܠܨܲܬ̤܃ ܐܵܦܠܵܐ ܡ̣ܢ ܗܵܝ̇ ܡܲܗܡܹܝܢܲܢ܁ ܟܲܕܼ|
      block |ܥܵܨܝܼܢܲܢ ܢܲܦܫܲܢ ܐܲܡܝܼܢܵܐܝܼܬܼ܃ ܕܢܸܗܘܸܐ ܡܠܹܝܢܲܢ ܒܟܼܠܙܒܲܢ ܡ̣ܢ ܠܓܼܵܘ|
      block |ܪ̈ܲܚܡܹܐ ܥܲܠ ܟܠ ܟܝܵܢ ܕܲܡܠܝܼ̈ܠܹܐ܁ ܗܵܟܲܢܵܐ ܓܹܝܪ ܦܵܩ̇ܕܵܐ ܡܲܠܦܵܢܘܼܬܹܗ|
      block |ܕܡܵܪܲܢ܃ ܘܗܵܢܵܘ ܦܘܼܪܫܵܢܵܐ ܕܫܸܠܝܲܢ܃ ܘܠܵܘ ܕܫܸܓܼܡܵܐ܁ ܟܲܕܼ ܘܠܵܗ̇|
    block
      block |ܠܗܵܝ̇ ܕܡ̣ܢ ܠܓܼܵܘ܃ ܐܸܡܲܬܼܝ ܕܥܵܢܹ̇ܐ ܙܲܒܼܢܵܐ ܠܲܥ̇ܒܼܵܕܼܵܐ ܘܐܵܢܲܢܩܹܐ|
      block |ܕܨܸܒܼ̈ܘܵܬܼܵܐ܃ ܐܵܦܠܵܐ ܐ̄ܢܵܫ ܡܸܢܲܢ ܡܲܗܡܸܐ܃ ܡ̣ܢ ܕܲܒܼܤܘܼܥܪ̈ܵܢܹܐ ܢܚܵܘܸܐ|
      block |ܚܘܼܒܹܗ ܓܲܠܝܵܐܝܼܬܼ܁ ܝܲܬܿܝܼܪܵܐܝܼܬܼ܃ ܐܲܝܠܹܝܢ ܕܲܠܫܸܠܝܵܐ܃ ܠܵܘ ܒܲܬܼܚܘܼܡܵܐ|
      block |ܕܲܠܓܼܡܵܪ ܚܪܲܩ̣ܘ ܥܲܠ ܢܲܦܫܗܘܿܢ܁ ܘܲܕܼܠܵܐ ܢܸܦܓܥܘܼܢ ܒܐ̄ܢܵܫ܃ ܐܸܠܵܐ|
      block |ܒܩܵܢܘܿܢܵܐ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ ܐܝܼܬܼܵܘܗܝ ܠܗܘܿܢ ܫܸܠܝܵܐ܁ ܐܲܝܠܹܝܢ|
      block |ܓܹܝܪ ܕܐܲܝܟܼ ܗܵܠܹܝܢ܃ ܡ̣ܢ ܤܘܼܥܪܵܢܹܐ ܘܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ܃|
      block |ܐܲܦܠܵܐ ܡܸܨܥܲܬܼ ܬܚܘܼ̈ܡܹܐ ܕܩܵܢܘܿܢܗܘܿܢ ܠܲܡܫܲܠܵܡܘܼ ܩܵܦ̇ܤܝܼܢ|
      block |ܗ̄ܘ̣ܵܘ ܢܲܦܫܗܘܿܢ܁ ܐܸܠܵܐ ܐܸܢ ܐܝܼܬܼ ܐܲܝܢܵܐ ܕܲܚܪܸܡ ܤܲܓܼܝܼ܃ ܘܠܘܼܩܒܲܠ|
      block |ܐܲܦܵܘ̈ܗܝ ܘܲܠܥܹܝܢ ܒܢܲܝ̈ܢܵܫܵܐ ܫܸܠܝܵܐ ܐܲܚܝܼܕܼ܁ ܒܗܵܝ̇ ܕܝܵܕܼܥܝܼܢܲܢ܃ ܕܒܸܠܥܵܕܼ|
      block |ܡ̣ܢ ܚܘܼܒܵܐ ܕܩܲܪܝܼܒܼܵܐ܃ ܐܦܵܠܵܐ ܗܵܘܢܵܐ ܡܸܫܟܲܚ ܒܥܸܢܝܵܢܵܐ ܘܚܘܼܒܵܐ|
      block |ܐܲܠܵܗܝܵܐ ܠܡܸܬܼܬܼܢܗܵܪܘܼ܁ ܘܒܲܕܼܓܼܘܿܢ ܡܲܢ̣ܘܼ ܡ̣ܢ ܝܑܼܚܝܼ̈ܕܼܵܝܹܐ ܚܲܟܿܝܼ̈ܡܹܐ܃|
      block |ܕܟܲܕܼ ܐܝܼܬܼ ܠܹܗ ܡܵܙܘܿܢܵܐ ܘܲܠܒܼܘܼܫܵܐ܃ ܚ̣ܙܵܐ ܠܩܲܪܝܼܒܹܗ ܕܲܟܼܦܸܢ|
      block |ܘܲܫܠܝܼܚ܃ ܘܚܲܡܤܸܢ ܕܢܸܚܤܘܿܟܼ ܡܸܢܹܗ ܐܵܘ ܡܲܢ̣ܘܼ܃ ܕܟܲܕܼ ܒܲܪ|
      block |ܒܸܤܪܹܗ ܟܪܝܼܗ ܘܲܡܛܲܪܲܦ ܘܚܲܤܝܼܪ ܡ̣ܢ ܤܵܥܘܿܪܹ̈ܐ܃ ܗ̤ܘ|
      block |ܡܸܛܠ ܪܸܚܡܲܬܼ ܫܸܠܝܵܐ ܩܵܢܘܿܢܵܐ ܕܲܚܒܼܘܼܫܹܝܗ ܝܲܬܝܼܪ ܡ̣ܢ ܚܲܝܹ̈ܐ|
      block |ܕܩܲܪܝܼܒܹܗ|
      block |ܐܲܝܟܵܐ ܕܹܝܢ ܕܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ ܠܵܐ ܩܲܪ̈ܝܼܒܼܵܢ܃ ܒܗܵܘܢܵܐ|
      block |ܢܵܛܪܝܼܢܲܢ ܠܚܘܼܒܵܐ ܘܲܠܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ܁ ܐܸܡܲܬܼܝ ܕܹܝܢ|
      block |ܕܤܘܼܥܪܵܢܵܐ ܩܲܪܝܼܒܼ܃ ܐܵܦ ܕܒܲܥ̇ܒܼܵܕܼܵܐ ܢܸܓܼܡܘܿܪ܃ ܡܲܠܝܵܐܝܼܬܼ ܬܵܒܲܥ|
      block |ܡܸܢܲܢ ܐܲܠܵܗܵܐ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܐܸܢ ܠܵܐ ܩܢܹܝܢܲܢ ܡܸܕܸܡ܃ ܠܵܐ|
    block
      block |ܡܲܦܲܣ ܠܲܢ ܠܡܸܦܓܲܥ ܒܨܸܦܬܼܵܐ ܘܲܫܓܼܘܼܫܝܵܐ ܡܸܛܠ ܡܸܤ̈ܟܹܢܹܐ܁ ܐܸܠܵܐ|
      block |ܡ̣ܢ ܗܵܠܹܝܢ ܕܐܝܼܬܼ ܠܲܢ ܡܸܬܿܬܲܒܼܥܝܼܢܲܢ܁ ܘܐܸܢ ܬܘܼܒܼ ܡܲܒܼܥܕܼܝܼܢܲܢ|
      block |ܒܕܼܘܼܝܵܪܵܐ ܡ̣ܢ ܝܲܬܼܒܵܐ ܕܲܒܼܢܲܝ̈ܢܵܫܵܐ܃ ܘܡ̣ܢ ܚܘܼܠܛܵܢܵܐ ܘܲܚܙܵܬܼܵܐ ܕܐ̄ܢܵܫܵܐ܃|
      block |ܠܵܐ ܡܸܬܼܒܿܥܸܐ ܠܲܢ ܠܡܸܫܒܲܩ ܟܘܼܪܚܲܢ ܘܡܵܘܬܿܒܲܢ ܡܫܵܘܚܕܼܵܐ|
      block |ܘܲܠܚܘܿܕܼܵܝܵܐ܃ ܘܢܸܬܸܠ ܢܲܦܫܲܢ ܕܢܸܦܘܿܩ ܢܸܦܗܸܐ ܒܥܵܠܡܵܐ܃ ܠܡܸܤܥܲܪ|
      block |ܟܪ̈ܝܼܗܹܐ ܘܲܠܡܸܥܢܵܐ ܒܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃|
      block |ܕܡ̣ܢ ܪܲܒܿܘܼܬܼܵܐ ܠܲܒܼܨܝܼܪܘܼܬܼܵܐ ܐܵܬܹ̇ܐ ܡܲܢ ܕܐܲܝܟܼ ܗܵܢܵܘ܁ ܐܸܢܕܹܝܢ|
      block |ܒܥܘܼܡܪܵܐ ܗ̄ܘ̣ ܕܤܲܓܝܼ̈ܐܹܐ܃ ܘܩܲܪܝܼܒܼ ܠܲܒܼܢܲܝ̈ܢܵܫܵܐ ܒܡܵܘܬܿܒܼܵܐ ܐܲܡܝܼܢܵܐ|
      block |ܕܥܲܡܗܘܿܢ܃ ܘܡܸܬܿܬܿܢܝܼܚ ܐܵܦ ܒܠܹܐܘܬܼܵܐ ܕܲܐ̄ܚܪ̈ܵܢܹܐ܃ ܒܲܙܒܲܢ|
      block |ܚܘܼܠܡܵܢܹܗ ܘܲܒܼܟܼܘܼܪܗܵܢܹܗ܃ ܗ̤ܝ ܗܵܕܹܐ ܕܐܵܦ ܗ̤ܘ ܢܸܤܥܘܿܪ|
      block |ܡܸܬܿܬܲܒܼܥܵܐ ܠܹܗ܃ ܘܠܵܘ ܕܗ̤ܘ ܡ̣ܢ ܐ̄ܚܪ̈ܵܢܹܐ ܡܲܠܝܵܐܝܼܬܼ ܬܵܒܲܥ܁ ܡܵܐ|
      block |ܕܲܚ̣ܙܵܐ ܕܹܝܢ ܠܒܲܪ ܒܸܤܪܹܗ ܘܒܲܪ ܐܸܤܟܹܡܹܗ ܕܐܲܠܝܼܨ܃ ܡܵܠܘܿܢ|
      block |ܘܠܲܡܫܝܼܚܵܐ ܟܲܕܼ ܫܕܸܐ ܘܡܸܬܿܛܲܪܲܦ܃ ܥܵܪܹܩ ܘܡܸܤܬܲܬܲܪ܃ ܟܲܕܼ|
      block |ܡܗܲܓܸܓܼ ܫܸܠܝܵܐ ܕܲܓܵܠܵܐ܁ ܡܲܢ ܕܐܲܝܟܼ ܗܵܢܵܘ ܓܹܝܪ܃ ܗܵܢܵܐ ܕܠܵܐ|
      block |ܪ̈ܲܚܡܝܼܢ ܗ̄ܘ̣܁ ܠܵܐ ܬܲܝܬܸܿܐ ܠܝܼ ܠܥܘܼܗܕܵܢܵܐ ܠܬܹܐܒܼܵܝܵܐ ܝܘܿܚܲܢܵܢ܃|
      block |ܘܠܲܐܪܤܵܢܝܼܣ ܘܲܠܕܲܐܟܼܘܵܬܹܗ܁ ܕܡܲܢ̣ܘܼ ܠܲܡ ܕܲܠܤܘܼܥܪ̈ܵܢܹܐ ܕܐܲܝܟܼ|
      block |ܗܵܠܹܝܢ ܝܲܗ̣̄ܒܼ ܢܲܦܫܹܗ܃ ܐܵܘ ܝܑܼܨܸܦ̣ ܕܲܟܼܪ̈ܝܼܗܹܐ ܐܵܘ ܕܡܸܤ̈ܟܹܢܹܐ܃ ܘܲܒܼܤ̣ܵܐ|
      block |ܒܫܸܠܝܵܐ ܠܵܐ ܬܸܬܼܩܲܪܲܒܼ ܠܫܲܪ̈ܒܹܐ ܕܗܵܢܘܿܢ܁ ܐܸܢ ܓܹܝܪ ܐܝܼܬܲܝܟ|
      block |ܪܲܚܝܼܩ ܡ̣ܢ ܟ̱ܠܹܗ ܢܝܵܚܵܐ ܘܦܸܓܼܥܵܐ ܕܐ̄ܢܵܫܵܐ ܬܲܟܼܘܵܬܼܗܘܿܢ܃ ܡܲܦܲܣ|
      block |ܠܵܟܼ ܠܡܸܒܼܤܵܐ ܒܕܲܐܝܟܼ ܗܵܠܹܝܢ܁ ܐܸܢ ܕܹܝܢ ܡ̣ܢ ܗܵܝ̇ ܕܲܓܼܡܝܼܪܹ̈ܐ|
    block
      block |ܪܲܚܝܼܩ ܐܲܢ̄ܬܿ܃ ܒܲܬܼܥܵܫܹ̈ܐ ܕܹܝܢ ܕܦܲܓܼܪܵܐ ܘܥܸܢܝܵܢܹ̈ܐ ܒܟܼܠܙܒܲܢ ܐܝܼܬܲܝܟ܃|
      block |ܠܡܵܢܵܐ ܒܵܤܹ̇ܐ ܐܲܢ̄ܬܿ ܒܦܘܼܩܕܵܢܵܐ ܕܐܲܝܟܼ ܡܫܘܼܚܬܼܵܟܼ܆ ܟܲܕܼ ܡܸܬܼܓܵܘܲܣ|
      block |ܐܲܢ̄ܬܿ ܒܕܼܘܼܒܵܪܵܐ ܪܲܒܵܐ ܕܩܲܕܝܼ̈ܫܹܐ ܕܠܹܗ ܠܵܐ ܦܲܪܝܼܒܼ ܐܲܢ̄ܬܿ|
      block |ܐܸܢܵܐ ܕܹܝܢ܃ ܐܵܦܠܵܐ ܕܐܲܝܬܸܐ ܠܥܘܼܗܕܵܢܵܐ ܠܗܵܝ̇ ܕܡܵܩܵܪܝܼܣ ܪܲܒܵܐ|
      block |ܡܲܗܡܸܐ ܐ̄ܢܵܐ܃ ܕܐܲܝܟܼ ܕܲܠܡܲܪܤܵܢܘܼܬܼܵܐ ܕܐܲܝܠܹܝܢ ܕܒܼܵܤܹ̇ܝܢ ܥܲܠ|
      block |ܐܲܚܲܝ̈ܗܘܿܢ ܪܫܝܼܡܵܐ܁ ܕܐܸܙܲܠ̣ ܒܲܙܒܲܢ ܕܢܸܤܥܘܿܪ ܠܐ̄ܢܵܫ ܐܲܝܢܵܐ ܕܲܟܼܪܝܼܗ|
      block |ܗ̄ܘ̣ܵܐ܁ ܘܟܲܕܼ ܫܲܐܠܹܗ ܕܐܸܢ ܡܸܕܸܡ ܪܵܓܵܐ ܠܹܗ܃ ܐܸܡ݂ܲܪ ܠܹܗ܃ ܩܲܠܝܼܠ|
      block |ܠܲܚܡܵܐ ܪܼܲܓܼܝܵܐ ܒܵܥܹ̇ܐ ܐ̄ܢܵܐ܁ ܡܸܛܠ ܕܗܵܢܘܿܢ ܝܑܼܚܝܼ̈ܕܵܪܝܵܐ܃ ܠܲܚܡܵܐ|
      block |ܕܟܼܠܵܗ̇ ܫܲܢ̄ܬܼܵܐ ܐܵܦܹ̇ܝܢ ܗ̄ܘ̣ܵܘ܃ ܐܲܝܟܼ ܕܲܒܼܤܘܿܓܼܵܐܐ܁ ܗܵܟܲܢ ܐܝܼܬܼܵܘܗܝ|
      block |ܗ̄ܘ̣ܵܐ ܥܝܵܕܼܵܐ ܕܐܲܬܼܪ̈ܵܘܵܬܼܵܐ ܗܵܠܹܝܢ܁ ܘܐܸܙܲܠ̣ ܗܵܘ̇ ܒܲܪܢܵܫܵܐ ܫܵܘܹ̇ܐ|
      block |ܠܛܘܼ̈ܒܹܐ܃ ܓܲܒܼܪܵܐ ܒܲܪ ܬܸܫܥܝܼܢ ܫܢ̈ܝܼܢ܃ ܡ̣ܢ ܐܸܤܩܹܛܝܼܣ|
      block |ܠܐܵܠܹܟܲܢܕܪܝܼܵܐ ܡܕܼܝܼܢ̄ܬܼܵܐ܃ ܐܲܪܒܿܥܝܼܢ ܡܝܼ̈ܠܹܐ ܘܝܲܬܝܼܪ܃ ܟܲܕܼ ܪܡܸܐ|
      block |ܠܲܚܡܵܐ ܝܲܒܿܝܼܫܵܐ ܒܫܘܿܫܸܦܵܐ܁ ܘܚܲܠܸܦ̣ []ܐܲܝܬܝܼ ܠܹܗ ܠܲܟܼܪܝܼܗܵܐ ܗܵܘ̇|
      block |ܡܸܕܸܡ ܕܲܒܼܥ̣ܵܐ܁ ܐܸܠܵܐ ܕܹܝܢ ܘܐܵܦ ܕܪܲܒܵܐ ܡ̣ܢ ܗܵܕܹܐ ܥ̣ܒܲܕܼ ܐ̄ܚܪܹܢܵܐ|
      block |ܒܲܪ ܦܸܚܡܹܗ ܕܗܵܢܵܐ܃ ܐܵܓܼܵܬܘܿܢ ܐ̄ܢܵܫ܃ ܒܚܝܼܪܵܐ ܕܟܼܠܗܘܿܢ ܝܑܼܚܝܼܕܼܵܝܹܐ|
      block |ܕܗܵܝܕܹܝܟܼ܃ ܓܲܒܼܪܵܐ ܕܝܲܬܝܼܪ ܡ̣ܢ ܟܠܢܵܫ ܠܫܸܠܝܵܐ ܘܫܸܬܼܩܵܐ ܡܲܝܲܩܲܪ|
      block |ܗ̄ܘ̣ܵܐ܁ ܗܵܢܵܐ ܐܸܙܲܠ̣ ܒܲܙܒܲܢ ܠܚܲܓܵܐ܃ ܕܲܢܙܲܒܸܢ ܥ̇ܒܼܵܕܼ ܐܝܼܕܼܵܘ̈ܗܝ܁|
      block |ܘܐܸܫܟܲܚ ܐ̄ܢܵܫ ܐܲܟܼܤܢܵܝܵܐ܃ ܕܲܪܡܸܐ ܒܫܘܼܩܵܐ ܘܲܟܼܪܝܼܗ܁ ܘܐܸܓܲܪ ܒܲܝܬܼܵܐ܃|
      block |ܘܩ̣ܵܘܝܼ ܠܘܵܬܹܗ܃ ܟܲܕܼ ܦܵܠܲܚ ܒܐܝܼܕܼܵܘ̈ܗܝ܃ ܘܡܲܦܸܩ ܥܠܵܘܗܝ܃|
      block |ܘܝܵܗܹ̇ܒܼ ܐܲܓܲܪ ܒܲܝܬܼܵܐ܁ ܘܲܡܫܲܡܸܫ ܠܹܗ ܙܲܒܼܢܵܐ ܕܸܫܬܼܵܐ ܝܲܪ̈ܚܝܼܢ܃ ܥܕܲܡܵܐ|
      block |ܕܐܸܬܼܚܠܸܡ ܟܲܪܝܼܗܵܐ ܗܵܘ̇܁ ܗܵܢܵܐ ܕܹܝܢ܃ ܐܲܝܟܼ ܕܡܸܫܬܲܥܝܵܐ ܬܲܫܥܝܼܬܼܵܐ܃|
      block |ܐܵܡܲ݁ܪ ܗ̄ܘ̣ܵܐ܃ ܕܒܼܵܥܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܼܲܪܝܵܢܵܐ܃ ܘܐܸܬܸܠ ܠܹܗ ܦܲܓܼܪܝ܃|
    block
      block |ܘܐܸܫܩܘܿܠ ܕܝܼܠܹܗ܁ ܗܵܐ ܚܘܼܒܵܐ ܡܫܲܡܠܝܵܐ܃ ܢܸܬܿܕܲܡܸܐ ܠܐܲܒܼܵܗܲܝ̈ܢ܃|
      block |ܕܢܸܫܬܿܘܸܐ ܠܛܲܝܒܿܘܼܬܼܵܐ ܐܲܟܼܘܵܬܼܗܘܿܢ܁|
      block |ܠܕܼܵܚ̈ܠܲܝ ܐܲܠܵܗܵܐ ܡܲܢ ܚܲܒܿܝܼ̈ܒܲܝ܃ ܕܠܵܐ ܥܘܼܤܵܩ ܡܸܬܼܝܼܨܸܦ|
      block |ܐܘܼܟܼܦܵܢܵܐ ܕܲܢܛܘܼܪܲܬܼ ܦܘܼܩܕܼܵܢܵܘ̈ܗܝ ܕܡܵܪܲܢ܃ ܐܵܦܸܢ ܘܲܒܼܥܲܡ̈ܠܹܐ|
      block |ܢܵܦ̇ܠܵܐ ܒܐܝܼܕܲܝ̈ܗܘܿܢ ܫܟܼܵܚܬܵܗ̇܃ ܘܩܹܘܲܢܕܹܝܢܘܿܣ ܡܸܤܬܲܒܼܪܵܐ ܥܲܠ|
      block |ܐܲܦܹ̈ܝܗ̇܁ ܐܸܤ݂ܲܪ ܕܹܝܢ ܫܘܼܡܠܵܝܗܘܿܢ ܘܲܬܼܠ̣ܵܝܗܝ ܡܫܝܼܚܵܐ܃ ܒܲܬܼܪܹܝܢ|
      block |ܦܘܼ̈ܩܕܵܢܹܐ ܐܲܚܝܼ̈ܕܲܝ ܤܵܟܼܵܐ ܕܟܼܠܗܘܿܢ܁ ܪܸܚܡܬܼܵܐ ܐܵܡܲ݁ܪ ܐ̄ܢܵܐ ܕܐܲܠܵܗܵܐ܃|
      block |ܘܕܼܘܼܡܝܵܐ ܐܲܩܢܝܵܗ̇ ܕܗܵܕܹܐ܃ ܚܘܼܒܵܐ ܕܲܠܘܵܬܼ ܨܲܠܡܹܗ܁ ܘܩܲܕܼܸܡܵܝܬܼܵܐ|
      block |ܩܲܢܝܵܐ܃ ܢܝܼܫܵܐ ܕܬܹܐܪܘܼܝܼܵܐ ܕܪܘܼܚ܃ ܕܬܲܪܬܹܝܢ ܕܹܝܢ܃ ܕܬܹܐܘܿܪܝܼܵܐ|
      block |ܘܤܵܥܘܿܪܘܼܬܼܵܐ܁ ܡܸܛܠ ܗܵܟܹܝܠ ܕܲܟܼܝܵܢܵܐ ܐܲܠܵܗܵܝܵܐ ܦܫܝܼܛܵܐ ܗ̄ܘ̣ ܘܠܵܐ|
      block |ܡܪܲܟܿܒܼܵܐ܃ ܘܠܵ ܡܸܬܼܚܲܙܝܵܢܵܐ ܐܲܟܲܚ̄ܕܼ ܘܠܵܐ ܤܝܼܩܵܐ ܒܲܟܼܝܵܢܹܗ܃ ܠܲܝܬܹܝܗ̇|
      block |ܘܐܵܦ ܕܲܤܢܝܼܩܵܐ ܬܹܐܪܬܵܐ ܒܥܸܢܝܵܢܵܗ̇܃ ܥܲܠ ܤܵܥܘܿܪܘܼܬܼܵܐ ܘܲܓܼܫܝܼܡܘܼܬܼ|
      block |ܦܘܼܠܚܵܢܵܐ ܡܸܕܸܡ ܘܙܵܘܥܵܐ ܕܲܒܼܝܘܼܬܼܵܐ܁ ܦܫܝܼܛܵܐ ܗ̄ܘ̣ ܡܲܢ|
      block |ܦܘܼܠܚܵܢܵܗ̇܃ ܘܒܲܚܕܼܵܝܘܼܬܼ ܡܢܵܬܼܵܐ ܒܡܲܕܥܵܐ ܐܲܝܟܼ ܦܫܝܼܛܘܼܬܼܵܗ̇|
      block |ܕܥܸܠܬܼܵܐ܃ ܡܸܤܬܲܓܼܕܵܢܝܼܬܼܵܐ ܘܕܲܠܥܸܠ ܡ̣ܢ ܡܸܬܼܪܲܓܼܫܵܢܘܼܬܼ ܪܓܸܫܬܼܵܐ|
      block |ܘܲܕܼܒܸܤܪܵܐ܁ ܦܘܼܩܕܵܢܵܐ ܕܹܝܢ ܬܪܲܝܵܢܵܐ܃ ܕܐܝܼܬܹܝܗ̇ ܪܸܚܡܲܬܼ ܐ̄ܢܵܫܘܼܬܼܵܐ|
      block |ܠܦܘܼܬܼ ܥܦܝܼܦܘܼܬܹܗ ܕܲܟܼܝܵܢܵܐ܃ ܗܵܟܲܢܵܐ ܘܲܥܦܝܼܦܵܐ ܡܸܬܼܝܼܨܸܦ ܫܘܼܡܠܵܝܹܗ܁|
      block |ܐܵܡܲ݁ܪ ܐ̄ܢܵܐ ܕܹܝܢ܃ ܗܵܝ̇ ܕܲܒܼܬܹܐܪܬܵܐ ܢܫܲܡܠܸܐ ܠܵܐ ܡܸܬܼܚܲܙܝܵܢܵܐܝܼܬܼ܃|
      block |ܘܕܲܒܼܦܲܓܼܪܵܐ ܐܲܟܲܚ̄ܕܼ ܘܓܲܠܝܵܐܝܼܬܼ܁ ܐܸܠܵܐ ܘܲܒܼܟܸܤܝܵܐ܃ ܘܐܲܝܠܹܝܢ|
      block |ܕܲܒܼܤܘܼܗܪ̈ܵܢܹܐ ܡܸܬܼܓܲܡܪ̈ܵܢ܃ ܘܥܲܡ ܗܵܝ̇ ܕܬܹܐܪܬܵܐ܁ ܐܲܟܼܙܢܵܐ ܓܹܝܪ|
      block |ܕܒܲܪܢܵܫܵܐ ܡ̣ܢ ܬܲܪܬܹܝܢ ܡܢܵܘ̈ܬܼܵܐ ܡܟܲܝܲܢ܃ ܗܵܢܵܘ ܕܹܝܢ ܦܲܓܼܪܵܐ|
      block |ܘܢܲܦܫܵܐ܃ ܗܵܟܲܢܵܐ ܘܟܼܠܗܹܝܢ ܕܲܠܘܵܬܹܗ ܥܦܝܼ̈ܦܵܬܼܵܐ ܡܸܬܼܝܼܨ̈ܦܵܢ܃ ܠܦܘܼܬܼ|
    block
      block |ܥܦܝܼܦܘܼܬܼܵܐ ܕܬܼܘܼܩܵܢܹܗ܁ ܐܲܝܟܼ ܡܲܢ ܕܩܲܕܝܼܡܵܐ ܒܟܼܠܕܘܼܟ|
      block |ܤܵܥܘܿܪܘܼܬܼܵܐ ܠܬܹܐܘܿܪܝܼܵܐ܃ ܠܵܐ ܡܸܬܼܡܲܨܝܵܢܝܼܬܼܵܐ ܐܝܼܬܹܝܗ̇ ܕܐ̄ܢܵܫ ܢܸܬܼܥܲܠܸܐ|
      block |ܠܘܵܬܼ ܡܬܵܬܼܵܐ ܗܵܝ̇ ܕܲܡܥܲܠܝܵܐ܃ ܐܸܠܵܐ ܠܘܼܩܕܲܡ ܗܵܝ̇ ܕܡܵܟܵܐ ܢܸܓܼܡܘܿܪ|
      block |ܒܲܥ̇ܒܼܵܕܼܵܐ܁|
      block |ܘܒܲܕܼܓܼܘܿܢ ܠܲܝܬܿ ܒܲܪܢܵܫܵܐ ܕܢܲܡܪܲܚ ܢܹܐܡܲܪ ܥܲܠ ܩܸܢܝܵܢ ܚܘܼܒܵܐ|
      block |ܕܩܲܪܝܼܒܼܵܐ ܕܐܝܼܬܼ ܠܲܡ ܒܢܲܦܫܹܗ܃ ܐܸܢ ܡܦܝܼܫܵܐ ܗ̣̄ܝ ܡܢܵܬܼܵܐ|
      block |ܕܲܒܼܦܲܓܼܪܵܐ ܡܸܫܬܲܡܠܝܵܐ ܐܲܝܟܼ ܚܲܝܠܵܐ ܘܙܲܒܼܢܵܐ܃ ܘܐܲܬܼܪܵܐ ܕܝܵܗܹ̇ܒܼ ܐܝܼܕܼܵܐ|
      block |ܠܤܘܿܥܪܵܢܵܐ܁ ܘܗܵܝܕܹܝܟ ܡܸܬܼܗܲܝܡܢܵܐ ܡܢܵܬܼܵܐ ܕܚܘܼܒܵܐ܃ ܐܲܝܕܵܐ|
      block |ܕܲܒܼܬܹܐܪܬܵܐ ܡܸܬܿܬܲܚܕܵܐ ܘܡܸܬܼܝܲܕܼܥܵܐ܁ ܡܵܐ ܕܲܒܼܗܵܠܹܝܢ ܐܸܬܼܝܼܕܲܥ̄ܢ|
      block |ܡܗܲܝ̈ܡܢܹܐ ܘܫܲܪܝܼܪܹ̈ܐ ܐܲܝܟܼ ܡܸܬܼܡܲܨܝܵܢܵܘܼܬܼܵܐ܃ ܗܵܝܕܹܝܢ ܠܘܵܬܼ ܡܢܵܬܼܵܐ|
      block |ܪܲܒܿܬܼܵܐ ܕܬܹܐܘܿܪܝܼܵܐ ܡܥܲܠܲܝܬܼܵܐ ܘܐܲܠܵܗܵܝܵܬܼܵܐ܃ ܡܸܬܼܝܼܗܸܒܼ ܚܲܝܠܵܐ ܠܢܲܦܫܵܐ|
      block |ܠܡܸܬܼܦܫܵܛܘܼ܃ ܒܝܲܕܼ ܙܵܘ̈ܥܹܐ ܦܫܝܼ̈ܛܹܐ ܘܲܕܼܠܵܐ ܕܡܘܼ܁ ܐܲܝܟܵܐ ܕܹܝܢ|
      block |ܕܠܲܝܬܿ ܠܹܗ ܠܒܲܪܢܵܫܵܐ ܐܲܬܼܪܵܐ܃ ܠܘܵܬܼ ܗܵܝ̇ ܕܲܒܼܤܘܼܥܪܵܢܵܐ ܢܡܲܠܸܐ|
      block |ܚܘܼܒܵܐ ܕܩܲܪܝܼܒܼܵܐ ܒܲܕܼܡܸܬܼܚܲܙ̈ܝܵܢ܃ ܒܨܸܒܼ̈ܘܵܬܼܵܐ ܘܲܒܼܓܼܘܼܫܡܵܐ܃ ܤܵܦ̇ܩܵܐ|
      block |ܗ̣̄ܝ ܠܹܗ ܠܐܲܠܵܗܵܐ܃ ܗܵܝ̇ ܕܲܒܼܬܲܪܥܝܼܬܼܵܐ ܒܲܠܚܘܿܕܼ ܬܸܬܼܢܛܲܪ ܡܸܢܲܢ|
      block |ܪܸܚܡܬܼܵܐ ܕܩܲܪܝܼܒܲܢ܁ ܝܲܬܝܼܪܵܐܝܼܬܼ ܐܸܢܗ̤ܘ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ܃|
      block |ܘܲܕܼܡܸܢܵܗ̇ ܡܝܲܬܿܪܵܐ܃ ܤܵܦ̇ܩܝܼܢܲܢ ܠܡܸܬܼܐܡܵܢܘܼ ܠܦܘܼܠܚܵܢܵܗ̇܁ ܐܸܢܕܹܝܢ|
      block |ܡ̣ܢ ܟ̱ܠܵܢܵܝܘܼܬܼܵܗ̇ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ ܚܲܤܝܼܪܝܼܢܲܢ܃ ܢܡܲܠܸܐ|
      block |ܚܲܤܝܼܪܘܼܬܼܵܗ̇ ܒܦܘܼܩܕܵܢܵܐ ܕܒܼܵܢܼܪܵܗ̇܁ ܕܐܝܼܬܼܵܘܗܝ܃ ܒܤܵܥܘܿܪܘܼܬܼܵܐ|
      block |ܡܸܬܼܪܲܓܼܫܵܢܝܼܬܼܵܐ܁ ܗܵܝ̇ ܕܲܠܦܘܼܬܼ ܙܲܒܼܢܵܐ ܕܥܵܪܹܨ܃ ܡܘܼܠܚܵ ܢܝܵܚܵܐ ܕܐܲܝܲܝ̈ܢ|
      block |ܢܸܓܼܡܘܿܪ ܒܠܹܐܘܬܼܵܐ ܕܓܿܘܼܫܡܲܢ܁ ܕܠܵܐ ܬܸܗܘܸܐ ܚܹܐܪܘܼܬܲܢ ܠܥܸܠܲܬܼ|
    block
      block |ܒܸܤܪܵܐ܃ ܟܲܕܼ ܒܫܸܡ ܥܸܢܝܵܢܵܐ ܠܚܘܿܕܼܵܝܵܐ ܤܪ̈ܝܼܩܵܬܼܵܐ ܢܸܬܼܥܲܫ܁ ܝܑܼܕܼܝܼܥܵܐ|
      block |ܗ̣̄ܝ ܓܹܝܪ܃ ܕܠܵܐ ܡܲܦܲܣ ܠܐܲܝܢܵܐ ܕܡ̣ܢ ܥܸܢܝܵܢܵܐ ܐ̄ܢܵܫܵܝܵܐ ܓܠܝܼܙ|
      block |ܠܲܓܼܡܵܪ܃ ܘܒܲܐܠܵܗܵܐ ܥܢܸܐ ܟ̱ܠܹܗ ܟܲܕܼ ܐܝܼܬܼܵܘܗܝ ܡܝܼܬܼܵܐ ܕܲܠܟܼܠ|
      block |ܒܲܓܼܠܝܼܙܘܼܬܼܵܐ ܕܡܸܢܗܘܿܢ܃ ܠܡܸܬܼܒܲܥ ܡ̣ܢ ܕܐܲܝܟܼ ܗܵܢܵܐ ܬܸܫܡܸܫܬܼܵܐ|
      block |ܕܲܒܼܢܲܝ̈ܢܵܫܵܐ܁|
      block |ܐܲܝܢܵܐ ܕܹܝܢ ܕܩܵܢܘܿܢܵܐ ܕܫܸܠܝܹܗ ܬܚܘܼܡܵܐ ܗ̄ܘ̣ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ܃|
      block |ܘܒܼܵܬܲܪ ܫܘܼܠܵܡܵܐ ܕܩܵܢܘܿܢܹܗ܃ ܦܵܓܲܥ ܘܡܸܬܼܚܲܠܲܛ ܘܡܸܬܼܒܲܝܲܐ ܥܲܡ|
      block |ܒܢܲܝ̈ܢܵܫܵܐ܃ ܡܲܗܡܸܐ ܡܲܢ ܒܐܘܼܠܨܵܢܵܐ ܕܐܲܚܵܘ̈ܗܝ܃ ܟܲܕܼ ܡܲܤܒܲܪ ܕܩܵܢܘܿܢܵܐ|
      block |ܕܫܵܒܼܘܿܥܵܐ ܬܐܲܤܝܼܪܵܐ ܢܵܛܲܪ܃ ܗܵܢܵܐ܃ ܚܪܸܡ ܗ̄ܘ̣܁ ܝܑܼܕܲܝܼܥ ܗ̄ܘ̣ ܓܹܝܪ|
      block |ܗܵܢܵܐ܃ ܡ̣ܢ ܓܠܝܼܙܘܼܬܼ ܪ̈ܲܚܡܹܐ ܘܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ ܚܘܼ̈ܫܵܒܹܐ|
      block |ܕܲܓܵܠܹ̈ܐ܃ ܕܲܢܚܲܠܸܛ ܢܲܦܫܹܗ ܒܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܠܵܐ ܡܸܬܼܢܲܚܲܬܼ܁|
      block |ܕܡܲܗܡܸܐ ܡܲܢ ܡ̣ܢ ܟܪܝܼܗܵܐ܃ ܠܵܐ ܢܸܚܙܸܐ ܢܘܼܗܪܵܐ܁ ܘܲܕܼܡܲܗܦܸܟܼ|
      block |ܐܲܦܵܘ̈ܗܝ ܡ̣ܢ ܐܲܠܝܼܨܵܐ܃ ܢܸܚܫܲܟܼ ܐܝܼܡܵܡܹܗ܁ ܘܲܕܼܫܵܐܹ̇ܛ ܩܵܠܹܗ|
      block |ܕܲܡܛܲܪܦܵܐ܃ ܒܥܲܡܛܵܢܵܐ ܢܡܘܼܫܘܼܢ ܒܢܲܝ̈ ܒܲܝܢܹܗ܁ ܠܵܐ ܢܨܲܥܲܪ|
      block |ܠܲܫܡܵܐ ܪܵܒܵܐ ܕܫܸܠܝܵܐ ܒܠܵܐ ܝܑܼܕܲܥܬܲܢ܁ ܠܟܼܠ ܕܘܼܒܵܪܵܐ ܡܲܢ܃ ܙܲܒܼܢܵܐ|
      block |ܘܐܲܬܼܪܵܐ ܘܦܘܼܪܫܵܢܵܐ܁ ܘܗܵܝܕܹܝܢ ܠܐܲܠܵܗܵܐ ܝܵܕܲܥ̇ ܟܠ܃ ܡܸܬܼܩܲܒܲܠ|
      block |ܦܘܼܠܚܵܢܹܗ܁ ܘܕܲܤܛܲܪ ܡ̣ܢ ܗܵܠܹܝܢ܃ ܤܪܝܼܩ ܗ̄ܘ̣ ܦܘܼܠܚܵܢܵܐ܃|
      block |ܕܲܠܟܼܠ ܡܘܼ̈ܫܚܵܢ ܡܸܬܼܝܼܨܸܦ ܠܲܓܼܡܵܪܵܐ܁ ܐܲܝܢܵܐ ܕܲܡܤܲܟܸܐ ܕܢܸܬܼܒܲܝܲܐ|
      block |ܘܢܸܤܥܬܲܪ ܒܫܸܦܠܹܗ ܡ̣ܢ ܐ̄ܚܪ̈ܵܢܹܐ܃ ܢܡܲܟܸܟܼ ܝܵܬܹܗ܃ ܐܵܦ ܕܢܸܬܼܚܲܫܲܚ|
      block |ܠܘܵܬܼ ܩܲܪܝܼܒܹܗ ܒܗܘܿܢ ܒܙܲܒܼ̈ܢܹܐ ܕܡܸܬܼܢܲܤܸܐ܁ ܕܢܸܗܘܸܐ ܕܚܲܕܼܘܼܬܼܵܐ|
      block |ܐܵܦ ܦܘܼܠܚܵܢܹܗ ܕܲܒܼܫܸܠܝܵܐ܃ ܘܦܲܪܝܼܩ ܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ|
      block |ܛܵܥܝܘܼܬܼܵܐ ܕܫܹ̈ܐܕܹܐ܀ ܐܲܡܝܼܪ ܠܚܲܕܼ ܡ̣ܢ ܐܲܒܼܵܗܲܝ̈ܢ ܩܲܕܝܼ̈ܫܹܐ܃ ܐܹܘܲܓܼܪܝܼܣ|
    block
      block |ܐ̄ܢܵܫ ܝܲܕܼܘܼܥܬܼܵܢܵܐ܃ ܕܠܲܝܬܿ ܡܸܕܸܡ ܕܲܡܫܵܘܙܸܒܼ ܠܝܼܚܝܼܕܼܵܝܵܐ ܡ̣ܢ ܫܹܐܕܼܵܐ|
      block |ܕܪܵܡܘܼܬܼܵܐ܃ ܘܲܡܥܲܕܲܪ ܠܘܵܬܼ ܬܚܘܼܡܵܐ ܕܢܲܟܼܦܘܼܬܼܵܐ ܒܲܙܒܲܢ ܫܘܼܠܗܵܒܼܵܐ|
      block |ܗܵܘ̇ ܕܚܲܫܵܐ ܕܙܵܢܝܘܼܬܼܵܐ܃ ܐܲܝܟܼ ܗܵܝ̇ ܕܲܠܐ̄ܢܵܫܵܐ ܐܲܝܠܹܝܢ ܕܲܪܡܹܝܢ|
      block |ܒܥܲܪ̈ܤܵܬܼܗܘܿܢ ܘܲܡܢܵܘܠܝܼܢ ܒܐܘܼܠܨܵܢܵܐ ܕܦܲܓܼܪܵܐ ܢܸܤܥܘܿܪ܁ ܪܲܒܿ ܗ̄ܘ̣|
      block |ܦܘܼܠܚܵܢܵܐ ܡܲܠܲܐܟܼܵܝܵܐ ܕܫܸܠܝܵܐ܃ ܐܸܡܲܬܼܝ ܕܦܘܼܪܫܵܢܵܐ ܕܐܲܝܟܼ ܗܵܢܵܐ ܚܠܝܼܛ|
      block |ܥܲܡܹܗ܃ ܡܸܛܠ ܤܘܼܢܩܵܢܵܐ ܕܥܲܠ ܡܲܟܿܝܼܟܼܘܼܬܼܵܐ܁ ܒܗܵܝ̇ ܕܟܲܕܼ ܠܵܐ|
      block |ܝܵܕܼܥܝܼܢܲܢ ܡܸܬܼܒܲܙܙܝܼܢ ܚ̄ܢܲܢ܁|
      block |ܗܵܠܹܝܢ ܐܸܡ̇ܪܹܬܼ ܐܲܝܲܝ̈܃ ܠܵܘ ܕܢܸܒܼܤܸܐ ܘܲܢܫܘܼܛ ܠܕܼܘܼܒܵܪܵܐ ܕܫܸܠܝܵܐ܃|
      block |ܚܢܲܢ ܕܲܒܼܟܼܠܕܘܼܟ ܥܲܠ ܗܵܢܵܐ ܡܦܝܼܤܝܼܢܲܢ܁ ܠܵܘ ܕܠܘܼܩܒܲܠ|
      block |ܡܸܠܲܝ̈ܢ ܢܩܘܼܡ ܐܸܫܬܿܟܲܚܢܲ ܗܵܫܵܐ܃ ܠܵܐ ܐ̄ܢܵܫ ܢܸܫܡܘܿܛ ܡܸܠܬܼܵܐ|
      block |ܥܲܪܛܸܠܵܝܬܼܵܐ ܡ̣ܢ ܡܹܐܡܪܲܢ܃ ܘܟܲܕܼ ܢܸܫܒܿܘܿܩ ܠܫܲܪܟܵܐ ܢܹܐܚܘܿܕܿ ܗܵܢܵܐ|
      block |ܒܐܝܼܕܹܗ ܕܠܵܐ ܒܘܼܝܵܢ܁ ܥܲܗܝܼܪ ܐ̄ܢܵܐ ܕܲܒܼܕܼܘܼ̈ܟܿܝܬܼܵܐ ܤܲܓܝܼ̈ܐܵܬܼܵܐ ܐܸܡ̇ܪܹܬܼ|
      block |ܟܲܕܼ ܡܦܝܼܣ ܐ̄ܢܵܐ܃ ܕܐܵܦܠܵܐ ܐܸܠܘܼ ܕܬܸܓܼܕܲܫ ܘܲܒܼܒܸܛܠܵܢܵܐ ܕܠܲܓܼܡܵܪ|
      block |ܢܸܗܘܸܐ ܐ̄ܢܵܫ ܒܩܸܠܵܝܬܹܗ ܡܸܛܠ ܐܵܢܲܢܩܹܐ ܕܲܡܚܝܼܠܘܼܬܼܵܐ ܕܥܸܪܨܲܬ̤܃|
      block |ܬܸܬܼܓܿܒܸܐ ܠܹܗ ܡܸܛܠ ܗܵܕܹܐ ܡܲܦܲܩܬܼܵܐ ܓܡܝܼܪܬܵܐ ܕܡܸܢܵܗ̇ ܘܦܘܼܠܚܵܢܵܐ|
      block |ܕܲܠܒܲܪ܃ ܛܵܒܼ ܡ̣ܢ ܒܸܛܠܵܢܵܐ ܕܬܲܡܵܢ܁ ܡܲܦܲܩܬܼܵܐ ܕܠܲܓܼܡܵܪ ܐܸܡ̇ܪܹܬܼ܃|
      block |ܠܵܘ ܕܐܸܢܗ̤ܘ ܕܐܸܤܬܲܩܒܲܠ ܒܲܙܒܲܢ ܤܘܼܥܪܵܢܵܐ ܐܵܢܲܢܩܵܝܵܐ ܕܢܵܦ̇ܩܵܢ ܒܹܗ|
      block |ܫܲܒܹ̈ܐ ܡܸܕܸܡ܃ ܕܲܒܼܗܹܝܢ ܢܸܬܿܬܲܓܲܪ ܢܦܹܐܫܵܐ ܐܵܘ ܚܲܝܹ̈ܐ ܕܩܲܪܝܼܒܹܗ܃|
      block |ܒܸܛܠܵܢܵܐ ܢܸܚܫܘܿܒܼ ܗܵܕܹܐ܁ ܐܸܢ ܐܝܼܬܼ ܐ̄ܢܵܫ ܕܤܵܒܲܪ ܒܢܲܦܫܹܗ|
      block |ܕܲܓܼܡܝܼܪܵܐ ܗ̄ܘ̣܃ ܘܲܡܥܲܠܲܝ ܡ̣ܢ ܟܠ ܕܲܬܼܢܵܢ ܒܐܲܡܝܼܢܘܼܬܹܗ ܕܲܠܘܵܬܼ|
      block |ܐܲܠܵܗܵܐ܃ ܘܪܲܚܝܼܩܘܼܬܹܗ ܕܡ̣ܢ ܟܠ ܤܘܼܥܪܵܢ ܕܡܸܬܼܚܙܸܐ܃ ܒܘܵܠܝܼܬܼܵܐ|
    block
      block |ܡܸܫܬܿܐܸܠ ܐܵܦܸܢ ܡ̣ܢ ܗܵܠܹܝܢ܁ ܪܲܒܿ ܗ̄ܘ̣ ܥܲܡܠܵܐ ܕܦܘܼܪܫܵܢܵܐ|
      block |ܠܲܕܼܡܸܤܬܲܝܲܥ ܡ̣ܢ ܐܲܠܵܗܵܐ܁ ܕܗ̤ܘ ܒܲܚܢܵܢܹܗ ܢܸܬܸܠ ܠܲܢ܃ ܕܲܢܫܲܡܠܸܐ|
      block |ܡܸܠܬܹܗ ܕܗܵܘ̇ ܕܐܸܡ݂ܲܪ܃ ܕܟܼܠ ܡܵܐ ܕܨܵܒܹ̇ܝܢ ܐܢ̄ܬܿܘܿܢ ܕܢܸܥܒܿܕܼܘܼܢ|
      block |ܠܟܼܘܿܢ ܒܢܲܝ̈ܢܵܫܵܐ܃ ܗܵܟܲܢܵܐ ܐܵܦ ܐܲܢ̄ܬܿܘܿܢ ܥܒܸܕܼܘ ܠܗܘܿܢ܁ ܕܠܹܗ|
      block |ܬܸܫܒܿܘܿܚܬܼܵܐ ܘܐܝܼܩܵܪܵܐ ܡ̣ܢ ܟ̱ܠܵܗ̇ ܒܪܝܼܬܼܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
  block 82
    block
      block |ܥܲܠ ܕܲܟܼܡܵܐ ܐܝܼܩܵܪܵܐ ܩܲܢܝܵܐ ܡܲܟܿܝܼܟܼܘܼܬܼܵܐ܃ ܘܲܟܼܡܵܐ ܪܲܒܿ ܕܲܪܓܼܵܗ̇܁ ܦܒ܁|
    block
      block |ܨܵܒܹ̇ܐ ܐ̄ܢܵܐ ܕܐܸܦܬܲܚ ܦܘܼܡܝ ܐܲܚܲܝ̈܃ ܠܲܡܡܲܠܵܠܘܼ ܥܲܠ ܫܲܪܒܵܗ̇|
      block |ܡܥܲܠܝܵܐ ܕܡܲܟܿܝܼܟܼܘܼܬܼܵܐ܃ ܩܸܢܛܵܐ ܡܸܬܼܡܠܸܐ ܐ̄ܢܵܐ܁ ܐܲܝܟܼ ܐ̄ܢܵܫ ܕܲܡܦܵܣ܃|
      block |ܕܥܲܠ ܐܲܠܵܗܵܐ ܥܬܼܝܼܕܼ ܕܢܸܫܬܲܥܸܐ ܒܬܲܫܥܝܼܬܼܵܐ ܕܡܲܡܠܠܹܗ܁ ܐܸܤܛܠܵܐ|
      block |ܗ̣̄ܝ ܓܹܝܪ ܕܐܲܠܵܗܘܼܬܼܵܐ܃ ܡܸܛܠ ܕܡܸܠܬܼܵܐ ܕܐܸܬܼܒܲܪܢܲܫ܃ ܠܲܒܼܫܵܗ̇|
      block |ܘܡܲܠܸܠ̣ ܒܵܗ̇ ܥܲܡܲܢ ܒܝܲܕܼ ܦܲܓܼܪܲܢ܁ ܘܟܼܠ ܕܲܠܗܵܕܹܐ ܐܸܬܼܥܲܛܲܦ|
      block |ܫܲܪܝܼܪܵܐܝܼܬܼ܃ ܠܗܵܘ̇ ܕܲܢܚܸܬܼ ܡ̣ܢ ܪܵܘܡܹܗ܃ ܘܟܲܤܝܼ ܙܝܼܘܵܐ ܕܪܲܒܘܼܬܹܗ܃|
      block |ܘܚܲܦܝܼ ܬܸܫܒܿܘܿܚܬܹܗ ܒܡܘܼܟܵܟܼܵܐ ܡܸܬܿܕܲܡܸܐ܃ ܕܠܵܐ ܬܤܘܼܦ ܗ̄ܘ̣ܵܬܼ|
      block |ܒܪܝܼܬܼܵܐ ܒܲܚܙܵܬܹܗ܁ ܒܕܼܵܐܦܠܵܐ ܡܲܨܝܵܐ ܗܘ̣ܵܬܼ ܒܪܝܼܬܼܵܐ ܕܬܸܚܙܹܝܘܗܝ|
      block |ܕܠܵܐ ܡܢܵܬܐ ܕܡܸܢܵܗ̇܃ ܕܢܸܤܒܼܝܼܗ̇ ܘܒܼܵܗ̇ ܢܡܲܠܸܠ ܥܲܡܵܗ̇܃ ܘܟܸܢ ܡܲܨܝܵܐ|
      block |ܗ̄ܘ̣ܵܬܼ ܕܬܸܫܡܲܥ ܡܸܠܲܬܼ ܦܘܼܡܹܗ ܐܲܦܝܼ̈ܢ ܒܐܲܦܝܼ̈ܢ܁ ܠܵܐ ܡܵܘܦܹܝܢ ܗ̄ܘ̣ܵܘ|
      block |ܒܢܲܝ̈ ܝܑܼܤܪܵܝܹܠ ܠܲܡܨܵܬܼ ܩܵܠܹܗ܃ ܟܲܕܼ ܡ̣ܢ ܓܵܘ ܥܢܵܢܵܐ ܡܡܲܠܸܠ ܗ̄ܘ̣ܵܐ|
      block |ܥܲܡܗܘܿܢ܃ ܓܲܠܝܵܐܝܼܬܼ ܡܸܫܟܿܚܵܐ ܗ̄ܘ̣ܵܬܼ ܒܪܝܼܬܼܵܐ ܕܲܬܼܩܒܸܠ ܠܲܚܙܵܬܹܗ܁|
      block |ܕܗܵܟܲܢ ܐܸܬܼܐܠܸܨܘ܃ ܥܕܲܡܵܐ ܕܢܹܐܡܪܘܼܢ ܠܹܗ ܠܡܘܼܫܹܐ܃ ܢܡܲܠܸܠ|
      block |ܥܲܡܵܟܼ܃ ܘܐܲܢ̄ܬܿ ܐܲܫܡܲܥ ܠܲܢ ܦܸܬܼܓܼܵܡܵܘ̈ܗܝ܁ ܘܠܵܐ ܢܡܲܠܸܠ ܥܲܡܲܢ|
    block
      block |ܗ̤ܘ܃ ܕܠܵܐ ܢܡܘܼܬܼ܁ ܗܵܟܲܢܵܐ ܠܲܡ ܕܚܝܼܠ ܗ̄ܘ̣ܵܐ ܚܸܙܘܵܐ܃ ܕܐܵܦ ܗ̤ܘ|
      block |ܡܸܨܥܵܝܵܐ ܐܸܡ݂ܲܪ ܗ̄ܘ̣ܵܐ܃ ܕܕܲܚܝܼܠ ܐ̄ܢܵܐ ܘܪܲܬܿܝܼܬ ܐ̄ܢܵܐ܀ ܐܸܬܼܓܠܝܼ ܓܹܝܪ|
      block |ܥܲܠ ܛܘܼܪܵܐ ܕܤܝܼܢܲܝ ܗ̤ܘ ܙܝܿܘܵܐ ܕܬܸܫܒܿܘܿܚܬܹܗ܃ ܘܛܘܼܪܵܐ ܟ̱ܠܹܗ|
      block |ܬܵܐܹ̇ܢ ܗ̄ܘ̣ܵܐ ܘܙܵܐܥ ܒܕܸܚܠܵܐ ܕܓܸܠܝܵܢܹܗ ܕܲܥܠܵܘܗܝ܁ ܐܲܝܟܲܢܵܐ ܕܐܵܦ|
      block |ܚܲܝ̈ܘܵܬܼܵܐ ܕܩܵܪܒܵܢ ܗ̣̄ܘܲܝ̈ ܠܲܫܦܘܿܠܵܘ̈ܗܝ ܕܛܘܼܪܵܐ܃ ܡܵܝ̈ܬܵܢ ܗ̣̄ܘܲܝ̈܁|
      block |ܘܐܸܬܼܥܲܬܲܕܼܘ ܘܐܸܬܿܛܲܝܲܒܼܘ ܟܠܗܘܿܢ ܒܢܲܝ̈ ܝܑܼܤܪܵܝܹܠ܃ ܒܦܘܼܩܕܵܢܵܐ|
      block |ܕܡܘܼܫܹܐ܁ ܕܲܢܕܲܟܸܐ ܟܠܢܵܫ ܢܲܦܫܹܗ ܬܠܵܬܼܵܐ ܝܵܘܡ̈ܝܼܢ܃ ܐܲܝܟܼ ܕܢܸܫܬܿܘܸܐ|
      block |ܠܫܸܡܥܵܐ ܕܩܵܠ ܡܲܡܠܠܹܗ ܕܐܲܠܵܗܵܐ܃ ܘܲܠܚܙܘܵܐ ܕܓܸܠܝܵܢܵܘ̈ܗܝ܁|
      block |ܘܟܲܕܼ ܡܲܛܝܼ ܙܲܒܼܢܵܐ܃ ܠܵܐ ܐܸܬܼܡܨܝܼܘ ܠܲܡܩܲܒܵܠܘܼ ܚܙܵܬܼܵܐ ܕܢܘܼܗܪܹܗ܃|
      block |ܘܥܲܙܝܼܙܘܼܬܼܵܐ ܕܩܵܠܵܐ ܕܪܲܥܡܹܗ܁|
      block |ܐܸܠܵܐ ܗܵܫܵܐ ܕܛܲܝܒܼܘܼܬܹܗ ܐܸܫܲܕܼ ܥܲܠ ܥܵܠܡܵܐ ܒܡܹܐܬܼܝܼܬܹܗ܃ ܕܠܵܐ|
      block |ܗ̄ܘ̣ܵܐ ܒܙܵܘܥܵܐ ܘܠܵܐ ܗ̄ܘ̣ܵܐ ܒܢܘܼܪܵܐ܃ ܘܠܵܐ ܒܩܵܠܵܐ ܕܚܝܼܠܵܐ ܘܥܲܙܝܼܙܵܐ܃|
      block |ܐܸܠܵܐ ܢܚܸܬܼ ܐܲܝܟܼ ܡܸܛܪܵܐ ܥܲܠ ܓܸܙܬܼܵܐ ܕܐܸܡܪܵܐ܃ ܘܐܲܝܟܼ ܪ̈ܤܝܼܤܹܐ|
      block |ܢܝܼܚܹ̈ܐ ܕܢܵܚ̇ܬܝܼܢ ܪܲܟܿܝܼܟܼܵܐܝܼܬܼ ܥܲܠ ܐܲܪܥܵܐ܁ ܒܢܝܼܫܵܐ ܐ̄ܚܪܹܢܵܐ ܐܸܬܼܚܲܙܝܲܬ̤|
      block |ܠܹܗ ܕܲܢܡܲܠܸܠ ܥܲܡܲܢ܃ ܗܵܢܵܘ ܕܹܝܢ܃ ܕܟܲܕܼ ܢܸܚܡܘܿܠ ܪܲܒܿܘܼܬܹܗ|
      block |ܒܬܲܚܦܝܼܬܼܵܐ ܕܒܸܤܪܵܐ܃ ܒܲܢ ܢܡܲܠܸܠ ܥܲܡܲܢ܃ ܒܐܸܤܛܠܵܐ ܗܵܝ̇ ܕܲܙܩܲܪ|
      block |ܠܹܗ ܠܵܗ̇ ܪܸܡܙܵܐ ܡ̣ܢ ܥܘܼܒܵܗ̇ ܕܲܒܼܬܼܘܼܠܬܼܵܐ܁ ܕܟܲܕ ܢܸܚܙܹܝܘܗܝ ܠܗܵܘ̇|
      block |ܕܲܡܡܲܠܸܠ ܥܲܡܲܢ ܕܒܲܪ ܓܸܢܤܲܢ ܗ̄ܘ̣܃ ܠܵܐ ܢܸܬܼܪܗܸܒܼ ܡ̣ܢ ܚܙܵܬܹܗ܁|
      block |ܡܸܛܠܗܵܢܵܐ ܟܠ ܕܲܠܗܵܕܹܐ ܥܛܵܦܬܼܵܐ ܕܒܼܵܗ̇ ܐܸܬܼܚܙܝܼ ܥܵܒܼܘܿܕܲܢ܃|
      block |ܒܝܲܕܼ ܗܵܘ̇ ܦܲܓܼܪܵܐ ܡܠܸܐ ܡ̣ܢ ܩܘܼ̈ܕܹܫܐ ܢܸܠܒܲܫ܃ ܠܹܗ ܠܲܡܫܝܼܚܵܐ|
      block |ܠܒܼܫܹܗ܁ ܡܸܛܠ ܕܲܠܗܵܘ̇ ܕܘܼܡܝܵܐ ܕܒܹܗ ܐܸܬܼܚܙܝܼ ܠܲܒܼܪܝܼܬܹܗ|
      block |ܘܐܸܬܼܗܲܦܲܟ ܒܹܗ ܥܲܡܗܘܿܢ܃ ܐܸܬܼܪܲܓܼܪܲܓܼ ܕܢܸܠܒܲܫ ܥܲܠ ܒܲܪܢܵܫܹܗ|
    block
      block |ܓܵܘܵܝܵܐ܃ ܘܒܹܗ ܢܸܬܼܚܙܸܐ ܠܲܟܼ̈ܢܵܘܵܬܹܗ܁ ܘܲܚܠܵܦ ܠܒܼܘܼܫܵܐ ܕܐܝܼܩܵܪܵܐ|
      block |ܘܫܘܼܒܼܚܵܐ ܕܲܠܒܲܪ܃ ܒܹܗ ܢܸܨܛܲܒܲܬܼ܁ ܘܡܸܛܠܗܵܢܵܐ ܟܠ ܕܲܠܗܵܕܹܐ|
      block |ܕܡܘܼܬܼܵܐ ܚܵܙ̈ܝܵܢ ܒܹܗ ܒܸܪ̈ܝܵܬܼܵܐ ܕܲܠܒܼܝܼܫ܃ ܫܲܬܼܝܼ̈ܩܵܬܼܵܐ ܘܡܲܠܵܠܵܬܼ̈ܐ܃ ܐܲܝܟܼ|
      block |ܕܲܠܡܵܪܵܐ ܤܵܓܼ̈ܕܵܢ ܠܹܗ܃ ܡܸܛܠ ܐܝܼܩܵܪܵܐ ܕܡܵܪܗܹܝܢ ܕܲܚܙܲܝܵܝ̈ܗܝ ܟܲܕܼ|
      block |ܠܲܒܼܪܵܗ̇ ܗܘ̤ܵܐ ܘܐܸܬܼܗܲܦܲܟܼ ܒܵܗ̇܁ ܐܲܝܕܵܐ ܡ̣ܢ ܒܸܪ̈ܝܵܬܼܵܐ ܕܠܵܐ ܡܸܬܼܟܲܚܕܼܵܐ|
      block |ܡ̣ܢ ܚܙܵܬܹܗ ܕܡܲܟܿܝܼܟܼܵܐ ܒܪܲܡ ܕܹܝܢ ܥܕܲܡܵܐ ܕܐܸܬܓܠܝܼ ܫܘܼܒܼܚܵܗ̇|
      block |ܕܡܲܟܿܝܼܟܼܘܼܬܼܵܐ ܠܟܼܠ܃ ܒܲܤܝܵܐ ܗ̄ܘܼܵܬܼ ܥܠܲܝܗܘܿܢ܃ ܗܵܝ̇ ܚܙܵܬܼܵܐ ܡܲܠܝܲܬܼ|
      block |ܩܘܼ̈ܕܼܫܹܐ܁ ܗܵܫܵܐ ܕܹܝܢ ܕܐܲܕܼܢܲܚ ܪܲܒܘܼܬܼܵܗ̇ ܠܥܹܝܢ ܥܵܠܡܹ̈ܐ܃ ܟܠܢܵܫ|
      block |ܡܝܲܩܲܪ ܠܹܗ ܠܗܵܢܵܐ ܕܘܼܡܝܵܐ܃ ܟܠ ܟܲܪ ܕܡܸܬܼܚܙܸܐ܁ ܕܲܒܼܗܵܢܵܐ|
      block |ܡܸܨܥܵܝܵܐ܃ ܒܪܝܼܬܼܵܐ ܫܘ̤ܵܬܼ ܕܲܬܼܩܲܒܸܠ ܚܙܵܬܹܗ ܕܒܼܵܪܘܿܝܵܗ̇܁ ܘܡܸܛܠܗܵܢܵܐ܃|
      block |ܐܵܦܠܵܐ ܥܲܠ ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ ܒܲܤܝܵܐ܃ ܘܐܵܦܸܢ ܨܪܝܼܟܼܵܐ ܢܸܗܘܸܐ|
      block |ܡ̣ܢ ܟ̱ܠܵܗ̇ ܒܪܝܼܬܼܵܐ ܡܲܢ ܕܲܩܢ̣ܵܗ̇܃ ܐܲܝܟܼ ܕܲܒܼܬܼܵܓܼܵܐ ܘܐܲܪ̈ܓܘܵܢܹܐ ܡܸܬܼܝܲܩܲܪ|
      block |ܒܵܗ̇ ܡܲܢ ܕܝܲܠܦ̣ܵܗ̇܁|
      block |ܠܡܲܟܿܝܼܟܼܵܐ ܡܸܡܬܼܘܿܡ ܐ̄ܢܵܫ ܠܵܐ ܤܵܢܹ̇ܐ܃ ܠܵܐ ܛܵܪܹܐ ܠܹܗ ܒܡܸܠܬܼܵܐ܃|
      block |ܠܵܐ ܫܵܐܹ̇ܛ܁ ܘܡܸܛܠ ܕܡܵܪܹܗ ܪܵܚܹ̇ܡ ܠܹܗ܃ ܥܲܠ ܟܠܢܵܫ ܪܚܝܼܡ܁|
      block |ܟܠܢܵܫ܃ ܡܲܚܸܒܼ ܠܹܗ܁ ܟܠܢܵܫ܃ ܡܚܲܒܸܒܼ ܠܹܗ܁ ܘܟܼܠ ܐܲܝܟܵܐ|
      block |ܕܩܵܪܹܒܼ܃ ܐܲܝܟܼ ܕܲܒܼܡܲܠܲܐܟܼ ܢܘܼܗܪܵܐ ܚܵܝ̇ܪܝܼܢ ܒܹܗ܃ ܘܐܝܼܩܵܪܵܐ ܦܵܪܫܝܼܢ|
      block |ܠܹܗ܁ ܡܡܲܠܸܠ ܚܲܟܝܼܡܵܐ ܘܲܤܦܝܼܪܵܐ ܘܲܡܫܲܠܹܝܢ ܠܹܗ܃ ܕܲܠܡܲܟܿܝܼܟܼܵܐ|
      block |ܢܸܬܿܠܘܼܢ ܐܲܬܼܪܵܐ ܠܲܡܡܲܠܵܠܘܼ܁ ܥܲܝܢܵܘ̈ܗܝ ܕܟܼܠܢܵܫ ܠܦܘܼܡܹܗ ܚܵܝܪ̈ܵܢ܃|
      block |ܕܡܵܢܵܐ ܦܵܬܼܓܼܵܡܵܐ ܢܵܦܹ̇ܩ ܡܸܢܹܗ܁ ܘܟܼܠܢܵܫ ܠܦܸܬܼܓܼܵܡܵܘ̈ܗܝ ܡܤܲܟܸܐ܃|
    block
      block |ܐܲܝܟܼ ܕܲܠܦܸܓܼܓܼܵܡܹ̈ܐ ܕܡ̣ܢ ܐܲܠܵܗܵܐ܁ ܒܨܝܼܘܼܬܼܵܐ ܕܦܸܬܼܓܼܵܡܵܘ̈ܗܝ܃|
      block |ܐܲܝܟܼ ܡܸܠܬܼܵܐ ܕܤܘܿܦܸܤܛܵܐ ܡܲܥܩܒܼܝܼܢ ܥܲܠ ܤܘܼܟܵܠܵܗ̇܁ ܚܲܠ̈ܝܵܢ|
      block |ܡܸܠܵܘ̈ܗܝ ܠܡܲܫܡܲܥܬܼܵܐ ܕܚܲܟܿܝܼ̈ܡܹܐ܃ ܝܲܬܿܝܼܪ ܡ̣ܢ ܟܲܟܵܪܝܼܬܼܵܐ ܠܚܸܟܵܐ|
      block |ܕܐܵܟܼܘܿܠܹܝ̈ܗ̇܁ ܘܥܲܠ ܐܲܝܟܼ ܐܲܠܵܗܵܐ ܚܫܝܼܒܼ܃ ܐܵܦܸܢ ܗܸܕܼܝܼܘܿܛܵܐ|
      block |ܐܝܼܬܼܵܘܗܝ ܒܡܸܠܬܹܗ ܘܫܝܼܛܵܐ ܒܲܚܙܵܬܹܗ܁ ܐܲܝܢܵܐ ܕܥܲܠ ܡܲܟܿܝܼܟܼܵܐ|
      block |ܡܡܲܠܸܠ ܒܲܤܝܵܐܝܼܬܼ܃ ܠܵܐ ܬܘܼܒܼ ܚܵܫ̇ܒܿܝܼܢ ܠܹܗ ܕܚܲܝ̈ܐ ܗ̄ܘ̣܃ ܐܸܠܵܐ|
      block |ܐܲܝܟܼ ܐ̄ܢܵܫ ܕܦܵܬܲܚ ܦܘܼܡܹܗ ܥܲܠ ܐܲܠܵܗܵܐ܁ ܘܲܟܼܡܵܐ ܕܡܸܬܿܬܿܫܝܼܛ|
      block |ܗ̤ܘ ܝܲܬܿܝܼܪ ܒܥܲܝ̈ܢܲܝ ܢܲܦܫܹܗ܃ ܡ̣ܢ ܟܠܗܹܝܢ ܒܸܪ̈ܝܵܬܼܵܐ ܐܝܼܩܵܪ̈ܵܘܗܝ|
      block |ܬܵܟܼ̇ܒܿܝܼܢ܁|
      block |ܩܵܪܹܒܼ ܡܲܟܿܝܼܟܼܵܐ ܠܘܵܬܼ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ܃ ܘܡܸܚܕܼܵܐ ܕܫܸܟܼܢܲܬ̤|
      block |ܚܙܵܬܼܗܹܝܢ ܥܠܵܘܗܝ܃ ܡܸܫܬܲܝܢܵܐ ܒܲܥܪܝܼܪܵܝܘܼܬܼܗܹܝܢ܃ ܘܩܵܪ̈ܒܵܢ|
      block |ܘܡܸܬܿܛܲܦ̈ܝܵܢ ܒܹܗ ܐܲܝܼܟܼ ܕܲܒܼܡܵܪܹܝܢ܁ ܘܲܡܚܲܪ̈ܟܿܫܵܢ ܒܕܼܘܼܢܒ̈ܝܵܬܼܗܹܝܢ܃|
      block |ܘܲܡܠܲܚ̈ܟܼܵܢ ܐܝܼܕܼܵܘ̈ܗܝ ܘܪܸ̈ܓܼܠܵܘܗܝ܁ ܡܸܛܠ ܕܗܵܘ̇ ܪܹܝܚܵܐ ܕܦܵܐܲܚ|
      block |ܗ̄ܘ̣ܵܐ ܡ̣ܢ ܐܵܕܼܵܡ ܩܕܼܵܡ ܥܒܼܵܪ ܦܘܼܩܕܵܢܵܐ܃ ܟܲܕܼ ܐܸܬܼܟܲܢܲܫܹ̈ܝܢ ܨܹܐܕܼܵܘܗܝ|
      block |ܘܤܵܡ̣ ܠܗܹܝܢ ܫܡܵܗܹ̈ܐ ܒܦܲܪܕܲܝܤܵܐ܃ ܡܪ̈ܝܼܚܵܢ ܡܸܢܹܗ܁ ܗܵܘ̇ ܕܲܫܩܝܼܠ|
      block |ܗ̄ܘ̣ܵܐ ܡܸܢܲܢ܃ ܘܬܼܘܼܒܼ ܚܲܕܬܹܗ ܝܲܗ̣ܒܹܗ ܠܲܢ ܡܫܝܼܚܵܐ ܒܡܹܐܬܼܝܼܬܹܗ܃|
      block |ܗ̤ܘܝܘܼ ܕܐܲܒܼܤܸܡ̣ ܪܹܚܵܐ ܕܓܸܢܤܵܐ ܕܼܲܢܲܝ̈ܢܵܫܵܐ܁ ܘܐܸܢ ܩܵܪܹܒܼ ܠܘܵܬܼ ܪ̈ܲܚܡܵܠ|
      block |ܩܵܛ̈ܘܿܠܹܐ܃ ܡܸܚܕܼܵܐ ܕܓܸܫܬܼܵܐ ܕܐܝܼܕܹܗ ܩܸܪܒܲܬ̤ ܠܓܼܘܼܫܡܲܝ̈ܗܘܿܢ܃ ܩܸܪܲܬ̤|
      block |ܠܵܗ̇ ܥܲܤܩܘܼܬܼ ܥܘܼܙܵܗ̇ ܕܡܸܪܲܬܼܗܘܿܢ ܩܵܛܘܿܠܬܼܵܐ܃ ܘܒܼܐܝܼܕܼܵܘ̈ܗܝ|
      block |ܦܵܪܹܬܼ ܠܗܘܿܢ ܐܲܝܟܼ ܕܲܠܩܲܡ̈ܨܹܐ܁ ܘܐܸܢ ܩܵܪܹܒܼ ܨܹܝܕܼ ܒܢܲܝ̈ܢܵܫܵܐ܃ ܘܐܲܝܟܼ|
      block |ܕܲܒܼܡܵܪܵܐ ܚܵܝ̇ܪܝܼܢ ܒܹܗ܁ ܘܡܵܢܵܐ ܐܵܡܲ݁ܪ ܐ̄ܢܵܐ ܒܢܲܝ̈ܢܵܫܵܐ ܕܥܲܡ ܟ̱ܠܵܗ̇|
    block
      block |ܒܝܼܫܘܼܬܼܗܘܿܢ ܘܡܲܪܝܼܪܘܼܬܼܗܘܿܢ ܕܫܹ̈ܐܕܹܐ܃ ܘܟܼܠܹܗ ܚܘܼܬܼܪܵܐ|
      block |ܕܬܲܪܥܝܼܬܼܗܘܿܢ܃ ܡܵܐ ܕܲܡܛ̣ܵܘ ܠܲܡܲܟܿܝܼܟܼܵܐ܃ ܗܘ̤ܵܘ ܠܗܘܿܢ ܐܲܝܟܼ|
      block |ܥܲܦܪܵܐ܁ ܦܸܟܼܗܲܬ̤ ܠܵܗ̇ ܩܲܫܝܘܼܬܼܗܘܿܢ ܟ̱ܠܵܗ̇܃ ܐܸܫܬܪܝܼܘ ܦܘܪ̈ܤܲܝܗܘܿܢ܃|
      block |ܒܛܸܠ̣ ܠܗܹܝܢ ܨܸܢ̈ܥܵܬܼܗܘܿܢ܁|
      block |ܗܵܫܵܐ ܕܹܝܢ ܕܚܵܘܝܼܢܵܗ̇ ܠܪܲܒܿܘܼܬܼ ܐܝܼܩܵܪܵܗ̇ ܕܡ̣ܢ ܐܲܠܵܗܵܐ܃ ܘܚܲܝܠܵܐ|
      block |ܕܒܼܵܗ̇ ܟܤܸܐ܃ ܢܚܵܘܸܐ ܡܸܟܹܝܠ ܢܲܗܝܼܪܵܐܝܼܬܼ ܕܡܵܢܵܐ ܐܝܼܬܹܝܗ̇ ܗ̤ܝ|
      block |ܡܲܟܿܝܼܟܼܘܼܬܼܵܐ܃ ܘܐܸܡܲܬܼܝ ܢܸܫܬܿܘܸܐ ܐ̄ܢܵܫ ܕܲܢܩܲܒܿܠܝܼܗ̇ ܡܲܠܝܵܐܝܼܬܼ ܐܲܝܟܼ|
      block |ܕܐܝܼܬܹܝܗ̇܁ ܘܢܸܥܒܸܕܼ ܦܘܼܪܫܵܢܵܐ ܒܹܝܬܼ ܡܲܟܿܝܼܟܼܵܐ ܕܒܲܦܝܼ̈ܢ܃ ܠܐܲܝܢܵܐ ܕܠܵܗ̇|
      block |ܠܡܲܟܝܼܟܼܘܼܬܼܵܐ ܕܲܫܪܵܪܵܐ ܐܸܫܬܘܼܝܼ܁ ܡܲܟܿܝܼܟܼܘܼܬܼܵܐ ܐܝܼܬܹܝܗ̇܃ ܚܲܝܠܵܐ ܐ̄ܪܵܙܵܢܵܝܵܐ܃|
      block |ܕܒܼܵܬܲܪ ܟ̱ܠܹܗ ܫܘܼܡܠܵܝܵܐ ܕܕܘܼܒܵܪܹ̈ܐ ܡܩܲܒܿܠܝܼܢ ܠܵܗ̇ ܩܲܕܝܼ̈ܫܹܐ ܓܡܝܼܪܹ̈ܐ܁|
      block |ܘܠܵܐ ܡܸܬܼܝܼܗܸܒܼ ܗܵܢܵܐ ܚܲܝܠܵܐ܃ ܐܸܠܵܐ ܐܸܢ ܠܐܲܝܠܹܝܢ ܕܟܼܠܹܗ ܫܘܼܡܠܵܝܵܐ|
      block |ܕܲܡܝܲܬܿܪܘܼܬܼܵܐ ܒܚܹܝܠ ܛܲܝܒܿܘܼܬܼܵܐ ܒܲܩܢܘܿܡܗܘܿܢ ܓܡܲܪܘ܃ ܟܡܵܐ|
      block |ܕܤܵܦܹ̇ܩ ܟܝܵܢܵܐ ܒܲܬܼܚܘܼܡܵܐ܁ ܒܗܵܝ̇ ܕܲܡܝܲܬܿܪܘܼܬܼܵܐ ܗ̣̄ܝ ܚܵܒܼܫܲܬܼ ܠܟܼܠ܁|
      block |ܘܡܸܛܠ ܗܵܢܵܐ܃ ܠܵܐ ܡܸܫܟܿܚܝܼܢܲܢ ܕܲܠܟܼܠܢܵܫ ܐܲܝܟܼ ܕܐܵܬܼܝܵܐ ܢܸܚܫܒܝܼܘܗܝ|
      block |ܡܲܟܿܝܼܟܼܵܐ܃ ܐܸܠܵܐ ܐܸܢ ܠܐܲܝܠܹܝܢ ܕܐܸܫܬܿܘܝܼܘ ܠܛܲܟܼܤܵܐ ܗܵܢܵܐ ܕܐܸܡܲܪܢܲܢ܁|
      block |ܠܵܘ ܟܠ ܕܒܲܟܼܝܵܢܹܗ ܡܫܲܝܲܢ ܐܵܘ ܫܠܸܐ܃ ܐܵܘ ܪܡܝܼܣ܃ ܐܵܘ ܬܲܡܝܲܡ܃|
      block |ܗܵܢܵܐ ܡܲܛܝܼ ܠܕܲܪܓܼܵܐ ܕܡܲܟܿܝܼܟܼܘܼܬܼܵܐ܁ ܐܸܠܵܐ ܡܲܟܿܝܼܟܼܵܐ ܐܝܼܬܼܵܘܗܝ|
      block |ܒܲܫܪܵܪܵܐ܃ ܐܲܝܢܵܐ ܕܟܲܕܼ ܝܐܝܼܬܼ ܠܹܗ ܒܟܸܤܝܵܐ ܡܸܕܸܡ ܕܫܵܘܹ̇ܐ ܠܪܵܡܘܼܬܼܵܐ܃|
      block |ܠܵܐ ܡܸܬܿܬܿܪܝܼܡ܁ ܐܸܠܵܐ ܐܝܼܬܼܵܘܗܝ ܐܲܝܟܼ ܥܲܦܪܵܐ ܒܚܘܼܫܵܒܼܵܘ̈ܗܝ܁ ܐܵܦܠܵܐ|
      block |ܠܐܲܝܢܵܐ ܕܲܒܼܥܘܼܗܕܵܢܵܐ ܕܡܵܟܵܬܹ̈ܗ ܐܵܘ ܕܫܵܪ̈ܥܵܬܹܗ ܡܸܬܼܡܲܟܲܟ܃|
      block |ܕܢܸܬܼܥܗܸܕܼ ܐܸܢܹܝܢ ܐܲܝܟܼ ܕܢܸܬܿܬܿܒܲܪ ܠܸܒܹܗ ܘܢܸܬܿܬܲܚܬܸܐ ܪܸܥܝܵܢܹܗ ܡ̣ܢ|
      block |ܙܵܘ̈ܥܹܐ ܕܪܵܡܘܼܬܼܵܐ ܒܥܘܼܗܕܵܢܗܹܝܢ܃ ܩܵܪܹܝܢܲܢ ܡܲܟܝܼܟܼܵܐ ܐܵܦܸܢ ܡܩܲܠܤܵܐ|
    block
      block |ܗܵܕܹܐ܁ ܕܗܵܐ ܥܕܲܟܹܝܠ܃ ܐܝܼܬܼ ܠܹܗ ܚ̈ܘܼܫܵܒܹܐ ܕܪܵܡܘܼܬܼܵܐ܁|
      block |ܘܡܲܟܿܝܼܟܼܘܼܬܼܵܐ܃ ܠܵܐ ܩܲܢܝܵܐ ܠܹܗ܁ ܐܸܠܵܐ ܒܝܲܕܼ ܦܘܼܪ̈ܤܹܐ܃ ܡܩܲܪܸܒܼ|
      block |ܠܵܗ̇ ܠܘܵܬܹܗ܁ ܘܐܵܦܸܢ ܡܩܲܠܤܵܐ ܗ̣̄ܝ ܗܵܕܹܐ ܐܲܝܟܼ ܕܐܸܡ̇ܪܹܬܼ܃ ܘܗܵܕܹܐ|
      block |ܥܕܲܟܹܝܠ ܠܲܝܬܿ ܠܹܗ܁ ܐܸܠܵܐ ܡܸܒܼܥܵܐ ܗ̄ܘ̣ ܒܵܥܹ̇ܐ ܠܵܗ̇܃ ܘܠܵܘ ܕܝܼܠܹܗ|
      block |ܗ̤ܝ܁ ܐܸܠܵܐ ܡܲܟܿܝܼܟܼܵܐ ܓܡܝܼܪܵܐ ܐܝܼܬܼܵܘܗܝ܃ ܐܲܝܢܵܐ ܕܠܵܐ ܤܢܝܼܩ ܕܗ̤ܘ|
      block |ܢܸܬܼܦܲܪܲܣ ܥܸܠܬܼܵܐ ܠܬܲܪܥܝܼܬܹܗ ܕܬܸܬܼܡܲܟܲܟ܁ ܘܲܠܟܼܠܗܹܝܢ ܗܵܠܹܝܢ|
      block |ܫܲܡܠܝܼ܃ ܘܐܲܝܟܼ ܟܝܵܢܵܝܬܼܵܐ ܩܲܢܝܵܐ ܠܹܗ ܕܠܵܐ ܥܲܡܠܵܐ܁ ܐܲܝܟܲܢܵܐ ܕܐܵܦ|
      block |ܟܲܕܼ ܡܲܘܗܲܒܼܬܼܵܐ ܪܲܒܿܬܼܵܐ ܕܠܵܐ ܤܵܦ̇ܩܵܐ ܠܵܗ̇ ܒܪܝܼܬܼܵܐ ܟ̱ܠܵܗ̇܃ ܗܵܢܵܘ|
      block |ܕܹܝܢ ܗ̤ܘ ܟܝܵܢܵܐ ܡܩܲܒܸܠ ܠܵܗ̇ ܠܓܼܵܘ ܡܸܢܹܗ܃ ܗ̤ܘ ܐܲܝܟܼ ܚܲܛܵܝܵܐ|
      block |ܘܲܫܚܝܼܡܵܐ ܚܫܝܼܒܼ ܒܥܲܝ̈ܢܲܝ ܢܲܦܫܹܗ܁ ܘܟܲܕܼ ܥܲܠܝܼܠ ܒܐ̄ܪ̈ܵܙܹܐ ܕܟܼܠܗܘܿܢ|
      block |ܟܝܵܢܹ̈ܐ ܪ̈ܘܼܚܵܢܹܐ܃ ܘܓܲܢܒܵܪ ܒܚܸܟܼܡܬܼܵܐ ܕܟܼܠܗܹܝܢ ܒܸܪ̈ܝܵܬܼܵܐ܃ ܒܟܼܠܵܗ̇|
      block |ܚܲܬܿܝܼܬܼܘܼܬܼܵܐ ܝܵܕܲܥ̇ ܕܡܸܕܸܡ ܠܵܐ ܝܵܕܲܥ̇܁ ܘܗܵܢܵܐ܃ ܠܵܘ ܒܦܘܼܪ̈ܤܹܐ܁|
      block |ܐܸܠܵܐ ܕܠܵܐ ܥܸܨܝܵܢ܃ ܗܵܟܲܢ ܐܝܼܬܼܵܘܗܝ ܒܠܸܒܹܗ܀|
      block |ܘܡܲܨܝܵܐ ܟܲܝ ܕܗܵܟܲܢ ܢܸܗܘܸܐ ܒܲܪܢܵܫܵܐ܃ ܐܝܼܬܼ ܠܹܗ ܠܲܟܼܝܵܢܵܐ|
      block |ܕܲܢܫܲܚܠܸܦ ܗ̤ܘ ܠܹܗ ܗܵܟܲܢ ܠܵܐ܁ ܡܵܕܹܝܢ܃ ܠܵܐ ܬܸܬܼܦܲܠܲܓܼ܁ ܕܚܲܝܠܵܐ|
      block |ܗ̄ܘ̣ ܐ̄ܪܵܙܵܢܵܝܵܐ ܕܩܲܒܸܠ̣܃ ܘܗ̤ܘܝܘܼ ܕܓܼܵܡܲܪ ܠܹܗ ܒܟܼܠܵܗ̇ ܡܝܲܬܿܪܘܼܬܼܵܐ|
      block |ܕܠܵܐ ܥܲܡܠܵܐ܁ ܗܵܢܵܘ ܚܲܝܠܵܐ ܗܵܘ̇ ܕܩܲܒܸܠ̣ܘ ܫܠܝܼܚܹ̈ܐ ܛܘܼ̈ܒܼܵܢܹܐ ܒܲܚܙܵܬܼܵܐ|
      block |ܕܢܘܼܪܵܐ܁ ܘܡܸܛܠܵܬܹܗ ܗ̤ܘ ܕܦܲܩܸܕܼ ܐܸܢܘܿܢ ܦܵܪܘܿܩܲܢ܃ ܕܡ̣ܢ ܐܘܿ ܪܸܫܠܸܡ|
      block |ܠܵܐ ܢܸܦܪܩܘܼܢ܃ ܥܕܲܡܵܐ ܕܲܢܩܲܒܿܠܘܼܢ ܚܲܝܠܵܐ ܡ̣ܢ ܪܵܘܡܵܐ܃ ܕܗ̤ܘܝܘܼ|
      block |ܦܵܪܲܩܠܹܝܛܵܐ ܕܡܸܬܼܦܲܫܲܩ ܪܘܼܚܵܐ ܡܒܲܝܵܐܢܵܐ܀ ܘܗ̤ܘܝܘܼ ܪܘܼܚܵܐ|
      block |ܕܚܸܙ̈ܘܵܢܹܐ܁܁ ܘܗܵܕܲܐ ܗ̣̄ܝ ܕܐܲܡܝܼܪܵܐ ܒܲܟܼܬܼܵܒܼܵܐ ܥܠܲܝܗܘܿܢ܃ ܕܲܠܡܲܟܿܝܼ̈ܟܹܐ|
      block |ܐ̄ܪ̈ܵܙܹܐ ܡܸܬܼܓܠܹܝܢ܁ ܗܵܢܵܘ ܕܹܝܢ܃ ܕܲܠܗܵܢܵܐ ܪܘܼܚܵܐ ܕܓܸܠܝܵܢܹ̈ܐ ܘܲܡܚܵܘܝܵܢܵܐ|
    block
      block |ܕܐ̄ܪ̈ܵܙܹܐ܃ ܡܸܫܬܿܘܹܝܢ ܡܲܟܿܝܼ̈ܟܹܐ ܕܲܢܩܲܒܿܠܘܼܢܵܝܗܝ ܠܓܼܵܘ ܡܸܢܗܘܿܢ܁|
      block |ܘܡܸܛܠܗܵܕܹܐ ܗ̄ܘ̣ ܕܐܲܡܝܼܪܵܐ ܡ̣ܢ ܐ̄ܢܵܫܵܐ ܩܲܕܝܼ̈ܫܹܐ܃ ܕܡܲܪܝܼܟܼܘܼܬܼܵܐ|
      block |ܒܚܸܙ̈ܘܵܢܹܐ ܐܲܠܵܗܵܝܹ̈ܐ ܓܵܡܪܵܐ ܠܢܲܦܫܵܐ܁ ܡܵܕܹܝܢ ܠܵܐ ܢܲܡܪܲܚ ܐ̄ܢܵܫ ܠܡܸܪܢܵܐ|
      block |ܥܲܠ ܢܲܦܫܹܗ܃ ܕܐܲܕܼܪܸܟܼ ܠܲܡܫܘܼܚܬܼܵܐ ܕܡܲܟܿܝܼܟܼܘܼܬܼܵܐ ܒܲܩܢܘܿܡܹܗ܃|
      block |ܡܸܛܠ ܚܲܕܼ ܚܘܼܫܵܒܼܵܐ ܕܲܬܼܘܵܬܼܵܐ ܕܲܤܠܸܩ̣ ܠܹܗ ܒܲܙܒܲܢ܃ ܐܵܘ ܒܩܲܠܝܼܠ|
      block |ܕܸܡ̈ܥܹܐ ܕܲܢܦܲܩ̣ ܠܹܗ܃ ܐܵܘ ܡܸܛܠ ܚܕܼܵܐ ܫܲܦܝܼܪܬܵܐ ܕܐܝܼܬܼ ܠܹܗ|
      block |ܒܲܟܼܝܵܢܹܗ܃ ܐܵܘ ܐܲܚܝܼܕܼ ܠܘܵܬܹܗ ܒܥܸܨܝܵܢܵܐ܃ ܕܲܠܗܵܘ̇ ܕܤܵܟܼܵܐ ܗ̄ܘ̣|
      block |ܕܟܼܠܗܘܿܢ ܐ̄ܪ̈ܵܙܹܐ ܘܚܵܒܼܘܿܫܵܐ ܕܟܼܠܵܗ̇ ܡܝܲܬܿܪܘܼܬܼܵܐ܃ ܒܲܬܼܚܘܼܡܵܐ|
      block |ܕܲܒܼܥܲܡ̈ܠܹܐ ܙܥܘܿܪܹ̈ܐ ܩܢ̣ܵܐ܃ ܚܵܫܹ̇ܒܼ ܠܗܘܿܢ ܒܕܼܘܼܟܲܬܼ ܗܵܕܹܐ ܡܵܘܗܲܒܼܬܼܵܐ܁|
      block |ܐܸܠܵܐ ܐܸܢܗ̤ܘ ܕܒܲܪܢܵܫܵܐ ܙܟܼܵܐ ܠܟܼܠܗܹܝܢ ܪ̈ܘܼܚܹܐ ܕܲܠܩܘܼ̈ܒܼܠܵܝܵܬܼܵܐ܃ ܘܠܵܐ|
      block |ܦܲܕܼ ܡܸܢܹܗ ܚܲܕܼ ܡ̣ܢ ܥ̇ܒܼܵܪܹ̈ܐ ܕܲܡܝܲܬܿܪ̈ܵܬܼܵܐ ܟܠܗܹܝܢ܃ ܕܥܲܠ ܐܲܦܵܘ̈ܗܝ|
      block |ܠܵܐ ܥܡܲܠ̣ ܘܲܩܢ̣ܵܐ܃ ܘܲܙܟܼܵܐ ܘܡܲܟܸܟܼ ܠܟܼܠܗܘܿܢ ܚܸܤ̈ܢܹܐ ܡܪ̈ܝܼܕܹܐ܁|
      block |ܘܒܼܵܬܲܪ ܗܵܝܕܹܝܟ ܒܪܘܼܚܵܐ ܐܲܪܓܸܫ̣ ܒܢܲܦܫܹܗ ܕܩܲܒܿܠܵܗ̇ ܠܡܵܘܗܲܒܼܬܼܵܐ܃|
      block |ܟܲܕܼ ܗ̤ܝ ܪܘܼܚܵܐ ܤܵܗ̇ܕܵܐ ܠܪܘܼܚܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܃ ܗܵܢܵܘ|
      block |ܤܵܟܼܵܗ̇ ܕܡܲܟܿܝܼܟܼܘܼܬܼܵܐ܁ ܛܘܼܒܼܵܘܗܝ ܠܡܲܢ ܕܲܩܢ̣ܵܗ̇܃ ܕܟܼܠܥܸܕܵܢ|
      block |ܠܥܘܼܒܹܗ ܕܝܼܫܘܿܥ ܡܥܲܦܸܩ ܗܵܢܵܐ܀|
      block |ܐܸܠܵܐ ܡܫܲܐܸܠ ܐ̄ܢܵܫ܃ ܕܡܵܢܵܐ ܐܸܥܒܸܿܕܼ ܐܲܝܟܲܢ ܐܸܩܢܹܝܗ̇ ܒܐܲܝܢܵܐ|
      block |ܦܘܼܪܤܵܐ ܐܸܫܬܿܘܸܐ ܠܡܸܗܘܵܐ ܠܵܗ̇ ܡܩܲܒܿܠܵܢܵܐ ܕܗܵܐ܃ ܥܵܨܹ̇ܐ ܐ̄ܢܵܐ|
      block |ܢܲܦܫܝ܁ ܘܟܲܕܼܸ ܡܲܤܒܲܪ ܐ̄ܢܵܐ ܕܲܩܢܹ̇ܝܬܼܵܗ̇܃ ܚܵܙܹ̇ܐ ܐ̄ܢܵܐ ܕܟܲܕܼ ܠܵܐ ܪܓܼܝܼܫ|
      block |ܐ̄ܢܵܐ܃ ܗܵܐ ܙܵܘ̈ܥܹܐ ܕܕܲܠܩܘܼܒܼܠܵܗ̇ ܦܵܤܹ̇ܝܢ ܒܓܼܵܘ ܪܸܥܝܵܢܝ܁ ܘܡܸܟܹܝܠ|
      block |ܢܵܦܹ̇ܠ ܐ̄ܢܵܐ ܡܸܟܵܐ܃ ܠܲܦܤܵܩ ܤܲܒܼܪܵܐ܁ ܠܗܵܢܵܐ ܕܗܵܕܹܐ ܡܫܲܐܸܠ܃|
    block
      block |ܡܸܬܼܦܲܢܸܐ ܠܹܗ܃ ܕܦܲܩܵܚ ܠܹܗ ܠܬܲܠܡܝܼܕܼܵܐ ܕܢܸܗܘܸܐ ܐܲܝܟܼ ܪܲܒܹܗ܃|
      block |ܘܲܠܥܲܒܼܕܵܐ ܐܲܝܟܼ ܡܵܪܹܗ܁ ܚܙܝܼ ܗܵܘ̇ ܦܵܩܘܿܕܼܵܗ̇ ܕܗܵܕܹܐ ܘܝܵܗܘܿܒܼܵܗ̇|
      block |ܕܡܵܘܗܲܒܼܬܼܵܐ܃ ܒܡܵܢܵܐ ܩܲܢܝܵܐ ܗ̄ܘ̣ܵܬܼ ܠܹܗ܃ ܘܐܸܬܿܕܲܡܵܐ ܒܹܗ ܘܐܵܦ ܐܲܢ̄ܬܿ܃|
      block |ܘܡܸܫܟܲܚ ܐܲܢ̄ܬܿ܁ ܗ̤ܘ ܓܹܝܪ ܐܸܡ݂ܲܪ܃ ܕܐܵܬܹ̇ܐ ܐܲܪܟܿܘܿܢܹܗ ܕܥܵܠܡܵܐ ܗܵܢܵܐ܃|
      block |ܘܒܼܝܼ ܠܲܝܬܿ ܠܹܗ ܡܸܕܸܡ܁ ܚܵܙܹ̇ܐ ܐܲܢ̄ܬܿ ܐܲܝܟܲܢ ܒܫܘܼܡܠܵܝܵܐ ܕܟܼܠ ܡܝܲܬܪܘܼ|
      block |ܡܸܬܼܩܲܢܝܵܐ ܡܲܟܿܝܼܟܼܘܼܬܼܵܐ ܐܲܝܟܲܢܵܐ ܕܗܵܘ̇ ܕܦܲܩܸܕܼ܃ ܒܹܗ ܢܡܲܪܸܐ܁ ܠܬܲܥ̈ܠܹܐ|
      block |ܠܲܡ ܢܸܩ̈ܥܹܐ ܐܝܼܬܼ ܠܗܘܿܢ܃ ܘܲܠܥܵܘܦܵܐ ܕܲܫܡܲܝܵܐ ܡܲܛܠܠܵܐ܃ ܘܠܲܒܼܪܹܗ|
      block |ܕܐ̄ܢܵܫܵܐ ܠܲܝܬܿ ܠܹܗ ܐܲܝܟܵܐ ܕܢܸܤܡܘܿܟܼ ܪܹܫܹܗ܁ ܕܠܹܗ ܬܸܫܒܿܘܿܚܬܼܵܐ ܡ̣ܢ|
      block |ܟܠ ܕܐܸܬܼܓܡܲܪܘ ܘܐܸܬܼܩܲܕܲܫܘ ܘܐܸܫܬܲܡܠܝܼܘ ܒܟܼܠܗܘܿܢ ܕܵܪܹ̈ܐ܃|
      block |ܥܲܡ ܐܲܒܼܵܐ ܡܫܲܕܪܵܢܹܗ ܘܪܘܼܚܵܐ ܕܩܘܼܕܼܫܵܐ܃ ܗܵܫܵܐ ܘܲܒܼܟܼܠܙܒܲܢ|
      block |ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁|
    block
      block |ܫܸܠܡܲܬ̤ ܒܥܘܼܕܼܪܵܢܹܗ ܕܡܵܪܲܢ ܦܵܠܓܘܼܬܼܵܐ ܩܲܕܼܡܵܝܬܼܵܐ ܕܡܵܪܝ ܐܝܼܤܚܵܩ|
      block |ܐܲܦܸܤܩܘܿܦܵܐ ܕܢܝܼܢܘܹܐ܁|
    block
      block |܁܁܁ ܐܬܟܬܒܬ̤ ܦܠܓܘܬܐ ܗܕܐ ܠܪܒܢ ܕܘܝܕ܁܁܁ ܒܩܪܝܬܐ|
      block |ܐܠܛܘܢ ܐܘܟܝܬ܁܁܁ ܘܠܵܛܘܼ܃ ܒܩܠܝܬܐ ܗܝ̇ ܕܒܫܩܝܦܐ܁܁܁܁|
      block |ܘܐܬ̣ܘ ܓܢܒ̈ܐ܁܁܁ ܘܢܤܒܘ ܟܬܒܘ̈ܗܝ܁܁܁܁ܘܐܫܬܟܚܬ̤ ܗܕܐ܁|
      block |ܡ̣ܢ ܐܚ̈ܐ܁ ܕܝܬܒܝܢ ܗܘܘ ܒܩܠܝܬܐ ܗܝ̇ ܕܛܝܵܪܹܗ ܩܪܝܬܐ܁ ܘܡ̣ܢ|
      block |ܒܬܪ܁܁܁ ܫܬܬܥܤܪ̈ܐ ܫܢ̈ܝܢ܁܁܁ ܐܫܬܡܠܝܬ̤ ܡ̣ܢ ܐ̄ܢܫ܁ ܕܫܡܗ|
      block |ܦ܁ ܘ܁ ܠ܁ ܘ܁ ܣ܁ ܒܫܢܬ ܐܠܦ ܘܚܡܫܡܐܐ ܘܐܪܒܥܝܢ ܘܫܬ|
      block |ܠܡܠܟܘܬܐ ܕܝܘ̈ܢܝܐ܃ ܘܒܕܛܚ̈ܐ ܫܬܡܐܐ ܘܬܠܬܝܢ ܘܬܠܬ܁|
