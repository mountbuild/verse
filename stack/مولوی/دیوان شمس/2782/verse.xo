
block |گر شراب عشق کار جان حیوانیستی|
  block
    block |گر شراب عشق کار جان حیوانیستی|
    block |عشق شمس الدین به عالم فاش و یک سانیستی|
  block
    block |گر نه در انوار غیرت غرق بودی عشق او|
    block |حلقه گوش روان و جان انسانیستی|
  block
    block |گر نبودی بزم شمس الدین برون از هر دو کون|
    block |جام او بر خاک همچون ابر نیسانیستی|
  block
    block |ابر نیسان خود چه باشد نزد بحر فضل او|
    block |قاف تا قاف از میش خود موج طوفانیستی|
  block
    block |آفتاب و ماه را خود کی بدی زهره شعاع|
    block |گر نه در رشک خدا سیماش پنهانیستی|
  block
    block |گر جمالش ماجرا کردی میان یوسفان|
    block |یوسف مصری ابد پابند و زندانیستی|
  block
    block |گر نه از لطفش بپرهیزیدمی من گفتمی|
    block |کز بهشت لطف او فردوس ریحانیستی|
  block
    block |نفس سگ دندان برآوردی گزیدی پای جان|
    block |ساقیا گر نه می سرتیز دندانیستی|
  block
    block |جام همچون شمع را بر آتش می برفروز|
    block |پس بسوز این عقل را گر بیت احزانیستی|
  block
    block |درکش آن معشوقه بدمست را در بزم ما|
    block |کو ز مکر و عشوه‌ها گوییی که دستانیستی|
  block
    block |پس ز جام شمس تبریزی بده یک جرعه‌ای|
    block |بعد از آن مر عاشقان را وقت حیرانیستی|