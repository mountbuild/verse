
block |جان من و جان تو بود یکی ز اتحاد|
  block
    block |جان من و جان تو بود یکی ز اتحاد|
    block |این دو که هر دو یکیست جز که همان یک مباد|
  block
    block |فرد چرا شد عدد از سبب خوی بد|
    block |ز آتش بادی بزاد در سر ما رفت باد|
  block
    block |گشت جدا موج‌ها گر چه بد اول یکی|
    block |از سبب باد بود آنک جدایی بزاد|
  block
    block |جام دوی درشکن باده مده باد را|
    block |چون دو شود پادشاه شهر رود در فساد|
  block
    block |روز فضیلت گرفت زانک یکی شمع داشت|
    block |هر طرفی شب ز عجز شمع و چراغی نهاد|
  block
    block |گر چه ز رب العباد هر نفسی رحمتست|
    block |کی بود آن دم که رب ماند و فانی عباد|