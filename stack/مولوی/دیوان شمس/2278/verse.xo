
block |این کیست این این کیست این شیرین و زیبا آمده|
  block
    block |این کیست این این کیست این شیرین و زیبا آمده|
    block |سرمست و نعلین در بغل در خانه ما آمده|
  block
    block |خانه در او حیران شده اندیشه سرگردان شده|
    block |صد عقل و جان اندر پیش بی‌دست و بی‌پا آمده|
  block
    block |آمد به مکر آن لعل لب کفچه به کف آتش طلب|
    block |تا خود که را سوزد عجب آن یار تنها آمده|
  block
    block |ای معدن آتش بیا آتش چه می‌جویی ز ما|
    block |والله که مکر است و دغا ای ناگه این جا آمده|
  block
    block |روپوش چون پوشد تو را ای روی تو شمس الضحی|
    block |ای کنج و خانه از رخت چون دشت و صحرا آمده|
  block
    block |ای یوسف از بالای چه بر آب چه زد عکس تو|
    block |آن آب چه از عشق تو جوشیده بالا آمده|
  block
    block |شاد آمدی شاد آمدی جادو و استاد آمدی|
    block |چون هدهد پیغامبری از پیش عنقا آمده|
  block
    block |ای آب حیوان در جگر هر جور تو صد من شکر|
    block |هر لحظه‌ای شکلی دگر از رب اعلا آمده|
  block
    block |ای دلنواز و دلبری کاندرنگنجی در بری|
    block |ای چشم ما از گوهرت افزون ز دریا آمده|
  block
    block |چرخ و زمین آیینه‌ای وز عکس ماه روی تو|
    block |آن آینه زنده شده و اندر تماشا آمده|
  block
    block |خاموش کن خاموش کن از راه دیگر جوش کن|
    block |ای دود آتش‌های تو سودای سرها آمده|