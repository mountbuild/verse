
block |آنچ روی تو کند نور رخ خور نکند|
  block
    block |آنچ روی تو کند نور رخ خور نکند|
    block |و آنچ عشق تو کند شورش محشر نکند|
  block
    block |هر کی بیند رخ تو جانب گلشن نرود|
    block |هر کی داند لب تو قصه ساغر نکند|
  block
    block |چون رسد طره تو مشک دگر دم نزند|
    block |چون رسد پرتو تو عقل دگر سر نکند|
  block
    block |مالک الملک چنان سنجق عشاق فراشت|
    block |که کسی را هوس ملکت سنجر نکند|
  block
    block |تاب آن حسن که در هفت فلک گنجا نیست|
    block |جز که آهنگ دل خسته لاغر نکند|
  block
    block |دل ویران که در و گنج هوای ابدیست|
    block |رخ عاشق ز چه رو همچو رخ زر نکند|
  block
    block |من ندانم تو بگو آه چه باشد آن چیز|
    block |که دلارام به یک غمزه میسر نکند|
  block
    block |توبه کردم که نگویم من از آن توبه شکن|
    block |هر کی بیند شکنش توبه دیگر نکند|
  block
    block |یا رب ار صبر نیابد ز تو دل ز آتش عشق|
    block |تا ابد قصه کند قصه مکرر نکند|
  block
    block |گر چه با خاک برابر کند او قالب ما|
    block |خاک ما را به دو صد روح برابر نکند|