
block |برست جان و دلم از خودی و از هستی|
  block
    block |برست جان و دلم از خودی و از هستی|
    block |شدست خاص شهنشاه روح در مستی|
  block
    block |زهی وجود که جان یافت در عدم ناگاه|
    block |زهی بلند که جان گشت در چنین پستی|
  block
    block |درست گشت مرا آنچ می‌ندانستم|
    block |چو در درستی آن مه مرا تو بشکستی|
  block
    block |چو گشت عشق تو فصاد و اکحلم بگشاد|
    block |بجستم از خود و گفتم زهی سبک دستی|
  block
    block |طبیب فقر بخست و گرفت گوش مرا|
    block |که مژده ده که ز رنج وجود وارستی|
  block
    block |ز انتظار رهیدی که کی صبا بوزد|
    block |نه بحر را تو زبونی نه بسته شستی|
  block
    block |ز شمس تبریز این جنس‌ها بخر بفروش|
    block |ز نقدهاش چو آن کیسه بر کمر بستی|