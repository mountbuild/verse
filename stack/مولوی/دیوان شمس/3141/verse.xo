
block |ای خجل از تو شکر و آزادی|
  block
    block |ای خجل از تو شکر و آزادی|
    block |لایق آن وصال کو شادی|
  block
    block |عشق را بین که صد دهان بگشاد|
    block |چون تو چشمان عشق بگشادی|
  block
    block |ای دلا گرد حوض می‌گشتی|
    block |دیدی آخر که هم درافتادی|
  block
    block |ز آب و آتش چو باد بگذشتی|
    block |ای دل ار آتشی و ار بادی|
  block
    block |دل و عشق‌اند هر دو شاگردش|
    block |خورد شاگرد را به استادی|
  block
    block |اولا هر چه خاک و خاکی بود|
    block |پیش جاروب باد بنهادی|
  block
    block |تا همه باد گشت آبستن|
    block |تا از آن باد عالمی زادی|
  block
    block |زاده باد خورد مادر را|
    block |همچو آتش ز تاب بیدادی|
  block
    block |کرمکی در درخت پیدا شد|
    block |تا بخوردش ز اصل و بنیادی|
  block
    block |عشق آن کرم بود در تحقیق|
    block |در دل صد جنید بغدادی|
  block
    block |نی جنیدی گذاشت و نی بغداد|
    block |عشق خونی به زخم جلادی|
  block
    block |چون خلیفه بکوفت طبل بقا|
    block |کرد خالق اساس ایجادی|
  block
    block |یک وجودی بزرگ ظاهر شد|
    block |همه شادی و عشرت و رادی|
  block
    block |شمس تبریز چهره‌ای بنما|
    block |تا نمایم سخن بعبادی|