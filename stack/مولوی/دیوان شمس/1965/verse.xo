
block |در میان ظلمت جان تو نور چیست آن|
  block
    block |در میان ظلمت جان تو نور چیست آن|
    block |فر شاهی می نماید در دلم آن کیست آن|
  block
    block |می نماید کان خیال روی چون ماه شه است|
    block |وان پناه دستگیر روز مسکینی است آن|
  block
    block |این چنین فر و جمال و لطف و خوبی و نمک|
    block |فخر جان‌ها شمس حق و دین تبریزی است آن|
  block
    block |برنتابد جان آدم شرح اوصافش صریح|
    block |آنچ می تابد ز اوصافش دلا مکنی است آن|
  block
    block |زانک اوصاف بقا اندر فنا کی رو دهد|
    block |مر مزیجی را که آن از عالم فانی است آن|
  block
    block |آن جمالی کو که حقش نقش کرد از دست خویش|
    block |یا یکی نقشی که آن آذر و مانی است آن|
  block
    block |هر بصر کو دید او را پس به غیرش بنگرید|
    block |سنگسارش کرد می باید که ارزانی است آن|
  block
    block |ای دل اندر عاشقی تو نام نیکو ترک کن|
    block |کابتدای عشق رسوایی و بدنامی است آن|
  block
    block |اندرون بحر عشقش جامه جان زحمت است|
    block |نام و نان جستن به عشق اندر دلا خامی است آن|
  block
    block |عشق عامه خلق خود این خاصیت دارد دلا|
    block |خاصه این عشقی که زان مجلس سامی است آن|
  block
    block |خاک تبریز ای صبا تحفه بیار از بهر من|
    block |زانک در عزت به جای گوهر کانی است آن|