
block |مطرب و نوحه گر عاشق و شوریده خوش است|
  block
    block |مطرب و نوحه گر عاشق و شوریده خوش است|
    block |نبود بسته بود رسته و روییده خوش است|
  block
    block |تف و بوی جگر سوخته و جوشش خون|
    block |گرد زیر و بم مطرب به چه پیچیده خوش است|
  block
    block |ز ابر پرآب دو چشمش ز تصاریف فراق|
    block |بر شکوفه رخ پژمرده بباریده خوش است|
  block
    block |بنگر جان و جهان ور نتوانی دیدن|
    block |این جهان در هوسش درهم و شوریده خوش است|
  block
    block |پیش دلبر بنهادن سر سرمست سزا است|
    block |سر او را کف معشوق بمالیده خوش است|
  block
    block |دیدن روی دلارام عیان سلطانی است|
    block |هم خیال صنم نادره در دیده خوش است|
  block
    block |این سعادت ندهد دست همیشه اما|
    block |دیدن آن مه جان ناگه و دزدیده خوش است|
  block
    block |عشق اگر رخت تو را برد به غارت خوش باش|
    block |پیش آن یوسف زیبا کف ببریده خوش است|
  block
    block |بس کن ار چه که اراجیف بشیر وصل است|
    block |وصل همچون شکر ناگه بشنیده خوش است|