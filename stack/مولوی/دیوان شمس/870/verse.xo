
block |چشمم همی‌پرد مگر آن یار می‌رسد|
  block
    block |چشمم همی‌پرد مگر آن یار می‌رسد|
    block |دل می‌جهد نشانه که دلدار می‌رسد|
  block
    block |این هدهد از سپاه سلیمان همی‌پرد|
    block |وین بلبل از نواحی گلزار می‌رسد|
  block
    block |جامی بخر به جانی ور زانک مفلسی|
    block |بفروش خویش را که خریدار می‌رسد|
  block
    block |آن گوش انتظار خبر نوش می‌کند|
    block |وان چشم اشکبار به دیدار می‌رسد|
  block
    block |آن دل که پاره پاره شد و پاره‌هاش خون|
    block |آن پاره پاره رفته به یک بار می‌رسد|
  block
    block |قد چو چنگ را که دلش تار تار شد|
    block |نک زخمه نشاط به هر تار می‌رسد|
  block
    block |آن خارخار باغ و تقاضاش رد نشد|
    block |گل‌های خوش عذار سوی خار می‌رسد|
  block
    block |آن زینهار گفتن عاشق تهی نبود|
    block |اینک سپاه وصل به زنهار می‌رسد|
  block
    block |نک طوطیان عشق گشادند پر و بال|
    block |کز سوی مصر قند به قنطار می‌رسد|
  block
    block |شهر ایمنست جمله دزدان گریختند|
    block |از بیم آنک شحنه قهار می‌رسد|
  block
    block |چندین هزار جعفر طرار شب گریخت|
    block |کآمد خبر که جعفر طیار می‌رسد|
  block
    block |فاش و صریح گو که صفات بشر گریخت|
    block |زیرا صفات خالق جبار می‌رسد|
  block
    block |ای مفلسان باغ خزان راهتان بزد|
    block |سلطان نوبهار به ایثار می‌رسد|
  block
    block |در خامشیست تابش خورشید بی‌حجاب|
    block |خاموش کاین حجاب ز گفتار می‌رسد|