
block |پرده بردار ای حیات جان و جان افزای من|
  block
    block |پرده بردار ای حیات جان و جان افزای من|
    block |غمگسار و همنشین و مونس شب‌های من|
  block
    block |ای شنیده وقت و بی‌وقت از وجودم ناله‌ها|
    block |ای فکنده آتشی در جمله اجزای من|
  block
    block |در صدای کوه افتد بانگ من چون بشنوی|
    block |جفت گردد بانگ که با نعره و هیهای من|
  block
    block |ای ز هر نقشی تو پاک و ای ز جان‌ها پاکتر|
    block |صورتت نی لیک مغناطیس صورت‌های من|
  block
    block |چون ز بی‌ذوقی دل من طالب کاری بود|
    block |بسته باشم گر چه باشد دلگشا صحرای من|
  block
    block |بی تو باشد جیش و عیش و باغ و راغ و نقل و عقل|
    block |هر یکی رنج دماغ و کنده‌ای بر پای من|
  block
    block |تا ز خود افزون گریزم در خودم محبوستر|
    block |تا گشایم بند از پا بسته بینم پای من|
  block
    block |ناگهان در ناامیدی یا شبی یا بامداد|
    block |گوییم اینک برآ بر طارم بالای من|
  block
    block |آن زمان از شکر و حلوا چنان گردم که من|
    block |گم کنم کاین خود منم یا شکر و حلوای من|
  block
    block |امشب از شب‌های تنهایی است رحمی کن بیا|
    block |تا بخوانم بر تو امشب دفتر سودای من|
  block
    block |همچو نای انبان در این شب من از آن خالی شدم|
    block |تا خوش و صافی برآید ناله‌ها و وای من|
  block
    block |زین سپس انبان بادم نیستم انبان نان|
    block |زانک از این ناله است روشن این دل بینای من|
  block
    block |درد و رنجوری ما را داروی غیر تو نیست|
    block |ای تو جالینوس جان و بوعلی سینای من|