
block |چند بوسه وظیفه تعیین کن|
  block
    block |چند بوسه وظیفه تعیین کن|
    block |به شکرخنده‌ایم شیرین کن|
  block
    block |آن دلت را خدای نرم کناد|
    block |این دعای خوش است آمین کن|
  block
    block |مگر این را به خواب خواهم دید|
    block |من بخسبم کنار بالین کن|
  block
    block |ای فسون اجل فراق لبت|
    block |رو فسون مسیح آیین کن|
  block
    block |عرصه چرخ بی‌تو تنگ آمد|
    block |هین براق وصال را زین کن|
  block
    block |حسن داری وفاست لایق حسن|
    block |حسن را با وفا تو کابین کن|
  block
    block |چون بمیرند رحم خواهی کرد|
    block |آنچ آخر کنی تو پیشین کن|
  block
    block |حاجیان مانده‌اند از ره حج|
    block |داروی اشتران گرگین کن|
  block
    block |تا به کعبه وصال تو برسند|
    block |چاره آب و زاد و خرجین کن|
  block
    block |ای دو چشم جهان به تو روشن|
    block |این جهان را تو آن جهان بین کن|
  block
    block |از تجلی آفتاب رخت|
    block |چشم و دل را چو طور سینین کن|
  block
    block |بس کنم شد ز حد گستاخی|
    block |من کی باشم که گویمت این کن|
  block
    block |گر نبود این سخن ز من لایق|
    block |آنچ آن لایق است تلقین کن|
  block
    block |شمس تبریز بر افق بخرام|
    block |گو شمال هلال و پروین کن|