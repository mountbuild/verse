
block |شاه ما باری برای کاهلان|
  block
    block |شاه ما باری برای کاهلان|
    block |گنج می‌بخشد به هر دم رایگان|
  block
    block |الصلا یاران به سوی تخت شاه|
    block |گنج بی‌رنج است و سود بی‌زیان|
  block
    block |چشم دل داند چه دید از کحل او|
    block |نور و رحمت تا به هفتم آسمان|
  block
    block |خود چه باشد پیش او هفت آسمان|
    block |بر مثال هفت پایه نردبان|
  block
    block |ای به صورت خردتر از ذره‌ای|
    block |وی به معنی تو جهان اندر جهان|
  block
    block |ای خمیده چون کمان از غم ببین|
    block |صد هزاران صف شکسته زین کمان|
  block
    block |در نشان جویی تو گشته چارچشم|
    block |وآنگه اندر کنج چشمت صد نشان|
  block
    block |هر نشانی چون رقیب نیکخواه|
    block |می‌برندت تا به حضرت کشکشان|