
block |در خشکی ما بنگر وآن پرده تر برگو|
  block
    block |در خشکی ما بنگر وآن پرده تر برگو|
    block |چشم تر ما را بین ای نور بصر برگو|
  block
    block |جمع شکران را بین در ما نگران را بین|
    block |شیرین نظران را بین هین شرح شکر برگو|
  block
    block |امروز چنان مستی کز جوی جهان جستی|
    block |امروز اگر خواهی آن چیز دگر برگو|
  block
    block |هر چند که استادی داد دو جهان دادی|
    block |در دست کی افتادی زان طرفه خبر برگو|
  block
    block |از جای نجنبیده لیک از دل و از دیده|
    block |بسیار بگردیده احوال سفر برگو|
  block
    block |در کشتی و دریایی خوش موج و مصفایی|
    block |زیری گه و بالایی ای زیر و زبر برگو|
  block
    block |با صبر تویی محرم روسخت تویی در غم|
    block |شمشیر زبان برکش وز صبر و سپر برگو|
  block
    block |مستی جماعت بین کرده ز قدح بالین|
    block |یا رب بفزا آمین این قصه ز سر برگو|
  block
    block |بر هر که زد این برهان جان یابد و سیصد جان|
    block |باور نکنی این را بر چوب و حجر برگو|
  block
    block |گفت ار سر او باشم رخسار تو بخراشم|
    block |ای عارف این را هم با او به سحر برگو|
  block
    block |آمد دگری از ده هین دیگ دگر برنه|
    block |گر تاج گرو کردی از رهن کمر برگو|
  block
    block |گر رافضیی باشد از داد علی در ده|
    block |ور زآنک بود سنی از عدل عمر برگو|
  block
    block |موری چه قدر گوید از تخت سلیمانی|
    block |بگشا لب و شرحش کن اسباب ظفر برگو|