
block |از بهر خدا عشق دگر یار مدارید|
  block
    block |از بهر خدا عشق دگر یار مدارید|
    block |در مجلس جان فکر دگر کار مدارید|
  block
    block |یار دگر و کار دگر کفر و محالست|
    block |در مجلس دین مذهب کفار مدارید|
  block
    block |در مجلس جان فکر چنانست که گفتار|
    block |پنهان چو نمی‌ماند اضمار مدارید|
  block
    block |گر بانگ نیاید ز فسا بوی بیاید|
    block |در دل نظر فاحشه آثار مدارید|
  block
    block |آن حارس دل مشرف جان سخت غیورست|
    block |با غیرت او رو سوی اغیار مدارید|
  block
    block |هر وسوسه را بحث و تفکر بمخوانید|
    block |هر گمشده را سرور و سالار مدارید|
  block
    block |یاقوت کرم قوت شما بازنگیرد|
    block |خود را گرو نفس علف خوار مدارید|
  block
    block |العزه لله جمیعا چو شنیدیت|
    block |خاطر به سوی سبلت و دستار مدارید|
  block
    block |چون اول خط نقطه بد و آخر نقطه|
    block |خود را تبع گردش پرگار مدارید|
  block
    block |در مشهد اعظم به تشهد بنشینید|
    block |هش را به سوی گنبد دوار مدارید|
  block
    block |انکار بسوزد چو شهادت بفروزد|
    block |با شاهد حق نکرت انکار مدارید|
  block
    block |یک نیم جهان کرکس و نیمیش چو مردار|
    block |هین چشم چو کرکس سوی مردار مدارید|
  block
    block |آن نفس فریبنده که غرست و غرورست|
    block |هین عشق بر آن غره غرار مدارید|
  block
    block |گه زلف برافشاند و گه جیب گشاید|
    block |گلگونه او را به جز از خار مدارید|
  block
    block |او یار وفا نبود و از یار ببرد|
    block |آن ده دله را محرم اسرار مدارید|
  block
    block |او باده بریزد عوضش سرکه فروشد|
    block |آن حامضه را ساقی و خمار مدارید|
  block
    block |ما حلقه مستان خوش ساقی خویشیم|
    block |ما را سقط و بارد و هشیار مدارید|
  block
    block |گر ناف دهی پشک فروشد عوض مشک|
    block |آن ناف ورا نافه تاتار مدارید|
  block
    block |چون روح برآمد به سر منبر تذکیر|
    block |خود را سپس پرده گفتار مدارید|