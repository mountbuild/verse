
block |هله زیرک هله زیرک هله زیرک زوتر|
  block
    block |هله زیرک هله زیرک هله زیرک زوتر|
    block |هله کز جنبش ساقی بدود باده به سر بر|
  block
    block |بدود روح پیاده سر گنجینه گشاده|
    block |رخ چون زهره نهاده غلطی روی قمر بر|
  block
    block |هله منشین و میاسا بهل این صبر و مواسا|
    block |بگزین جهد و مقاسا که چو دیکم به شرر بر|
  block
    block |اگرم عشوه پرستی سر هر راه نبستی|
    block |شب من روز شدستی زده رایت به سحر بر|
  block
    block |هله برجه هله برجه که ز خورشید سفر به|
    block |قدم از خانه به در نه همگان را به سفر بر|
  block
    block |سفر راه نهان کن سفر از جسم به جان کن|
    block |ز فرات آب روان کن بزن آن آب خضر بر|
  block
    block |دم بلبل چو شنیدی سوی گلزار دویدی|
    block |چو بدان باغ رسیدی بدو اکنون به شجر بر|
  block
    block |به شجر بر هله برگو مثل فاخته کوکو|
    block |که طلبکار بدین خو نزند کف به خبر بر|