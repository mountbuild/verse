
block |بانگ آید هر زمانی زین رواق آبگون|
  block
    block |بانگ آید هر زمانی زین رواق آبگون|
    block |آیت انا بنیناها و انا موسعون|
  block
    block |کی شنود این بانگ را بی‌گوش ظاهر دم به دم|
    block |تایبون العابدون الحامدون السایحون|
  block
    block |نردبان حاصل کنید از ذی المعارج برروید|
    block |تعرج الروح الیه و الملایک اجمعون|
  block
    block |کی تراشد نردبان چرخ نجار خیال|
    block |ساخت معراجش ید کل الینا راجعون|
  block
    block |تا تراشیده نگردی تو به تیشه صبر و شکر|
    block |لایلقیها فرو می خوان و الاالصابرون|
  block
    block |بنگر این تیشه به دست کیست خوش تسلیم شو|
    block |چون گره مستیز با تیشه که نحن الغالبون|
  block
    block |پایه‌ای چند ار برآیی باشی اصحاب الیمین|
    block |ور رسی بر بام خود السابقون السابقون|
  block
    block |گر ز صوفی خانه گردونی ای صوفی برآ|
    block |و اندرآ اندر صف انا لنحن الصافون|
  block
    block |ور فقیری کوس تم الفقر فهو الله بزن|
    block |ور فقیهی پاک باش از انهم لا یفقهون|
  block
    block |گر چو نونی در رکوع و چون قلم اندر سجود|
    block |پس تو چون نون و قلم پیوند با مایسطرون|
  block
    block |چشم شوخ سوف یبصر باش پیش از یبصرون|
    block |چو مداهن نرم سازی چیست پیش یدهنون|
  block
    block |چون درخت سدره بیخ آور شو از لا ریب فیه|
    block |تا نلرزد شاخ و برگت از دم ریب المنون|
  block
    block |بنگر آن باغ سیه گشته ز طاف طایف|
    block |مکر ایشان باغ ایشان سوخته هم نایمون|