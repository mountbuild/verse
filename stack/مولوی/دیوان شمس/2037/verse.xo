
block |چون جان تو می‌ستانی چون شکر است مردن|
  block
    block |چون جان تو می‌ستانی چون شکر است مردن|
    block |با تو ز جان شیرین شیرینتر است مردن|
  block
    block |بردار این طبق را زیرا خلیل حق را|
    block |باغ است و آب حیوان گر آذر است مردن|
  block
    block |این سر نشان مردن و آن سر نشان زادن|
    block |زان سر کسی نمیرد نی زین سر است مردن|
  block
    block |بگذار جسم و جان شو رقصان بدان جهان شو|
    block |مگریز اگر چه حالی شور و شر است مردن|
  block
    block |والله به ذات پاکش نه چرخ گشت خاکش|
    block |با قند وصل همچون حلواگر است مردن|
  block
    block |از جان چرا گریزیم جان است جان سپردن|
    block |وز کان چرا گریزیم کان زر است مردن|
  block
    block |چون زین قفس برستی در گلشن است مسکن|
    block |چون این صدف شکستی چون گوهر است مردن|
  block
    block |چون حق تو را بخواند سوی خودت کشاند|
    block |چون جنت است رفتن چون کوثر است مردن|
  block
    block |مرگ آینه‌ست و حسنت در آینه درآمد|
    block |آیینه بربگوید خوش منظر است مردن|
  block
    block |گر مؤمنی و شیرین هم مؤمن است مرگت|
    block |ور کافری و تلخی هم کافر است مردن|
  block
    block |گر یوسفی و خوبی آیینه‌ات چنان است|
    block |ور نی در آن نمایش هم مضطر است مردن|
  block
    block |خامش که خوش زبانی چون خضر جاودانی|
    block |کز آب زندگانی کور و کر است مردن|