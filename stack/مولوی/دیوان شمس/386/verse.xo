
block |چون نداری تاب دانش چشم بگشا در صفات|
  block
    block |چون نداری تاب دانش چشم بگشا در صفات|
    block |چون نبینی بی‌جهت را نور او بین در جهات|
  block
    block |حوریان بین نوریان بین زیر این ازرق تتق|
    block |مسلمات مؤمنات قانتات تائبات|
  block
    block |هر یکی با نازباز و هر یکی عاشق نواز|
    block |هر یکی شمع طراز و هر یکی صبح نجات|
  block
    block |هر یکی بسته دهان و موشکاف اندر بیان|
    block |هر یکی شکرستان و هر یکی کان نبات|
  block
    block |جان کهنه می‌فشان و جان تازه می‌ستان|
    block |در فقیری می‌خرام و می‌ستان ز ایشان زکات|
  block
    block |شیر جان زین مریمان خور چونک زاده ثاینی|
    block |تا چو عیسی فارغ آیی از بنین و از بنات|
  block
    block |روز و شب را چون دو مجنون درکشان در سلسله|
    block |ای که هر روزت چو عید و هر شبت قدر و برات|
  block
    block |چونک شه بنمود رخ را اسب شد همراه پیل|
    block |عقل مسکین گشت مات و جان میان برد و مات|
  block
    block |عاشقان را وقت شورش ابله و شپشپ مبین|
    block |کوه جودی عاجز آید پیش ایشان در ثبات|
  block
    block |جان جمله پیشه‌ها عشقست اما آنک او|
    block |تره زار دل نبیند درفتد در ترهات|
  block
    block |من خمش کردم چو دیدم خوشتر از خود ناطقی|
    block |پیش او میرم بگویم اقتلونی یا ثقات|
  block
    block |شمس تبریزی چو بگشاید دهان چون شکر|
    block |از طرب در جنبش آید هم رمیم و هم رفات|
  block
    block |رو خمش کن قول کم گو بعد از این فعال باش|
    block |چند گویی فاعلاتن فاعلاتن فاعلات|