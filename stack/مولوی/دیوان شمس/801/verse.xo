
block |عشرتی هست در این گوشه غنیمت دارید|
  block
    block |عشرتی هست در این گوشه غنیمت دارید|
    block |دولتی هست حریفان سر دولت خارید|
  block
    block |چو شکر یک دل و آغشته این شیر شوید|
    block |که ظریفید و لطیفید و نکومقدارید|
  block
    block |دانه چیدن چه مروت بود آخر مکنید|
    block |که امیران دو صد خرمن و صد انبارید|
  block
    block |با چنین لاله رخان روح چرا نفزایید|
    block |در چنین معصره‌ای غوره چرا افشارید|
  block
    block |دست در دامن همچون گل و ریحانش زنید|
    block |نه که پرورده و بسرشته آن گلزارید|
  block
    block |رنگ دیدیت بسی جان و حیاتیش نبود|
    block |مه خوبان مرا از چه چنین پندارید|
  block
    block |چون ره خانه ندانید که زاده وصلید|
    block |چون سره و قلب ندانید کز این بازارید|
  block
    block |فخر مصرید چو یوسف هله تعبیر کنید|
    block |چو لب نوش وفا جمله شکر می‌کارید|
  block
    block |ملکانید و ملک زاده ز آغاز و سرشت|
    block |گر چه امروز گدایانه چنین می‌زارید|
  block
    block |ساقیان باده به کف گوش شما می‌پیچند|
    block |گرد خمخانه برآیید اگر خمارید|
  block
    block |همه صیاد هنر گشته پی بی‌عیبی|
    block |همه عیبید چو در مجلس جان هشیارید|
  block
    block |شمس تبریز درآمد به عیان عذر نماند|
    block |دیده روح طلب را به رخش بسپارید|