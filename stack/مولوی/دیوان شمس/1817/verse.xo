
block |قصد جفاها نکنی ور بکنی با دل من|
  block
    block |قصد جفاها نکنی ور بکنی با دل من|
    block |وا دل من وا دل من وا دل من وا دل من|
  block
    block |قصد کنی بر تن من شاد شود دشمن من|
    block |وانگه از این خسته شود یا دل تو یا دل من|
  block
    block |واله و شیدا دل من بی‌سر و بی‌پا دل من|
    block |وقت سحرها دل من رفته به هر جا دل من|
  block
    block |بیخود و مجنون دل من خانه پرخون دل من|
    block |ساکن و گردان دل من فوق ثریا دل من|
  block
    block |سوخته و لاغر تو در طلب گوهر تو|
    block |آمده و خیمه زده بر لب دریا دل من|
  block
    block |گه چو کباب این دل من پر شده بویش به جهان|
    block |گه چو رباب این دل من کرده علالا دل من|
  block
    block |زار و معاف است کنون غرق مصاف است کنون|
    block |بر که قاف است کنون در پی عنقا دل من|
  block
    block |طفل دلم می نخورد شیر از این دایه شب|
    block |سینه سیه یافت مگر دایه شب را دل من|
  block
    block |صخره موسی گر از او چشمه روان گشت چو جو|
    block |جوی روان حکمت حق صخره و خارا دل من|
  block
    block |عیسی مریم به فلک رفت و فروماند خرش|
    block |من به زمین ماندم و شد جانب بالا دل من|
  block
    block |بس کن کاین گفت زبان هست حجاب دل و جان|
    block |کاش نبودی ز زبان واقف و دانا دل من|