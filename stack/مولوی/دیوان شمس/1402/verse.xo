
block |دوش چه خورده‌ای بگو ای بت همچو شکرم|
  block
    block |دوش چه خورده‌ای بگو ای بت همچو شکرم|
    block |تا همه عمر بعد از این من شب و روز از آن خورم|
  block
    block |ای که ابیت گفته‌ای هر شب عند ربکم|
    block |شرح بده از آن ابا بیشتر ای پیمبرم|
  block
    block |گر تو ز من نهان کنی شعشعه جمال تو|
    block |نوبت ملک می زند ای قمر مصورم|
  block
    block |لذت نامه‌های تو ذوق پیام‌های تو|
    block |می نرود سوی لبم سخت شده‌ست در برم|
  block
    block |لابه کنم که هی بیا درده بانگ الصلا|
    block |او کتف این چنین کند که به درونه خوشترم|
  block
    block |گشت فضای هر سری میل دل و میسرش|
    block |شکر که عشق شد همه میل دل و میسرم|
  block
    block |گفتم عشق را شبی راست بگو تو کیستی|
    block |گفت حیات باقیم عمر خوش مکررم|
  block
    block |گفتمش ای برون ز جا خانه تو کجاست گفت|
    block |همره آتش دلم پهلوی دیده ترم|
  block
    block |رنگرزم ز من بود هر رخ زعفرانیی|
    block |چست الاقم و ولی عاشق اسب لاغرم|
  block
    block |غازه لاله‌ها منم قیمت کاله‌ها منم|
    block |لذت ناله‌ها منم کاشف هر مسترم|
  block
    block |او به کمینه شیوه‌ای صد چو مرا ز ره برد|
    block |خواجه مرا تو ره نما من به چه از رهش برم|
  block
    block |چرخ نداش می کند کز پی توست گردشم|
    block |ماه نداش می کند کز رخ تو منورم|
  block
    block |عقل ز جای می جهد روح خراج می دهد|
    block |سر به سجود می رود کز پی تو مدورم|
  block
    block |من که فضول این دهم وز فن خویش فربهم|
    block |ز آتش آفتاب او آب شده‌ست اکثرم|
  block
    block |بس کن ای فسانه گو سیر شدم ز گفت و گو|
    block |تا به سخن درآید آنک مست شده‌ست از او سرم|