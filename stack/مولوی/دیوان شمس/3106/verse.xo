
block |فرست بادهٔ جان را به رسم دلداری|
  block
    block |فرست بادهٔ جان را به رسم دلداری|
    block |بدان نشان که مرا بی‌نشان همی‌داری|
  block
    block |بدان نشان که به هر شب چو ماه می‌تابی|
    block |ز ابر دل قطرات حیات می‌باری|
  block
    block |چه قطره‌هاست که از حرف عشق می‌بارد|
    block |ز گل گلی بفزاید ز خار هم خاری|
  block
    block |میان خار و گل این سینه‌ها چو بلبل مست|
    block |ضمیر عشق دل اندر سحر به سحر آری|
  block
    block |هزار ناله کنم لیک بیخود از می عشق|
    block |چو چنگ بی‌خبرم از نوا و از زاری|
  block
    block |از آن دمی که صراحی عشق تو دیدم|
    block |تهی و پر شده‌ام دم به دم قدح واری|
  block
    block |میان جمع مرا چون قدح چه گردانی|
    block |چو شمع را تو در این جمع در نمی‌آری|
  block
    block |مرا بپرس که این شمع کیست شمس الدین|
    block |که خاک تبریز از وی بیافت بیداری|