
block |ای تو ترش کرده رو تا که بترسانیم|
  block
    block |ای تو ترش کرده رو تا که بترسانیم|
    block |بسته شکرخنده را تا که بگریانیم|
  block
    block |ترش نگردم از آنک از تو همه شکرم|
    block |گریه نصیب تن است من گهر جانیم|
  block
    block |در دل آتش روم تازه و خندان شوم|
    block |همچو زر سرخ از آنک جمله زر کانیم|
  block
    block |در دل آتش اگر غیر تو را بنگرم|
    block |دار مرا سنگسار ز آنچ من ارزانیم|
  block
    block |هیچ نشینم به عیش هیچ نخیزم به پا|
    block |جز تو که برداریم جز تو که بنشانیم|
  block
    block |این دل من صورتی گشت و به من بنگرید|
    block |بوسه همی‌داد دل بر سر و پیشانیم|
  block
    block |گفتم ای دل بگو خیر بود حال چیست|
    block |تو نه که نوری همه من نه که ظلمانیم|
  block
    block |ور تو منی من توام خیرگی از خود ز چیست|
    block |مست بخندید و گفت دل که نمی‌دانیم|
  block
    block |رو مطلب تو محال نیست زبان را مجال|
    block |سوره کهفم که تو خفته فروخوانیم|
  block
    block |زود بر او درفتاد صورت من پیش دل|
    block |گفت بگو راست ای صادق ربانیم|
  block
    block |گفت که این حیرت از منظر شمس حق است|
    block |مفخر تبریزیان آنک در او فانیم|