
block |چو در دل پای بنهادی بشد از دست اندیشه|
  block
    block |چو در دل پای بنهادی بشد از دست اندیشه|
    block |میان بگشاد اسرار و میان بربست اندیشه|
  block
    block |به پیش جان درآمد دل که اندر خود مکن منزل|
    block |گران جان دید مر جان را سبک برجست اندیشه|
  block
    block |رسید از عشق جاسوسش که بسم الله زمین بوسش|
    block |در این اندیشه بیخود شد به حق پیوست اندیشه|
  block
    block |خرابات بتان درشد حریف رطل و ساغر شد|
    block |همه غیبش مصور شد زهی سرمست اندیشه|
  block
    block |برست او از خوداندیشی چنان آمد ز بی‌خویشی|
    block |که از هر کس همی‌پرسد عجب خود هست اندیشه|
  block
    block |فلک از خوف دل کم زد دو دست خویش بر هم زد|
    block |که از من کس نرست آخر چگونه رست اندیشه|
  block
    block |چنین اندیشه را هر کس نهد دامی به پیش و پس|
    block |گمان دارد که درگنجد به دام و شست اندیشه|
  block
    block |چو هر نقشی که می‌جوید ز اندیشه همی‌روید|
    block |تو مر هر نقش را مپرست و خود بپرست اندیشه|
  block
    block |جواهر جمله ساکن بد همه همچون اماکن بد|
    block |شکافید این جواهر را و بیرون جست اندیشه|
  block
    block |جهان کهنه را بنگر گهی فربه گهی لاغر|
    block |که درد کهنه زان دارد که نوزاد است اندیشه|
  block
    block |که درد زه ازان دارد که تا شه زاده‌ای زاید|
    block |نتیجه سربلند آمد چو شد سربست اندیشه|
  block
    block |چو دل از غم رسول آمد بر دل جبرئیل آمد|
    block |چو مریم از دو صد عیسی شده‌ست آبست اندیشه|
  block
    block |چو شهد شمس تبریزی فزاید در مزاجم خون|
    block |از آن چون زخم فصادی رگ دل خست اندیشه|