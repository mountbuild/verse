
block |گر چه در مستی خسی را تو مراعاتی کنی|
  block
    block |گر چه در مستی خسی را تو مراعاتی کنی|
    block |و آنک نفی محض باشد گر چه اثباتی کنی|
  block
    block |آنک او رد دل است از بددرونی‌های خویش|
    block |گر نفاقی پیشش آری یا که طاماتی کنی|
  block
    block |ور تو خود را از بد او کور و کر سازی دمی|
    block |مدح سر زشت او یا ترک زلاتی کنی|
  block
    block |آن تکلف چند باشد آخر آن زشتی او|
    block |بر سر آید تا تو بگریزی و هیهاتی کنی|
  block
    block |او به صحبت‌ها نشاید دور دارش ای حکیم|
    block |جز که در رنجش قضاگو دفع حاجاتی کنی|
  block
    block |مر مناجات تو را با او نباشد همدم او|
    block |جز برای حاجتش با حق مناجاتی کنی|
  block
    block |آن مراعات تو او را در غلط‌ها افکند|
    block |پس ملازم گردد او وز غصه ویلاتی کنی|
  block
    block |آن طرب بگذشت او در پیش چون قولنج ماند|
    block |تا گریزی از وثاق و یا که حیلاتی کنی|
  block
    block |آن کسی را باش کو در گاه رنج و خرمی|
    block |هست همچون جنت و چون حور کش هاتی کنی|
  block
    block |از هواخواهان آن مخدوم شمس الدین بود|
    block |شاید او را گر پرستی یا که چون لاتی کنی|
  block
    block |ور نه بگریز از دگر کس تا به تبریز صفا|
    block |تا شوی مست از جمال و ذوق و حالاتی کنی|