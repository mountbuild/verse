
block |در گذر آمد خیالش گفت جان این است او|
  block
    block |در گذر آمد خیالش گفت جان این است او|
    block |پادشاه شهرهای لامکان این است او|
  block
    block |صد هزار انگشت‌ها اندر اشارت دیده شد|
    block |سوی او از نور جان‌ها کای فلان این است او|
  block
    block |چون زمین سرسبز گشت از عکس آن گلزار او|
    block |نعره‌ها آمد به گوشم ز آسمان این است او|
  block
    block |هین سبکتر دست درزن در عنان مرکبش|
    block |پیش از آن کو برکشاند آن عنان این است او|
  block
    block |جمله نور حق گرفته همچو طور این جان از او|
    block |همچو گوهر تافته از عین کان این است او|
  block
    block |رو به ماه آورد مریخ و بگفتش هوش دار|
    block |تا نلافی تو ز خوبی هان و هان این است او|
  block
    block |شمس تبریزی شنیدستی ببین این نور را|
    block |کز وی آمد کاسدی‌های بتان این است او|