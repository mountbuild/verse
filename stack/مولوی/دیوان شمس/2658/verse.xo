
block |اگر درد مرا درمان فرستی|
  block
    block |اگر درد مرا درمان فرستی|
    block |وگر کشت مرا باران فرستی|
  block
    block |وگر آن میر خوبان را به حیلت|
    block |ز خانه جانب میدان فرستی|
  block
    block |وگر ساقی جان عاشقان را|
    block |میان حلقه مستان فرستی|
  block
    block |همه ذرات عالم زنده گردد|
    block |چو جانم را بر جانان فرستی|
  block
    block |وگر لب را به رحمت برگشایی|
    block |مفرح سوی بیماران فرستی|
  block
    block |به دربان گفته‌ای مگذار ما را|
    block |مرا هر دم بر دربان فرستی|
  block
    block |منم کشتی در این بحر و نشاید|
    block |که بر من باد سرگردان فرستی|
  block
    block |همی‌خواهم که کشتیبان تو باشی|
    block |اگر بر عاشقان طوفان فرستی|
  block
    block |مرا تا کی مها چون ارمغانی|
    block |به پیش این و پیش آن فرستی|
  block
    block |دل بریان عاشق باده خواهد|
    block |تو او را غصه و گریان فرستی|
  block
    block |یکی رطلی گران برریز بر وی|
    block |از آن رطلی که بر مردان فرستی|
  block
    block |دل و جان هر دو را در نامه پیچم|
    block |اگر تو نامه پنهان فرستی|
  block
    block |تو چون خورشید از مشرق برآیی|
    block |جهان بی‌خبر را جان فرستی|
  block
    block |چه باشد ای صبا گر این غزل را|
    block |به خلوتخانه سلطان فرستی|