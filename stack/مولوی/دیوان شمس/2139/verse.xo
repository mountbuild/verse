
block |والله ملولم من کنون از جام و سغراق و کدو|
  block
    block |والله ملولم من کنون از جام و سغراق و کدو|
    block |کو ساقی دریادلی تا جام سازد از سبو|
  block
    block |با آنچ خو کردی مرا اندرمدزد آن ده مها|
    block |با توست آن حیله مکن این جا مجو آن جا مجو|
  block
    block |هر بار بفریبی مرا گویی که در مجلس درآ|
    block |هر آرزو که باشدت پیش آ و در گوشم بگو|
  block
    block |خوش من فریب تو خورم نندیشم و این ننگرم|
    block |که من چو حلقه بر درم چون لب نهم بر گوش تو|
  block
    block |من بر درم تو واصلی حاتم کف و دریادلی|
    block |بالله رها کن کاهلی می‌ریز چون خون عدو|
  block
    block |تا هوش باشد یار من باطل شود گفتار من|
    block |هر دم خیالی باطلی سر برزند در پیش او|
  block
    block |آن کز میت گلگون بود یا رب چه روزافزون بود|
    block |کز آب حیوان می‌کند آن خضر هر ساعت وضو|
  block
    block |از آسمان آمد ندا کای بزمتان را ما فدا|
    block |طوبی لکم طوبی لکم طیبوا کراما و اشربوا|
  block
    block |سقیا لهذا المفتتح القوم غرقی فی الفرح|
    block |زین سو قدح زان سو قدح تا شد شکم‌ها چارسو|
  block
    block |کس را نماند از خود خبر بربند در بگشا کمر|
    block |از دست رفتیم ای پسر رو دست‌ها از ما بشو|
  block
    block |من مست چشم شنگ تو و آن طره آونگ تو|
    block |کز باده گلرنگ تو وارسته‌ایم از رنگ و بو|
  block
    block |خامش کن کز بیخودی گر های و هویی می‌زدی|
    block |این جا به فضل ایزدی نی های می گنجد نه هو|
  block
    block |می‌گشته‌ام بی‌هوش من تا روز روشن دوش من|
    block |یک ساعتی ساران کو یک ساعتی پایان کو|
  block
    block |ای شمس تبریزی بیا ای جان و دل چاکر تو را|
    block |گر چه نبشتی از جفا نام مرا بر آب جو|