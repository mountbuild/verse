
block |عشق شمس الدین است یا نور کف موسی است آن|
  block
    block |عشق شمس الدین است یا نور کف موسی است آن|
    block |این خیال شمس دین یا خود دو صد عیسی است آن|
  block
    block |گر همه معنی است پس این چهره چون ماه چیست|
    block |صورتش چون گویم آخر چون همه معنی است آن|
  block
    block |خواه این و خواه آن باری از آن فتنه لبش|
    block |جان ما رقصان و خوش سرمست و سودایی است آن|
  block
    block |نیک بنگر در رخ من در فراق جان جان|
    block |بی دل و جان می نویسد گر چه در انشی است آن|
  block
    block |من چه گویم خود عطارد با همه جان‌های پاک|
    block |از برای پاکی او عاشق املی است آن|
  block
    block |جان من همچون عصا چون دستبوس او بیافت|
    block |پس چو موسی درفکندش جان کنون افعی است آن|
  block
    block |دیده من در فراق دولت احیای او|
    block |در میان خندان شده در قدرت مولی است آن|
  block
    block |هرک او اندر رکاب شاه شمس الدین دوید|
    block |فارغ از دنیا و عقبی آخر و اولی است آن|
  block
    block |و آنک او بوسید دستش خود چه گویم بهر او|
    block |عاقلان دانند کان خود در شرف اولی است آن|
  block
    block |جسم او چون دید جانم زود ایمان تازه کرد|
    block |گفتمش چه گفت بنگر معجزه کبری است آن|
  block
    block |فر تبریز است از فر و جمال آن رخی|
    block |کان غبین و حسرت صد آزر و مانی است آن|