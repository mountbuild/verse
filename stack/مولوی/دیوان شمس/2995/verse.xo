
block |اندر میان جمع چه جان است آن یکی|
  block
    block |اندر میان جمع چه جان است آن یکی|
    block |یک جان نخوانمش که جهان است آن یکی|
  block
    block |سوگند می‌خورم به جمال و کمال او|
    block |کز چشم خویش هم پنهان است آن یکی|
  block
    block |بر فرق خاک آب روان کرد عشق او|
    block |در باغ عشق سرو روان است آن یکی|
  block
    block |جمله شکوفه‌اند اگر میوه است او|
    block |جمله قراضه‌اند چو کان است آن یکی|
  block
    block |دل موج می‌زند ز صفاتش ولی خموش|
    block |زیرا فزون ز شرح و بیان است آن یکی|
  block
    block |روزی که او بزاد زمین و زمان نبود|
    block |بالاتر از زمین و زمان است آن یکی|
  block
    block |قفلی است بر دهان من از رشک عاشقان|
    block |تا من نگویم این که فلان است آن یکی|
  block
    block |هر دم که کنج چشمم بر روی او فتد|
    block |گویم که ای خدای چه سان است آن یکی|
  block
    block |گر چشم درد نیست تو را چشم باز کن|
    block |زیرا چو آفتاب عیان است آن یکی|
  block
    block |پیشش تو سجده می‌کن تا پادشا شوی|
    block |زیرا که پادشاه نشان است آن یکی|
  block
    block |گر صد هزار خلق تو را رهزند که نیست|
    block |اندر گمان مباش که آن است آن یکی|
  block
    block |گفتم به شمس مفخر تبریز بنگرش|
    block |گفتا عجب مدار چنان است آن یکی|