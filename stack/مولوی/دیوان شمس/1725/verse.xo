
block |نگفتمت مرو آن جا که آشنات منم|
  block
    block |نگفتمت مرو آن جا که آشنات منم|
    block |در این سراب فنا چشمه حیات منم|
  block
    block |وگر به خشم روی صد هزار سال ز من|
    block |به عاقبت به من آیی که منتهات منم|
  block
    block |نگفتمت که به نقش جهان مشو راضی|
    block |که نقش بند سراپرده رضات منم|
  block
    block |نگفتمت که منم بحر و تو یکی ماهی|
    block |مرو به خشک که دریای باصفات منم|
  block
    block |نگفتمت که چو مرغان به سوی دام مرو|
    block |بیا که قدرت پرواز و پرّ و پات منم|
  block
    block |نگفتمت که تو را ره زنند و سرد کنند|
    block |که آتش و تبش و گرمی هوات منم|
  block
    block |نگفتمت که صفت‌های زشت در تو نهند|
    block |که گم کنی که سر چشمه صفات منم|
  block
    block |نگفتمت که مگو کار بنده از چه جهت|
    block |نظام گیرد خلاق بی‌جهات منم|
  block
    block |اگر چراغ دلی دان که راه خانه کجاست|
    block |وگر خداصفتی دان که کدخدات منم|