
block |هر روز پری زادی از سوی سراپرده|
  block
    block |هر روز پری زادی از سوی سراپرده|
    block |ما را و حریفان را در چرخ درآورده|
  block
    block |صوفی ز هوای او پشمینه شکافیده|
    block |عالم ز بلای او دستار کشان کرده|
  block
    block |سالوس نتان کردن مستور نتان بودن|
    block |از دست چنین رندی سغراق رضا خورده|
  block
    block |دی رفت سوی گوری در مرده زد او شوری|
    block |معذورم آخر من کمتر نیم از مرده|
  block
    block |هر روز برون آید ساغر به کف و گوید|
    block |والله که بنگذارم در شهر یک افسرده|
  block
    block |ای مونس و ای جانم چندانت بپیچانم|
    block |تا شهد و شکر گردی ای سرکه پرورده|
  block
    block |خستم جگرت را من بستان جگری دیگر|
    block |همچون جگر شیران ای گربه پژمرده|
  block
    block |همرنگ دل من شو زیرا که نمی‌شاید|
    block |من سرخ و سپید ای جان تو زرد و سیه چرده|
  block
    block |خامش کن و خامش کن دررو به حریم دل|
    block |کاندر حرمین دل نبود دل آزرده|
  block
    block |شمس الحق تبریزی بادا دل بدخواهت|
    block |بر گرد جهان گردان در طمع یکی گرده|