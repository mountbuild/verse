
block |سفر کردم به هر شهری دویدم|
  block
    block |سفر کردم به هر شهری دویدم|
    block |به لطف و حسن تو کس را ندیدم|
  block
    block |ز هجران و غریبی بازگشتم|
    block |دگرباره بدین دولت رسیدم|
  block
    block |از باغ روی تو تا دور گشتم|
    block |نه گل دیدم نه یک میوه بچیدم|
  block
    block |به بدبختی چو دور افتادم از تو|
    block |ز هر بدبخت صد زحمت کشیدم|
  block
    block |چه گویم مرده بودم بی‌تو مطلق|
    block |خدا از نو دگربار آفریدم|
  block
    block |عجب گویی منم روی تو دیده|
    block |منم گویی که آوازت شنیدم|
  block
    block |بهل تا دست و پایت را ببوسم|
    block |بده عیدانه کامروز است عیدم|
  block
    block |تو را ای یوسف مصر ارمغانی|
    block |چنین آیینه روشن خریدم|