
block |ما را خدا از بهر چه آورد بهر شور و شر|
  block
    block |ما را خدا از بهر چه آورد بهر شور و شر|
    block |دیوانگان را می‌کند زنجیر او دیوانه‌تر|
  block
    block |ای عشق شوخ بوالعجب آورده جان را در طرب|
    block |آری درآ هر نیم شب بر جان مست بی‌خبر|
  block
    block |ما را کجا باشد امان کز دست این عشق آسمان|
    block |ماندست اندر خرکمان چون عاشقان زیر و زبر|
  block
    block |ای عشق خونم خورده‌ای صبر و قرارم برده‌ای|
    block |از فتنه روز و شبت پنهان شدستم چون سحر|
  block
    block |در لطف اگر چون جان شوم از جان کجا پنهان شوم|
    block |گر در عدم غلطان شوم اندر عدم داری نظر|
  block
    block |ما را که پیدا کرده‌ای نی از عدم آورده‌ای|
    block |ای هر عدم صندوق تو ای در عدم بگشاده در|
  block
    block |هستی خوش و سرمست تو گوش عدم در دست تو|
    block |هر دو طفیل هست تو بر حکم تو بنهاده سر|
  block
    block |کاشانه را ویرانه کن فرزانه را دیوانه کن|
    block |وان باده در پیمانه کن تا هر دو گردد بی‌خطر|
  block
    block |ای عشق چست معتمد مستی سلامت می‌کند|
    block |بشنو سلام مست خود دل را مکن همچون حجر|
  block
    block |چون دست او بشکسته‌ای چون خواب او بربسته‌ای|
    block |بشکن خمار مست را بر کوی مستان برگذر|