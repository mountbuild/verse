
block |گر جان به جز تو خواهد از خویش برکنیمش|
  block
    block |گر جان به جز تو خواهد از خویش برکنیمش|
    block |ور چرخ سرکش آید بر همدگر زنیمش|
  block
    block |گر رخت خویش خواهد ما رخت او دهیمش|
    block |ور قلعه‌ها درآید ویرانه‌ها کنیمش|
  block
    block |گر این جهان چو جانست ما جان جان جانیم|
    block |ور این فلک سر آمد ما چشم روشنیمش|
  block
    block |بیخ درخت خاکست وین چرخ شاخ و برگش|
    block |عالم درخت زیتون ما همچو روغنیمش|
  block
    block |چون عشق شمس تبریز آهن ربای باشد|
    block |ما بر طریق خدمت مانند آهنیمش|