
block |اندرآ ای مه که بی‌تو ماه را استاره نیست|
  block
    block |اندرآ ای مه که بی‌تو ماه را استاره نیست|
    block |تا خیالت درنیاید پای کوبان چاره نیست|
  block
    block |چون خیالت بر که آید چشمه‌ها گردد روان|
    block |خود گرفتم کاین دل ما جز که و جز خاره نیست|
  block
    block |آتش از سنگی روان شد آب از سنگی دگر|
    block |لعل شد سنگی دگر کز لطف تو آواره نیست|
  block
    block |بارها لطف تو را من آزمودم ای لطیف|
    block |مرده را تو زنده کردی بارها یک باره نیست|
  block
    block |ابر رحمت هر سحر گر می‌ببارد آن ز تست|
    block |وین دل گریان من جز کودک گهواره نیست|
  block
    block |همچو کوه طور از غم این دلم صدپاره شد|
    block |لیک اندر دست من زان پاره‌ها یک پاره نیست|
  block
    block |آهن برهان موسی بر دل چون سنگ زد|
    block |تا جهد استاره‌ای کز ابر یک استاره نیست|