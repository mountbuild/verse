
block |دلا رو رو همان خون شو که بودی|
  block
    block |دلا رو رو همان خون شو که بودی|
    block |بدان صحرا و هامون شو که بودی|
  block
    block |در این خاکستر هستی چو غلطی|
    block |در آتشدان و کانون شو که بودی|
  block
    block |در این چون شد چگونه چند مانی|
    block |بدان تصریف بی‌چون شو که بودی|
  block
    block |نه گاوی که کشی بیگار گردون|
    block |بر آن بالای گردون شو که بودی|
  block
    block |در این کاهش چو بیماران دقی|
    block |به عمر روزافزون شو که بودی|
  block
    block |زبون طب افلاطون چه باشی|
    block |فلاطون فلاطون شو که بودی|
  block
    block |ایم هو کی اسیرانه چه باشی|
    block |همان سلطان و بارون شو که بودی|
  block
    block |اگر رویین تنی جسم آفت توست|
    block |همان جان فریدون شو که بودی|
  block
    block |همان اقبال و دولت بین که دیدی|
    block |همان بخت همایون شو که بودی|
  block
    block |رها کن نظم کردن درها را|
    block |به دریا در مکنون شو که بودی|