
block |مرا همچون پدر بنگر نه همچون شوهر مادر|
  block
    block |مرا همچون پدر بنگر نه همچون شوهر مادر|
    block |پدر را نیک واقف دان از آن کژبازی مضمر|
  block
    block |تو گردی راست اولیتر از آنک کژ نهی او را|
    block |وگر تو کژ نهی او را به استیزت کند کژتر|
  block
    block |ز بابا بشنو و برجه که سلطانیت می‌خواند|
    block |که خاک اوت کیخسرو بمیرد پیش او سنجر|
  block
    block |چو ان الله یدعو را شنیدی کژ مکن رو را|
    block |زهی راعی زهی داعی زهی راه و زهی رهبر|
  block
    block |پراکنده شدی ای جان به هر درد و به هر درمان|
    block |ز عشقش جوی جمعیت در آن جامع بنه منبر|
  block
    block |چو کر و فر او دیدی تویی کرار و شیر حق|
    block |چو بال و پر او دیدی تویی طیار چون جعفر|