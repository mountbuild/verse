
block |چه روز باشد کاین جسم و رسم بنوردیم|
  block
    block |چه روز باشد کاین جسم و رسم بنوردیم|
    block |میان مجلس جان حلقه حلقه می گردیم|
  block
    block |همی‌خوریم می جان به حضرت سلطان|
    block |چنانک بی‌لب و ساغر نخست می خوردیم|
  block
    block |خراب و مست به ساقی جان همی‌گوییم|
    block |برآر دست که ما دست‌ها برآوردیم|
  block
    block |بیار نقل که ما نقل کرده‌ایم این سو|
    block |بیار باده احمر که زار و رخ زردیم|
  block
    block |بکن سلام که تسلیم ابتلای توییم|
    block |بپرس گرم که افسرده دم سردیم|
  block
    block |جوابمان دهد آن ساقیم که نوش خورید|
    block |که ما به نورفشانی چو مه جوامردیم|
  block
    block |تو ملک کدکن وهب لی بگو سلیمان وار|
    block |که ما به منع عطا مور را نیازردیم|
  block
    block |ز هجر و فرقت ما درد و غم بسی دیدیم|
    block |درآی در بر ما ما دوای هر دردیم|
  block
    block |دل آر خسته به خار جفا و گل بستان|
    block |چه تحفه آری ماورد را که ما وردیم|
  block
    block |اگر ز مونس و جفتان خود جدا ماندی|
    block |بیا که در کرم و حسن لطف ما فردیم|
  block
    block |اگر تو کار نکردی و مفلسی از خیر|
    block |بیا که کار چو تو صد هزار ما کردیم|
  block
    block |بیار اشک چو مشتاق و گرد را بنشان|
    block |که روی ماه نبینیم تا در این گردیم|
  block
    block |خمش گزاف مینداز مهره اندر طاس|
    block |به ما گذار که ما اوستاد این نردیم|