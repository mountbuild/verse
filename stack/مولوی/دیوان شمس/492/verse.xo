
block |ز دام چند بپرسی و دانه را چه شدست|
  block
    block |ز دام چند بپرسی و دانه را چه شدست|
    block |به بام چند برآیی و خانه را چه شدست|
  block
    block |فسرده چند نشینی میان هستی خویش|
    block |تنور آتش عشق و زبانه را چه شدست|
  block
    block |بگرد آتش عشقش ز دور می‌گردی|
    block |اگر تو نقره صافی میانه را چه شدست|
  block
    block |ز دردی غم و اندیشه سیر چون نشوی|
    block |جمال یار و شراب مغانه را چه شدست|
  block
    block |اگر چه سرد وجودیت گرم درپیچید|
    block |به ره کنش به بهانه بهانه را چه شدست|
  block
    block |شکایت ار ز زمانه کند بگو تو برو|
    block |زمانه بی‌تو خوشست و زمانه را چه شدست|
  block
    block |درخت وار چرا شاخ شاخ وسوسه‌ای|
    block |یگانه باش چو بیخ و یگانه را چه شدست|
  block
    block |در آن ختن که در او شخص هست و صورت نیست|
    block |مگو فلان چه کس است و فلانه را چه شدست|
  block
    block |نشان عشق شد این دل ز شمس تبریزی|
    block |ببین ز دولت عشقش نشانه را چه شدست|