
block |آن کس که ز تو نشان ندارد|
  block
    block |آن کس که ز تو نشان ندارد|
    block |گر خورشیدست آن ندارد|
  block
    block |ما بر در و بام عشق حیران|
    block |آن بام که نردبان ندارد|
  block
    block |دل چون چنگست و عشق زخمه|
    block |پس دل به چه دل فغان ندارد|
  block
    block |امروز فغان عاشقان را|
    block |بشنو که تو را زیان ندارد|
  block
    block |هر ذره پر از فغان و ناله‌ست|
    block |اما چه کند زیان ندارد|
  block
    block |رقص است زبان ذره زیرا|
    block |جز رقص دگر بیان ندارد|
  block
    block |هر سو نگران تست دل‌ها|
    block |وان سو که تویی گمان ندارد|
  block
    block |این عالم را کرانه‌ای هست|
    block |عشق من و تو کران ندارد|
  block
    block |مانند خیال تو ندیدم|
    block |بوسه دهد و دهان ندارد|
  block
    block |ماننده غمزه‌ات ندیدم|
    block |تیر اندازد کمان ندارد|
  block
    block |دادی کمری که بر میان بند|
    block |طفل دل من میان ندارد|
  block
    block |گفتی که به سوی ما روان شو|
    block |بی لطف تو جان روان ندارد|