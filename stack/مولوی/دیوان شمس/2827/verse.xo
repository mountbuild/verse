
block |بده ای دوست شرابی که خدایی است خدایی|
  block
    block |بده ای دوست شرابی که خدایی است خدایی|
    block |نه در او رنج خماری نه در او خوف جدایی|
  block
    block |چو دهان نیست مکانش همه اجزاش دهانش|
    block |ز زمین نیست نباتش که سمایی است سمایی|
  block
    block |ببرد بو خبر آن کس که بود جان مقدس|
    block |نبود مرده که کرکس کندش مرده ربایی|
  block
    block |به دل طور درآید ز حجر نور برآید|
    block |چو شود موسی عمران ارنی گو به سقایی|
  block
    block |می لعل رمضانی ز قدح‌های نهانی|
    block |که به هر جات بگیرد تو ندانی که کجایی|
  block
    block |رمضان خسته خود را و دهان بسته خود را|
    block |تو مپندار کز آن می نکند روح فزایی|