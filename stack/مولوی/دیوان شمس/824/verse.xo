
block |عاشقان پیدا و دلبر ناپدید|
  block
    block |عاشقان پیدا و دلبر ناپدید|
    block |در همه عالم چنین عشقی که دید|
  block
    block |نارسیده یک لبی بر نقش جان|
    block |صد هزاران جان‌ها تا لب رسید|
  block
    block |قاب قوسین از علی تیری فکند|
    block |تا سپرهای فلک‌ها را درید|
  block
    block |ناکشیده دامن معشوق غیب|
    block |دل هزاران محنت و ضربت کشید|
  block
    block |ناگزیده او لب شیرین لبی|
    block |چند پشت دست در هجران گزید|
  block
    block |ناچریده از لبش شاخ شکر|
    block |دل هزاران عشوه او را چرید|
  block
    block |ناشکفته از گلستانش گلی|
    block |صد هزاران خار در سینه خلید|
  block
    block |گر چه جان از وی ندید الا جفا|
    block |از وفاها بر امید او رمید|
  block
    block |آن الم را بر کرم‌ها فضل داد|
    block |وان جفا را از وفاها برگزید|
  block
    block |خار او از جمله گل‌ها دست برد|
    block |قفل او دلکشترست از صد کلید|
  block
    block |جور او از دور دولت گوی برد|
    block |قندها از زهر قهرش بردمید|
  block
    block |رد او به از قبول دیگران|
    block |لعل و مروارید سنگش را مرید|
  block
    block |این سعادت‌های دنیا هیچ نیست|
    block |آن سعادت جو که دارد بوسعید|
  block
    block |این زیادت‌های این عالم کمیست|
    block |آن زیادت جو که دارد بایزید|
  block
    block |آن زیادت دست شش انگشت تست|
    block |قیمت او کم به ظاهر مستزید|
  block
    block |آن سناجو کش سنایی شرح کرد|
    block |یافت فردیت ز عطار آن فرید|
  block
    block |چرب و شیرین می‌نماید پاک و خوش|
    block |یک شبی بگذشت با تو شد پلید|
  block
    block |چرب و شیرین از غذای عشق خور|
    block |تا پرت برروید و دانی پرید|
  block
    block |آخر اندر غار در طفلی خلیل|
    block |از سر انگشت شیری می‌مکید|
  block
    block |آن رها کن آن جنین اندر شکم|
    block |آب حیوانی ز خونی می‌مزید|
  block
    block |قد و بالایی که چرخش کرد راست|
    block |عاقبت چون چرخ کژقامت خمید|
  block
    block |قد و بالایی که عشقش برفراشت|
    block |برگذشت آن قدش از عرش مجید|
  block
    block |نی خمش کن عالم السر حاضرست|
    block |نحن اقرب گفت من حبل الورید|