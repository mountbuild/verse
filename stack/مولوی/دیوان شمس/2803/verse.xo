
block |ساقیا شد عقل‌ها هم خانه دیوانگی|
  block
    block |ساقیا شد عقل‌ها هم خانه دیوانگی|
    block |کرده مالامال خون پیمانه دیوانگی|
  block
    block |صد هزاران خانه هستی به آتش درزده|
    block |تشنگان مرد و زن مردانه دیوانگی|
  block
    block |ما دوسر چون شانه‌ایم ایرا همی‌زیبد به عشق|
    block |در سر زنجیر زلفش شانه دیوانگی|
  block
    block |در چنین شمعی نمی‌بینی که از سلطان عشق|
    block |دم به دم در می‌رسد پروانه دیوانگی|
  block
    block |پنبه در گوشند جان و دل ز افسانه دو کون|
    block |تا شنیدند از خرد افسانه دیوانگی|
  block
    block |کفش‌های آهنین جان پاره کرد اندر رهش|
    block |چون در او آتش بزد جانانه دیوانگی|
  block
    block |عقل آمد با کلید آتشین آن جا ولیک|
    block |جز کلید او نبد دندانه دیوانگی|
  block
    block |چونک عقل از شمس تبریزی به حیرت درفتاد|
    block |تا شده یاران و ما دیوانه دیوانگی|