
block |قرار زندگانی آن نگارست|
  block
    block |قرار زندگانی آن نگارست|
    block |کز او آن بی‌قراری برقرارست|
  block
    block |مرا سودای تو دامن گرفته‌ست|
    block |که این سودا نه آن سودای پارست|
  block
    block |منم سوزان در آتش‌های نو نو|
    block |مرا با یارکان اکنون چه کارست|
  block
    block |همی‌نالد درون از بی‌قراری|
    block |بدان ماند که آن جان نگارست|
  block
    block |چو از یاری تو را جان خسته گردد|
    block |نمی‌داند که اندر جانش خارست|
  block
    block |تو در جویی و خارت می‌خراشد|
    block |نمی‌دانی که خاری در سرا رست|
  block
    block |گریزان شو از آن خار و به گل رو|
    block |که شمس الدین تبریزی بهارست|