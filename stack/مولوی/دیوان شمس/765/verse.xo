
block |هله نومید نباشی که تو را یار براند|
  block
    block |هله نومید نباشی که تو را یار براند|
    block |گرت امروز براند نه که فردات بخواند|
  block
    block |در اگر بر تو ببندد مرو و صبر کن آن جا|
    block |ز پس صبر تو را او به سر صدر نشاند|
  block
    block |و اگر بر تو ببندد همه ره‌ها و گذرها|
    block |ره پنهان بنماید که کس آن راه نداند|
  block
    block |نه که قصاب به خنجر چو سر میش ببرد|
    block |نهلد کشته خود را کشد آن گاه کشاند|
  block
    block |چو دم میش نماند ز دم خود کندش پر|
    block |تو ببینی دم یزدان به کجا هات رساند|
  block
    block |به مثل گفتم این را و اگر نه کرم او|
    block |نکشد هیچ کسی را و ز کشتن برهاند|
  block
    block |همگی ملک سلیمان به یکی مور ببخشد|
    block |بدهد هر دو جهان را و دلی را نرماند|
  block
    block |دل من گرد جهان گشت و نیابید مثالش|
    block |به کی ماند به کی ماند به کی ماند به کی ماند|
  block
    block |هله خاموش که بی‌گفت از این می همگان را|
    block |بچشاند بچشاند بچشاند بچشاند|