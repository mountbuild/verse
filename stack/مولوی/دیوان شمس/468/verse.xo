
block |با وی از ایمان و کفر باخبری کافریست|
  block
    block |با وی از ایمان و کفر باخبری کافریست|
    block |آنک از او آگهست از همه عالم بریست|
  block
    block |آه که چه بی‌بهره‌اند باخبران زانک هست|
    block |چهره او آفتاب طره او عنبریست|
  block
    block |آه از آن موسیی کانک بدیدش دمی|
    block |گشته رمیده ز خلق بر مثل سامریست|
  block
    block |بر عدد ریگ هست در هوسش کوه طور|
    block |بر عدد اختران ماه ورا مشتریست|
  block
    block |چشم خلایق از او بسته شد از چشم بند|
    block |زانک مسلم شده چشم ورا ساحریست|
  block
    block |اوست یکی کیمیا کز تبش فعل او|
    block |زرگر عشق ورا بر رخ من زرگریست|
  block
    block |پای در آتش بنه همچو خلیل ای پسر|
    block |کآتش از لطف او روضه نیلوفریست|
  block
    block |چون رخ گلزار او هست چراگاه روح|
    block |روح از آن لاله زار آه که چون پروریست|
  block
    block |مفخر جان شمس دین عقل به تبریز یافت|
    block |آن گهری را که بحر در نظرش سرسریست|