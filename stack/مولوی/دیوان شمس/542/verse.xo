
block |بی گاه شد بی‌گاه شد خورشید اندر چاه شد|
  block
    block |بی گاه شد بی‌گاه شد خورشید اندر چاه شد|
    block |خورشید جان عاشقان در خلوت الله شد|
  block
    block |روزیست اندر شب نهان ترکی میان هندوان|
    block |هین ترک تازیی بکن کان ترک در خرگاه شد|
  block
    block |گر بو بری زان روشنی آتش به خواب اندرزنی|
    block |کز شب روی و بندگی زهره حریف ماه شد|
  block
    block |گردیم ما آن شب روان اندر پی ما هندوان|
    block |زیرا که ما بردیم زر تا پاسبان آگاه شد|
  block
    block |ما شب روی آموخته صد پاسبان را سوخته|
    block |رخ‌ها چو گل افروخته کان بیذق ما شاه شد|
  block
    block |بشکست بازار زمین بازار انجم را ببین|
    block |کز انجم و در ثمین آفاق خرمنگاه شد|
  block
    block |تا چند از این استور تن کو کاه و جو خواهد ز من|
    block |بر چرخ راه کهکشان از بهر او پرکاه شد|
  block
    block |استور را اشکال نه رخ بر رخ اقبال نه|
    block |اقبال آن جانی که او بی‌مثل و بی‌اشباه شد|
  block
    block |تن را بدیدی جان نگر گوهر بدیدی کان نگر|
    block |این نادره ایمان نگر کایمان در او گمراه شد|
  block
    block |معنی همی‌گوید مکن ما را در این دلق کهن|
    block |دلق کهن باشد سخن کو سخره افواه شد|
  block
    block |من گویم ای معنی بیا چون روح در صورت درآ|
    block |تا خرقه‌ها و کهنه‌ها از فر جان دیباه شد|
  block
    block |بس کن رها کن گازری تا نشنود گوش پری|
    block |کان روح از کروبیان هم سیر و خلوت خواه شد|