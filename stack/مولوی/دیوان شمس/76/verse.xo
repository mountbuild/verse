
block |آخر بشنید آن مه آه سحر ما را|
  block
    block |آخر بشنید آن مه آه سحر ما را|
    block |تا حشر دگر آمد امشب حشر ما را|
  block
    block |چون چرخ زند آن مه در سینه من گویم|
    block |ای دور قمر بنگر دور قمر ما را|
  block
    block |کو رستم دستان تا دستان بنماییمش|
    block |کو یوسف تا بیند خوبی و فر ما را|
  block
    block |تو لقمه شیرین شو در خدمت قند او|
    block |لقمه نتوان کردن کان شکر ما را|
  block
    block |ما را کرمش خواهد تا در بر خود گیرد|
    block |زین روی دوا سازد هر لحظه گر ما را|
  block
    block |چون بی‌نمکی نتوان خوردن جگر بریان|
    block |می‌زن به نمک هر دم بریان جگر ما را|
  block
    block |بی پای طواف آریم بی‌سر به سجود آییم|
    block |چون بی‌سر و پا کرد او این پا و سر ما را|
  block
    block |بی پای طواف آریم گرد در آن شاهی|
    block |کو مست الست آمد بشکست در ما را|
  block
    block |چون زر شد رنگ ما از سینه سیمینش|
    block |صد گنج فدا بادا این سیم و زر ما را|
  block
    block |در رنگ کجا آید در نقش کجا گنجد|
    block |نوری که ملک سازد جسم بشر ما را|
  block
    block |تشبیه ندارد او وز لطف روا دارد|
    block |زیرا که همی‌داند ضعف نظر ما را|
  block
    block |فرمود که نور من ماننده مصباح است|
    block |مشکات و زجاجه گفت سینه و بصر ما را|
  block
    block |خامش کن تا هر کس در گوش نیارد این|
    block |خود کیست که دریابد او خیر و شر ما را|