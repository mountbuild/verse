
block |نی دیده هر دلی را دیدار می‌نماید|
  block
    block |نی دیده هر دلی را دیدار می‌نماید|
    block |نی هر خسیس را شه رخسار می‌نماید|
  block
    block |الا حقیر ما را الا خسیس ما را|
    block |کز خار می‌رهاند گلزار می‌نماید|
  block
    block |دود سیاه ما را در نور می‌کشاند|
    block |زهد قدیم ما را خمار می‌نماید|
  block
    block |هرگز غلام خود را نفروشد و نبخشد|
    block |تا چیست اینک او را بازار می‌نماید|
  block
    block |شیریست پور آدم صندوق عالم اندر|
    block |صندوق درشدست او بیمار می‌نماید|
  block
    block |روزی که او بغرد صندوق را بدرد|
    block |کاری نماید اکنون بی‌کار می‌نماید|
  block
    block |صدیق با محمد بر هفت آسمانست|
    block |هر چند کو به ظاهر در غار می‌نماید|
  block
    block |یکیست عشق لیکن هر صورتی نماید|
    block |وین احولان خس را دوچار می‌نماید|
  block
    block |جمله گلست این ره گر ظاهرش چو خارست|
    block |نور از درخت موسی چون نار می‌نماید|
  block
    block |آب حیات آمد وین بانگ سیلابست|
    block |گفتار نیست لیکن گفتار می‌نماید|
  block
    block |سوگند خورده بودم کز دل سخن نگویم|
    block |دل آینه‌ست و رو را ناچار می‌نماید|
  block
    block |شمس الحقی که نورش بر آینه‌ست تابان|
    block |در جنبش این و آن را دیوار می‌نماید|
  block
    block |هر طبله که گشایم زان قند بی‌کرانست|
    block |کان را به نوع دیگر عطار می‌نماید|