
block |ای سگ قصاب هجر خون مرا خوش بلیس|
  block
    block |ای سگ قصاب هجر خون مرا خوش بلیس|
    block |زانک نیرزد کنون خون رهی یک لکیس|
  block
    block |گنج نهان دو کون پیش رخش یک جوست|
    block |بهر لکیسی دلا سرد بود این مکیس|
  block
    block |عاشقی آن صنم وانگه ترس کسی|
    block |یک دم و یک رنگ باش عاشق و آن گاه پیس|
  block
    block |ای دل شکرستان از نمکش شور کن|
    block |آب ز کوثر بخور خاک در او بلیس|
  block
    block |زود بشو لوح را ز ابجد این کاف و نون|
    block |آنگه ای دل برو نقطه خالش نویس|
  block
    block |ای حسد موج زن بحر سیاه آمدی|
    block |خشت گل تیره‌ای ز آب جهنم بخیس|
  block
    block |شمس حق و دین کشید تیغ برون از نیام|
    block |ای خرد دوک سار تار خیالی بریس|