
block |آنچ گل سرخ قبا می‌کند|
  block
    block |آنچ گل سرخ قبا می‌کند|
    block |دانم من کان ز کجا می‌کند|
  block
    block |بید پیاده که کشیدست صف|
    block |آنچ گذشتست قضا می‌کند|
  block
    block |سوسن با تیغ و سمن با سپر|
    block |هر یک تکبیر غزا می‌کند|
  block
    block |بلبل مسکین که چه‌ها می‌کشد|
    block |آه از آن گل که چه‌ها می‌کند|
  block
    block |گوید هر یک ز عروسان باغ|
    block |کان گل اشارت سوی ما می‌کند|
  block
    block |گوید بلبل که گل آن شیوه‌ها|
    block |بهر من بی‌سر و پا می‌کند|
  block
    block |دست برآورده به زاری چنار|
    block |با تو بگویم چه دعا می‌کند|
  block
    block |بر سر غنچه کی کله می‌نهد|
    block |پشت بنفشه کی دوتا می‌کند|
  block
    block |گر چه خزان کرد جفاها بسی|
    block |بین که بهاران چه وفا می‌کند|
  block
    block |فصل خزان آنچ به تاراج برد|
    block |فصل بهار آمد ادا می‌کند|
  block
    block |ذکر گل و بلبل و خوبان باغ|
    block |جمله بهانه‌ست چرا می‌کند|
  block
    block |غیرت عشق است وگر نه زبان|
    block |شرح عنایات خدا می‌کند|
  block
    block |مفخر تبریز و جهان شمس دین|
    block |باز مراعات شما می‌کند|