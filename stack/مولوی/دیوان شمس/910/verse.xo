
block |بر آستانه اسرار آسمان نرسد|
  block
    block |بر آستانه اسرار آسمان نرسد|
    block |به بام فقر و یقین هیچ نردبان نرسد|
  block
    block |گمان عارف در معرفت چو سیر کند|
    block |هزار اختر و مه اندر آن گمان نرسد|
  block
    block |کسی که جغدصفت شد در این جهان خراب|
    block |ز بلبلان ببرید و به گلستان نرسد|
  block
    block |هر آن دلی که به یک دانگ جو جوست ز حرص|
    block |به دانک بسته شود جان او به کان نرسد|
  block
    block |علف مده حس خود را در این مکان ز بتان|
    block |که حس چو گشت مکانی به لامکان نرسد|
  block
    block |که آهوی متأنس بماند از یاران|
    block |به لاله زار و به مرعای ارغوان نرسد|
  block
    block |به سوی عکه روی تا به مکه پیوندی|
    block |برو محال مجو کت همین همان نرسد|
  block
    block |پیاز و سیر به بینی بری و می‌بویی|
    block |از آن پیاز دم ناف آهوان نرسد|
  block
    block |خموش اگر سر گنجینه ضمیرستت|
    block |که در ضمیر هدی دل رسد زبان نرسد|