
block |اگر چه لطیفی و زیبالقایی|
  block
    block |اگر چه لطیفی و زیبالقایی|
    block |به جان بقا رو ز جان هوایی|
  block
    block |هوا گاه سردست و گه گرم و سوزان|
    block |وفا زو چه جویی ببین بی‌وفایی|
  block
    block |بدن را قفس دان و جان مرغ پران|
    block |قفس حاضر آمد تو جانا کجایی|
  block
    block |در آفاق گردون زمانی پریدی|
    block |گذشتی بدان شه که او را سزایی|
  block
    block |جهان چون تو مرغی ندید و نبیند|
    block |که هم فوق بامی و هم در سرایی|
  block
    block |گهی پا زنی بر سر تاجداران|
    block |گهی درروی در پلاس گدایی|
  block
    block |گهی آفتابی بتابی جهان را|
    block |گهی همچو برقی زمانی نپایی|
  block
    block |تو کان نباتی و دل‌ها چو طوطی|
    block |تو صحرای سبزی و جان‌ها چرایی|
  block
    block |از این‌ها گذشتم مبر سایه از ما|
    block |که در باغ دولت گل و سرو مایی|
  block
    block |اگر بر دل ما دو صد قفل باشد|
    block |کلیدی فرستی و در را گشایی|
  block
    block |درآ در دل ما که روشن چراغی|
    block |درآ در دو دیده که خوش توتیایی|
  block
    block |اگر لشکر غم سیاهی درآرد|
    block |تو خورشید رزمی و صاحب لوایی|
  block
    block |شدم در گلستان و با گل بگفتم|
    block |جهاز از کی داری که لعلین قبایی|
  block
    block |مرا گفت بو کن به بو خود شناسی|
    block |چو مجنون عشقی و صاحب صفایی|
  block
    block |چو مجنون بیامد به وادی لیلی|
    block |که یابد نسیمش ز باد صبایی|
  block
    block |بگفتند لیلی شما را بقا باد|
    block |ببین بر تبارش لباس عزایی|
  block
    block |پس آن تلخکامه بدرید جامه|
    block |بغلطید در خون ز بی‌دست و پایی|
  block
    block |همی‌کوفت سر را به هر سنگ و هر در|
    block |بسی کرد نوحه بسی دست خایی|
  block
    block |همی‌کوفت بر سر که تاجت کجا شد|
    block |همی‌کوفت بر دل که صید بلایی|
  block
    block |درازست قصه تو خود این بدانی|
    block |تپش‌های ماهی ز بی‌استقایی|
  block
    block |چو با خویش آمد بپرسید مجنون|
    block |که گورش نشان ده که بادش فضایی|
  block
    block |بگفتند شب بود و تاریک و گم شد|
    block |بس افتد از این‌ها ز س القضایی|
  block
    block |ندا کرد مجنون قلاوز دارم|
    block |مرا بوی لیلی کند ره نمایی|
  block
    block |چو یعقوب وقتم یقین بوی یوسف|
    block |ز صدساله راهم رساند دوایی|
  block
    block |مشام محمد به ما داد صله|
    block |کشیم از یمن خوش نسیم خدایی|
  block
    block |ز هر گور کف کف همی‌برد خاکی|
    block |به بینی و می‌جست از آن مشک سایی|
  block
    block |مثال مریدی که او شیخ جوید|
    block |کشد از دهان‌ها دم اولیایی|
  block
    block |بجو بوی حق از دهان قلندر|
    block |به جد چون بجویی یقین محرم آیی|
  block
    block |ز جرعه‌ست آن بو نه از خاک تیره|
    block |که در خاک افتاد جرعه ولایی|
  block
    block |به مجنون تو بازآ و این را رها کن|
    block |که شد خیره چشمم ز شمس ضیایی|
  block
    block |ضعیفست در قرص خورشید چشمم|
    block |ولی مه دهد بر شعاعش گوایی|
  block
    block |کجا عشق ذوالنون کجا عشق مجنون|
    block |ولی این نشانست از کبریایی|
  block
    block |چو موسی که نگرفت پستان دایه|
    block |که با شیر مادر بدش آشنایی|
  block
    block |ز صد گور بو کرد مجنون و بگذشت|
    block |که در بوشناسی بدش اوستایی|
  block
    block |چراغیست تمییز در سینه روشن|
    block |رهاند تو را از فریب و دغایی|
  block
    block |بیاورد بویش سوی گور لیلی|
    block |بزد نعره و اوفتاد آن فنایی|
  block
    block |همان بو شکفتش همان بو بکشتش|
    block |به یک نفخه حشری به یک نفخه لایی|
  block
    block |به لیلی رسید او به مولی رسد جان|
    block |زمین شد زمینی سما شد سمایی|
  block
    block |شما را هوای خدای است لیکن|
    block |خدا کی گذارد شما را شمایی|
  block
    block |گروهی ز پشه که جویند صرصر|
    block |بود جذب صرصر که کرد اقتضایی|
  block
    block |که صرصر به پشه دل شیر بخشد|
    block |رهاند ز خویشش به حسن الجزایی|
  block
    block |بیان کردمی رونق لاله زارش|
    block |ولی برنتابد دل لالکایی|
  block
    block |چمن خود بگوید تو را بی‌زبانی|
    block |صلا در چمن رو که اصل صلایی|