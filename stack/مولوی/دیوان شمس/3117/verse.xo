
block |پذیرفت این دل ز عشقت خرابی|
  block
    block |پذیرفت این دل ز عشقت خرابی|
    block |درآ در خرابی چو تو آفتابی|
  block
    block |چه گویی دلم را که از من نترسی|
    block |ز دریا نترسد چنین مرغ آبی|
  block
    block |منم دل سپرده برانداز پرده|
    block |که عمریست ای جان که اندر حجابی|
  block
    block |چو پرده برانداخت گفتم دلا هی|
    block |به بیداریست این عجب یا به خوابی|
  block
    block |بگفتم زمانی چنین باش پیدا|
    block |بگفتا که شاید ولی برنتابی|
  block
    block |دلم صد هزاران سخن راند ز آن خوش|
    block |مرا گفت بشنو گر اهل خطابی|
  block
    block |که گر او نه آبست باغ از چه خندد|
    block |وگر آتشی نیست چون دل کبابی|
  block
    block |از این جنس باران و برقش جهان شد|
    block |در اسرار عشقش چو ابر سحابی|
  block
    block |بگفتم خمش کن چو تو مست عشقی|
    block |مثال صراحی پر از خون نابی|
  block
    block |دلا چند باشی تو سرمست گفتن|
    block |چو در عین آبی چه مست سرابی|
  block
    block |بر این و بر آن تو منه این بهانه|
    block |تو خود را برون کن که خود را عذابی|
  block
    block |من و ماست کهگل سر خم گرفته|
    block |تو بردار کهگل که خم شرابی|
  block
    block |دلا خون نخسپد و دانم که تو دل|
    block |تو آن سیل خونی که دریا بیابی|
  block
    block |بهانه‌ست این‌ها بیا شمس تبریز|
    block |که مفتاح عرشی و فتاح بابی|