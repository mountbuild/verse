
block |چو مهر عشق سلیمان به هر دو کون تو داری|
  block
    block |چو مهر عشق سلیمان به هر دو کون تو داری|
    block |مکش تو دامن خود را که شرط نیست بیاری|
  block
    block |نه بند گردد بندی نه دل پذیرد پندی|
    block |چو تنگ شکرقندی توام درون کناری|
  block
    block |طراوت سمنی تو چه رونق چمنی تو|
    block |مگر تو عین منی تو مگر تو آینه واری|
  block
    block |چه نور پنج و ششی تو که آفت حبشی تو|
    block |چو خوان عشق کشی تو ز سنگ آب برآری|
  block
    block |چه کیمیای زری تو چه رونق قمری تو|
    block |چو دل ز سینه بری تو هزار سینه بیاری|
  block
    block |ز خلق جمله گسستم که عشق دوست بسستم|
    block |چو در فنا بنشستم مرا چه کار به زاری|
  block
    block |بسوخت عشق تو خرمن نه جان بماند نه این تن|
    block |جوی نیابی تو از من اگر هزار فشاری|
  block
    block |برون ز دور زمانی مثال گوهر کانی|
    block |نشسته‌ایم چو جانی اگر کشی و بداری|
  block
    block |ز جام شربت شافی شدم به عشق تو لافی|
    block |بیامدم زر صافی اگر تو کوره ناری|
  block
    block |کف از بهشت بشوید چو باغ عشق تو گوید|
    block |کز او جواهر روید اگر چه سنگ بکاری|
  block
    block |دلی که عشق نوازد در این جهان بنسازد|
    block |ازانک می‌نگذارد که یک زمانش بخاری|
  block
    block |تو شمس خسرو تبریز شراب باقی برریز|
    block |براق عشق بکن تیز که بس لطیف سواری|