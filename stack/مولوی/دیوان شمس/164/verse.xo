
block |چو مرا به سوی زندان بکشید تن ز بالا|
  block
    block |چو مرا به سوی زندان بکشید تن ز بالا|
    block |ز مقربان حضرت بشدم غریب و تنها|
  block
    block |به میان حبس ناگه قمری مرا قرین شد|
    block |که فکند در دماغم هوسش هزار سودا|
  block
    block |همه کس خلاص جوید ز بلا و حبس من نی|
    block |چه روم چه روی آرم به برون و یار این جا|
  block
    block |که به غیر کنج زندان نرسم به خلوت او|
    block |که نشد به غیر آتش دل انگبین مصفا|
  block
    block |نظری به سوی خویشان نظری برو پریشان|
    block |نظری بدان تمنا نظری بدین تماشا|
  block
    block |چو بود حریف یوسف نرمد کسی چو دارد|
    block |به میان حبس بستان و که خاصه یوسف ما|
  block
    block |بدود به چشم و دیده سوی حبس هر کی او را|
    block |ز چنین شکرستانی برسد چنین تقاضا|
  block
    block |من از اختران شنیدم که کسی اگر بیابد|
    block |اثری ز نور آن مه خبری کنید ما را|
  block
    block |چو بدین گهر رسیدی رسدت که از کرامت|
    block |بنهی قدم چو موسی گذری ز هفت دریا|
  block
    block |خبرش ز رشک جان‌ها نرسد به ماه و اختر|
    block |که چو ماه او برآید بگدازد آسمان‌ها|
  block
    block |خجلم ز وصف رویش به خدا دهان ببندم|
    block |چه برد ز آب دریا و ز بحر مشک سقا|