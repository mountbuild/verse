
block |صبحدمی همچو صبح پرده ظلمت درید|
  block
    block |صبحدمی همچو صبح پرده ظلمت درید|
    block |نیم شبی ناگهان صبح قیامت دمید|
  block
    block |واسطه‌ها را برید دید به خود خویش را|
    block |آنچ زبانی نگفت بی‌سر و گوشی شنید|
  block
    block |پوست بدرد ز ذوق عشق چو پیدا شود|
    block |لیک کجا ذوق آن کو کندت ناپدید|
  block
    block |فقر ببرده سبق رفته طبق بر طبق|
    block |باز کند قفل را فقر مبارک کلید|
  block
    block |کشته شهوت پلید کشته عقلست پاک|
    block |فقر زده خیمه‌ای زان سوی پاک و پلید|
  block
    block |جمله دل عاشقان حلقه زده گرد فقر|
    block |فقر چو شیخ الشیوخ جمله دل‌ها مرید|
  block
    block |چونک به تبریز چشم شمس حقم را بدید|
    block |گفت حقش پر شدی گفت که هل من مزید|