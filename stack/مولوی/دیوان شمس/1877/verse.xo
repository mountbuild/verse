
block |ای دل چو نمی‌گردد در شرح زبان من|
  block
    block |ای دل چو نمی‌گردد در شرح زبان من|
    block |وان حرف نمی‌گنجد در صحن بیان من|
  block
    block |می گردد تن در کد بر جای زبان خود|
    block |در پرده آن مطرب کو زد ضربان من|
  block
    block |هم ساغر و هم باده سرمست از آن ساقی|
    block |هم جان و جهان حیران در جان و جهان من|
  block
    block |از غیب یکی لعلی در غار جهان آمد|
    block |وان لعل شده حیران در عزت کان من|
  block
    block |ما را تو کجا یابی گر موی به مو جویی|
    block |چون در سر زلف او گشته‌ست مکان من|
  block
    block |جان دوش مر آن مه را می گفت دلم خستی|
    block |پیکان پر از خون بین ای سخته کمان من|
  block
    block |گفتا که شکار من جز شیر کجا باشد|
    block |جز لعل بدخشانی کی یافت نشان من|
  block
    block |جز دلق دو صدپاره من پاره کجا گیرم|
    block |باقی قماشت کو ای دلق کشان من|
  block
    block |شمس الحق تبریزی از دور زمان برتر|
    block |و افزوده ز هر دوری از وی دوران من|