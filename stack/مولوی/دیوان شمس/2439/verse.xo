
block |دامن کشانم می‌کشد در بتکده عیاره‌ای|
  block
    block |دامن کشانم می‌کشد در بتکده عیاره‌ای|
    block |من همچو دامن می‌دوم اندر پی خون خواره‌ای|
  block
    block |یک لحظه هستم می‌کند یک لحظه پستم می‌کند|
    block |یک لحظه مستم می‌کند خودکامه‌ای خماره‌ای|
  block
    block |چون مهره‌ام در دست او چون ماهیم در شست او|
    block |بر چاه بابل می‌تنم از غمزه سحاره‌ای|
  block
    block |لاهوت و ناسوت من او هاروت و ماروت من او|
    block |مرجان و یاقوت من او بر رغم هر بدکاره‌ای|
  block
    block |در صورت آب خوشی ماهی چو برج آتشی|
    block |در سینه دلبر دلی چون مرمری چون خاره‌ای|
  block
    block |اسرار آن گنج جهان با تو بگویم در نهان|
    block |تو مهلتم ده تا که من با خویش آیم پاره‌ای|
  block
    block |روزی ز عکس روی او بردم سبوی تا جوی او|
    block |دیدم ز عکس نور او در آب جو استاره‌ای|
  block
    block |گفتم که آنچ از آسمان جستم بدیدم در زمین|
    block |ناگاه فضل ایزدی شد چاره بیچاره‌ای|
  block
    block |شکر است در اول صفم شمشیر هندی در کفم|
    block |در باغ نصرت بشکفم از فر گل رخساره‌ای|
  block
    block |آن رفت کز رنج و غمان خم داده بودم چون کمان|
    block |بود این تنم چون استخوان در دست هر سگساره‌ای|
  block
    block |خورشید دیدم نیم شب زهره درآمد در طرب|
    block |در شهر خویش آمد عجب سرگشته‌ای آواره‌ای|
  block
    block |اندر خم طغرای کن نو گشت این چرخ کهن|
    block |عیسی درآمد در سخن بربسته در گهواره‌ای|
  block
    block |در دل نیفتد آتشی در پیش ناید ناخوشی|
    block |سر برنیارد سرکشی نفسی نماند اماره‌ای|
  block
    block |خوش شد جهان عاشقان آمد قران عاشقان|
    block |وارست جان عاشقان از مکر هر مکاره‌ای|
  block
    block |جان لطیف بانمک بر عرش گردد چون ملک|
    block |نبود دگر زیر فلک مانند هر سیاره‌ای|
  block
    block |مانند موران عقل و جان گشتند در طاس جهان|
    block |آن رخنه جویان را نهان وا شد در و درساره‌ای|
  block
    block |بی‌خار گردد شاخ گل زیرا که ایمن شد ز ذل|
    block |زیرا نماندش دشمنی گل چین و گل افشاره‌ای|
  block
    block |خاموش خاموش ای زبان همچون زبان سوسنان|
    block |مانند نرگس چشم شو در باغ کن نظاره‌ای|