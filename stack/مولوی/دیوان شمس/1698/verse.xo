
block |ای توبه‌ام شکسته از تو کجا گریزم|
  block
    block |ای توبه‌ام شکسته از تو کجا گریزم|
    block |ای در دلم نشسته از تو کجا گریزم|
  block
    block |ای نور هر دو دیده بی‌تو چگونه بینم|
    block |وی گردنم ببسته از تو کجا گریزم|
  block
    block |ای شش جهت ز نورت چون آینه‌ست شش رو|
    block |وی روی تو خجسته از تو کجا گریزم|
  block
    block |دل بود از تو خسته جان بود از تو رسته|
    block |جان نیز گشت خسته از تو کجا گریزم|
  block
    block |گر بندم این بصر را ور بسکلم نظر را|
    block |از دل نه‌ای گسسته از تو کجا گریزم|