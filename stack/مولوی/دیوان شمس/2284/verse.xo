
block |باده بده باد مده وز خودمان یاد مده|
  block
    block |باده بده باد مده وز خودمان یاد مده|
    block |روز نشاط است و طرب برمنشین داد مده|
  block
    block |آمده‌ام مست لقا کشته شمشیر فنا|
    block |گر نه چنینم تو مرا هیچ دل شاد مده|
  block
    block |خواجه تو عارف بده‌ای نوبت دولت زده‌ای|
    block |کامل جان آمده‌ای دست به استاد مده|
  block
    block |در ده ویرانه تو گنج نهان است ز هو|
    block |هین ده ویران تو را نیز به بغداد مده|
  block
    block |والله تیره شب تو به ز دو صد روز نکو|
    block |شب مده و روز مجو عاج به شمشاد مده|
  block
    block |غیر خدا نیست کسی در دو جهان همنفسی|
    block |هر چه وجود است تو را جز که به ایجاد مده|
  block
    block |گر چه در این خیمه دری دانک تو با خیمه گری|
    block |لیک طناب دل خود جز که به اوتاد مده|
  block
    block |ساقی جان صرفه مکن روز ببردی به سخن|
    block |مال یتیمان بمخور دست به فریاد مده|
  block
    block |ای صنم خفته ستان در چمن و لاله ستان|
    block |باده ز مستان مستان در کف آحاد مده|
  block
    block |دانه به صحرا مکشان بر سر زاغان مفشان|
    block |جوهر فردیت خود هرزه به افراد مده|
  block
    block |چون بود ای دلشده چون نقد بر از کن فیکون|
    block |نقد تو نقد است کنون گوش به میعاد مده|
  block
    block |هم تو تویی هم تو منم هیچ مرو از وطنم|
    block |مرغ تویی چوژه منم چوزه به هر خاد مده|
  block
    block |آنک به خویش است گرو علم و فریبش مشنو|
    block |هست تو را دانش نو هوش به اسناد مده|
  block
    block |خسرو جانی و جهان وز جهت کوهکنان|
    block |با تو کلندی است گران جز که به فرهاد مده|
  block
    block |بس کن کاین نطق خرد جنبش طفلانه بود|
    block |عارف کامل شده را سبحه عباد مده|