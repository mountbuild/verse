
block |چو به شهر تو رسیدم تو ز من گوشه گزیدی|
  block
    block |چو به شهر تو رسیدم تو ز من گوشه گزیدی|
    block |چو ز شهر تو برفتم به وداعیم ندیدی|
  block
    block |تو اگر لطف گزینی و اگر بر سر کینی|
    block |همه آسایش جانی همه آرایش عیدی|
  block
    block |سبب غیرت توست آنک نهانی و اگر نی|
    block |همه خورشید عیانی که ز هر ذره پدیدی|
  block
    block |تو اگر گوشه بگیری تو جگرگوشه و میری|
    block |و اگر پرده دری تو همه را پرده دریدی|
  block
    block |دل کفر از تو مشوش سر ایمان به میت خوش|
    block |همه را هوش ربودی همه را گوش کشیدی|
  block
    block |همه گل‌ها گرو دی همه سرها گرو می|
    block |تو هم این را و هم آن را ز کف مرگ خریدی|
  block
    block |چو وفا نبود در گل چو رهی نیست سوی کل|
    block |همه بر توست توکل که عمادی و عمیدی|
  block
    block |اگر از چهره یوسف نفری کف ببریدند|
    block |تو دو صد یوسف جان را ز دل و عقل بریدی|
  block
    block |ز پلیدی و ز خونی تو کنی صورت شخصی|
    block |که گریزد به دو فرسنگ وی از بوی پلیدی|
  block
    block |کنیش طعمه خاکی که شود سبزه پاکی|
    block |برهد او ز نجاست چو در او روح دمیدی|
  block
    block |هله ای دل به سما رو به چراگاه خدا رو|
    block |به چراگاه ستوران چو یکی چند چریدی|
  block
    block |تو همه طمع بر آن نه که در او نیست امیدت|
    block |که ز نومیدی اول تو بدین سوی رسیدی|
  block
    block |تو خمش کن که خداوند سخن بخش بگوید|
    block |که همو ساخت در قفل و همو کرد کلیدی|