
block |یا رجلا حصیده مجبنه و مبخله|
  block
    block |یا رجلا حصیده مجبنه و مبخله|
    block |لیس یلذک الهوی لیس لفیک حوصله|
  block
    block |معتمد الهوی معی مستندی و سیدی|
    block |لا کرجاک ضایع یطلبه به غربله|
  block
    block |ای گله بیش کرده تو سیر نگشتی از گله|
    block |چون بکری است این دکان چاره نباشد از غله|
  block
    block |حج پیاده می‌روی تا سر حاجیان شوی|
    block |جامه چرا دری اگر شد کف پات آبله|
  block
    block |از پی نیم آبله شرم نیایدت که تو|
    block |هر قدمی درافکنی غلغله ای به قافله|
  block
    block |کشتی نفس آدمی لنگری است و سست رو|
    block |زین دریا بنگذرد بی ز کشاکش و خله|
  block
    block |گر نبدی چنین چرا جهد و جهاد آمدی|
    block |صوم و صلات و شب روی حج و مناسک و چله|
  block
    block |صبر سوی نران رود نوحه سوی زنان رود|
    block |گردن اسب شاه را ننگ بود ز زنگله|
  block
    block |خوش به میان صف درآ تنگ میا و دلگشا|
    block |هست ز تنگ آمدن بانگ گلوی بلبله|
  block
    block |خاص احد چه غم خورد از بد و نیک عام خس|
    block |کوه احد چه برتپد از سر سیل و زلزله|
  block
    block |دل مطپان به خیر و شر جانب غیب درنگر|
    block |کلکله ملایکه روح میان کلکله|
  block
    block |عزت زر بود اگر محنت او شود شرر|
    block |هیبت و بیم شیر دان بستن او به سلسله|
  block
    block |کم نشود انار اگر بهر شراب بفشری|
    block |بهر فضیلتی بود کوفتگی آمله|
  block
    block |حامله است تن ز جان درد زه است رنج تن|
    block |آمدن جنین بود درد و عذاب حامله|
  block
    block |تلخی باده را مبین عشرت مستیان نگر|
    block |محنت حامله مبین بنگر امید قابله|
  block
    block |هست بلادر این ستم پیش بلا و پس دری|
    block |هست سر محاسبه جبر و پیش مقابله|
  block
    block |زر به کسی به قرض ده کش بود آسیا و رز|
    block |با خلجی و مفلسی هیچ مکن معامله|
  block
    block |نه فلک چو آسیا ملک کیست غیر حق|
    block |باغ و چراگه زمین پر ز شبان و از گله|
  block
    block |قرض بدو ده ای پسر نفس و نفس زر و درم|
    block |گنج و گهر ستان از او از پی فرض و نافله|
  block
    block |لب بگشاد ناطقی تا که بیان این کند|
    block |کان زر او است و نقد او فکرت خلق ناقله|