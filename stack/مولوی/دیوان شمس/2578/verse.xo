
block |ای بود تو از کی نی وی ملک تو تا کی نی|
  block
    block |ای بود تو از کی نی وی ملک تو تا کی نی|
    block |عشق تو و جان من جز آتش و جز نی نی|
  block
    block |بر کشته دیت باشد ای شادی این کشته|
    block |صد کشته هو دیدم امکان یکی هی نی|
  block
    block |ای دیده عجایب‌ها بنگر که عجب این است|
    block |معشوق بر عاشق با وی نی و بی‌وی نی|
  block
    block |امروز به بستان آ در حلقه مستان آ|
    block |مستان خرف از مستی آن جا قدح و می نی|
  block
    block |مستند نه از ساغر بنگر به شتر بنگر|
    block |برخوان افلا ینظر معنیش بر این پی نی|
  block
    block |در مؤمن و در کافر بنگر تو به چشم سر|
    block |جز نعره یا رب نی جز ناله یا حی نی|
  block
    block |آن جا که همی‌پویی زان است کز او سیری|
    block |زان جا که گریزانی جز لطف پیاپی نی|
  block
    block |از ابجد اندیشه یا رب تو بشو لوحم|
    block |در مکتب درویشان خود ابجد و حطی نی|
  block
    block |شمس الحق تبریزی آن جا که تو پیروزی|
    block |از تابش خورشیدت هرگز خطری دی نی|