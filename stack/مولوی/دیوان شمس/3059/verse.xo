
block |چه باک دارد عاشق ز ننگ و بدنامی|
  block
    block |چه باک دارد عاشق ز ننگ و بدنامی|
    block |که عشق سلطنت است و کمال و خودکامی|
  block
    block |پلنگ عشق چه ترسد ز رنگ و بوی جهان|
    block |نهنگ فقر چه ترسد ز دوزخ آشامی|
  block
    block |چگونه باشد عاشق ز مستی آن می|
    block |که جام نیز ز تیزیش گم کند جامی|
  block
    block |چه جای خاک که بر کوه جرعه‌ای برریخت|
    block |هزار عربده آورد و شورش و خامی|
  block
    block |تو جام عشق چه دانی چه شیشه دل باشی|
    block |تو دام عشق چه دانی چو مرغ این دامی|
  block
    block |ز صاف بحر نگویم اگر کفش بینی|
    block |مثال زیبق بر هیچ کف نیارامی|
  block
    block |ملول و تیره شدی مر صفاش را چه گنه|
    block |نبات را چه جنایت چو سرکه آشامی|
  block
    block |که خاک بر سر سرکا و مرد سرکه فروش|
    block |که شهد صاف ننوشد ز تیره ایامی|
  block
    block |به من نگر که در این بزم کمترین عامم|
    block |ز بیخودی نشناسم ز خاص تا عامی|