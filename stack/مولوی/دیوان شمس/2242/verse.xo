
block |تا که درآمد به باغ چهره گلنار تو|
  block
    block |تا که درآمد به باغ چهره گلنار تو|
    block |اه که چه سوز افکند در دل گل نار تو|
  block
    block |دود دل لاله‌ها ز آتش جان رنگ تو|
    block |پشت بنفشه به خم از کشش بار تو|
  block
    block |غنچه گلزار جان روی تو را یاد کرد|
    block |چشم چه خوش برگشاد بر هوس خار تو|
  block
    block |سوسن تیغی کشید خون سمن را بریخت|
    block |تیغ به سوسن کی داد نرگس خون خوار تو|
  block
    block |بر مثل زاهدان جمله چمن خشک بود|
    block |مستک و سرسبز شد از لب خمار تو|
  block
    block |از سر مستی عشق گفتم یار منی|
    block |ور نه جز احول کی دید در دو جهان یار تو|
  block
    block |بر دل من خط توست مهر الست و بلی|
    block |منکر آن خط مشو نک خط و اقرار تو|
  block
    block |گوشت کجا ماند و پوست در تن آن کس که او|
    block |رفت نمکسودوار سوی نمکسار تو|
  block
    block |دامن تو دل گرفت دامن دل تن گرفت|
    block |های از این کش مکش‌های از این کار تو|
  block
    block |خسرو جان شمس دین مفخر تبریزیان|
    block |در دل تن عشق دل در دل دلدار تو|