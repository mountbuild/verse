
block |شتران مست شدستند ببین رقص جمل|
  block
    block |شتران مست شدستند ببین رقص جمل|
    block |ز اشتر مست که جوید ادب و علم و عمل|
  block
    block |علم ما داده او و ره ما جاده او|
    block |گرمی ما دم گرمش نه ز خورشید حمل|
  block
    block |دم او جان دهدت روز نفخت بپذیر|
    block |کار او کن فیکون‌ست نه موقوف علل|
  block
    block |ما در این ره همه نسرین و قرنفل کوبیم|
    block |ما نه زان اشتر عامیم که کوبیم وحل|
  block
    block |شتران وحلی بسته این آب و گلند|
    block |پیش جان و دل ما آب و گلی را چه محل|
  block
    block |ناقه الله بزاده به دعای صالح|
    block |جهت معجزه دین ز کمرگاه جبل|
  block
    block |هان و هان ناقه حقیم تعرض مکنید|
    block |تا نبرد سرتان را سر شمشیر اجل|
  block
    block |سوی مشرق نرویم و سوی مغرب نرویم|
    block |تا ابد گام زنان جانب خورشید ازل|
  block
    block |هله بنشین تو بجنبان سر و می‌گوی بلی|
    block |شمس تبریز نماید به تو اسرار غزل|