
block |من از اقلیم بالایم سر عالم نمی‌دارم|
  block
    block |من از اقلیم بالایم سر عالم نمی‌دارم|
    block |نه از آبم نه از خاکم سر عالم نمی‌دارم|
  block
    block |اگر بالاست پراختر وگر دریاست پرگوهر|
    block |وگر صحراست پرعبهر سر آن هم نمی‌دارم|
  block
    block |مرا گویی ظریفی کن دمی با ما حریفی کن|
    block |مرا گفته‌ست لاتسکن تو را همدم نمی‌دارم|
  block
    block |مرا چون دایه فضلش به شیر لطف پرورده‌ست|
    block |چو من مخمور آن شیرم سر زمزم نمی‌دارم|
  block
    block |در آن شربت که جان سازد دل مشتاق جان بازد|
    block |خرد خواهد که دریازد منش محرم نمی‌دارم|
  block
    block |ز شادی‌ها چو بیزارم سر غم از کجا دارم|
    block |به غیر یار دلدارم خوش و خرم نمی‌دارم|
  block
    block |پی آن خمر چون عندم شکم بر روزه می بندم|
    block |که من آن سرو آزادم که برگ غم نمی‌دارم|
  block
    block |درافتادم در آب جو شدم شسته ز رنگ و بو|
    block |ز عشق ذوق زخم او سر مرهم نمی‌دارم|
  block
    block |تو روز و شب دو مرکب دان یکی اشهب یکی ادهم|
    block |بر اشهب بر نمی‌شینم سر ادهم نمی‌دارم|
  block
    block |جز این منهاج روز و شب بود عشاق را مذهب|
    block |که بر مسلک به زیر این کهن طارم نمی‌دارم|
  block
    block |به باغ عشق مرغانند سوی بی‌سویی پران|
    block |من ایشان را سلیمانم ولی خاتم نمی‌دارم|
  block
    block |منم عیسی خوش خنده که شد عالم به من زنده|
    block |ولی نسبت ز حق دارم من از مریم نمی‌دارم|
  block
    block |ز عشق این حرف بشنیدم خموشی راه خود دیدم|
    block |بگو عشقا که من با دوست لا و لم نمی‌دارم|