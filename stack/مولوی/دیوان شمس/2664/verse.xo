
block |از این تنگین قفس جانا پریدی|
  block
    block |از این تنگین قفس جانا پریدی|
    block |وزین زندان طراران رهیدی|
  block
    block |ز روی آینه گل دور کردی|
    block |در آیینه بدیدی آنچ دیدی|
  block
    block |خبرها می‌شنیدی زیر و بالا|
    block |بر آن بالا ببین آنچ شنیدی|
  block
    block |چو آب و گل به آب و گل سپردی|
    block |قماش روح بر گردون کشیدی|
  block
    block |ز گردش‌های جسمانی بجستی|
    block |به گردش‌های روحانی رسیدی|
  block
    block |بجستی ز اشکم مادر که دنیاست|
    block |سوی بابای عقلانی دویدی|
  block
    block |بخور هر دم می شیرینتر از جان|
    block |به هر تلخی که بهر ما چشیدی|
  block
    block |گزین کن هر چه می‌خواهی و بستان|
    block |چو ما را بر همه عالم گزیدی|
  block
    block |از این دیگ جهان رفتی چو حلوا|
    block |به خوان آن جهان زیرا پزیدی|
  block
    block |اگر چه بیضه خالی شد ز مرغت|
    block |برون بیضه عالم پریدی|
  block
    block |در این عالم نگنجی زین سپس تو|
    block |همان سو پر که هر دم در مزیدی|
  block
    block |خمش کن رو که قفل تو گشادند|
    block |اجل بنمود قفلت را کلیدی|