
block |دل معشوق سوزیده است بر من|
  block
    block |دل معشوق سوزیده است بر من|
    block |وزان سوزش جهان را سوخت خرمن|
  block
    block |بزد آتش به جان بنده شمعی|
    block |کز او شد موم جان سنگ و آهن|
  block
    block |بدید آمد از آن آتش به ناگه|
    block |میان شب هزاران صبح روشن|
  block
    block |به کوی عشق آوازه درافتاد|
    block |که شد در خانه دل شکل روزن|
  block
    block |چه روزن کآفتاب نو برآمد|
    block |که سایه نیست آن جا قدر سوزن|
  block
    block |از آن نوری که از لطفش برسته‌ست|
    block |ز آتش گلبن و نسرین و سوسن|
  block
    block |از آن سو بازگرد ای یار بدخو|
    block |بدین سو آ که این سوی است مؤمن|
  block
    block |به سوی بی‌سوی جمله بهار است|
    block |به هر سو غیر این سرمای بهمن|
  block
    block |چو شمس الدین جان آمد ز تبریز|
    block |تو جان کندن همی‌خواهی همی‌کن|