
block |آن خواجه خوش لقا چه دارد|
  block
    block |آن خواجه خوش لقا چه دارد|
    block |بازار مرا بها چه دارد|
  block
    block |او عشوه دهد از او تو مشنو|
    block |رختش بطلب که تا چه دارد|
  block
    block |نقدش برکش ببین که چندست|
    block |در نقد دگر دغا چه دارد|
  block
    block |گر دست و ترازوی نداری|
    block |تا برکشی کز صفا چه دارد|
  block
    block |اندر سخنش کشان و بو گیر|
    block |کز بوی می بقا چه دارد|
  block
    block |شاد آن که بجست جان خود را|
    block |کز حالت مرتضا چه دارد|
  block
    block |در خویش ز اولیا چه بیند|
    block |وز لذت انبیا چه دارد|
  block
    block |گفتم به قلندری که بنگر|
    block |کان چرخ که شد دوتا چه دارد|
  block
    block |گفتا که فراغتیست ما را|
    block |کو خود چه کس است یا چه دارد|
  block
    block |مستم ز خدا و سخت مستم|
    block |سبحان الله خدا چه دارد|
  block
    block |از رحمت شمس دین تبریز|
    block |هر سینه جدا جدا چه دارد|