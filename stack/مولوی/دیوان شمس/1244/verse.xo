
block |ای سنایی گر نیابی یار یار خویش باش|
  block
    block |ای سنایی گر نیابی یار یار خویش باش|
    block |در جهان هر مرد و کاری مرد کار خویش باش|
  block
    block |هر یکی زین کاروان مر رخت خود را رهزنند|
    block |خویشتن را پس نشان و پیش بار خویش باش|
  block
    block |حس فانی می‌دهند و عشق فانی می‌خرند|
    block |زین دو جوی خشک بگذر جویبار خویش باش|
  block
    block |می‌کشندت دست دست این دوستان تا نیستی|
    block |دست دزد از دستشان و دستیار خویش باش|
  block
    block |این نگاران نقش پرده آن نگاران دلند|
    block |پرده را بردار و دررو با نگار خویش باش|
  block
    block |با نگار خویش باش و خوب خوب اندیش باش|
    block |از دو عالم بیش باش و در دیار خویش باش|
  block
    block |رو مکن مستی از آن خمری کز او زاید غرور|
    block |غره آن روی بین و هوشیار خویش باش|