
block |دیدم نگار خود را می‌گشت گرد خانه|
  block
    block |دیدم نگار خود را می‌گشت گرد خانه|
    block |برداشته ربابی می‌زد یکی ترانه|
  block
    block |با زخمه چو آتش می‌زد ترانه خوش|
    block |مست و خراب و دلکش از باده مغانه|
  block
    block |در پرده عراقی می‌زد به نام ساقی|
    block |مقصود باده بودش ساقی بدش بهانه|
  block
    block |ساقی ماه رویی در دست او سبویی|
    block |از گوشه‌ای درآمد بنهاد در میانه|
  block
    block |پر کرد جام اول زان باده مشعل|
    block |در آب هیچ دیدی کآتش زند زبانه|
  block
    block |بر کف نهاده آن را از بهر دلستان را|
    block |آنگه بکرد سجده بوسید آستانه|
  block
    block |بستد نگار از وی اندرکشید آن می|
    block |شد شعله‌ها از آن می بر روی او دوانه|
  block
    block |می‌دید حسن خود را می‌گفت چشم بد را|
    block |نی بود و نی بیاید چون من در این زمانه|