
block |در حلقه عشاق به ناگه خبر افتاد|
  block
    block |در حلقه عشاق به ناگه خبر افتاد|
    block |کز بخت یکی ماه رخی خوب درافتاد|
  block
    block |چشم و دل عشاق چنان پر شد از آن حسن|
    block |تا قصه خوبان که بنامند برافتاد|
  block
    block |بس چشمه حیوان که از آن حسن بجوشید|
    block |بس باده کز آن نادره در چشم و سر افتاد|
  block
    block |مه با سپر و تیغ شبی حمله او دید|
    block |بفکند سپر را سبک و بر سپر افتاد|
  block
    block |ما بنده آن شب که به لشکرگه وصلش|
    block |در غارت شکر همه ما را حشر افتاد|
  block
    block |خونی بک هجران به هزیمت علم انداخت|
    block |بر لشکر هجران دل ما را ظفر افتاد|
  block
    block |گفتند ز شمس الحق تبریز چه دیدیت|
    block |گفتیم کز آن نور به ما این نظر افتاد|