
block |این چه باد صرصر است از آسمان پویان شده|
  block
    block |این چه باد صرصر است از آسمان پویان شده|
    block |صد هزاران کشتی از وی مست و سرگردان شده|
  block
    block |مخلص کشتی ز باد و غرقه کشتی ز باد|
    block |هم بدو زنده شده‌ست و هم بدو بی‌جان شده|
  block
    block |باد اندر امر یزدان چون نفس در امر تو|
    block |ز امر تو دشنام گشته وز تو مدحت خوان شده|
  block
    block |بادها را مختلف از مروحه تقدیر دان|
    block |از صبا معمور عالم با وبا ویران شده|
  block
    block |باد را یا رب نمودی مروحه پنهان مدار|
    block |مروحه دیدن چراغ سینه پاکان شده|
  block
    block |هر که بیند او سبب باشد یقین صورت پرست|
    block |و آنک بیند او مسبب نور معنی دان شده|
  block
    block |اهل صورت جان دهند از آرزوی شبه‌ای|
    block |پیش اهل بحر معنی درها ارزان شده|
  block
    block |شد مقلد خاک مردان نقل‌ها ز ایشان کند|
    block |و آن دگر خاموش کرده زیر زیر ایشان شده|
  block
    block |چشم بر ره داشت پوینده قراضه می‌بچید|
    block |آن قراضه چین ره را بین کنون در کان شده|
  block
    block |همچو مادر بر بچه لرزیم بر ایمان خویش|
    block |از چه لرزد آن ظریف سر به سر ایمان شده|
  block
    block |همچو ماهی می‌گدازی در غم سرلشکری|
    block |بینمت چون آفتابی بی‌حشم سلطان شده|
  block
    block |چند گویی دود برهان است بر آتش خمش|
    block |بینمت بی‌دود آتش گشته و برهان شده|
  block
    block |چند گشت و چند گردد بر سرت کیوان بگو|
    block |بینمت همچون مسیحا بر سر کیوان شده|
  block
    block |ای نصیبه جو ز من که این بیار و آن بیار|
    block |بینمت رسته از این و آن و آن و آن شده|
  block
    block |بس کن ای مست معربد ناطق بسیارگو|
    block |بینمت خاموش گویان چون کفه میزان شده|