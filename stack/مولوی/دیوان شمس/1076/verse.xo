
block |لحظه لحظه می برون آمد ز پرده شهریار|
  block
    block |لحظه لحظه می برون آمد ز پرده شهریار|
    block |باز اندر پرده می‌شد همچنین تا هشت بار|
  block
    block |ساعتی بیرونیان را می‌ربود از عقل و دل|
    block |ساعتی اهل حرم را می‌ببرد از هوش و کار|
  block
    block |دفتری از سحر مطلق پیش چشمش باز بود|
    block |گردشی از گردش او در دل هر بی‌قرار|
  block
    block |گاه از نوک قلم سوداش نقشی می‌کشید|
    block |گاه از سرنای عشقش عقل مسکین سنگسار|
  block
    block |چونک شب شد ز آتش رخسار شمعی برفروخت|
    block |تا دو صد پروانه جان را پدید آمد مدار|
  block
    block |چون ز شب نیمی بشد مستان همه بیخود شدند|
    block |ما بماندیم و شب و شمع و شراب و آن نگار|
  block
    block |مای ما هم خفته بود و برده زحمت از میان|
    block |مای ما با مای او گشته کنار اندر کنار|
  block
    block |چون سحر این مای ما مشتاق آن ما گشته بود|
    block |ما درآمد سایه وار و شد برون آن مای یار|
  block
    block |شمس تبریزی برفت اما شعاع روی او|
    block |هر طرف نوری دهد آن را که هستش اختیار|