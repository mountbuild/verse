
block |ای ز گلزار جمالت یاسمن پا کوفته|
  block
    block |ای ز گلزار جمالت یاسمن پا کوفته|
    block |وز صواب هر خطایت صد ختن پا کوفته|
  block
    block |ای بزاده حسن تو بی‌واسطه هر مرد و زن|
    block |وآنگه اندر باغ عشقت مرد و زن پا کوفته|
  block
    block |ای رخ شاهانه‌ات آورده جان پروانه‌ای|
    block |صد هزاران شمع دل اندر لگن پا کوفته|
  block
    block |ای دماغ عاشقان پرباده منصوریت|
    block |تا دو صد حلاج عشقت بر رسن پا کوفته|
  block
    block |لاغری جان ز ذوقت آن چنان فربه شده|
    block |می‌نگنجد در جهان در خویشتن پا کوفته|
  block
    block |هدهدان اندر قفس چون زان سلیمان خوش شدند|
    block |راه پریدن نبد تا در وطن پا کوفته|
  block
    block |جان عاشق لامکان و این بدن سایه الست|
    block |آفتاب جان به رقص و این بدن پا کوفته|
  block
    block |قهقهه شادان عشقش کرد مجلس پرشکر|
    block |بوالحزن شادان شده با بوالحسن پا کوفته|
  block
    block |روی و چشم شمس تبریزی گل و نسرین بکاشت|
    block |در میان نرگس و گل جسم من پا کوفته|