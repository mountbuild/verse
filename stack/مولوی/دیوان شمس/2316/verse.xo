
block |امروز بت خندان می‌بخش کند خنده|
  block
    block |امروز بت خندان می‌بخش کند خنده|
    block |عالم همه خندان شد بگذشت ز حد خنده|
  block
    block |پیوسته حسد بودی پرغصه ولیک این دم|
    block |می‌جوشد و می‌روید از عین حسد خنده|
  block
    block |در من بنگر ای جان تا هر دو سلف خندیم|
    block |کان خنده بی‌پایان آورد مدد خنده|
  block
    block |بربسته و بررسته غرقند در این رسته|
    block |تا با همگان باشد از عین ابد خنده|
  block
    block |تا چند نهان خندم پنهان نکنم زین پس|
    block |هر چند نهان دارم از من بجهد خنده|
  block
    block |ور تو پنهان داری ناموس تو من دانم|
    block |کاندر سر هر مویت درجست دو صد خنده|
  block
    block |هر ذره که می‌پوید بی‌خنده نمی‌روید|
    block |از نیست سوی هستی ما را کی کشد خنده|
  block
    block |خنده پدر و مادر در چرخ درآوردت|
    block |بنمود به هر طورت الطاف احد خنده|
  block
    block |آن دم که دهان خندد در خنده جان بنگر|
    block |کان خنده بی‌دندان در لب بنهد خنده|