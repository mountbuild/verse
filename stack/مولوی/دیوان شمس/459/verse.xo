
block |ای مرده‌ای که در تو ز جان هیچ بوی نیست|
  block
    block |ای مرده‌ای که در تو ز جان هیچ بوی نیست|
    block |رو رو که عشق زنده دلان مرده شوی نیست|
  block
    block |ماننده خزانی هر روز سردتر|
    block |در تو ز سوز عشق یکی تای موی نیست|
  block
    block |هرگز خزان بهار شود این مجو محال|
    block |حاشا بهار همچو خزان زشتخوی نیست|
  block
    block |روباه لنگ رفت که بر شیر عاشقم|
    block |گفتم که این به دمدمه و های هوی نیست|
  block
    block |گیرم که سوز و آتش عشاق نیستت|
    block |شرمت کجا شدست تو را هیچ روی نیست|
  block
    block |عاشق چو اژدها و تو یک کرم نیستی|
    block |عاشق چو گنج‌ها و تو را یک تسوی نیست|
  block
    block |از من دو سه سخن شنو اندر بیان عشق|
    block |گر چه مرا ز عشق سر گفت و گوی نیست|
  block
    block |اول بدان که عشق نه اول نه آخرست|
    block |هر سو نظر مکن که از آن سوی سوی نیست|
  block
    block |گر طالب خری تو در این آخرجهان|
    block |خر می‌طلب مسیح از این سوی جوی نیست|
  block
    block |یکتا شدست عیسی از آن خر به نور دل|
    block |دل چون شکمبه پرحدث و توی توی نیست|
  block
    block |با خر میا به میدان زیرا که خرسوار|
    block |از فارسان حمله و چوگان و گوی نیست|
  block
    block |هندوی ساقی دل خویشم که بزم ساخت|
    block |تا ترک غم نتازد کامروز طوی نیست|
  block
    block |در شهر مست آیم تا جمله اهل شهر|
    block |دانند کاین زهی ز گدایان کوی نیست|
  block
    block |آن عشق می‌فروش قیامت همی‌کند|
    block |زان باده‌ای که درخور خم و سبوی نیست|
  block
    block |زان می زبان بیابد آن کس که الکنست|
    block |زان می گلو گشاید آن کش گلوی نیست|
  block
    block |بس کن چه آرزوست تو را این سخنوری|
    block |باری مرا ز مستی آن آرزوی نیست|