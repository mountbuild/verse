
block |کاهل و ناداشت بدم کام درآورد مرا|
  block
    block |کاهل و ناداشت بدم کام درآورد مرا|
    block |طوطی اندیشه او همچو شکر خورد مرا|
  block
    block |تابش خورشید ازل پرورش جان و جهان|
    block |بر صفت گلبشکر پخت و بپرورد مرا|
  block
    block |گفتم ای چرخ فلک مرد جفای تو نیم|
    block |گفت زبون یافت مگر ای سره این مرد مرا|
  block
    block |ای شه شطرنج فلک مات مرا برد تو را|
    block |ای ملک آن تخت تو را تخته این نرد مرا|
  block
    block |تشنه و مستسقی تو گشته‌ام ای بحر چنانک|
    block |بحر محیط ار بخورم باشد درخورد مرا|
  block
    block |حسن غریب تو مرا کرد غریب دو جهان|
    block |فردی تو چون نکند از همگان فرد مرا|
  block
    block |رفتم هنگام خزان سوی رزان دست گزان|
    block |نوحه گر هجر تو شد هر ورق زرد مرا|
  block
    block |فتنه عشاق کند آن رخ چون روز تو را|
    block |شهره آفاق کند این دل شب گرد مرا|
  block
    block |راست چو شقه علمت رقص کنانم ز هوا|
    block |بال مرا بازگشا خوش خوش و منورد مرا|
  block
    block |صبح دم سرد زند از پی خورشید زند|
    block |از پی خورشید تو است این نفس سرد مرا|
  block
    block |جزو ز جزوی چو برید از تن تو درد کند|
    block |جزو من از کل ببرد چون نبود درد مرا|
  block
    block |بنده آنم که مرا بی‌گنه آزرده کند|
    block |چون صفتی دارد از آن مه که بیازرد مرا|
  block
    block |هر کسکی را هوسی قسم قضا و قدر است|
    block |عشق وی آورد قضا هدیه ره آورد مرا|
  block
    block |اسب سخن بیش مران در ره جان گرد مکن|
    block |گر چه که خود سرمه جان آمد آن گرد مرا|