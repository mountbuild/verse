
block |آمد بهار خرم و آمد رسول یار|
  block
    block |آمد بهار خرم و آمد رسول یار|
    block |مستیم و عاشقیم و خماریم و بی‌قرار|
  block
    block |ای چشم و ای چراغ روان شو به سوی باغ|
    block |مگذار شاهدان چمن را در انتظار|
  block
    block |اندر چمن ز غیب غریبان رسیده‌اند|
    block |رو رو که قاعدست که القادم یزار|
  block
    block |گل از پی قدوم تو در گلشن آمدست|
    block |خار از پی لقای تو گشتست خوش عذار|
  block
    block |ای سرو گوش دار که سوسن به شرح تو|
    block |سر تا به سر زبان شد بر طرف جویبار|
  block
    block |غنچه گره گره شد و لطفت گره گشاست|
    block |از تو شکفته گردد و بر تو کند نثار|
  block
    block |گویی قیامتست که برکرد سر ز خاک|
    block |پوسیدگان بهمن و دی مردگان پار|
  block
    block |تخمی که مرده بود کنون یافت زندگی|
    block |رازی که خاک داشت کنون گشت آشکار|
  block
    block |شاخی که میوه داشت همی‌نازد از نشاط|
    block |بیخی که آن نداشت خجل گشت و شرمسار|
  block
    block |آخر چنین شوند درختان روح نیز|
    block |پیدا شود درخت نکوشاخ بختیار|
  block
    block |لشکر کشیده شاه بهار و بساخت برگ|
    block |اسپر گرفته یاسمن و سبزه ذوالفقار|
  block
    block |گویند سر بریم فلان را جو گندنا|
    block |آن را ببین معاینه در صنع کردگار|
  block
    block |آری چو دررسد مدد نصرت خدا|
    block |نمرود را برآید از پشه‌ای دمار|