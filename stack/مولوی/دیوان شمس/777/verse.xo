
block |ای خدایی که چو حاجات به تو برگیرند|
  block
    block |ای خدایی که چو حاجات به تو برگیرند|
    block |هر مرادی که بودشان همه در بر گیرند|
  block
    block |جان و دل را چو به پیک در تو بسپارند|
    block |جان باقی خوش شاد معطر گیرند|
  block
    block |بندگانند تو را کز تو تویشان مقصود|
    block |پای در راه تو بنهند و کم سر گیرند|
  block
    block |ترک این شرب بگویند در این روزی چند|
    block |عوض شرب فنا شربت کوثر گیرند|
  block
    block |چون ستاره شب تاریک پی مه گردند|
    block |چو مه چارده رخسار منور گیرند|
  block
    block |گر بمانند یتیم از پدر و مادر خاک|
    block |پدر و مادر روحانی دیگر گیرند|
  block
    block |چون ببینند که تن لقمه گورست یقین|
    block |جان و دل زفت کنند و تن لاغر گیرند|
  block
    block |بس کن این لکلک گفتار رها کن پس از این|
    block |تا سخن‌ها همه از جان مطهر گیرند|