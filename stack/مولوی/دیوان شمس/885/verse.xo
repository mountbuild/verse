
block |بار دگر آمدیم تا شود اقبال شاد|
  block
    block |بار دگر آمدیم تا شود اقبال شاد|
    block |دولت بار دگر در رخ ما رو گشاد|
  block
    block |سرمه کشید این جهان باز ز دیدار ما|
    block |گشت جهان تازه روی چشم بدش دور باد|
  block
    block |عشق ز زنجیر خویش جست و خرد را گرفت|
    block |عقل ز دستان عشق ناله کنان داد داد|
  block
    block |مریم عشق قدیم زاد مسیحی عجب|
    block |داد نیابد خرد چونک چنین فتنه زاد|
  block
    block |باز دو صد قرص ماه بر سر آن خوان شکست|
    block |دل چو چنین خوان بدید پای به خون درنهاد|
  block
    block |دولت بشتافته‌ست چون نظرت تافته‌ست|
    block |تا که بقا یافته‌ست عاشق کون و فساد|
  block
    block |مفخر تبریزیان شمس حق ای خوش نشان|
    block |عالم ای شاه جان بی‌رخ خوبت مباد|