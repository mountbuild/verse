
block |بازشکستند خلق سلسله یا مسلمین|
  block
    block |بازشکستند خلق سلسله یا مسلمین|
    block |باز درافکند عشق غلغله یا مسلمین|
  block
    block |دشمن جان‌های ماست دوستی دوستان|
    block |مادر فتنه شده‌ست حامله یا مسلمین|
  block
    block |آفت عالم شده‌ست ماه رخی زهره سوز|
    block |فتنه آدم شده‌ست سنبله یا مسلمین|
  block
    block |لاف ز شه می‌زند سکه ز مه می‌زند|
    block |بر سر ره می‌زند قافله یا مسلمین|
  block
    block |ای شده شب روز ما ز آنک دل افروز ما|
    block |از رخ ما برفروخت مشعله یا مسلمین|
  block
    block |چون خرد نیک پی در چله شد پیش وی|
    block |جوش برآرد چو می در چله یا مسلمین|
  block
    block |عشق چو آمد پدید عقل گریبان درید|
    block |از پی بی‌دل رسید مشغله یا مسلمین|
  block
    block |بدگهری کو ز جهل تاج شهان را بماند|
    block |بر دم گاوان شود زنگله یا مسلمین|
  block
    block |ناله ز هجر و زوال خاست ز ذوق وصال|
    block |دانک بسی شکرهاست در گله یا مسلمین|