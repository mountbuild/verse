
block |با من ای عشق امتحان‌ها می‌کنی|
  block
    block |با من ای عشق امتحان‌ها می‌کنی|
    block |واقفی بر عجزم اما می‌کنی|
  block
    block |ترجمان سر دشمن می‌شوی|
    block |ظن کژ را در دلش جا می‌کنی|
  block
    block |هم تو اندر بیشه آتش می‌زنی|
    block |هم شکایت را تو پیدا می‌کنی|
  block
    block |تا گمان آید که بر تو ظلم رفت|
    block |چون ضعیفان شور و شکوی می‌کنی|
  block
    block |آفتابی ظلم بر تو کی کند|
    block |هر چه می‌خواهی ز بالامی کنی|
  block
    block |می‌کنی ما را حسود همدگر|
    block |جنگ ما را خوش تماشا می‌کنی|
  block
    block |عارفان را نقد شربت می‌دهی|
    block |زاهدان را مست فردا می‌کنی|
  block
    block |مرغ مرگ اندیش را غم می‌دهی|
    block |بلبلان را مست و گویا می‌کنی|
  block
    block |زاغ را مشتاق سرگین می‌کنی|
    block |طوطی خود را شکرخا می‌کنی|
  block
    block |آن یکی را می‌کشی در کان و کوه|
    block |وین دگر را رو به دریا می‌کنی|
  block
    block |از ره محنت به دولت می‌کشی|
    block |یا جزای زلت ما می‌کنی|
  block
    block |اندر این دریا همه سود است و داد|
    block |جمله احسان و مواسا می‌کنی|
  block
    block |این سر نکته است پایانش تو گوی|
    block |گر چه ما را بی‌سر و پا می‌کنی|