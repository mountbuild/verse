
block |چه نزدیک است جان تو به جانم|
  block
    block |چه نزدیک است جان تو به جانم|
    block |که هر چیزی که اندیشی بدانم|
  block
    block |ضمیر همدگر دانند یاران|
    block |نباشم یار صادق گر ندانم|
  block
    block |چو آب صاف باشد یار با یار|
    block |که بنماید در او عکس بنانم|
  block
    block |اگر چه عامه هم آیینه‌هااند|
    block |که بنماید در او سود و زیانم|
  block
    block |ولیکن آن به هر دم تیره گردد|
    block |که او را نیست صیقل‌های جانم|
  block
    block |ولی آیینه ای عارف نگردد|
    block |اگر خاک جهان بر وی فشانم|
  block
    block |از این آیینه روی خود مگردان|
    block |که می گوید که جانت را امانم|
  block
    block |من و گفت من آیینه‌ست جان را|
    block |بیابد حال خویش اندر بیانم|
  block
    block |خمش کن تا به ابرو و به غمزه|
    block |هزاران ماجرا بر وی بخوانم|