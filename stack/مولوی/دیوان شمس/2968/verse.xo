
block |ای چنگیان غیبی از راه خوش نوایی|
  block
    block |ای چنگیان غیبی از راه خوش نوایی|
    block |تشنه دلان خود را کردید بس سقایی|
  block
    block |جان تشنه ابد شد وین تشنگی ز حد شد|
    block |یا ضربت جدایی یا شربت عطایی|
  block
    block |ای زهره مزین زین هر دو یک نوا زن|
    block |یا پرده رهاوی یا پرده رهایی|
  block
    block |گر چنگ کژ نوازی در چنگ غم گدازی|
    block |خوش زن نوا اگر نی مردی ز بی‌نوایی|
  block
    block |بی زخمه هیچ چنگی آب و نوا ندارد|
    block |می‌کش تو زخمه زخمه گر چنگ بوالوفایی|
  block
    block |گر بگسلند تارت گیرند بر کنارت|
    block |پیوند نو دهندت چندین دژم چرایی|
  block
    block |تو خود عزیز یاری پیوسته در کناری|
    block |در بزم شهریاری بیرون ز جان و جایی|
  block
    block |خامش که سخت مستم بربند هر دو دستم|
    block |ور نه قدح شکستم گر لحظه‌ای بپایی|
  block
    block |من پیر منبلانم بر خویش زخم رانم|
    block |من مصلحت ندانم با ما تو برنیایی|
  block
    block |هم پاره پاره باشم هم خصم چاره باشم|
    block |هم سنگ خاره باشم در صبر و بی‌نوایی|
  block
    block |از بس که تند و عاقم در دوزخ فراقم|
    block |دوزخ ز احتراقم گیرد گریزپایی|
  block
    block |چون دید شور ما را عطار آشکارا|
    block |بشکست طبل‌ها را در بزم کبریایی|
  block
    block |تبریز چون برفتم با شمس دین بگفتم|
    block |بی حرف صد مقالت در وحدت خدایی|