
block |نیشکر باید که بندد پیش آن لب‌ها کمر|
  block
    block |نیشکر باید که بندد پیش آن لب‌ها کمر|
    block |خسروی باید که نوشم زان لب شیرین شکر|
  block
    block |بلک دریاییست عشق و موج رحمت می‌زند|
    block |ابر بفرستد به دوران و به نزدیکان گهر|
  block
    block |صد سلام و بندگی ای جان از این مستان بخوان|
    block |جام زرین پیش آر و سیم بر ای سیمبر|
  block
    block |پشت آنی تو که پشتش از غم و محنت شکست|
    block |آب آنی که ندارد هیچ آبی بر جگر|
  block
    block |پخته شد نان دلی کز تف عشق تو بسوخت|
    block |شد زبردست ابد آن کز تو شد زیر و زبر|
  block
    block |زان سر مستانش رست از خنجر قصاب مرگ|
    block |که نبودند اندر این سودا چو ساطوری دوسر|
  block
    block |می بیار ای عشق بهر جان فرزندان خویش|
    block |محو کن اندیشه‌ها را زان شراب چون شرر|
  block
    block |دی بدادی آنچ دادی جمع را ای میرداد|
    block |بخش امروزینه کو ای هر دمی بخشنده تر|
  block
    block |بس کن و پرده دگر زن تا نگردد کس ملول|
    block |می پر از باغی به باغی این چنین کن پرشکر|