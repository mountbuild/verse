
block |اگر یار مرا از من برآری|
  block
    block |اگر یار مرا از من برآری|
    block |من او گشتم بگو با او چه داری|
  block
    block |میان ما چو تو مویی نبینی|
    block |تو مانی در میان شرمساری|
  block
    block |ببین عیب ار چه عاشق گشت رسوا|
    block |نباشد عار گر بحری است عاری|
  block
    block |بیا ای دست اندر آب کرده|
    block |کلوخ خشک خواهی تا برآری|
  block
    block |تو خواهی همچو ابر بازگونه|
    block |که باران از زمین بر چرخ باری|
  block
    block |چو ناخن نیز نگذارد تو را عشق|
    block |روا باشد که آن سر را بخاری|
  block
    block |قراری یابی آنگه بر لب عشق|
    block |چو ساکن گشته‌ای در بی‌قراری|
  block
    block |مکن یاد کسی ای جان شیرین|
    block |که نشناسد خزان را از بهاری|
  block
    block |نداند عطسه را زان لاغ دیگر|
    block |نداند شیر از روبه عیاری|
  block
    block |بگفتم ای ونک غوطی بخوردم|
    block |در آن موج لطیف شهریاری|
  block
    block |شدم از کار من از شمس تبریز|
    block |بیا در کار گر تو مرد کاری|