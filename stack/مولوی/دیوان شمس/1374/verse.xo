
block |ای عاشقان ای عاشقان من خاک را گوهر کنم|
  block
    block |ای عاشقان ای عاشقان من خاک را گوهر کنم|
    block |وی مطربان ای مطربان دف شما پرزر کنم|
  block
    block |ای تشنگان ای تشنگان امروز سقایی کنم|
    block |وین خاکدان خشک را جنت کنم کوثر کنم|
  block
    block |ای بی‌کسان ای بی‌کسان جاء الفرج جاء الفرج|
    block |هر خسته غمدیده را سلطان کنم سنجر کنم|
  block
    block |ای کیمیا ای کیمیا در من نگر زیرا که من|
    block |صد دیر را مسجد کنم صد دار را منبر کنم|
  block
    block |ای کافران ای کافران قفل شما را وا کنم|
    block |زیرا که مطلق حاکمم مؤمن کنم کافر کنم|
  block
    block |ای بوالعلا ای بوالعلا مومی تو اندر کف ما|
    block |خنجر شوی ساغر کنم ساغر شوی خنجر کنم|
  block
    block |تو نطفه بودی خون شدی وانگه چنین موزون شدی|
    block |سوی من آ ای آدمی تا زینت نیکوتر کنم|
  block
    block |من غصه را شادی کنم گمراه را هادی کنم|
    block |من گرگ را یوسف کنم من زهر را شکر کنم|
  block
    block |ای سردهان ای سردهان بگشاده‌ام زان سر دهان|
    block |تا هر دهان خشک را جفت لب ساغر کنم|
  block
    block |ای گلستان ای گلستان از گلستانم گل ستان|
    block |آن دم که ریحان‌هات را من جفت نیلوفر کنم|
  block
    block |ای آسمان ای آسمان حیرانتر از نرگس شوی|
    block |چون خاک را عنبر کنم چون خار را عبهر کنم|
  block
    block |ای عقل کل ای عقل کل تو هر چه گفتی صادقی|
    block |حاکم تویی حاتم تویی من گفت و گو کمتر کنم|