
block |در عشق سلیمانی من همدم مرغانم|
  block
    block |در عشق سلیمانی من همدم مرغانم|
    block |هم عشق پری دارم هم مرد پری خوانم|
  block
    block |هر کس که پری خوتر در شیشه کنم زودتر|
    block |برخوانم افسونش حراقه بجنبانم|
  block
    block |زین واقعه مدهوشم باهوشم و بی‌هوشم|
    block |هم ناطق و خاموشم هم لوح خموشانم|
  block
    block |فریاد که آن مریم رنگی دگر است این دم|
    block |فریاد کز این حالت فریاد نمی‌دانم|
  block
    block |زان رنگ چه بی‌رنگم زان طره چو آونگم|
    block |زان شمع چو پروانه یا رب چه پریشانم|
  block
    block |گفتم که مها جانی امروز دگر سانی|
    block |گفتا که بر او منگر از دیده انسانم|
  block
    block |ای خواجه اگر مردی تشویش چه آوردی|
    block |کز آتش حرص تو پردود شود جانم|
  block
    block |یا عاشق شیدا شو یا از بر ما واشو|
    block |در پرده میا با خود تا پرده نگردانم|
  block
    block |هم خونم و هم شیرم هم طفلم و هم پیرم|
    block |هم چاکر و هم میرم هم اینم و هم آنم|
  block
    block |هم شمس شکرریزم هم خطه تبریزم|
    block |هم ساقی و هم مستم هم شهره و پنهانم|