
block |ای عشق که کردستی تو زیر و زبر خوابم|
  block
    block |ای عشق که کردستی تو زیر و زبر خوابم|
    block |تا غرقه شده‌ست از تو در خون جگر خوابم|
  block
    block |از کان شکر جستن اندر شب آبستن|
    block |بگداخت در اندیشه مانند شکر خوابم|
  block
    block |بی‌لطف وصال او گشتم چو هلال او|
    block |تا شب نبرد هرگز در دور قمر خوابم|
  block
    block |چون شب بشود تاری با این همه بیداری|
    block |با عشق همی‌گویم کای عشق ببر خوابم|
  block
    block |چون خواب مرا بیند بگریزد و بنشیند|
    block |از من برود آید در شخص دگر خوابم|
  block
    block |یاران که چه یاریدم تنها مگذاریدم|
    block |چون عشق ملک برده‌ست از چشم بشر خوابم|
  block
    block |بنشین اگری عاشق تا صبحدم صادق|
    block |با من که نمی‌آید تا صبح و سحر خوابم|