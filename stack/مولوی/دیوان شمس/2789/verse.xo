
block |پیش شمع نور جان دل هست چون پروانه‌ای|
  block
    block |پیش شمع نور جان دل هست چون پروانه‌ای|
    block |در شعاع شمع جانان دل گرفته خانه‌ای|
  block
    block |سرفرازی شیرگیری مست عشقی فتنه‌ای|
    block |نزد جانان هوشیاری نزد خود دیوانه‌ای|
  block
    block |خشم شکلی صلح جانی تلخ رویی شکری|
    block |من بدین خویشی ندیدم در جهان بیگانه‌ای|
  block
    block |با هزاران عقل بینا چون ببیند روی شمع|
    block |پر او در پای پیچد درفتد مستانه‌ای|
  block
    block |خرمن آتش گرفته صحن صحراهای عشق|
    block |گندم او آتشین و جان او پیمانه‌ای|
  block
    block |نور گیرد جمله عالم بر مثال کوه طور|
    block |گر بگویم بی‌حجاب از حال دل افسانه‌ای|
  block
    block |شمع گویم یا نگاری دلبری جان پروری|
    block |محض روحی سروقدی کافری جانانه‌ای|
  block
    block |پیش تختش پیرمردی پای کوبان مست وار|
    block |لیک او دریای علمی حاکمی فرزانه‌ای|
  block
    block |دامن دانش گرفته زیر دندان‌ها ولیک|
    block |کلبتین عشق نامانده در او دندانه‌ای|
  block
    block |من ز نور پیر واله پیر در معشوق محو|
    block |او چو آیینه یکی رو من دوسر چون شانه‌ای|
  block
    block |پیر گشتم در جمال و فر آن پیر لطیف|
    block |من چو پروانه در او او را به من پروانه‌ای|
  block
    block |گفتم آخر ای به دانش اوستاد کائنات|
    block |در هنر اقلیم‌هایی لطف کن کاشانه‌ای|
  block
    block |گفت گویم من تو را ای دوربین بسته چشم|
    block |بشنو از من پند جانی محکمی پیرانه‌ای|
  block
    block |دانش و دانا حکیم و حکمت و فرهنگ ما|
    block |غرقه بین تو در جمال گلرخی دردانه‌ای|
  block
    block |چون نگه کردم چه دیدم آفت جان و دلی|
    block |ای مسلمانان ز رحمت یاریی یارانه‌ای|
  block
    block |این همه پوشیده گفتی آخر این را برگشا|
    block |از حسودان غم مخور تو شرح ده مردانه‌ای|
  block
    block |شمس حق و دین تبریزی خداوندی کز او|
    block |گشت این پس مانده اندر عشق او پیشانه‌ای|