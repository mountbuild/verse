
block |عید نمی‌دهد فرح بی‌نظر هلال تو|
  block
    block |عید نمی‌دهد فرح بی‌نظر هلال تو|
    block |کوس و دهل نمی‌چخد بی‌شرف دوال تو|
  block
    block |من به تو مایل و تویی هر نفسی ملولتر|
    block |وه که خجل نمی‌شود میل من از ملال تو|
  block
    block |ناز کن ای حیات جان کبر کن و بکش عنان|
    block |شمس و قمر دلیل تو شهد و شکر دلال تو|
  block
    block |آیت هر ملاحتی ماه تو خواند بر جهان|
    block |مایه هر خجستگی ماه تو است و سال تو|
  block
    block |آب زلال ملک تو باغ و نهال ملک تو|
    block |جز ز زلال صافیت می‌نخورد نهال تو|
  block
    block |ملک تو است تخت‌ها باغ و سرا و رخت‌ها|
    block |رقص کند درخت‌ها چونک رسد شمال تو|
  block
    block |مطبخ توست آسمان مطبخیانت اختران|
    block |آتش و آب ملک تو خلق همه عیال تو|
  block
    block |عشق کمینه نام تو چرخ کمینه بام تو|
    block |رونق آفتاب‌ها از مه بی‌زوال تو|
  block
    block |خشک لبند عالمی از لمع سراب تو|
    block |لطف سراب این بود تا چه بود زلال تو|
  block
    block |ای ز خیال‌های تو گشته خیال عاشقان|
    block |خیل خیال این بود تا چه بود جمال تو|
  block
    block |وصل کنی درخت را حالت او بدل شود|
    block |چون نشود مها بدل جان و دل از وصال تو|
  block
    block |زهر بود شکر شود سنگ بود گهر شود|
    block |شام بود سحر شود از کرم خصال تو|
  block
    block |بس سخن است در دلم بسته‌ام و نمی‌هلم|
    block |گوش گشاده‌ام که تا نوش کنم مقال تو|