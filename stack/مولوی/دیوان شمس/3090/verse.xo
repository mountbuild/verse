
block |بجه بجه ز جهان تا شه جهان باشی|
  block
    block |بجه بجه ز جهان تا شه جهان باشی|
    block |شکر ستان هله تا تو شکرستان باشی|
  block
    block |بجه بجه چو شهاب از برای کشتن دیو|
    block |چو ز اختری بجهی قلب آسمان باشی|
  block
    block |چو عزم بحر کند نوح کشتی‌اش باشی|
    block |رود به چرخ مسیحا تو نردبان باشی|
  block
    block |گهی چو عیسی مریم طبیب جان گردی|
    block |گهی چو موسی عمران روی شبان باشی|
  block
    block |ز بهر پختن تو آتشیست روحانی|
    block |چو پس جهی چو زنان خام قلتبان باشی|
  block
    block |ز آتش ار نگریزی تمام پخته شوی|
    block |چو نان پخته رئیس و عزیز خوان باشی|
  block
    block |چو خوان برآیی و اخوان تو را قبول کنند|
    block |مثال نان مدد جان شوی و جان باشی|
  block
    block |اگر چه معدن رنجی به صبر گنج شوی|
    block |اگر چه خانه غیبی تو غیب دان باشی|
  block
    block |من این بگفتم و از آسمان ندا آمد|
    block |به گوش جان که چنین گر شوی چنان باشی|
  block
    block |خمش دهان پی آنست تا شکرخایی|
    block |نه آن که سست فکندی زنخ زنان باشی|