
block |ما دست تو را خواجه بخواهیم کشیدن|
  block
    block |ما دست تو را خواجه بخواهیم کشیدن|
    block |وز نیک و بدت پاک بخواهیم بریدن|
  block
    block |هر چند شب غفلت و مستیت دراز است|
    block |ما بر همه چون صبح بخواهیم دمیدن|
  block
    block |در پرده ناموس و دغل چند گریزی|
    block |نزدیک رسیده‌ست تو را پرده دریدن|
  block
    block |هر میوه که در باغ جهان بود همه پخت|
    block |ای غوره چون سنگ نخواهی تو پزیدن|
  block
    block |رحم آر بر این جان که طپان است در این دام|
    block |نشنود مگر گوش تو آواز طپیدن|
  block
    block |چشمی است تو را در دل و آن چشم به درد است|
    block |پس چیست غم تو به جز آن چشم خلیدن|
  block
    block |چون می خلد آن چشم بجو دارو و درمان|
    block |تا بازرهی از خلش و آب دویدن|
  block
    block |داروی دل و دیده نبوده‌ست و نباشد|
    block |ای یوسف خوبان به جز از روی تو دیدن|
  block
    block |هین مخلص این را تو بفرما به تمامی|
    block |که گفت تو و قول تو مزد است شنیدن|