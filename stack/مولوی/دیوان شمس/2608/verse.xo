
block |افند کلیمیرا از زحمت ما چونی|
  block
    block |افند کلیمیرا از زحمت ما چونی|
    block |ای جان صفا چونی وی کان وفا چونی|
  block
    block |ای فخر خردمندان وی بی‌تو جهان زندان|
    block |وی عاشق بی‌دل را درمان و دوا چونی|
  block
    block |مه گوش همی‌خارد صد سجده همی‌آرد|
    block |می‌گوید حسنت را کی خوب لقا چونی|
  block
    block |باری من بیچاره گشتم ز خود آواره|
    block |زان روز که پرسیدی گفتی تو مرا چونی|
  block
    block |ماییم و هوای تو دو چشم سقای تو|
    block |ای آب حیات ما زین آب و هوا چونی|
  block
    block |تلخ است فراق تو دوری ز وثاق تو|
    block |ای آنک مبادا کس دور از تو جدا چونی|
  block
    block |زد طال بقای تو هر ذره که خورشیدی|
    block |ای نیر اعظم تو زین طال بقا چونی|
  block
    block |ای آینه مانده در دست دو سه زنگی|
    block |وی یوسف افتاده با اهل عما چونی|
  block
    block |ای دلدل آن میدان چونی تو در این زندان|
    block |وی بلبل آن بستان با ناشنوا چونی|
  block
    block |ای آدم خوکرده با جنت و با حورا|
    block |افتاده در این غربت با رنج و عنا چونی|
  block
    block |ای آنک نمی‌گنجی در شش جهت عالم|
    block |با این همگی زفتی در زیر قبا چونی|
  block
    block |مصباح و زجاجی تو پیش دو سه نابینا|
    block |از عربده کوران وز زخم عصا چونی|
  block
    block |پیغام و سلام ما ای باد بگو با دل|
    block |با این همه بی‌برگی داوودنوا چونی|
  block
    block |بس کردم من اما برگو تو تمامش را|
    block |کای تشنه پرخواره با جام خدا چونی|