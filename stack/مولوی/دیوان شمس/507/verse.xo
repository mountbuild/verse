
block |کیست که او بنده رای تو نیست|
  block
    block |کیست که او بنده رای تو نیست|
    block |کیست که او مست لقای تو نیست|
  block
    block |غصه کشی کو که ز خوف تو نیست|
    block |یا طربی کان ز رجای تو نیست|
  block
    block |بخل کفی کو که ز قبض تو نیست|
    block |یا کرمی کان ز عطای تو نیست|
  block
    block |لعل لبی کو که ز کان تو نیست|
    block |محتشمی کو که گدای تو نیست|
  block
    block |متصل اوصاف تو با جان‌ها|
    block |یک رگ بی‌بند و گشای تو نیست|
  block
    block |هر دو جهان چون دو کف و تو چو جان|
    block |کف چه دهد کان ز سخای تو نیست|
  block
    block |چشم کی دیدست در این باغ کون|
    block |رقص گلی کان ز هوای تو نیست|
  block
    block |غافل ناله کند از جور خلق|
    block |خلق به جز شبه عصای تو نیست|
  block
    block |جنبش این جمله عصاها ز توست|
    block |هر یک جز درد و دوای تو نیست|
  block
    block |زخم معلم زند آن چوب کیست|
    block |کیست که او بند قضای تو نیست|
  block
    block |همچو سگان چوب تو را می‌گزند|
    block |در سرشان فهم جزای تو نیست|
  block
    block |دفع بلای تن و آزار خلق|
    block |جز به مناجات و ثنای تو نیست|
  block
    block |بشکنی این چوب نه چوبش کمست|
    block |دفع دو سه چوب رهای تو نیست|
  block
    block |صاحب حوت از غم امت گریخت|
    block |جان به کجا برد که جای تو نیست|
  block
    block |بس کن وز محنت یونس بترس|
    block |با قدر استیزه به پای تو نیست|