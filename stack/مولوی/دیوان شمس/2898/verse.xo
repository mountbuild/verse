
block |هر دم ای دل سوی جانان می‌روی|
  block
    block |هر دم ای دل سوی جانان می‌روی|
    block |وز نظرها سخت پنهان می‌روی|
  block
    block |جامه‌ها را چاک کردی همچو ماه|
    block |در پی خورشید رخشان می‌روی|
  block
    block |ای نشسته با حریفان بر زمین|
    block |وز درون بر هفت کیوان می‌روی|
  block
    block |پیش مهمانان به صورت حاضری|
    block |سوی صورتگر به مهمان می‌روی|
  block
    block |چون قلم بر دست آن نقاش چست|
    block |در میان نقش انسان می‌روی|
  block
    block |همچو آبی می‌روی در زیر کاه|
    block |آب حیوانی به بستان می‌روی|
  block
    block |در جهان غمگین نماندی گر تو را|
    block |چشم دیدی چون خرامان می‌روی|
  block
    block |ای دریغا خلق دیدی مر تو را|
    block |چون نهان از جمله خلقان می‌روی|
  block
    block |حال ما بنگر ببر پیغام ما|
    block |چون به پیش تخت سلطان می‌روی|