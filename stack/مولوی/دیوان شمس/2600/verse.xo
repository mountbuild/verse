
block |گفتم که بجست آن مه از خانه چو عیاری|
  block
    block |گفتم که بجست آن مه از خانه چو عیاری|
    block |تشنیع زنان بودم بر عهد وفاداری|
  block
    block |غماز غمت گفتا در خانه بجوی آخر|
    block |آن طره که دل دزدد ماننده طراری|
  block
    block |در سوخته جان زن از آهن و از سنگش|
    block |در پیه دو دیده خود بر آب بزن ناری|
  block
    block |بفروز چنین شمعی در خانه همی‌گردان|
    block |باشد که نهان باشد او از پس دیواری|
  block
    block |اندر پس دیواری در سایه خورشیدش|
    block |در نیم شب هجران بگشود مرا کاری|
  block
    block |در خانه همی‌گشتم در دست چنین شمعی|
    block |تا تیره شد این شمعم از تابش انواری|
  block
    block |گفتم که در این زندان چون یافتمت ای جان|
    block |در بی‌نمکی چون ره بردم به نمکساری|
  block
    block |ای شوخ گریزنده وی شاه ستیزنده|
    block |وی از تو جهان زنده چون یافتمت باری|
  block
    block |در حال نهانی شد پنهان چو معانی شد|
    block |چون گوهر کانی شد غیرت شده ستاری|
  block
    block |من دست زنان بر سر چون حلقه شده بر در|
    block |وین طعنه زنان بر من هم یافته بازاری|
  block
    block |از پرتو مخدومی شمس الحق تبریزی|
    block |چون مه که ز خورشیدش شد تیره خجل واری|