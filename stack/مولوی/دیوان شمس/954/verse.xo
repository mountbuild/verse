
block |فزود آتش من آب را خبر ببرید|
  block
    block |فزود آتش من آب را خبر ببرید|
    block |اسیر می‌بردم غم ز کافرم بخرید|
  block
    block |خدای داد شما را یکی نظر که مپرس|
    block |اگر چه زان نظر این دم به سکر بی‌خبرید|
  block
    block |طراز خلعت آن خوش نظر چو دیده شود|
    block |هزار جامه ز درد و دریغ و غم بدرید|
  block
    block |ز دیده موی برست از دقیقه بینی‌ها|
    block |چرا به موی و به روی خوشش نمی‌نگرید|
  block
    block |ز حرص خواجگی از بندگی چه محرومید|
    block |ز غورها همه پختید یا که کور و کرید|
  block
    block |در آشنا عجمی وار منگرید چنین|
    block |فرشته‌اید به معنی اگر به تن بشرید|
  block
    block |هزار حاجب و جاندار منتظر دارید|
    block |برای خدمتتان لیک در ره و سفرید|
  block
    block |همی‌پرد به سوی آسمان روان شما|
    block |اگر چه زیر لحافید و هیچ می‌نپرید|
  block
    block |همی‌چرد همه اجزای جان به روض صفات|
    block |از آن ریاض که رستید چون از آن نچرید|
  block
    block |درخت مایه از آن یافت سبز و تر زان شد|
    block |زبون مایه چرایید چونک شیر نرید|
  block
    block |هزار گونه کجا خستتان به زیر سجود|
    block |کجا نظر که بدانید تیغ یا سپرید|
  block
    block |هزار حرف به بیگار گفتم و مقصود|
    block |به هر دمی ز چه شما خفیه تر چه بی‌هنرید|
  block
    block |هنر چو بی‌هنری آمد اندر این درگاه|
    block |هنروران ز شادیت چون نه زین نفرید|
  block
    block |همه حیات در اینست کاذبحوا بقره|
    block |چو عاشقان حیاتید چون پس بقرید|
  block
    block |هزار شیر تو را بنده‌اند چه بود گاو|
    block |هزار تاج زر آمد چه در غم کمرید|
  block
    block |چو شب خطیب تو ماهست بر چنین منبر|
    block |اگر نه فهم تباهست از چه در سمرید|
  block
    block |کجا بلاغت ماه و کجا خیال سپاه|
    block |به مقنعه بمنازید چون کلاه ورید|
  block
    block |بیافت کوزه زرین و آب بی‌حد خورد|
    block |خموش باش که تا ز آب هم شکم ندرید|