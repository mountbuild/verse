
block |آه چه دیوانه شدم در طلب سلسله‌ای|
  block
    block |آه چه دیوانه شدم در طلب سلسله‌ای|
    block |در خم گردون فکنم هر نفسی غلغله‌ای|
  block
    block |زیر قدم می‌سپرم هر سحری بادیه‌ای|
    block |خون جگر می‌سپرم در طلب قافله‌ای|
  block
    block |آه از آن کس که زند بر دل من داغ عجب|
    block |بر کف پای دل من از ره او آبله‌ای|
  block
    block |هم به فلک درفکند زهره ز بامش شرری|
    block |هم به زمین درفکند هیبت او زلزله‌ای|
  block
    block |هیچ تقاضا نکنم ور بکنم دفع دهد|
    block |صد چو مرا دفع کند او به یکی هین هله‌ای|
  block
    block |چونک از او دفع شوم گوشگکی سر بنهم|
    block |آید عشق چله گر بر سر من با چله‌ای|