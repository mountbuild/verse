
block |بر گرد گل می گشت دی نقش خیال یار من|
  block
    block |بر گرد گل می گشت دی نقش خیال یار من|
    block |گفتم درآ پرنور کن از شمع رخ اسرار من|
  block
    block |ای از بهار روی تو سرسبز گشته عمر من|
    block |جان من و جان همه حیران شده در کار من|
  block
    block |ای خسرو و سلطان من سلطان سلطانان من|
    block |ای آتشی انداخته در جان زیرکسار من|
  block
    block |ای در فلک جان ملک در بحر تسبیح سمک|
    block |در هر جمال از تو نمک ای دیده و دیدار من|
  block
    block |سردفتر هر سروری برهان هر پیغامبری|
    block |هم حاکمی هم داوری هم چاره ناچار من|
  block
    block |خاکم شده گنجور زر از تابش خورشید تو|
    block |وز فر تو پرها دمد از فکرت طیار من|
  block
    block |ای در کنار لطف تو من همچو چنگی بانوا|
    block |آهسته‌تر زن زخمه‌ها تا نگسلانی تار من|
  block
    block |تا نوبهار رحمتت درتافت اندر باغ جان|
    block |یا خار در گل یاوه شد یا جمله گل شد خار من|
  block
    block |از دولت دیدار تو وز نعمت بسیار تو|
    block |صد خوان زرین می نهد هر شب دل خون خوار من|
  block
    block |هر شب خیال دلبرم دست آورد خارد سرم|
    block |تا برد آخر عاقبت دستار من دستار من|
  block
    block |آن کم برآورد از عدم هر لحظه در گفت آردم|
    block |تا همچو در کرد از کرم گفتار من گفتار من|