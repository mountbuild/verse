
block |ای دشمن عقل و جان شیرین|
  block
    block |ای دشمن عقل و جان شیرین|
    block |نور موسی و طور سینین|
  block
    block |ای دوست که زهره نیست جان را|
    block |تا از تو نشان دهد به تعیین|
  block
    block |ای هر چه بگویم و نویسم|
    block |برخوانده نانبشته پیشین|
  block
    block |ای آنک طبیب دردهایی|
    block |بی قرص بنفشه و فسنتین|
  block
    block |ای باعث رزق مستمندان|
    block |بی قوصره و جوال و خرجین|
  block
    block |هر ذوق که غیر حضرت توست|
    block |نوش تین است و نیش تنین|
  block
    block |دو پاره کلوخ را بگیری|
    block |ویسی سازی از آن و رامین|
  block
    block |وان نقش از آن فروتراشی|
    block |طینی باشد میانه طین|
  block
    block |پس در کف صنع نقش بندت|
    block |لعبت‌هااند این سلاطین|
  block
    block |بر هم زنشان چو دو سبو تو|
    block |تا بشکند آن یکی به توهین|
  block
    block |تا لاف زند که من شکستم|
    block |تو بشکسته به دست تکوین|
  block
    block |چون بادی را کنی مصور|
    block |طاووس شوند و باز و شاهین|
  block
    block |شب خواب مسافری ببندی|
    block |یعنی که مخسب خیز بنشین|
  block
    block |بنشین به خیال خانه دل|
    block |هر نقش که می کنیم می بین|
  block
    block |نقشی دگری همی‌فرستیم|
    block |تا لقمه او شود نخستین|
  block
    block |تا صورت راست را بدانی|
    block |در سینه ز صورت دروغین|
  block
    block |من از پی اینت نقش کردم|
    block |تا کلک مرا کنی تو تحسین|
  block
    block |امشب همه نقش‌ها شکارند|
    block |از اسب فرومگیر تو زین|
  block
    block |تا روز سوار باش بر صید|
    block |مندیش ز بالش و نهالین|
  block
    block |می گرد به گرد لیل لیلی|
    block |گر مجنونی ز پای منشین|
  block
    block |امشب صدقات می دهد شاه|
    block |ان الصدقات للمساکین|
  block
    block |صاع سلطان اگر بجویی|
    block |یابی به جوال ابن یامین|
  block
    block |بس کن که دعا بسی بکردی|
    block |گوش آر از این سپس به آمین|