
block |لطفی نماند کان صنم خوش لقا نکرد|
  block
    block |لطفی نماند کان صنم خوش لقا نکرد|
    block |ما را چه جرم اگر کرمش با شما نکرد|
  block
    block |تشنیع می‌زنی که جفا کرد آن نگار|
    block |خوبی که دید در دو جهان کو جفا نکرد|
  block
    block |عشقش شکر بس است اگر او شکر نداد|
    block |حسنش همه وفاست اگر او وفا نکرد|
  block
    block |بنمای خانه‌ای که از او نیست پرچراغ|
    block |بنمای صفه‌ای که رخش پرصفا نکرد|
  block
    block |این چشم و آن چراغ دو نورند هر یکی|
    block |چون آن به هم رسید کسیشان جدا نکرد|
  block
    block |چون روح در نظاره فنا گشت این بگفت|
    block |نظاره جمال خدا جز خدا نکرد|
  block
    block |هر یک از این مثال بیانست و مغلطه است|
    block |حق جز ز رشک نام رخش والضحی نکرد|
  block
    block |خورشیدروی مفخر تبریز شمس دین|
    block |بر فانیی نتافت که آن را بقا نکرد|