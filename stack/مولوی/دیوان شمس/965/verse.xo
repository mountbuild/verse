
block |دل گردون خلل کند چو مه تو نهان شود|
  block
    block |دل گردون خلل کند چو مه تو نهان شود|
    block |چو رسد تیر غمزه‌ات همه قدها کمان شود|
  block
    block |چو تو دلداریی کنی دو جهان جمله دل شود|
    block |دل ما چون جهان شود همه دل‌ها جهان شود|
  block
    block |فتد آتش در این فلک که بنالد از آن ملک|
    block |چو غم و دود عاشقان به سوی آسمان شود|
  block
    block |نبود رشک عشق تو بجهد خون عاشقان|
    block |چو شفق بر سر افق همه گردون نشان شود|
  block
    block |چه زمان باشد آن زمان که بلرزد ز تو زمین|
    block |چه عجب باشد آن مکان چو مکان لامکان شود|
  block
    block |ز خیال نگار من چو بخندد بهار من|
    block |رخ او گلفشان شود نظرم گلستان شود|
  block
    block |بفشان گل که گلشنی همه را چشم روشنی|
    block |به کرم گر نظر کنی چه شود چه زیان شود|
  block
    block |خوشم ار سر بداده‌ام چو درختان به باد من|
    block |که به باغ جمال تو نظرم باغبان شود|
  block
    block |چه عجب گر ز مستیت خرف و سرگران شوم|
    block |چو درختی که میوه‌اش بپزد سرگران شود|
  block
    block |چو بنفشه دوتا شدم چو سمن بی‌وفا شدم|
    block |که دل لاله‌ها سیه ز غم ارغوان شود|
  block
    block |رخ یارم چو گلستان رخ زارم چو زعفران|
    block |رخ او چون چنین بود رخ عاشق چنان شود|
  block
    block |همه نرگس شود رزان ز پی دید گلستان|
    block |گل تو بهر بوسه‌اش همه شکل دهان شود|
  block
    block |به وصال بهار او چو بخندد دل چمن|
    block |ز غم هجر جوی‌ها چو سرشکم روان شود|
  block
    block |چو پرست از محبتش دل آن عالم خل|
    block |که درختش ز شکر دوست سراسر زبان شود|
  block
    block |چو سر از خاک برزنند ز درختان ندا رسد|
    block |که تو هر چه نهان کنی همه روزی عیان شود|
  block
    block |گل سوری گشاد رخ به لجاج گل سه تو|
    block |گل گفتش نمایمت چو گه امتحان شود|
  block
    block |ز تک خاک دانه‌ها سوی بالا برآمده|
    block |که عنایت فتاده را به علی نردبان شود|
  block
    block |تو زمین خورنده بین بخورد دانه پرورد|
    block |عجب این گرگ گرسنه رمه را چون شبان شود|
  block
    block |همه گرگان شبان شده همه دزدان چو پاسبان|
    block |چه برد دزد عاشقان چو خدا پاسبان شود|
  block
    block |مشتاب ار چه باغ را ز کرم سفره سبز شد|
    block |بنشین منتظر دمی که کنون وقت خوان شود|
  block
    block |ز رفیقان گلستان مرم از زخم خاربن|
    block |که رفیق سلاح کش مدد کاروان شود|
  block
    block |خمش ای دل که گر کسی بود او صادق طلب|
    block |جهت صدق طالبان خمشی‌ها بیان شود|