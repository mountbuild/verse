
block |تو چه دانی که ما چه مرغانیم|
  block
    block |تو چه دانی که ما چه مرغانیم|
    block |هر نفس زیر لب چه می خوانیم|
  block
    block |چون به دست آورد کسی ما را|
    block |ما گهی گنج گاه ویرانیم|
  block
    block |چرخ از بهر ماست در گردش|
    block |زان سبب همچو چرخ گردانیم|
  block
    block |کی بمانیم اندر این خانه|
    block |چون در این خانه جمله مهمانیم|
  block
    block |گر به صورت گدای این کوییم|
    block |به صفت بین که ما چه سلطانیم|
  block
    block |چونک فردا شهیم در همه مصر|
    block |چه غم امروز اگر به زندانیم|
  block
    block |تا در این صورتیم از کس ما|
    block |هم نرنجیم و هم نرنجانیم|
  block
    block |شمس تبریز چونک شد مهمان|
    block |صد هزاران هزار چندانیم|