
block |ز هدهدان تفکر چو دررسید نشانش|
  block
    block |ز هدهدان تفکر چو دررسید نشانش|
    block |مراست ملک سلیمان چو نقد گشت عیانش|
  block
    block |پری و دیو نداند ز تختگاه بلندش|
    block |که تخت او نظرست و بصیرتست جهانش|
  block
    block |زبان جمله مرغان بداند او به بصیرت|
    block |که هیچ مرغ نداند به وهم خویش زبانش|
  block
    block |نشان سکه او بین به هر درست که نقدست|
    block |ولیک نقد نیابی که بو بری سوی کانش|
  block
    block |مگر که حلقه رندان بی‌نشان تو ببینی|
    block |که عشق پیش درآید درآورد به میانش|
  block
    block |ز تیر او بود آن دل که برپرید از آن سو|
    block |وگر نه کیست ز مردان که او کشید کمانش|
  block
    block |کسی که خورد شرابش ز دست ساقی عشقش|
    block |همان شراب مقدم تو پر کن و برسانش|
  block
    block |از آنک هیچ شرابی خمار او ننشاند|
    block |دغل میار تو ساقی مده از این و از آنش|
  block
    block |ز شمس مفخر تبریز باده گشت وظیفه|
    block |چگونه بنده نباشد به هر دمی دل و جانش|