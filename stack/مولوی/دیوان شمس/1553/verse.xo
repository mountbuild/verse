
block |ما صحبت همدگر گزینیم|
  block
    block |ما صحبت همدگر گزینیم|
    block |بر دامن همدگر نشینیم|
  block
    block |یاران همه پیشتر نشینید|
    block |تا چهره همدگر ببینیم|
  block
    block |ما را ز درون موافقت‌هاست|
    block |تا ظن نبری که ما همینیم|
  block
    block |این دم که نشسته‌ایم با هم|
    block |می بر کف و گل در آستینیم|
  block
    block |از عین به غیب راه داریم|
    block |زیرا همراه پیک دینیم|
  block
    block |از خانه به باغ راه داریم|
    block |همسایه سرو و یاسمینیم|
  block
    block |هر روز به باغ اندرآییم|
    block |گل‌های شکفته صد ببینیم|
  block
    block |وز بهر نثار عاشقان را|
    block |دامن دامن ز گل بچینیم|
  block
    block |از باغ هر آنچ جمع کردیم|
    block |در پیش نهیم و برگزینیم|
  block
    block |از ما دل خویش درمدزدید|
    block |ما دزد نه‌ایم ما امینیم|
  block
    block |اینک دم ما نسیم آن گل|
    block |ما گلبن گلشن یقینیم|
  block
    block |عالم پر شد نسیم آن گل|
    block |یعنی که بیا که ما چنینیم|
  block
    block |بومان ببرد چو بوی بردیم|
    block |مه مان کند ار چه ما کهینیم|
  block
    block |هر چند کمین غلام عشقیم|
    block |چون عشق نشسته در کمینیم|