
block |ساقی روحانیان روح شدم خیز خیز|
  block
    block |ساقی روحانیان روح شدم خیز خیز|
    block |تا که ببینند خلق دبدبه رستخیز|
  block
    block |دوش مرا شاه خواند بر سر من حکم راند|
    block |در تن من خون نماند خون دل رز بریز|
  block
    block |با دل و جان یاغیم بی‌دل و جان می‌زیم|
    block |باطن من صید شاه ظاهر من در گریز|
  block
    block |ای غم و اندیشه رو باده و بای غمست|
    block |چونک بغرید شیر رو چو فرس خون بمیز|
  block
    block |کشته شوم هر دمی پیش تو جرجیس وار|
    block |سر بنهادن ز من وز تو زدن تیغ تیز|
  block
    block |تشنه ترم من ز ریگ ترک سبو گیر و دیگ|
    block |با جگر مرده ریگ ساقی جان در ستیز|
  block
    block |تا می دل خورده‌ام ترک جگر کرده‌ام|
    block |چونک روم در لحد زان قدحم کن جهیز|
  block
    block |ترک قدح کن بیار ساغر زفت ای نگار|
    block |ساغر خردم سبوست من چه کنم کفجلیز|
  block
    block |شمس حق و دین بتاب بر من و تبریزیان|
    block |تا که ز تف تموز سوزد پرده حجیز|