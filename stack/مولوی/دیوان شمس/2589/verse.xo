
block |نه چرخ زمرد را محبوس هوا کردی|
  block
    block |نه چرخ زمرد را محبوس هوا کردی|
    block |تا صورت خاکی را در چرخ درآوردی|
  block
    block |ای آب چه می‌شویی وی باد چه می‌جویی|
    block |ای رعد چه می غری وی چرخ چه می‌گردی|
  block
    block |ای عشق چه می‌خندی وی عقل چه می‌بندی|
    block |وی صبر چه خرسندی وی چهره چرا زردی|
  block
    block |سر را چه محل باشد در راه وفاداری|
    block |جان خود چه قدر باشد در دین جوانمردی|
  block
    block |کامل صفت آن باشد کو صید فنا باشد|
    block |یک موی نمی‌گنجد در دایره فردی|
  block
    block |گه غصه و گه شادی دور است ز آزادی|
    block |ای سرد کسی کو ماند در گرمی و در سردی|
  block
    block |کو تابش پیشانی گر ماه مرا دیدی|
    block |کو شعشعه مستی گر باده جان خوردی|
  block
    block |زین کیسه و زان کاسه نگرفت تو را تاسه|
    block |آخر نه خر کوری بر گرد چه می‌گردی|
  block
    block |با سینه ناشسته چه سود ز رو شستن|
    block |کز حرص چو جارویی پیوسته در این گردی|
  block
    block |هر روز من آدینه وین خطبه من دایم|
    block |وین منبر من عالی مقصوره من مردی|
  block
    block |چون پایه این منبر خالی شود از مردم|
    block |ارواح و ملک از حق آرند ره آوردی|