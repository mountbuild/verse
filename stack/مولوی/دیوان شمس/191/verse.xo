
block |بیدار کن طرب را بر من بزن تو خود را|
  block
    block |بیدار کن طرب را بر من بزن تو خود را|
    block |چشمی چنین بگردان کوری چشم بد را|
  block
    block |خود را بزن تو بر من اینست زنده کردن|
    block |بر مرده زن چو عیسی افسون معتمد را|
  block
    block |ای رویت از قمر به آن رو به روی من نه|
    block |تا بنده دیده باشد صد دولت ابد را|
  block
    block |در واقعه بدیدم کز قند تو چشیدم|
    block |با آن نشان که گفتی این بوسه نام زد را|
  block
    block |جان فرشته بودی یا رب چه گشته بودی|
    block |کز چهره می‌نمودی لم یتخذ ولد را|
  block
    block |چون دست تو کشیدم صورت دگر ندیدم|
    block |بی هوشیی بدیدم گم کرده مر خرد را|
  block
    block |جام چو نار درده بی‌رحم وار درده|
    block |تا گم شوم ندانم خود را و نیک و بد را|
  block
    block |این بار جام پر کن لیکن تمام پر کن|
    block |تا چشم سیر گردد یک سو نهد حسد را|
  block
    block |درده میی ز بالا در لا اله الا|
    block |تا روح اله بیند ویران کند جسد را|
  block
    block |از قالب نمدوش رفت آینه خرد خوش|
    block |چندانک خواهی اکنون می‌زن تو این نمد را|