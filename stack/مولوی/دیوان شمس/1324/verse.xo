
block |برخیز ز خواب و ساز کن چنگ|
  block
    block |برخیز ز خواب و ساز کن چنگ|
    block |کان فتنه مه عذار گلرنگ|
  block
    block |نی خواب گذاشت خواجه نی صبر|
    block |نی نام گذاشت خواجه نی ننگ|
  block
    block |بدرید خرد هزار خرقه|
    block |بگریخت ادب هزار فرسنگ|
  block
    block |اندیشه و دل به خشم با هم|
    block |استاره و مه ز رشک در جنگ|
  block
    block |استاره به جنگ کز فراقش|
    block |این عرصه چرخ تنگ شد تنگ|
  block
    block |مه گوید بی ز آفتابش|
    block |تا کی باشم ز چرخ آونگ|
  block
    block |بازار وجود بی‌عقیقش|
    block |گو باش خراب سنگ بر سنگ|
  block
    block |ای عشق هزارنام خوش جام|
    block |فرهنگ ده هزار فرهنگ|
  block
    block |بی‌صورت با هزار صورت|
    block |صورت ده ترک و رومی و زنگ|
  block
    block |درده ز رحیق خویش یک جام|
    block |یا از رز خویش یک کفی بنگ|
  block
    block |بگشا سر خنب را دگربار|
    block |تا سر بنهد هزار سرهنگ|
  block
    block |تا حلقه مطربان گردون|
    block |مستانه برآورند آهنگ|
  block
    block |مخمور رهد ز قیل و از قال|
    block |تا حشر چو حشریان بود دنگ|