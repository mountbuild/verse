
block |خویش را چون خار دیدم سوی گل بگریختم|
  block
    block |خویش را چون خار دیدم سوی گل بگریختم|
    block |خویش را چون سرکه دیدم در شکر آمیختم|
  block
    block |کاسه پرزهر بودم سوی تریاق آمدم|
    block |ساغری دردی بدم در آب حیوان ریختم|
  block
    block |دیده پردرد بودم دست در عیسی زدم|
    block |خام دیدم خویش را در پخته‌ای آویختم|
  block
    block |خاک کوی عشق را من سرمه جان یافتم|
    block |شعر گشتم در لطافت سرمه را می بیختم|
  block
    block |عشق گوید راست می گویی ولی از خود مبین|
    block |من چو بادم تو چو آتش من تو را انگیختم|