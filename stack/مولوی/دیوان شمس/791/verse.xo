
block |این کبوتربچه هم عزم هوا کرد و پرید|
  block
    block |این کبوتربچه هم عزم هوا کرد و پرید|
    block |چون صفیری و ندایی ز سوی غیب شنید|
  block
    block |آن مراد همه عالم چه فرستاد رسول|
    block |که بیا جانب ما چون نپرد جان مرید|
  block
    block |بپرد جانب بالا چو چنان بال بیافت|
    block |بدرد جامه تن را چو چنان نامه رسید|
  block
    block |چه کمندست که پر می‌کشد این جان‌ها را|
    block |چه ره است آن ره پنهان که از آن راه کشید|
  block
    block |رحمتش نامه فرستاد که این جا بازآ|
    block |که در آن تنگ قفس جان تو بسیار طپید|
  block
    block |لیک در خانه بی‌در تو چو مرغی بی‌پر|
    block |این کند مرغ هوا چونک به چستی افتید|
  block
    block |بی قراریش گشاید در رحمت آخر|
    block |بر در و سقف همی‌کوب پر اینست کلید|
  block
    block |تا نخوانیم ندانی تو ره واگشتن|
    block |که ره از دعوت ما گردد بر عقل بدید|
  block
    block |هر چه بالا رود ار کهنه بود نو گردد|
    block |هر نوی کید این جا شود از دهر قدید|
  block
    block |هین خرامان رو در غیب سوی پس منگر|
    block |فی امان الله کان جا همه سودست و مزید|
  block
    block |هله خاموش برو جانب ساقی وجود|
    block |که می پاک ویت داد در این جام پلید|