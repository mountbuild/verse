
block |ای که ازین تنگ قفس می‌پری|
  block
    block |ای که ازین تنگ قفس می‌پری|
    block |رخت به بالای فلک می‌بری|
  block
    block |زندگی تازه ببین بعد ازین|
    block |چند ازین زندگی سرسری؟!|
  block
    block |در هوس مشتریت عمر رفت|
    block |ماه ببین و بره از مشتری|
  block
    block |دلق شپشناک درانداختی|
    block |جان برهنه شده خود خوشتری|
  block
    block |در عوض دلق تن چار میخ|
    block |بافته‌اند از صفتت ششتری|
  block
    block |جامهٔ این جسم، غلامانه بود|
    block |گیر کنون پیرهن مهتری|
  block
    block |مرگ حیاتست و حیاتست مرگ|
    block |عکس نماید نظر کافری|
  block
    block |جملهٔ جانها که ازین تن شدند|
    block |حی و نهانند کنون چون پری|
  block
    block |گشت سوار فرس غیب، جان|
    block |باز رهید از خر و از خرخری|
  block
    block |سوخت درین آخر دنیا دلت|
    block |بهر وجوه جو این لاغری|
  block
    block |پرده چو برخاست اگر این خرت|
    block |گردد زرین، تو درو ننگری|
  block
    block |بر سر دریاست چو کشتی روان|
    block |روح، که بود از تن خود لنگری|
  block
    block |گر چه جدا گشت ز دست و ز پا|
    block |فضل حقش داد پر جعفری|
  block
    block |خانهٔ تن گر شکند، هین منال|
    block |خواجه! یقین دان که به زندان دری|
  block
    block |چونک ز زندان و چه آیی برون|
    block |یوسف مصری و شه و سروری|
  block
    block |چون برهی از چه و از آب شور|
    block |ماهیی و معتکف کوثری|
  block
    block |باقی این را تو بگو، زانک خلق|
    block |از تو کنند ای شه من، باوری|