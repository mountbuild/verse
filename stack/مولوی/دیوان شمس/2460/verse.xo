
block |تو نه چنانی که منم من نه چنانم که تویی|
  block
    block |تو نه چنانی که منم من نه چنانم که تویی|
    block |تو نه بر آنی که منم من نه بر آنم که تویی|
  block
    block |من همه در حکم توام تو همه در خون منی|
    block |گر مه و خورشید شوم من کم از آنم که تویی|
  block
    block |با همه ای رشک پری چون سوی من برگذری|
    block |باش چنین تیز مران تا که بدانم که تویی|
  block
    block |دوش گذشتی ز درم بوی نبردم ز تو من|
    block |کرد خبر گوش مرا جان و روانم که تویی|
  block
    block |چون همه جان روید و دل همچو گیاه خاک درت|
    block |جان و دلی را چه محل ای دل و جانم که تویی|
  block
    block |ای نظرت ناظر ما ای چو خرد حاضر ما|
    block |لیک مرا زهره کجا تا به جهانم که تویی|
  block
    block |چون تو مرا گوش کشان بردی از آن جا که منم|
    block |بر سر آن منظره‌ها هم بنشانم که تویی|
  block
    block |مستم و تو مست ز من سهو و خطا جست ز من|
    block |من نرسم لیک بدان هم تو رسانم که تویی|
  block
    block |زین همه خاموش کنم صبر و صبر نوش کنم|
    block |عذر گناهی که کنون گفت زبانم که تویی|