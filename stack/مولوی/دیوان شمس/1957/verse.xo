
block |هست عاقل هر زمانی در غم پیدا شدن|
  block
    block |هست عاقل هر زمانی در غم پیدا شدن|
    block |هست عاشق هر زمانی بیخود و شیدا شدن|
  block
    block |عاقلان از غرقه گشتن بر گریز و بر حذر|
    block |عاشقان را کار و پیشه غرقه دریا شدن|
  block
    block |عاقلان را راحت از راحت رسانیدن بود|
    block |عاشقان را ننگ باشد بند راحت‌ها شدن|
  block
    block |عاشق اندر حلقه باشد از همه تن‌ها چنانک|
    block |زیت را و آب را در یک محل تنها شدن|
  block
    block |و آنک باشد در نصیحت دادن عشاق عشق|
    block |نیست او را حاصلی جز سخره سودا شدن|
  block
    block |عشق بوی مشک دارد زان سبب رسوا بود|
    block |مشک را کی چاره باشد از چنین رسوا شدن|
  block
    block |عشق باشد چون درخت و عاشقان سایه درخت|
    block |سایه گر چه دور افتد بایدش آن جا شدن|
  block
    block |بر مقام عقل باید پیر گشتن طفل را|
    block |در مقام عشق بینی پیر را برنا شدن|
  block
    block |شمس تبریزی به عشقت هر کی او پستی گزید|
    block |همچو عشق تو بود در رفعت و بالا شدن|