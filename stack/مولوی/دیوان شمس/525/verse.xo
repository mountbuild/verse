
block |بی گاه شد بی‌گاه شد خورشید اندر چاه شد|
  block
    block |بی گاه شد بی‌گاه شد خورشید اندر چاه شد|
    block |خیزید ای خوش طالعان وقت طلوع ماه شد|
  block
    block |ساقی به سوی جام رو ای پاسبان بر بام رو|
    block |ای جان بی‌آرام رو کان یار خلوت خواه شد|
  block
    block |اشکی که چشم افروختی صبری که خرمن سوختی|
    block |عقلی که راه آموختی در نیم شب گمراه شد|
  block
    block |جان‌های باطن روشنان شب را به دل روشن کنان|
    block |هندوی شب نعره زنان کان ترک در خرگاه شد|
  block
    block |باشد ز بازی‌های خوش بی‌ذوق رود فرزین شود|
    block |در سایه فرخ رخی بیدق برفت و شاه شد|
  block
    block |شب روح‌ها واصل شود مقصودها حاصل شود|
    block |چون روز روشن دل شود هر کو ز شب آگاه شد|
  block
    block |ای روز چون حشری مگر وی شب شب قدری مگر|
    block |یا چون درخت موسیی کو مظهر الله شد|
  block
    block |شب ماه خرمن می‌کند ای روز زین بر گاو نه|
    block |بنگر که راه کهکشان از سنبله پرکاه شد|
  block
    block |در چاه شب غافل مشو در دلو گردون دست زن|
    block |یوسف گرفت آن دلو را از چاه سوی جاه شد|
  block
    block |در تیره شب چون مصطفی می‌رو طلب می‌کن صفا|
    block |کان شه ز معراج شبی بی‌مثل و بی‌اشباه شد|
  block
    block |خاموش شد عالم به شب تا چست باشی در طلب|
    block |زیرا که بانگ و عربده تشویش خلوتگاه شد|
  block
    block |ای شمس تبریزی که تو از پرده شب فارغی|
    block |لاشرقی و لاغربیی اکنون سخن کوتاه شد|