
block |بازآمدم خرامان تا پیش تو بمیرم|
  block
    block |بازآمدم خرامان تا پیش تو بمیرم|
    block |ای بارها خریده از غصه و زحیرم|
  block
    block |من چون زمین خشکم لطف تو ابر و مشکم|
    block |جز رعد تو نخواهم جز جعد تو نگیرم|
  block
    block |خوشتر اسیری تو صد بار از امیری|
    block |خاصه دمی که گویی ای خسته دل اسیرم|
  block
    block |خاکی به تو رسیده به از زری رمیده|
    block |خاصه دمی که گویی ای بی‌نوا فقیرم|
  block
    block |از ماجرا گذر کن گو عقل ماجرا را|
    block |چنگ است ورد و ذکرم باده‌ست شیخ و پیرم|
  block
    block |ای جان جان مستان ای گنج تنگدستان|
    block |در جنت جمالت من غرق شهد و شیرم|
  block
    block |من رستخیز دیدم وز خویش نابدیدم|
    block |گر چون کمان خمیدم پرنده همچو تیرم|
  block
    block |خاکی بدم ز بادت بالا گرفت خاکم|
    block |بی‌تو کجا روم من ای از تو ناگزیرم|
  block
    block |ای نور دیده و دین گفتی به عقل بنشین|
    block |ای پرده‌ها دریده کی می هلی ستیزم|
  block
    block |من بنده الستم آن تو بوده استم|
    block |آن خیره کش فراقت می راند خیر خیرم|
  block
    block |کی خندد این درختم بی‌نوبهار رویت|
    block |کی دررسد فطیرم تا نسرشی خمیرم|
  block
    block |تا خوان تو بدیدم آزاد از ثریدم|
    block |تا خویش تو بدیدم از خویش خود نفیرم|
  block
    block |از من گذر چو کردی از عقل و جان گذشتم|
    block |در من اثر چو کردی بر گنبد اثیرم|
  block
    block |در قعده‌ام سلامی ای جان گزین من کن|
    block |تا بی‌سلام نبود این قعده اخیرم|
  block
    block |من کف چرا نکوبم چون در کف است خوبم|
    block |من پا چرا نکوبم چون بم شده‌ست زیرم|
  block
    block |تبریز شمس دین را از ما رسان تو خدمت|
    block |خدمت به مشرقی به کز روش مستنیرم|