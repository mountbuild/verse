
block |گر نه تهی باشدی بیشترین جوی‌ها|
  block
    block |گر نه تهی باشدی بیشترین جوی‌ها|
    block |خواجه چرا می‌دود تشنه در این کوی‌ها|
  block
    block |خم که در او باده نیست هست خم از باد پر|
    block |خم پر از باد کی سرخ کند روی‌ها|
  block
    block |هست تهی خارها نیست در او بوی گل|
    block |کور بجوید ز خار لطف گل و بوی‌ها|
  block
    block |با طلب آتشین روی چو آتش ببین|
    block |بر پی دودش برو زود در این سوی‌ها|
  block
    block |در حجب مشک موی روی ببین اه چه روی|
    block |آنک خدایش بشست دور ز روشوی‌ها|
  block
    block |بر رخ او پرده نیست جز که سر زلف او|
    block |گاه چو چوگان شود گاه شود گوی‌ها|
  block
    block |از غلط عاشقان از تبش روی او|
    block |صورت او می‌شود بر سر آن موی‌ها|
  block
    block |هی که بسی جان‌ها موی به مو بسته‌اند|
    block |چون مگسان شسته‌اند بر سر چربوی‌ها|
  block
    block |باده چو از عقل برد رنگ ندارد رواست|
    block |حسن تو چون یوسفیست تا چه کنم خوی‌ها|
  block
    block |آهوی آن نرگسش صید کند جز که شیر|
    block |راست شود روح چون کژ کند ابروی‌ها|
  block
    block |مفخر تبریزیان شمس حق بی‌زیان|
    block |توی به تو عشق توست باز کن این توی‌ها|