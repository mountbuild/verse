
block |تو هر جزو جهان را بر گذر بین|
  block
    block |تو هر جزو جهان را بر گذر بین|
    block |تو هر یک را رسیده از سفر بین|
  block
    block |تو هر یک را به طمع روزی خود|
    block |به پیش شاه خود بنهاده سر بین|
  block
    block |مثال اختران از بهر تابش|
    block |فتاده عاجز اندر پای خور بین|
  block
    block |مثال سیل‌ها در جستن آب|
    block |به سوی بحرشان زیر و زبر بین|
  block
    block |برای هر یکی از مطبخ شاه|
    block |به قدر او تو خوان معتبر بین|
  block
    block |به پیش جام بحرآشام ایشان|
    block |تو دریای جهان را مختصر بین|
  block
    block |وان‌ها را که روزی روی شاه است|
    block |ز حسن شه دهانش پرشکر بین|
  block
    block |به چشم شمس تبریزی تو بنگر|
    block |یکی دریای دیگر پرگهر بین|