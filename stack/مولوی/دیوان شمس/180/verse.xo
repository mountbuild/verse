
block |ای تو آب زندگانی فاسقنا|
  block
    block |ای تو آب زندگانی فاسقنا|
    block |ای تو دریای معانی فاسقنا|
  block
    block |ما سبوهای طلب آورده‌ایم|
    block |سوی تو ای خضر ثانی فاسقنا|
  block
    block |ماهیان جان ما زنهارخواه|
    block |از تو ای دریای جانی فاسقنا|
  block
    block |از ره هجر آمده و آورده ما|
    block |عجز خود را ارمغانی فاسقنا|
  block
    block |داستان خسروان بشنیده‌ایم|
    block |تو فزون از داستانی فاسقنا|
  block
    block |در گمان و وسوسه افتاده عقل|
    block |زانک تو فوق گمانی فاسقنا|
  block
    block |نیم عاقل چه زند با عشق تو|
    block |تو جنون عاقلانی فاسقنا|
  block
    block |کعبه عالم ز تو تبریز شد|
    block |شمس حق رکن یمانی فاسقنا|