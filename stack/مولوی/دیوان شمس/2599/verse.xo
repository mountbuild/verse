
block |ای بر سر بازارت صد خرقه به زناری|
  block
    block |ای بر سر بازارت صد خرقه به زناری|
    block |وز روی تو در عالم هر روی به دیواری|
  block
    block |هر ذره ز خورشیدت گویای اناالحقی|
    block |هر گوشه چو منصوری آویخته بر داری|
  block
    block |این طرفه که از یک خم هر یک ز میی مستند|
    block |این طرفه که از یک گل در هر قدمی خاری|
  block
    block |هر شاخ همی‌گوید من مست شدم دستی|
    block |هر عقل همی‌گوید من خیره شدم باری|
  block
    block |گل از سر مشتاقی بدریده گریبانی|
    block |عشق از سر بی‌خویشی انداخته دستاری|
  block
    block |از عقل گروهی مست بی‌عقل گروهی مست|
    block |جز عاقل و لایعقل قومی دگرند آری|
  block
    block |ماییم چو کوه طور مست از قدح موسی|
    block |بی‌زحمت فرعونی بی‌غصه اغیاری|
  block
    block |ماییم چو می جوشان در خم خراباتی|
    block |گر چه سر خم بسته است از کهگل پنداری|
  block
    block |از جوشش می کهگل شد بر سر خم رقصان|
    block |والله که از این خوشتر نبود به جهان کاری|