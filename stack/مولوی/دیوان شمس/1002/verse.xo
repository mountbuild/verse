
block |چونک کمند تو دلم را کشید|
  block
    block |چونک کمند تو دلم را کشید|
    block |یوسفم از چاه به صحرا دوید|
  block
    block |آنک چو یوسف به چهم درفکند|
    block |باز به فریادم هم او رسید|
  block
    block |چون رسن لطف در این چه فکند|
    block |چنبره دل گل و نسرین دمید|
  block
    block |قیصر از آن قصر به چه میل کرد|
    block |چه چو بهشتی شد و قصر مشید|
  block
    block |گفتم ای چه چه شد آن ظلمتت|
    block |گفت که خورشید به من بنگرید|
  block
    block |هر که فسردست کنون گرم شد|
    block |جمره عشقت بگدازد جلید|
  block
    block |قیصر رومست که بر زنگ زد|
    block |اوست که ترسابچه خواندش فرید|
  block
    block |پرتو دل بود که زد بر سعیر|
    block |پر شد و بشکافت که هل من مزید|
  block
    block |دوزخ گفتش که مرا جان ببخش|
    block |تا بخورم هرک ز یزدان برید|
  block
    block |برگذر از آتش ای بحر لطف|
    block |ور نه بمردم تبشم بفسرید|
  block
    block |گفت که ای آتش قوم مرا|
    block |زود به من ده که خداشان گزید|
  block
    block |جمله یکایک به کف او سپرد|
    block |گفت که نار تو ز نورم رهید|
  block
    block |تافت ز تبریز رخ شمس دین|
    block |شمس بود نور جهان را کلید|