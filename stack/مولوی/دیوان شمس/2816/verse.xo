
block |که شکیبد ز تو ای جان که جگرگوشه جانی|
  block
    block |که شکیبد ز تو ای جان که جگرگوشه جانی|
    block |چه تفکر کند از مکر و ز دستان که ندانی|
  block
    block |نه درونی نه برونی که از این هر دو فزونی|
    block |نه ز شیری نه ز خونی نه از اینی نه از آنی|
  block
    block |برود فکرت جادو نهدت دام به هر سو|
    block |تو همه دام و فنش را به یکی فن بدرانی|
  block
    block |چه بود باطن کبکی که دل باز نداند|
    block |چه حبوب است زمین در که ز چرخ است نهانی|
  block
    block |کلهش بنهی وآنگه فکنی باز به سیلی|
    block |چه کند بره مسکین چو کند شیر شبانی|
  block
    block |کله و تاج سرم را پی سیلی تو باید|
    block |که مرا تاج تویی و جز تو جمله گرانی|
  block
    block |به کجا اسب دواند به کجا رخت کشاند|
    block |ز تو چون جان بجهاند که تو صد جان جهانی|
  block
    block |به چه نقصان نگرندت به چه عیبی شکنندت|
    block |به کی مانند کنندت که به مخلوق نمانی|
  block
    block |به ملاقات نشان ده ز خیالات امان ده|
    block |مکشش زود زمان ده که تو قسام زمانی|
  block
    block |هله ای جان گشاده قدم صدق نهاده|
    block |همه از پای فتاده تو خوش و دست زنانی|
  block
    block |شه و شاهین جلالی که چنین باپر و بالی|
    block |نه گمانی نه خیالی همه عینی و عیانی|
  block
    block |چه بود طبع و رموزش به یکی شعله بسوزش|
    block |به یکی تیر بدوزش که بسی سخته کمانی|
  block
    block |هله بر قوس بنه زه ز کمینگاه برون جه|
    block |برهان خویش از این ده که تو زان شهر کلانی|
  block
    block |چو همه خانه دل را بگرفت آتش بالا|
    block |بود اظهار زبانه به از اظهار زبانی|