
block |گفت لبم چون شکر ارزد گنج گهر|
  block
    block |گفت لبم چون شکر ارزد گنج گهر|
    block |آه ندارم گهر گفت نداری بخر|
  block
    block |از گهرم دام کن ور نبود وام کن|
    block |خانه غلط کرده‌ای عاشق بی‌سیم و زر|
  block
    block |آمده‌ای در قمار کیسه پرزر بیار|
    block |ور نه برو از کنار غصه و زحمت ببر|
  block
    block |راه زنانیم ما جامه کنانیم ما|
    block |گر تو ز مایی درآ کاسه بزن کوزه خور|
  block
    block |دام همه ما دریم مال همه ما خوریم|
    block |از همه ما خوشتریم کوری هر کور و کر|
  block
    block |جامه خران دیگرند جامه دران دیگرند|
    block |جامه دران برکنند سبلت هر جامه خر|
  block
    block |سبلت فرعون تن موسی جان برکند|
    block |تا همه تن جان شود هر سر مو جانور|
  block
    block |در ره عشاق او روی معصفر شناس|
    block |گوهر عشق اشک دان اطلس خون جگر|
  block
    block |قیمت روی چو زر چیست بگو لعل یار|
    block |قیمت اشک چو در چیست بگو آن نظر|
  block
    block |بنده آن ساقیم تا به ابد باقیم|
    block |عالم ما برقرار عالمیان برگذر|
  block
    block |هر کی بزاد او بمرد جان به موکل سپرد|
    block |عاشق از کس نزاد عشق ندارد پدر|
  block
    block |گر تو از این رو نه‌ای همچو قفا پس نشین|
    block |ور تو قفا نیستی پیش درآ چون سپر|
  block
    block |چون سپر بی‌خبر پیش درآ و ببین|
    block |از نظر زخم دوست باخبران بی‌خبر|