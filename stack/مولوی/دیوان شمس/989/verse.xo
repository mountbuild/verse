
block |صبر با عشق بس نمی‌آید|
  block
    block |صبر با عشق بس نمی‌آید|
    block |عقل فریادرس نمی‌آید|
  block
    block |بیخودی خوش ولایتیست ولی|
    block |زیر فرمان کس نمی‌آید|
  block
    block |کاروان حیات می‌گذرد|
    block |هیچ بانگ جرس نمی‌آید|
  block
    block |بوی گلشن به گل همی‌خواند|
    block |خود تو را این هوس نمی‌آید|
  block
    block |زانک در باطن تو خوش نفسیست|
    block |از گزاف این نفس نمی‌آید|
  block
    block |بی خدای لطیف شیرین کار|
    block |عسلی از مگس نمی‌آید|
  block
    block |هر دمی تخم نیکوی می‌کار|
    block |تا نکاری عدس نمی‌آید|
  block
    block |هیچ کردی به خیر اندیشه|
    block |که جزا از سپس نمی‌آید|
  block
    block |بس کن ایرا که شمع این گفتار|
    block |جانب هر غلس نمی‌آید|