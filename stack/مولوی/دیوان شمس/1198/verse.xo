
block |سیمرغ کوه قاف رسیدن گرفت باز|
  block
    block |سیمرغ کوه قاف رسیدن گرفت باز|
    block |مرغ دلم ز سینه پریدن گرفت باز|
  block
    block |مرغی که تا کنون ز پی دانه مست بود|
    block |درسوخت دانه را و طپیدن گرفت باز|
  block
    block |چشمی که غرقه بود به خون در شب فراق|
    block |آن چشم روی صبح به دیدن گرفت باز|
  block
    block |صدیق و مصطفی به حریفی درون غار|
    block |بر غار عنکبوت تنیدن گرفت باز|
  block
    block |دندان عیش کند شد از هجر ترش روی|
    block |امروز قند وصل گزیدن گرفت باز|
  block
    block |پیراهن سیاه که پوشید روز فصل|
    block |تا جایگاه ناف دریدن گرفت باز|
  block
    block |مستورگان مصر ز دیدار یوسفی|
    block |هر یک ترنج و دست بریدن گرفت باز|
  block
    block |افغان ز یوسفی که زلیخاش در مزاد|
    block |با تنگ‌های لعل خریدن گرفت باز|
  block
    block |آهوی چشم خونی آن شیر یوسفان|
    block |در خون عاشقان بچریدن گرفت باز|
  block
    block |خاتون روح خانه نشین از سرای تن|
    block |چادرکشان ز عشق دویدن گرفت باز|
  block
    block |دیگ خیال عشق دلارام خام پز|
    block |سه پایه دماغ پزیدن گرفت باز|
  block
    block |نظاره خلیل کن آخر که شهد و شیر|
    block |از اصبعین خویش مزیدن گرفت باز|
  block
    block |آن دل که توبه کرد ز عشقش ستیز شد|
    block |افسون و مکر دوست شنیدن گرفت باز|
  block
    block |بر بام فکر خفته ستان دل به عشق ما|
    block |یک یک ستاره را شمریدن گرفت باز|
  block
    block |سودای عشق لولی دزد سیاه کار|
    block |بر زلف چون رسن بخزیدن گرفت باز|
  block
    block |صراف ناز ناقد نقد ضمیر عشق|
    block |بر کف قراضه‌ها بگزیدن گرفت باز|
  block
    block |تبریز را کرامت شمس حقست و او|
    block |گوش مرا به خویش کشیدن گرفت باز|