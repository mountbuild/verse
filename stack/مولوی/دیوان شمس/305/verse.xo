
block |آواز داد اختر بس روشنست امشب|
  block
    block |آواز داد اختر بس روشنست امشب|
    block |گفتم ستارگان را مه با منست امشب|
  block
    block |بررو به بام بالا از بهر الصلا را|
    block |گل چیدنست امشب می خوردنست امشب|
  block
    block |تا روز دلبر ما اندر برست چون دل|
    block |دستش به مهر ما را در گردنست امشب|
  block
    block |تا روز زنگیان را با روم دار و گیرست|
    block |تا روز چنگیان را تنتن تنست امشب|
  block
    block |تا روز ساغر می در گردش است و بخشش|
    block |تا روز گل به خلوت با سوسنست امشب|
  block
    block |امشب شراب وصلت بر خاص و عام ریزم|
    block |شادی آنک ماهت بر روزنست امشب|
  block
    block |داوودوار ما را آهن چو موم گردد|
    block |کهن رباست دلبر دل آهنست امشب|
  block
    block |بگشای دست دل را تا پای عشق کوبد|
    block |کان زار ترس دیده در مأمنست امشب|
  block
    block |بر روی چون زر من ای بخت بوسه می‌ده|
    block |کاین زر گازدیده در معدنست امشب|
  block
    block |آن کو به مکر و دانش می‌بست راه ما را|
    block |پالان خر بر او نه کو کودنست امشب|
  block
    block |شمشیر آبدارش پوسیده است و چوبین|
    block |وان نیزه درازش چون سوزنست امشب|
  block
    block |خرگاه عنکبوتست آن قلعه حصینش|
    block |برگستوان و خودش چون روغنست امشب|
  block
    block |خاموش کن که طامع الکن بود همیشه|
    block |با او چه بحث داری کو الکنست امشب|