
block |گر عید وصل تست منم خود غلام عید|
  block
    block |گر عید وصل تست منم خود غلام عید|
    block |بهر تست خدمت و سجده و سلام عید|
  block
    block |تا نام تو شنیدم شد سرد بر دلم|
    block |از غایت حلاوت نام تو نام عید|
  block
    block |ای شاد آن زمان که درآید وصال تو|
    block |تا ما ز گنج وصل تو بدهیم وام عید|
  block
    block |تا آفتاب چهره زیبات دررسید|
    block |صبحی شود ز صبح جمال تو شام عید|
  block
    block |در یمن و در سعادت و در بخت و در صفا|
    block |ای پرتو خیال تو بوده امام عید|
  block
    block |ای سجده‌ها به پیش درت واجبات عید|
    block |وی دیده خویشتن ز تو قایم خرام عید|
  block
    block |جام شراب وصل تو پر کن ز فضل خود|
    block |تا کام جان روا شود از جام و کام عید|
  block
    block |اندر رکاب تو چو روان‌ها روا شوند|
    block |در وی کجا رسد به دو صد سال گام عید|
  block
    block |آمد ز گرد راه تو این عید و مژده داد|
    block |جانم دوید پیش و گرفته لگام عید|
  block
    block |دانست کز خدیو اجل شمس دین بود|
    block |این فرو این جلالت و این لطف عام عید|
  block
    block |لیکن کجاست فر و جمال تو بی‌نظیر|
    block |خود کی شوند دلشدگان تو رام عید|
  block
    block |تبریز با شراب چنان صدر نامدار|
    block |بر تو حرام باشد بی‌شبهه تو جام عید|