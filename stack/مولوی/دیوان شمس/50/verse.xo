
block |ای بگرفته از وفا گوشه کران چرا چرا|
  block
    block |ای بگرفته از وفا گوشه کران چرا چرا|
    block |بر من خسته کرده‌ای روی گران چرا چرا|
  block
    block |بر دل من که جای تست کارگه وفای تست|
    block |هر نفسی همی‌زنی زخم سنان چرا چرا|
  block
    block |گوهر نو به گوهری برد سبق ز مشتری|
    block |جان و جهان همی‌بری جان و جهان چرا چرا|
  block
    block |چشمه خضر و کوثری ز آب حیات خوشتری|
    block |ز آتش هجر تو منم خشک دهان چرا چرا|
  block
    block |مهر تو جان نهان بود مهر تو بی‌نشان بود|
    block |در دل من ز بهر تو نقش و نشان چرا چرا|
  block
    block |گفت که جان جان منم دیدن جان طمع مکن|
    block |ای بنموده روی تو صورت جان چرا چرا|
  block
    block |ای تو به نور مستقل وی ز تو اختران خجل|
    block |بس دودلی میان دل ز ابر گمان چرا چرا|