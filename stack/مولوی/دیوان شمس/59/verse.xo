
block |تو از خواری همی‌نالی نمی‌بینی عنایت‌ها|
  block
    block |تو از خواری همی‌نالی نمی‌بینی عنایت‌ها|
    block |مخواه از حق عنایت‌ها و یا کم کن شکایت‌ها|
  block
    block |تو را عزت همی‌باید که آن فرعون را شاید|
    block |بده آن عشق و بستان تو چو فرعون این ولایت‌ها|
  block
    block |خنک جانی که خواری را به جان ز اول نهد بر سر|
    block |پی اومید آن بختی که هست اندر نهایت‌ها|
  block
    block |دهان پرپست می‌خواهی مزن سرنای دولت را|
    block |نتاند خواندن مقری دهان پرپست آیت‌ها|
  block
    block |ازان دریا هزاران شاخ شد هر سوی و جویی شد|
    block |به باغ جان هر خلقی کند آن جو کفایت‌ها|
  block
    block |دلا منگر به هر شاخی که در تنگی فرومانی|
    block |به اول بنگر و آخر که جمع آیند غایت‌ها|
  block
    block |اگر خوکی فتد در مشک و آدم زاد در سرگین|
    block |رود هر یک به اصل خود ز ارزاق و کفایت‌ها|
  block
    block |سگ گرگین این در به ز شیران همه عالم|
    block |که لاف عشق حق دارد و او داند وقایت‌ها|
  block
    block |تو بدنامی عاشق را منه با خواری دونان|
    block |که هست اندر قفای او ز شاه عشق رایت‌ها|
  block
    block |چو دیگ از زر بود او را سیه رویی چه غم آرد|
    block |که از جانش همی‌تابد به هر زخمی حکایت‌ها|
  block
    block |تو شادی کن ز شمس الدین تبریزی و از عشقش|
    block |که از عشقش صفا یابی و از لطفش حمایت‌ها|