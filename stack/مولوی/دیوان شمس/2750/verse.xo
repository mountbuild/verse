
block |ای جان و جهان چه می‌گریزی|
  block
    block |ای جان و جهان چه می‌گریزی|
    block |وی فخر شهان چه می‌گریزی|
  block
    block |ما را به چه کار می‌فرستی|
    block |پنهان پنهان چه می‌گریزی|
  block
    block |چون تیر روی و بازآیی|
    block |این دم ز کمان چه می‌گریزی|
  block
    block |باری تو هزار گنج داری|
    block |زین نیم زیان چه می‌گریزی|
  block
    block |ای که شکرت کران ندارد|
    block |بنشین به میان چه می‌گریزی|
  block
    block |چون محرم هر شکر دهان است|
    block |از پیش دهان چه می‌گریزی|
  block
    block |ایمن ز امان توست عالم|
    block |ای امن امان چه می‌گریزی|
  block
    block |عالم همه گرگ مردخوار است|
    block |ای دل ز شبان چه می‌گریزی|
  block
    block |خامش که زبان همه زیان است|
    block |تو سوی زیان چه می‌گریزی|