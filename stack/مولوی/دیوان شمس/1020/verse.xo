
block |ای تو نگار خانگی خانه درآ از این سفر|
  block
    block |ای تو نگار خانگی خانه درآ از این سفر|
    block |پسته لعل برگشا تا نشود گران شکر|
  block
    block |ساقی روح چون تویی کشتی نوح چون تویی|
    block |تا که تهیست ساغرم خون چه پرست این جگر|
  block
    block |طعنه زند مرا ز کین رو صنمی دگر گزین|
    block |در دو جهان یکی بگو کو صنمی کجا دگر|
  block
    block |آن قلمی که نقش کرد چونک بدید نقش تو|
    block |گفت که‌های گم شدم این ملکست یا بشر|
  block
    block |جان و جهان چرا چنین عیب و ملامتم کنی|
    block |در دل من درآ ببین هر نفسی یکی حشر|
  block
    block |عشق بگوید الصلا مایده دو صد بلا|
    block |خشک لبی و چشم تر مایده بین ز خشک و تر|
  block
    block |چونک چشیدی این دو را جلوه شود بتی تو را|
    block |شهره یکی ستاره‌ای بنده او دو صد قمر|
  block
    block |فاش بگو که شمس دین خاصبک و شه یقین|
    block |در تبریز همچو دین اوست نهان و مشتهر|