
block |متاز ای دل سوی دریای ناری|
  block
    block |متاز ای دل سوی دریای ناری|
    block |که می‌ترسم که تاب نار ناری|
  block
    block |وجودت از نی و دارد نوایی|
    block |ز نی هر دم نوایی نو برآری|
  block
    block |نیستانت ندارد تاب آتش|
    block |وگر چه تو ز نی شهری برآری|
  block
    block |میان شهر نی منشین بر آذر|
    block |که هر سو شعله اندر شعله داری|
  block
    block |اگر نی سوی آتش میل دارد|
    block |چو میل رزق سوی رزق خواری|
  block
    block |نیاز آتش است آن میل تنها|
    block |که آتش رزق می‌خواهد به زاری|
  block
    block |به هر چت نی بفرماید تو نی کن|
    block |خلاف نی بکن از شهریاری|
  block
    block |خلافش کردی و نی در کمین است|
    block |چو نی کم شد سر دیگر نخاری|
  block
    block |پدید آید تو را ناگه وجودی|
    block |نه نی دارد نه شکر آنچ داری|
  block
    block |یکی نوری لطیفی جان فزایی|
    block |در او می‌های گوناگون کاری|
  block
    block |گشایی پر و بالی کز حلاوت|
    block |نمایی لطف‌های لاله زاری|
  block
    block |میان این چنین نوری نماید|
    block |دگر خورشید و جان‌ها چون ذراری|
  block
    block |به نور او بسوزی پر خود را|
    block |ز شیرینی نورش گردی عاری|
  block
    block |ز ناله واشکافد قرص خورشید|
    block |که گل گل وادهد هم خار خاری|
  block
    block |زبان واماند زین پس از بیانش|
    block |زبان را کار نقش است و نگاری|
  block
    block |نگار و نقش چون گلبرگ باشد|
    block |گدازیده شود چون آب واری|
  block
    block |بر آن ساحل که‌ای‌ن گل‌ها گدازید|
    block |اگر خواهی تو مستی و خماری|
  block
    block |همی‌گو نام شمس الدین تبریز|
    block |کز او این کارها را برگزاری|