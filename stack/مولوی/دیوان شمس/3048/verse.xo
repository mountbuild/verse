
block |تو آسمان منی من زمین به حیرانی|
  block
    block |تو آسمان منی من زمین به حیرانی|
    block |که دم به دم ز دل من چه چیز رویانی|
  block
    block |زمین خشک لبم من ببار آب کرم|
    block |زمین ز آب تو باید گل و گلستانی|
  block
    block |زمین چه داند کاندر دلش چه کاشته‌ای|
    block |ز توست حامله و حمل او تو می‌دانی|
  block
    block |ز توست حامله هر ذره‌ای به سر دگر|
    block |به درد حامله را مدتی بپیچانی|
  block
    block |چه‌هاست در شکم این جهان پیچاپیچ|
    block |کز او بزاید اناالحق و بانگ سبحانی|
  block
    block |گهی بنالد و ناقه بزاید از شکمش|
    block |عصا بیفتد و گیرد طریق ثعبانی|
  block
    block |رسول گفت چو اشتر شناس مؤمن را|
    block |همیشه مست خدا کش کند شتربانی|
  block
    block |گهیش داغ کند گه نهد علف پیشش|
    block |گهیش بندد زانو به بند عقلانی|
  block
    block |گهی گشاید زانوش بهر رقص جعل|
    block |که تا مهار به درد کند پریشانی|
  block
    block |چمن نگر که نمی‌گنجد از طرب در پوست|
    block |که نقش چند بدو داد باغ روحانی|
  block
    block |ببین تو قوت تفهیم نفس کلی را|
    block |که خاک کودن از او شد مصور جانی|
  block
    block |چو نفس کل همه کلی حجاب و روپوشست|
    block |ز آفتاب جلالت که نیستش ثانی|
  block
    block |از آفتاب قدیمی که از غروب بری است|
    block |که نور روش نه دلوی بود نه میزانی|
  block
    block |یکان یکان بنماید هر آنچ کاشت خموش|
    block |که حامله‌ست صدف‌ها ز در ربانی|