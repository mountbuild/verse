
block |برآمد بر شجر طوطی که تا خطبه شکر گوید|
  block
    block |برآمد بر شجر طوطی که تا خطبه شکر گوید|
    block |به بلبل کرد اشارت گل که تا اشعار برگوید|
  block
    block |به سرو سبز وحی آمد که تا جانش بود در تن|
    block |میان بندد به خدمت روز و شب‌ها این سمر گوید|
  block
    block |همه تسبیح گویانند اگر ماهست اگر ماهی|
    block |ولیکن عقل استادست او مشروحتر گوید|
  block
    block |درآید سنگ در گریه درآید چرخ در کدیه|
    block |ز عرش آید دو صد هدیه چو او درس نظر گوید|
  block
    block |هزاران سیمبر بینی گشاییده بر او سینه|
    block |چو آن عنبرفشان قصه نسیم آن سحر گوید|
  block
    block |که را ماند دل آن لحظه که آن جان شرح دل گوید|
    block |که را ماند خبر از خود در آن دم کو خبر گوید|
  block
    block |حدیث عشق جان گوید حدیث ره روان گوید|
    block |حدیث سکر سر گوید حدیث خون جگر گوید|