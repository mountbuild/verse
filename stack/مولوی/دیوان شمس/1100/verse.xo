
block |بس که می‌انگیخت آن مه شور و شر|
  block
    block |بس که می‌انگیخت آن مه شور و شر|
    block |بس که می‌کرد او جهان زیر و زبر|
  block
    block |مر زبان را طاقت شرحش نماند|
    block |خیره گشته همچنین می‌کرد سر|
  block
    block |ای بسا سر همچنین جنبان شده|
    block |با دهان خشک و با چشمان تر|
  block
    block |در دو چشمش بین خیال یار ما|
    block |رقص رقصان در سواد آن بصر|
  block
    block |من به سر گویم حدیثش بعد از این|
    block |من زبان بستم ز گفتن ای پسر|
  block
    block |پیش او رو ای نسیم نرم رو|
    block |پیش او بنشین به رویش درنگر|
  block
    block |تیز تیزش بنگر ای باد صبا|
    block |چشم و دل را پر کن از خوبی و فر|
  block
    block |ور ببینی یار ما را روترش|
    block |پرده‌ای باشد ز غیرت در نظر|
  block
    block |مو نباشد عکس مو باشد در آب|
    block |صورتی باشد ترش اندر شکر|
  block
    block |توبه کردم از سخن این باز چیست|
    block |توبه نبود عاشقانش را مگر|
  block
    block |توبه شیشه عشق او چون گازرست|
    block |پیش گازر چیست کار شیشه گر|
  block
    block |بشکنم شیشه بریزم زیر پای|
    block |تا خلد در پای مرد بی‌خبر|
  block
    block |شحنه یار ماست هر کو خسته شد|
    block |گو مرا بسته به پیش شحنه بر|
  block
    block |شحنه را چاه زنخ زندان ماست|
    block |تا نهم زنجیر زلفش پای بر|
  block
    block |بند و زندان خوش ای زنده دلان|
    block |خوش مرا عیشیست آن جا معتبر|
  block
    block |گر چه می‌کاهم چو ماه از عشق او|
    block |گر چه می‌گردم چه گردون بر قمر|
  block
    block |بعد من صد سال دیگر این غزل|
    block |چون جمال یوسفی باشد سمر|
  block
    block |زانک دل هرگز نپوسد زیر خاک|
    block |این ز دل گفتم نگفتم از جگر|
  block
    block |من چو داوودم شما مرغان پاک|
    block |وین غزل‌ها چون زبور مستطر|
  block
    block |ای خدایا پر این مرغان مریز|
    block |چون به داوودند از جان یارگر|
  block
    block |ای خدایا دست بر لب می‌نهم|
    block |تا نگویم زان چه گشتم مستتر|