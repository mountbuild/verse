
block |فرود آ تو ز مرکب بار می بین|
  block
    block |فرود آ تو ز مرکب بار می بین|
    block |وجودت را تو پود و تار می بین|
  block
    block |هر آن گلزار کاندر هجر مانده‌ست|
    block |سراسر جان او پرخار می بین|
  block
    block |چو جمله راه‌های وصل را بست|
    block |رخان عاشقان را زار می بین|
  block
    block |چو سررشته اشارت‌هاش دیدی|
    block |بر آن رشته برو گلزار می بین|
  block
    block |ز جان‌ها جوق جوق از آتش او|
    block |فغان لابه کنان مکثار می بین|
  block
    block |بزن تو چنگ در قانون شرطش|
    block |سماع دلکش اوتار می بین|
  block
    block |به پیش ماجرای صدق آن شه|
    block |سرافکنده همه اخیار می بین|
  block
    block |میان کودکان مکتب او|
    block |چه کوه و بحر از احبار می بین|
  block
    block |چو بی‌میلی کند آن خدمت مه|
    block |چو مه سرگشته و دوار می بین|
  block
    block |چو روی از منبرش برتافت جانی|
    block |درآویزان ورا بر دار می بین|
  block
    block |اگر چه کار و باری بینی او را|
    block |ولی نسبت به شه بی‌کار می بین|
  block
    block |خیالش دید جانم گفت آخر|
    block |به هجرت می خورم من نار می بین|
  block
    block |بگفتا که عنایت بر فزون است|
    block |ولیکن دیدن ناچار می بین|
  block
    block |اگر تو عاقلی گندم چو دیدی|
    block |ز سنبل‌ها نه از انبار می بین|
  block
    block |دلت انبار و لطفم اصل سنبل|
    block |اشارت بشنو و بسیار می بین|
  block
    block |خداوند شمس دین را گر ببینی|
    block |به غیب اندر رو و ازهار می بین|
  block
    block |شود دیده گذاره سوی بی‌سو|
    block |در او انوار در انوار می بین|