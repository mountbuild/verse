
block |مطربم سرمست شد انگشت بر رق می‌زند|
  block
    block |مطربم سرمست شد انگشت بر رق می‌زند|
    block |پرده عشاق را از دل به رونق می‌زند|
  block
    block |رخت بربندید ای یاران که سلطان دو کون|
    block |ایستاده بر فراز عرش سنجق می‌زند|
  block
    block |اولیا و انبیا حیران شده در حضرتش|
    block |یحیی و داوود و یوسف خوش معلق می‌زند|
  block
    block |عیسی و موسی که باشد چاوشان درگهش|
    block |جبرئیل اندر فسونش سحر مطلق می‌زند|
  block
    block |جان ابراهیم مجنون گشت اندر شوق او|
    block |تیغ را بر حلق اسماعیل و اسحق می‌زند|
  block
    block |احمدش گوید که واشوقا لقا اخواننا|
    block |در هوای عشق او صدیق صدق می‌زند|
  block
    block |لیلی و مجنون به فاقه آه حسرت می‌خورند|
    block |خسرو و شیرین به عشرت جام راوق می‌زند|
  block
    block |شمس تبریز ایستاده مست در دستش کمان|
    block |تیر زهرآلود را بر جان احمق می‌زند|
  block
    block |رستم و حمزه فکنده تیغ و اسپر پیش او|
    block |او چو حیدر گردن هشام و اربق می‌زند|
  block
    block |کیست آن کس کو چنین مردی کند اندر جهان|
    block |شمس تبریزی که ماه بدر را شق می‌زند|
  block
    block |هر که نام شمس تبریزی شنید و سجده کرد|
    block |روح او مقبول حضرت شد اناالحق می‌زند|
  block
    block |ای حسام الدین تو بنویس مدح آن سلطان عشق|
    block |گر چه منکر در هوای عشق او دق می‌زند|
  block
    block |منکرست و روسیه ملعون و مردود ابد|
    block |از حسد همچون سگان از دور بق بق می‌زند|