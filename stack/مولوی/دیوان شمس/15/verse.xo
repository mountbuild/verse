
block |ای نوش کرده نیش را بی‌خویش کن باخویش را|
  block
    block |ای نوش کرده نیش را بی‌خویش کن باخویش را|
    block |باخویش کن بی‌خویش را چیزی بده درویش را|
  block
    block |تشریف ده عشاق را پرنور کن آفاق را|
    block |بر زهر زن تریاق را چیزی بده درویش را|
  block
    block |با روی همچون ماه خود با لطف مسکین خواه خود|
    block |ما را تو کن همراه خود چیزی بده درویش را|
  block
    block |چون جلوه مه می‌کنی وز عشق آگه می‌کنی|
    block |با ما چه همره می‌کنی چیزی بده درویش را|
  block
    block |درویش را چه بود نشان جان و زبان درفشان|
    block |نی دلق صدپاره کشان چیزی بده درویش را|
  block
    block |هم آدم و آن دم تویی هم عیسی و مریم تویی|
    block |هم راز و هم محرم تویی چیزی بده درویش را|
  block
    block |تلخ از تو شیرین می‌شود کفر از تو چون دین می‌شود|
    block |خار از تو نسرین می‌شود چیزی بده درویش را|
  block
    block |جان من و جانان من کفر من و ایمان من|
    block |سلطان سلطانان من چیزی بده درویش را|
  block
    block |ای تن پرست بوالحزن در تن مپیچ و جان مکن|
    block |منگر به تن بنگر به من چیزی بده درویش را|
  block
    block |امروز ای شمع آن کنم بر نور تو جولان کنم|
    block |بر عشق جان افشان کنم چیزی بده درویش را|
  block
    block |امروز گویم چون کنم یک باره دل را خون کنم|
    block |وین کار را یک سون کنم چیزی بده درویش را|
  block
    block |تو عیب ما را کیستی تو مار یا ماهیستی|
    block |خود را بگو تو چیستی چیزی بده درویش را|
  block
    block |جان را درافکن در عدم زیرا نشاید ای صنم|
    block |تو محتشم او محتشم چیزی بده درویش را|