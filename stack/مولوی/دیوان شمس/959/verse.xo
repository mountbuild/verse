
block |اگر دل از غم دنیا جدا توانی کرد|
  block
    block |اگر دل از غم دنیا جدا توانی کرد|
    block |نشاط و عیش به باغ بقا توانی کرد|
  block
    block |اگر به آب ریاضت برآوری غسلی|
    block |همه کدورت دل را صفا توانی کرد|
  block
    block |ز منزل هوسات ار دو گام پیش نهی|
    block |نزول در حرم کبریا توانی کرد|
  block
    block |درون بحر معانی لا نه آن گهری|
    block |که قدر و قیمت خود را بها توانی کرد|
  block
    block |به همت ار نشوی در مقام خاک مقیم|
    block |مقام خویش بر اوج علا توانی کرد|
  block
    block |اگر به جیب تفکر فروبری سر خویش|
    block |گذشته‌های قضا را ادا توانی کرد|
  block
    block |ولیکن این صفت ره روان چالاکست|
    block |تو نازنین جهانی کجا توانی کرد|
  block
    block |نه دست و پای اجل را فرو توانی بست|
    block |نه رنگ و بوی جهان را رها توانی کرد|
  block
    block |تو رستم دل و جانی و سرور مردان|
    block |اگر به نفس لئیمت غزا توانی کرد|
  block
    block |مگر که درد غم عشق سر زند در تو|
    block |به درد او غم دل را روا توانی کرد|
  block
    block |ز خار چون و چرا این زمان چو درگذری|
    block |به باغ جنت وصلش چرا توانی کرد|
  block
    block |اگر تو جنس همایی و جنس زاغ نه‌ای|
    block |ز جان تو میل به سوی هما توانی کرد|
  block
    block |همای سایه دولت چو شمس تبریزیست|
    block |نگر که در دل آن شاه جا توانی کرد|