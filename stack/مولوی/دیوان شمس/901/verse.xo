
block |اگر دمی بنوازد مرا نگار چه باشد|
  block
    block |اگر دمی بنوازد مرا نگار چه باشد|
    block |گر این درخت بخندد از آن بهار چه باشد|
  block
    block |وگر به پیش من آید خیال یار که چونی|
    block |حیات نو بپذیرد تن نزار چه باشد|
  block
    block |شکار خسته اویم به تیر غمزه جادو|
    block |گرم به مهر بخواند که ای شکار چه باشد|
  block
    block |چو کاسه بر سر آبم ز بی‌قراری عشقش|
    block |اگر رسم به لب دوست کوزه وار چه باشد|
  block
    block |کنار خاک ز اشکم چو لعل و گوهر پر شد|
    block |اگر به وصل گشاید دمی کنار چه باشد|
  block
    block |بگفت چیست شکایت هزار بار گشادم|
    block |ز بهر ماهی جان را هزار بار چه باشد|
  block
    block |من از قطار حریفان مهار عقل گسستم|
    block |به پیش اشتر مستش یکی مهار چه باشد|
  block
    block |اگر مهار گسستم وگرچه بار فکندم|
    block |یکی شتر کم گیری از این قطار چه باشد|
  block
    block |دلم به خشم نظر می‌کند که کوته کن هین|
    block |اگر بجست یکی نکته از هزار چه باشد|
  block
    block |چو احمدست و ابوبکر یار غار دل و عشق|
    block |دو نام بود و یکی جان دو یار غار چه باشد|
  block
    block |انار شیرین گر خود هزار باشد وگر یک|
    block |چو شد یکی به فشردن دگر شمار چه باشد|
  block
    block |خمار و خمر یکستی ولی الف نگذارد|
    block |الف چو شد ز میانه ببین خمار چه باشد|
  block
    block |چو شمس مفخر تبریز ماه نو بنماید|
    block |در آن نمایش موزون ز کار و بار چه باشد|