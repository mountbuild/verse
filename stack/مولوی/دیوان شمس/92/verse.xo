
block |زهی باغ زهی باغ که بشکفت ز بالا|
  block
    block |زهی باغ زهی باغ که بشکفت ز بالا|
    block |زهی قدر و زهی بدر تبارک و تعالی|
  block
    block |زهی فر زهی نور زهی شر زهی شور|
    block |زهی گوهر منثور زهی پشت و تولا|
  block
    block |زهی ملک زهی مال زهی قال زهی حال|
    block |زهی پر و زهی بال بر افلاک تجلی|
  block
    block |چو جان سلسله‌ها را بدرد به حرونی|
    block |چه ذاالنون چه مجنون چه لیلی و چه لیلا|
  block
    block |علم‌های الهی ز پس کوه برآمد|
    block |چه سلطان و چه خاقان چه والی و چه والا|
  block
    block |چه پیش آمد جان را که پس انداخت جهان را|
    block |بزن گردن آن را که بگوید که تسلا|
  block
    block |چو بی‌واسطه جبار بپرورد جهان را|
    block |چه ناقوس چه ناموس چه اهلا و چه سهلا|
  block
    block |گر اجزای زمینی وگر روح امینی|
    block |چو آن حال ببینی بگو جل جلالا|
  block
    block |گر افلاک نباشد به خدا باک نباشد|
    block |دل غمناک نباشد مکن بانگ و علالا|
  block
    block |فروپوش فروپوش نه بخروش نه بفروش|
    block |تویی باده مدهوش یکی لحظه بپالا|
  block
    block |تو کرباسی و قصار تو انگوری و عصار|
    block |بپالا و بیفشار ولی دست میالا|
  block
    block |خمش باش خمش باش در این مجمع اوباش|
    block |مگو فاش مگو فاش ز مولی و ز مولا|