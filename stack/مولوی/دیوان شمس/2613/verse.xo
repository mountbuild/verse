
block |ای شادی آن روزی کز راه تو بازآیی|
  block
    block |ای شادی آن روزی کز راه تو بازآیی|
    block |در روزن جان تابی چون ماه ز بالایی|
  block
    block |زان ماه پرافزایش آن فارغ از آرایش|
    block |این فرش زمینی را چون عرش بیارایی|
  block
    block |بس عاقل پابسته کز خویش شود رسته|
    block |بس جان که ز سر گیرد قانون شکرخایی|
  block
    block |زین منزل شش گوشه بی‌مرکب و بی‌توشه|
    block |بس قافله ره یابد در عالم بی‌جایی|
  block
    block |روشن کن جان من تا گوید جان با تن|
    block |کامروز مرا بنگر ای خواجه فردایی|
  block
    block |تو آبی و من جویم جز وصل تو کی جویم|
    block |رونق نبود جو را چون آب بنگشایی|
  block
    block |ای شاد تو از پیشی یعنی ز همه بیشی|
    block |والله که چو با خویشی از خویش نیاسایی|
  block
    block |در جستن دل بودم بر راه خودش دیدم|
    block |افتاده در این سودا چون مردم صفرایی|
  block
    block |شمس الحق تبریزی پالود مرا هجرت|
    block |جز عشق نبینی گر صد بار بپالایی|