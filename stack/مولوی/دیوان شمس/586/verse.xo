
block |سعادت جو دگر باشد و عاشق خود دگر باشد|
  block
    block |سعادت جو دگر باشد و عاشق خود دگر باشد|
    block |ندارد پای عشق او کسی کش عشق سر باشد|
  block
    block |مراد دل کجا جوید بقای جان کجا خواهد|
    block |دو چشم عشق پرآتش که در خون جگر باشد|
  block
    block |ز بدحالی نمی‌نالد دو چشم از غم نمی‌مالد|
    block |که او خواهد که هر لحظه ز حال بد بتر باشد|
  block
    block |نه روز بخت می‌خواهد نه شب آرام می‌جوید|
    block |میان روز و شب پنهان دلش همچون سحر باشد|
  block
    block |دو کاشانه‌ست در عالم یکی دولت یکی محنت|
    block |به ذات حق که آن عاشق از این هر دو به درباشد|
  block
    block |ز دریا نیست جوش او که در بس یتیمست او|
    block |از این کان نیست روی او اگر چه همچو زر باشد|
  block
    block |دل از سودای شاه جان شهنشاهی کجا جوید|
    block |قبا کی جوید آن جانی که کشته آن کمر باشد|
  block
    block |اگر عالم هما گیرد نجوید سایه‌اش عاشق|
    block |که او سرمست عشق آن همای نام ور باشد|
  block
    block |اگر عالم شکر گیرد دلش نالان چو نی باشد|
    block |وگر معشوق نی گوید گدازان چون شکر باشد|
  block
    block |ز شمس الدین تبریزی مقیم عشق می‌گویم|
    block |خداوندا چرا چندین شهی اندر سفر باشد|