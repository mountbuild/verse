
block |این چنین پابند جان میدان کیست|
  block
    block |این چنین پابند جان میدان کیست|
    block |ما شدیم از دست این دستان کیست|
  block
    block |می‌دود چون گوی زرین آفتاب|
    block |ای عجب اندر خم چوگان کیست|
  block
    block |آفتابا راه زن راهت نزد|
    block |چون زند داند که این ره آن کیست|
  block
    block |سیب را بو کرد موسی جان بداد|
    block |بازجو آن بو ز سیبستان کیست|
  block
    block |چشم یعقوبی از این بو باز شد|
    block |ای خدا این بوی از کنعان کیست|
  block
    block |خاک بودیم این چنین موزون شدیم|
    block |خاک ما زر گشت در میزان کیست|
  block
    block |بر زر ما هر زمان مهر نوست|
    block |تا بداند زر که او از کان کیست|
  block
    block |جمله حیرانند و سرگردان عشق|
    block |ای عجب این عشق سرگردان کیست|
  block
    block |جمله مهمانند در عالم ولیک|
    block |کم کسی داند که او مهمان کیست|
  block
    block |نرگس چشم بتان ره می‌زند|
    block |آب این نرگس ز نرگسدان کیست|
  block
    block |جسم‌ها شب خالی از ما روز پر|
    block |ما و من چون گربه در انبان کیست|
  block
    block |هر کسی دستک زنان کای جان من|
    block |و آنک دستک زن کند او جان کیست|
  block
    block |شمس تبریزی که نور اولیاست|
    block |با چنان عز و شرف سلطان کیست|