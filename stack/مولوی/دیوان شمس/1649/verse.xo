
block |وقت آن شد که به زنجیر تو دیوانه شویم|
  block
    block |وقت آن شد که به زنجیر تو دیوانه شویم|
    block |بند را برگسلیم از همه بیگانه شویم|
  block
    block |جان سپاریم دگر ننگ چنین جان نکشیم|
    block |خانه سوزیم و چو آتش سوی میخانه شویم|
  block
    block |تا نجوشیم از این خنب جهان برناییم|
    block |کی حریف لب آن ساغر و پیمانه شویم|
  block
    block |سخن راست تو از مردم دیوانه شنو|
    block |تا نمیریم مپندار که مردانه شویم|
  block
    block |در سر زلف سعادت که شکن در شکن است|
    block |واجب آید که نگونتر ز سر شانه شویم|
  block
    block |بال و پر باز گشاییم به بستان چو درخت|
    block |گر در این راه فنا ریخته چون دانه شویم|
  block
    block |گر چه سنگیم پی مهر تو چون موم شویم|
    block |گر چه شمعیم پی نور تو پروانه شویم|
  block
    block |گر چه شاهیم برای تو چو رخ راست رویم|
    block |تا بر این نطع ز فرزین تو فرزانه شویم|
  block
    block |در رخ آینه عشق ز خود دم نزنیم|
    block |محرم گنج تو گردیم چو پروانه شویم|
  block
    block |ما چو افسانه دل بی‌سر و بی‌پایانیم|
    block |تا مقیم دل عشاق چو افسانه شویم|
  block
    block |گر مریدی کند او ما به مرادی برسیم|
    block |ور کلیدی کند او ما همه دندانه شویم|
  block
    block |مصطفی در دل ما گر ره و مسند نکند|
    block |شاید ار ناله کنیم استن حنانه شویم|
  block
    block |نی خمش کن که خموشانه بباید دادن|
    block |پاسبان را چو به شب ما سوی کاشانه شویم|