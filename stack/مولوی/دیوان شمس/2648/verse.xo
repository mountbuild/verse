
block |دریغا کز میان ای یار رفتی|
  block
    block |دریغا کز میان ای یار رفتی|
    block |به درد و حسرت بسیار رفتی|
  block
    block |بسی زنهار گفتی لابه کردی|
    block |چه سود از حکم بی‌زنهار رفتی|
  block
    block |به هر سو چاره جستی حیله کردی|
    block |ندیده چاره و ناچار رفتی|
  block
    block |کنار پرگل و روی چو ماهت|
    block |چه شد چون در زمین خوار رفتی|
  block
    block |ز حلقه دوستان و همنشینان|
    block |میان خاک و مور و مار رفتی|
  block
    block |چه شد آن نکته‌ها و آن سخن‌ها|
    block |چه شد عقلی که در اسرار رفتی|
  block
    block |چه شد دستی که دست ما گرفتی|
    block |چه شد پایی که در گلزار رفتی|
  block
    block |لطیف و خوب و مردم دار بودی|
    block |درون خاک مردم خوار رفتی|
  block
    block |چه اندیشه که می‌کردی و ناگاه|
    block |به راه دور و ناهموار رفتی|
  block
    block |فلک بگریست و مه را رو خراشید|
    block |در آن ساعت که زار زار رفتی|
  block
    block |دلم خون شد چه پرسم من چه دانم|
    block |بگو باری عجب بیدار رفتی|
  block
    block |چو رفتی صحبت پاکان گزیدی|
    block |و یا محروم و باانکار رفتی|
  block
    block |جوابک‌های شیرینت کجا شد|
    block |خمش کردی و از گفتار رفتی|
  block
    block |زهی داغ و زهی حسرت که ناگه|
    block |سفر کردی مسافروار رفتی|
  block
    block |کجا رفتی که پیدا نیست گردت|
    block |زهی پرخون رهی کاین بار رفتی|