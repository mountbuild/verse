
block |ای دوست شکر خوشتر یا آنک شکر سازد|
  block
    block |ای دوست شکر خوشتر یا آنک شکر سازد|
    block |ای دوست قمر خوشتر یا آنک قمر سازد|
  block
    block |بگذار شکرها را بگذار قمرها را|
    block |او چیز دگر داند او چیز دگر سازد|
  block
    block |در بحر عجایب‌ها باشد به جز از گوهر|
    block |اما نه چو سلطانی کو بحر و درر سازد|
  block
    block |جز آب دگر آبی از نادره دولابی|
    block |بی شبهه و بی‌خوابی او قوت جگر سازد|
  block
    block |بی عقل نتان کردن یک صورت گرمابه|
    block |چون باشد آن علمی کو عقل و خبر سازد|
  block
    block |بی علم نمی‌تانی کز پیه کشی روغن|
    block |بنگر تو در آن علمی کز پیه نظر سازد|
  block
    block |جان‌ها است برآشفته ناخورده و ناخفته|
    block |از بهر عجب بزمی کو وقت سحر سازد|
  block
    block |ای شاد سحرگاهی کان حسرت هر ماهی|
    block |بر گرد میان من دو دست کمر سازد|
  block
    block |می‌خندد این گردون بر سبلت آن مفتون|
    block |خود را پی دو سه خر آن مسخره خر سازد|
  block
    block |آن خر به مثال جو در زر فکند خود را|
    block |غافل بود از شاهی کز سنگ گهر سازد|
  block
    block |بس کردم و بس کردم من ترک نفس کردم|
    block |خود گوید جانانی کز گوش بصر سازد|