
block |تا که اسیر و عاشق آن صنم چو جان شدم|
  block
    block |تا که اسیر و عاشق آن صنم چو جان شدم|
    block |دیو نیم پری نیم از همه چون نهان شدم|
  block
    block |برف بدم گداختم تا که مرا زمین بخورد|
    block |تا همه دود دل شدم تا سوی آسمان شدم|
  block
    block |نیستم از روان‌ها بر حذرم ز جان‌ها|
    block |جان نکند حذر ز جان چیست حذر چو جان شدم|
  block
    block |آنک کسی گمان نبرد رفت گمان من بدو|
    block |تا که چنین به عاقبت بر سر آن گمان شدم|
  block
    block |از سر بیخودی دلم داد گواهیی به دست|
    block |این دل من ز دست شد و آنچ بگفت آن شدم|
  block
    block |این همه ناله‌های من نیست ز من همه از اوست|
    block |کز مدد می لبش بی‌دل و بی‌زبان شدم|
  block
    block |گفت چرا نهان کنی عشق مرا چو عاشقی|
    block |من ز برای این سخن شهره عاشقان شدم|
  block
    block |جان و جهان ز عشق تو رفت ز دست کار من|
    block |من به جهان چه می کنم چونک از این جهان شدم|