
block |ما دو سه رند عشرتی جمع شدیم این طرف|
  block
    block |ما دو سه رند عشرتی جمع شدیم این طرف|
    block |چون شتران رو به رو پوز نهاده در علف|
  block
    block |از چپ و راست می‌رسد مست طمع هر اشتری|
    block |چون شتران فکنده لب مست و برآوریده کف|
  block
    block |غم مخورید هر شتر ره نبرد بدین اغل|
    block |زانک به پستی‌اند و ما بر سر کوه بر شرف|
  block
    block |کس به درازگردنی بر سر کوه کی رسد|
    block |ور چه کنند عف عفی غم نخوریم ما ز عف|
  block
    block |بحر اگر شود جهان کشتی نوح اندرآ|
    block |کشتی نوح کی بود سخره غرقه و تلف|
  block
    block |کان زمردیم ما آفت چشم اژدها|
    block |آنک لدیغ غم بود حصه اوست وااسف|
  block
    block |جمله جهان پرست غم در پی منصب و درم|
    block |ما خوش و نوش و محترم مست طرب در این کنف|
  block
    block |مست شدند عارفان مطرب معرفت بیا|
    block |زود بگو رباعیی پیش درآ بگیر دف|
  block
    block |باد به بیشه درفکن در سر سرو و بید زن|
    block |تا که شوند سرفشان بید و چنار صف به صف|
  block
    block |بید چو خشک و کل بود برگ ندارد و ثمر|
    block |جنبش کی کند سرش از دم و باد لاتخف|
  block
    block |چاره خشک و بی‌مدد نفخه ایزدی بود|
    block |کوست به فعل یک به یک نیست ضعیف و مستخف|
  block
    block |نخله خشک ز امر حق داد ثمر به مریمی|
    block |یافت ز نفخ ایزدی مرده حیات مؤتنف|
  block
    block |ابله اگر زنخ زند تو ره عشق گم مکن|
    block |پیشه عشق برگزین هرزه شمر دگر حرف|
  block
    block |چون غزلی به سر بری مدحت شمس دین بگو|
    block |وز تبریز یاد کن کوری خصم ناخلف|