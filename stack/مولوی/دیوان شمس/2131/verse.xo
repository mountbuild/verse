
block |حیلت رها کن عاشقا دیوانه شو دیوانه شو|
  block
    block |حیلت رها کن عاشقا دیوانه شو دیوانه شو|
    block |و اندر دل آتش درآ پروانه شو پروانه شو|
  block
    block |هم خویش را بیگانه کن هم خانه را ویرانه کن|
    block |وآنگه بیا با عاشقان هم خانه شو هم خانه شو|
  block
    block |رو سینه را چون سینه‌ها هفت آب شو از کینه‌ها|
    block |وآنگه شراب عشق را پیمانه شو پیمانه شو|
  block
    block |باید که جمله جان شوی تا لایق جانان شوی|
    block |گر سوی مستان می‌روی مستانه شو مستانه شو|
  block
    block |آن گوشوار شاهدان هم صحبت عارض شده|
    block |آن گوش و عارض بایدت دردانه شو دردانه شو|
  block
    block |چون جان تو شد در هوا ز افسانه شیرین ما|
    block |فانی شو و چون عاشقان افسانه شو افسانه شو|
  block
    block |تو لیلة القبری برو تا لیلة القدری شوی|
    block |چون قدر مر ارواح را کاشانه شو کاشانه شو|
  block
    block |اندیشه‌ات جایی رود وآنگه تو را آن جا کشد|
    block |ز اندیشه بگذر چون قضا پیشانه شو پیشانه شو|
  block
    block |قفلی بود میل و هوا بنهاده بر دل‌های ما|
    block |مفتاح شو مفتاح را دندانه شو دندانه شو|
  block
    block |بنواخت نور مصطفی آن استن حنانه را|
    block |کمتر ز چوبی نیستی حنانه شو حنانه شو|
  block
    block |گوید سلیمان مر تو را بشنو لسان الطیر را|
    block |دامی و مرغ از تو رمد رو لانه شو رو لانه شو|
  block
    block |گر چهره بنماید صنم پر شو از او چون آینه|
    block |ور زلف بگشاید صنم رو شانه شو رو شانه شو|
  block
    block |تا کی دوشاخه چون رخی تا کی چو بیذق کم تکی|
    block |تا کی چو فرزین کژ روی فرزانه شو فرزانه شو|
  block
    block |شکرانه دادی عشق را از تحفه‌ها و مال‌ها|
    block |هل مال را خود را بده شکرانه شو شکرانه شو|
  block
    block |یک مدتی ارکان بدی یک مدتی حیوان بدی|
    block |یک مدتی چون جان شدی جانانه شو جانانه شو|
  block
    block |ای ناطقه بر بام و در تا کی روی در خانه پر|
    block |نطق زبان را ترک کن بی‌چانه شو بی‌چانه شو|