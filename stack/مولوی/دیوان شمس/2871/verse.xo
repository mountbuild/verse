
block |به دغل کی بگزیند دل یارم یاری|
  block
    block |به دغل کی بگزیند دل یارم یاری|
    block |کی فریبد شه طرار مرا طراری|
  block
    block |کی میان من و آن یار بگنجد مویی|
    block |کی در آن گلشن و گلزار بخسپد ماری|
  block
    block |عنکبوتی بتند پرده اغیار شود|
    block |همچو صدیق و محمد من و او در غاری|
  block
    block |گل صدبرگ ز رشک رخ او جامه درید|
    block |حال گل چونک چنین است چه باشد خاری|
  block
    block |هم بگویم دو سه بیتی که ندانی سر و پاش|
    block |لیک بهر دل من ریش بجنبان کآری|
  block
    block |بس طبیب است که هشیار کند مجنون را|
    block |وین طبیبم نهلد در دو جهان هشیاری|
  block
    block |آفتاب رخ او را حشم تیغ زنیم|
    block |که نخواهیم به جز دیدن او ادراری|
  block
    block |ما چو خورشیدپرستیم بر این بام رویم|
    block |تا نپوشد رخ خورشید ز ما دیواری|
  block
    block |کیست خورشید بگو شمس حق تبریزی|
    block |که نگنجد صفتش در صحف گفتاری|