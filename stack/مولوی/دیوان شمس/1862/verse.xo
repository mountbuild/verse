
block |چون چنگ شدم جانا آن چنگ تو دروا کن|
  block
    block |چون چنگ شدم جانا آن چنگ تو دروا کن|
    block |صد جان به عوض بستان وان شیوه تو با ما کن|
  block
    block |عیسی چو تویی ما را همکاسه مریم کن|
    block |طنبور دل ما را هم ناله سرنا کن|
  block
    block |دستی بنه ای چنگی بر نبض چنین پیری|
    block |وان خون دل زر را در ساغر صهبا کن|
  block
    block |جمعیت رندان را بر شاهد نقدی زن|
    block |ور زهد سخن گوید تو وعده به فردا کن|
  block
    block |دیوانه و مستی را خواهی که بشورانی|
    block |زنجیر خودم بنما وز دور تماشا کن|
  block
    block |دیدم ز تو من نقشی بر کالبدی بسته|
    block |جان گفت علی الله گو دل گفت علالا کن|
  block
    block |زان روز من مسکین بی‌عقل شدم بی‌دین|
    block |زان زلف خوش مشکین ما را تو چلیپا کن|
  block
    block |زنار ببند ای دل در دیر بکن منزل|
    block |زان راهب پرحاصل یک بوسه تقاضا کن|
  block
    block |در چهره مخدومی شمس الحق تبریزی|
    block |گر رغبت ما بینی این قصه غرا کن|