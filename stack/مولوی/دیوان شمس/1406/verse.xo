
block |هر شب و هر سحر تو را من به دعا بخواستم|
  block
    block |هر شب و هر سحر تو را من به دعا بخواستم|
    block |تا به چه شیوه‌ها تو را من ز خدا بخواستم|
  block
    block |تا شوی از سجود من مونس این وجود من|
    block |خود بشد این وجود من چون که تو را بخواستم|
  block
    block |در پی آفتاب تو سایه بدم ضیاطلب|
    block |پاک چو سایه خوردیم چون که ضیا بخواستم|
  block
    block |آهنیم ز عشق تو خواسته نور آینه|
    block |آتش و زخم می خورم چونک صفا بخواستم|
  block
    block |سوی تو چون شتافتم جای قدم نیافتم|
    block |پاک ز جا ببردیم چون ز تو جا بخواستم|