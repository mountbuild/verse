
block |آینه چینی تو را با زنگی اعشی چه کار|
  block
    block |آینه چینی تو را با زنگی اعشی چه کار|
    block |کر مادرزاد را با ناله سرنا چه کار|
  block
    block |هر مخنث از کجا و ناز معشوق از کجا|
    block |طفلک نوزاد را با باده حمرا چه کار|
  block
    block |دست زهره در حنی او کی سلحشوری کند|
    block |مرغ خاکی را به موج و غره دریا چه کار|
  block
    block |بر سر چرخی که عیسی از بلندی بو نبرد|
    block |مر خرش را ای مسلمانان بر آن بالا چه کار|
  block
    block |قوم رندانیم در کنج خرابات فنا|
    block |خواجه ما را با جهاز و مخزن و کالا چه کار|
  block
    block |صد هزاران ساله از دیوانگی بگذشته‌ایم|
    block |چون تو افلاطون عقلی رو تو را با ما چه کار|
  block
    block |با چنین عقل و دل آیی سوی قطاعان راه|
    block |تاجر ترسنده را اندر چنین غوغا چه کار|
  block
    block |زخم شمشیرست این جا زخم زوبین هر طرف|
    block |جمع خاتونان نازک ساق رعنا را چه کار|
  block
    block |رستمان امروز اندر خون خود غلطان شدند|
    block |زالکان پیر را با قامت دوتا چه کار|
  block
    block |عاشقان را منبلان دان زخم خوار و زخم دوست|
    block |عاشقان عافیت را با چنین سودا چه کار|
  block
    block |عاشقان بوالعجب تا کشته‌تر خود زنده تر|
    block |در جهان عشق باقی مرگ را حاشا چه کار|
  block
    block |وانگهی این مست عشق اندر هوای شمس دین|
    block |رفته تبریز و شنیده رو تو را آن جا چه کار|
  block
    block |از ورای هر دو عالم بانگ آید روح را|
    block |پس تو را با شمس دین باقی اعلا چه کار|