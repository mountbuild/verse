
block |چه گوهری تو که کس را به کف بهای تو نیست|
  block
    block |چه گوهری تو که کس را به کف بهای تو نیست|
    block |جهان چه دارد در کف که آن عطای تو نیست|
  block
    block |سزای آنک زید بی‌رخ تو زین بترست|
    block |سزای بنده مده گر چه او سزای تو نیست|
  block
    block |نثار خاک تو خواهم به هر دمی دل و جان|
    block |که خاک بر سر جانی که خاک پای تو نیست|
  block
    block |مبارکست هوای تو بر همه مرغان|
    block |چه نامبارک مرغی که در هوای تو نیست|
  block
    block |میان موج حوادث هر آنک استادست|
    block |به آشنا نرهد چونک آشنای تو نیست|
  block
    block |بقا ندارد عالم وگر بقا دارد|
    block |فناش گیر چو او محرم بقای تو نیست|
  block
    block |چه فرخست رخی کو شهیت را ماتست|
    block |چه خوش لقا بود آن کس که بی‌لقای تو نیست|
  block
    block |ز زخم تو نگریزم که سخت خام بود|
    block |دلی که سوخته آتش بلای تو نیست|
  block
    block |دلی که نیست نشد روی در مکان دارد|
    block |ز لامکانش برانی که رو که جای تو نیست|
  block
    block |کرانه نیست ثنا و ثناگران تو را|
    block |کدام ذره که سرگشته ثنای تو نیست|
  block
    block |نظیر آنک نظامی به نظم می‌گوید|
    block |جفا مکن که مرا طاقت جفای تو نیست|