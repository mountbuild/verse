
block |نیست به جز دوام جان ز اهل دلان روایتی|
  block
    block |نیست به جز دوام جان ز اهل دلان روایتی|
    block |راحت‌های عشق را نیست چو عشق غایتی|
  block
    block |شکر شنیدم از همه تا چه خوشند این رمه|
    block |هان مپذیر دمدمه ز آنک کند شکایتی|
  block
    block |عشق مه است جمله رو ماه حسد برد بدو|
    block |جز که ندای ابشروا این است ورا قرائتی|
  block
    block |هر سحری حلاوتی هر طرفی طراوتی|
    block |هر قدمی عجایبی هر نفسی عنایتی|
  block
    block |خوبی جان چو شد ز حد و آن مدد است بر مدد|
    block |هست برای چشم بد نیک بلا حمایتی|
  block
    block |پشت فلک ز جست و جو گشته چو عاشقان دوتو|
    block |ز آنک جمال حسن هو نادره است و آیتی|
  block
    block |پرتو روی عشق دان آنک به هر سحرگهان|
    block |شمس کشید نیزه‌ای صبح فراشت رایتی|
  block
    block |عشق چو رهنمون کند روح در او سکون کند|
    block |سر ز فلک برون کند گوید خوش ولایتی|
  block
    block |ایزد گفت عشق را گر نبدی جمال تو|
    block |آینه وجود را کی کنمی رعایتی|
  block
    block |گر چه که میوه آخر است ور چه درخت اول است|
    block |میوه ز روی مرتبت داشت بر او بدایتی|
  block
    block |چند بود بیان تو بیش مگو به جان تو|
    block |هست دل از زبان تو در غم و در نکایتی|
  block
    block |خلوتیان گریخته نقل سکوت ریخته|
    block |ز آنک سکوت مست را هست قوی وقایتی|
  block
    block |گر چه نوای بلبلان هست دوای بی‌دلان|
    block |خامش تا دهد تو را عشق جز این جرایتی|