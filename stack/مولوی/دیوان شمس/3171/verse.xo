
block |خشم مرو خواجه! پشیمان شوی|
  block
    block |خشم مرو خواجه! پشیمان شوی|
    block |جمع نشین، ورنه پریشان شوی|
  block
    block |طیره مشو خیره مرو زین چمن|
    block |ورنه چو جغدان سوی ویران شوی|
  block
    block |گر بگریزی ز خراجات شهر|
    block |بارکش غول بیابان شوی|
  block
    block |گر تو ز خورشید حمل سر کشی|
    block |بفسری و برف زمستان شوی|
  block
    block |روی به جنگ آر و به صف شیروار|
    block |ورنه چو گربه تو در انبان شوی|
  block
    block |کم خور ازین پاچهٔ گاو، ای ملک|
    block |سیر چریدی، خر شیطان شوی|
  block
    block |کافر نفست چو زبون تو شد|
    block |گر همه کفری همه ایمان شوی|
  block
    block |روی مکن ترش ز تلخی یار|
    block |تا ز عنایت گل خندان شوی|
  block
    block |دست و دهان را چو بشویی ز حرص|
    block |صاحب و همکاسهٔ سلطان شوی|
  block
    block |ای دل، یک لحظه تو دیوانهٔ|
    block |با دمی خواجهٔ دیوان شوی|
  block
    block |گاه بدزدی، ره ایرن زنی|
    block |گاه روی شحنهٔ توران شوی|
  block
    block |گه ز (سپاهان) و حجاز) و (عراق)|
    block |مطرب آن ماه خراسان شوی|
  block
    block |بوقلمونی چه شود گر چو عقل|
    block |یک صفت و یک دل و یکسان شوی؟|
  block
    block |گر نکنی این همه خاموش باش|
    block |تا به خموشی همگی جان شوی|
  block
    block |روی به شمس الحق تبریز کن|
    block |تا ملک ملک سلیمان شوی|