
block |جان و جهان می‌روی جان و جهان می‌بری|
  block
    block |جان و جهان می‌روی جان و جهان می‌بری|
    block |کان شکر می‌کشی با شکران می‌خوری|
  block
    block |ای رخ تو چون قمر تک مرو آهسته تر|
    block |تا نخلد شاخ گل سینه نیلوفری|
  block
    block |چهره چون آفتاب می‌بری از ما شتاب|
    block |بوی کن آخر کباب زین جگر آذری|
  block
    block |یک نظری گر وفاست هم صدقات شماست|
    block |گر برسانی رواست شکر چنین توانگری|
  block
    block |تا جگر خون ما تا دل مجنون ما|
    block |تا غم افزون ما کسب کند بهتری|
  block
    block |شکر که ما سوختیم سوختن آموختیم|
    block |وز جگر افروختیم شیوه سامندری|
  block
    block |فاسد سودای تو مست تماشای تو|
    block |بوسد بر پای تو از طرب بی‌سری|
  block
    block |عشق من ای خوبرو رونق خوبان به تو|
    block |گاه شوی بت شکن گاه کنی آزری|
  block
    block |مستی از آن دید و داد شادی از آن بخت شاد|
    block |چشم بدت دور باد تا که کنی لمتری|
  block
    block |جانب دل رو به جان تا که ببینی عیان|
    block |حلقه جوق ملک صورت نقش پری|
  block
    block |از ملک و از پری چون قدری بگذری|
    block |محو شود در صفات صورت و صورتگری|