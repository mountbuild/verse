
block |به چه روی پشت آرم به کسی که از گزینی|
  block
    block |به چه روی پشت آرم به کسی که از گزینی|
    block |سوی او کند خدا رو به حدیث و همنشینی|
  block
    block |نه که روی و پشت عالم همه رو به قبله دارد|
    block |که ز کیمیاست مس را برهیدن از مسینی|
  block
    block |همگان ز خود گریزان سوی حق و نعل ریزان|
    block |که ز کاسدی رسانمان به لطافت و ثمینی|
  block
    block |نه زمین ستان بخفته ز رخ فلک شکفته|
    block |ز فلک نبات یابد برهد از این زمینی|
  block
    block |دهد آن حبوب علوی به زمین خوشی و حلوی|
    block |به بهار امانتی‌ها بنماید از امینی|
  block
    block |هله ای حیات حسی بگریز هم ز مسی|
    block |سوی آسمان قدسی که تو عاشق مهینی|
  block
    block |ز برای دعوت جان برسیده‌اند خوبان|
    block |که بیا به معدن و کان بهل این قراضه چینی|
  block
    block |به خدا که ماه رویی به خدا فرشته خویی|
    block |به خدا که مشک بویی به خدا که این چنینی|
  block
    block |تو که یوسف زمانی چه میان هندوانی|
    block |برو آینه طلب کن بنگر که روی بینی|
  block
    block |به صفا چو آسمانی به ملاطفت چو جانی|
    block |به شکفتگی چنانی به نهفتگی چنینی|
  block
    block |به خزینه خوب رختی ز قدیم نیکبختی|
    block |به نبات چون درختی به ثبات چون یقینی|
  block
    block |شده‌ام چو موم ای جان به هوای مهر سلطان|
    block |برسان به موم مهرش که گزیده‌تر نگینی|
  block
    block |هله بس که کاسه‌ها را به طعام او است قیمت|
    block |و اگر نه خاک نه ارزد همه کاسه‌های چینی|