
block |نظاره چه می‌آیی در حلقه بیداری|
  block
    block |نظاره چه می‌آیی در حلقه بیداری|
    block |گر سینه نپوشانی تیری بخوری کاری|
  block
    block |در حلقه سر اندرکن دل را تو قویتر کن|
    block |شاهی است تو باور کن بر کرسی جباری|
  block
    block |تا بازرهی زان دم تا مست شوی هر دم|
    block |گاهی ز لب لعلش گاهی ز می ناری|
  block
    block |بگشای دهانت را خاشاک مجو در می|
    block |خاشاک کجا باشد در ساغر هشیاری|
  block
    block |ای خواجه چرا جویی دلداری از آن جانان|
    block |بس نیست رخ خوبش دلجویی و دلداری|
  block
    block |دی نامه او خواندم در قصه بی‌خویشی|
    block |بنوشتم از عالم صد نامه بیزاری|
  block
    block |نقش تو چو نقش من رخ بر رخ خود کرده‌ست|
    block |با ما غم دل گویی یا قصه جان آری|
  block
    block |من با صنم معنی تن جامه برون کردم|
    block |چون عشق بزد آتش در پرده ستاری|
  block
    block |در رنگ رخم عشقش چون عکس جمالش دید|
    block |افتاد به پایم عشق در عذر گنه کاری|
  block
    block |شمس الحق تبریزی آیی و نبینندت|
    block |زیرا که چو جان آیی بی‌رنگ صباواری|