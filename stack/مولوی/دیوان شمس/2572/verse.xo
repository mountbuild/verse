
block |جانا به غریبستان چندین به چه می‌مانی|
  block
    block |جانا به غریبستان چندین به چه می‌مانی|
    block |بازآ تو از این غربت تا چند پریشانی|
  block
    block |صد نامه فرستادم صد راه نشان دادم|
    block |یا راه نمی‌دانی یا نامه نمی‌خوانی|
  block
    block |گر نامه نمی‌خوانی خود نامه تو را خواند|
    block |ور راه نمی‌دانی در پنجه ره دانی|
  block
    block |بازآ که در آن محبس قدر تو نداند کس|
    block |با سنگ دلان منشین چون گوهر این کانی|
  block
    block |ای از دل و جان رسته دست از دل و جان شسته|
    block |از دام جهان جسته بازآ که ز بازانی|
  block
    block |هم آبی و هم جویی هم آب همی‌جویی|
    block |هم شیر و هم آهویی هم بهتر از ایشانی|
  block
    block |چند است ز تو تا جان تو طرفه تری یا جان|
    block |آمیخته‌ای با جان یا پرتو جانانی|
  block
    block |نور قمری در شب قند و شکری در لب|
    block |یا رب چه کسی یا رب اعجوبه ربانی|
  block
    block |هر دم ز تو زیب و فر از ما دل و جان و سر|
    block |بازار چنین خوشتر خوش بدهی و بستانی|
  block
    block |از عشق تو جان بردن وز ما چو شکر مردن|
    block |زهر از کف تو خوردن سرچشمه حیوانی|