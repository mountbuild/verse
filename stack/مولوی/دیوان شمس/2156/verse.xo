
block |سیمبرا ز سیم تو سیمبرم به جان تو|
  block
    block |سیمبرا ز سیم تو سیمبرم به جان تو|
    block |وز می نو که داده‌ای جان نبرم به جان تو|
  block
    block |زخم گران همی‌کشم زخم بزن که من خوشم|
    block |گر چه درون آتشم جمله زرم به جان تو|
  block
    block |هر نفسی که آن رسد کار دلم به جان رسد|
    block |گر چه ز پا درآمدم جان سرم به جان تو|
  block
    block |شکل طبیب عشق تو آمد و داد شربتی|
    block |خوردم از آن و هر نفس من بترم به جان تو|
  block
    block |نور دو چشم و نور مه چون برسد یکی شود|
    block |تو چو مهی به جان من من بصرم به جان تو|
  block
    block |هر چه که در نظر بود بسته بود عمارتش|
    block |آه که چنین خراب من از نظرم به جان تو|
  block
    block |در تبریز شمس دین هست بلندتر شجر|
    block |شاد و به برگ و بانوا زان شجرم به جان تو|