
block |سماع صوفیان می درنگیرد|
  block
    block |سماع صوفیان می درنگیرد|
    block |که آتش هیزمی را تر نگیرد|
  block
    block |یقین می‌دانک جسمانیست آفت|
    block |مکوپ این دست تا پا برنگیرد|
  block
    block |بیابد خلوت عشرت مسیحا|
    block |اگر مجلس ز گاو و خر نگیرد|
  block
    block |چرا در بزم خلوت بی‌گرانان|
    block |دل ما عیش را از سر نگیرد|
  block
    block |نه اصل این بنا باشد کلوخی|
    block |کلوخی لطف آن دلبر نگیرد|
  block
    block |که چشم حقد یوسف را نداند|
    block |که بانگ چنگ گوش کر نگیرد|
  block
    block |ز هر آهو نه صحرا مشک یابد|
    block |ز هر گاوی جهان عنبر نگیرد|
  block
    block |ز هر نی ناله مشتاق ناید|
    block |و هر مرغی ز نی شکر نگیرد|
  block
    block |چه داند لطف زهره زهره رفته|
    block |که او را گوشه چادر نگیرد|
  block
    block |می جان را به جز جانی ننوشد|
    block |که جسمانی می انور نگیرد|
  block
    block |نه هر ابری حریف ماه گردد|
    block |که اختر را به جز اختر نگیرد|
  block
    block |اگر دلدار گیرد در جهان کس|
    block |از این دلدار ما خوشتر نگیرد|
  block
    block |خداوند شمس دین آن نور تبریز|
    block |که هر کس را چو من چاکر نگیرد|