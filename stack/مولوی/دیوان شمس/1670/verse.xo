
block |ما به خرمنگاه جان بازآمدیم|
  block
    block |ما به خرمنگاه جان بازآمدیم|
    block |جانب شه همچو شهباز آمدیم|
  block
    block |سیر گشتیم از غریبی و فراق|
    block |سوی اصل و سوی آغاز آمدیم|
  block
    block |وارهیدیم از گدایی و نیاز|
    block |پای کوبان جانب ناز آمدیم|
  block
    block |در کنار محرمان جان پروریم|
    block |چونک اندر پرده راز آمدیم|
  block
    block |او کمند انداخت و ما را برکشید|
    block |ما به دست صانع انگاز آمدیم|
  block
    block |پیش از آن کاین خانه ویران کرد اجل|
    block |حمدلله خانه پرداز آمدیم|
  block
    block |نان ما پخته‌ست و بویش می رسد|
    block |تا به بوی نان به خباز آمدیم|
  block
    block |هین خمش کن تا بگوید ترجمان|
    block |کز مذلت سوی اعزاز آمدیم|