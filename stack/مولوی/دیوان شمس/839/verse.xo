
block |خشمین بر آن کسی شو کز وی گزیر باشد|
  block
    block |خشمین بر آن کسی شو کز وی گزیر باشد|
    block |یا غیر خاک پایش کس دستگیر باشد|
  block
    block |گیرم کز او بگردی شاه و امیر و فردی|
    block |ناچار مرگ روزی بر تو امیر باشد|
  block
    block |گر فاضلی و فردی آب خضر نخوردی|
    block |هر کو نخورد آبش در مرگ اسیر باشد|
  block
    block |ای پیر جان فطرت پیر عیان نه فکرت|
    block |پیری نه کز قدیدی مویش چو شیر باشد|
  block
    block |پیری مکن بر آن کس کز مکر و از فضولی|
    block |خواهد که بازگونه بر پیر پیر باشد|
  block
    block |پیری بر آن کسی کن کو مرده تو باشد|
    block |پیش جلالت تو خوار و حقیر باشد|
  block
    block |چون موی ابروی را وهمش هلال بیند|
    block |بر چشمش آفتابت کی مستدیر باشد|
  block
    block |آن کس که از تکبر مالد سبال خود را|
    block |از نور کبریایی چون مستنیر باشد|
  block
    block |عرضه گری رها کن ای خواجه خویش لا کن|
    block |تا ذره وجودت شمس منیر باشد|
  block
    block |جلوه مکن جمالت مگشای پر و بالت|
    block |تا با پر خدایی جان مستطیر باشد|
  block
    block |بربند پنج حس را زین سیل‌های تیره|
    block |تا عقل کل ز شش سو بر تو مطیر باشد|
  block
    block |بی آن خمیرمایه گر تو خمیر تن را|
    block |صد سال گرم داری نانش فطیر باشد|
  block
    block |گر قاب قوس خواهی دل راست کن چو تیری|
    block |در قوس او درآید کو همچو تیر باشد|
  block
    block |خاموش اگر توانی بی‌حرف گو معانی|
    block |تا بر بساط گفتن حاکم ضمیر باشد|