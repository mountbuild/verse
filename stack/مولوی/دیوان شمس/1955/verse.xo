
block |ای زیان و ای زیان و ای زیان و ای زیان|
  block
    block |ای زیان و ای زیان و ای زیان و ای زیان|
    block |هوشیاری در میان بیخودان و مستیان|
  block
    block |بی محابا درده ای ساقی مدام اندر مدام|
    block |تا نماند هوشیاری عاقلی اندر جهان|
  block
    block |یار دعوی می کند گر عاشقی دیوانه شو|
    block |سرد باشد عاقلی در حلقه دیوانگان|
  block
    block |گر درآید عاقلی گو کار دارم راه نیست|
    block |ور درآید عاشقی دستش بگیر و درکشان|
  block
    block |عیب بینی از چه خیزد خیزد از عقل ملول|
    block |تشنه هرگز عیب داند دید در آب روان|
  block
    block |عقل منکر هیچ گونه از نشان‌ها نگذرد|
    block |بی نشان رو بی‌نشان تا زخم ناید بر نشان|
  block
    block |یوسفی شو گر تو را خامی بنخاسی برد|
    block |گلشنی شو گر تو را خاری نداند گو مدان|
  block
    block |عیسیی شو گر تو را خانه نباشد گو مباش|
    block |دیده‌ای شو گرت روپوشی نماند گو ممان|