
block |هر روز بامداد به آیین دلبری|
  block
    block |هر روز بامداد به آیین دلبری|
    block |ای جان جان جان به من آیی و دل بری|
  block
    block |ای کوی من گرفته ز بوی تو گلشنی|
    block |وی روی من گرفته ز روی تو زرگری|
  block
    block |هر روز باغ دل را رنگی دگر دهی|
    block |اکنون نماند دل را شکل صنوبری|
  block
    block |هر شب مقام دیگر و هر روز شهر نو|
    block |چون لولیان گرفته دل من مسافری|
  block
    block |این شهسوار عشق قطاریق می‌رود|
    block |حیران شدم ز جستن این اسب لاغری|
  block
    block |از برق و آب و باد گذشته‌ست سم او|
    block |آن جا که سم او است نه خشکی است و نه تری|
  block
    block |راهی که فکر نیز نیارد در او شدن|
    block |شیران شرزه را رود از دل دلاوری|
  block
    block |چه شیر کآسمان و زمین زین ره مهیب|
    block |از سر به وقت عرض نهادند لمتری|
  block
    block |از هیبت قدر بنهادند رو به جبر|
    block |وز بیم رهزنان نگزیدند رهبری|
  block
    block |آری جنون ساعه شرط شجاعت است|
    block |با مایه خرد نکند هیچ کس نری|
  block
    block |تا باخودی کجا به صف بیخودان رسی|
    block |تا بر دری چگونه صف هجر بردری|
  block
    block |ای دل خیال او را پیش آر و قبله ساز|
    block |قانع مشو از او به مراعات سرسری|
  block
    block |قانع چرا شدی به یکی صورتت که داد|
    block |پنداشتی مگر که همین یک مصوری|
  block
    block |خاموش باش طبل مزن وقت حمله شد|
    block |در صف جنگ آی اگر مرد لشکری|