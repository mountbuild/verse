
block |بگذشت مه روزه عید آمد و عید آمد|
  block
    block |بگذشت مه روزه عید آمد و عید آمد|
    block |بگذشت شب هجران معشوق پدید آمد|
  block
    block |آن صبح چو صادق شد عذرای تو وامق شد|
    block |معشوق تو عاشق شد شیخ تو مرید آمد|
  block
    block |شد جنگ و نظر آمد شد زهر و شکر آمد|
    block |شد سنگ و گهر آمد شد قفل و کلید آمد|
  block
    block |جان از تن آلوده هم پاک به پاکی رفت|
    block |هر چند چو خورشیدی بر پاک و پلید آمد|
  block
    block |از لذت جام تو دل ماند به دام تو|
    block |جان نیز چو واقف شد او نیز دوید آمد|
  block
    block |بس توبه شایسته بر سنگ تو بشکسته|
    block |بس زاهد و بس عابد کو خرقه درید آمد|
  block
    block |باغ از دی نامحرم سه ماه نمی‌زد دم|
    block |بر بوی بهار تو از غیب دمید آمد|