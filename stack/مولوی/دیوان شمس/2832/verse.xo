
block |صنما چنان لطیفی که به جان ما درآیی|
  block
    block |صنما چنان لطیفی که به جان ما درآیی|
    block |صنما به حق لطفت که میان ما درآیی|
  block
    block |تو جهان پاک داری نه وطن به خاک داری|
    block |چه شود اگر زمانی به جهان ما درآیی|
  block
    block |تو لطیف و بی‌نشانی ز نهان‌ها نهانی|
    block |بفروزد این نهانم چو نهان ما درآیی|
  block
    block |چو تو راست ای سلیمان همگی زبان مرغان|
    block |تو به لب چه شهد بخشی چو زبان ما درآیی|
  block
    block |به جهان ملک تویی بس نکشد کمان تو کس|
    block |بپرم چو تیر اگر تو به کمان ما درآیی|
  block
    block |بخرام شمس تبریز که تو کیمیای حقی|
    block |همه مس ما شود زر چو به کان ما درآیی|