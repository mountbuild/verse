
block |میل هواش می کنم طال بقاش می زنم|
  block
    block |میل هواش می کنم طال بقاش می زنم|
    block |حلقه به گوش و عاشقم طبل وفاش می زنم|
  block
    block |از دل و جان شکسته‌ام بر سر ره نشسته‌ام|
    block |قافله خیال را بهر لقاش می زنم|
  block
    block |غیر طواشی غمش یا یلواج مرهمش|
    block |هر چه سری برون کند بر سر و پاش می زنم|
  block
    block |این دل همچو چنگ را مست خراب دنگ را|
    block |زخمه به کف گرفته‌ام همچو سه تاش می زنم|
  block
    block |دل که خرید جوهری از تک حوض کوثری|
    block |خفت و بها نمی‌دهد بهر بهاش می زنم|
  block
    block |شب چو به خواب می رود گوش کشانش می کشم|
    block |چون به سحر دعا کند وقت دعاش می زنم|
  block
    block |لذت تازیانه‌ام کی برسد به لاشه‌اش|
    block |چون که گمان برد که من بهر فناش می زنم|
  block
    block |گر قمر و فلک بود ور خرد و ملک بود|
    block |چونک حجاب دل شود زود قفاش می زنم|
  block
    block |گفتم شیشه مرا بر سر سنگ می زنی|
    block |گفت چو لاف عشق زد تیغ بلاش می زنم|
  block
    block |هر رگ این رباب را ناله نو نوای نو|
    block |تا ز نواش پی برد دل که کجاش می زنم|
  block
    block |در دل هر فغان او چاشنی سرشته‌ام|
    block |تا نبری گمان که من سهو و خطاش می زنم|
  block
    block |خشم شهان گه عطا خنجر و گرز می زند|
    block |من به سخاش می کشم من به عطاش می زنم|
  block
    block |سخت لطیف می زنم دیده بدان نمی‌رسد|
    block |دل که هوای ما کند همچو هواش می زنم|
  block
    block |خامش باش زین حنین پرده راست نیست این|
    block |راه شماست این نوا پیش شماش می زنم|