
block |دوش چه خورده‌ای دلا راست بگو نهان مکن|
  block
    block |دوش چه خورده‌ای دلا راست بگو نهان مکن|
    block |همچو کسان بی‌گنه روی به آسمان مکن|
  block
    block |رو ترش و گران کنی تا سر خود نهان کنی|
    block |بار دگر گرفتمت بار دگر همان مکن|
  block
    block |باده خاص خورده‌ای جام خلاص خورده‌ای|
    block |بوی شراب می زند لخلخه در دهان مکن|
  block
    block |چون سر عشق نیستت عقل مبر ز عاشقان|
    block |چشم خمار کم گشا روی به ارغوان مکن|
  block
    block |چون سر صید نیستت دام منه میان ره|
    block |چونک گلی نمی‌دهی جلوه گلستان مکن|
  block
    block |غم نخورد ز رهزنی آه کسی نگیردش|
    block |نیست چنان کسی کی او حکم کند چنان مکن|
  block
    block |خشم گرفت ابلهی رفت ز مجلس شهی|
    block |گفت شهش که شاد رو جانب ما روان مکن|
  block
    block |خشم کسی کند کی او جان و جهان ما بود|
    block |خشم مکن تو خویش را مسخره جهان مکن|
  block
    block |بند برید جوی دل آب سمن روا نشد|
    block |مشعله‌های جان نگر مشغله زبان مکن|