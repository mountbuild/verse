
block |زان جای بیا خواجه بدین جای نه جایی|
  block
    block |زان جای بیا خواجه بدین جای نه جایی|
    block |کاین جاست تو را خانه کجایی تو کجایی|
  block
    block |آن جا که نه جای است چراگاه تو بوده‌ست|
    block |زین شهره چراگاه تو محروم چرایی|
  block
    block |جاندار سراپرده سلطان عدم باش|
    block |تا بازرهی از دم این جان هوایی|
  block
    block |گه پای مشو گه سر بگریز از این سو|
    block |مستی و خرابی نگر و بی‌سر و پایی|
  block
    block |ای راه نمای از می و منزل چو شوی مست|
    block |نی راه به خود دانی و نی راه نمایی|
  block
    block |مستان ازل در عدم و محو چریدند|
    block |کز نیست بود قاعده هست نمایی|
  block
    block |جان بر زبر همدگر افتاده ز مستی|
    block |همچون ختن غیب پر از ترک خطایی|
  block
    block |این نعره زنان گشته که هیهای چه خوبی|
    block |و آن سجده کنان گشته که بس روح فزایی|
  block
    block |مخدوم خداوندی شمس الحق تبریز|
    block |هم نور زمینی تو و خورشید سمایی|