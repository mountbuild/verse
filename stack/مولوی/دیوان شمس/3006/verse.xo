
block |سیمرغ و کیمیا و مقام قلندری|
  block
    block |سیمرغ و کیمیا و مقام قلندری|
    block |وصف قلندرست و قلندر از او بری|
  block
    block |گویی قلندرم من و این دل پذیر نیست|
    block |زیرا که آفریده نباشد قلندری|
  block
    block |دام و دم قلندر بی‌چون بود مقیم|
    block |خالیست از کفایت و معنی داوری|
  block
    block |از خود به خود چه جویی چون سر به سر تویی|
    block |چون آب در سبویی کلی ز کل پری|
  block
    block |از خود به خود سفر کن در راه عاشقی|
    block |وین قصه مختصر کن ای دوست یک سری|
  block
    block |نی بیم و نی امید نه طاعت نه معصیت|
    block |نی بنده نی خدای نه وصف مجاوری|
  block
    block |عجزست و قدرتست و خدایی و بندگی|
    block |بیرون ز جمله آمد این ره چو بنگری|
  block
    block |راه قلندری ز خدایی برون بود|
    block |در بندگی نیاید و نه در پیمبری|
  block
    block |زینهار تا نلافد هر عاشق از گزاف|
    block |کس را نشد مسلم این راه و ره بری|