
block |دل و جان را طربگاه و مقام او|
  block
    block |دل و جان را طربگاه و مقام او|
    block |شراب خم بی‌چون را قوام او|
  block
    block |همه عالم دهان خشکند و تشنه|
    block |غذای جمله را داده تمام او|
  block
    block |غذاها هم غذا جویند از وی|
    block |که گندم را دهد آب از غمام او|
  block
    block |عدم چون اژدهای فتنه جویان|
    block |ببسته فتنه را حلق و مسام او|
  block
    block |سزای صد عتاب و صد عذابیم|
    block |کشیده از سزای ما لگام او|
  block
    block |ز حلم او جهان گستاخ گشته|
    block |که گویی ما شهانیم و غلام او|
  block
    block |برای مغز مخموران عشقش|
    block |بجوشیده به دست خود مدام او|
  block
    block |کشیده گوش هشیاران به مستی|
    block |زهی اقبال و بخت مستدام او|
  block
    block |پیمبر را چو پرده کرده در پیش|
    block |پس آن پرده می‌گوید پیام او|
  block
    block |نکرده بندگان او را سلامی|
    block |بر ایشان کرده از اول سلام او|
  block
    block |چه باشد گر شبی را زنده داری|
    block |به عشق او که آرد صبح و شام او|
  block
    block |وگر خامی‌کنی غافل بخسپی|
    block |بنگذارد تو را ای دوست خام او|
  block
    block |ز خردی تا کنون بس جا بخفتی|
    block |کشانیدت ز پستی تا به بام او|
  block
    block |ز خاکی تا به چالاکی کشیدت|
    block |بدادت دانش و ناموس و نام او|
  block
    block |مقامات نوت خواهد نمودن|
    block |که تا خاصت کند ز انعام عام او|
  block
    block |به خردی هم ز مکتب می‌جهیدی|
    block |چه نرمت کرد و پابرجا و رام او|
  block
    block |به خاکی و نباتی و به نطفه|
    block |ستیزیدی درآوردت به دام او|
  block
    block |ز چندین ره به مهمانیت آورد|
    block |نیاوردت برای انتقام او|
  block
    block |به وقت درد می‌دانی که او او است|
    block |به خاکی می‌دهد اویی به وام او|
  block
    block |همه اویان چو خاشاکی نمایند|
    block |چو بوی خود فرستد در مشام او|
  block
    block |سخن‌ها بانگ زنبوران نماید|
    block |چو اندر گوش ما گوید کلام او|
  block
    block |نماید چرخ بیت العنکبوتی|
    block |چو بنماید مقام بی‌مقام او|
  block
    block |همه عالم گرفته‌ست آفتابی|
    block |زهی کوری که می‌گوید کدام او|
  block
    block |چو درماند نگوید او جز او را|
    block |چو بجهد هر خسی را کرده نام او|
  block
    block |شکنجه بایدش زیرا که دزد است|
    block |مقر ناید به نرمی‌و به کام او|
  block
    block |تو باری دزد خود را سیخ می‌زن|
    block |چو می‌دانی که دزدیده‌ست جام او|
  block
    block |به یاری‌های شمس الدین تبریز|
    block |شود بس مستخف و مستهام او|
  block
    block |خمش از پارسی تازی بگویم|
    block |فؤاد ما تسلیه المدام|