
block |نگفتمت مرو آن جا که مبتلات کنند|
  block
    block |نگفتمت مرو آن جا که مبتلات کنند|
    block |که سخت دست درازند بسته پات کنند|
  block
    block |نگفتمت که بدان سوی دام در دامست|
    block |چو درفتادی در دام کی رهات کنند|
  block
    block |نگفتمت به خرابات طرفه مستانند|
    block |که عقل را هدف تیر ترهات کنند|
  block
    block |چو تو سلیم دلی را چو لقمه بربایند|
    block |به هر پیاده شهی را به طرح مات کنند|
  block
    block |بسی مثال خمیرت دراز و گرد کنند|
    block |کهت کنند و دو صد بار کهربات کنند|
  block
    block |تو مرد دل تنکی پیش آن جگرخواران|
    block |اگر روی چو جگربند شوربات کنند|
  block
    block |تو اعتماد مکن بر کمال و دانش خویش|
    block |که کوه قاف شوی زود در هوات کنند|
  block
    block |هزار مرغ عجب از گل تو برسازند|
    block |چو ز آب و گل گذری تا دگر چه‌هات کنند|
  block
    block |برون کشندت از این تن چنان که پنبه ز پوست|
    block |مثال شخص خیالیت بی‌جهات کنند|
  block
    block |چو در کشاکش احکام راضیت یابند|
    block |ز رنج‌ها برهانند و مرتضات کنند|
  block
    block |خموش باش که این کودنان پست سخن|
    block |حشیشی‌اند و همین لحظه ژاژخات کنند|