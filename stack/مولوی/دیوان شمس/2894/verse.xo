
block |با چنین رفتن به منزل کی رسی|
  block
    block |با چنین رفتن به منزل کی رسی|
    block |با چنین خصلت به حاصل کی رسی|
  block
    block |بس گران جانی و بس اشتردلی|
    block |در سبک روحان یک دل کی رسی|
  block
    block |با چنین زفتی چگونه کم زنی|
    block |با چنین وصلت به واصل کی رسی|
  block
    block |چونک اندر سر گشادی نیستت|
    block |در گشاد سر مشکل کی رسی|
  block
    block |همچو آبی اندر این گل مانده‌ای|
    block |پس به پاک از آب و از گل کی رسی|
  block
    block |بگذر از خورشید وز مه چون خلیل|
    block |ور نه در خورشید کامل کی رسی|
  block
    block |چون ضعیفی رو به فضل حق گریز|
    block |ز آنک بی‌مفضل به مفضل کی رسی|
  block
    block |بی عنایت‌های آن دریای لطف|
    block |از چنین موجی به ساحل کی رسی|
  block
    block |بی براق عشق و سعی جبرئیل|
    block |چون محمد در منازل کی رسی|
  block
    block |بی پناهان را پناه خود کنی|
    block |در پناه شاه مقبل کی رسی|
  block
    block |پیش بسم الله بسمل شو تمام|
    block |ور نه چون مردی به بسمل کی رسی|