
block |آنک چنان می‌رود ای عجب او جان کیست|
  block
    block |آنک چنان می‌رود ای عجب او جان کیست|
    block |سخت روان می‌رود سرو خرامان کیست|
  block
    block |حلقه آن جعد او سلسله پای کیست|
    block |زلف چلیپا و شش آفت ایمان کیست|
  block
    block |در دل ما صورتیست ای عجب آن نقش کیست|
    block |وین همه بوهای خوش از سوی بستان کیست|
  block
    block |دیدم آن شاه را آن شه آگاه را|
    block |گفتم این شاه کیست خسرو و سلطان کیست|
  block
    block |چون سخن من شنید گفت به خاصان خویش|
    block |کاین همه درد از کجاست حال پریشان کیست|
  block
    block |عقل روان سو به سو روح دوان کو به کو|
    block |دل همه در جست و جو یا رب جویان کیست|
  block
    block |دل چه نهی بر جهان باش در او میهمان|
    block |بنده آن شو که او داند مهمان کیست|
  block
    block |در دل من دار و گیر هست دو صد شاه و میر|
    block |این دل پرغلغله مجلس و ایوان کیست|
  block
    block |عرصه دل بی‌کران گم شده در وی جهان|
    block |ای دل دریاصفت سینه بیابان کیست|
  block
    block |غم چه کند با کسی داند غم از کجاست|
    block |شاد ابد گشت آنک داند شادان کیست|
  block
    block |ای زده لاف کرم گفته که من محسنم|
    block |مرگ تو گوید تو را کاین همه احسان کیست|
  block
    block |آن دم کاین دوستان با تو دگرگون شوند|
    block |پس تو بدانی که این جمله طلسم آن کیست|
  block
    block |نقد سخن را بمان سکه سلطان بجو|
    block |کای زر کامل عیار نقد تو از کان کیست|