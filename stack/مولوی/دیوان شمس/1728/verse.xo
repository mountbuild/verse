
block |مرا اگر تو نخواهی منت به جان خواهم|
  block
    block |مرا اگر تو نخواهی منت به جان خواهم|
    block |وگر درم نگشایی مقیم درگاهم|
  block
    block |چو ماهیم که بیفکند موج بیرونش|
    block |به غیر آب نباشد پناه و دلخواهم|
  block
    block |کجا روم به سر خویش کی دلی دارم|
    block |من و تن و دل من سایه شهنشاهم|
  block
    block |به توست بیخودیم گر خراب و سرمستم|
    block |به توست آگهی من اگر من آگاهم|
  block
    block |نه دلربام تویی گر مرا دلی باقی است|
    block |نه کهربام تویی گر مثل پر کاهم|
  block
    block |نه از حلاوت حلوای بی‌حد لب توست|
    block |که چون کلیچه فتاده کنون در افواهم|
  block
    block |ز هر دو عالم پهلوی خود تهی کردم|
    block |چو هی نشسته به پهلوی لام اللهم|
  block
    block |ز جاه و سلطنت و سروری نیندیشم|
    block |بس است دولت عشق تو منصب و جاهم|
  block
    block |چو قل هو الله مجموع غرق تنزیهم|
    block |نه چون مشبهیان سرنگون اشباهم|
  block
    block |اگر تتار غمت خشم و ترکیی آرد|
    block |به عشق و صبر کمربسته همچو خرگاهم|
  block
    block |اگر چه کاهل و بی‌گاه خیز قافله‌ام|
    block |به سوی توست سفرهای گاه و بی‌گاهم|
  block
    block |برآ چو ماه تمام و تمام این تو بگو|
    block |که زیر عقده هجرت بمانده چون ماهم|