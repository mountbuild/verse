
block |اسیر شیشه کن آن جنیان دانا را|
  block
    block |اسیر شیشه کن آن جنیان دانا را|
    block |بریز خون دل آن خونیان صهبا را|
  block
    block |ربوده‌اند کلاه هزار خسرو را|
    block |قبای لعل ببخشیده چهره ما را|
  block
    block |به گاه جلوه چو طاووس عقل‌ها برده|
    block |گشاده چون دل عشاق پر رعنا را|
  block
    block |ز عکسشان فلک سبز رنگ لعل شود|
    block |قیاس کن که چگونه کنند دل‌ها را|
  block
    block |درآورند به رقص و طرب به یک جرعه|
    block |هزار پیر ضعیف بمانده برجا را|
  block
    block |چه جای پیر که آب حیات خلاقند|
    block |که جان دهند به یک غمزه جمله اشیاء را|
  block
    block |شکرفروش چنین چست هیچ کس دیده‌ست|
    block |سخن شناس کند طوطی شکرخا را|
  block
    block |زهی لطیف و ظریف و زهی کریم و شریف|
    block |چنین رفیق بباید طریق بالا را|
  block
    block |صلا زدند همه عاشقان طالب را|
    block |روان شوید به میدان پی تماشا را|
  block
    block |اگر خزینه قارون به ما فروریزند|
    block |ز مغز ما نتوانند برد سودا را|
  block
    block |بیار ساقی باقی که جان جان‌هایی|
    block |بریز بر سر سودا شراب حمرا را|
  block
    block |دلی که پند نگیرد ز هیچ دلداری|
    block |بر او گمار دمی آن شراب گیرا را|
  block
    block |زهی شراب که عشقش به دست خود پخته‌ست|
    block |زهی گهر که نبوده‌ست هیچ دریا را|
  block
    block |ز دست زهره به مریخ اگر رسد جامش|
    block |رها کند به یکی جرعه خشم و صفرا را|
  block
    block |تو مانده‌ای و شراب و همه فنا گشتیم|
    block |ز خویشتن چه نهان می‌کنی تو سیما را|
  block
    block |ولیک غیرت لالاست حاضر و ناظر|
    block |هزار عاشق کشتی برای لالا را|
  block
    block |به نفی لا لا گوید به هر دمی لالا|
    block |بزن تو گردن لا را بیار الا را|
  block
    block |بده به لالا جامی از آنک می‌دانی|
    block |که علم و عقل رباید هزار دانا را|
  block
    block |و یا به غمزه شوخت به سوی او بنگر|
    block |که غمزه تو حیاتی‌ست ثانی احیا را|
  block
    block |به آب ده تو غبار غم و کدورت را|
    block |به خواب درکن آن جنگ را و غوغا را|
  block
    block |خدای عشق فرستاد تا در او پیچیم|
    block |که نیست لایق پیچش ملک تعالی را|
  block
    block |بماند نیم غزل در دهان و ناگفته|
    block |ولی دریغ که گم کرده‌ام سر و پا را|
  block
    block |برآ بتاب بر افلاک شمس تبریزی|
    block |به مغز نغز بیارای برج جوزا را|