
block |ای تو بداده در سحر از کف خویش باده‌ام|
  block
    block |ای تو بداده در سحر از کف خویش باده‌ام|
    block |ناز رها کن ای صنم راست بگو که داده‌ام|
  block
    block |گر چه برفتی از برم آن بنرفت از سرم|
    block |بر سر ره بیا ببین بر سر ره فتاده‌ام|
  block
    block |چشم بدی که بد مرا حسن تو در حجاب شد|
    block |دوختم آن دو چشم را چشم دگر گشاده‌ام|
  block
    block |چون بگشاید این دلم جز به امید عهد دوست|
    block |نامه عهد دوست را بر سر دل نهاده‌ام|
  block
    block |زاده اولم بشد زاده عشقم این نفس|
    block |من ز خودم زیادتم زانک دو بار زاده‌ام|
  block
    block |چون ز بلاد کافری عشق مرا اسیر برد|
    block |همچو روان عاشقان صاف و لطیف و ساده‌ام|
  block
    block |من به شهی رسیده‌ام زلف خوشش کشیده‌ام|
    block |خانه شه گرفته‌ام گر چه چنین پیاده‌ام|
  block
    block |از تبریز شمس دین بازبیا مرا ببین|
    block |مات شدم ز عشق تو لیک از او زیاده‌ام|