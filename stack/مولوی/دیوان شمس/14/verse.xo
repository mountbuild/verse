
block |ای عاشقان ای عاشقان امروز ماییم و شما|
  block
    block |ای عاشقان ای عاشقان امروز ماییم و شما|
    block |افتاده در غرقابه‌ای تا خود که داند آشنا|
  block
    block |گر سیل عالم پر شود هر موج چون اشتر شود|
    block |مرغان آبی را چه غم تا غم خورد مرغ هوا|
  block
    block |ما رخ ز شکر افروخته با موج و بحر آموخته|
    block |زان سان که ماهی را بود دریا و طوفان جان فزا|
  block
    block |ای شیخ ما را فوطه ده وی آب ما را غوطه ده|
    block |ای موسی عمران بیا بر آب دریا زن عصا|
  block
    block |این باد اندر هر سری سودای دیگر می‌پزد|
    block |سودای آن ساقی مرا باقی همه آن شما|
  block
    block |دیروز مستان را به ره بربود آن ساقی کله|
    block |امروز می در می‌دهد تا برکند از ما قبا|
  block
    block |ای رشک ماه و مشتری با ما و پنهان چون پری|
    block |خوش خوش کشانم می‌بری آخر نگویی تا کجا|
  block
    block |هر جا روی تو با منی ای هر دو چشم و روشنی|
    block |خواهی سوی مستیم کش خواهی ببر سوی فنا|
  block
    block |عالم چو کوه طور دان ما همچو موسی طالبان|
    block |هر دم تجلی می‌رسد برمی‌شکافد کوه را|
  block
    block |یک پاره اخضر می‌شود یک پاره عبهر می‌شود|
    block |یک پاره گوهر می‌شود یک پاره لعل و کهربا|
  block
    block |ای طالب دیدار او بنگر در این کهسار او|
    block |ای که چه باد خورده‌ای ما مست گشتیم از صدا|
  block
    block |ای باغبان ای باغبان در ما چه درپیچیده‌ای|
    block |گر برده‌ایم انگور تو تو برده‌ای انبان ما|