
block |خداوند خداوندان اسرار|
  block
    block |خداوند خداوندان اسرار|
    block |زهی خورشید در خورشید انوار|
  block
    block |ز عشق حسن تو خوبان مه رو|
    block |به رقص اندر مثال چرخ دوار|
  block
    block |چو بنمایی ز خوبی دست بردی|
    block |بماند دست و پای عقل از کار|
  block
    block |گشاده ز آتش او آب حیوان|
    block |که آبش خوشترست ای دوست یا نار|
  block
    block |از آن آتش بروییدست گلزار|
    block |و زان گلزار عالم‌های دل زار|
  block
    block |از آن گل‌ها که هر دم تازه‌تر شد|
    block |نه زان گل‌ها که پژمردست پیرار|
  block
    block |نتاند کرد عشقش را نهان کس|
    block |اگر چه عشق او دارد ز ما عار|
  block
    block |یکی غاریست هجرانش پرآتش|
    block |عجب روزی برآرم سر از این غار|
  block
    block |ز انکارت بروید پرده‌هایی|
    block |مکن در کار آن دلبر تو انکار|
  block
    block |چو گرگی می‌نمودی روی یوسف|
    block |چون آن پرده غرض می‌گشت اظهار|
  block
    block |ز جان آدمی زاید حسدها|
    block |ملک باش و به آدم ملک بسپار|
  block
    block |غذای نفس تخم آن غرض‌هاست|
    block |چو کاریدی بروید آن به ناچار|
  block
    block |نداند گاو کردن بانگ بلبل|
    block |نداند ذوق مستی عقل هشیار|
  block
    block |نزاید گرگ لطف روی یوسف|
    block |و نی طاووس زاید بیضه مار|
  block
    block |به طراری ربود این عمرها را|
    block |به پس فردا و فردا نفس طرار|
  block
    block |همه عمرت هم امروزست لاغیر|
    block |تو مشنو وعده این طبع عیار|
  block
    block |کمر بگشا ز هستی و کمر بند|
    block |به خدمت تا رهی زین نفس اغیار|
  block
    block |نمازت کی روا باشد که رویت|
    block |به هنگام نمازست سوی بلغار|
  block
    block |در آن صحرا بچر گر مشک خواهی|
    block |که می‌چرد در آن آهوی تاتار|
  block
    block |نمی‌بینی تغیرها و تحویل|
    block |در افلاک و زمین و اندر آثار|
  block
    block |کی داند جوهر خوبت بگردد|
    block |به خاکی کش ندارد سود غمخوار|
  block
    block |چو تو خربنده باشی نفس خود را|
    block |به حلقه نازنینان باشی بس خوار|
  block
    block |اگر خواهی عطای رایگانی|
    block |ز عالم‌های باقی ملک بسیار|
  block
    block |چنان جامی که ویرانی هوش است|
    block |ز شمس حق و دین بستان و هش دار|
  block
    block |خداوند خداوندان باقی|
    block |که نبودشان به مخدومیش انکار|
  block
    block |ز لطف جان او رفته بکارت|
    block |چو دیدندنش ز جنت حور ابکار|
  block
    block |اگر نه پرده رشک الهی|
    block |بپوشیدیش از دار و ز دیار|
  block
    block |که سنگ و خاک و آب و باد و آتش|
    block |همه روحی شدندی مست و سیار|
  block
    block |به بازار بتان و عاشقان در|
    block |ز نقش او بسوزد جمله بازار|
  block
    block |دو ده دان هر دو کون دو جهان را|
    block |چه باشد ده که باشد اوش سالار|
  block
    block |که روح القدس پایش می ببوسید|
    block |ندا آمد که پایش را مه آزار|
  block
    block |چه کم عقلی بود آن کس که این را|
    block |برای جاه او گوید که مکثار|
  block
    block |به حق آنک آن شیر حقیقی|
    block |چنین صید دلم کردست اشکار|
  block
    block |که از تبریز پیغامی فرستی|
    block |که اینست لابه ما اندر اسحار|