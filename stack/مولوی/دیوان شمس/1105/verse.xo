
block |ای خیالت در دل من هر سحور|
  block
    block |ای خیالت در دل من هر سحور|
    block |می‌خرامد همچو مه یک پاره نور|
  block
    block |نقش خوبت در میان جان ما|
    block |آتش و شور افکند وانگه چه شور|
  block
    block |آتشی کردی و گویی صبر کن|
    block |من ندانم صبر کردن در تنور|
  block
    block |یاد داری کآمدی تو دوش مست|
    block |ماه بودی یا پری یا جان حور|
  block
    block |آن سخن‌هایی که گفتی چون شکر|
    block |وان اشارت‌ها که می‌کردی ز دور|
  block
    block |دست بر لب می‌زدی یعنی که تو|
    block |از برای این دل من برمشور|
  block
    block |دست بر لب می‌نهی یعنی که صبر|
    block |با لب لعلت کجا ماند صبور|
  block
    block |رو به بالا می‌کنی یعنی خدا|
    block |چشم بد را از جمالم دار دور|
  block
    block |ای تو پاک از نقش‌ها وز روی تو|
    block |هر زمانی یوسفی اندر صدور|