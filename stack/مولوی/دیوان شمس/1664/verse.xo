
block |می شناسد پرده جان آن صنم|
  block
    block |می شناسد پرده جان آن صنم|
    block |چون نداند پرده را صاحب حرم|
  block
    block |چون ز پرده قصد عقل ما کند|
    block |تو فسون بر ما مخوان و برمدم|
  block
    block |کس ندارد طاقت ما آن نفس|
    block |عاقل از ما می رمد دیوانه هم|
  block
    block |آن چنان کردیم ما مجنون که دوش|
    block |ماه می انداخت از غیرت علم|
  block
    block |پرده‌هایی می نوازد پرده در|
    block |تارهایی می زند بی‌زیر و بم|
  block
    block |عقل و جان آن جا کند رقص الجمل|
    block |کو بدرد پرده شادی و غم|
  block
    block |این نفس آن پرده را از سر گرفت|
    block |ما به سر رقصان چو بر کاغذ قلم|