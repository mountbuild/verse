
block |ای مونس ما خواجه ابوبکر ربابی|
  block
    block |ای مونس ما خواجه ابوبکر ربابی|
    block |گر دلشده‌ای چند پی نان و کبابی|
  block
    block |آتش خور در عشق به مانند شترمرغ|
    block |اندر عقب طعمه چه شاگرد عقابی|
  block
    block |لقمه دهدت تا کند او لقمه خویشت|
    block |این چرخ فریبنده و این برق سحابی|
  block
    block |هین لقمه مخور لقمه مشو آتش او را|
    block |بی‌لقمه او در دل و جان رزق بیابی|
  block
    block |آن وقت که از ناف همی‌خورد تنت خون|
    block |نی حلق و گلو بود و نه خرمای رطابی|
  block
    block |آن ماهی چه خورده‌ست که او لقمه ما شد|
    block |در چشم نیاید خورش مردم آبی|
  block
    block |از نعمت پنهان خورد این نعمت پیدا|
    block |زان راه شود فربه و زان ماه خضابی|
  block
    block |گر ز آنک خرابت کند این عشق برونی|
    block |چون سنبله شد دانه در این روز خرابی|
  block
    block |آن سنبله از خاک برآورد سر و گفت|
    block |من مردم و زنده شدم از داد ثوابی|
  block
    block |خواهی که قیامت نگری نقد به باغ آی|
    block |نظاره سرسبزی اموات ترابی|
  block
    block |ماییم که پوسیده و ریزیده خاکیم|
    block |امروز چو سرویم سرافراز و خطابی|
  block
    block |بی‌حرف سخن گوی که تا خصم نگوید|
    block |کاین گفت کسان است و سخن‌های کتابی|