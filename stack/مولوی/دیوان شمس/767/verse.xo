
block |صنما جفا رها کن کرم این روا ندارد|
  block
    block |صنما جفا رها کن کرم این روا ندارد|
    block |بنگر به سوی دردی که ز کس دوا ندارد|
  block
    block |ز فلک فتاد طشتم به محیط غرقه گشتم|
    block |به درون بحر جز تو دلم آشنا ندارد|
  block
    block |ز صبا همی‌رسیدم خبری که می‌پزیدم|
    block |ز غمت کنون دل من خبر از صبا ندارد|
  block
    block |به رخان چون زر من به بر چو سیم خامت|
    block |به زر او ربوده شد که چو تو دلربا ندارد|
  block
    block |هله ساقیا سبکتر ز درون ببند آن در|
    block |تو بگو به هر کی آید که سر شما ندارد|
  block
    block |همه عمر این چنین دم نبدست شاد و خرم|
    block |به حق وفای یاری که دلش وفا ندارد|
  block
    block |به از این چه شادمانی که تو جانی و جهانی|
    block |چه غمست عاشقان را که جهان بقا ندارد|
  block
    block |برویم مست امشب به وثاق آن شکرلب|
    block |چه ز جامه کن گریزد چو کسی قبا ندارد|
  block
    block |به چه روز وصل دلبر همه خاک می‌شود زر|
    block |اگر آن جمال و منظر فر کیمیا ندارد|
  block
    block |به چه چشم‌های کودن شود از نگار روشن|
    block |اگر آن غبار کویش سر توتیا ندارد|
  block
    block |هله من خموش کردم برسان دعا و خدمت|
    block |چه کند کسی که در کف به جز از دعا ندارد|