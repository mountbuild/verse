
block |ای جبرئیل از عشق تو اندر سما پا کوفته|
  block
    block |ای جبرئیل از عشق تو اندر سما پا کوفته|
    block |ای انجم و چرخ و فلک اندر هوا پا کوفته|
  block
    block |تا گاو و ماهی زیر این هفتم زمین خرم شده|
    block |هر برج تا گاو و سمک اندر علا پا کوفته|
  block
    block |انگور دل پرخون شده رفته به سوی میکده|
    block |تا آتشی در می‌زده در خنب‌ها پا کوفته|
  block
    block |دل دیده آب روی خود در خاک کوی عشق او|
    block |چون آن عنایت دید دل اندر عنا پا کوفته|
  block
    block |جان همچو ایوب نبی در ذوق آن لطف و کرم|
    block |با قالب پرکرم خود اندر بلا پا کوفته|
  block
    block |خلقی که خواهند آمدن از نسل آدم بعد از این|
    block |جان‌های ایشان بهر تو هم در فنا پا کوفته|
  block
    block |اندر خرابات فنا شاهنشهان محتشم|
    block |هم بی‌کله سرور شده هم بی‌قبا پا کوفته|
  block
    block |قومی بدیده چیزکی عاشق شده لیک از حسد|
    block |از کبر و ناموس و حیا هم در خلاء پا کوفته|
  block
    block |اصحاب کبر و نفس کی باشند لایق شاه را|
    block |کز عزت این شاه ما صد کبریا پا کوفته|
  block
    block |قومی ببینی رقص کن در عشق نان و شوربا|
    block |قومی دگر در عشقشان نان و ابا پا کوفته|
  block
    block |خوش گوهری کو گوهری هشت از هوای بحر او|
    block |تا بحر شد در سر خود در اصطفا پا کوفته|
  block
    block |کو او و کو بیچاره‌ای کو هست در تقلید خود|
    block |در خون خود چرخی زده و اندر رجا پا کوفته|
  block
    block |با این همه او به بود از غافل منکر که او|
    block |گه می‌کند اقرارکی گه او ز لا پا کوفته|
  block
    block |قومی به عشق آن فتی بگذشت از هست و فنا|
    block |قومی به عشق خود که من هستم فنا پا کوفته|
  block
    block |خفاش در تاریکیی در عشق ظلمت‌ها به رقص|
    block |مرغان خورشیدی سحر تا والضحی پا کوفته|
  block
    block |تو شمس تبریزی بگو ای باد صبح تیزرو|
    block |با من بگو احوال او با من درآ پا کوفته|