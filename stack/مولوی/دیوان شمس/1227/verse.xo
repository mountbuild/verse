
block |رویش خوش و مویش خوش وان طره جعدینش|
  block
    block |رویش خوش و مویش خوش وان طره جعدینش|
    block |صد رحمت هر ساعت بر جانش و بر دینش|
  block
    block |هر لحظه و هر ساعت یک شیوه نو آرد|
    block |شیرینتر و نادرتر زان شیوه پیشینش|
  block
    block |آن طره پرچین را چون باد بشوراند|
    block |صد چین و دو صد ماچین گم گردد در چینش|
  block
    block |بر روی و قفای مه سیلی زده حسن او|
    block |بر دبدبه قارون تسخر زده مسکینش|
  block
    block |آن ماه که می‌خندد در شرح نمی‌گنجد|
    block |ای چشم و چراغ من دم درکش و می‌بینش|
  block
    block |صد چرخ همی‌گردد بر آب حیات او|
    block |صد کوه کمر بندد در خدمت تمکینش|
  block
    block |گولی مگر ای لولی این جا به چه می‌لولی|
    block |رو صید و تماشا کن در شاهی شاهینش|
  block
    block |گر اسب ندارد جان پیشش برود لنگان|
    block |بنشاند آن فارس جان را سپس زینش|
  block
    block |ور پای ندارد هم سر بندد و سر بنهد|
    block |مانند طبیب آید آن شاه به بالینش|
  block
    block |عشقست یکی جانی دررفته به صد صورت|
    block |دیوانه شدم باری من در فن و آیینش|
  block
    block |حسن و نمک نادر در صورت عشق آمد|
    block |تا حسن و سکون یابد جان از پی تسکینش|
  block
    block |بر طالع ماه خود تقویم عجب بست او|
    block |تقویم طلب می‌کن در سوره والتینش|
  block
    block |خورشید به تیغ خود آن را که کشد ای جان|
    block |از تابش خود سازد تجهیزش و تکفینش|
  block
    block |فرهاد هوای او رفتست به که کندن|
    block |تا لعل شود مرمر از ضربت میتینش|
  block
    block |من بس کنم ای مطرب بر پرده بگو این را|
    block |بشنو ز پس پرده کر و فر تحسینش|
  block
    block |خامش که به پیش آمد جوزینه و لوزینه|
    block |لوزینه دعا گوید حلوا کند آمینش|