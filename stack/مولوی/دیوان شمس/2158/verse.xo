
block |من که ستیزه روترم در طلب لقای تو|
  block
    block |من که ستیزه روترم در طلب لقای تو|
    block |بدهم جان بی‌وفا از جهت وفای تو|
  block
    block |در دل من نهاده‌ای آنچ دلم گشاده‌ای|
    block |از دو هزار یک بود آنچ کنم به جای تو|
  block
    block |گلشکر مقویم هست سپاس و شکر تو|
    block |کحل عزیزیم بود سرمه خاک پای تو|
  block
    block |سبزه نرویدی اگر چاشنیش ندادیی|
    block |چرخ نگرددی اگر نشنودی صلای تو|
  block
    block |هست جهاز گلبنان حله سرخ و سبز تو|
    block |هست امید شب روان یقظت روزهای تو|
  block
    block |من ز لقای مردمان جانب که گریزمی|
    block |گر نبدی لقایشان آینه لقای تو|
  block
    block |بخت نداشت دهریی منکر گشت بعث را|
    block |ور نه بقاش بخشدی موهبت بقای تو|
  block
    block |پر ز جهاد و نامیه عالم همچو کاهدان|
    block |کی برسیدی از عدم جز که به کهربای تو|
  block
    block |در دل خاک از کجا های بدی و هو بدی|
    block |گر نه پیاپی آمدی دعوت های های تو|
  block
    block |هم به خود آید آن کرم کیست که جذب او کند|
    block |هست خود آمدن دلا عاطفت خدای تو|
  block
    block |گوید ذره ذره را چند پریم بر هوا|
    block |هست هوا و ذره هم دستخوش هوای تو|
  block
    block |گردد صدصفت هوا ز اول روز تا به شب|
    block |چرخ زنان به هر صفت رقص کنان برای تو|
  block
    block |رقص هوا ندیده‌ای رقص درخت‌ها نگر|
    block |یا سوی رقص جان نگر پیش و پس خدای تو|
  block
    block |بس کن تا که هر یکی سوی حدیث خود رود|
    block |نبود طبع‌ها همه عاشق مقتضای تو|