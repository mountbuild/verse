
block |ای خداوند یکی یار جفاکارش ده|
  block
    block |ای خداوند یکی یار جفاکارش ده|
    block |دلبری عشوه ده سرکش خون خوارش ده|
  block
    block |تا بداند که شب ما به چه سان می‌گذرد|
    block |غم عشقش ده و عشقش ده و بسیارش ده|
  block
    block |چند روزی جهت تجربه بیمارش کن|
    block |با طبیبی دغلی پیشه سر و کارش ده|
  block
    block |ببرش سوی بیابان و کن او را تشنه|
    block |یک سقایی حجری سینه سبکسارش ده|
  block
    block |گمرهش کن که ره راست نداند سوی شهر|
    block |پس قلاوز کژ بیهده رفتارش ده|
  block
    block |عالم از سرکشی آن مه سرگشته شدند|
    block |مدتی گردش این گنبد دوارش ده|
  block
    block |کو صیادی که همی‌کرد دل ما را پار|
    block |زو ببر سنگ دلی و دل پیرارش ده|
  block
    block |منکر پار شده‌ست او که مرا یاد نماند|
    block |ببر انکار از او و دم اقرارش ده|
  block
    block |گفتم آخر به نشانی که به دربان گفتی|
    block |که فلانی چو بیاید بر ما بارش ده|
  block
    block |گفت آمد که مرا خواجه ز بالا گیرد|
    block |رو بجو همچو خودی ابله و آچارش ده|
  block
    block |بس کن ای ساقی و کس را چو رهی مست مکن|
    block |ور کنی مست بدین حد ره هموارش ده|