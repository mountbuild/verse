
block |آمد ترش رویی دگر یا زمهریر است او مگر|
  block
    block |آمد ترش رویی دگر یا زمهریر است او مگر|
    block |برریز جامی بر سرش ای ساقی همچون شکر|
  block
    block |یا می دهش از بلبله یا خود به راهش کن هله|
    block |زیرا میان گلرخان خوش نیست عفریت ای پسر|
  block
    block |درده می پیغامبری تا خر نماند در خری|
    block |خر را بروید در زمان از باده عیسی دو پر|
  block
    block |در مجلس مستان دل هشیار اگر آید مهل|
    block |دانی که مستان را بود در حال مستی خیر و شر|
  block
    block |ای پاسبان بر در نشین در مجلس ما ره مده|
    block |جز عاشقی آتش دلی کآید از او بوی جگر|
  block
    block |گر دست خواهی پا دهد ور پای خواهی سر نهد|
    block |ور بیل خواهی عاریت بر جای بیل آرد تبر|
  block
    block |تا در شراب آغشته‌ام بی‌شرم و بی‌دل گشته‌ام|
    block |اسپر سلامت نیستم در پیش تیغم چون سپر|
  block
    block |خواهم یکی گوینده‌ای آب حیاتی زنده‌ای|
    block |کآتش به خواب اندرزند وین پرده گوید تا سحر|
  block
    block |اندر تن من گر رگی هشیار یابی بردرش|
    block |چون شیرگیر حق نشد او را در این ره سگ شمر|
  block
    block |قومی خراب و مست و خوش قومی غلام پنج و شش|
    block |آن‌ها جدا وین‌ها جدا آن‌ها دگر وین‌ها دگر|
  block
    block |ز اندازه بیرون خورده‌ام کاندازه را گم کرده‌ام|
    block |شدوا یدی شدوا فمی هذا حفاظ ذی السکر|
  block
    block |هین نیش ما را نوش کن افغان ما را گوش کن|
    block |ما را چو خود بی‌هوش کن بی‌هوش سوی ما نگر|