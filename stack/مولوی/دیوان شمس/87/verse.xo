
block |جانا سر تو یارا مگذار چنین ما را|
  block
    block |جانا سر تو یارا مگذار چنین ما را|
    block |ای سرو روان بنما آن قامت بالا را|
  block
    block |خرم کن و روشن کن این مفرش خاکی را|
    block |خورشید دگر بنما این گنبد خضرا را|
  block
    block |رهبر کن جان‌ها را پرزر کن کان‌ها را|
    block |در جوش و خروش آور از زلزله دریا را|
  block
    block |خورشید پناه آرد در سایه اقبالت|
    block |آری چه توان کردن آن سایه عنقا را|
  block
    block |مغزی که بد اندیشد آن نقص بسست ای جان|
    block |سودای بپوسیده پوسیده سودا را|
  block
    block |هم رحمت رحمانی هم مرهم و درمانی|
    block |درده تو طبیبانه آن دافع صفرا را|
  block
    block |تو بلبل گلزاری تو ساقی ابراری|
    block |تو سرده اسراری هم بی‌سر و بی‌پا را|
  block
    block |یا رب که چه داری تو کز لطف بهاری تو|
    block |در کار درآری تو سنگ و که خارا را|
  block
    block |افروخته نوری انگیخته شوری|
    block |ننشاند صد طوفان آن فتنه و غوغا را|