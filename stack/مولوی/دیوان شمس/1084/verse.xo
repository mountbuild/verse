
block |مه روزه اندرآمد هله ای بت چو شکر|
  block
    block |مه روزه اندرآمد هله ای بت چو شکر|
    block |گه بوسه است تنها نه کنار و چیز دیگر|
  block
    block |بنشین نظاره می‌کن ز خورش کناره می‌کن|
    block |دو هزار خشک لب بین به کنار حوض کوثر|
  block
    block |اگر آتش است روزه تو زلال بین نه کوزه|
    block |تری دماغت آرد چو شراب همچو آذر|
  block
    block |چو عجوزه گشت گریان شه روزه گشت خندان|
    block |دل نور گشت فربه تن موم گشت لاغر|
  block
    block |رخ عاشقان مزعفر رخ جان و عقل احمر|
    block |منگر برون شیشه بنگر درون ساغر|
  block
    block |همه مست و خوش شکفته رمضان ز یاد رفته|
    block |به وثاق ساقی خود بزدیم حلقه بر در|
  block
    block |چو بدید مست ما را بگزید دست‌ها را|
    block |سر خود چنین چنین کرد و بتافت روز معشر|
  block
    block |ز میانه گفت مستی خوش و شوخ و می‌پرستی|
    block |که کی گوید اینک روزه شکند ز قند و شکر|
  block
    block |شکر از لبان عیسی که بود حیات موتی|
    block |که ز ذوق باز ماند دهن نکیر و منکر|
  block
    block |تو اگر خراب و مستی به من آ که از منستی|
    block |و اگر خمار یاری سخنی شنو مخمر|
  block
    block |چو خوشی چه خوش نهادی به کدام روز زادی|
    block |به کدام دست کردت قلم قضا مصور|
  block
    block |تن تو حجاب عزت پس او هزار جنت|
    block |شکران و ماه رویان همه همچو مه مطهر|
  block
    block |هله مطرب شکرلب برسان صدا به کوکب|
    block |که ز صید بازآمد شه ما خوش و مظفر|
  block
    block |ز تو هر صباح عیدی ز تو هر شبست قدری|
    block |نه چو قدر عامیانه که شبی بود مقدر|
  block
    block |تو بگو سخن که جانی قصصات آسمانی|
    block |که کلام تست صافی و حدیث من مکدر|