
block |این عشق گردان کو به کو بر سر نهاده طبله‌ای|
  block
    block |این عشق گردان کو به کو بر سر نهاده طبله‌ای|
    block |که هر کجا مرده بود زنده کنم بی‌حیله‌ای|
  block
    block |خوان روانم از کرم زنده کنم مرده بدم|
    block |کو نرگدایی تا برد از خوان لطفم زله‌ای|
  block
    block |گاهی تو را در بر کنم گاهی ز زهرت پر کنم|
    block |آگاه شو آخر ز من ای در کفم چون کیله‌ای|
  block
    block |گر حبه‌ای آید به من صد کان پرزرش کنم|
    block |دریای شیرینش کنم هر چند باشد قله‌ای|
  block
    block |از تو عدم وز من کرم وز تو رضا وز من قسم|
    block |صد اطلس و اکسون نهم در پیش کرم پیله‌ای|
  block
    block |هر لحظه نومید را خرمن دهم بی‌کشتنی|
    block |هر لحظه درویش را قربت دهم بی‌چله‌ای|
  block
    block |چشمه شکر جوشان کنم اندر دل تنگ نیی|
    block |اندیشه‌های خوش نهم اندر دماغ و کله‌ای|
  block
    block |می‌ران فرس در دین فقط ور اسب تو گردد سقط|
    block |بر جای اسب لاغری هر سو بیابی گله‌ای|
  block
    block |خاموش باش و لا مگو جز آن که حق بخشد مجو|
    block |جوشان ز حلوای رضا بر جمره چون پاتیله‌ای|
  block
    block |تبریز شد خلد برین از عکس روی شمس دین|
    block |هر نقش در وی حور عین هر جامه از وی حله‌ای|