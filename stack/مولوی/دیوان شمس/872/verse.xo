
block |این عشق جمله عاقل و بیدار می‌کشد|
  block
    block |این عشق جمله عاقل و بیدار می‌کشد|
    block |بی تیغ می‌برد سر و بی‌دار می‌کشد|
  block
    block |مهمان او شدیم که مهمان همی‌خورد|
    block |یار کسی شدیم که او یار می‌کشد|
  block
    block |چون یوسفی بدید چو گرگان همی‌درد|
    block |چونمؤمنی بدید چو کفار می‌کشد|
  block
    block |ما دل نهاده‌ایم که دلداریی کند|
    block |یا گر کشد به رحم و به هنجار می‌کشد|
  block
    block |نی نی که کشته را دم او جان همی‌دهد|
    block |گر چه به غمزه عاشق بسیار می‌کشد|
  block
    block |هل تا کشد تو را نه که آب حیات اوست|
    block |تلخی مکن که دوست عسل وار می‌کشد|
  block
    block |همت بلند دار که آن عشق همتی|
    block |شاهان برگزیده و احرار می‌کشد|
  block
    block |ما چون شبیم ظل زمین و وی آفتاب|
    block |شب را به تیغ صبح گهردار می‌کشد|
  block
    block |زنگی شب ببرد چو طرار عقل ما|
    block |شحنه صبوح آمد و طرار می‌کشد|
  block
    block |شب شرق تا به غرب گرفته سپاه زنگ|
    block |رومی روزشان به یکی بار می‌کشد|
  block
    block |حاصل مرا چو بلبل مستی ز گلشنیست|
    block |چون بلبلم جدایی گلزار می‌کشد|