
block |همه را بیازمودم ز تو خوشترم نیامد|
  block
    block |همه را بیازمودم ز تو خوشترم نیامد|
    block |چو فروشدم به دریا چو تو گوهرم نیامد|
  block
    block |سر خنب‌ها گشادم ز هزار خم چشیدم|
    block |چو شراب سرکش تو به لب و سرم نیامد|
  block
    block |چه عجب که در دل من گل و یاسمن بخندد|
    block |که سمن بری لطیفی چو تو در برم نیامد|
  block
    block |ز پیت مراد خود را دو سه روز ترک کردم|
    block |چه مراد ماند زان پس که میسرم نیامد|
  block
    block |دو سه روز شاهیت را چو شدم غلام و چاکر|
    block |به جهان نماند شاهی که چو چاکرم نیامد|
  block
    block |خردم گفت برپر ز مسافران گردون|
    block |چه شکسته پا نشستی که مسافرم نیامد|
  block
    block |چو پرید سوی بامت ز تنم کبوتر دل|
    block |به فغان شدم چو بلبل که کبوترم نیامد|
  block
    block |چو پی کبوتر دل به هوا شدم چو بازان|
    block |چه همای ماند و عنقا که برابرم نیامد|
  block
    block |برو ای تن پریشان تو وان دل پشیمان|
    block |که ز هر دو تا نرستم دل دیگرم نیامد|