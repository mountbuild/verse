
block |ز شمس دین طرب نوبهار بازآید|
  block
    block |ز شمس دین طرب نوبهار بازآید|
    block |نشاط بلبله و سبزه زار بازآید|
  block
    block |کرانه کرد دلم از نبیذ و از ساقی|
    block |چو وصل او بگشاید کنار بازآید|
  block
    block |کبوتر دل من در شکار باز پرید|
    block |خنک زمانی کو از شکار بازآید|
  block
    block |بگردد این رخ زردم چو صد هزار نگار|
    block |ز طبل دعوت من گر نگار بازآید|
  block
    block |چو ملک حسن بر وی مهم قرار گرفت|
    block |بود که سوی دلم زو قرار بازآید|
  block
    block |چو خارخار دلم می‌نشیند از هوسش|
    block |که گلشنش بر این خار خار بازآید|
  block
    block |چو مهرها که شود محو نطع آن گوهر|
    block |دغای عشق چو خانه قمار بازآید|
  block
    block |ز مستی‌اش چه گمان بردمی که بعد از می|
    block |ز هجر عربده کن آن خمار بازآید|
  block
    block |از این خمار مرا نیست غم اگر روزی|
    block |به دستم آن قدح پرشرار بازآید|
  block
    block |هزار چشمه حیوان چه در شمار آید|
    block |اگر از او لطف بی‌شمار بازآید|
  block
    block |سؤال کردم رخ را که چند زر باشی|
    block |که جان من ز زری تو زار بازآید|
  block
    block |مرا جواب چو زر داد من زرم دایم|
    block |مگر که سیمبر خوش عیار بازآید|
  block
    block |بگفتمش چو بماندی تو زنده بی آن جان|
    block |چه عذر آری چون آن عذار بازآید|
  block
    block |من آن ندانم دانم که آه از تبریز|
    block |کز آتشش ز دلم الحذار بازآید|