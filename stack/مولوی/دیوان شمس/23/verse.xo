
block |چون خون نخسپد خسروا چشمم کجا خسپد مها|
  block
    block |چون خون نخسپد خسروا چشمم کجا خسپد مها|
    block |کز چشم من دریای خون جوشان شد از جور و جفا|
  block
    block |گر لب فروبندم کنون جانم به جوش آید درون|
    block |ور بر سرش آبی زنم بر سر زند او جوش را|
  block
    block |معذور دارم خلق را گر منکرند از عشق ما|
    block |اه لیک خود معذور را کی باشد اقبال و سنا|
  block
    block |از جوش خون نطقی به فم آن نطق آمد در قلم|
    block |شد حرف‌ها چون مور هم سوی سلیمان لابه را|
  block
    block |کای شه سلیمان لطف وی لطف را از تو شرف|
    block |در تو را جان‌ها صدف باغ تو را جان‌ها گیا|
  block
    block |ما مور بیچاره شده وز خرمن آواره شده|
    block |در سیر سیاره شده هم تو برس فریاد ما|
  block
    block |ما بنده خاک کفت چون چاکران اندر صفت|
    block |ما دیدبان آن صفت با این همه عیب عما|
  block
    block |تو یاد کن الطاف خود در سابق الله الصمد|
    block |در حق هر بدکار بد هم مجرم هر دو سرا|
  block
    block |تو صدقه کن ای محتشم بر دل که دیدت ای صنم|
    block |در غیر تو چون بنگرم اندر زمین یا در سما|
  block
    block |آن آب حیوان صفا هم در گلو گیرد ورا|
    block |کو خورده باشد باده‌ها زان خسرو میمون لقا|
  block
    block |ای آفتاب اندر نظر تاریک و دلگیر و شرر|
    block |آن را که دید او آن قمر در خوبی و حسن و بها|
  block
    block |ای جان شیرین تلخ وش بر عاشقان هجر کش|
    block |در فرقت آن شاه خوش بی‌کبر با صد کبریا|
  block
    block |ای جان سخن کوتاه کن یا این سخن در راه کن|
    block |در راه شاهنشاه کن در سوی تبریز صفا|
  block
    block |ای تن چو سگ کاهل مشو افتاده عوعو بس معو|
    block |تو بازگرد از خویش و رو سوی شهنشاه بقا|
  block
    block |ای صد بقا خاک کفش آن صد شهنشه در صفش|
    block |گشته رهی صد آصفش واله سلیمان در ولا|
  block
    block |وانگه سلیمان زان ولا لرزان ز مکر ابتلا|
    block |از ترس کو را آن علا کمتر شود از رشک‌ها|
  block
    block |ناگه قضا را شیطنت از جام عز و سلطنت|
    block |بربوده از وی مکرمت کرده به ملکش اقتضا|
  block
    block |چون یک دمی آن شاه فرد تدبیر ملک خویش کرد|
    block |دیو و پری را پای مرد ترتیب کرد آن پادشا|
  block
    block |تا باز از آن عاقل شده دید از هوا غافل شده|
    block |زان باغ‌ها آفل شده بی‌بر شده هم بی‌نوا|
  block
    block |زد تیغ قهر و قاهری بر گردن دیو و پری|
    block |کو را ز عشق آن سری مشغول کردند از قضا|
  block
    block |زود اندرآمد لطف شه مخدوم شمس الدین چو مه|
    block |در منع او گفتا که نه عالم مسوز ای مجتبا|
  block
    block |از شه چو دید او مژده‌ای آورد در حین سجده‌ای|
    block |تبریز را از وعده‌ای کارزد به این هر دو سرا|