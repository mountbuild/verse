
block |روح زیتونیست عاشق نار را|
  block
    block |روح زیتونیست عاشق نار را|
    block |نار می‌جوید چو عاشق یار را|
  block
    block |روح زیتونی بیفزا ای چراغ|
    block |ای معطل کرده دست افزار را|
  block
    block |جان شهوانی که از شهوت زهد|
    block |دل ندارد دیدن دلدار را|
  block
    block |پس به علت دوست دارد دوست را|
    block |بر امید خلد و خوف نار را|
  block
    block |چون شکستی جان ناری را ببین|
    block |در پی او جان پرانوار را|
  block
    block |گر نبودی جان اخوان پس جهود|
    block |کی جدا کردی دو نیکوکار را|
  block
    block |جان شهوت جان اخوان دان از آنک|
    block |نار بیند نور موسی وار را|
  block
    block |جان شهوانی‌ست از بی‌حکمتی|
    block |یاوه کرده نطق طوطی وار را|
  block
    block |گشت بیمار و زبان تو گرفت|
    block |روی سوی قبله کن بیمار را|
  block
    block |قبله شمس الدین تبریزی بود|
    block |نور دیده مر دل و دیدار را|