
block |چمنی که تا قیامت گل او به بار بادا|
  block
    block |چمنی که تا قیامت گل او به بار بادا|
    block |صنمی که بر جمالش دو جهان نثار بادا|
  block
    block |ز بگاه میر خوبان به شکار می‌خرامد|
    block |که به تیر غمزه او دل ما شکار بادا|
  block
    block |به دو چشم من ز چشمش چه پیام‌هاست هر دم|
    block |که دو چشم از پیامش خوش و پرخمار بادا|
  block
    block |در زاهدی شکستم به دعا نمود نفرین|
    block |که برو که روزگارت همه بی‌قرار بادا|
  block
    block |نه قرار ماند و نی دل به دعای او ز یاری|
    block |که به خون ماست تشنه که خداش یار بادا|
  block
    block |تن ما به ماه ماند که ز عشق می‌گدازد|
    block |دل ما چو چنگ زهره که گسسته تار بادا|
  block
    block |به گداز ماه منگر به گسستگی زهره|
    block |تو حلاوت غمش بین که یکش هزار بادا|
  block
    block |چه عروسیست در جان که جهان ز عکس رویش|
    block |چو دو دست نوعروسان تر و پرنگار بادا|
  block
    block |به عذار جسم منگر که بپوسد و بریزد|
    block |به عذار جان نگر که خوش و خوش عذار بادا|
  block
    block |تن تیره همچو زاغی و جهان تن زمستان|
    block |که به رغم این دو ناخوش ابدا بهار بادا|
  block
    block |که قوام این دو ناخوش به چهار عنصر آمد|
    block |که قوام بندگانت به جز این چهار بادا|