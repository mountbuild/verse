
block |بازرسید آن بت زیبای من|
  block
    block |بازرسید آن بت زیبای من|
    block |خرمی این دم و فردای من|
  block
    block |در نظرش روشنی چشم من|
    block |در رخ او باغ و تماشای من|
  block
    block |عاقبت امر به گوشش رسید|
    block |بانگ من و نعره و هیهای من|
  block
    block |بر در من کیست که در می‌زند|
    block |جان و جهان است و تمنای من|
  block
    block |گر نزند او در من درد من|
    block |ور نکند یاد من او وای من|
  block
    block |دور مکن سایه خود از سرم|
    block |باز مکن سلسله از پای من|
  block
    block |در چه خیالی هله ای روترش|
    block |رو بر حلوایی و حلوای من|
  block
    block |هم بخور و هم کف حلوا بیار|
    block |تا که بیفزاید صفرای من|
  block
    block |ریش تو را سخت گرفته‌ست غم|
    block |چیست زبونی تو بابای من|
  block
    block |در زنخش کوب دو سه مشت سخت|
    block |ای نر و نرزاده و مولای من|
  block
    block |مشک بدرید و بینداخت دلو|
    block |غرقه آب آمد سقای من|
  block
    block |بانگ زدم کای کر سقا بیا|
    block |رفت و بنشنید علالای من|
  block
    block |آن من است او و به هر جا رود|
    block |عاقبت آید سوی صحرای من|
  block
    block |جوشش دریای معلق مگر|
    block |از لمع گوهر گویای من|
  block
    block |گوید دریا که ز کشتی بجه|
    block |دررو در آب مصفای من|
  block
    block |قطره به دریا چو رود در شود|
    block |قطره شود بحر به دریای من|
  block
    block |ترک غزل گیر و نگر در ازل|
    block |کز ازل آمد غم و سودای من|