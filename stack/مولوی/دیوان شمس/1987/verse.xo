
block |هله نیم مست گشتم قدحی دگر مدد کن|
  block
    block |هله نیم مست گشتم قدحی دگر مدد کن|
    block |چو حریف نیک داری تو به ترک نیک و بد کن|
  block
    block |منگر که کیست گریان ز جفا و کیست عریان|
    block |نه وصی آدمی تو بنشین و کار خود کن|
  block
    block |نظری به سوی می کن به نوای چنگ و نی کن|
    block |نظری دگر به سوی رخ یار سروقد کن|
  block
    block |شکرت چو آرزو شد ز لب شکرفروشش|
    block |چو عباس دبس زودتر ز شکرفروش کدکن|
  block
    block |نه که کودکم که میلم به مویز و جوز باشد|
    block |تو مویز و جوز خود را بستان در آن سبد کن|
  block
    block |شکر خوش تبرزد که هزار جان به ارزد|
    block |حسد ار کنی تو باری پی آن شکر حسد کن|
  block
    block |به بت شکرفشان شو ز لبش شکرستان شو|
    block |جهت قران ماهش چو منجمان رصد کن|
  block
    block |چو رسید ماه روزه نه ز کاسه گو نه کوزه|
    block |پس از این نشاط و مستی ز صراحی ابد کن|
  block
    block |به سماع و طوی بنشین به میان کوی بنشین|
    block |که کسی خورت نبیند طرب از می احد کن|
  block
    block |چو عروس جان ز مستی برسد به کوی هستی|
    block |خورشش از این طبق ده تتقش هم از خرد کن|
  block
    block |ز سخن ملول گشتی که کسیت نیست محرم|
    block |سبک آینه بیان را تو بگیر و در نمد کن|