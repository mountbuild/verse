
block |بوی کباب داری تو نیز دل کبابی|
  block
    block |بوی کباب داری تو نیز دل کبابی|
    block |در تو هر آنچ گم شد در ماش بازیابی|
  block
    block |زین سر چو زنده باشی تو سرفکنده باشی|
    block |خود را چو بنده باشی ما را دگر نیابی|
  block
    block |ای خواجه ترک ره کن ما را حدیث شه کن|
    block |بگشا دهان و اه کن گر مست آن شرابی|
  block
    block |دوشم نگار دلبر می‌داد جام از زر|
    block |گفتا بکش تو دیگر گر مست نیم خوابی|
  block
    block |گفتم که برنخیزم گفتا که برستیزم|
    block |هم بر سرت بریزم گر مستی و خرابی|
  block
    block |چون ریخت بر من آن را دیدم فنا جهان را|
    block |عالم چو بحر جوشان من گشته مرغ آبی|
  block
    block |ای خواجه خشم بنشان سر را دگر مپیچان|
    block |ما را چه جرم باشد گر ز آنک درنیابی|
  block
    block |سر اله گفتم در قعر چاه گفتم|
    block |مه را سیاه گفتم چون محرم نقابی|
  block
    block |ای خواجه صدر عالی تا تو در این حوالی|
    block |گه بسته سؤالی گه خسته جوابی|
  block
    block |ای شمس حق تبریز بستم دهان ازیرا|
    block |هر دیده برنتابد نورت چو آفتابی|