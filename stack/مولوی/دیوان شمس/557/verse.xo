
block |دل چو بدید روی تو چون نظرش به جان بود|
  block
    block |دل چو بدید روی تو چون نظرش به جان بود|
    block |جان ز لبت چو می‌کشد خیره و لب گزان بود|
  block
    block |تن برود به پیش دل کاین همه را چه می‌کنی|
    block |گوید دل که از مهی کز نظرت نهان بود|
  block
    block |جز رخ دل نظر مکن جز سوی دل گذر مکن|
    block |زانک به نور دل همه شعله آن جهان بود|
  block
    block |شیخ شیوخ عالمست آن که تو راست نومرید|
    block |آن که گرفت دست تو خاصبک زمان بود|
  block
    block |دل به میان چو پیر دین حلقه تن به گرد او|
    block |شاد تنی که پیر دل شسته در آن میان بود|
  block
    block |راز دل تو شمس دین در تبریز بشنود|
    block |دور ز گوش و جان او کز سخنت گران بود|