
block |بیا ای آنک بردی تو قرارم|
  block
    block |بیا ای آنک بردی تو قرارم|
    block |درآ چون تنگ شکر در کنارم|
  block
    block |دل سنگین خود را بر دلم نه|
    block |نمی‌بینی که از غم سنگسارم|
  block
    block |بیا نزدیک و بر رویم نظر کن|
    block |نشانی‌ها نگر کز عشق دارم|
  block
    block |بسوزم پرده هفت آسمان را|
    block |اگر از سوز دل دودی برآرم|
  block
    block |خزان گر باغ و بستان را بسوزد|
    block |بخنداند جهان را نوبهارم|
  block
    block |جهان گوید که بازآ ای بهاران|
    block |که از ظلم خزان صد داغ دارم|
  block
    block |بگردان ساقیا جام خزانی|
    block |که از عشق بهار اندر خمارم|
  block
    block |بده چیزی که پنهان است چون جان|
    block |به جان تو مده بیش انتظارم|