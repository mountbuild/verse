
block |برآ بر بام ای عارف بکن هر نیم شب زاری|
  block
    block |برآ بر بام ای عارف بکن هر نیم شب زاری|
    block |کبوترهای دل‌ها را تویی شاهین اشکاری|
  block
    block |بود جان‌های پابسته شوند از بند تن رسته|
    block |بود دل‌های افسرده ز حر تو شود جاری|
  block
    block |بسی اشکوفه و دل‌ها که بنهادند در گل‌ها|
    block |همی‌پایند یاران را به دعوتشان بکن یاری|
  block
    block |به کوری دی و بهمن بهاری کن بر این گلشن|
    block |درآور باغ مزمن را به پرواز و به طیاری|
  block
    block |ز بالا الصلایی زن که خندان است این گلشن|
    block |بخندان خار محزون را که تو ساقی اقطاری|
  block
    block |دلی دارم پر از آتش بزن بر وی تو آبی خوش|
    block |نه ز آب چشمه جیحون از آن آبی که تو داری|
  block
    block |به خاک پای تو امشب مبند از پرسش من لب|
    block |بیا ای خوب خوش مذهب بکن با روح سیاری|
  block
    block |چو امشب خواب من بستی مبند آخر ره مستی|
    block |که سلطان قوی دستی و هش بخشی و هشیاری|
  block
    block |چرا بستی تو خواب من برای نیکویی کردن|
    block |ازیرا گنج پنهانی و اندر قصد اظهاری|
  block
    block |زهی بی‌خوابی شیرین بهیتر از گل و نسرین|
    block |فزون از شهد و از شکر به شیرینی خوش خواری|
  block
    block |به جان پاکت ای ساقی که امشب ترک کن عاقی|
    block |که جان از سوز مشتاقی ندارد هیچ صباری|
  block
    block |بیا تا روز بر روزن بگردیم ای حریف من|
    block |ازیرا مرد خواب افکن درآمد شب به کراری|
  block
    block |بر این گردش حسد آرد دوار چرخ گردونی|
    block |که این مغز است و آن قشر است و این نور است و آن ناری|
  block
    block |چه کوتاه است پیش من شب و روز اندر این مستی|
    block |ز روز و شب رهیدم من بدین مستی و خماری|
  block
    block |حریف من شو ای سلطان به رغم دیده شیطان|
    block |که تا بینی رخ خوبان سر آن شاهدان خاری|
  block
    block |مرا امشب شهنشاهی لطیف و خوب و دلخواهی|
    block |برآورده‌ست از چاهی رهانیده ز بیماری|
  block
    block |به گرد بام می‌گردم که جام حارسان خوردم|
    block |تو هم می‌گرد گرد من گرت عزم است میخواری|
  block
    block |چو با مستان او گردی اگر مسی تو زر گردی|
    block |وگر پایی تو سر گردی وگر گنگی شوی قاری|
  block
    block |در این دل موج‌ها دارم سر غواص می‌خارم|
    block |ولی کو دامن فهمی سزاوار گهرباری|
  block
    block |دهان بستم خمش کردم اگر چه پرغم و دردم|
    block |خدایا صبرم افزون کن در این آتش به ستاری|