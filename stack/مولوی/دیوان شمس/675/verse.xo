
block |هر آن دل‌ها که بی‌تو شاد باشد|
  block
    block |هر آن دل‌ها که بی‌تو شاد باشد|
    block |چو خاشاکی میان باد باشد|
  block
    block |چو مرغ خانگی کز اوج پرد|
    block |چو شاگردی که بی‌استاد باشد|
  block
    block |چه ماند صورتی کز خود تراشی|
    block |بدان شاهی که حوری زاد باشد|
  block
    block |چه ماند هیبت شمشیر چوبین|
    block |به شمشیری که از پولاد باشد|
  block
    block |تو عهدی کرده چون روح بودی|
    block |ولیکن کی تو را آن یاد باشد|
  block
    block |اگر منکر شوی من صبر دارم|
    block |بدان روزی که روز داد باشد|