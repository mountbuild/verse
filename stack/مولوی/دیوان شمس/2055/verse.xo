
block |مست شدی عاقبت آمدی اندر میان|
  block
    block |مست شدی عاقبت آمدی اندر میان|
    block |مست ز خود می‌شوی کیست دگر در جهان|
  block
    block |عاقبت امر رست مرغ فلک از قفس|
    block |عاقبت امر جست تیر مراد از کمان|
  block
    block |چند زنیم ای کریم طبل تو زیر گلیم|
    block |چند کنیم ای ندیم مستی خود را نهان|
  block
    block |بازرسید از الست کار برون شد ز دست|
    block |فاش بود فاش مست خاصه ز بوی دهان|
  block
    block |دارد طامات ما بوی خرابات ما|
    block |هست شرابات ما از کف شاهنشهان|
  block
    block |جمله اجزای خاک روح شد و جان پاک|
    block |عالم خاکش مخوان مایه اکسیر خوان|
  block
    block |تو کمری ما میان یا تو میان ما کمر|
    block |گر کمری گر میان بی‌تو مبا گر میان|
  block
    block |گاه به دزدی درآ کیسه دل را ببر|
    block |گاه مرا دزد گیر گو که منم پاسبان|
  block
    block |گه بربا همچون گرگ بره درویش را|
    block |گه سگ بر من گمار های کنان چون شبان|
  block
    block |چون تو ندیده‌ست کس کس تویی ای جان و بس|
    block |نادره ای در جهان اسب وفا درجهان|
  block
    block |گر چه جهان است عشق جان و جهان است عشق|
    block |گر چه نهان است یار هست سر سر نهان|
  block
    block |چشم تو با چشم من گفت چه مطمع کسی|
    block |هم بخوری قند ما هم ببری ارمغان|
  block
    block |هر تن و هر جان که هست خاک تو بوده‌ست مست|
    block |غافلشان کرده‌ای زان هوس بی‌نشان|
  block
    block |باز چو ناگه کنی سلسله جنبانیی|
    block |شور برآرد به کبر از جهت امتحان|
  block
    block |کافر و مؤمن مگو فاسق و محسن مجو|
    block |جمله خراب تواند بر همه افسون بخوان|
  block
    block |کیست که مست تو نیست عشوه پرست تو نیست|
    block |مهره دست تو نیست دست کرم برفشان|
  block
    block |سختتر از کوه چیست چونک به تو بنگریست|
    block |زنده شد از عشق زیست شهره شد اندر زمان|