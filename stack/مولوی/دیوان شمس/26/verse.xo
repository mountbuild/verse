
block |هر لحظه وحی آسمان آید به سر جان‌ها|
  block
    block |هر لحظه وحی آسمان آید به سر جان‌ها|
    block |کاخر چو دردی بر زمین تا چند می‌باشی برآ|
  block
    block |هر کز گران جانان بود چون درد در پایان بود|
    block |آنگه رود بالای خم کان درد او یابد صفا|
  block
    block |گل را مجنبان هر دمی تا آب تو صافی شود|
    block |تا درد تو روشن شود تا درد تو گردد دوا|
  block
    block |جانیست چون شعله ولی دودش ز نورش بیشتر|
    block |چون دود از حد بگذرد در خانه ننماید ضیا|
  block
    block |گر دود را کمتر کنی از نور شعله برخوری|
    block |از نور تو روشن شود هم این سرا هم آن سرا|
  block
    block |در آب تیره بنگری نی ماه بینی نی فلک|
    block |خورشید و مه پنهان شود چون تیرگی گیرد هوا|
  block
    block |باد شمالی می‌وزد کز وی هوا صافی شود|
    block |وز بهر این صیقل سحر در می‌دمد باد صبا|
  block
    block |باد نفس مر سینه را ز اندوه صیقل می‌زند|
    block |گر یک نفس گیرد نفس مر نفس را آید فنا|
  block
    block |جان غریب اندر جهان مشتاق شهر لامکان|
    block |نفس بهیمی در چرا چندین چرا باشد چرا|
  block
    block |ای جان پاک خوش گهر تا چند باشی در سفر|
    block |تو باز شاهی بازپر سوی صفیر پادشا|