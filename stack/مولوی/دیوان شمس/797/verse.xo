
block |ز اول روز که مخموری مستان باشد|
  block
    block |ز اول روز که مخموری مستان باشد|
    block |شیخ را ساغر جان در کف دستان باشد|
  block
    block |پیش او ذره صفت هر سحری رقص کنیم|
    block |این چنین عادت خورشیدپرستان باشد|
  block
    block |تا ابد این رخ خورشید سحر در سحرست|
    block |تا دل سنگ از او لعل بدخشان باشد|
  block
    block |ای صلاح دل و دین تو ز برون جهتی|
    block |تا چنین شش جهت از نور تو رخشان باشد|
  block
    block |بنده عشق تو در عشق کجا سرد شود|
    block |چون صلاح دل و دین آتش سوزان باشد|
  block
    block |تو رضای دل او جو اگرت دل باید|
    block |دل او چون طلبد آنک گران جان باشد|
  block
    block |ای بس ایمان که شود کفر چو با او نبود|
    block |ای بسی کفر که از دولتش ایمان باشد|
  block
    block |گلخنی را چو ببینی به دل و روی سیاه|
    block |هر چه از کان گهر گوید بهتان باشد|
  block
    block |شمس تبریز تو سلطان همه خوبانی|
    block |هم جمال تو مگر یوسف کنعان باشد|