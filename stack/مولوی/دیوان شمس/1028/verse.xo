
block |ذاتت عسلست ای جان گفتت عسلی دیگر|
  block
    block |ذاتت عسلست ای جان گفتت عسلی دیگر|
    block |ای عشق تو را در جان هر دم عملی دیگر|
  block
    block |از روی تو در هر جان باغ و چمنی خندان|
    block |وز جعد تو در هر دل از مشک تلی دیگر|
  block
    block |مه را ز غمت باشد گه دق و گه استسقا|
    block |مه زین خللی رسته از صد خللی دیگر|
  block
    block |با لطف بهارت دل چون برگ چرا لرزد|
    block |ترسد که خزان آید آرد دغلی دیگر|
  block
    block |هر سرمه و هر دارو کز خاک درت نبود|
    block |در دیده دل آرد درد و سبلی دیگر|
  block
    block |ابلیس ز لطف تو اومید نمی‌برد|
    block |هر دم ز تو می‌تابد در وی املی دیگر|
  block
    block |فرعون ز فرعونی آمنت به جان گفته|
    block |بر خرقه جان دیده ز ایمان تکلی دیگر|
  block
    block |خورشید وصال تو روزی به جمل آید|
    block |در چرخ دلم یابد برج حملی دیگر|
  block
    block |اجزای زمین را بین بر روی زمین رقصان|
    block |این جوق چو بنشیند آید بدلی دیگر|
  block
    block |بر روی زمین جان را چون رو شرف و نوری|
    block |در زیر زمین تن را چون تخم اجلی دیگر|
  block
    block |تا چند غزل‌ها را در صورت و حرف آری|
    block |بی‌صورت و حرف از جان بشنو غزلی دیگر|