
block |سلمک الله نیست مثل تو یاری|
  block
    block |سلمک الله نیست مثل تو یاری|
    block |نیست نکوتر ز بندگی تو کاری|
  block
    block |ای دل گفتی که یار غار منست او|
    block |هیچ نگنجد چنین محیط به غاری|
  block
    block |عاشق او خرد نیست زانک نخسبد|
    block |بر سر آن گنج غیب هر نره ماری|
  block
    block |ذره به ذره کنار شوق گشادست|
    block |گر چه نگنجد نگار ما به کناری|
  block
    block |آن شکرستان رسید تا نگذارد|
    block |سرکه فروشنده‌ای و غوره فشاری|
  block
    block |جوی فراتی روان شدست از این سو|
    block |کاین همه جان‌ها ز آب اوست بخاری|
  block
    block |از سر مستی پریر گفتم او را|
    block |کار مرا این زمان بده تو قراری|
  block
    block |خنده شیرین زد و ز شرم برافروخت|
    block |ماه غریب از چو من غریب شماری|
  block
    block |گفت مخور غم که زرد و خشک نماند|
    block |باغ تو با این چنین لطیف بهاری|
  block
    block |هفت فلک ز آتش منست چو دودی|
    block |هفت زمین در ره منست غباری|
  block
    block |دام جهان را هزار قرن گذشتست|
    block |درخور صیدم نیامدست شکاری|
  block
    block |هم به کنار آمد این زمانه و دورش|
    block |عاشق مستی ز ما نیافت کناری|
  block
    block |این مه و خورشید چون دو گاو خراسند|
    block |روز چرایی و شب اسیر شیاری|
  block
    block |جمع خرانی نگر که گاوپرستند|
    block |یاوه شدستند بی‌شکال و فساری|
  block
    block |رو به خران گو که ریش گاو بریزاد|
    block |توبه کنید و روید سوی مطاری|
  block
    block |تا که شود هر خری ندیم مسیحی|
    block |وحی پذیرنده‌ای و روح سپاری|
  block
    block |از شش و از پنج بگذرید و ببینید|
    block |شهره حریفان و مقبلانه قماری|
  block
    block |چون به خلاصه رسید تا که بگویم|
    block |سوخت لبم را ز شوق دوست شراری|
  block
    block |ماند سخن در دهان و رفت دل من|
    block |جانب یاران به سوی دور دیاری|