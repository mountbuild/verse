
block |هر کی بمیرد شود دشمن او دوستکام|
  block
    block |هر کی بمیرد شود دشمن او دوستکام|
    block |دشمنم از مرگ من کور شود والسلام|
  block
    block |آن شکرستان مرا می کشد اندر شکر|
    block |ای که چنین مرگ را جان و دل من غلام|
  block
    block |در غلط افکنده‌ست نام و نشان خلق را|
    block |عمر شکربسته را مرگ نهادند نام|
  block
    block |از جهت این رسول گفت که الفقر کنز|
    block |فقر کند نام گنج تا غلط افتند عام|
  block
    block |وحی در ایشان بود گنج به ویران بود|
    block |تا که زر پخته را ره نبرد هیچ خام|
  block
    block |گفتم ای جان ببین زین دلم سست تنگ|
    block |گفت که زین پس ز جهل وامکش از پس لگام|
  block
    block |تا که سرانجام تو گردد بر کام تو|
    block |توسن خنگ فلک باشد زیر تو رام|
  block
    block |گر تو بدانی که مرگ دارد صد باغ و برگ|
    block |هست حیات ابد جوییش از جان مدام|
  block
    block |خامش کن لب ببند بی‌دهنی خای قند|
    block |نیست شو از خود که تا هست شوی زو تمام|