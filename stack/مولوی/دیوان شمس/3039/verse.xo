
block |هزار جان مقدس هزار گوهر کانی|
  block
    block |هزار جان مقدس هزار گوهر کانی|
    block |فدای جاه و جمالت که روح بخش جهانی|
  block
    block |چه روح‌ها که فزایی چه حلقه‌ها که ربایی|
    block |چو ماه غیب نمایی ز پرده‌های نهانی|
  block
    block |چو در غزا تو بتازی ز بحر گرد برآری|
    block |هزار بحر بجوشد چو قطره‌ای بچکانی|
  block
    block |تویی ز کون گزیده تویی گشایش دیده|
    block |به یک نظر تو ببخشی سعادت دوجهانی|
  block
    block |کژی که هست جهان را چو تیر راست کن آن را|
    block |بکش کمان زمان را که سخت سخته کمانی|
  block
    block |نه چرخ زهر چشاند نه ترس و خوف بماند|
    block |چو دل ثنای تو خواند که شاه امن و امانی|
  block
    block |به چرخ سینه برآیی هزار ماه نمایی|
    block |یکی بدان که تو اینی یکی بدان که تو آنی|
  block
    block |تو راست چرخ چو چاکر تو مه نباشی و اختر|
    block |هزار ماه منور ز آستین بفشانی|
  block
    block |تو شمس مفخر تبریز به خواجگی چو نشینی|
    block |صد آفتاب زمان را چو بندگان بنشانی|