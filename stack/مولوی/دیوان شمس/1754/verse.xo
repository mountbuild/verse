
block |آتشی از تو در دهان دارم|
  block
    block |آتشی از تو در دهان دارم|
    block |لیک صد مهر بر زبان دارم|
  block
    block |دو جهان را کند یکی لقمه|
    block |شعله‌هایی که در نهان دارم|
  block
    block |گر جهان جملگی فنا گردد|
    block |بی‌جهان ملک صد جهان دارم|
  block
    block |کاروان‌ها که بار آن شکر است|
    block |من ز مصر عدم روان دارم|
  block
    block |من ز مستی عشق بی‌خبرم|
    block |که از آن سود یا زیان دارم|
  block
    block |چشم تن بود درفشان از عشق|
    block |تا کنون جان درفشان دارم|
  block
    block |بند خانه نیم که چون عیسی|
    block |خانه بر چارم آسمان دارم|
  block
    block |شکر آن را که جان دهد تن را|
    block |گر بشد جان جان جان دارم|
  block
    block |آنچ داده‌ست شمس تبریزی|
    block |ز من آن جو که من همان دارم|