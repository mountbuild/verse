
block |گیرم که بود میر تو را زر به خروار|
  block
    block |گیرم که بود میر تو را زر به خروار|
    block |رخساره چون زر ز کجا یابد زردار|
  block
    block |از دلشده زار چو زاری بشنیدند|
    block |از خاک برآمد به تماشا گل و گلزار|
  block
    block |هین جامه بکن زود در این حوض فرورو|
    block |تا بازرهی از سر و از غصه دستار|
  block
    block |ما نیز چو تو منکر این غلغله بودیم|
    block |گشتیم به یک غمزه چنین سغبه دلدار|
  block
    block |تا کی شکنی عاشق خود را تو ز غیرت|
    block |هل تا دو سه ناله بکند این دل بیمار|
  block
    block |نی نی مهلش زانک از آن ناله زارش|
    block |نی خلق زمین ماند و نی چرخه دوار|
  block
    block |امروز عجب نیست اگر فاش نگردد|
    block |آن عالم مستور به دستوری ستار|
  block
    block |باز این دل دیوانه ز زنجیر برون جست|
    block |بدرید گریبان خود از عشق دگربار|
  block
    block |خامش که اشارت ز شه عشق چنین است|
    block |کز صبر گلوی دل و جان گیر و بیفشار|