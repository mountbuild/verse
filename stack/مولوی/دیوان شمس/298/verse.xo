
block |آه از این زشتان که مه رو می‌نمایند از نقاب|
  block
    block |آه از این زشتان که مه رو می‌نمایند از نقاب|
    block |از درون سو کاه تاب و از برون سو ماهتاب|
  block
    block |چنگ دجال از درون و رنگ ابدال از برون|
    block |دام دزدان در ضمیر و رمز شاهان در خطاب|
  block
    block |عاشق چادر مباش و خر مران در آب و گل|
    block |تا نمانی ز آب و گل مانند خر اندر خلاب|
  block
    block |چون به سگ نان افکنی سگ بو کند آنگه خورد|
    block |سگ نه‌ای شیری چه باشد بهر نان چندین شتاب|
  block
    block |در هر آن مردار بینی رنگکی گویی که جان|
    block |جان کجا رنگ از کجا جان را بجو جان را بیاب|
  block
    block |تو سؤال و حاجتی دلبر جواب هر سؤال|
    block |چون جواب آید فنا گردد سؤال اندر جواب|
  block
    block |از خطابش هست گشتی چون شراب از سعی آب|
    block |وز شرابش نیست گشتی همچو آب اندر شراب|
  block
    block |او ز نازش سر کشیده همچو آتش در فروغ|
    block |تو ز خجلت سر فکنده چون خطا پیش صواب|
  block
    block |گر خزان غارتی مر باغ را بی‌برگ کرد|
    block |عدل سلطان بهار آمد برای فتح باب|
  block
    block |برگ‌ها چون نامه‌ها بر وی نبشته خط سبز|
    block |شرح آن خط‌ها بجو از عنده‌ام الکتاب|