
block |ای بمرده هر چه جان در پای او|
  block
    block |ای بمرده هر چه جان در پای او|
    block |هر چه گوهر غرقه در دریای او|
  block
    block |آتش عشقش خدایی می‌کند|
    block |ای خدا هیهای او هیهای او|
  block
    block |جبرئیل و صد چو او گر سر کشد|
    block |از سجود درگهش ای وای او|
  block
    block |چون مثالی برنویسد در فراق|
    block |خون ببارد از خم طغرای او|
  block
    block |هر کی ماند زین قیامت بی‌خبر|
    block |تا قیامت وای او ای وای او|
  block
    block |هر کی ناگه از چنان مه دور ماند|
    block |ای خدایا چون بود شب‌های او|
  block
    block |در نظاره عاشقان بودیم دوش|
    block |بر شمار ریگ در صحرای او|
  block
    block |خیمه در خیمه طناب اندر طناب|
    block |پیش شاه عشق و لشکرهای او|
  block
    block |خیمه جان را ستون از نور پاک|
    block |نور پاک از تابش سیمای او|
  block
    block |آب و آتش یک شده ز امروز او|
    block |روز و شب محو است در فردای او|
  block
    block |عشق شیر و عاشقان اطفال شیر|
    block |در میان پنجه صدتای او|
  block
    block |طفل شیر از زخم شیر ایمن بود|
    block |بر سر پستان شیرافزای او|
  block
    block |در کدامین پرده پنهان بود عشق|
    block |کس نداند کس نبیند جای او|
  block
    block |عشق چون خورشید ناگه سر کند|
    block |برشود تا آسمان غوغای او|