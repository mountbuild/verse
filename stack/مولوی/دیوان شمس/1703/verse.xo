
block |من آن شب سیاهم کز ماه خشم کردم|
  block
    block |من آن شب سیاهم کز ماه خشم کردم|
    block |من آن گدای عورم کز شاه خشم کردم|
  block
    block |از لطفم آن یگانه می خواند سوی خانه|
    block |کردم یکی بهانه وز راه خشم کردم|
  block
    block |گر سر کشد نگارم ور غم برد قرارم|
    block |هم آه برنیارم از آه خشم کردم|
  block
    block |گاهم فریفت با زر گاهم به جاه و لشکر|
    block |از زر چو زر بجستم وز جاه خشم کردم|
  block
    block |ز آهن ربای اعظم من آهنم گریزان|
    block |وز کهربای عالم من کاه خشم کردم|
  block
    block |ما ذره‌ایم سرکش از چار و پنج و از شش|
    block |خود پنج و شش کی باشد ز الله خشم کردم|
  block
    block |این را تو برنتابی زیرا برون آبی|
    block |گر شبه آفتابی ز اشباه خشم کردم|