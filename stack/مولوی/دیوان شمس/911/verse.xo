
block |به روز مرگ چو تابوت من روان باشد|
  block
    block |به روز مرگ چو تابوت من روان باشد|
    block |گمان مبر که مرا درد این جهان باشد|
  block
    block |برای من مگری و مگو دریغ دریغ|
    block |به دوغ دیو درافتی دریغ آن باشد|
  block
    block |جنازه‌ام چو ببینی مگو فراق فراق|
    block |مرا وصال و ملاقات آن زمان باشد|
  block
    block |مرا به گور سپاری مگو وداع وداع|
    block |که گور پرده جمعیت جنان باشد|
  block
    block |فروشدن چو بدیدی برآمدن بنگر|
    block |غروب شمس و قمر را چرا زبان باشد|
  block
    block |تو را غروب نماید ولی شروق بود|
    block |لحد چو حبس نماید خلاص جان باشد|
  block
    block |کدام دانه فرورفت در زمین که نرست|
    block |چرا به دانه انسانت این گمان باشد|
  block
    block |کدام دلو فرورفت و پر برون نامد|
    block |ز چاه یوسف جان را چرا فغان باشد|
  block
    block |دهان چو بستی از این سوی آن طرف بگشا|
    block |که های هوی تو در جو لامکان باشد|