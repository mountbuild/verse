
block |زهی چشم مرا حاصل شده آیین خون ریزی|
  block
    block |زهی چشم مرا حاصل شده آیین خون ریزی|
    block |ز هجران خداوندی شمس الدین تبریزی|
  block
    block |ایا خورشید رخشنده متاب از امر او سر را|
    block |که تاریک ابد گردی اگر با او تو بستیزی|
  block
    block |ایا ای ابر گر تو یک نظر از نرگسش یابی|
    block |به جای آب آب زندگانی و گهربیزی|
  block
    block |اگر آتش شبی در خواب لطف و حلم او دیدی|
    block |گلستان‌ها شدی آتش نکردی ذره‌ای تیزی|
  block
    block |به هنگامی که هر جانی به جانی جفت می‌گردند|
    block |بفرمودند گر جانی به جان او نیامیزی|
  block
    block |که جان او چنان صاف و لطیف آمد که جان‌ها را|
    block |ز روی شرم و لطف او فریضه گشت پرهیزی|
  block
    block |هر آنچ از روح او آید به وهم روح‌ها ناید|
    block |که خشتک کی تواند کرد اندر جامه تیریزی|
  block
    block |کسی کاندر جهان از بوش انا لا غیر می گفته‌ست|
    block |گر از جاهش ببردی بو ز حسرت کرده خون ریزی|
  block
    block |بیا ای عقل کل با من که بردابرد او بینی|
    block |ورای بحر روحانی بدان شرطی که نگریزی|
  block
    block |از آن بحری گذشته‌ست او که دل‌ها دل از او یابند|
    block |و جان‌ها جان از او گیرند و هر چیزی از او چیزی|
  block
    block |اگر انکار خواهی کرد از عجزی است اندر تو|
    block |چه داند قوت حیدر مزاج حیز از حیزی|
  block
    block |علی الله خانه کعبه و فی الله بیت معمورا|
    block |گهی که بشنوی تبریز از تعظیم برخیزی|
  block
    block |ایا ای عقل و تمییزی که لاف دیدنش داری|
    block |وآنگه باخودی بالله که بی‌الهام و تمییزی|