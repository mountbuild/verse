
block |ای یار قمرسیما ای مطرب شکرخا|
  block
    block |ای یار قمرسیما ای مطرب شکرخا|
    block |آواز تو جان افزا تا روز مشین از پا|
  block
    block |سودی همگی سودی بر جمله برافزودی|
    block |تا بود چنین بودی تا روز مشین از پا|
  block
    block |صد شهر خبر رفته کای مردم آشفته|
    block |بیدار شد آن خفته تا روز مشین از پا|
  block
    block |بیدار شد آن فتنه کو چون بزند طعنه|
    block |در کوه کند رخنه تا روز مشین از پا|
  block
    block |در خانه چنین جمعی در جمع چنین شمعی|
    block |دارم ز تو من طمعی تا روز مشین از پا|
  block
    block |میر آمد میر آمد وان بدر منیر آمد|
    block |وان شکر و شیر آمد تا روز مشین از پا|
  block
    block |ای بانگ و نوایت تر وز باد صبا خوشتر|
    block |ما را تو بری از سر تا روز مشین از پا|
  block
    block |مجلس به تو فرخنده عشرت ز دمت زنده|
    block |چون شمع فروزنده تا روز مشین از پا|
  block
    block |این چرخ و زمین خیمه کس دید چنین خیمه|
    block |ای استن این خیمه تا روز مشین از پا|
  block
    block |این قوم پرند از تو باکر و فرند از تو|
    block |زیر و زبرند از تو تا روز مشین از پا|
  block
    block |در بحر چو کشتیبان آن پیل همی‌جنبان|
    block |تا منزل آباقان تا روز مشین از پا|
  block
    block |ای خوش نفس نایی بس نادره برنایی|
    block |چون با همه برنایی تا روز مشین از پا|
  block
    block |دف از کف دست آید نی از دم مست آید|
    block |با نی همه پست آید تا روز مشین از پا|
  block
    block |چون جان خمشیم اما کی خسبد جان جانا|
    block |تو باش زبان ما تا روز مشین از پا|