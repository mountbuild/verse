
block |ای شه جاودانی وی مه آسمانی|
  block
    block |ای شه جاودانی وی مه آسمانی|
    block |چشمه زندگانی گلشن لامکانی|
  block
    block |تا زلال تو دیدم قصه جان شنیدم|
    block |همچو جان ناپدیدم در تک بی‌نشانی|
  block
    block |عاشق مشک خوش بو می‌کند صید آهو|
    block |می‌رود مست هر سو یا تواش می‌دوانی|
  block
    block |ای شکر بنده تو زان شکرخنده تو|
    block |ای جهان زنده از تو غرقه زندگانی|
  block
    block |روز شد های مستان بشنوید از گلستان|
    block |می‌کند مرغ دستان شیوه دلستانی|
  block
    block |شیوه یاسمین کن سر بجنبان چنین کن|
    block |خانه پرانگبین کن چون شکر می‌فشانی|
  block
    block |نرگست مست گشته جنیی یا فرشته|
    block |با شکر درسرشته غنچه گلستانی|
  block
    block |با چنین ساقی حق با خودی کفر مطلق|
    block |می‌زند جان معلق با می رایگانی|
  block
    block |روز و شب ای برادر مست و بی‌خویش خوشتر|
    block |مست الله اکبر کش نبوده است ثانی|
  block
    block |نام او جان جان‌ها یاد او لعل کان‌ها|
    block |عشق او در روان‌ها هم امان هم امانی|
  block
    block |چون برم نام او را دررسد بخت خضرا|
    block |اسم شد پس مسما بی‌دوی بی‌توانی|
  block
    block |چند مستند پنهان اندر این سبز میدان|
    block |می‌روم سوی ایشان با تو گفتم تو دانی|
  block
    block |جان ویسند و رامین سخت شیرین شیرین|
    block |مفخر آل یاسین وز خدا ارمغانی|
  block
    block |تو اگر می‌شتابی سوی مرغان آبی|
    block |آب حیوان بیابی قلزم شادمانی|
  block
    block |چرب و شیرین بخوردی عیش و عشرت بکردی|
    block |سوی عشق آی یک شب هم ببین میزبانی|
  block
    block |ما هم از بامدادان بیخود و مست و شادان|
    block |ای شه بامرادان مستمان می‌کشانی|
  block
    block |با ظریفان و خوبان تا به شب پای کوبان|
    block |وز می پیر رهبان هر دمی دوستگانی|
  block
    block |این قدح می شتابد تا شما را بیابد|
    block |در دل و جان بتابد از ره بی‌دهانی|
  block
    block |ای که داری تو فهمی قبض کن قبض اعمی|
    block |غیر این نیست چیزی تو مباش امتحانی|
  block
    block |غیر این نیست راهی غیر این نیست شاهی|
    block |غیر این نیست ماهی غیر این جمله فانی|
  block
    block |نی خمش کن خمش کن رو به قاصد ترش کن|
    block |ترک اصحاب هش کن باده خور در نهانی|