
block |بی همگان به سر شود بی‌تو به سر نمی‌شود|
  block
    block |بی همگان به سر شود بی‌تو به سر نمی‌شود|
    block |داغ تو دارد این دلم جای دگر نمی‌شود|
  block
    block |دیده عقل مست تو چرخه چرخ پست تو|
    block |گوش طرب به دست تو بی‌تو به سر نمی‌شود|
  block
    block |جان ز تو جوش می‌کند دل ز تو نوش می‌کند|
    block |عقل خروش می‌کند بی‌تو به سر نمی‌شود|
  block
    block |خمر من و خمار من باغ من و بهار من|
    block |خواب من و قرار من بی‌تو به سر نمی‌شود|
  block
    block |جاه و جلال من تویی ملکت و مال من تویی|
    block |آب زلال من تویی بی‌تو به سر نمی‌شود|
  block
    block |گاه سوی وفا روی گاه سوی جفا روی|
    block |آن منی کجا روی بی‌تو به سر نمی‌شود|
  block
    block |دل بنهند برکنی توبه کنند بشکنی|
    block |این همه خود تو می‌کنی بی‌تو به سر نمی‌شود|
  block
    block |بی تو اگر به سر شدی زیر جهان زبر شدی|
    block |باغ ارم سقر شدی بی‌تو به سر نمی‌شود|
  block
    block |گر تو سری قدم شوم ور تو کفی علم شوم|
    block |ور بروی عدم شوم بی‌تو به سر نمی‌شود|
  block
    block |خواب مرا ببسته‌ای نقش مرا بشسته‌ای|
    block |وز همه‌ام گسسته‌ای بی‌تو به سر نمی‌شود|
  block
    block |گر تو نباشی یار من گشت خراب کار من|
    block |مونس و غمگسار من بی‌تو به سر نمی‌شود|
  block
    block |بی تو نه زندگی خوشم بی‌تو نه مردگی خوشم|
    block |سر ز غم تو چون کشم بی‌تو به سر نمی‌شود|
  block
    block |هر چه بگویم ای سند نیست جدا ز نیک و بد|
    block |هم تو بگو به لطف خود بی‌تو به سر نمی‌شود|