
block |به باغ بلبل از این پس حدیث ما گوید|
  block
    block |به باغ بلبل از این پس حدیث ما گوید|
    block |حدیث خوبی آن یار دلربا گوید|
  block
    block |چو باد در سر بید افتد و شود رقصان|
    block |خدای داند کو با هوا چه‌ها گوید|
  block
    block |چنار فهم کند اندکی ز سوز چمن|
    block |دو دست پهن برآرد خوش و دعا گوید|
  block
    block |بپرسم از گل کان حسن از که دزدیدی|
    block |ز شرم سست بخندد ولی کجا گوید|
  block
    block |اگر چه مست بود گل خراب نیست چو من|
    block |که راز نرگس مخمور با شما گوید|
  block
    block |چو رازها طلبی در میان مستان رو|
    block |که راز را سر سرمست بی‌حیا گوید|
  block
    block |که باده دختر کرمست و خاندان کرم|
    block |دهان کیسه گشادست و از سخا گوید|
  block
    block |خصوص باده عرشی ز ذوالجلال کریم|
    block |سخاوت و کرم آن مگر خدا گوید|
  block
    block |ز شیردانه عارف بجوشد آن شیره|
    block |ز قعر خم تن او تو را صلا گوید|
  block
    block |چو سینه شیر دهد شیره هم تواند داد|
    block |ز سینه چشمه جاریش ماجرا گوید|
  block
    block |چو مستتر شود آن روح خرقه باز شود|
    block |کلاه و سر بنهد ترک این قبا گوید|
  block
    block |چو خون عقل خورد باده لاابالی وار|
    block |دهان گشاید و اسرار کبریا گوید|
  block
    block |خموش باش که کس باورت نخواهد کرد|
    block |که مس بد نخورد آنچ کیمیا گوید|
  block
    block |خبر ببر سوی تبریز مفخر آفاق|
    block |مگر که مدح تو را شمس دین ما گوید|