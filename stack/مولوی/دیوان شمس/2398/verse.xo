
block |آن دم که دررباید باد از رخ تو پرده|
  block
    block |آن دم که دررباید باد از رخ تو پرده|
    block |زنده شود بجنبد هر جا که هست مرده|
  block
    block |از جنگ سوی ساز آ وز ناز و خشم بازآ|
    block |ای رخت‌های خود را از رخت ما نورده|
  block
    block |ای بخت و بامرادی کاندر صبوح شادی|
    block |آن جام کیقبادی تو داده ما بخورده|
  block
    block |اندیشه کرد سیران در هجر و گشت سکران|
    block |صافت چگونه باشد چون جان فزاست درده|
  block
    block |تو آفتاب مایی از کوه اگر برآیی|
    block |چه جوش‌ها برآرد این عالم فسرده|
  block
    block |ای دوش لب گشاده داد نبات داده|
    block |خوش وعده‌ای نهاده ما روزها شمرده|
  block
    block |بر باده و بر افیون عشق تو برفزوده|
    block |و از آفتاب و از مه رویت گرو ببرده|
  block
    block |ای شیر هر شکاری آخر روا نداری|
    block |دل را به خرده گیری سوزیش همچو خرده|
  block
    block |گر چه در این جهانم فتوی نداد جانم|
    block |گرد و دراز گشتن بر طمع نیم گرده|
  block
    block |ای دوست چند گویی که از چه زردرویی|
    block |صفراییم برآرم در شور خویش زرده|
  block
    block |کی رغم چشم بد را آری تو جعد خود را|
    block |کاین را به تو سپردم ای دل به ما سپرده|
  block
    block |نی با تو اتفاقم نی صبر در فراقم|
    block |ز آسیب این دو حالت جان می‌شود فشرده|
  block
    block |هم تو بگو که گفتت کالنقش فی الحجر شد|
    block |گفتار ما ز دل‌ها زو می‌شود سترده|