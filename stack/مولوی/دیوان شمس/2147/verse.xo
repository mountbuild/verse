
block |چیست که هر دمی چنین می‌کشدم به سوی او|
  block
    block |چیست که هر دمی چنین می‌کشدم به سوی او|
    block |عنبر نی و مشک نی بوی وی است بوی او|
  block
    block |سلسله‌ای است بی‌بها دشمن جمله توبه‌ها|
    block |توبه شکست من کیم سنگ من و سبوی او|
  block
    block |توبه شکست او بسی توبه و این چنین کسی|
    block |پرده دری و دلبری خوی وی است خوی او|
  block
    block |توبه من برای او توبه شکن هوای او|
    block |توبه من گناه من سوخته پیش روی او|
  block
    block |شاخ و درخت عقل و جان نیست مگر به باغ او|
    block |آب حیات جاودان نیست مگر به جوی او|
  block
    block |عشق و نشاط گستری با می و رطل ساغری|
    block |می‌رسد از کنارها غلغل وهای هوی او|
  block
    block |مرد که خودپسند شد همچو کدو بلند شد|
    block |تا نشود ز خود تهی پر نشود کدوی او|
  block
    block |سایه که باز می‌شود جمع و دراز می‌شود|
    block |هست ز آفتاب جان قوت جست و جوی او|
  block
    block |سایه وی است و نور او جمع وی است و دور او|
    block |نور ز عکس روی او سایه ز عکس موی او|
  block
    block |ای مه و آفتاب جان پرده دری مکن عیان|
    block |تا ز فلک فرودرد پرده هفت توی او|
  block
    block |چیست درون جیب من جز تو و من حجاب من|
    block |ای من و تو فنا شده پیش بقای اوی او|