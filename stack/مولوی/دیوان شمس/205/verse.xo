
block |چند گریزی ز ما چند روی جا به جا|
  block
    block |چند گریزی ز ما چند روی جا به جا|
    block |جان تو در دست ماست همچو گلوی عصا|
  block
    block |چند بکردی طواف گرد جهان از گزاف|
    block |زین رمه پر ز لاف هیچ تو دیدی وفا|
  block
    block |روز دو سه‌ای زحیر گرد جهان گشته گیر|
    block |همچو سگان مرده گیر گرسنه و بی‌نوا|
  block
    block |مرده دل و مرده جو چون پسر مرده شو|
    block |از کفن مرده ایست در تن تو آن قبا|
  block
    block |زنده ندیدی که تا مرده نماید تو را|
    block |چند کشی در کنار صورت گرمابه را|
  block
    block |دامن تو پرسفال پیش تو آن زر و مال|
    block |باورم آنگه کنی که اجل آرد فنا|
  block
    block |گویی که زر کهن من چه کنم بخش کن|
    block |من به سما می‌روم نیست زر آن جا روا|
  block
    block |جغد نه‌ای بلبلی از چه در این منزلی|
    block |باغ و چمن را چه شد سبزه و سرو و صبا|