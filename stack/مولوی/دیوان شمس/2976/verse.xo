
block |شد جادوی حرام و حق از جادوی بری|
  block
    block |شد جادوی حرام و حق از جادوی بری|
    block |بر تو حرام نیست که محبوب ساحری|
  block
    block |می‌بند و می‌گشا که همین است جادوی|
    block |می‌بخش و می‌ربا که همین است داوری|
  block
    block |دریا بدیده‌ایم که در وی گهر بود|
    block |دریا درون گوهر کی کرد باوری|
  block
    block |سحر حلال آمد بگشاد پر و بال|
    block |افسانه گشت بابل و دستان سامری|
  block
    block |همیان زر نهاده و معیوب می‌خرد|
    block |ای عاشقان کی دید که شد ماه مشتری|
  block
    block |امروز می‌گزید ز بازار اسپ او|
    block |اسپان پشت ریش و یدک‌های لاغری|
  block
    block |گفتم که اسب مرده چنین راه کی برد|
    block |گفتا که راه ما نتوان شد به لمتری|
  block
    block |کشتی شکسته باید در آبگیر خضر|
    block |کشتی چو نشکنی تو نه کشتی که لنگری|
  block
    block |دنیا چو قنطره‌ست گذر کن چو پا شکست|
    block |با پای ناشکسته از این پول نگذری|
  block
    block |زیرا رجوع ضد قدوم است و عکس او است|
    block |فرمان ارجعی را منیوش سرسری|