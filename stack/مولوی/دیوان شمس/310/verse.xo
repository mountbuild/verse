
block |بازآمد آن مهی که ندیدش فلک به خواب|
  block
    block |بازآمد آن مهی که ندیدش فلک به خواب|
    block |آورد آتشی که نمیرد به هیچ آب|
  block
    block |بنگر به خانه تن و بنگر به جان من|
    block |از جام عشق او شده این مست و آن خراب|
  block
    block |میر شرابخانه چو شد با دلم حریف|
    block |خونم شراب گشت ز عشق و دلم کباب|
  block
    block |چون دیده پر شود ز خیالش ندا رسد|
    block |احسنت ای پیاله و شاباش ای شراب|
  block
    block |دریای عشق را دل من دید ناگهان|
    block |از من بجست در وی و گفتا مرا بیاب|
  block
    block |خورشیدروی مفخر تبریز شمس دین|
    block |اندر پیش دوان شده دل‌های چون سحاب|