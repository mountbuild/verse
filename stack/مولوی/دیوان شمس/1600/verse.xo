
block |از شهنشه شمس دین من ساغری را یافتم|
  block
    block |از شهنشه شمس دین من ساغری را یافتم|
    block |در درون ساغرش چشمه خوری را یافتم|
  block
    block |تابش سینه و برت را خود ندارد چشم تاب|
    block |شکر ایزد را که من زین دلبری را یافتم|
  block
    block |میرداد قهر چون ماری فروکوبد سرش|
    block |آنک گوید در دو کونش هم سری را یافتم|
  block
    block |چون درون طره‌اش دریافتم دل را عجب|
    block |در درون مشک رفتم عنبری را یافتم|
  block
    block |گر ببینی طوطی جان مرا گرد لبش|
    block |می پرد پرک زنان که شکری را یافتم|
  block
    block |گر بپرسندت حکایت کن که من بر جام لعل|
    block |عاشقی مستی جوانی می خوری را یافتم|
  block
    block |گر کسی منکر شود تو گردن او را ببند|
    block |می کشانش روسیه که منکری را یافتم|
  block
    block |در میان طره‌اش رخسار چون آتش ببین|
    block |گو میان مشک و عنبر مجمری را یافتم|
  block
    block |چون گشاید لعل را او تا نثار در کند|
    block |گو که در خورشید از رحمت دری را یافتم|
  block
    block |چون دکان سرپزان سرها و دل‌ها پیش او|
    block |هست بی‌پایان در آن سرها سری را یافتم|
  block
    block |چون نگه کردم سر من بود پر از عشق او|
    block |من برون از هر دو عالم منظری را یافتم|
  block
    block |من به برج ثور دیدم منکر آن آفتاب|
    block |گاو جستم من ز ثور و خود خری را یافتم|
  block
    block |من صف رستم دلان جستم بدیدم شاه را|
    block |ترک آن کردم چو بی‌صف صفدری را یافتم|
  block
    block |من همی‌کشتی سوی تبریز راندم می نرفت|
    block |پس ز جان بر کشتی خود لنگری را یافتم|