
block |در زیر نقاب شب این زنگیکان را بین|
  block
    block |در زیر نقاب شب این زنگیکان را بین|
    block |با زنگیکان امشب در عشرت جان بنشین|
  block
    block |خلقان همه خوش خفته عشاق درآشفته|
    block |اسرار به هم گفته شاباش زهی آیین|
  block
    block |یاران بشوریده با جان بسوزیده|
    block |بگشاده دل و دیده در شاهد بی‌کابین|
  block
    block |چون عشق تو رامم شد این عشق حرامم شد|
    block |چون زلف تو دامم شد شب گشت مرا مشکین|
  block
    block |شد زنگی شب مستی دستی همگان دستی|
    block |در دیده هر هستی از دیده زنگی بین|
  block
    block |آن چرخ فرومانده کآبش بنگرداند|
    block |این چرخ چه می داند کز چیست ورا تسکین|
  block
    block |می گردد آن مسکین نی مهر در او نی کین|
    block |که کندن آن فرهاد از چیست جز از شیرین|
  block
    block |شه هندوی بنگی را آن مایه شنگی را|
    block |آن خسرو زنگی را کرد حشری بر چین|
  block
    block |شمعی تو برافروزی شمس الحق تبریزی|
    block |تا هندوی شب سوزی از روی چو صد پروین|