
block |می‌زن سه تا که یکتا گشتم مکن دوتایی|
  block
    block |می‌زن سه تا که یکتا گشتم مکن دوتایی|
    block |یا پرده رهاوی یا پرده رهایی|
  block
    block |بی زیر و بی‌بم تو ماییم در غم تو|
    block |در نای این نوا زن کافغان ز بی‌نوایی|
  block
    block |قولی که در عراق است درمان این فراق است|
    block |بی قول دلبری تو آخر بگو کجایی|
  block
    block |ای آشنای شاهان در پرده سپاهان|
    block |بنواز جان ما را از راه آشنایی|
  block
    block |در جمع سست رایان رو زنگله سرایان|
    block |کاری ببر به پایان تا چند سست رایی|
  block
    block |از هر دو زیرافکند بندی بر این دلم بند|
    block |آن هر دو خود یک است و ما را دو می‌نمایی|
  block
    block |گر یار راست کاری ور قول راست داری|
    block |در راست قول برگو تا در حجاز آیی|
  block
    block |در پرده حسینی عشاق را درآور|
    block |وز بوسلیک و مایه بنمای دلگشایی|
  block
    block |از تو دوگاه خواهند تو چارگاه برگو|
    block |تو شمع این سرایی ای خوش که می‌سرایی|