
block |چنان مست است از آن دم جان آدم|
  block
    block |چنان مست است از آن دم جان آدم|
    block |که نشناسد از آن دم جان آدم|
  block
    block |ز شور اوست چندین جوش دریا|
    block |ز سرمستی او مست است عالم|
  block
    block |زهی سرده که گردن زد اجل را|
    block |که تا دنیا نبیند هیچ ماتم|
  block
    block |شراب حق حلال اندر حلال است|
    block |می خنب خدا نبود محرم|
  block
    block |از این باده جوان گر خورده بودی|
    block |نبودی پشت پیر چرخ را خم|
  block
    block |زمین ار خورده بودی فارغستی|
    block |از آنک ابر تر بارد بر او نم|
  block
    block |دل محرم بیان این بگفتی|
    block |اگر بودی به عالم نیم محرم|
  block
    block |ز آب و گل برون بردی شما را|
    block |اگر بودی شما را پای محکم|
  block
    block |رسید این عشق تا پای شما را|
    block |کند محکم ز هر سستی مسلم|
  block
    block |بگو باقی تو شمس الدین تبریز|
    block |که بر تو ختم شد والله اعلم|