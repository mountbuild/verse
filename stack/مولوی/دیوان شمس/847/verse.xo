
block |پیمانه ایست این جان پیمانه این چه داند|
  block
    block |پیمانه ایست این جان پیمانه این چه داند|
    block |از پاک می‌پذیرد در خاک می‌رساند|
  block
    block |در عشق بی‌قرارش بنمودنست کارش|
    block |از عرش می‌ستاند بر فرش می‌فشاند|
  block
    block |باری نبود آگه زین سو که می‌رساند|
    block |ای کاش آگهستی زان سو که می‌ستاند|
  block
    block |خاک از نثار جان‌ها تابان شده چو کان‌ها|
    block |کو خاک را زبان‌ها تا نکته‌ای جهاند|
  block
    block |تا دم زند ز بیشه زان بیشه همیشه|
    block |کان بیشه جان ما را پنهان چه می‌چراند|
  block
    block |این جا پلنگ و آهو نعره زنان که یا هو|
    block |ای آه را پناه او ما را که می‌کشاند|
  block
    block |شیری که خویش ما را جز شیر خویش ندهد|
    block |شیری که خویش ما را از خویش می‌رهاند|
  block
    block |آن شیر خویش بر ما جلوه کند چو آهو|
    block |ما را به این فریب او تا بیشه می‌دواند|
  block
    block |چون فاتحه دهدمان گاهی فتوح و گه گه|
    block |گر فاتحه شویم او از ناز برنخواند|