
block |دیدم رخ خوب گلشنی را|
  block
    block |دیدم رخ خوب گلشنی را|
    block |آن چشم و چراغ روشنی را|
  block
    block |آن قبله و سجده گاه جان را|
    block |آن عشرت و جای ایمنی را|
  block
    block |دل گفت که جان سپارم آن جا|
    block |بگذارم هستی و منی را|
  block
    block |جان هم به سماع اندرآمد|
    block |آغاز نهاد کف زنی را|
  block
    block |عقل آمد و گفت من چه گویم|
    block |این بخت و سعادت سنی را|
  block
    block |این بوی گلی که کرد چون سرو|
    block |هر پشت دوتای منحنی را|
  block
    block |در عشق بدل شود همه چیز|
    block |ترکی سازند ارمنی را|
  block
    block |ای جان تو به جان جان رسیدی|
    block |وی تن بگذاشتی تنی را|
  block
    block |یاقوت زکات دوست ما راست|
    block |درویش خورد زر غنی را|
  block
    block |آن مریم دردمند یابد|
    block |تازه رطب تر جنی را|
  block
    block |تا دیده غیر برنیفتد|
    block |منمای به خلق محسنی را|
  block
    block |ز ایمان اگرت مراد امنست|
    block |در عزلت جوی ایمنی را|
  block
    block |عزلت گه چیست خانه دل|
    block |در دل خو گیر ساکنی را|
  block
    block |در خانه دل همی‌رسانند|
    block |آن ساغر باقی هنی را|
  block
    block |خامش کن و فن خامشی گیر|
    block |بگذار تو لاف پرفنی را|
  block
    block |زیرا که دلست جای ایمان|
    block |در دل می‌دارمؤمنی را|