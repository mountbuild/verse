
block |نازنینی را رها کن با شهان نازنین|
  block
    block |نازنینی را رها کن با شهان نازنین|
    block |ناز گازر برنتابد آفتاب راستین|
  block
    block |سایه خویشی فنا شو در شعاع آفتاب|
    block |چند بینی سایه خود نور او را هم ببین|
  block
    block |درفکنده‌ای خویش غلطی بی‌خبر همچون ستور|
    block |آدمی شو در ریاحین غلط و اندر یاسمین|
  block
    block |از خیال خویش ترسد هر کی در ظلمت بود|
    block |زان که در ظلمت نماید نقش‌های سهمگین|
  block
    block |از ستاره روز باشد ایمنی کاروان|
    block |زانک با خورشید آمد هم قران و هم قرین|
  block
    block |مرغ شب چون روز بیند گوید این ظلمت ز چیست|
    block |زانک او گشته‌ست با شب آشنا و همنشین|
  block
    block |شاد آن مرغی که مهر شب در او محکم نگشت|
    block |سوی تبریز آید او اندر هوای شمس دین|