
block |جفای تلخ تو گوهر کند مرا ای جان|
  block
    block |جفای تلخ تو گوهر کند مرا ای جان|
    block |که بحر تلخ بود جای گوهر و مرجان|
  block
    block |وفای توست یکی بحر دیگر خوش خوار|
    block |که چارجوی بهشت است از تکش جوشان|
  block
    block |منم سکندر این دم به مجمع البحرین|
    block |که تا رهانم جان را ز علت و بحران|
  block
    block |که تا ببندم سدی عظیم بر یأجوج|
    block |که تا رهند خلایق ز حمله ایشان|
  block
    block |از آنک ایشان مر بحر را درآشامند|
    block |که هیچ آب نماند ز تابشان به جهان|
  block
    block |از آنک آتشی‌اند وز عنصر دوزخ|
    block |عدو لطف جنان و حجاب نور جنان|
  block
    block |ز هر شمار برونند از آنک از قهرند|
    block |که قهر وصف حق است و ندارد آن پایان|
  block
    block |برهنه‌اند و همه سترپوششان گوش است|
    block |نه سترپوش دلانه که دیدن است عیان|
  block
    block |لحاف گوش چپستش فراش گوش راست|
    block |به شب نتیجه یأجوج را یقین می‌دان|
  block
    block |لحاف و فرش مقلد چون علم تقلید است|
    block |یقین به معنی یأجوجی است نی انسان|
  block
    block |از آنک دل مثل روزن است کاندر وی|
    block |ز شمس نورفشان است و ذره دست افشان|
  block
    block |هزار نام و صفت دارد این دل و هر نام|
    block |به نسبتی دگر آمد خلاف و دیگر سان|
  block
    block |چنانک شخصی نسبت به تو پدر باشد|
    block |به نسبت دگری یا پسر و یا اخوان|
  block
    block |چو نام‌های خدا در عدد به نسبت شد|
    block |ز روی کافر قاهر ز روی ما رحمان|
  block
    block |بسا کسا که به نسبت به تو که معتقدی|
    block |فرشته است و به نسبت به دیگری شیطان|
  block
    block |چنانک سر تو نسبت به تو بود مکشوف|
    block |به نسبت دگری حال سر تو پنهان|