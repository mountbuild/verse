
block |یار در آخرزمان کرد طرب سازیی|
  block
    block |یار در آخرزمان کرد طرب سازیی|
    block |باطن او جد جد ظاهر او بازیی|
  block
    block |جمله عشاق را یار بدین علم کشت|
    block |تا نکند هان و هان جهل تو طنازیی|
  block
    block |در حرکت باش ازانک آب روان نفسرد|
    block |کز حرکت یافت عشق سر سراندازیی|
  block
    block |جنبش جان کی کند صورت گرمابه‌ای|
    block |صف شکنی کی کند اسب گدا غازیی|
  block
    block |طبل غزا کوفتند این دم پیدا شود|
    block |جنبش پالانیی از فرس تازیی|
  block
    block |می‌زن و می‌خور چو شیر تا به شهادت رسی|
    block |تا بزنی گردن کافر ابخازیی|
  block
    block |بازی شیران مصاف بازی روبه گریز|
    block |روبه با شیر حق کی کند انبازیی|
  block
    block |گرم روان از کجا تیره دلان از کجا|
    block |مروزیی اوفتاد در ره با رازیی|
  block
    block |عشق عجب غازییست زنده شود زو شهید|
    block |سر بنه ای جان پاک پیش چنین غازیی|
  block
    block |چرخ تن دل سیاه پر شود از نور ماه|
    block |گر بکند قلب تو قالب پردازیی|
  block
    block |مطرب و سرنا و دف باده برآورده کف|
    block |هر نفسی زان لطف آرد غمازیی|
  block
    block |ای خنک آن جان پاک کز سر میدان خاک|
    block |گیرد زین قلبگاه قالب پردازیی|