
block |صرفه مکن صرفه مکن صرفه گدارویی بود|
  block
    block |صرفه مکن صرفه مکن صرفه گدارویی بود|
    block |در پاکبازان ای پسر فیض و خداخویی بود|
  block
    block |خود عاقبت اندر ولا نی بخل ماند نی سخا|
    block |اندر سخا هم بی‌شکی پنهان عوض جویی بود|
  block
    block |هست این سخا چون سیر ره وین بخل منزل کردنت|
    block |در کشتی نوح آمدی کی وقف و ره‌پویی بود|
  block
    block |حاصل عصای موسوی عشقست در کون ای روی|
    block |عین و عرض در پیش او اشکال جادویی بود|
  block
    block |یک سو رو از گرداب تن پیش از دم غرقه شدن|
    block |زیرا بقا و خرمی زان سوی شش سویی بود|
  block
    block |خود را بیفشان چون شجر از برگ خشک و برگ تر|
    block |بی رنگ نیک و رنگ بد توحید و یک تویی بود|
  block
    block |ره رو مگو این چون بود زیرا ز چون بیرون بود|
    block |کی شیر را همدم شوی تا در تو آهویی بود|
  block
    block |خاموش کاین گفت زبان دارد نشان فرقتی|
    block |ور نی چو نان خاید فتی کی وقت نان گویی بود|