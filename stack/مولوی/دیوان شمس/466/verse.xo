
block |باز درآمد به بزم مجلسیان دوست دوست|
  block
    block |باز درآمد به بزم مجلسیان دوست دوست|
    block |گر چه غلط می‌دهد نیست غلط اوست اوست|
  block
    block |گاه خوش خوش شود گه همه آتش شود|
    block |تعبیه‌های عجب یار مرا خوست خوست|
  block
    block |نقش وفا وی کند پشت به ما کی کند|
    block |پشت ندارد چو شمع او همگی روست روست|
  block
    block |پوست رها کن چو مار سر تو برآور ز یار|
    block |مغز نداری مگر تا کی از این پوست پوست|
  block
    block |هر کی به جد تمام در هوس ماست ماست|
    block |هر کی چو سیل روان در طلب جوست جوست|
  block
    block |از هوس عشق او باغ پر از بلبل‌ست|
    block |وز گل رخسار او مغز پر از بوست بوست|
  block
    block |مفخر تبریزیان شمس حق آگه بود|
    block |کز غم عشق این تنم بر مثل موست موست|