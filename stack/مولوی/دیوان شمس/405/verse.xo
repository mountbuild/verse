
block |به خدا کت نگذارم که روی راه سلامت|
  block
    block |به خدا کت نگذارم که روی راه سلامت|
    block |که سر و پا و سلامت نبود روز قیامت|
  block
    block |حشم عشق درآمد ربض شهر برآمد|
    block |هله ای یار قلندر بشنو طبل ملامت|
  block
    block |دل و جان فانی لا کن تن خود همچو قبا کن|
    block |نه اثر گو نه خبر گو نه نشانی نه علامت|
  block
    block |چو من از خویش برستم ره اندیشه ببستم|
    block |هله ای سرده مستم برهانم به تمامت|
  block
    block |هله برجه هله برجه قدمی بر سر خود نه|
    block |هله برپر هله برپر چو من از شکر و غرامت|
  block
    block |ببر ای عشق چو موسی سر فرعون تکبر|
    block |هله فرعون به پیش آ که گرفتم در و بامت|
  block
    block |چو من از غیب رسیدم سپه غیب کشیدم|
    block |برو ای ظالم سرکش که فتادی ز زعامت|
  block
    block |هله پالیز تو باقی سر خر عالم فانی|
    block |همه دیدار کریمست در این عشق کرامت|
  block
    block |نکند رحمت مطلق به بلا جان تو ویران|
    block |نکند والده ما را ز پی کینه حجامت|
  block
    block |نبود جان و دلم را ز تو سیری و ملولی|
    block |نبود هیچ کسی را ز دل و دیده سمت|
  block
    block |بجز از عشق مجرد به هر آن نقش که رفتم|
    block |بنه ارزید خوشی‌هاش به تلخی ندامت|
  block
    block |هله تا یاوه نگردی چو در این حوض رسیدی|
    block |که تکش آب حیاتست و لبش جای اقامت|
  block
    block |چو در این حوض درافتی همه خویش بدو ده|
    block |به مزن دستک و پایک تو به چستی و شهامت|
  block
    block |همه تسلیم و خمش کن نه امامی تو ز جمعی|
    block |نرسد هیچ کسی را به جز این عشق امامت|