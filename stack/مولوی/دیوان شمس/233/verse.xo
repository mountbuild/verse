
block |کجاست ساقی جان تا به هم زند ما را|
  block
    block |کجاست ساقی جان تا به هم زند ما را|
    block |بروبد از دل ما فکر دی و فردا را|
  block
    block |چنو درخت کم افتد پناه مرغان را|
    block |چنو امیر بباید سپاه سودا را|
  block
    block |روان شود ز ره سینه صد هزار پری|
    block |چو بر قنینه بخواند فسون احیا را|
  block
    block |کجاست شیر شکاری و حمله‌های خوشش|
    block |که پر کنند ز آهوی مشک صحرا را|
  block
    block |ز مشرقست و ز خورشید نور عالم را|
    block |ز آدمست در و نسل و بچه حوا را|
  block
    block |کجاست بحر حقایق کجاست ابر کرم|
    block |که چشم‌های روان داده است خارا را|
  block
    block |کجاست کان شه ما نیست لیک آن باشد|
    block |که چشم بند کند سحرهاش بینا را|
  block
    block |چنان ببندد چشمت که ذره را بینی|
    block |میان روز و نبینی تو شمس کبری را|
  block
    block |ز چشم بند ویست آنک زورقی بینی|
    block |میان بحر و نبینی تو موج دریا را|
  block
    block |تو را طپیدن زورق ز بحر غمز کند|
    block |چنانک جنبش مردم به روز اعمی را|
  block
    block |نخوانده‌ای ختم الله خدای مهر نهد|
    block |همو گشاید مهر و برد غطاها را|
  block
    block |دو چشم بسته تو در خواب نقش‌ها بینی|
    block |دو چشم باز شود پرده آن تماشا را|
  block
    block |عجب مدار اگر جان حجاب جانانست|
    block |ریاضتی کن و بگذار نفس غوغا را|
  block
    block |عجبتر اینک خلایق مثال پروانه|
    block |همی‌پرند و نبینی تو شمع دل‌ها را|
  block
    block |چه جرم کردی ای چشم ما که بندت کرد|
    block |بزار و توبه کن و ترک کن خطاها را|
  block
    block |سزاست جسم بفرسودن این چنین جان را|
    block |سزاست مشی علی الراس آن تقاضا را|
  block
    block |خموش باش که تا وحی‌های حق شنوی|
    block |که صد هزار حیاتست وحی گویا را|