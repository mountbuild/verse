
block |به صورت یار من چون خشمگین شد|
  block
    block |به صورت یار من چون خشمگین شد|
    block |دلم گفت اه مگر با من به کین شد|
  block
    block |به صد وادی فرورفتم به سودا|
    block |که چه چاره که چاره گر چنین شد|
  block
    block |به سوی آسمان رفتم چو دیوان|
    block |از این درد آسمان من زمین شد|
  block
    block |مرا گفتند راه راست برگیر|
    block |چه ره گیرم که یار راستین شد|
  block
    block |مرا هم راه و همراهست یارم|
    block |که روی او مرا ایمان و دین شد|
  block
    block |به زیر گلبنش هر کس که بنشست|
    block |سعادت با نشستش همنشین شد|
  block
    block |در این گفتارم آن معنی طلب کن|
    block |نفس‌های خوشم او را کمین شد|
  block
    block |ازیرا اسم‌ها عین مسماست|
    block |ز عین اسم آدم عین بین شد|
  block
    block |اگر خواهی که عین جمع باشی|
    block |همین شد چاره و درمان همین شد|
  block
    block |مخوان این گنج نامه دیگر ای جان|
    block |که این گنج از پی حکمت دفین شد|
  block
    block |به کهگل چون بپوشم آفتابی|
    block |جهانی کی درون آستین شد|
  block
    block |اگر تو زین ملولی وای بر تو|
    block |که تو پیرار مردی این یقین شد|
  block
    block |زره بر آب می‌دان این سخن را|
    block |همان آبست الا شکل چین شد|
  block
    block |ز خود محجوبشان کردم به گفتن|
    block |به پیش حاسدان واجب چنین شد|
  block
    block |خمش باشم لب از گفتن ببندم|
    block |که مشتی بیس با پیری قرین شد|