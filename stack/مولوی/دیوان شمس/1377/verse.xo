
block |ای با من و پنهان چو دل از دل سلامت می کنم|
  block
    block |ای با من و پنهان چو دل از دل سلامت می کنم|
    block |تو کعبه‌ای هر جا روم قصد مقامت می کنم|
  block
    block |هر جا که هستی حاضری از دور در ما ناظری|
    block |شب خانه روشن می شود چون یاد نامت می کنم|
  block
    block |گه همچو باز آشنا بر دست تو پر می زنم|
    block |گه چون کبوتر پرزنان آهنگ بامت می کنم|
  block
    block |گر غایبی هر دم چرا آسیب بر دل می زنم|
    block |ور حاضری پس من چرا در سینه دامت می کنم|
  block
    block |دوری به تن لیک از دلم اندر دل تو روزنیست|
    block |زان روزن دزدیده من چون مه پیامت می کنم|
  block
    block |ای آفتاب از دور تو بر ما فرستی نور تو|
    block |ای جان هر مهجور تو جان را غلامت می کنم|
  block
    block |من آینه دل را ز تو این جا صقالی می دهم|
    block |من گوش خود را دفتر لطف کلامت می کنم|
  block
    block |در گوش تو در هوش تو و اندر دل پرجوش تو|
    block |این‌ها چه باشد تو منی وین وصف عامت می کنم|
  block
    block |ای دل نه اندر ماجرا می گفت آن دلبر تو را|
    block |هر چند از تو کم شود از خود تمامت می کنم|
  block
    block |ای چاره در من چاره گر حیران شو و نظاره گر|
    block |بنگر کز این جمله صور این دم کدامت می کنم|
  block
    block |گه راست مانند الف گه کژ چو حرف مختلف|
    block |یک لحظه پخته می شوی یک لحظه خامت می کنم|
  block
    block |گر سال‌ها ره می روی چون مهره‌ای در دست من|
    block |چیزی که رامش می کنی زان چیز رامت می کنم|
  block
    block |ای شه حسام الدین حسن می گوی با جانان که من|
    block |جان را غلاف معرفت بهر حسامت می کنم|