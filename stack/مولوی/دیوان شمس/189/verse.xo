
block |آمد بهار ِ جان‌ها ای شاخ ِ تر به رقص آ|
  block
    block |آمد بهار ِ جان‌ها ای شاخ ِ تر به رقص آ|
    block |چون یوسف اندر آمد، مصر و شکر! به رقص آ|
  block
    block |ای شاه ِ عشق‌پرور مانند ِ شیر ِ مادر|
    block |ای شیر! جوش‌در رو. جان ِ پدر به رقص آ|
  block
    block |چوگان ِ زلف دیدی، چون گوی دررسیدی|
    block |از پا و سر بریدی. بی‌پا و سر به رقص آ|
  block
    block |تیغی به دست، خونی. آمد مرا که: چونی؟|
    block |گفتم بیا که خیر است! گفتا: نه! شر! به رقص آ|
  block
    block |از عشق، تاج‌داران در چرخ ِ او چو باران|
    block |آن جا قبا چه باشد؟ ای خوش کمر به رقص آ|
  block
    block |ای مست ِ هست گشته! بر تو فنا نبشته.|
    block |رقعه‌ی فنا رسیده. بهر ِ سفر به رقص آ|
  block
    block |در دست، جام ِ باده آمد بُت‌ام پیاده|
    block |گر نیستی تو ماده، ز آن شاه ِ نر به رقص آ|
  block
    block |پایان ِ جنگ آمد. آواز ِ چنگ آمد|
    block |یوسف زِ چاه آمد. ای بی‌هنر! به رقص آ|
  block
    block |تا چند وعده باشد؟ و این سَر به سجده باشد؟|
    block |هجر اَم ببُرده باشد رنگ و اثر؟ به رقص آ|
  block
    block |کی باشد آن زمانی، گوید مرا فلانی:|
    block |ک‌ای بی‌خبر! فنا شو! ای باخبر! به رقص آ|
  block
    block |طاووس ِ ما درآید و آن رنگ‌ها برآید|
    block |با مرغ ِ جان سراید: بی‌بال و پر به رقص آ|
  block
    block |کور و کران ِ عالَم، دید از مسیح، مرهم|
    block |گفته مسیح ِ مریم: ک‌ای کور و کر! به رقص آ|
  block
    block |مخدوم، شمس ِ دین است. تبریز رشک ِ چین است|
    block |اندر بهار حسنش شاخ و شجر به رقص آ|