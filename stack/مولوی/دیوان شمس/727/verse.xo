
block |از دلبر ما نشان کی دارد|
  block
    block |از دلبر ما نشان کی دارد|
    block |در خانه مهی نهان کی دارد|
  block
    block |بی دیده جمال او کی بیند|
    block |بیرون ز جهان جهان کی دارد|
  block
    block |آن تیر که جان شکار آنست|
    block |بنمای که آن کمان کی دارد|
  block
    block |در هر طرفی یکی نگاریست|
    block |صوفی تو نگر که آن کی دارد|
  block
    block |این صورت خلق جمله نقش اند|
    block |هم جان داند که جان کی دارد|
  block
    block |این جمله گدا و خوشه چین اند|
    block |آن دست گهرفشان کی دارد|
  block
    block |قلاب شدند جمله عالم|
    block |آخر خبری ز کان کی دارد|
  block
    block |شادست زمان به شمس تبریز|
    block |آخر بنگر زمان کی دارد|