
block |این جا کسی است پنهان دامان من گرفته|
  block
    block |این جا کسی است پنهان دامان من گرفته|
    block |خود را سپس کشیده پیشان من گرفته|
  block
    block |این جا کسی است پنهان چون جان و خوشتر از جان|
    block |باغی به من نموده ایوان من گرفته|
  block
    block |این جا کسی است پنهان همچون خیال در دل|
    block |اما فروغ رویش ارکان من گرفته|
  block
    block |این جا کسی است پنهان مانند قند در نی|
    block |شیرین شکرفروشی دکان من گرفته|
  block
    block |جادو و چشم بندی چشم کسش نبیند|
    block |سوداگری است موزون میزان من گرفته|
  block
    block |چون گلشکر من و او در همدگر سرشته|
    block |من خوی او گرفته او آن من گرفته|
  block
    block |در چشم من نیاید خوبان جمله عالم|
    block |بنگر خیال خوبش مژگان من گرفته|
  block
    block |من خسته گرد عالم درمان ز کس ندیدم|
    block |تا درد عشق دیدم درمان من گرفته|
  block
    block |تو نیز دل کبابی درمان ز درد یابی|
    block |گر گرد درد گردی فرمان من گرفته|
  block
    block |در بحر ناامیدی از خود طمع بریدی|
    block |زین بحر سر برآری مرجان من گرفته|
  block
    block |بشکن طلسم صورت بگشای چشم سیرت|
    block |تا شرق و غرب بینی سلطان من گرفته|
  block
    block |ساقی غیب بینی پیدا سلام کرده|
    block |پیمانه جام کرده پیمان من گرفته|
  block
    block |من دامنش کشیده کای نوح روح دیده|
    block |از گریه عالمی بین طوفان من گرفته|
  block
    block |تو تاج ما وآنگه سرهای ما شکسته|
    block |تو یار غار وآنگه یاران من گرفته|
  block
    block |گوید ز گریه بگذر زان سوی گریه بنگر|
    block |عشاق روح گشته ریحان من گرفته|
  block
    block |یاران دل شکسته بر صدر دل نشسته|
    block |مستان و می‌پرستان میدان من گرفته|
  block
    block |همچو سگان تازی می‌کن شکار خامش|
    block |نی چون سگان عوعو کهدان من گرفته|
  block
    block |تبریز شمس دین را بر چرخ جان ببینی|
    block |اشراق نور رویش کیهان من گرفته|