
block |بریده شد از این جوی جهان آب|
  block
    block |بریده شد از این جوی جهان آب|
    block |بهارا بازگرد و وارسان آب|
  block
    block |از آن آبی که چشمه خضر و الیاس|
    block |ندیدست و نبیند آن چنان آب|
  block
    block |زهی سرچشمه‌ای کز فر جوشش|
    block |بجوشد هر دمی از عین جان آب|
  block
    block |چو باشد آب‌ها نان‌ها برویند|
    block |ولی هرگز نرست ای جان ز نان آب|
  block
    block |برای لقمه‌ای نان چون گدایان|
    block |مریز از روی فقر ای میهمان آب|
  block
    block |سراسر جمله عالم نیم لقمه‌ست|
    block |ز حرص نیم لقمه شد نهان آب|
  block
    block |زمین و آسمان دلو و سبویند|
    block |برون‌ست از زمین و آسمان آب|
  block
    block |تو هم بیرون رو از چرخ و زمین زود|
    block |که تا بینی روان از لامکان آب|
  block
    block |رهد ماهی جان تو از این حوض|
    block |بیاشامد ز بحر بی‌کران آب|
  block
    block |در آن بحری که خضرانند ماهی|
    block |در او جاوید ماهی جاودان آب|
  block
    block |از آن دیدار آمد نور دیده|
    block |از آن بام‌ست اندر ناودان آب|
  block
    block |از آن باغ‌ست این گل‌های رخسار|
    block |از آن دولاب یابد گلستان آب|
  block
    block |از آن نخل‌ست خرماهای مریم|
    block |نه ز اسباب‌ست و زین ابواب آن آب|
  block
    block |روان و جانت آنگه شاد گردد|
    block |کز این جا سوی تو آید روان آب|
  block
    block |مزن چوبک دگر چون پاسبانان|
    block |که هست این ماهیان را پاسبان آب|