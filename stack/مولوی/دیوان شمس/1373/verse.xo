
block |هان ای طبیب عاشقان دستی فروکش بر برم|
  block
    block |هان ای طبیب عاشقان دستی فروکش بر برم|
    block |تا بخت و رخت و تخت خود بر عرش و کرسی بر برم|
  block
    block |بر گردن و بر دست من بربند آن زنجیر را|
    block |افسون مخوان ز افسون تو هر روز دیوانه ترم|
  block
    block |خواهم که بدهم گنج زر تا آن گواه دل بود|
    block |گر چه گواهی می‌دهد رخسارهٔ همچون زرم|
  block
    block |ور تو گواهان مرا رد می کنی ای پرجفا|
    block |ای قاضی شیرین قضا باری فروخوان محضرم|
  block
    block |بی‌لطف و دلداری تو یا رب چه می لرزد دلم|
    block |در شوق خاک پای تو یا رب چه می گردد سرم|
  block
    block |پیشم نشین پیشم نشان ای جان جان جان جان|
    block |پر کن دلم گر کشتیم بیخم ببر گر لنگرم|
  block
    block |گه در طواف آتشم گه در شکاف آتشم|
    block |باد آهن دل سرخ رو از دمگه آهنگرم|
  block
    block |هر روز نو جامی دهد تسکین و آرامی دهد|
    block |هر روز پیغامی دهد این عشق چون پیغامبرم|
  block
    block |در سایه‌ات تا آمدم چون آفتابم بر فلک|
    block |تا عشق را بنده شدم خاقان و سلطان سنجرم|
  block
    block |ای عشق آخر چند من وصف تو گویم بی‌دهن|
    block |گه بلبلم گه گلبنم گه خضرم و گه اخضرم|