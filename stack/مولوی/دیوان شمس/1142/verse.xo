
block |درخت اگر متحرک بدی به پا و به پر|
  block
    block |درخت اگر متحرک بدی به پا و به پر|
    block |نه رنج اره کشیدی نه زخمه‌های تبر|
  block
    block |ور آفتاب نرفتی به پر و پا همه شب|
    block |جهان چگونه منور شدی بگاه سحر|
  block
    block |ور آب تلخ نرفتی ز بحر سوی افق|
    block |کجا حیات گلستان شدی به سیل و مطر|
  block
    block |چو قطره از وطن خویش رفت و بازآمد|
    block |مصادف صدف او گشت و شد یکی گوهر|
  block
    block |نه یوسفی به سفر رفت از پدر گریان|
    block |نه در سفر به سعادت رسید و ملک و ظفر|
  block
    block |نه مصطفی به سفر رفت جانب یثرب|
    block |بیافت سلطنت و گشت شاه صد کشور|
  block
    block |وگر تو پای نداری سفر گزین در خویش|
    block |چو کان لعل پذیرا شو از شعاع اثر|
  block
    block |ز خویشتن سفری کن به خویش ای خواجه|
    block |که از چنین سفری گشت خاک معدن زر|
  block
    block |ز تلخی و ترشی رو به سوی شیرینی|
    block |چنانک رست ز تلخی هزار گونه ثمر|
  block
    block |ز شمس مفخر تبریز جوی شیرینی|
    block |از آنک هر ثمر از نور شمس یابد فر|