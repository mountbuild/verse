
block |امروز بحمدالله از دی بترست این دل|
  block
    block |امروز بحمدالله از دی بترست این دل|
    block |امروز در این سودا رنگی دگرست این دل|
  block
    block |در زیر درخت گل دی باده همی‌خورد او|
    block |از خوردن آن باده زیر و زبرست این دل|
  block
    block |از بس که نی عشقت نالید در این پرده|
    block |از ذوق نی عشقت همچون شکرست این دل|
  block
    block |بند کمرت گشتم ای شهره قبای من|
    block |تا بسته بگرد تو همچون کمرست این دل|
  block
    block |از پرورش آبت ای بحر حلاوت‌ها|
    block |همچون صدفست این تن همچون گهرست این دل|
  block
    block |چون خانه هر مؤمن از عشق تو ویران شد|
    block |هر لحظه در این شورش بر بام و درست این دل|
  block
    block |شمس الحق تبریزی تابنده چو خورشیدست|
    block |وز تابش خورشیدش همچون سحرست این دل|