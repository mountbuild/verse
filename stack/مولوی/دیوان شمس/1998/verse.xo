
block |به خدا گل ز تو آموخت شکر خندیدن|
  block
    block |به خدا گل ز تو آموخت شکر خندیدن|
    block |به خدا که ز تو آموخت کمر بندیدن|
  block
    block |به خدا چرخ همان دید که من دیدستم|
    block |ور نه دیدی ز چه بودیش به سر گردیدن|
  block
    block |گفتم ای نی تو چنین زار چرا می نالی|
    block |گفت خوردم دم او شرط بود نالیدن|
  block
    block |گفتم ای ماه نو این جمله گداز تو ز چیست|
    block |گفت کاهش دهدم فایده بالیدن|
  block
    block |فایده زفت شدن در کمی و کاستن است|
    block |از پی خرج بود مکسبه‌ها ورزیدن|
  block
    block |پر پروانه پی درک تف شمع بود|
    block |چونک آن یافت نخواهد پر و دریازیدن|
  block
    block |در فنا جلوه شود فایده هستی‌ها|
    block |پس نباید ز بلا گریه و درچغزیدن|
  block
    block |پس خمش باش همی‌خور ز کمان‌هاش خدنگ|
    block |چون هنر در کمیت خواهد افزاییدن|