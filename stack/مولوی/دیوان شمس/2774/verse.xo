
block |در فنای محض افشانند مردان آستی|
  block
    block |در فنای محض افشانند مردان آستی|
    block |دامن خود برفشاند از دروغ و راستی|
  block
    block |مرد مطلق دست خود را کی بیالاید به جان|
    block |آخر ای جان قلندر از چه پهلو خاستی|
  block
    block |سالکی جان مجرد بر قلندر عرضه داد|
    block |گفت در گوشش قلندر کان طرف می واستی|
  block
    block |کاین طرف هر چند سوزی در شرار عشق خویش|
    block |لیک هم مطلق نه‌ای زیرا که در غوغاستی|
  block
    block |در جمال لم یزل چشم ازل حیران شده|
    block |نی فزودی از دو عالم نی ز نفیش کاستی|
  block
    block |تو نه این جایی نه آن جا لیک عشاق از هوس|
    block |می‌کنند آن جا نظر کان جاستی آن جاستی|
  block
    block |ای که از الا تو لافیدی بدین زفتی مباش|
    block |چشم‌ها را پاک کن بنگر که هم در لاستی|
  block
    block |مرحبا جان عدم رنگ وجودآمیز خوش|
    block |فارغ از هست و عدم مر هر دو را آراستی|
  block
    block |پاکی چشمت نباشد جز شه تبریزیان|
    block |شمس دین گر او بخواهد لیک نی زان‌هاستی|