
block |اندر دل هر کس که از این عشق اثر نیست|
  block
    block |اندر دل هر کس که از این عشق اثر نیست|
    block |تو ابر در او کش که به جز خصم قمر نیست|
  block
    block |ای خشک درختی که در آن باغ نرستست|
    block |وی خوار عزیزی که در این ظل شجر نیست|
  block
    block |بسکل ز جز این عشق اگر در یتیمی|
    block |زیرا که جز این عشق تو را خویش و پدر نیست|
  block
    block |در مذهب عشاق به بیماری مرگست|
    block |هر جان که به هر روز از این رنج بتر نیست|
  block
    block |در صورت هر کس که از آن رنگ بدیدی|
    block |می‌دان تو به تحقیق که از جنس بشر نیست|
  block
    block |هر نی که بدیدی به میانش کمر عشق|
    block |تنگش تو به بر گیر که جز تنگ شکر نیست|
  block
    block |شمس الحق تبریز چو در دام کشیدت|
    block |منگر به چپ و راست که امکان حذر نیست|