
block |ایا دلی چو صبا ذوق صبح‌ها دیده|
  block
    block |ایا دلی چو صبا ذوق صبح‌ها دیده|
    block |ز دیده مست شدی یا ز ذوق نادیده|
  block
    block |گهی به بحر تحیر گهی به دامن کوه|
    block |کمر ببسته و در کوه کهربا دیده|
  block
    block |ورای دیده و دل صد دریچه بگشاده|
    block |برون ز چرخ و زمین رفته صد سما دیده|
  block
    block |چو جوششی و بخاری فتاد در دریا|
    block |ز لذت نظرش رست در قفا دیده|
  block
    block |چو موج موج درآمیخت چشم با دریا|
    block |عجب عجب که همه بحر گشت یا دیده|
  block
    block |به پیش دیده دو عالم چو دانه پیش خروس|
    block |چنین بود نظر پاک کبریادیده|
  block
    block |نه طالب است و نه مطلوب آن که در توحید|
    block |صفات طالب و مطلوب را جدا دیده|
  block
    block |اله را کی شناسد کسی که رست ز لا|
    block |ز لا کی رست بگو عاشق بلادیده|
  block
    block |رموز لیس و فی جبتی بدانسته|
    block |هزار بار من این جبه را قبا دیده|
  block
    block |دهان گشاد ضمیر و صلاح دین را گفت|
    block |تویی حیات من ای دیده خدادیده|