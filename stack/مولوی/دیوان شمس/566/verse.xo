
block |بتی کو زهره و مه را همه شب شیوه آموزد|
  block
    block |بتی کو زهره و مه را همه شب شیوه آموزد|
    block |دو چشم او به جادویی دو چشم چرخ بردوزد|
  block
    block |شما دل‌ها نگه دارید مسلمانان که من باری|
    block |چنان آمیختم با او که دل با من نیامیزد|
  block
    block |نخست از عشق او زادم به آخر دل بدو دادم|
    block |چو میوه زاید از شاخی از آن شاخ اندرآویزد|
  block
    block |ز سایه خود گریزانم که نور از سایه پنهانست|
    block |قرارش از کجا باشد کسی کز سایه بگریزد|
  block
    block |سر زلفش همی‌گوید صلا زوتر رسن بازی|
    block |رخ شمعش همی‌گوید کجا پروانه تا سوزد|
  block
    block |برای این رسن بازی دلاور باش و چنبر شو|
    block |درافکن خویش در آتش چو شمع او برافروزد|
  block
    block |چو ذوق سوختن دیدی دگر نشکیبی از آتش|
    block |اگر آب حیات آید تو را ز آتش نینگیزد|