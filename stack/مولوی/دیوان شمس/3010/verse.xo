
block |روی من از روی تو دارد صد روشنی|
  block
    block |روی من از روی تو دارد صد روشنی|
    block |جان من از جان تو یابد صد ایمنی|
  block
    block |آهن هستی من صیقل عشقش چو یافت|
    block |آینه کون شد رفت از او آهنی|
  block
    block |مرغ دلم می‌طپید هیچ سکونی نداشت|
    block |مسکن اصلیش دید یافت در او ساکنی|
  block
    block |ندهد بی‌چشم تو چشم من آینگی|
    block |ندهد بی‌روز تو روزن من روزنی|
  block
    block |چشم منش چون بدید گفت که نور منی|
    block |جان منش چون بدید گفت که جان منی|
  block
    block |صبر از آن صبر کرد شکر شکر تو دید|
    block |فقر از آن فخر شد کز تو شود او غنی|
  block
    block |گاه منم بر درت حلقه در می‌زنم|
    block |گاه تویی در برم حلقه دل می‌زنی|
  block
    block |باد صبا سوی عشق این دو رسالت ببر|
    block |تا شوم از سعی تو پاک ز تردامنی|
  block
    block |هست مرا همچو نی وام کمر بستنی|
    block |هست تو را همچو نی وام شکر دادنی|
  block
    block |ای دل در ما گریز از من و ما محو شو|
    block |زانک بریدی ز ما گر نبری از منی|
  block
    block |دانه شیرین به سنگ گفت چو من بشکنم|
    block |مغز نمایم ولیک وای چو تو بشکنی|