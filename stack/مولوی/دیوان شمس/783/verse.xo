
block |ای دریغا که حریفان همه سر بنهادند|
  block
    block |ای دریغا که حریفان همه سر بنهادند|
    block |باده عشق عمل کرد و همه افتادند|
  block
    block |همه را از تبش عشق قبا تنگ آمد|
    block |کله از سر بنهادند و کمر بگشادند|
  block
    block |این همه عربده و تندی و ناسازی چیست|
    block |نه همه همره و هم قافله و هم زادند|
  block
    block |ساقیا دست من و دامن تو مخمورم|
    block |تو بده داد دل من دگران بیدادند|
  block
    block |من عمارت نپذیرم که خرابم کردی|
    block |ای خراب از می تو هر کی در این بنیادند|
  block
    block |ای خدا رحم کن آن را که مرا رحم نکرد|
    block |به صفات تو که در کشتن من استادند|
  block
    block |بیخودم کن که از آن حالتم آزادیهاست|
    block |بنده آن نفرم کز خود خود آزادند|
  block
    block |دختران دارم چون ماه پس پرده دل|
    block |ماه رویان سماوات مرا دامادند|
  block
    block |دخترانم چو شکر سرتاسر شیرینند|
    block |خسروان فلک اندر پیشان فرهادند|
  block
    block |چون همه باز نظر از جز شه دوخته‌اند|
    block |گرد مردار نگردند نه ایشان خادند|
  block
    block |همه لب بر لب معشوق چو نی نالانند|
    block |دل ندارند و عجب این که همه دلشادند|
  block
    block |گر فقیرند همه شیردل و زربخش اند|
    block |این فقیران تراشنده همه خرادند|
  block
    block |خود از آن کس که تراشیده تو را زو بتراش|
    block |دگران حیله گر و ظالم و بی‌فریادند|
  block
    block |رو ترش کرده چرایی که خریدارم نیست|
    block |عاشقانند تو را منتظر میعادند|
  block
    block |تن زدم لیک دلم نعره زنان می‌گوید|
    block |باده عشق تو خواهم که دگرها بادند|
  block
    block |شمس تبریز به نور تو که ذرات وجود|
    block |همه در عشق تو موم‌اند اگر پولادند|