
block |ای صنم گلزاری چند مرا آزاری|
  block
    block |ای صنم گلزاری چند مرا آزاری|
    block |من چو کمین فلاحم تو دهیم سالاری|
  block
    block |چند مرا بفریبی هر چه کنی می‌زیبی|
    block |چند به دل آموزی مغلطه و طراری|
  block
    block |آن که از آن طراری باز بر او برشکنی|
    block |افتد و سودش نکند در دغلی هشیاری|
  block
    block |ساده دلی ساز مرا سوی عدم تاز مرا|
    block |تار هم از لطف فنا زین فرح و زین زاری|
  block
    block |هر کی بگرید به یقین دیده بود گنج دفین|
    block |هر کی بخندد بود او در حجب ستاری|
  block
    block |من که ز دور آمده‌ام با شر و شور آمده‌ام|
    block |بازبنگشاده‌ام این دان خبر سرباری|
  block
    block |بار که بگشاده شود از پی سرمایه بود|
    block |مایه نداری تو ولی خایه خود می‌خاری|
  block
    block |بس کن و بسیار مگو روی بدو آر بدو|
    block |مشتری گفت تو او سیر نه از بسیاری|