
block |به آفتاب شهم گفت هین مکن این ناز|
  block
    block |به آفتاب شهم گفت هین مکن این ناز|
    block |که گر تو روی بپوشی کنیم ما رو باز|
  block
    block |دمی که شعشعه این جمال درتابد|
    block |صد آفتاب شود آن زمان سیاه و مجاز|
  block
    block |کسی شود به تو غره که روی دوست ندید|
    block |کسی که دید مرا کی کند تو را اعزاز|
  block
    block |ز گازران مگریز و به زیر ابر مرو|
    block |که ابر را و تو را من درآورم به نیاز|
  block
    block |اگر چه جان و جهانی خوش به توست جهان|
    block |نگون شوی چو رخم دلبری کند آغاز|
  block
    block |مرا هزار جهانست پر ز نور و نعیم|
    block |چه ناز می‌رسدت با من ای کمین خباز|
  block
    block |عباد را برهانم ز نان و از نانبا|
    block |حیات من بدهدشان حیات و عمر دراز|
  block
    block |ز آفتاب گذشتیم خیز ای ناهید|
    block |بیار باده و نقل و نبات و نی بنواز|
  block
    block |زمانه با تو نسازد تو سازوارش کن|
    block |به چنگ ما ده سغراق و چنگ را ده ساز|
  block
    block |نبات و جامد و حیوان همه ز تو مستند|
    block |دمی بدین دو سه مخمور بی‌نوا پرداز|
  block
    block |حیات با تو خوشست و ممات با تو خوشست|
    block |گهیم همچو شکر بفسران گهی بگداز|
  block
    block |چو ماه همره من شد سفر مرا حضرست|
    block |به زیر سایه او می‌روم نشیب و فراز|
  block
    block |ز آسمان شنوم من که عاقبت محمود|
    block |خموش باش که محمود گشت کار ایاز|