
block |الا میر خوبان هلا تا نرنجی|
  block
    block |الا میر خوبان هلا تا نرنجی|
    block |بهانه نگیری و از ما نرنجی|
  block
    block |تویی یار غارم امید تو دارم|
    block |که سر را نخارم نگارا نرنجی|
  block
    block |تو جانان مایی تو خاصان مایی|
    block |ز هر جا برنجی از این جا نرنجی|
  block
    block |تویی شب فروزم تویی بخت و روزم|
    block |که امشب بخندی و فردا نرنجی|
  block
    block |یکی مشت خاکیم ای جان چه باشد|
    block |که از ما و زین‌ها و زان‌ها نرنجی|
  block
    block |چو دانا و نادان شدند از تو شادان|
    block |ز نادان نگیری ز دانا نرنجی|