
block |ای گشته ز تو خندان بستان و گل رعنا|
  block
    block |ای گشته ز تو خندان بستان و گل رعنا|
    block |پیوسته چنین بادا چون شیر و شکر با ما|
  block
    block |ای چرخ تو را بنده وی خلق ز تو زنده|
    block |احسنت زهی خوابی شاباش زهی زیبا|
  block
    block |دریای جمال تو چون موج زند ناگه|
    block |پرگنج شود پستی فردوس شود بالا|
  block
    block |هر سوی که روی آری در پیش تو گل روید|
    block |هر جا که روی آیی فرشت همه زر بادا|
  block
    block |وان دم که ز بدخویی دشنام و جفا گویی|
    block |می‌گو که جفای تو حلواست همه حلوا|
  block
    block |گر چه دل سنگستش بنگر که چه رنگستش|
    block |کز مشعله ننگستش وز رنگ گل حمرا|
  block
    block |یا رب دل بازش ده صد عمر درازش ده|
    block |فخرش ده و نازش ده تا فخر بود ما را|