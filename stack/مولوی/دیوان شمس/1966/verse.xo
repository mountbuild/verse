
block |جام پر کن ساقیا آتش بزن اندر غمان|
  block
    block |جام پر کن ساقیا آتش بزن اندر غمان|
    block |مست کن جان را که تا اندررسد در کاروان|
  block
    block |از خم آن می که گر سرپوش برخیزد از او|
    block |بررود بر چرخ بویش مست گردد آسمان|
  block
    block |زان میی کز قطره جان بخش دل افروز او|
    block |می شود دریای غم همچون مزاجش شادمان|
  block
    block |چون نهد پا در دماغ سرکشان روزگار|
    block |در زمان سجده کنان گردند همچون خادمان|
  block
    block |جان اگر چه بس عزیز است نزد خاص و نزد عام|
    block |لیک نزد خاص باشد بوی آن می جان جان|
  block
    block |جان و ماه و جان و قالب بی‌نشان شد از میی|
    block |کید او از بی‌نشانی بردراند هر نشان|
  block
    block |خمخانه لم یزل جوشیده زان می کز کفش|
    block |گشته ویرانه به عالم در هزاران خاندان|
  block
    block |گر به مغرب بوی آن می از عدم یابد گشاد|
    block |مست گردند زاهدان اندر هری و طالقان|
  block
    block |دست مست خم او گر خار کارد در زمین|
    block |شرق تا مغرب بروید از زمین‌ها گلستان|
  block
    block |بانگ چنگ چنگی سرمست عشقش دررسد|
    block |در جهان خوف افتد صد امان اندر امان|
  block
    block |گر ز خم احمدی بویی برون ظاهر شود|
    block |چون میش در جوش گردد چشم و جان کافران|
  block
    block |گر ز خمر احمدی خواهی تمام بوی و رنگ|
    block |منزلی کن بر در تبریز یک دم ساربان|
  block
    block |تا شوی از بوی جان حق خصال می فعال|
    block |وز تجلی‌های لطفش هم قرین و هم قران|
  block
    block |در درون مست عشقش چیست خورشید نهان|
    block |آن که داند جز کسی جانا که آن دارد از آن|
  block
    block |گر چه می پرسید عقلم هر دم از استاد عشق|
    block |سر آن می او نمی‌فرمود الا آن آن|
  block
    block |هر دمی از مصر آن یوسف سوی جان‌های ما|
    block |تنگ‌های شکر می وش رسد صد کاروان|
  block
    block |جان من در خم عشقش می بجوشد جوش‌ها|
    block |آه اگر بودی سوی ایوان عشقش نردبان|
  block
    block |چون جهد از جان من القاب او مانند برق|
    block |چشم بیند از شعاعش صد درخش کاویان|
  block
    block |صد هزاران خانه‌ها سازد میش در صحن جان|
    block |چون کند زیر و زبر سودای عشقش خاندان|
  block
    block |بوی عنبر می رود بر عرش و بر روحانیان|
    block |گر چه جان تو خورد هم نیم شب از می نهان|
  block
    block |از ملولی هجر او چون سامری اندر جهان|
    block |جانم از جمله جهان گشته‌ست صحرا بر کران|
  block
    block |چون شراب موسی افکن زان خضر کف دررسد|
    block |صد چو جان من درآید چون کمر اندر میان|
  block
    block |ای خداوند شمس دین مقصود از این جمله تویی|
    block |ای که خاک تو بود چون جان من دور زمان|
  block
    block |در پی آن می که خوردم از پیاله وصل تو|
    block |این چنین زهرت ز جام هجر خوردم مزمزان|
  block
    block |همچو تبریز و چو ایام همایون تو شاه|
    block |خود نبوده‌ست و نباشد بی‌مکان و بی‌اوان|