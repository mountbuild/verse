
block |آن خانه که صد بار در او مایده خوردیم|
  block
    block |آن خانه که صد بار در او مایده خوردیم|
    block |بر گرد حوالی گه آن خانه بگردیم|
  block
    block |ماییم و حوالی گه آن خانه دولت|
    block |ما نعمت آن خانه فراموش نکردیم|
  block
    block |آن خانه مردی است و در او شیردلانند|
    block |از خانه مردی بگریزیم چه مردیم|
  block
    block |آن جا همه مستی است و برون جمله خمار است|
    block |آن جا همه لطفیم و دگر جا همه دردیم|
  block
    block |آن جا طرب انگیزتر از باده لعلیم|
    block |وین جا بد و رخ زردتر از شیشه زردیم|
  block
    block |آن جای به گرمی همه خورشید تموزیم|
    block |وین جای به سردی همه چون بهمن سردیم|
  block
    block |آن جا همه آمیخته چون شکر و شیریم|
    block |وین جا همه آویخته در جنگ و نبردیم|
  block
    block |آن جا شه شطرنج بساط دو جهانیم|
    block |وین جا همه سرگشته‌تر از مهره نردیم|
  block
    block |چرخی است کز آن چرخ چو یک برق بتابد|
    block |بر چرخ برآییم و زمین را بنوردیم|