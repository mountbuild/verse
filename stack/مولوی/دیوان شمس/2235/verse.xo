
block |آمد خیال آن رخ چون گلستان تو|
  block
    block |آمد خیال آن رخ چون گلستان تو|
    block |و آورد قصه‌های شکر از لبان تو|
  block
    block |گفتم بدو چه باخبری از ضمیر جان|
    block |جان و جهان چه بی‌خبرند از جهان تو|
  block
    block |آخر چه بوده‌ای و چه بوده‌ست اصل تو|
    block |آخر چه گوهری و چه بوده‌ست کان تو|
  block
    block |دلاله عشق بود و مرا سوی تو کشید|
    block |اول غلام عشقم و آن گاه آن تو|
  block
    block |بنهاد دست بر دل پرخون که آن کیست|
    block |هر چند شرم بود بگفتم کز آن تو|
  block
    block |بر چشم من فتاد ورا چشم گفت چیست|
    block |گفتم مها دو ابر تر درفشان تو|
  block
    block |از خون به زعفران دلم دید لاله زار|
    block |گفتم که گلرخا همه نقش و نشان تو|
  block
    block |هر جا که بوی کرد ز من بوی خویش یافت|
    block |گفتم نکو نگر که چنینم به جان تو|
  block
    block |ای شمس دین مفخر تبریز جان ماست|
    block |در حلقه وفا بر دردی کشان تو|