
block |انا فتحنا عینکم فاستبصروا الغیب البصر|
  block
    block |انا فتحنا عینکم فاستبصروا الغیب البصر|
    block |انا قضینا بینکم فاستبشروا بالمنتصر|
  block
    block |باد صبا ای خوش خبر مژده بیاور دل ببر|
    block |جانم فدات ای مژده ور بستان تو جانم ماحضر|
  block
    block |شمشیرها جوشن شود ویرانه‌ها گلشن شود|
    block |چشم جهان روشن شود چون از تو آید یک نظر|
  block
    block |ای قهر بی‌دندان شده وی لطف صد چندان شده|
    block |جان و جهان خندان شده چون داد جان‌ها را ظفر|
  block
    block |هر کس که دیدت ای ضیا وان حضرت باکبریا|
    block |بادا ورا شرم از خدا گر او بلافد از هنر|
  block
    block |نگذاشت شیر بیشه‌ای از هست ما یک ریشه‌ای|
    block |الا که نیم اندیشه‌ای در روز و شب هجران شمر|
  block
    block |ای آفرین بر روی شه کز وی خجل شد روی مه|
    block |کوران به دیده گفته خه بشنوده لطفش گوش کر|
  block
    block |از عشق آن سلطان من وان دارو و درمان من|
    block |کی سیر گردد جان من در جان من جوع البقر|
  block
    block |ان کان عیشا قد هجر و اختل عقلی من سهر|
    block |والله روحی ما نفر والله روحی ما کفر|
  block
    block |من ابروش او ماه وش او روز و من همچو شبش|
    block |او جان و من چون قالبش حیران از آن خوبی و فر|
  block
    block |آه از دعا بی‌سامعی جرم و گنه بی‌شافعی|
    block |درد و الم بی‌نافعی رویم چو زر بی‌سیمبر|
  block
    block |کی باشد آن در سفته من الحمدلله گفته من|
    block |مستطرب و خوش خفته من در سایه‌های آن شجر|
  block
    block |تا دیدمی جانان خود من جویمی درمان خود|
    block |که گویمش هجران خود بنمایمش خون جگر|
  block
    block |ای گوهر بحر بقا چون حق تو بس پنهان لقا|
    block |مخدوم شمس الدین را تبریز شهر و مشتهر|