
block |دوش آمد بر من آنک شب افروز منست|
  block
    block |دوش آمد بر من آنک شب افروز منست|
    block |آمدن باری اگر در دو جهان آمدنست|
  block
    block |آنک سرسبزی خاک‌ست و گهربخش فلک|
    block |چاشنی بخش وطن‌هاست اگر بی‌وطنست|
  block
    block |در کف عقل نهد شمع که بستان و بیا|
    block |تا در من که شفاخانه هر ممتحن است|
  block
    block |شمع را تو گرو این لگن تن چه کنی|
    block |این لگن گر نبود شمع تو را صد لگنست|
  block
    block |تا در این آب و گلی کار کلوخ اندازیست|
    block |گفت و گو جمله کلوخ‌ست و یقین دل شکنست|
  block
    block |گوهر آینه جان همه در ساده دلی‌ست|
    block |میل تو بهر تصدر همه در فضل و فن است|
  block
    block |زین گذر کن صفت یار شکربخش بگو|
    block |که ز عشوه شکرش ذره به ذره دهن است|
  block
    block |خیره گشته است صفت‌ها همه کان چه صفت است|
    block |کان صفت‌ها چو بتان و صفت او شمن است|
  block
    block |چشم نرگس نشناسد ز غمش کاندر باغ|
    block |پیش او یاسمن است آن گل تر یا سمنست|
  block
    block |روش عشق روش بخش بود بی‌پا را|
    block |خوش روانش کند ار خود زمن صد زمنست|
  block
    block |در جهان فتنه بسی بود و بسی خواهد بود|
    block |فتنه‌ها جمله بر آن فتنه ما مفتتنست|
  block
    block |همه دل‌ها چو کبوتر گرو آن برجند|
    block |زانک جانی است که او زنده کن هر بدنست|
  block
    block |بس کن آخر چه بر این گفت زبان چفسیدی|
    block |عشق را چند بیان‌ها است که فوق سخنست|