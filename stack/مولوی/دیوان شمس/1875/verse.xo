
block |ای یار مقامردل پیش آ و دمی کم زن|
  block
    block |ای یار مقامردل پیش آ و دمی کم زن|
    block |زخمی که زنی بر ما مردانه و محکم زن|
  block
    block |گر تخت نهی ما را بر سینه دریا نه|
    block |ور دار زنی ما را بر گنبد اعظم زن|
  block
    block |ازواج موافق را شربت ده و دم دم ده|
    block |امشاج منافق را درهم زن و برهم زن|
  block
    block |اکسیر لدنی را بر خاطر جامد نه|
    block |مخمور یتیمی را بر جام محرم زن|
  block
    block |در دیده عالم نه عدلی نو و عقلی نو|
    block |وان آهوی یاهو را بر کلب معلم زن|
  block
    block |اندر گل بسرشته یک نفخ دگر دردم|
    block |وان سنبل ناکشته بر طینت آدم زن|
  block
    block |گر صادق صدیقی در غار سعادت رو|
    block |چون مرد مسلمانی بر ملک مسلم زن|
  block
    block |جان خواسته‌ای ای جان اینک من و اینک جان|
    block |جانی که تو را نبود بر قعر جهنم زن|
  block
    block |خواهی که به هر ساعت عیسی نوی زاید|
    block |زان گلشن خود بادی بر چادر مریم زن|
  block
    block |گر دار فنا خواهی تا دار بقا گردد|
    block |آن آتش عمرانی در خرمن ماتم زن|
  block
    block |خواهی تو دو عالم را همکاسه و هم یاسه|
    block |آن کحل اناالله را در عین دو عالم زن|
  block
    block |من بس کنم اما تو ای مطرب روشن دل|
    block |از زیر چو سیر آیی بر زمزمه بم زن|
  block
    block |تو دشمن غم‌هایی خاموش نمی‌شایی|
    block |هر لحظه یکی سنگی بر مغز سر غم زن|