
block |گر تو مستی بر ما آی که ما مستانیم|
  block
    block |گر تو مستی بر ما آی که ما مستانیم|
    block |ور نه ما عشوه و ناموس کسی نستانیم|
  block
    block |یوسفانند که درمان دل پردردند|
    block |که ز مستی بندانند که ما درمانیم|
  block
    block |ور بدانند حق و قیمت خود درشکنند|
    block |چونک درمان سر خود گیرد ما درمانیم|
  block
    block |ما خرابیم و خرابات ز ما شوریده‌ست|
    block |گنج عیشیم اگر چند در این ویرانیم|
  block
    block |کدخدامان به خرابات همان ساقی و بس|
    block |کدخدا اوست و خدا اوست همو را دانیم|
  block
    block |مست را با غم و اندیشه و تدبیر چه کار|
    block |که سزای سر صدریم و یا دربانیم|
  block
    block |هر کی از صدر خبر دارد او دربان است|
    block |ما ز جان بی‌خبریم و بر آن جانانیم|
  block
    block |من نخواهم که سخن گویم الا ساقی|
    block |می دمد در دل ما زانک چو نای انبانیم|
  block
    block |خوش بود سیمتنی کو بنداند که کییم|
    block |بار ما می کشد و ماش همی‌رنجانیم|
  block
    block |یار ما داند کو کیست ولی برشکند|
    block |خویش کاسد کند و گوید ما ارزانیم|
  block
    block |سر فرود آرد چون شاخ تر از لطف و کرم|
    block |ما چو برگ از حذر فرقت او لرزانیم|
  block
    block |یک زمانم بهل ای جان که خموشانه خوش است|
    block |ما سخن گوی خموشیم که چون میزانیم|
  block
    block |بس کن ار چند بیان طرق از ارکان است|
    block |ما به ارکان به چه مشغول شویم ار کانیم|