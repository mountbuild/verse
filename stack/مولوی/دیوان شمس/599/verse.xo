
block |امشب عجبست ای جان گر خواب رهی یابد|
  block
    block |امشب عجبست ای جان گر خواب رهی یابد|
    block |وان چشم کجا خسپد کو چون تو شهی یابد|
  block
    block |ای عاشق خوش مذهب زنهار مخسب امشب|
    block |کان یار بهانه جو بر تو گنهی یابد|
  block
    block |من بنده آن عاشق کو نر بود و صادق|
    block |کز چستی و شبخیزی از مه کلهی یابد|
  block
    block |در خدمت شه باشد شب همره مه باشد|
    block |تا از ملاء اعلا چون مه سپهی یابد|
  block
    block |بر زلف شب آن غازی چون دلو رسن بازی|
    block |آموخت که یوسف را در قعر چهی یابد|
  block
    block |آن اشتر بیچاره نومید شدست از جو|
    block |می‌گردد در خرمن تا مشت کهی یابد|
  block
    block |بالش چو نمی‌یابد از اطلس روی تو|
    block |باشد ز شب قدرت شال سیهی یابد|
  block
    block |زان نعل تو در آتش کردند در این سودا|
    block |تا هر دل سودایی در خود شرهی یابد|
  block
    block |امشب شب قدر آمد خامش شو و خدمت کن|
    block |تا هر دل اللهی ز الله ولهی یابد|
  block
    block |اندر پی خورشیدش شب رو پی امیدش|
    block |تا ماه بلند تو با مه شبهی یابد|