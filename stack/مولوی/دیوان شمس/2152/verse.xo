
block |سخت خوش است چشم تو و آن رخ گلفشان تو|
  block
    block |سخت خوش است چشم تو و آن رخ گلفشان تو|
    block |دوش چه خورده‌ای دلا راست بگو به جان تو|
  block
    block |فتنه گر است نام تو پرشکر است دام تو|
    block |باطرب است جام تو بانمک است نان تو|
  block
    block |مرده اگر ببیندت فهم کند که سرخوشی|
    block |چند نهان کنی که می فاش کند نهان تو|
  block
    block |بوی کباب می‌زند از دل پرفغان من|
    block |بوی شراب می‌زند از دم و از فغان تو|
  block
    block |بهر خدا بیا بگو ور نه بهل مرا که تا|
    block |یک دو سخن به نایبی بردهم از زبان تو|
  block
    block |خوبی جمله شاهدان مات شد و کساد شد|
    block |چون بنمود ذره‌ای خوبی بی‌کران تو|
  block
    block |بازبدید چشم ما آنچ ندید چشم کس|
    block |بازرسید پیر ما بیخود و سرگران تو|
  block
    block |هر نفسی بگوییم عقل تو کو چه شد تو را|
    block |عقل نماند بنده را در غم و امتحان تو|
  block
    block |هر سحری چو ابر دی بارم اشک بر درت|
    block |پاک کنم به آستین اشک ز آستان تو|
  block
    block |مشرق و مغرب ار روم ور سوی آسمان شوم|
    block |نیست نشان زندگی تا نرسد نشان تو|
  block
    block |زاهد کشوری بدم صاحب منبری بدم|
    block |کرد قضا دل مرا عاشق و کف زنان تو|
  block
    block |از می این جهانیان حق خدا نخورده‌ام|
    block |سخت خراب می‌شوم خائفم از گمان تو|
  block
    block |صبر پرید از دلم عقل گریخت از سرم|
    block |تا به کجا کشد مرا مستی بی‌امان تو|
  block
    block |شیر سیاه عشق تو می‌کند استخوان من|
    block |نی تو ضمان من بدی پس چه شد این ضمان تو|
  block
    block |ای تبریز بازگو بهر خدا به شمس دین|
    block |کاین دو جهان حسد برد بر شرف جهان تو|