
block |به خاک پای تو ای مه هر آن شبی که بتابی|
  block
    block |به خاک پای تو ای مه هر آن شبی که بتابی|
    block |به جای عمر عزیزی چو عمر ما نشتابی|
  block
    block |چو شب روان هوس را تو چشمی و تو چراغی|
    block |مسافران فلک را تو آتشی و تو آبی|
  block
    block |در این منازل گردون در این طواف همایون|
    block |گر از قضا مه ما را به اتفاق بیابی|
  block
    block |اگر چه روح جهانست و روح سوی ندارد|
    block |ثواب کن سوی او رو اگر چه غرق ثوابی|
  block
    block |بگو به تست پیامی اگر چه حاضر جانی|
    block |جواب ده به حق آنک بس لطیف جوابی|
  block
    block |هزار مهره ربودی هنوز اول بازیست|
    block |هزار پرده دریدی هنوز زیر نقابی|
  block
    block |چه ناله‌هاست نهان و چه زخم‌هاست دلم را|
    block |زهی رباب دل من به دست چون تو ربابی|
  block
    block |دلم تو را چو ربابی تنم تو را چو خرابی|
    block |رباب می‌زن و می‌گرد مست گرد خرابی|
  block
    block |همه ز جام تو مستند هر یکی ز شرابی|
    block |ز جام خویش نپرسی که مست از چه شرابی|
  block
    block |کجاست ساحل دریا دلا که هر دم غرقی|
    block |کجاست آتش غیبی که لحظه لحظه کبابی|