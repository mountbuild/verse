
block |یغمابک ترکستان بر زنگ بزد لشکر|
  block
    block |یغمابک ترکستان بر زنگ بزد لشکر|
    block |در قلعه بی‌خویشی بگریز هلا زوتر|
  block
    block |تا کی ز شب زنگی بر عقل بود تنگی|
    block |شاهنشه صبح آمد زد بر سر او خنجر|
  block
    block |گاو سیه شب را قربان سحر کردند|
    block |مؤذن پی این گوید کالله هو الاکبر|
  block
    block |آورد برون گردون از زیر لگن شمعی|
    block |کز خجلت نور او بر چرخ نماند اختر|
  block
    block |خورشید گر از اول بیمارصفت باشد|
    block |هم از دل خود گردد در هر نفسی خوشتر|
  block
    block |ای چشم که پردردی در سایه او بنشین|
    block |زنهار در این حالت در چهره او بنگر|
  block
    block |آن واعظ روشن دل کو ذره به رقص آرد|
    block |بس نور که بفشاند او از سر این منبر|
  block
    block |شاباش زهی نوری بر کوری هر کوری|
    block |زان پس که بر آرد سر کور وی نپوشاند|
  block
    block |شمس الحق تبریزی در آینه صافت|
    block |گر غیر خدا بینم باشم بتر از کافر|