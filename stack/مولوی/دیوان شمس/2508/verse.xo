
block |مرا آن دلبر پنهان همی‌گوید به پنهانی|
  block
    block |مرا آن دلبر پنهان همی‌گوید به پنهانی|
    block |به من ده جان به من ده جان چه باشد این گران جانی|
  block
    block |یکی لحظه قلندر شو قلندر را مسخر شو|
    block |سمندر شو سمندر شو در آتش رو به آسانی|
  block
    block |در آتش رو در آتش رو در آتشدان ما خوش رو|
    block |که آتش با خلیل ما کند رسم گلستانی|
  block
    block |نمی‌دانی که خار ما بود شاهنشه گل‌ها|
    block |نمی‌دانی که کفر ما بود جان مسلمانی|
  block
    block |سراندازان سراندازان سراندازی سراندازی|
    block |مسلمانان مسلمانان مسلمانی مسلمانی|
  block
    block |خداوندا تو می‌دانی که صحرا از قفس خوشتر|
    block |ولیکن جغد نشکیبد ز گورستان ویرانی|
  block
    block |کنون دوران جان آمد که دریا را درآشامد|
    block |زهی دوران زهی حلقه زهی دوران سلطانی|
  block
    block |خمش چون نیست پوشیده فقیر باده نوشیده|
    block |که هست اندر رخش پیدا فر و انوار سبحانی|