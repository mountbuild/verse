
block |ای آن که از عزیزی در دیده جات کردند|
  block
    block |ای آن که از عزیزی در دیده جات کردند|
    block |دیدی که جمله رفتند تنها رهات کردند|
  block
    block |ای یوسف امانت آخر برادرانت|
    block |بفروختندت ارزان و اندک بهات کردند|
  block
    block |آن‌ها که این جهان را بس بی‌وفا بدیدند|
    block |راه اختیار کردند ترک حیات کردند|
  block
    block |بسیار خصم داری پنهان و می‌نبینی|
    block |کاین جمله حیله کردی ویشانت مات کردند|
  block
    block |شاهان که نابدیدند چون حال تو بدیدند|
    block |از مهر و از عنایت جمله دعات کردند|
  block
    block |با ساکنان سینه بنشین که اهل کینه|
    block |مانند طفل دینه بی‌دست و پات کردند|
  block
    block |آن‌ها نهفتگانند وین‌ها که اهل رازند|
    block |از رنگ همچو چنگی باری دوتات کردند|
  block
    block |اندیشه کن از آن‌ها کاندیشه‌هات دانند|
    block |کم جو وفا از این‌ها چون بی‌وفات کردند|