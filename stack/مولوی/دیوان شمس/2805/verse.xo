
block |ای خوشا عیشی که باشد ای خوشا نظاره‌ای|
  block
    block |ای خوشا عیشی که باشد ای خوشا نظاره‌ای|
    block |چون به اصل اصل خویش آید چنین هر پاره‌ای|
  block
    block |هر طرف آید به دستش بی‌صراحی باده‌ای|
    block |هر طرف آید به چشمش دلبری عیاره‌ای|
  block
    block |دلبری که سنگ خارا گر ز لعلش بو برد|
    block |جان پذیرد سنگ خارا تا شود هشیاره‌ای|
  block
    block |باده دزدید از لبان دلبر من یک صفت|
    block |لاجرم در عشق آن لب جان شده میخواره‌ای|
  block
    block |صبحدم بر راه دیری راهبم همراه شد|
    block |دیدمش هم درد خویش و دیدمش هم کاره‌ای|
  block
    block |یک صراحی پیشم آورد آن حریف نیک خو|
    block |گشت جانم زان صراحی بیخودی خماره‌ای|
  block
    block |در میان بیخودی تبریز شمس الدین نمود|
    block |از پی بیچارگان سوی وصالش چاره‌ای|