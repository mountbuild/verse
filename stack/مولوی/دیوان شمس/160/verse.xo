
block |مفروشید کمان و زره و تیغ زنان را|
  block
    block |مفروشید کمان و زره و تیغ زنان را|
    block |که سزا نیست سلح‌ها به جز از تیغ زنان را|
  block
    block |چه کند بنده صورت کمر عشق خدا را|
    block |چه کند عورت مسکین سپر و گرز و سنان را|
  block
    block |چو میان نیست کمر را به کجا بندد آخر|
    block |که وی از سنگ کشیدن بشکستست میان را|
  block
    block |زر و سیم و در و گوهر نه که سنگیست مزور|
    block |ز پی سنگ کشیدن چو خری ساخته جان را|
  block
    block |منشین با دو سه ابله که بمانی ز چنین ره|
    block |تو ز مردان خدا جو صفت جان و جهان را|
  block
    block |سوی آن چشم نظر کن که بود مست تجلی|
    block |که در آن چشم بیابی گهر عین و عیان را|
  block
    block |تو در آن سایه بنه سر که شجر را کند اخضر|
    block |که بدان جاست مجاری همگی امن و امان را|
  block
    block |گذر از خواب برادر به شب تیره چو اختر|
    block |که به شب باید جستن وطن یار نهان را|
  block
    block |به نظربخش نظر کن ز میش بلبله تر کن|
    block |سوی آن دور سفر کن چه کنی دور زمان را|
  block
    block |بپران تیر نظر را به مؤثر ده اثر را|
    block |تبع تیر نظر دان تن مانند کمان را|
  block
    block |چو عدواید تو گردد چو کرم قید تو گردد|
    block |چو یقین صید تو گردد بدران دام گمان را|
  block
    block |سوی حق چون بشتابی تو چو خورشید بتابی|
    block |چو چنان سود بیابی چه کنی سود و زیان را|
  block
    block |هله ای ترش چو آلو بشنو بانگ تعالوا|
    block |که گشادست به دعوت مه جاوید دهان را|
  block
    block |من از این فاتحه بستم لب خود باقی از او جو|
    block |که درآکند به گوهر دهن فاتحه خوان را|