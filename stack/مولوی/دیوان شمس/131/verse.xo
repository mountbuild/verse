
block |من چو موسی در زمان آتش شوق و لقا|
  block
    block |من چو موسی در زمان آتش شوق و لقا|
    block |سوی کوه طور رفتم حبذا لی حبذا|
  block
    block |دیدم آن جا پادشاهی خسروی جان پروری|
    block |دلربایی جان فزایی بس لطیف و خوش لقا|
  block
    block |کوه طور و دشت و صحرا از فروغ نور او|
    block |چون بهشت جاودانی گشته از فر و ضیا|
  block
    block |ساقیان سیمبر را جام زرین‌ها به کف|
    block |رویشان چون ماه تابان پیش آن سلطان ما|
  block
    block |روی‌های زعفران را از جمالش تاب‌ها|
    block |چشم‌های محرمان را از غبارش توتیا|
  block
    block |از نوای عشق او آن جا زمین در جوش بود|
    block |وز هوای وصل او در چرخ دایم شد سما|
  block
    block |در فنا چون بنگرید آن شاه شاهان یک نظر|
    block |پای همت را فنا بنهاد بر فرق بقا|
  block
    block |مطرب آن جا پرده‌ها بر هم زند خود نور او|
    block |کی گذارد در دو عالم پرده‌ای را در هوا|
  block
    block |جمع گشته سایه الطاف با خورشید فضل|
    block |جمع اضداد از کمال عشق او گشته روا|
  block
    block |چون نقاب از روی او باد صبا اندرربود|
    block |محو گشت آن جا خیال جمله شان و شد هبا|
  block
    block |لیک اندر محو هستیشان یکی صد گشته بود|
    block |هست محو و محو هست آن جا بدید آمد مرا|
  block
    block |تا بدیدم از ورای آن جهان جان صفت|
    block |ذره‌ها اندر هوایش از وفا و از صفا|
  block
    block |بس خجل گشتم ز رویش آن زمان تا لاجرم|
    block |هر زمان زنار می‌ببریدم از جور و جفا|
  block
    block |گفتم ای مه توبه کردم توبه‌ها را رد مکن|
    block |گفت بس راهست پیشت تا ببینی توبه را|
  block
    block |صادق آمد گفت او وز ماه دور افتاده‌ام|
    block |چون حجاج گمشده اندر مغیلان فنا|
  block
    block |نور آن مه چون سهیل و شهر تبریز آن یمن|
    block |این یکی رمزی بود از شاه ما صدرالعلا|