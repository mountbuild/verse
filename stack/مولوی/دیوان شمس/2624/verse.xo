
block |برخیز که جان است و جهان است و جوانی|
  block
    block |برخیز که جان است و جهان است و جوانی|
    block |خورشید برآمد بنگر نورفشانی|
  block
    block |آن حسن که در خواب همی‌جست زلیخا|
    block |ای یوسف ایام به صد ره به از آنی|
  block
    block |برخیز که آویخت ترازوی قیامت|
    block |برسنج ببین که سبکی یا تو گرانی|
  block
    block |هر سوی نشانی است ز مخلوق به خالق|
    block |قانع نشود عاشق بی‌دل به نشانی|
  block
    block |هر لحظه ز گردون برسد بانگ که ای گاو|
    block |ما راه سعادت بنمودیم تو دانی|
  block
    block |برخیز و بیا دبدبه عمر ابد بین|
    block |تا بازرهی زود از این عالم فانی|
  block
    block |او عمر عزیزی است از او چاره نداری|
    block |او جان جهان آمد و تو نقش جهانی|
  block
    block |بر صورت سنگین بزند روح پذیرد|
    block |حیف است کز این روح تو محروم بمانی|
  block
    block |او کان عقیق آمد و سرمایه کان‌ها|
    block |در کان عقیق آی چه دربند دکانی|