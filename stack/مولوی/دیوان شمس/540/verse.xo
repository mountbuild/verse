
block |مستی سلامت می‌کند پنهان پیامت می‌کند|
  block
    block |مستی سلامت می‌کند پنهان پیامت می‌کند|
    block |آن کو دلش را برده‌ای جان هم غلامت می‌کند|
  block
    block |ای نیست کرده هست را بشنو سلام مست را|
    block |مستی که هر دو دست را پابند دامت می‌کند|
  block
    block |ای آسمان عاشقان ای جان جان عاشقان|
    block |حسنت میان عاشقان نک دوستکامت می‌کند|
  block
    block |ای چاشنی هر لبی وی قبله هر مذهبی|
    block |مه پاسبانی هر شبی بر گرد بامت می‌کند|
  block
    block |ای دل چه مستی و خوشی سلطانی و سلطان وشی|
    block |با این دماغ و سرکشی چون عشق رامت می‌کند|
  block
    block |آن کو ز خاکی جان کند او دود را کیوان کند|
    block |ای خاک تن وی دود دل بنگر کدامت می‌کند|
  block
    block |بستان ز شاه ساقیان سرمست شو چون باقیان|
    block |گر نیم مست ناقصی مست تمامت می‌کند|
  block
    block |از لب سلامت ای احد چون برگ بیرون می‌جهد|
    block |اندازه لب نیست این این لطف عامت می‌کند|
  block
    block |ماه از غمت دو نیم شد رخساره‌ها چون سیم شد|
    block |قد الف چون جیم شد وین جیم جامت می‌کند|
  block
    block |در عشق زاری‌ها نگر وین اشک باری‌ها نگر|
    block |وان پخته کاری‌ها نگر کان رطل خامت می‌کند|
  block
    block |ای باده خوش رنگ و بو بنگر که دست جود او|
    block |بر جان حلالت می‌کند بر تن حرامت می‌کند|
  block
    block |پس تن نباشم جان شوم جوهر نباشم کان شوم|
    block |ای دل مترس از نام بد کو نیک نامت می‌کند|
  block
    block |بس کن رها کن گفت و گو نی نظم گو نی نثر گو|
    block |کان حیله ساز و حیله جو بدو کلامت می‌کند|