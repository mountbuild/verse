
block |کسی که باده خورد بامداد زین ساقی|
  block
    block |کسی که باده خورد بامداد زین ساقی|
    block |خمار چشم خوشش بین و فهم کن باقی|
  block
    block |به ناشتاب سعادت مرا رسید شتاب|
    block |چنانک کعبه بیاید به نزد آفاقی|
  block
    block |بیا حیات همه ساقیان بپیما زود|
    block |شراب لعل خدایی خاص رواقی|
  block
    block |هزار جام پر از زهر داده بود فراق|
    block |رسید معدن تریاق و کرد تریاقی|
  block
    block |بیا که دولت نو یافت از تو بخت جوان|
    block |بیا که خلعت نو یافت از تو مشتاقی|
  block
    block |چگونه خنده بپوشم انار خندانم|
    block |نبات و قند نتاند نمود سماقی|
  block
    block |تویی که جفت کنی هر یتیم را به مراد|
    block |که هیچ جفت نداری به مکرمت طاقی|
  block
    block |جهان لهو و لعب کودکانه باده دهد|
    block |ز توست مستی بالغ که زفت سغراقی|
  block
    block |به گرد خانه دل مرا غم همی‌گردد|
    block |بکند دیده ماران زمرد راقی|
  block
    block |برآ در آینه شو یا ز پیش چشمم دور|
    block |که زنگ قیصر روم و عدو احداقی|
  block
    block |نماید آینه‌ام عکس روی و قانع نیست|
    block |صور نماید و بخشد مزید براقی|
  block
    block |از این گذر کن کامروز تا به شب عیش است|
    block |خراب و مست دریدیم دلق زراقی|
  block
    block |بریز بر سر و ریشش سبوی می امروز|
    block |هر آنک دم زند از عقل و خوب اخلاقی|
  block
    block |چراغ قصر جهان قیصر منست امروز|
    block |به برق عارض رومی و چشم قفچاقی|
  block
    block |به باد باده پراکنده گشت ابر سخن|
    block |فرست باده بی‌ابر را که رزاقی|