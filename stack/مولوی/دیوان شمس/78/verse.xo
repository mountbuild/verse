
block |ساقی ز شراب حق پر دار شرابی را|
  block
    block |ساقی ز شراب حق پر دار شرابی را|
    block |درده می ربانی دل‌های کبابی را|
  block
    block |کم گوی حدیث نان در مجلس مخموران|
    block |جز آب نمی‌سازد مر مردم آبی را|
  block
    block |از آب و خطاب تو تن گشت خراب تو|
    block |آراسته دار ای جان زین گنج خرابی را|
  block
    block |گلزار کند عشقت آن شوره خاکی را|
    block |دربار کند موجت این جسم سحابی را|
  block
    block |بفزای شراب ما بربند تو خواب ما|
    block |از شب چه خبر باشد مر مردم خوابی را|
  block
    block |همکاسه ملک باشد مهمان خدایی را|
    block |باده ز فلک آید مردان ثوابی را|
  block
    block |نوشد لب صدیقش ز اکواب و اباریقش|
    block |در خم تقی یابی آن باده نابی را|
  block
    block |هشیار کجا داند بی‌هوشی مستان را|
    block |بوجهل کجا داند احوال صحابی را|
  block
    block |استاد خدا آمد بی‌واسطه صوفی را|
    block |استاد کتاب آمد صابی و کتابی را|
  block
    block |چون محرم حق گشتی وز واسطه بگذشتی|
    block |بربای نقاب از رخ خوبان نقابی را|
  block
    block |منکر که ز نومیدی گوید که نیابی این|
    block |بنده ره او سازد آن گفت نیابی را|
  block
    block |نی باز سپیدست او نی بلبل خوش نغمه|
    block |ویرانه دنیا به آن جغد غرابی را|
  block
    block |خاموش و مگو دیگر مفزای تو شور و شر|
    block |کز غیب خطاب آید جان‌های خطابی را|