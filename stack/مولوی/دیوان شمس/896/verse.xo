
block |غره مشو گر ز چرخ کار تو گردد بلند|
  block
    block |غره مشو گر ز چرخ کار تو گردد بلند|
    block |زانک بلندت کند تا بتواند فکند|
  block
    block |قطره آب منی کز حیوان می‌زهد|
    block |لایق قربان نشد تا نشد آن گوسفند|
  block
    block |توده ذرات ریگ تا نشود کوه سخت|
    block |کس نزند بر سرش بیهده زخم کلند|
  block
    block |تا نشود گردنی گردن کس غل ندید|
    block |تا نشود پا روان کس نشود پای بند|
  block
    block |پس سبقت رحمتی در غضبی شد پدید|
    block |زهر بدان کس دهند کوست معود به قند|
  block
    block |برگ که رست از زمین تا که درختی نشد|
    block |آتش نفروزد او شعله نگردد بلند|
  block
    block |باش چو رز میوه دار زور و بلندی مجو|
    block |از پی خرما بدانک خار ورا کس نکند|
  block
    block |از پی میوه ضعیف رسته درختان زفت|
    block |نقش درختان شگرف صورت میوه نژند|
  block
    block |دل مثل اولیاست استن جسم جهان|
    block |جسم به دل قایمست بی‌خلل و بی‌گزند|
  block
    block |قوت جسم پدید هست دل ناپدید|
    block |تا به کی انکار غیب غیب نگر چند چند|