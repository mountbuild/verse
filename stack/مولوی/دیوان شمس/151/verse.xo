
block |سر برون کن از دریچه جان ببین عشاق را|
  block
    block |سر برون کن از دریچه جان ببین عشاق را|
    block |از صبوحی‌های شاه آگاه کن فساق را|
  block
    block |از عنایت‌های آن شاه حیات انگیز ما|
    block |جان نو ده مر جهاد و طاعت و انفاق ما|
  block
    block |چون عنایت‌های ابراهیم باشد دستگیر|
    block |سر بریدن کی زیان دارد دلا اسحاق را|
  block
    block |طاق و ایوانی بدیدم شاه ما در وی چو ماه|
    block |نقش‌ها می‌رست و می‌شد در نهان آن طاق را|
  block
    block |غلبه جان‌ها در آن جا پشت پا بر پشت پا|
    block |رنگ رخ‌ها بی‌زبان می‌گفت آن اذواق را|
  block
    block |سرد گشتی باز ذوق مستی و نقل و سماع|
    block |چون بدیدندی به ناگه ماه خوب اخلاق را|
  block
    block |چون بدید آن شاه ما بر در نشسته بندگان|
    block |وان در از شکلی که نومیدی دهد مشتاق را|
  block
    block |شاه ما دستی بزد بشکست آن در را چنانک|
    block |چشم کس دیگر نبیند بند یا اغلاق را|
  block
    block |پاره‌های آن در بشکسته سبز و تازه شد|
    block |کنچ دست شه برآمد نیست مر احراق را|
  block
    block |جامه جانی که از آب دهانش شسته شد|
    block |تا چه خواهد کرد دست و منت دقاق را|
  block
    block |آن که در حبسش از او پیغام پنهانی رسید|
    block |مست آن باشد نخواهد وعده اطلاق را|
  block
    block |بوی جانش چون رسد اندر عقیم سرمدی|
    block |زود از لذت شود شایسته مر اعلاق را|
  block
    block |شاه جانست آن خداوند دل و سر شمس دین|
    block |کش مکان تبریز شد آن چشمه رواق را|
  block
    block |ای خداوندا برای جانت در هجرم مکوب|
    block |همچو گربه می‌نگر آن گوشت بر معلاق را|
  block
    block |ور نه از تشنیع و زاری‌ها جهانی پر کنم|
    block |از فراق خدمت آن شاه من آفاق را|
  block
    block |پرده صبرم فراق پای دارت خرق کرد|
    block |خرق عادت بود اندر لطف این مخراق را|