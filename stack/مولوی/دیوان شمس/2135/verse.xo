
block |ای شعشعه نور فلق در قبه مینای تو|
  block
    block |ای شعشعه نور فلق در قبه مینای تو|
    block |پیمانه خون شفق پنگان خون پیمای تو|
  block
    block |ای میل‌ها در میل‌ها وی سیل‌ها در سیل‌ها|
    block |رقصان و غلطان آمده تا ساحل دریای تو|
  block
    block |با رفعت و آهنگ مه مه را فتد از سر کله|
    block |چون ماه رو بالا کند تا بنگرد بالای تو|
  block
    block |در هر صبوحی بلبلان افغان کنان چون بی‌دلان|
    block |بر پرده‌های واصلان در روضه خضرای تو|
  block
    block |ای جان‌ها دیدارجو دل‌ها همه دلدارجو|
    block |ای برگشاده چارجو در باغ باپهنای تو|
  block
    block |یک جو روان ماء معین یک جوی دیگر انگبین|
    block |یک جوی شیر تازه بین یک جو می حمرای تو|
  block
    block |تو مهلتم کی می‌دهی می بر سر می می‌دهی|
    block |کو سر که تا شرحی کنم از سرده صهبای تو|
  block
    block |من خود کی باشم آسمان در دور این رطل گران|
    block |یک دم نمی‌یابد امان از عشق و استسقای تو|
  block
    block |ای ماه سیمین منطقه با عشق داری سابقه|
    block |وی آسمان هم عاشقی پیداست در سیمای تو|
  block
    block |عشقی که آمد جفت دل شد بس ملول از گفت دل|
    block |ای دل خمش تا کی بود این جهد و استقصای تو|
  block
    block |دل گفت من نای ویم نالان ز دم‌های ویم|
    block |گفتم که نالان شو کنون جان بنده سودای تو|
  block
    block |انا فتحنا بابکم لا تهجروا اصحابکم|
    block |حمدا لعشق شامل بگرفته سر تا پای تو|