
block |چهار شعر بگفتم بگفت نی به از این|
  block
    block |چهار شعر بگفتم بگفت نی به از این|
    block |بلی ولیک بده اولا شراب گزین|
  block
    block |بده به خمس مبارک مرا ششم جامی|
    block |بگو بگیر و درآشام خمس با خمسین|
  block
    block |غزال خویش به من ده غزل ز من بستان|
    block |نمای چهره شعریت و شعر تازه ببین|
  block
    block |خمار شعر نگویم خمار من بشکن|
    block |بدان میی که نگنجد در آسمان و زمین|
  block
    block |ستیزه روی مرا لطف و دلبری تو کرد|
    block |وگر نه سخت ادبناک بودم و مسکین|
  block
    block |هزارساله ادب را به یک قدح ببری|
    block |خمار عشق تو نگذاشت دیده شرمین|
  block
    block |ز سایه تو جهان پر ز لیلی و مجنون|
    block |هزار ویسه بسازد هزار گون رامین|
  block
    block |وگر نه سایه نمودی جمال وحدت تو|
    block |در این جهان نه قران هست آمدی نه قرین|
  block
    block |تو آفتابی و جز تو چو سایه تابع توست|
    block |گهی رود به شمال و گهی دود به یمین|
  block
    block |گهی محیط جهان و گهی به کل فانی|
    block |به دست توست مسخر چو مهره تکوین|
  block
    block |جمال و حسن تو ساکن چو عشق ما پیچان|
    block |جبین هجر تو بی‌چین چو سفره ما پرچین|
  block
    block |سکون حسن عجبتر که بی‌قراری ما|
    block |و باز از این دو عجبتر چو سر کنی ز کمین|