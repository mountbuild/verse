
block |دلا تا نازکی و نازنینی|
  block
    block |دلا تا نازکی و نازنینی|
    block |برو که نازنینان را نبینی|
  block
    block |در این رنگی دلا تا تو بلنگی|
    block |نیابی در چنان تا تو چنینی|
  block
    block |در آیینه نبینی روی خوبان|
    block |که تا با خوی زشتت همنشینی|
  block
    block |تو زیبا شو که این آیینه زیباست|
    block |تو بی‌چین شو که آیینه است چینی|
  block
    block |مشو پنهان که غیرت در کمین است|
    block |همی‌بیند تو را کاندر کمینی|
  block
    block |ز خود پنهان شدی سر درکشیدی|
    block |ببستی چشم تا خود را نبینی|
  block
    block |به لب یاسین همی‌خوانی ولیکن|
    block |ز کینه جمله تن دندان چو سینی|