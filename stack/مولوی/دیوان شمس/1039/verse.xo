
block |بگرد فتنه می‌گردی دگربار|
  block
    block |بگرد فتنه می‌گردی دگربار|
    block |لب بامست و مستی هوش می‌دار|
  block
    block |کجا گردم دگر کو جای دیگر|
    block |که ما فی الدار غیر الله دیار|
  block
    block |نگردد نقش جز بر کلک نقاش|
    block |بگرد نقطه گردد پای پرگار|
  block
    block |چو تو باشی دل و جان کم نیاید|
    block |چو سر باشد بیاید نیز دستار|
  block
    block |گرفتارست دل در قبضه حق|
    block |گرفته صعوه را بازی به منقار|
  block
    block |ز منقارش فلک سوراخ سوراخ|
    block |ز چنگالش گران جانان سبکبار|
  block
    block |رها کن این سخن‌ها را ندا کن|
    block |به مخموران که آمد شاه خمار|
  block
    block |غم و اندیشه را گردن بریدند|
    block |که آمد دور وصل و لطف و ایثار|
  block
    block |هلا ای ساربان اشتر بخوابان|
    block |از این خوشتر کجا باشد علف زار|
  block
    block |چو مهمانان بدین دولت رسیدند|
    block |بیا ای خازن و بگشای انبار|
  block
    block |شب مشتاق را روزی نیاید|
    block |چنین پنداشتی دیگر مپندار|
  block
    block |خمش کن تا خموش ما بگوید|
    block |ویست اصل سخن سلطان گفتار|