
block |بیا ای شاه خودکامه نشین بر تخت خودکامی|
  block
    block |بیا ای شاه خودکامه نشین بر تخت خودکامی|
    block |بیا بر قلب رندان زن که صاحب قرن ایامی|
  block
    block |برآور دودها از دل به جز در خون مکن منزل|
    block |فلک را از فلک بگسل که جان آتش اندامی|
  block
    block |در آن دریا که خون است آن ز خشک و تر برون است آن|
    block |بیا بنما که چون است آن که حوت موج آشامی|
  block
    block |اشارت کن بدان سرده که رندانند اندر ده|
    block |سبک رطل گران درده که تو ساقی آن جامی|
  block
    block |قدح در کار شیران کن ز زرشان چشم سیران کن|
    block |به جامی عقل ویران کن که عقل آن جا بود خامی|
  block
    block |بسوز از حسن ای خاقان تو نام و ننگ مشتاقان|
    block |که سرد آید ز عشاقان حذر کردن ز بدنامی|
  block
    block |بدیدم عقل کل را من نهاده ذبح بر گردن|
    block |بگفتم پیش این پرفن چو اسماعیل چون رامی|
  block
    block |بگفت از عشق شمس الدین که تبریز است از او چون چین|
    block |چو مه رویان نوآیین به گرد مجلس سامی|