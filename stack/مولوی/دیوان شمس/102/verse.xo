
block |سلیمانا بیار انگشتری را|
  block
    block |سلیمانا بیار انگشتری را|
    block |مطیع و بنده کن دیو و پری را|
  block
    block |برآر آواز ردوها علی|
    block |منور کن سرای شش دری را|
  block
    block |برآوردن ز مغرب آفتابی|
    block |مسلم شد ضمیر آن سری را|
  block
    block |بدین سان مهتری یابد هر آن کس|
    block |که بهر حق گذارد مهتری را|
  block
    block |بنه بر خوان جفان کالجوابی|
    block |مکرم کن نیاز مشتری را|
  block
    block |به کاسی کاسه سر را طرب ده|
    block |تو کن مخمور چشم عبهری را|
  block
    block |ز صورت‌های غیبی پرده بردار|
    block |کسادی ده نقوش آزری را|
  block
    block |ز چاه و آب چه رنجور گشتیم|
    block |روان کن چشمه‌های کوثری را|
  block
    block |دلا در بزم شاهنشاه دررو|
    block |پذیرا شو شراب احمری را|
  block
    block |زر و زن را به جان مپرست زیرا|
    block |بر این دو دوخت یزدان کافری را|
  block
    block |جهاد نفس کن زیرا که اجری|
    block |برای این دهد شه لشکری را|
  block
    block |دل سیمین بری کز عشق رویش|
    block |ز حیرت گم کند زر هم زری را|
  block
    block |بدان دریادلی کز جوش و نوشش|
    block |به دست آورد گوهر گوهری را|
  block
    block |که باقی غزل را تو بگویی|
    block |به رشک آری تو سحر سامری را|
  block
    block |خمش کردم که پایم گل فرورفت|
    block |تو بگشا پر نطق جعفری را|