
block |خنک آن دم که به رحمت سر عشاق بخاری|
  block
    block |خنک آن دم که به رحمت سر عشاق بخاری|
    block |خنک آن دم که برآید ز خزان باد بهاری|
  block
    block |خنک آن دم که بگویی که بیا عاشق مسکین|
    block |که تو آشفته مایی سر اغیار نداری|
  block
    block |خنک آن دم که درآویزد در دامن لطفت|
    block |تو بگویی که چه خواهی ز من ای مست نزاری|
  block
    block |خنک آن دم که صلا دردهد آن ساقی مجلس|
    block |که کند بر کف ساقی قدح باده سواری|
  block
    block |شود اجزای تن ما خوش از آن باده باقی|
    block |برهد این تن طامع ز غم مایده خواری|
  block
    block |خنک آن دم که ز مستان طلبد دوست عوارض|
    block |بستاند گرو از ما بکش و خوب عذاری|
  block
    block |خنک آن دم که ز مستی سر زلف تو بشورد|
    block |دل بیچاره بگیرد به هوس حلقه شماری|
  block
    block |خنک آن دم که بگوید به تو دل کشت ندارم|
    block |تو بگویی که بروید پی تو آنچ بکاری|
  block
    block |خنک آن دم که شب هجر بگوید که شبت خوش|
    block |خنک آن دم که سلامی کند آن نور بهاری|
  block
    block |خنک آن دم که برآید به هوا ابر عنایت|
    block |تو از آن ابر به صحرا گهر لطف بباری|
  block
    block |خورد این خاک که تشنه‌تر از آن ریگ سیاه است|
    block |به تمام آب حیات و نکند هیچ غباری|
  block
    block |دخل العشق علینا بکأوس و عقار|
    block |ظهر السکر علینا لحبیب متوار|
  block
    block |سخنی موج همی‌زد که گهرها بفشاند|
    block |خمشش باید کردن چو در اینش نگذاری|