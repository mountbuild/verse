
block |مرا هر دم همی‌گویی که برگو قطعه شیرین|
  block
    block |مرا هر دم همی‌گویی که برگو قطعه شیرین|
    block |به هر بیتی یکی بوسه بده پهلوی من بنشین|
  block
    block |زهی بوسه زهی بوسه زهی حلوا و سنبوسه|
    block |برآرد شیر از سنگی که عاجز گشت از او میتین|
  block
    block |تو بوسه عشق را دیدی مگر ای دل که پریدی|
    block |که هر جزوت شده‌ست ای دل چو لب نالان و بوسه چین|
  block
    block |چو تلقین گفت پیغامبر شهیدان ره حق را|
    block |تو هم مر کشته خود را بیا برخوان یکی تلقین|
  block
    block |به تلقین گر کنی نیت بپرد مرده در ساعت|
    block |کفن گردد بر او اطلس ز گورش بردمد نسرین|
  block
    block |بکن پی مرکب تن را دلا چون تو نیاسایی|
    block |چه آسایی از آن مرکب که لنگ است او ز علیین|
  block
    block |بکن پی اشتری را کو نیاید در پیت هرگز|
    block |به خارستان همی‌گردد که خار افتاد او را تین|
  block
    block |چو او را پی کنی در دم چو کشتی ره رود بی‌پا|
    block |ز موج بحر بی‌پایان نبرد بادبان دین|