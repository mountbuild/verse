
block |به گرد تو چو نگردم به گرد خود گردم|
  block
    block |به گرد تو چو نگردم به گرد خود گردم|
    block |به گرد غصه و اندوه و بخت بد گردم|
  block
    block |چو نیم مست من از خواب برجهم به صبوح|
    block |به گرد ساقی خود طالب مدد گردم|
  block
    block |به گرد لقمه معدود خلق گردانند|
    block |به گرد خالق و بر نقد بی‌عدد گردم|
  block
    block |قوام عالم محدود چون ز بی‌حدی است|
    block |مگیر عیب اگر من برون ز حد گردم|
  block
    block |کسی که او لحد سینه را چو باغی کرد|
    block |روا نداشت که من بسته لحد گردم|
  block
    block |لحد چه باشد در آسمان نگنجد جان|
    block |ز پنج و شش گذرم زود بر احد گردم|
  block
    block |اگر چه آینه روشنم ز بیم غبار|
    block |روا بود که دو سه روز بر نمد گردم|
  block
    block |اگر گلی بده‌ام زین بهار باغ شوم|
    block |وگر یکی بده‌ام زین وصال صد گردم|
  block
    block |میان صورت‌ها این حسد بود ناچار|
    block |ولی چو آینه گشتم بر حسد گردم|
  block
    block |من از طویله این حرف می روم به چرا|
    block |ستور بسته نیم از چه بر وتد گردم|