
block |بگو به گوش کسانی که نور چشم منند|
  block
    block |بگو به گوش کسانی که نور چشم منند|
    block |که باز نوبت آن شد که توبه‌ها شکنند|
  block
    block |هزار توبه و سوگند بشکنند آن دم|
    block |که غمزه‌های دلارام طبل حسن زنند|
  block
    block |چو یار مست خرابست و روز روز طرب|
    block |به غیر شنگی و مستی بیا بگو چه کنند|
  block
    block |به گوش هوش بگفتم به آب روی برو|
    block |که این دم ار که قافی هم از بنت بکنند|
  block
    block |ز بس که خرقه گرو برد پیر باده فروش|
    block |کنون به کوی خرابات جمله بوالحسن اند|
  block
    block |بگیر مطرب جانی قنینه کانی|
    block |نواز تنتن تنتن که جمله بی‌تو تنند|
  block
    block |مقیم همچو نگین شو به حلقه عشاق|
    block |که غیر حلقه عشاق جمله ممتحنند|
  block
    block |به جان جمله مردان که هر که عاشق نیست|
    block |همه زنند به معنی ببین زنان چه زنند|
  block
    block |به جان جمله جان‌ها که هر کش آن جان نیست|
    block |همه تنند نگه کن فروتنان چه تنند|
  block
    block |خموش باش که گفتی از این سپیتر چیست|
    block |خسان سیاه گلیمند اگر چه یاسمنند|