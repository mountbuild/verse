
block |چو آب آهسته زیر که درآیم|
  block
    block |چو آب آهسته زیر که درآیم|
    block |به ناگه خرمن که درربایم|
  block
    block |چکم از ناودان من قطره قطره|
    block |چو طوفان من خراب صد سرایم|
  block
    block |سرا چه بود فلک را برشکافم|
    block |ز بی‌صبری قیامت را نپایم|
  block
    block |بلا را من علف بودم ز اول|
    block |ولیک اکنون بلاها را بلایم|
  block
    block |ز حبس جا میابا دل رهایی|
    block |اگر من واقفم که من کجایم|
  block
    block |سر نخلم ندانی کز چه سوی است|
    block |در این آب ار نگونت می نمایم|
  block
    block |نه قلماشی است لیکن ماند آن را|
    block |نه هجوی می کنم نی می ستایم|
  block
    block |دم عشق است و عشق از لطف پنهان|
    block |ولی من از غلیظی‌های هایم|
  block
    block |مگو که را اگر آرد صدایی|
    block |که‌ای که نامدی گفتی که آیم|
  block
    block |تو او را گو که بانگ که از او بود|
    block |زهی گوینده بی‌منتهایم|