
block |کی بود خاک صنم با خون ما آمیخته|
  block
    block |کی بود خاک صنم با خون ما آمیخته|
    block |خوش بود این جسم‌ها با جان‌ها آمیخته|
  block
    block |این صدف‌های دل ما با چنین درد فراق|
    block |با گهرهای صفای باوفا آمیخته|
  block
    block |روز و شب با هم نشسته آب و آتش هم قرین|
    block |لطف و قهری جفت و دردی با صفا آمیخته|
  block
    block |وصل و هجران صلح کرده کفر ایمان یک شده|
    block |بوی وصل شاه ما اندر صبا آمیخته|
  block
    block |گرگ یوسف خلق گشته گرگی از وی گم شده|
    block |بوی پیراهن رسیده با عما آمیخته|
  block
    block |خاک خاکی ترک کرده تیرگی از وی شده|
    block |آب همچون باده با نور صفا آمیخته|
  block
    block |شادیا روزی که آن معشوق جان‌های لقا|
    block |آمده در بزم مست و با شما آمیخته|
  block
    block |مست کرده جمله را زان غمزه مخمور خویش|
    block |تا ز مستی اجنبی با آشنا آمیخته|
  block
    block |تا ز بسیاری شراب ابلیس چون آدم شده|
    block |لعنت ابلیس هم با اصطفا آمیخته|
  block
    block |آن در بسته ابد بگشاده از مفتاح لطف|
    block |قفل‌های بی‌وفایی با وفا آمیخته|
  block
    block |سر سر شمس دین مخدوم ما پیدا شده|
    block |تا ببینی بنده با وصف خدا آمیخته|
  block
    block |ای خداوند شمس دین فریاد از این حرف رهی|
    block |ز آنک هر حرفی از این با اژدها آمیخته|
  block
    block |یک دمی مهلت دهم تا پستتر گیرم سخن|
    block |ز آنک تند است این سخن با کبریا آمیخته|
  block
    block |در ره عشاق حضرت گو که از هر محنتش|
    block |صد هزاران لطف باشد با بلا آمیخته|
  block
    block |قطره زهر و هزاران تنگ تریاق شفا|
    block |نفخه عیسی دولت با وبا آمیخته|
  block
    block |خواری آن جا با عزیزی عهد بسته یک شده|
    block |پستی آن جا از طبیعت با علا آمیخته|
  block
    block |جان بود ارزان به نرخ خاک پیش جان جان|
    block |گر چه این جا هست جان‌ها با غلا آمیخته|
  block
    block |از پی آن جان جان جان‌ها چنان گوهر شده|
    block |مس جان با جان جان چون کیمیا آمیخته|
  block
    block |آخر دور جهان با اولش یک سر شده|
    block |ابتدای ابتدا با انتها آمیخته|
  block
    block |در سرای بخت رو یعنی که تبریز صفا|
    block |تا ببینی این سرا با آن سرا آمیخته|