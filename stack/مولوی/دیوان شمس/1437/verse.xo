
block |چو رعد و برق می خندد ثنا و حمد می خوانم|
  block
    block |چو رعد و برق می خندد ثنا و حمد می خوانم|
    block |چو چرخ صاف پرنورم به گرد ماه گردانم|
  block
    block |زبانم عقده‌ای دارد چو موسی من ز فرعونان|
    block |ز رشک آنک فرعونی خبر یابد ز برهانم|
  block
    block |فروبندید دستم را چو دریابید هستم را|
    block |به لشکرگاه فرعونی که من جاسوس سلطانم|
  block
    block |نه جاسوسم نه ناموسم من از اسرار قدوسم|
    block |رها کن چونک سرمستم که تا لافی بپرانم|
  block
    block |ز باده باد می خیزد که باده باد انگیزد|
    block |خصوصا این چنین باده که من از وی پریشانم|
  block
    block |همه زهاد عالم را اگر بویی رسد زین می|
    block |چه ویرانی پدید آید چه گویم من نمی‌دانم|
  block
    block |چه جای می که گر بویی از آن انفاس سرمستان|
    block |رسد در سنگ و در مرمر بلافد کآب حیوانم|
  block
    block |وجود من عزبخانه‌ست و آن مستان در او جمعند|
    block |دلم حیران کز ایشانم عجب یا خود من ایشانم|
  block
    block |اگر من جنس ایشانم وگر من غیر ایشانم|
    block |نمی‌دانم همین دانم که من در روح و ریحانم|