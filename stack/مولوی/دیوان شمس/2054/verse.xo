
block |بشنیده‌ام که عزم سفر می‌کنی مکن|
  block
    block |بشنیده‌ام که عزم سفر می‌کنی مکن|
    block |مهر حریف و یار دگر می‌کنی مکن|
  block
    block |تو در جهان غریبی غربت چه می‌کنی|
    block |قصد کدام خسته جگر می‌کنی مکن|
  block
    block |از ما مدزد خویش به بیگانگان مرو|
    block |دزدیده سوی غیر نظر می‌کنی مکن|
  block
    block |ای مه که چرخ زیر و زبر از برای توست|
    block |ما را خراب و زیر و زبر می‌کنی مکن|
  block
    block |چه وعده می‌دهی و چه سوگند می‌خوری|
    block |سوگند و عشوه را تو سپر می‌کنی مکن|
  block
    block |کو عهد و کو وثیقه که با بنده کرده‌ای|
    block |از عهد و قول خویش عبر می‌کنی مکن|
  block
    block |ای برتر از وجود و عدم بارگاه تو|
    block |از خطه وجود گذر می‌کنی مکن|
  block
    block |ای دوزخ و بهشت غلامان امر تو|
    block |بر ما بهشت را چو سقر می‌کنی مکن|
  block
    block |اندر شکرستان تو از زهر ایمنیم|
    block |آن زهر را حریف شکر می‌کنی مکن|
  block
    block |جانم چو کوره‌ای است پرآتش بست نکرد|
    block |روی من از فراق چو زر می‌کنی مکن|
  block
    block |چون روی درکشی تو شود مه سیه ز غم|
    block |قصد خسوف قرص قمر می‌کنی مکن|
  block
    block |ما خشک لب شویم چو تو خشک آوری|
    block |چشم مرا به اشک چه تر می‌کنی مکن|
  block
    block |چون طاقت عقیله عشاق نیستت|
    block |پس عقل را چه خیره نگر می‌کنی مکن|
  block
    block |حلوا نمی‌دهی تو به رنجور ز احتما|
    block |رنجور خویش را تو بتر می‌کنی مکن|
  block
    block |چشم حرام خواره من دزد حسن توست|
    block |ای جان سزای دزد بصر می‌کنی مکن|
  block
    block |سر درکش ای رفیق که هنگام گفت نیست|
    block |در بی‌سری عشق چه سر می‌کنی مکن|