
block |چو بگشادم نظر از شیوه تو|
  block
    block |چو بگشادم نظر از شیوه تو|
    block |بشد کارم چو زر از شیوه تو|
  block
    block |تویی خورشید و من چون میوه خام|
    block |به هر دم پخته‌تر از شیوه تو|
  block
    block |چو زهره می‌نوازم چنگ عشرت|
    block |شب و روز ای قمر از شیوه تو|
  block
    block |به هر دم صد هزار اجزای مرده|
    block |شود چون جانور از شیوه تو|
  block
    block |چرا ازرق قبای چرخ گردون|
    block |چنین بندد کمر از شیوه تو|
  block
    block |چرا روی شفق سرخ است هر شام|
    block |به خونابه جگر از شیوه تو|
  block
    block |ز شیوه ماهت استاره همی‌جست|
    block |گرفتم من بصر از شیوه تو|
  block
    block |به خوبی همچو تو خود این محال است|
    block |چنان خوبی به سر از شیوه تو|
  block
    block |ز انبوهی نباشد جان سوزن|
    block |ز عاشق وین حشر از شیوه تو|
  block
    block |عجب چون آمد اندر عالم عشق|
    block |هزاران شور و شر از شیوه تو|
  block
    block |اگر نه پرده آویزی به هر دم|
    block |بدرد این بشر از شیوه تو|
  block
    block |اگر غفلت نباشد جمله عالم|
    block |شود زیر و زبر از شیوه تو|
  block
    block |چرایم شمس تبریزی چو شیدا|
    block |به گرد بام و در از شیوه تو|