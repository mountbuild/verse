
block |یار شدم یار شدم با غم تو یار شدم|
  block
    block |یار شدم یار شدم با غم تو یار شدم|
    block |تا که رسیدم بر تو از همه بیزار شدم|
  block
    block |گفت مرا چرخ فلک عاجزم از گردش تو|
    block |گفتم این نقطه مرا کرد که پرگار شدم|
  block
    block |غلغله‌ای می شنوم روز و شب از قبه دل|
    block |از روش قبه دل گنبد دوار شدم|
  block
    block |تا که فتادم چو صدا ناگه در چنگ غمت|
    block |از هوس زخمه تو کم ز یکی تار شدم|
  block
    block |دزدد غم گردن خود از حذر سیلی من|
    block |زانک من از بیشه جان حیدر کرار شدم|
  block
    block |تا که بدیدم قدحش سرده اوباش منم|
    block |تا که بدیدم کلهش بی‌دل و دستار شدم|
  block
    block |تا که قلندردل من داد می مذهل من|
    block |رقص کنان دلق کشان جانب خمار شدم|
  block
    block |گفت مرا خواجه فرج صبر رهاند ز حرج|
    block |هیچ مگو کز فرج است اینک گرفتار شدم|
  block
    block |چرخ بگردید بسی تا که چنین چرخ زدم|
    block |یار بنالید بسی تا که در این غار شدم|
  block
    block |نیم شبی همره مه روی نهادم سوی ره|
    block |در هوس خوبی او جانب گلزار شدم|
  block
    block |گاه چو سوسن پی گل شاعر و مداح شدم|
    block |گاه چو بلبل به سحر سخره تکرار شدم|
  block
    block |زوبع اندیشه شدم صدفن و صدپیشه شدم|
    block |کار تو را دید دلم عاقبت از کار شدم|