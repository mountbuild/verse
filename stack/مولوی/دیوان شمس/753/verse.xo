
block |هم لبان می‌فروشت باده را ارزان کند|
  block
    block |هم لبان می‌فروشت باده را ارزان کند|
    block |هم دو چشم شوخ مستت رطل را گردان کند|
  block
    block |هم جهان را نور بخشد آفتاب روی تو|
    block |زهر را تریاق سازد کفر را ایمان کند|
  block
    block |هر که را در چشم آرد چشم او روشن شود|
    block |هر که را از جان برآرد عرقه جانان کند|
  block
    block |چونک بر کرسی برآید پادشاه روح او|
    block |چرخ را برهم دراند عرش را لرزان کند|
  block
    block |آنک از حاجت نظر دارد به کاسه هر کسی|
    block |لطف او برگیرد و همکاسه سلطان کند|