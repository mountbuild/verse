
block |بده آن باده به ما باده به ما اولیتر|
  block
    block |بده آن باده به ما باده به ما اولیتر|
    block |هر چه خواهی بکنی لیک وفا اولیتر|
  block
    block |سر مردان چه کند خوبتر از سجده تو|
    block |مسجد عیسی ز جان سقف سما اولیتر|
  block
    block |یک فسون خوان صنما در دل مجنون بردم|
    block |غنج‌های چو صبی را نه صبا اولیتر|
  block
    block |عقل را قبله کند آنک جمال تو ندید|
    block |در کف کور ز قندیل عطا اولیتر|
  block
    block |تو عطا می ده و از چرخ ندا می‌آید|
    block |که ز دریا و ز خورشید عطا اولیتر|
  block
    block |لطف‌ها کرده‌ای امروز دو تا کن آن را|
    block |چونک در چنگ نیایی تو دوتا اولیتر|
  block
    block |چونک خورشید برآید بگریزد سرما|
    block |هر کی سردست از او پشت و قفا اولیتر|
  block
    block |تا بدیدم چمنت ز آب و گیا ببریدم|
    block |آن ستورست که در آب و گیا اولیتر|
  block
    block |سادگی را ببرد گر چه سخن نقش خوشست|
    block |بر رخ آینه از نقش صفا اولیتر|
  block
    block |صورت کون تویی آینه کون تویی|
    block |داد آینه به تصویر بقا اولیتر|
  block
    block |خمش این طبل مزن تیغ بزن وقت غزاست|
    block |طبل اگر پشت سپاهست غزا اولیتر|