
block |عشق است دلاور و فدایی|
  block
    block |عشق است دلاور و فدایی|
    block |تنهارو و فرد و یک قبایی|
  block
    block |ای از شش و پنج مهره برده|
    block |آورده تو نرد دلربایی|
  block
    block |یکتا شده خوش ز هر دو عالم|
    block |بربوده ز یک دلان دوتایی|
  block
    block |آخر تو چه جوهر و چه اصلی|
    block |ای پاک ز جای از کجایی|
  block
    block |در عالم کم زنان چه بیشی|
    block |در خطه دل چه جان فزایی|
  block
    block |نتوان ز تو عشق صبر کردن|
    block |صبرا تو در این هوس نشایی|
  block
    block |نادیده مکن چو دیده‌ای تو|
    block |بیگانه مرو چو آشنایی|
  block
    block |تا ما ماییم جمله ابریم|
    block |بی ظلمت ما مها تو مایی|
  block
    block |در پای غمش چه دیدی ای جان|
    block |کاین دست گشاده در دعایی|
  block
    block |ای دل ز قضا چه رو نمودت|
    block |کز عشق تو طالب بلایی|
  block
    block |رفتم بر عشق کاین به چند است|
    block |گفتا که نباشد این بهایی|
  block
    block |الا بر شاه شمس تبریز|
    block |سر پای کنی به سر بیایی|