
block |سر قدم کردیم و آخر سوی جیحون تاختیم|
  block
    block |سر قدم کردیم و آخر سوی جیحون تاختیم|
    block |عالمی برهم زدیم و چست و بیرون تاختیم|
  block
    block |چون براق عشق عرشی بود زیر ران ما|
    block |گنبدی کردیم و سوی چرخ گردون تاختیم|
  block
    block |عالم چون را مثال ذره‌ها برهم زدیم|
    block |تا به پیش تخت آن سلطان بی‌چون تاختیم|
  block
    block |فهم و وهم و عقل انسان جملگی در ره بریخت|
    block |چونک از شش حد انسان سخت افزون تاختیم|
  block
    block |چونک در سینور مجنونان آن لیلی شدیم|
    block |سرکش آمد مرکب و از حد مجنون تاختیم|
  block
    block |نفس چون قارون ز سعی ما درون خاک شد|
    block |بعد از آن مردانه سوی گنج قارون تاختیم|
  block
    block |دشت و هامون روح گیرد گر بیابد ذره‌ای|
    block |ز آنچ ما از نور او در دشت و هامون تاختیم|
  block
    block |بس صدف‌های چو گوهر زیر سنگی کوفتیم|
    block |تا به سوی گنج‌های در مکنون تاختیم|
  block
    block |سوی شمع شمس تبریزی به بیشه شیر جان|
    block |بوده پروانه نپنداری که اکنون تاختیم|