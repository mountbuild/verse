
block |مسلم آمد یار مرا دل افروزی|
  block
    block |مسلم آمد یار مرا دل افروزی|
    block |چه عشق داد مرا فضل حق زهی روزی|
  block
    block |اگر سرم برود گو برو مرا سر اوست|
    block |رهیدم از کله و از سر و کله دوزی|
  block
    block |دهان به گوش من آورد و گفت در گوشم|
    block |یکی حدیث بیاموزمت بیاموزی|
  block
    block |چو آهوی ختنی خون تو شود همه مشک|
    block |اگر دمی بچری تو ز ما به خوش پوزی|
  block
    block |چو جان جان شده‌ای ننگ جان و تن چه کشی|
    block |چو کان زر شده‌ای حبه‌ای چه اندوزی|
  block
    block |به سوی مجلس خوبان بکش حریفان را|
    block |به خضر و چشمه حیوان بکن قلاوزی|
  block
    block |شراب لعل رسیده‌ست نیست انگوری|
    block |شکر نثار شد و نیست این شکر خوزی|
  block
    block |هوا و حرص یکی آتشیست تو بازی|
    block |بپر گزاف پر و بال را چه می‌سوزی|
  block
    block |خمش که خلق ندانند بانگ را ز صدا|
    block |تویی که دانی پیروزه را ز پیروزی|