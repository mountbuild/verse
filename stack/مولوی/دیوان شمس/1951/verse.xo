
block |ای برادر تو چه مرغی خویشتن را بازبین|
  block
    block |ای برادر تو چه مرغی خویشتن را بازبین|
    block |گر تو دست آموز شاهی خویشتن را باز بین|
  block
    block |هر کی انبازی برید از خویش آن بازی مدان|
    block |در جهان او را چو حق بی‌مثل و بی‌انباز بین|
  block
    block |ز آفتابی کآفتاب آسمان یک جام او است|
    block |ذره‌ها و قطره‌ها را مست و دست انداز بین|
  block
    block |چونک قبله شاه یابی قبله اقبال شو|
    block |چون دو دم خوردی ز جامش بخت را دمساز بین|
  block
    block |گفتم ای اکسیر بنما مس را چون زر کنی|
    block |رو به صرافان دل آورد گفتا گاز بین|
  block
    block |گفتمش چون زنده کردی مرغ ابراهیم را|
    block |گفت پر و بال برکن هم کنون پرواز بین|
  block
    block |گفتم از آغاز مرغ روح ما بی‌پر بده‌ست|
    block |گفت هین بشکن قفس آغاز بی‌آغاز بین|
  block
    block |زان فروبسته دمی کت همدم و همراز نیست|
    block |چشم بگشا هر دمی همراز بین همراز بین|
  block
    block |این دمی چندی که زد جان تو در سوز و نیاز|
    block |چون دم عیسی به حضرت زنده و باساز بین|
  block
    block |خاک خواری را بمان چون خاک خواری پیشه گیر|
    block |خاک را از بعد خواری در چمن اعزاز بین|