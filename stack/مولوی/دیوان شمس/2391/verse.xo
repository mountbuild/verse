
block |بازآمد آن مغنی با چنگ سازکرده|
  block
    block |بازآمد آن مغنی با چنگ سازکرده|
    block |دروازه بلا را بر عشق باز کرده|
  block
    block |بازار یوسفان را از حسن برشکسته|
    block |دکان شکران را یک یک فراز کرده|
  block
    block |شمشیر درنهاده سرهای سروران را|
    block |و آن گاهشان ز معنی بس سرفراز کرده|
  block
    block |خود کشته عاشقان را در خونشان نشسته|
    block |و آن گاه بر جنازه هر یک نماز کرده|
  block
    block |آن حلقه‌های زلفت حلق که راست روزی|
    block |ای ما برون حلقه گردن دراز کرده|
  block
    block |از بس که نوح عشقت چون نوح نوحه دارد|
    block |کشتی جان ما را دریای راز کرده|
  block
    block |ای یک ختن شکسته ای صد ختن نموده|
    block |وز نیم غمزه ترکی سیصد طراز کرده|
  block
    block |بخت ابد نهاده پای تو را به رخ بر|
    block |کت بنده کمینم وآنگه تو ناز کرده|
  block
    block |ای خاک پای نازت سرهای نازنینان|
    block |وز بهر ناز تو حق شکل نیاز کرده|
  block
    block |ای زرگر حقایق ای شمس حق تبریز|
    block |گاهم چو زر بریده گاهم چو گاز کرده|