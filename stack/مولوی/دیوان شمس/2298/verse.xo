
block |زهی بزم خداوندی زهی می‌های شاهانه|
  block
    block |زهی بزم خداوندی زهی می‌های شاهانه|
    block |زهی یغما که می‌آرد شه قفجاق ترکانه|
  block
    block |دلم آهن همی‌خاید از آن لعلین لبی که او|
    block |کنار لطف بگشاید میان حلقه مستانه|
  block
    block |هر آن جانی که شد مجنون به عشق حالت بی‌چون|
    block |کجا گیرد قرار اکنون بدین افسون و افسانه|
  block
    block |چو او طره برافشاند سوی عاشق همی‌داند|
    block |که از زنجیر جنبیدن بجنبد شور دیوانه|
  block
    block |به عشق طره‌های او که جعد و شاخ شاخ آمد|
    block |دل من شاخ شاخ آید چو دندان در سر شانه|
  block
    block |چه برهم گشته‌اند این دم حریفان دل از مستی|
    block |برای جانت ای مه رو سری درکن در این خانه|
  block
    block |اگر ساقی ندادت می دلا در گل چه افتادی|
    block |وگر آن مشک نگشاد او چرا پر گشت پیمانه|
  block
    block |خداوندا در این بیشه چه گم گشته‌ست اندیشه|
    block |تنی تن کجا ماند میان جان و جانانه|
  block
    block |بیا ای شمس تبریزی که در رفعت سلیمانی|
    block |که از عشقت همه مرغان شدند از دام و از دانه|