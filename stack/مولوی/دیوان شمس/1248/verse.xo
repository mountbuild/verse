
block |ساقیا بی‌گه رسیدی می بده مردانه باش|
  block
    block |ساقیا بی‌گه رسیدی می بده مردانه باش|
    block |ساقی دیوانگانی همچو می دیوانه باش|
  block
    block |سر به سر پر کن قدح را موی را گنجا مده|
    block |وان کز این میدان بترسد گو برو در خانه باش|
  block
    block |چون ز خود بیگانه گشتی رو یگانه مطلقی|
    block |بعد از آن خواهی وفا کن خواه رو بیگانه باش|
  block
    block |درهای باصدف را سوی دریا راه نیست|
    block |گر چنان دریات باید بی‌صدف دردانه باش|
  block
    block |بانگ بر طوفان بزن تا او نباشد خیره کش|
    block |شمع را تهدید کن کای شمع چون پروانه باش|
  block
    block |کاسه سر را تهی کن وانگهی با سر بگو|
    block |کای مبارک کاسه سر عشق را پیمانه باش|
  block
    block |لانه تو عشق بودست ای همای لایزال|
    block |عشق را محکم بگیر و ساکن این لانه باش|