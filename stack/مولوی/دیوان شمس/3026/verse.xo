
block |خیره چرا گشته‌ای خواجه مگر عاشقی|
  block
    block |خیره چرا گشته‌ای خواجه مگر عاشقی|
    block |کاسه بزن کوزه خور خواجه اگر عاشقی|
  block
    block |کاش بدانستیی بر چه در ایستاده‌ای|
    block |کاش بدانستیی بر چه قمر عاشقی|
  block
    block |چشمه آن آفتاب خواب نبیند فلک|
    block |چشمت از او روشنست تیزنظر عاشقی|
  block
    block |شیر فلک زین خطر خون شده استش جگر|
    block |راست بگویم مرنج سخته جگر عاشقی|
  block
    block |ای گل تر راست گو بر چه دریدی قبا|
    block |ای مه لاغرشده بر چه سحر عاشقی|
  block
    block |ای دل دریاصفت موج تو ز اندیشه‌هاست|
    block |هر دم کف می‌کنی بر چه گهر عاشقی|
  block
    block |آنک از او گشت دنگ غم نخورد از خدنگ|
    block |ور تو سپر بفکنی سسته سپر عاشقی|
  block
    block |جمله اجزای خاک هست چو ما عشقناک|
    block |لیک تو ای روح پاک نادره‌تر عاشقی|
  block
    block |ای خرد ار بحریی دم مزن و دم بخور|
    block |چون هنرت خامشیست بر چه هنر عاشقی|