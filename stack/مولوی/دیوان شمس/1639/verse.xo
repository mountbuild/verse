
block |ای خوشا روز که پیش چو تو سلطان میرم|
  block
    block |ای خوشا روز که پیش چو تو سلطان میرم|
    block |پیش کان شکر تو شکرافشان میرم|
  block
    block |صد هزاران گل صدبرگ ز خاکم روید|
    block |چونک در سایه آن سرو گلستان میرم|
  block
    block |ای بسا دست که خایند حریصان حیات|
    block |چونک در پای تو من دست فشانان میرم|
  block
    block |شربت مرگ چو اندر قدح من ریزی|
    block |بر قدح بوسه دهم مست و خرامان میرم|
  block
    block |چون به بوی خوش یک سیب تو موسی جان داد|
    block |پس عجب نیست کز آسیب تو چون جان میرم|
  block
    block |چون خزان از خبر مرگ اگر زرد شوم|
    block |چون بهار از لب خندان تو خندان میرم|
  block
    block |بارها مردم من وز دم تو زنده شدم|
    block |گر بمیرم ز تو صد بار بدان سان میرم|
  block
    block |من پراکنده بدم خاک بدم جمع شدم|
    block |پیش جمع تو نشاید که پریشان میرم|
  block
    block |همچو فرزند که اندر بر مادر میرد|
    block |در بر رحمت و بخشایش رحمان میرم|
  block
    block |چه حدیث است کجا مرگ بود عاشق را|
    block |این محالت که در چشمه حیوان میرم|
  block
    block |شمس تبریز کسانی که به تو زنده نیند|
    block |سوی تو زنده شوم از سوی ایشان میرم|