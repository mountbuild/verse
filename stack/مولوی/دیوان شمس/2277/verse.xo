
block |یک چند رندند این طرف در ظل دل پنهان شده|
  block
    block |یک چند رندند این طرف در ظل دل پنهان شده|
    block |و آن آفتاب از سقف دل بر جانشان تابان شده|
  block
    block |هر نجم ناهیدی شده هر ذره خورشیدی شده|
    block |خورشید و اختر پیششان چون ذره سرگردان شده|
  block
    block |آن عقل و دل گم کردگان جان سوی کیوان بردگان|
    block |بی‌چتر و سنجق هر یکی کیخسرو و سلطان شده|
  block
    block |بسیار مرکب کشته‌ای گرد جهان برگشته‌ای|
    block |در جان سفر کن درنگر قومی سراسر جان شده|
  block
    block |با این عطای ایزدی با این جمال و شاهدی|
    block |فرمان پرستان را نگر مستغرق فرمان شده|
  block
    block |چون آینه آن سینه شان آن سینه بی‌کینه شان|
    block |دلشان چو میدان فلک سلطان سوی میدان شده|
  block
    block |از هیهی و هیهایشان وز لعل شکرخایشان|
    block |نقل و شراب و آن دگر در شهر ما ارزان شده|
  block
    block |چون دوش اگر بی‌خویشمی از فتنه من نندیشمی|
    block |باقی این را بودمی بی‌خویشتن گویان شده|
  block
    block |این دم فروبندم دهن زیرا به خویشم مرتهن|
    block |تا آن زمانی که دلم باشد از او سکران شده|
  block
    block |سلطان سلطانان جان شمس الحق تبریزیان|
    block |هر جان از او دریا شده هر جسم از او مرجان شده|