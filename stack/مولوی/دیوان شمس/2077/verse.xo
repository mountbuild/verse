
block |به من نگر به دو رخسار زعفرانی من|
  block
    block |به من نگر به دو رخسار زعفرانی من|
    block |به گونه گونه علامات آن جهانی من|
  block
    block |به جان پیر قدیمی که در نهاد من است|
    block |که باد خاک قدم‌هاش این جوانی من|
  block
    block |تو چشم تیز کن آخر به چشم من بنگر|
    block |مدزد این دل خود را ز دلستانی من|
  block
    block |بر این لبم چو از آن بخت بوسه‌ای برسید|
    block |شکر کساد شد از قند خوش زبانی من|
  block
    block |به گوش‌ها برسد حرف‌های ظاهر من|
    block |به هیچ کس نرسد نعره‌های جانی من|
  block
    block |بس آتشی که فروزد از این نفس به جهان|
    block |بسی بقا که بجوشد ز حرف فانی من|
  block
    block |ز شمس مفخر تبریز تا چه دیدستم|
    block |که بی‌قرار شدستند این معانی من|