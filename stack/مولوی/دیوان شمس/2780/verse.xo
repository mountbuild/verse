
block |در شرابم چیز دیگر ریختی درریختی|
  block
    block |در شرابم چیز دیگر ریختی درریختی|
    block |باده تنها نیست این آمیختی آمیختی|
  block
    block |بار دیگر توبه‌ها را سوختی درسوختی|
    block |بار دیگر فتنه را انگیختی انگیختی|
  block
    block |چون بدیدم در سرم سودای تو سودای تو|
    block |آمدی در گردنم آویختی آویختی|
  block
    block |طره‌های مشک را دربافتی دربافتی|
    block |تارهای صبر را بگسیختی بگسیختی|
  block
    block |تو اگر منکر شدی گویم نشان گویم نشان|
    block |مشک بر شعر سیه می‌بیختی می‌بیختی|
  block
    block |ای قدح رخسار من افروختی افروختی|
    block |وی غم آخر از دلم بگریختی بگریختی|