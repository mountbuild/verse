
block |آمده‌ام به عذر تو ای طرب و قرار جان|
  block
    block |آمده‌ام به عذر تو ای طرب و قرار جان|
    block |عفو نما و درگذر از گنه و عثار جان|
  block
    block |نیست به جز رضای تو قفل گشای عقل و دل|
    block |نیست به جز هوای تو قبله و افتخار جان|
  block
    block |سوخته شد ز هجر تو گلشن و کشت زار من|
    block |زنده کنش به فضل خود ای دم تو بهار جان|
  block
    block |بی لب می فروش تو کی شکند خمار دل|
    block |بی خم ابروی کژت راست نگشت کار جان|
  block
    block |از تو چو مشرقی شود روشن پشت و روی دل|
    block |بر چو تو دلبری سزد هر نفسی نثار جان|
  block
    block |تافتن شعاع تو در سر روزن دلی|
    block |تبصره خرد بود هر دم اعتبار جان|
  block
    block |از غم دوری لقا راه حبیب طی شود|
    block |در ره و منهج خدا هست خدای یار جان|
  block
    block |گلبن روی غیبیان چون برسد بدیده‌ای|
    block |از گل سرخ پر شود بی‌چمنی کنار جان|
  block
    block |لاف زدم که هست او همدم و یار غار من|
    block |یار منی تو بی‌گمان خیز بیا به غار جان|
  block
    block |گفت اناالحق و بشد دل سوی دار امتحان|
    block |آن دم پای دار شد دولت پایدار جان|
  block
    block |باغ که بی‌تو سبز شد دی بدهد سزای او|
    block |جان که جز از تو زنده شد نیست وی از شمار جان|
  block
    block |دانه نمود دام تو در نظر شکار دل|
    block |خانه گرفت عشق تو ناگه در جوار جان|
  block
    block |نیم حدیث گفته شد نیم دگر مگو خمش|
    block |شهره کند حدیث را بر همه شهریار جان|