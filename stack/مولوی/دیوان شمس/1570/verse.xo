
block |آن عشرت نو که برگرفتیم|
  block
    block |آن عشرت نو که برگرفتیم|
    block |پا دار که ما ز سر گرفتیم|
  block
    block |آن دلبر خوب باخبر را|
    block |مست و خوش و بی‌خبر گرفتیم|
  block
    block |هر لحظه ز حسن یوسف خود|
    block |صد مصر پر از شکر گرفتیم|
  block
    block |در خانه حسن بود ماهی|
    block |رفتیمش و بام و در گرفتیم|
  block
    block |آن آب حیات سرمدی را|
    block |چون آب در این جگر گرفتیم|
  block
    block |چون گوشه تاج او بدیدیم|
    block |مستانه‌اش از کمر گرفتیم|
  block
    block |هر نقش که بی‌وی است مرده‌ست|
    block |از بهر تو جانور گرفتیم|
  block
    block |هر جانوری که آن ندارد|
    block |او را علف سقر گرفتیم|
  block
    block |هر کس گهری گرفت از کان|
    block |از کان همه سیمبر گرفتیم|
  block
    block |از تابش نور آفتابی|
    block |چون ماه جمال و فر گرفتیم|
  block
    block |شمس تبریز چون سفر کرد|
    block |چون ماه از آن سفر گرفتیم|