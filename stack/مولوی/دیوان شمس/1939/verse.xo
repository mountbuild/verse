
block |می پرد این مرغ دیگر در جنان عاشقان|
  block
    block |می پرد این مرغ دیگر در جنان عاشقان|
    block |سوی عنقا می کشاند استخوان عاشقان|
  block
    block |ای دریغا چشم بودی تا بدیدی در هوا|
    block |تا روان دیدی روان گشته روان عاشقان|
  block
    block |اشتران سربریده پای بالا می نهند|
    block |اشتر باسر مجو در کاروان عاشقان|
  block
    block |آن جنازه برپریدی گر نگفتی غیرتش|
    block |بی نشان رو بی‌نشان رو بی‌نشان عاشقان|
  block
    block |چون به گورستان درآید استخوان عاشقی|
    block |صد نواله پیچد از وی میرخوان عاشقان|
  block
    block |ذره ذره دف زدی و کف زدی در عرس او|
    block |گر روا بودی شدن پیدا نهان عاشقان|
  block
    block |چون تن عاشق درآید همچو گنجی در زمین|
    block |صد دریچه برگشاید آسمان عاشقان|
  block
    block |در کفن پیچید بینید ای عزیزان کوه قاف|
    block |چشم بند است این عجب یا امتحان عاشقان|
  block
    block |خرمن گل بود و شد از مرگ شاخ زعفران|
    block |صد گلستان بیش ارزد زعفران عاشقان|
  block
    block |ای رسول غیرت مردان دهانم را مگیر|
    block |تا دو سه نکته بگویم از زبان عاشقان|