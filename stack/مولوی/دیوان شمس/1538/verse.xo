
block |بر آن بودم که فرهنگی بجویم|
  block
    block |بر آن بودم که فرهنگی بجویم|
    block |که آن مه رو نهد رویی به رویم|
  block
    block |بگفتم یک سخن دارم به خاطر|
    block |به پیش آ تا به گوش تو بگویم|
  block
    block |که خوابی دیده‌ام من دوش ای جان|
    block |ز تو خواهم که تعبیرش بجویم|
  block
    block |ندارم محرم این خواب جز تو|
    block |تو بشنو ای شه ستارخویم|
  block
    block |بجنبانید سر را و بخندید|
    block |سری را که بداند مو به مویم|
  block
    block |که یعنی حیله با من می سکالی|
    block |که من آیینه هر رنگ و بویم|
  block
    block |مثال لعبتی ام در کف او|
    block |که نقش سوزن زردوز اویم|
  block
    block |نباشد بی‌حیات آن نقش کو کرد|
    block |کمین نقشش منم درهای و هویم|