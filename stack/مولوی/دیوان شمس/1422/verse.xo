
block |طواف حاجیان دارم بگرد یار می گردم|
  block
    block |طواف حاجیان دارم بگرد یار می گردم|
    block |نه اخلاق سگان دارم نه بر مردار می گردم|
  block
    block |مثال باغبانانم نهاده بیل بر گردن|
    block |برای خوشه خرما به گرد خار می گردم|
  block
    block |نه آن خرما که چون خوردی شود بلغم کند صفرا|
    block |ولیکن پر برویاند که چون طیار می گردم|
  block
    block |جهان مارست و زیر او یکی گنجی است بس پنهان|
    block |سر گنجستم و بر وی چو دم مار می گردم|
  block
    block |ندارم غصه دانه اگر چه گرد این خانه|
    block |فرورفته به اندیشه چو بوتیمار می گردم|
  block
    block |نخواهم خانه‌ای در ده نه گاو و گله فربه|
    block |ولیکن مست سالارم پی سالار می گردم|
  block
    block |رفیق خضرم و هر دم قدوم خضر را جویان|
    block |قدم برجا و سرگردان که چون پرگار می گردم|
  block
    block |نمی‌دانی که رنجورم که جالینوس می جویم|
    block |نمی‌بینی که مخمورم که بر خمار می گردم|
  block
    block |نمی‌دانی که سیمرغم که گرد قاف می پرم|
    block |نمی‌دانی که بو بردم که بر گلزار می گردم|
  block
    block |مرا زین مردمان مشمر خیالی دان که می گردد|
    block |خیال ار نیستم ای جان چه بر اسرار می گردم|
  block
    block |چرا ساکن نمی‌گردم بر این و آن همی‌گویم|
    block |که عقلم برد و مستم کرد ناهموار می گردم|
  block
    block |مرا گویی مرو شپشپ که حرمت را زیان دارد|
    block |ز حرمت عار می دارم از آن بر عار می گردم|
  block
    block |بهانه کرده‌ام نان را ولیکن مست خبازم|
    block |نه بر دینار می گردم که بر دیدار می گردم|
  block
    block |هر آن نقشی که پیش آید در او نقاش می بینم|
    block |برای عشق لیلی دان که مجنون وار می گردم|
  block
    block |در این ایوان سربازان که سر هم در نمی‌گنجد|
    block |من سرگشته معذورم که بی‌دستار می گردم|
  block
    block |نیم پروانه آتش که پر و بال خود سوزم|
    block |منم پروانه سلطان که بر انوار می گردم|
  block
    block |چه لب را می گزی پنهان که خامش باش و کمتر گوی|
    block |نه فعل و مکر توست این هم که بر گفتار می گردم|
  block
    block |بیا ای شمس تبریزی شفق وار ار چه بگریزی|
    block |شفق وار از پی شمست بر این اقطار می گردم|