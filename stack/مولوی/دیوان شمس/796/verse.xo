
block |وای آن دل که بدو از تو نشانی نرسد|
  block
    block |وای آن دل که بدو از تو نشانی نرسد|
    block |مرده آن تن که بدو مژده جانی نرسد|
  block
    block |سیه آن روز که بی‌نور جمالت گذرد|
    block |هیچ از مطبخ تو کاسه و خوانی نرسد|
  block
    block |وای آن دل که ز عشق تو در آتش نرود|
    block |همچو زر خرج شود هیچ به کانی نرسد|
  block
    block |سخن عشق چو بی‌درد بود بر ندهد|
    block |جز به گوش هوس و جز به زبانی نرسد|
  block
    block |مریم دل نشود حامل انوار مسیح|
    block |تا امانت ز نهانی به نهانی نرسد|
  block
    block |حس چو بیدار بود خواب نبیند هرگز|
    block |از جهان تا نرود دل به جهانی نرسد|
  block
    block |غفلت مرگ زد آن را که چنان خشک شدست|
    block |از غم آنک ورا تره به نانی نرسد|
  block
    block |این زمان جهد بکن تا ز زمان بازرهی|
    block |پیش از آن دم که زمانی به زمانی نرسد|
  block
    block |هر حیاتی که ز نان رست همان نان طلبد|
    block |آب حیوان به لب هر حیوانی نرسد|
  block
    block |تیره صبحی که مرا از تو سلامی نرسد|
    block |تلخ روزی که ز شهد تو بیانی نرسد|