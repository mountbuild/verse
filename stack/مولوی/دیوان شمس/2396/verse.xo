
block |ای پاک از آب و از گل پایی در این گلم نه|
  block
    block |ای پاک از آب و از گل پایی در این گلم نه|
    block |بی‌دست و دل شدستم دستی بر این دلم نه|
  block
    block |من آب تیره گشته در راه خیره گشته|
    block |از ره مرا برون بر در صدر منزلم نه|
  block
    block |کارم ز پیچ زلفت شوریده گشت و مشکل|
    block |شوریده زلف خود را بر کار مشکلم نه|
  block
    block |هر حاصلی که دارم بی‌حاصلی است بی‌تو|
    block |سیلاب عشق خود را بر کار و حاصلم نه|
  block
    block |خواهی که گرد شمعم پروانه روح باشد|
    block |زان آتشی که داری بر شمع قابلم نه|
  block
    block |چون رشته تبم من با صد گره ز زلفت|
    block |همچون گره زمانی بر زلف سلسلم نه|
  block
    block |از چشم توست جانا پرسحر چاه بابل|
    block |سحری بکن حلالی در چاه بابلم نه|
  block
    block |گفتی الست زان دم حاصل شده‌ست جانم|
    block |تعویذ کن بلی را بر جان حاملم نه|
  block
    block |کی باشد آن زمانی کان ابر را برانی|
    block |گویی بیا و رخ را بر ماه کاملم نه|
  block
    block |ای شمس حق تبریز ار مقبل است جانم|
    block |اقبال وصل خود را بر جان مقبلم نه|