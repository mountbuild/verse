
block |ز بامداد چه دشمن کشست دیدن یار|
  block
    block |ز بامداد چه دشمن کشست دیدن یار|
    block |بشارتیست ز عمر عزیز روی نگار|
  block
    block |ز خواب برجهی و روی یار را بینی|
    block |زهی سعادت و اقبال و دولت بیدار|
  block
    block |همو گشاید کار و همو بگوید شکر|
    block |چنان بود که گلی رست بی‌قرینه خار|
  block
    block |چو دست بر تو نهد یار و گویدت برخیز|
    block |زهی قیامت و جنات و تحتها الانهار|
  block
    block |بگو به موسی عمران که شد همه دیده|
    block |که نعره ارنی خیزد از دم دیدار|
  block
    block |برای مغلطه می‌دید و دیدنش می‌جست|
    block |زهی مقام تجلی و آفتاب مدار|
  block
    block |ز بامداد چو افیون فضل او خوردیم|
    block |برون شدیم ز عقل و برآمدیم ز کار|
  block
    block |ببین تو حال مرا و مرا ز حال مپرس|
    block |چو عقل اندک داری برو مگو بسیار|
  block
    block |برو مگوی جنون را ز کوره معقولات|
    block |که صد دریغ که دیوانه گشته‌ای یک بار|
  block
    block |مرا در این شب دولت ز جفت و طاق مپرس|
    block |که باده جفت دماغست و یار جفت کنار|
  block
    block |مرا مپرس عزیزا که چند می‌گردی|
    block |که هیچ نقطه نپرسد ز گردش پرگار|
  block
    block |غبار و گرد مینگیز در ره یاری|
    block |که او به حسن ز دریا برآورید غبار|
  block
    block |منه تو بر سر زانو سر خود ای صوفی|
    block |کز این تو پی نبری گر فروروی بسیار|
  block
    block |چو هیچ کوه احد برنیامد از بن و بیخ|
    block |چه دست درزده‌ای در کمرگه کهسار|
  block
    block |در آن زمان که عسل‌های فقر می‌لیسیم|
    block |به چشم ما مگسی می‌شود سپه سالار|
  block
    block |چه ایمنست دهم از خراج و نعل بها|
    block |چو نعل ماست در آتش ز عشق تیزشرار|