
block |ساقی چو شه من بد بیش از دگران خوردم|
  block
    block |ساقی چو شه من بد بیش از دگران خوردم|
    block |برگشت سر از مستی تخلیط و خطا کردم|
  block
    block |آن ساقی بایستم چون دید که سرمستم|
    block |بگرفت سر دستم بوسید رخ زردم|
  block
    block |گفتم که تو سلطانی جانی و دو صد جانی|
    block |تو خود نمکستانی شوری دگر آوردم|
  block
    block |از جام می خالص پرعربده شد مجلس|
    block |از عربده کی ترسم من عربده پروردم|
  block
    block |بی‌او نکنم عشرت گر تشنه و مخمورم|
    block |جفت نظرش باشم گر جفتم وگر فردم|
  block
    block |من شاخ ترم اما بی‌باد کجا رقصم|
    block |من سایه آن سروم بی‌سرو کجا گردم|
  block
    block |نور دل ابر آمد آن ماه اگر ابرم|
    block |شاه همه مردان است آن شاه اگر مردم|
  block
    block |می رفت شه شیرین گفتم نفسی بنشین|
    block |ای مستی هر جزوم ای داروی هر دردم|
  block
    block |خورشید حمل کی بود ای گرمی تو بی‌حد|
    block |ای محو شده در تو هم گرمم و هم سردم|
  block
    block |در کاس تو افتادم کز باده تو شادم|
    block |در طاس تو افتادم چون مهره آن نردم|
  block
    block |ساکن شوم از گفتن گر اوم نشوراند|
    block |زیرا که سوار است او من در قدمش گردم|