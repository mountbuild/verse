
block |عاشقان را گر چه در باطن جهانی دیگرست|
  block
    block |عاشقان را گر چه در باطن جهانی دیگرست|
    block |عشق آن دلدار ما را ذوق و جانی دیگرست|
  block
    block |سینه‌های روشنان بس غیب‌ها دانند لیک|
    block |سینه عشاق او را غیب دانی دیگرست|
  block
    block |بس زبان حکمت اندر شوق سرش گوش شد|
    block |زانک مر اسرار او را ترجمانی دیگرست|
  block
    block |یک زمین نقره بین از لطف او در عین جان|
    block |تا بدانی کان مهم را آسمانی دیگرست|
  block
    block |عقل و عشق و معرفت شد نردبان بام حق|
    block |لیک حق را در حقیقت نردبانی دیگرست|
  block
    block |شب روان از شاه عقل و پاسبان آن سو شوند|
    block |لیک آن جان را از آن سو پاسبانی دیگرست|
  block
    block |دلبران راه معنی با دلی عاجز بدند|
    block |وحیشان آمد که دل را دلستانی دیگرست|
  block
    block |ای زبان‌ها برگشاده بر دل بربوده‌ای|
    block |لب فروبندید کو را همزبانی دیگرست|
  block
    block |شمس تبریزی چو جمع و شمع‌ها پروانه‌اش|
    block |زانک اندر عین دل او را عیانی دیگرست|