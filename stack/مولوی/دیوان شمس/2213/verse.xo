
block |خنک آن جان که رود مست و خرامان بر او|
  block
    block |خنک آن جان که رود مست و خرامان بر او|
    block |برهد از خر تن در سفر مصدر او|
  block
    block |خلع نعلین کند وز خود و دنیا بجهد|
    block |همچو موسی قدم صدق زند بر در او|
  block
    block |همچو جرجیس شود کشته عشقش صد بار|
    block |یا چو اسحاق شود بسمل از آن خنجر او|
  block
    block |سر دیگر رسدش جز سر پردرد و صداع|
    block |مغفرت بنهد بر فرق سرش مغفر او|
  block
    block |کیله رزقش اگر درشکند میکائیل|
    block |عوضش گاه بود خلد و گهی کوثر او|
  block
    block |پدر و مادر و خویشان چو به خاکش بنهند|
    block |شود او ماهی و دریا پدر و مادر او|
  block
    block |عشق دریای حیات است که او را تک نیست|
    block |عمر جاوید بود موهبت کمتر او|
  block
    block |می‌رود شمس و قمر هر شب در گور غروب|
    block |می‌دهدشان فر نو شعشعه گوهر او|
  block
    block |ملک الموت به صد ناز ستاند جانی|
    block |که بود باخبر و دیده ور از محشر او|
  block
    block |تن ما خفته در آن خاک به چشم عامه|
    block |روح چون سرو روان در چمن اخضر او|
  block
    block |نه به ظاهر تن ما معدن خون و خلط است|
    block |هیچ جان را سقمی هست از این مقذر او|
  block
    block |در چنین مزبله جان را دو هزاران باغ است|
    block |پس چرا ترسد جان از لحد و مقبر او|
  block
    block |آنک خون را چو می ناب غذای جان کرد|
    block |بنگر در تن پرنور و رخ احمر او|
  block
    block |هله دلدار بخوان باقی این بر منکر|
    block |تا دو صد چشمه روان گردد از مرمر او|