
block |آمد یار و بر کفش جام میی چو مشعله|
  block
    block |آمد یار و بر کفش جام میی چو مشعله|
    block |گفت بیا حریف شو گفتم آمدم هله|
  block
    block |جام میی که تابشش جان ببرد ز مشتری|
    block |چرخ زند ز بوی او بر سر چرخ سنبله|
  block
    block |کوه از او سبک شده مغز از او گران شده|
    block |روح سبوکشش شده عقل شکسته بلبله|
  block
    block |پاک نی و پلید نی در دو جهان بدید نی|
    block |قفل گشا کلید نی کنده هزار سلسله|
  block
    block |تازه کند ملول را مایه دهد فضول را|
    block |آنک زند ز بی‌رهه راه هزار قافله|
  block
    block |پیش رو بدان شده رهزن زاهدان شده|
    block |دایه شاهدان شده مایه بانگ و غلغله|
  block
    block |هر کی خورد ز نیک و بد مست بمانده تا ابد|
    block |هر که نخورد تا رود جانب غصه بی‌گله|
  block
    block |غرقه شو اندر آب حق مست شو از شراب حق|
    block |نیست شو و خراب حق ای دل تنگ حوصله|
  block
    block |هر کی بدان گمان برد از کف مرگ جان برد|
    block |آنک نگویم آن برد اینت عظیم منزله|