
block |تیز دوم تیز دوم تا به سواران برسم|
  block
    block |تیز دوم تیز دوم تا به سواران برسم|
    block |نیست شوم نیست شوم تا بر جانان برسم|
  block
    block |خوش شده‌ام خوش شده‌ام پاره آتش شده‌ام|
    block |خانه بسوزم بروم تا به بیابان برسم|
  block
    block |خاک شوم خاک شوم تا ز تو سرسبز شوم|
    block |آب شوم سجده کنان تا به گلستان برسم|
  block
    block |چونک فتادم ز فلک ذره صفت لرزانم|
    block |ایمن و بی‌لرز شوم چونک به پایان برسم|
  block
    block |چرخ بود جای شرف خاک بود جای تلف|
    block |بازرهم زین دو خطر چون بر سلطان برسم|
  block
    block |عالم این خاک و هوا گوهر کفر است و فنا|
    block |در دل کفر آمده‌ام تا که به ایمان برسم|
  block
    block |آن شه موزون جهان عاشق موزون طلبد|
    block |شد رخ من سکه زر تا که به میزان برسم|
  block
    block |رحمت حق آب بود جز که به پستی نرود|
    block |خاکی و مرحوم شوم تا بر رحمان برسم|
  block
    block |هیچ طبیبی ندهد بی‌مرضی حب و دوا|
    block |من همگی درد شوم تا که به درمان برسم|