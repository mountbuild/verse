
block |خبری است نورسیده تو مگر خبر نداری|
  block
    block |خبری است نورسیده تو مگر خبر نداری|
    block |جگر حسود خون شد تو مگر جگر نداری|
  block
    block |قمری است رونموده پر نور برگشوده|
    block |دل و چشم وام بستان ز کسی اگر نداری|
  block
    block |عجب از کمان پنهان شب و روز تیر پران|
    block |بسپار جان به تیرش چه کنی سپر نداری|
  block
    block |مس هستیت چو موسی نه ز کیمیاش زر شد|
    block |چه غم است اگر چو قارون به جوال زر نداری|
  block
    block |به درون توست مصری که تویی شکرستانش|
    block |چه غم است اگر ز بیرون مدد شکر نداری|
  block
    block |شده ای غلام صورت به مثال بت پرستان|
    block |تو چو یوسفی ولیکن به درون نظر نداری|
  block
    block |به خدا جمال خود را چو در آینه ببینی|
    block |بت خویش هم تو باشی به کسی گذر نداری|
  block
    block |خردانه ظالمی تو که ورا چو ماه گویی|
    block |ز چه روش ماه گویی تو مگر بصر نداری|
  block
    block |سر توست چون چراغی بگرفته شش فتیله|
    block |همه شش ز چیست روشن اگر آن شرر نداری|
  block
    block |تن توست همچو اشتر که برد به کعبه دل|
    block |ز خری به حج نرفتی نه از آنک خر نداری|
  block
    block |تو به کعبه گر نرفتی بکشاندت سعادت|
    block |مگریز ای فضولی که ز حق عبر نداری|