
block |واقف سرمد تا مدرسه عشق گشود|
  block
    block |واقف سرمد تا مدرسه عشق گشود|
    block |فرقیی مشکل چون عاشق و معشوق نبود|
  block
    block |جز قیاس و دوران هست طرق لیک شدست|
    block |بر اولوالفقه و طبیب و متنجم مسدود|
  block
    block |اندر این صورت و آن صورت بس فکرت تیز|
    block |از پی بحث و تفکر ید بیضا بنمود|
  block
    block |فرق گفتند بسی جامعشان راه ببست|
    block |رو به جامع چو نهادند دو صد فرق فزود|
  block
    block |فکر محدود بد و جامع و فارق بی‌حد|
    block |آنچ محدود بد آن محو شد از نامحدود|
  block
    block |محو سکرست پس محو بود صحو یقین|
    block |شمس عاقب بود ار چند بود ظل ممدود|
  block
    block |این از آنست که یطوی به زبان لایحکی|
    block |زانک اثبات چنین نکته بود نفی وجود|
  block
    block |این سخن فرع وجودست و حجابست ز نفی|
    block |کشف چیزی به حجابش نبود جز مردود|
  block
    block |نه ز مردود گریزی نه ز مقبول خلاص|
    block |بهل این را که نگنجد نه به بحث و نه سرود|
  block
    block |تو پس این را بهلی لیک تو را آن نهلد|
    block |جان از این قاعده نجهد به قیام و به قعود|
  block
    block |جان قعود آرد آنش بکشد سوی قیام|
    block |جان قیام آرد آنش بکشد سوی سجود|
  block
    block |این یگانه نه دوگانه‌ست که از وی برهی|
    block |به سلام و به تشهد نرهد جان ز شهود|
  block
    block |نه به تحریمه درآمد نه به تحلیله رود|
    block |نه به تکبیره ببست و نه سلامش بگشود|
  block
    block |مگس روح درافتاد در این دوغ ابد|
    block |نه مسلمان و نه ترسا و نه گبر و نه جهود|
  block
    block |هله می‌گو که سخن پر زدن آن مگس است|
    block |پر زدن نیز نماند چو رود دوغ فرود|
  block
    block |پر زدن نوع دگر باشد اگر نیز بود|
    block |رقص نادر بودت بر زبر چرخ کبود|