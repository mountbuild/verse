
block |باده بده ساقیا عشوه و بادم مده|
  block
    block |باده بده ساقیا عشوه و بادم مده|
    block |وز غم فردا و دی هیچ به یادم مده|
  block
    block |باده از آن خم مه پر کن و پیشم بنه|
    block |گر نگشایم گره هیچ گشادم مده|
  block
    block |چون گذرد می ز سر گویم ای خوش پسر|
    block |باده نخواهم دگر مست فتادم مده|
  block
    block |چاکر خنده توام کشته زنده توام|
    block |گر نه که بنده توام باده شادم مده|
  block
    block |فتنه به شهر توام کشته قهر توام|
    block |گر نه که بهر توام هیچ مرادم مده|
  block
    block |صدقه از آن لعل کان بخش بر این پرزیان|
    block |ور ز برای تو جان صدقه ندادم مده|
  block
    block |از سر کین درگذر بوسه ده ای لب شکر|
    block |بر سر هر خاک سر گر ننهادم مده|
  block
    block |هر که دوم بار زاد عشق بدو داد داد|
    block |صد ره از صدق و داد گر بنزادم مده|
  block
    block |شمس حق نیک نام شد تبریزت مقام|
    block |گر نشکستم تمام هیچ تو دادم مده|