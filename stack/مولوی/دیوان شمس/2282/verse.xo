
block |ای جان و دل از عشق تو در بزم تو پا کوفته|
  block
    block |ای جان و دل از عشق تو در بزم تو پا کوفته|
    block |سرها بریده بی‌عدد در رزم تو پا کوفته|
  block
    block |چون عزم میدان زمین کردی تو ای روح امین|
    block |ذرات خاک این زمین از عزم تو پا کوفته|
  block
    block |فرمان خرمشاهیت در خون دل توقیع شد|
    block |کف کرد خون بر روی خون از جزم تو پا کوفته|
  block
    block |ای حزم جمله خسروان از عهد آدم تا کنون|
    block |بستان گرو از من به جان کز حزم تو پا کوفته|
  block
    block |خوارزمیان منکر شده دیدار بی‌چون را ولی|
    block |از بینش بی‌چون تو خوارزم تو پا کوفته|
  block
    block |ای آفتاب روی تو کرده هزیمت ماه را|
    block |و آن ماه در راه آمده از هزم تو پا کوفته|
  block
    block |چون شمس تبریزی کند در مصحف دل یک نظر|
    block |اعراب او رقصان شده هم جزم تو پا کوفته|