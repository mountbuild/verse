
block |یکی مطرب همی‌خواهم در این دم|
  block
    block |یکی مطرب همی‌خواهم در این دم|
    block |که نشناسد ز مستی زیر از بم|
  block
    block |حریفی نیز خواهم غمگساری|
    block |ز بی‌خویشی نداند شادی از غم|
  block
    block |همه اجزای او مستی گرفته|
    block |مبدل گشته از اولاد آدم|
  block
    block |مسلمانی منور گشته از وی|
    block |مسلم گشته از هستی مسلم|
  block
    block |چو با نه کس بیاید بشمری ده|
    block |ده تو نه بود از ده یکی کم|
  block
    block |خدایا نوبتی مست بفرست|
    block |که ما از می دهل کردیم اشکم|
  block
    block |دهل کوبان برون آییم از خویش|
    block |که ما را عزم ساقی شد مصمم|
  block
    block |دهلزن گر نباشد عید عید است|
    block |جهان پرعید شد والله اعلم|
  block
    block |پراکنده بخواهم گفت امروز|
    block |چه گوید مرد درهم جز که درهم|
  block
    block |مگر ساقی بینداید دهانم|
    block |از آن جام و از آن رطل دمادم|
  block
    block |مرادم کیست زین‌ها شمس تبریز|
    block |ازیرا شمس آمد جان عالم|