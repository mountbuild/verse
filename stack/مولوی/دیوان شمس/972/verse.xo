
block |عاشقانی که باخبر میرند|
  block
    block |عاشقانی که باخبر میرند|
    block |پیش معشوق چون شکر میرند|
  block
    block |از الست آب زندگی خوردند|
    block |لاجرم شیوه دگر میرند|
  block
    block |چونک در عاشقی حشر کردند|
    block |نی چو این مردم حشر میرند|
  block
    block |از فرشته گذشته‌اند به لطف|
    block |دور از ایشان که چون بشر میرند|
  block
    block |تو گمان می‌بری که شیران نیز|
    block |چون سگان از برون در میرند|
  block
    block |بدود شاه جان به استقبال|
    block |چونک عشاق در سفر میرند|
  block
    block |همه روشن شوند چون خورشید|
    block |چونک در پای آن قمر میرند|
  block
    block |عاشقانی که جان یک دگرند|
    block |همه در عشق همدگر میرند|
  block
    block |همه را آب عشق بر جگر است|
    block |همه آیند و در جگر میرند|
  block
    block |همه هستند همچو در یتیم|
    block |نه بر مادر و پدر میرند|
  block
    block |عاشقان جانب فلک پرند|
    block |منکران در تک سقر میرند|
  block
    block |عاشقان چشم غیب بگشایند|
    block |باقیان جمله کور و کر میرند|
  block
    block |و آنک شب‌ها نخفته‌اند ز بیم|
    block |جمله بی‌خوف و بی‌خطر میرند|
  block
    block |و آنک این جا علف پرست بدند|
    block |گاو بودند و همچو خر میرند|
  block
    block |و آنک امروز آن نظر جستند|
    block |شاد و خندان در آن نظر میرند|
  block
    block |شاهشان بر کنار لطف نهد|
    block |نی چنین خوار و محتضر میرند|
  block
    block |و انک اخلاق مصطفی جویند|
    block |چون ابوبکر و چون عمر میرند|
  block
    block |دور از ایشان فنا و مرگ ولیک|
    block |این به تقدیر گفتم ار میرند|