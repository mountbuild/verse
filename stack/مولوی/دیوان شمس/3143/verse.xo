
block |مستی و عاشقانه می‌گویی|
  block
    block |مستی و عاشقانه می‌گویی|
    block |تو غریبی و یا از این کویی|
  block
    block |پیش آن چشم‌های جادوی تو|
    block |چون نباشد حرام جادویی|
  block
    block |پیش رویت چو قرص مه خجلست|
    block |به چه رو کرد زهره بی‌رویی|
  block
    block |عاشقان را چه سود دارد پند|
    block |سیل شان برد رو چه می‌جویی|
  block
    block |تو چه دانی ز خوبی بت ما|
    block |ما از آن سو و تو از این سویی|
  block
    block |ما ز دستان او ز دست شدیم|
    block |دست از ما چرا نمی‌شویی|
  block
    block |رو به میدان عشق سجده کنان|
    block |پیش چوگان عشق چون گویی|
  block
    block |پیش آن چشم‌های ترکانه|
    block |بنده‌ای و کمینه هندویی|
  block
    block |به ستیزه در این حرم ای صبر|
    block |گاه لاله و گاه لولویی|
  block
    block |آفتابا نه حد تو پیداست|
    block |که نه در خانه ترازویی|
  block
    block |هله ای ماه خویش را بشناس|
    block |نی به وقت محاق چون مویی|
  block
    block |هله ای زهره زیر چادر رو|
    block |رو نداری وقیحه بانویی|
  block
    block |تو بیا ای کمال صورت عشق|
    block |نور ذات حقی و یا اویی|
  block
    block |اندر این ره نماند پای مرا|
    block |زانوم را نماند زانویی|
  block
    block |همچو کشتی روم به پهلو من|
    block |ای دل من هزارپهلویی|
  block
    block |مست و بی‌خویش می‌روی چپ و راست|
    block |سوی بی‌چپ و راست می‌پویی|
  block
    block |نی چپست و نه راست در جانست|
    block |بو ز جان یابی ار بینبویی|
  block
    block |ز آن شکر روی اگر بگردانی|
    block |گر نباتی بدان که بدخویی|
  block
    block |ور تو دیوی و رو بدو آری|
    block |الله الله چه ماه ده تویی|
  block
    block |دلم از جا رود چو گویم او|
    block |همه اوها غلام این اویی|
  block
    block |هین ز خوهای او یکی بشنو|
    block |گاه شیری کند گه آهویی|
  block
    block |هین خمش که ار دیده کف نکند|
    block |نکند سیب و نار آلویی|