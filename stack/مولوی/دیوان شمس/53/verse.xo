
block |عشق تو آورد قدح پر ز بلاها|
  block
    block |عشق تو آورد قدح پر ز بلاها|
    block |گفتم می می‌نخورم پیش تو شاها|
  block
    block |داد می معرفتش آن شکرستان|
    block |مست شدم برد مرا تا به کجاها|
  block
    block |از طرفی روح امین آمد پنهان|
    block |پیش دویدم که ببین کار و کیاها|
  block
    block |گفتم ای سر خدا روی نهان کن|
    block |شکر خدا کرد و ثنا گفت دعاها|
  block
    block |گفتم خود آن نشود عاشق پنهان|
    block |چیست که آن پرده شود پیش صفاها|
  block
    block |عشق چو خون خواره شود وای از او وای|
    block |کوه احد پاره شود خاصه چو ماها|
  block
    block |شاد دمی کان شه من آید خندان|
    block |باز گشاید به کرم بند قباها|
  block
    block |گوید افسرده شدی بی‌نظر ما|
    block |پیشتر آ تا بزند بر تو هواها|
  block
    block |گوید کان لطف تو کو ای همه خوبی|
    block |بنده خود را بنما بندگشاها|
  block
    block |گوید نی تازه شوی هیچ مخور غم|
    block |تازه‌تر از نرگس و گل وقت صباها|
  block
    block |گویم ای داده دوا هر دو جهان را|
    block |نیست مرا جز لب تو جان دواها|
  block
    block |میوه هر شاخ و شجر هست گوایش|
    block |روی چو زر و اشک مرا هست گواها|