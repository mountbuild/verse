
block |بده آن مرد ترش را قدحی ای شه شیرین|
  block
    block |بده آن مرد ترش را قدحی ای شه شیرین|
    block |صدقات تو روان است به هر بیوه و مسکین|
  block
    block |صدقات تو لطیف است توان خورد دو صد من|
    block |که نداند لب بالا و نجنبد لب زیرین|
  block
    block |هله ای باغ نگویی به چه لب باده کشیدی|
    block |مگر اشکوفه بگوید پنهان با گل و نسرین|
  block
    block |چه شراب است کز آن بو گل‌تر آهوی ناف است|
    block |به زمستان نه که دیدی همه را چون سگ گرگین|
  block
    block |هله تا جمع رسیدن بده آن می به کف من|
    block |پس من زهره بنوشد قدح از ساعد پروین|
  block
    block |وگر آن مست نهد سر که رباید ز تو ساغر|
    block |مده او را تو مرا ده که منم بر در تحسین|
  block
    block |چه کند باده حق را جگر باطل فانی|
    block |چه شناسد مه جان را نظر و غمزه عنین|
  block
    block |هنر و زر چو فزون شد خطر و خوف کنون شد|
    block |ملکان را تب لرز است و حریر است نهالین|
  block
    block |چو مه توبه درآمد مه توبه شکن آمد|
    block |شکنش باد همیشه تو بگو نیز که آمین|