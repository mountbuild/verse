
block |دیدی که چه کرد آن یگانه|
  block
    block |دیدی که چه کرد آن یگانه|
    block |برساخت پریر یک بهانه|
  block
    block |ما را و تو را کجا فرستاد|
    block |او ماند و دو سه پری خانه|
  block
    block |ما را بفریفت ما چه باشیم|
    block |با آن حرکات ساحرانه|
  block
    block |آن سلسله کو به دست دارد|
    block |بربندد گردن زمانه|
  block
    block |از سنگ برون کشید مکری|
    block |شاباش زهی شکر فسانه|
  block
    block |بست او گرهی میان ابرو|
    block |گم گشت خرد از این میانه|
  block
    block |بر درگه او است دل چو مسمار|
    block |بردوخته خویش بر ستانه|
  block
    block |بر مرکب مملکت سوار او است|
    block |در دست وی است تازیانه|
  block
    block |گر او کمر کهی بگیرد|
    block |که را چو کهی کند کشانه|
  block
    block |خود آن که قاف همچو سیمرغ|
    block |کرده‌ست به کویش آشیانه|
  block
    block |از شرم عقیق درفشانش|
    block |درها بگداخت دانه دانه|
  block
    block |بادی که ز عشق او است در تن|
    block |ساکن نشود به رازیانه|
  block
    block |عشاق مذکرند وین خلق|
    block |درمانده‌اند در مثانه|
  block
    block |ساقی درده قدح که ماییم|
    block |مخمور ز باده شبانه|
  block
    block |آبی برزن که آتش دل|
    block |بر چرخ همی‌زند زبانه|
  block
    block |در دست همیشه مصحفم بود|
    block |وز عشق گرفته‌ام چغانه|
  block
    block |اندر دهنی که بود تسبیح|
    block |شعر است و دوبیتی و ترانه|
  block
    block |بس صومعه‌ها که سیل بربود|
    block |چه سیل که بحر بی‌کرانه|
  block
    block |هشیار ز من فسانه ناید|
    block |مانند رباب بی‌کمانه|
  block
    block |مستم کن و برپران چو تیرم|
    block |بشنو قصص بنی کنانه|
  block
    block |چون مست بود ز باده حق|
    block |شهباز شود کمین سمانه|
  block
    block |بی‌خویش گذر کند ز دیوار|
    block |بر روی هوا شود روانه|
  block
    block |باخویش ز حق شوند و بی‌خویش|
    block |می‌ها بکشند عاشقانه|
  block
    block |دیدم که لبش شراب نوشد|
    block |کی دید ز لب می مغانه|
  block
    block |و آن گاه چی می می خدایی|
    block |نه از خنب فلان و یا فلانه|
  block
    block |ماهی ز کنار چرخ درتافت|
    block |گم گشت دلم از این میانه|
  block
    block |این طرفه که شخص بی‌دل و جان|
    block |چون چنگ همی‌کند فغانه|
  block
    block |مشنو غم عشق را ز هشیار|
    block |کو سردلب است و سردچانه|
  block
    block |هرگز دیدی تو یا کسی دید|
    block |یخدان ز آتش دهد نشانه|
  block
    block |دم درکش و فضل و فن رها کن|
    block |با باز چه فن زند سمانه|