
block |هین که آمد به سر کوی تو مجنون دگر|
  block
    block |هین که آمد به سر کوی تو مجنون دگر|
    block |هین که آمد به تماشای تو دل خون دگر|
  block
    block |عاشق روی تو را گنبد گردون نکشد|
    block |مگرش جای دهی بر سر گردون دگر|
  block
    block |عاشق تو نخورد حیله و افسون کسی|
    block |تو بخوان و تو بدم بر دلش افسون دگر|
  block
    block |عشق روی تو به شش سوی جهان دام دلست|
    block |که ندیدند چنان رخ رخ گلگون دگر|
  block
    block |رحمتی کن تو بر آن مرغ که در دام افتاد|
    block |که ندارد چو تو شاهنشه بی‌چون دگر|
  block
    block |کو در این خانه یکی سوخته مفتونی|
    block |که به شب‌ها شنود ناله مفتون دگر|
  block
    block |از پس نیشکرت اشک چو اطلس بارم|
    block |چاره‌ام نیست جز این اطلس و اکسون دگر|