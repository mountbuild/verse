
block |مه ما نیست منور تو مگر چرخ درآیی|
  block
    block |مه ما نیست منور تو مگر چرخ درآیی|
    block |ز تو پرماه شود چرخ چو بر چرخ برآیی|
  block
    block |کی بود چرخ و ثریا که بشاید قدمت را|
    block |و اگر نیز بشاید ز تو یابند سزایی|
  block
    block |همه بی‌خدمت و رشوت رسد از لطف تو خلعت|
    block |نه عدم بود من و ما که بدادی من و مایی|
  block
    block |ز من و ماست که جانی بگشاده‌ست دکانی|
    block |و اگر نه به چه بازو کشد او قوس خدایی|
  block
    block |غلطی جان غلطی جان همه خود را بمرنجان|
    block |نه مسیحی که به افسون به دمی چشم گشایی|
  block
    block |به سحرگاه و مشارق که شود تیره رخ مه|
    block |کی بود نیم چراغی که کند نورفزایی|
  block
    block |چه کشیمش چه کشیمش تو بیا تا که کشیمش|
    block |که چراغ خلق است این بر آن شمع سمایی|
  block
    block |مشکی را مشکی را مشکی پرهوسی را|
    block |چه کشانی چه کشانی به مطارات همایی|
  block
    block |چو رخ روز ببیند ز بن گوش بمیرد|
    block |ز چه رفتی ز چه مردی تو چنین سست چرایی|
  block
    block |زر و مال تو کجا شد پر و بال تو کجا شد|
    block |عم و خال تو کجا شد و تو ادبار کجایی|
  block
    block |هله بازآ هله بازآ به سوی نعمت و ناز آ|
    block |که منت بازفرستم ز پس مرگ و جدایی|
  block
    block |پر و بال تو بریدم غم و آه تو شنیدم|
    block |هله بازت بخریدم که نه درخورد جفایی|
  block
    block |ز پس مرگ برون پر خبر رحمت من بر|
    block |که نگویند چو رفتی به عدم بازنیایی|
  block
    block |کتب الله تعالی کرم الله توالی|
    block |فتدلی و تجلی بعث العشق دوایی|
  block
    block |فعلاتن فعلاتن فعلاتن فعلاتن|
    block |خمش و آب فرورو سمک بحر وفایی|