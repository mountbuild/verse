
block |به خدایی که در ازل بوده‌ست|
  block
    block |به خدایی که در ازل بوده‌ست|
    block |حی و دانا و قادر و قیوم|
  block
    block |نور او شمع‌های عشق فروخت|
    block |تا بشد صد هزار سر معلوم|
  block
    block |از یکی حکم او جهان پر شد|
    block |عاشق و عشق و حاکم و محکوم|
  block
    block |در طلسمات شمس تبریزی|
    block |گشت گنج عجایبش مکتوم|
  block
    block |که از آن دم که تو سفر کردی|
    block |از حلاوت جدا شدیم چو موم|
  block
    block |همه شب همچو شمع می سوزیم|
    block |ز آتشش جفت وز انگبین محروم|
  block
    block |در فراق جمال او ما را|
    block |جسم ویران و جان در او چون بوم|
  block
    block |آن عنان را بدین طرف برتاب|
    block |زفت کن پیل عیش را خرطوم|
  block
    block |بی‌حضورت سماع نیست حلال|
    block |همچو شیطان طرب شده مرحوم|
  block
    block |یک غزل بی‌تو هیچ گفته نشد|
    block |تا رسید آن مشرفه مفهوم|
  block
    block |بس به ذوق سماع نامه تو|
    block |غزلی پنج شش بشد منظوم|
  block
    block |شام ما از تو صبح روشن باد|
    block |ای به تو فخر شام و ارمن و روم|