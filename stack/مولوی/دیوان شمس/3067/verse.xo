
block |تو در عقیله ترتیب کفش و دستاری|
  block
    block |تو در عقیله ترتیب کفش و دستاری|
    block |چگونه رطل گران خوار را به دست آری|
  block
    block |به جان من به خرابات آی یک لحظه|
    block |تو نیز آدمیی مردمی و جان داری|
  block
    block |بیا و خرقه گرو کن به می فروش الست|
    block |که پیش از آب و گلست از الست خماری|
  block
    block |فقیر و عارف و درویش وانگهی هشیار|
    block |مجاز بود چنین نام‌ها تو پنداری|
  block
    block |سماع و شرب سقاهم نه کار درویش‌ست|
    block |زیان و سود کم و بیش کار بازاری|
  block
    block |بیا بگو که چه باشد الست عیش ابد|
    block |ملنگ هین به تکلف که سخت رهواری|
  block
    block |سری که درد ندارد چراش می‌بندی|
    block |چرا نهی تن بی‌رنج را به بیماری|