
block |دل و جان را در این حضرت بپالا|
  block
    block |دل و جان را در این حضرت بپالا|
    block |چو صافی شد رود صافی به بالا|
  block
    block |اگر خواهی که ز آب صاف نوشی|
    block |لب خود را به هر دردی میالا|
  block
    block |از این سیلاب درد او پاک ماند|
    block |که جانبازست و چست و بی‌مبالا|
  block
    block |نپرد عقل جزوی زین عقیله|
    block |چو نبود عقل کل بر جزو لالا|
  block
    block |نلرزد دست وقت زر شمردن|
    block |چو بازرگان بداند قدر کالا|
  block
    block |چه گرگینست وگر خارست این حرص|
    block |کسی خود را بر این گرگین ممالا|
  block
    block |چو شد ناسور بر گرگین چنین گر|
    block |طلی سازش به ذکر حق تعالا|
  block
    block |اگر خواهی که این در باز گردد|
    block |سوی این در روان و بی‌ملال آ|
  block
    block |رها کن صدر و ناموس و تکبر|
    block |میان جان بجو صدر معلا|
  block
    block |کلاه رفعت و تاج سلیمان|
    block |به هر کل کی رسد حاشا و کلا|
  block
    block |خمش کردم سخن کوتاه خوشتر|
    block |که این ساعت نمی‌گنجد علالا|
  block
    block |جواب آن غزل که گفت شاعر|
    block |بقایی شاء لیس هم ارتحالا|