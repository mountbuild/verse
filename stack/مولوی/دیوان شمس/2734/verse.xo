
block |ای بی‌تو حرام زندگانی|
  block
    block |ای بی‌تو حرام زندگانی|
    block |خود بی‌تو کدام زندگانی|
  block
    block |بی روی خوش تو زنده بودن|
    block |مرگ است به نام زندگانی|
  block
    block |پازهر تویی و زهر دنیا|
    block |دانه تو و دام زندگانی|
  block
    block |گوهر تو و این جهان چو حقه|
    block |باده تو و جام زندگانی|
  block
    block |بی آب تو گلستان چو شوره|
    block |بی جوش تو خام زندگانی|
  block
    block |بی خوبی حسن باقوامت|
    block |نگرفته قوام زندگانی|
  block
    block |با جمله مراد و کام بی‌تو|
    block |نایافته کام زندگانی|
  block
    block |تا داد سلامتی ندادی|
    block |کی کرد سلام زندگانی|
  block
    block |خامش کردم بکن تو شاهی|
    block |پیش تو غلام زندگانی|