
block |صوفیان آمدند از چپ و راست|
  block
    block |صوفیان آمدند از چپ و راست|
    block |در به در کو به کو که باده کجاست|
  block
    block |در صوفی دل‌ست و کویش جان|
    block |باده صوفیان ز خم خداست|
  block
    block |سر خم را گشاد ساقی و گفت|
    block |الصلا هر کسی که عاشق ماست|
  block
    block |این چنین باده و چنین مستی|
    block |در همه مذهبی حلال و رواست|
  block
    block |توبه بشکن که در چنین مجلس|
    block |از خطا توبه صد هزار خطاست|
  block
    block |چون شکستی تو زاهدان را نیز|
    block |الصلا زن که روز روز صلاست|
  block
    block |مردمت گر ز چشم خویش انداخت|
    block |مردم چشم عاشقانت جاست|
  block
    block |گر برفت آب روی کمتر غم|
    block |جای عاشق برون آب و هواست|
  block
    block |آشنایان اگر ز ما گشتند|
    block |غرقه را آشنا در آن دریاست|