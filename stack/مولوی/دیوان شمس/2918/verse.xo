
block |می‌زنم حلقه در هر خانه‌ای|
  block
    block |می‌زنم حلقه در هر خانه‌ای|
    block |هست در کوی شما دیوانه‌ای|
  block
    block |مرغ جان دیوانه آن دام شد|
    block |دام عشق دلبری دردانه‌ای|
  block
    block |عقل‌ها نعره زنان کآخر کجاست|
    block |در جنون دریادلی مردانه‌ای|
  block
    block |ای خدا مجنون آن لیلی کجاست|
    block |تا به گوشش دردمیم افسانه‌ای|
  block
    block |ز آنک گوش عقل نامحرم بود|
    block |از فسون عاشقان بیگانه‌ای|
  block
    block |سلسله زلفی که جان مجنون او است|
    block |میل دارد با شکسته شانه‌ای|
  block
    block |شهر ما پرفتنه و پرشور شد|
    block |الغیاث از فتنه فتانه‌ای|
  block
    block |زوتر ای قفال مفتاحی بساز|
    block |کز فرج باشد ورا دندانه‌ای|
  block
    block |هین خمش کن کژ مرو فرزین نه‌ای|
    block |کی چو فرزین کژ رود فرزانه‌ای|