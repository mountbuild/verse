
block |خلق می‌جنبند مانا روز شد|
  block
    block |خلق می‌جنبند مانا روز شد|
    block |روز را جان بخش جانا روز شد|
  block
    block |چند شب گشتیم ما و چند روز|
    block |در غم و شادی تو تا روز شد|
  block
    block |در جهان بس شهرها کان جا شبست|
    block |اندر این ساعت که این جا روز شد|
  block
    block |در شب غفلت جهانی خفته‌اند|
    block |ز آفتاب عشق ما را روز شد|
  block
    block |هر که عاشق نیست او را روز نیست|
    block |هر که را عشقست و سودا روز شد|
  block
    block |صبح را در کنج این خانه مجوی|
    block |رو به بالا کن به بالا روز شد|
  block
    block |بر تو گر خارست بر ما گل شکفت|
    block |بر تو گر شامست بر ما روز شد|
  block
    block |گر تو از طفلی ز روز آگه نه‌ای|
    block |خیز با ما جان بابا روز شد|
  block
    block |روز را منکر مشو لا لا مگو|
    block |چند لا لا جان لالا روز شد|
  block
    block |آفتاب آمد که انشق القمر|
    block |بشنو این فرمان اعلا روز شد|
  block
    block |پاسبانا بس دگر چوبک مزن|
    block |پاسبان و حارس ما روز شد|