
block |این چنین پابند جان میدان کیست|
  block
    block |این چنین پابند جان میدان کیست|
    block |ما شدیم از دست این دستان کیست|
  block
    block |عشق گردان کرد ساغرهای خاص|
    block |عشق می‌داند که او گردان کیست|
  block
    block |جان حیاتی داد کوه و دشت را|
    block |ای خدایا ای خدایا جان کیست|
  block
    block |این چه باغست این که جنت مست اوست|
    block |وین بنفشه و سوسن و ریحان کیست|
  block
    block |شاخ گل از بلبلان گویاترست|
    block |سرو رقصان گشته کاین بستان کیست|
  block
    block |یاسمن گفتا نگویی با سمن|
    block |کاین چنین نرگس ز نرگسدان کیست|
  block
    block |چون بگفتم یاسمن خندید و گفت|
    block |بیخودم من می‌ندانم کان کیست|
  block
    block |می‌دود چون گوی زرین آفتاب|
    block |ای عجب اندر خم چوگان کیست|
  block
    block |ماه همچون عاشقان اندر پیش|
    block |فربه و لاغر شده حیران کیست|
  block
    block |ابر غمگین در غم و اندیشه است|
    block |سر پرآتش عجب گریان کیست|
  block
    block |چرخ ازرق پوش روشن دل عجب|
    block |روز و شب سرمست و سرگردان کیست|
  block
    block |درد هم از درد او پرسان شده|
    block |کای عجب این درد بی‌درمان کیست|
  block
    block |شمس تبریزی گشاده‌ست این گره|
    block |ای عجب این قدرت و امکان کیست|