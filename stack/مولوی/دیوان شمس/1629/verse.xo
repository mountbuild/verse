
block |دل چه خورده‌ست عجب دوش که من مخمورم|
  block
    block |دل چه خورده‌ست عجب دوش که من مخمورم|
    block |یا نمکدان کی دیده‌ست که من در شورم|
  block
    block |هر چه امروز بریزم شکنم تاوان نیست|
    block |هر چه امروز بگویم بکنم معذورم|
  block
    block |بوی جان هر نفسی از لب من می آید|
    block |تا شکایت نکند جان که ز جانان دورم|
  block
    block |گر نهی تو لب خود بر لب من مست شوی|
    block |آزمون کن که نه کمتر ز می انگورم|
  block
    block |ساقیا آب درانداز مرا تا گردن|
    block |زانک اندیشه چو زنبور بود من عورم|
  block
    block |شب گه خواب از این خرقه برون می آیم|
    block |صبح بیدار شوم باز در او محشورم|
  block
    block |هین که دجال بیامد بگشا راه مسیح|
    block |هین که شد روز قیامت بزن آن ناقورم|
  block
    block |گر به هوش است خرد رو جگرش را خون کن|
    block |ور نه پاره‌ست دلم پاره کن از ساطورم|
  block
    block |باده آمد که مرا بیهده بر باد دهد|
    block |ساقی آمد به خرابی تن معمورم|
  block
    block |روز و شب حامل می گشته که گویی قدحم|
    block |بی‌کمر چست میان بسته که گویی مورم|
  block
    block |سوی خم آمده ساغر که بکن تیمارم|
    block |خم سر خویش گرفته‌ست که من رنجورم|
  block
    block |ما همه پرده دریده طلب می رفته|
    block |می نشسته به بن خم که چه من مستورم|
  block
    block |تو که مست عنبی دور شو از مجلس ما|
    block |که دلت را ز جهان سرد کند کافورم|
  block
    block |چون تنم را بخورد خاک لحد چون جرعه|
    block |بر سر چرخ جهد جان که نه جسمم نورم|
  block
    block |نیم آن شاه که از تخت به تابوت روم|
    block |خالدین ابدا شد رقم منشورم|
  block
    block |اگر آمیخته‌ام هم ز فرح ممزوجم|
    block |وگر آویخته‌ام هم رسن منصورم|
  block
    block |جام فرعون نگیرم که دهان گنده کند|
    block |جان موسی است روان در تن همچون طورم|
  block
    block |هله خاموش که سرمست خموش اولیتر|
    block |من فغان را چه کنم نی ز لبش مهجورم|
  block
    block |شمس تبریز که مشهورتر از خورشید است|
    block |من که همسایه شمسم چو قمر مشهورم|