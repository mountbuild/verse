
block |برخیز و صبوح را بیارا|
  block
    block |برخیز و صبوح را بیارا|
    block |پرلخلخه کن کنار ما را|
  block
    block |پیش آر شراب رنگ آمیز|
    block |ای ساقی خوب خوب سیما|
  block
    block |از من پرسید کو چه ساقیست|
    block |قندست و هزار رطل حلوا|
  block
    block |آن ساغر پرعقار برریز|
    block |بر وسوسه محال پیما|
  block
    block |آن می که چو صعوه زو بنوشد|
    block |آهنگ کند به صید عنقا|
  block
    block |زان پیش که دررسد گرانی|
    block |برجه سبک و میان ما آ|
  block
    block |می‌گرد و چو ماه نور می‌ده|
    block |حمرا می ده بدان حمیرا|
  block
    block |ما را همه مست و کف زنان کن|
    block |وان گاه نظاره کن تماشا|
  block
    block |در گردش و شیوه‌های مستان|
    block |در عربده‌های در علالا|
  block
    block |در گردن این فکنده آن دست|
    block |کان شاه من و حبیب و مولا|
  block
    block |او نیز ببرده روی چون گل|
    block |می‌بوسد یار را کف پا|
  block
    block |این کیسه گشاده از سخاوت|
    block |که خرج کنید بی‌محابا|
  block
    block |دستار و قبا فکنده آن نیز|
    block |کاین را به گرو نهید فردا|
  block
    block |صد مادر و صد پدر ندارد|
    block |آن مهر که می‌بجوشد آن جا|
  block
    block |این می آمد اصول خویشی|
    block |کز سکر چنین شدند اعدا|
  block
    block |آن عربده در شراب دنیاست|
    block |در بزم خدا نباشد آن‌ها|
  block
    block |نی شورش و نی قیست و نی جنگ|
    block |ساقیست و شراب مجلس آرا|
  block
    block |خاموش که ز سکر نفس کافر|
    block |می‌گوید لا اله الا|