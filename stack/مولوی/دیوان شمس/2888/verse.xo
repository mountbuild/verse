
block |به شکرخنده اگر می‌ببرد جان ز کسی|
  block
    block |به شکرخنده اگر می‌ببرد جان ز کسی|
    block |می‌دهد جان خوشی پرطربی پرهوسی|
  block
    block |گه سحر حمله برد بر همه چون خورشیدی|
    block |گه به شب گشت کند بر دل و جان چون عسسی|
  block
    block |گه یکی تنگ شکربار کند بهر نثار|
    block |گه شود طوطی جان گر بچشد زان مگسی|
  block
    block |گه مدرس شود و درس کند بر سر صدر|
    block |تا شود کن فیکون صدر جهان مرتبسی|
  block
    block |گه دمد یک نفسی عیسی مریم سازد|
    block |تا گواه نفسش باشد عیسی نفسی|
  block
    block |گه خسی را بکشد سرمه جان در دیده|
    block |گه نماید دو جهان در نظرش همچو خسی|
  block
    block |متزمن نظری داری و هرچ آید پیش|
    block |هم بر آن چفسد و حمله نبرد پیش و پسی|
  block
    block |صالح او آمد و این هر دو جهان یک اشتر|
    block |ما همه نعره زنان زنگله همچون جرسی|