
block |بیا کامروز شه را ما شکاریم|
  block
    block |بیا کامروز شه را ما شکاریم|
    block |سر خویش و سر عالم نداریم|
  block
    block |بیا کامروز چون موسی عمران|
    block |به مردی گرد از دریا برآریم|
  block
    block |همه شب چون عصا افتاده بودیم|
    block |چو روز آمد چو ثعبان بی‌قراریم|
  block
    block |چو گرد سینه خود طوف کردیم|
    block |ید بیضا ز جیب جان برآریم|
  block
    block |بدان قدرت که ماری شد عصایی|
    block |به هر شب چون عصا و روز ماریم|
  block
    block |پی فرعون سرکش اژدهاییم|
    block |پی موسی عصا و بردباریم|
  block
    block |به همت خون نمرودان بریزیم|
    block |تو این منگر که چون پشه نزاریم|
  block
    block |برافزاییم بر شیران و پیلان|
    block |اگر چه در کف آن شیر زاریم|
  block
    block |اگر چه همچو اشتر کژنهادیم|
    block |چو اشتر سوی کعبه راهواریم|
  block
    block |به اقبال دوروزه دل نبندیم|
    block |که در اقبال باقی کامکاریم|
  block
    block |چو خورشید و قمر نزدیک و دوریم|
    block |چو عشق و دل نهان و آشکاریم|
  block
    block |برای عشق خون آشام خون خوار|
    block |سگانش را چو خون اندر تغاریم|
  block
    block |چو ماهی وقت خاموشی خموشیم|
    block |به وقت گفت ماه بی‌غباریم|