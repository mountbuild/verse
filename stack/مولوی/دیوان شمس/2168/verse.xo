
block |نمی‌گفتی مرا روزی که ما را یار غاری تو|
  block
    block |نمی‌گفتی مرا روزی که ما را یار غاری تو|
    block |درون باغ عشق ما درخت پایداری تو|
  block
    block |ایا شیر خدا آخر بفرمودی به صید اندر|
    block |که خه مر آهوی ما را چو آهو خوش شکاری تو|
  block
    block |شکفته داشتی چون گل دل و جانم دلاراما|
    block |کنونم خود نمی‌گویی کز آن گلزار خاری تو|
  block
    block |ز نازی کز تو در سر بد تهی کرد از دماغم غم|
    block |مرا زنهار از هجرت که بس بی‌زینهاری تو|
  block
    block |چو فتوی داد عشق تو به خون من نمی‌دانم|
    block |چه جوهردار تیغی تو چه سنگین دل نگاری تو|
  block
    block |ایا اومید در دستم عصای موسوی بودی|
    block |ز هجران چو فرعونش کنون جان در چو ماری تو|
  block
    block |چو از افلاک نورانی وصال شاه افتادی|
    block |چو آدم اندر این پستی در این اقلیم ناری تو|
  block
    block |کنار وصل دربودی یکی چندی تو ای دیده|
    block |کنار از اشک پر کن تو چو از شه برکناری تو|
  block
    block |الا ای مو سیه پوشی به هنگام طرب وآنگه|
    block |سپیدت جامه باشد چون در این غم سوگواری تو|
  block
    block |به نظم و نثر عذر من سمر شد در جهان اکنون|
    block |که یک عذرم نپذرفتی چگونه خوش عذاری تو|
  block
    block |تو ای جان سنگ خارایی که از آب حیات او|
    block |جدا گشتی و محرومی وآنگه برقراری تو|
  block
    block |رمیدستی از این قالب ولیکن علقه‌ای داری|
    block |کز آن بحر کرم در گوش در شاهواری تو|
  block
    block |در این اومید پژمرده بپژمردی چو باغ از دی|
    block |ز دی بگذر سبک برپر که نی جان بهاری تو|
  block
    block |بخارای جهان جان که معدنگاه علم آن است|
    block |سفر کن جان باعزت که نی جان بخاری تو|
  block
    block |مزن فال بدی زیرا به فال سعد وصل آید|
    block |مگو دورم ز شاه خود که نیک اندر جواری تو|
  block
    block |چو دانستی که دیوانه شدی عقل است این دانش|
    block |چو می‌دانی که تو مستی پس اکنون هشیاری تو|
  block
    block |هزاران شکر آن شه را که فرزین بند او گشتی|
    block |هزاران منت آن می را که از وی در خماری تو|
  block
    block |همه فخر و همه دولت برای شاه می‌زیبد|
    block |چرا در قید فخری تو چرا دربند عاری تو|
  block
    block |فراق من شده فربه ز خون تو که خورد ای دل|
    block |چرا قربان شدی ای دل چو شیشاک نزاری تو|
  block
    block |چو سرنایی تو نه چشم از برای انتظار لب|
    block |چو آن لب را نمی‌بینی در آن پرده چه زاری تو|
  block
    block |چو دف از ضربت هجرت چو چنبر گشت پشت من|
    block |چرا بر دست این دل هم مثال دف نداری تو|
  block
    block |هزاران منتت بر جان ز عشق شاه شمس الدین|
    block |تو بادی ریش درکرده که یعنی حق گزاری تو|
  block
    block |الا ای شاه تبریزم در این دریای خون ریزم|
    block |چه باشد گر چو موسی گرد از دریا برآری تو|
  block
    block |ایا خوبی و لطف شه شمردم رمزکی از تو|
    block |شمردن از کجا تانم که بی‌حد و شماری تو|