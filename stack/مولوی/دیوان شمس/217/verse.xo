
block |چه نیکبخت کسی که خدای خواند تو را|
  block
    block |چه نیکبخت کسی که خدای خواند تو را|
    block |درآ درآ به سعادت درت گشاد خدا|
  block
    block |که برگشاید درها مفتح الابواب|
    block |که نزل و منزل بخشید نحن نزلنا|
  block
    block |که دانه را بشکافد ندا کند به درخت|
    block |که سر برآر به بالا و می فشان خرما|
  block
    block |که دردمید در آن نی که بود زیر زمین|
    block |که گشت مادر شیرین و خسرو حلوا|
  block
    block |کی کرد در کف کان خاک را زر و نقره|
    block |کی کرد در صدفی آب را جواهرها|
  block
    block |ز جان و تن برهیدی به جذبه جانان|
    block |ز قاب و قوس گذشتی به جذب او ادنی|
  block
    block |هم آفتاب شده مطربت که خیز سجود|
    block |به سوی قامت سروی ز دست لاله صلا|
  block
    block |چنین بلند چرا می‌پرد همای ضمیر|
    block |شنید بانگ صفیری ز ربی الاعلی|
  block
    block |گل شکفته بگویم که از چه می‌خندد|
    block |که مستجاب شد او را از آن بهار دعا|
  block
    block |چو بوی یوسف معنی گل از گریبان یافت|
    block |دهان گشاد به خنده که‌های یا بشرا|
  block
    block |به دی بگوید گلشن که هر چه خواهی کن|
    block |به فر عدل شهنشه نترسم از یغما|
  block
    block |چو آسمان و زمین در کفش کم از سیبی‌ست|
    block |تو برگ من بربایی کجا بری و کجا|
  block
    block |چو اوست معنی عالم به اتفاق همه|
    block |بجز به خدمت معنی کجا روند اسما|
  block
    block |شد اسم مظهر معنی کاردت ان اعرف|
    block |وز اسم یافت فراغت بصیرت عرفا|
  block
    block |کلیم را بشناسد به معرفت‌هارون|
    block |اگر عصاش نباشد وگر ید بیضا|
  block
    block |چگونه چرخ نگردد بگرد بام و درش|
    block |که آفتاب و مه از نور او کنند سخا|
  block
    block |چو نور گفت خداوند خویشتن را نام|
    block |غلام چشم شو ایرا ز نور کرد چرا|
  block
    block |از این همه بگذشتم نگاه دار تو دست|
    block |که می‌خرامد از آن پرده مست یوسف ما|
  block
    block |چه جای دست بود عقل و هوش شد از دست|
    block |که ساقی‌ست دلارام و باده اش گیرا|
  block
    block |خموش باش که تا شرح این همو گوید|
    block |که آب و تاب همان به که آید از بالا|