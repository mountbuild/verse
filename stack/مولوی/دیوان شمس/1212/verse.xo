
block |دست بنه بر دلم از غم دلبر مپرس|
  block
    block |دست بنه بر دلم از غم دلبر مپرس|
    block |چشم من اندرنگر از می و ساغر مپرس|
  block
    block |جوشش خون را ببین از جگر مؤمنان|
    block |وز ستم و ظلم آن طره کافر مپرس|
  block
    block |سکه شاهی ببین در رخ همچون زرم|
    block |نقش تمامی بخوان پس تو ز زرگر مپرس|
  block
    block |عشق چو لشکر کشید عالم جان را گرفت|
    block |حال من از عشق پرس از من مضطر مپرس|
  block
    block |هست دل عاشقان همچو دل مرغ از او|
    block |جز سخن عاشقی نکته دیگر مپرس|
  block
    block |خاصیت مرغ چیست آنک ز روزن پرد|
    block |گر تو چو مرغی بیا برپر و از در مپرس|
  block
    block |چون پدر و مادر عاشق هم عشق اوست|
    block |بیش مگو از پدر بیش ز مادر مپرس|
  block
    block |هست دل عاشقان همچو تنوری به تاب|
    block |چون به تنور آمدی جز که ز آذر مپرس|
  block
    block |مرغ دل تو اگر عاشق این آتشست|
    block |سوخته پر خوشتری هیچ تو از پر مپرس|
  block
    block |گر تو و دلدار سر هر دو یکی کرده ایت|
    block |پای دگر کژ منه خواجه از این سر مپرس|
  block
    block |دیده و گوش بشر دان که همه پرگلست|
    block |از بصر پروحل گوهر منظر مپرس|
  block
    block |چونک بشستی بصر از مدد خون دل|
    block |مجلس شاهی تو راست جز می احمر مپرس|
  block
    block |رو تو به تبریز زود از پی این شکر را|
    block |با لطف شمس حق از می و شکر مپرس|