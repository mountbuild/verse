
block |می گریزد از ما و ما قوامش داریم|
  block
    block |می گریزد از ما و ما قوامش داریم|
    block |زن زنانش آریم کش کشانش آریم|
  block
    block |می دود آن زیبا بر گل و سوسن‌ها|
    block |گو بیا ما را بین ما از آن گلزاریم|
  block
    block |می کند دلداری وان همه طراری|
    block |حق آن طره او که همه طراریم|
  block
    block |دام دل بگشاییم بوسه زو برباییم|
    block |تا نپندارد که ما تهی گفتاریم|
  block
    block |هوش ما چون اختر یار ما خورشیدی|
    block |زین سبب هر صبحی کشته آن یاریم|
  block
    block |گر بگوید فردا از غرور و سودا|
    block |نقد را نگذاریم پا بر این افشاریم|
  block
    block |بحر او پرمرجان مشرب محتاجان|
    block |تا بود در تن جان ما بر این اقراریم|
  block
    block |هر چه تو فرمایی عقل و دین افزایی|
    block |هین بفرما که ما بنده و اشکاریم|
  block
    block |ای لبانت شکر گیسوانت عنبر|
    block |وی از آن شیرینتر که همی‌پنداریم|
  block
    block |ساربان آهسته بهر هر دلخسته|
    block |کن مدارا آخر کاندر این قطاریم|
  block
    block |اندر این بیشه ستان رحم کن بر مستان|
    block |گر نی ما چون شیریم هم نی چون کفتاریم|
  block
    block |هین خمش کان مه رو وان مه نازک خو|
    block |سر بپوشد چون ما کاشف اسراریم|
  block
    block |با همو گوید سر خالق هر مخبر|
    block |ما هنوز از خامی سخت ناهمواریم|