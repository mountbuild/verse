
block |در عشق زنده باید کز مرده هیچ ناید|
  block
    block |در عشق زنده باید کز مرده هیچ ناید|
    block |دانی که کیست زنده آن کو ز عشق زاید|
  block
    block |گرمی شیر غران تیزی تیغ بران|
    block |نری جمله نران با عشق کند آید|
  block
    block |در راه رهزنانند وین همرهان زنانند|
    block |پای نگارکرده این راه را نشاید|
  block
    block |طبل غزا برآمد وز عشق لشکر آمد|
    block |کو رستم سرآمد تا دست برگشاید|
  block
    block |رعدش بغرد از دل جانش ز ابر قالب|
    block |چون برق بجهد از تن یک لحظه‌ای نپاید|
  block
    block |هرگز چنین سری را تیغ اجل نبرد|
    block |کاین سر ز سربلندی بر ساق عرش ساید|
  block
    block |هرگز چنین دلی را غصه فرونگیرد|
    block |غم‌های عالم او را شادی دل فزاید|
  block
    block |دریا پیش ترش رو او ابر نوبهارست|
    block |عالم بدوست شیرین قاصد ترش نماید|
  block
    block |شیرش نخواهد آهو آهوی اوست یاهو|
    block |منکر در این چراخور بسیار ژاژ خاید|
  block
    block |در عشق جوی ما را در ما بجوی او را|
    block |گاهی منش ستایم گاه او مرا ستاید|
  block
    block |تا چون صدف ز دریا بگشاید او دهانی|
    block |دریای ما و من را چون قطره دررباید|