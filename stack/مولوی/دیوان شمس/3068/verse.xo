
block |فرست باده جان را به رسم دلداری|
  block
    block |فرست باده جان را به رسم دلداری|
    block |بدان نشان که مرا بی‌نشان همی‌داری|
  block
    block |بدان نشان که همه شب چو ماه می‌تابی|
    block |درون روزن دل‌ها برای بیداری|
  block
    block |بدان نشان که دمم داده‌ای از می که خویش|
    block |تهی و پر کنمت دم به دم قدح واری|
  block
    block |بگرد جمع مرا چون قدح چه گردانی|
    block |چو باده را به گرو برده‌ای نمی‌آری|
  block
    block |از آن میی که اگر بر کلوخ برریزی|
    block |کلوخ مرده برآرد هزار طراری|
  block
    block |از آن میی که اگر باغ از او شکوفه کند|
    block |ز گل گلی بستانی ز خار هم خاری|
  block
    block |چو بی‌تو ناله برآرم ز چنگ هجر تو من|
    block |چو چنگ بی‌خبرم از نوا و از زاری|
  block
    block |گره گشای خداوند شمس تبریزی|
    block |که چشم جادوی او زد گره به سحاری|