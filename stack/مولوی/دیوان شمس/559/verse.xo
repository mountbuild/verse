
block |زهره عشق هر سحر بر در ما چه می‌کند|
  block
    block |زهره عشق هر سحر بر در ما چه می‌کند|
    block |دشمن جان صد قمر بر در ما چه می‌کند|
  block
    block |هر که بدید از او نظر باخبرست و بی‌خبر|
    block |او ملکست یا بشر بر در ما چه می‌کند|
  block
    block |زیر جهان زبر شده آب مرا ز سر شده|
    block |سنگ از او گهر شده بر در ما چه می‌کند|
  block
    block |ای بت شنگ پرده‌ای گر تو نه فتنه کرده‌ای|
    block |هر نفسی چنین حشر بر در ما چه می‌کند|
  block
    block |گر نه که روز روشنی پیشه گرفته رهزنی|
    block |روز به روز و ره گذر بر در ما چه می‌کند|
  block
    block |ور نه که دوش مست او آمد و درشکست او|
    block |پس به نشانه این کمر بر در ما چه می‌کند|
  block
    block |گر نه جمال حسن او گرد برآرد از عدم|
    block |این همه گرد شور و شر بر در ما چه می‌کند|
  block
    block |از تبریز شمس دین سوی که رای می‌کند|
    block |بحر چه موج زد گهر بر در ما چه می‌کند|