
block |تا شدستی امیر چوگانی|
  block
    block |تا شدستی امیر چوگانی|
    block |ما شدستیم گوی میدانی|
  block
    block |ما در این دور مست و بی‌خبریم|
    block |سر این دور را تو می‌دانی|
  block
    block |چون به دور و تسلسل انجامد|
    block |نکته ابتر بود به ربانی|
  block
    block |لیک دور و تسلسل اندر عشق|
    block |شرط هر حجتست و برهانی|
  block
    block |گوش موشان خانه کی شنود|
    block |نعره بلبل گلستانی|
  block
    block |چشم پیران کور کی بیند|
    block |شیوه شاهدان روحانی|
  block
    block |هر کی کورست عشق می‌سازد|
    block |بهر او سرمه سپاهانی|
  block
    block |هر کی پیرست هم جوان گردد|
    block |چون دهد عشق آب حیوانی|
  block
    block |جمله یاران ز عشق زنده شدند|
    block |تو چنین مانده‌ای چه می‌مانی|
  block
    block |خرسواری پیاده شو از خر|
    block |خر به میدان نباشد ارزانی|
  block
    block |خرسواره چرا شدی شاها|
    block |خسروی وز نژاد سلطانی|
  block
    block |لایق پشت خر نباشی تو|
    block |تو معود به پشت اسپانی|
  block
    block |در جنود مجنده بودی|
    block |ای که اکنون تو روح انسانی|
  block
    block |گفتنی‌ها بگفتمی ای جان|
    block |گر نترسیدمی ز ویرانی|