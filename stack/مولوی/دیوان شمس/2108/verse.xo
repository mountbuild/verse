
block |می‌نروم هیچ از این خانه من|
  block
    block |می‌نروم هیچ از این خانه من|
    block |در تک این خانه گرفتم وطن|
  block
    block |خانه یار من و دارالقرار|
    block |کفر بود نیت بیرون شدن|
  block
    block |سر نهم آن جا که سرم مست شد|
    block |گوش نهم سوی تنن تنتنن|
  block
    block |نکته مگو هیچ به راهم مکن|
    block |راه من این است تو راهم مزن|
  block
    block |خانه لیلی است و مجنون منم|
    block |جان من این جاست برو جان مکن|
  block
    block |هر کی در این خانه درآید ورا|
    block |همچو منش باز بماند دهن|
  block
    block |خیز ببند آن در اما چه سود|
    block |قارع در گشت دو صد درشکن|
  block
    block |ای خنک آن را که سرش گرم شد|
    block |ز آتش روی چو تو شیرین ذقن|
  block
    block |آن رخ چون ماه به برقع مپوش|
    block |ای رخ تو حسرت هر مرد و زن|
  block
    block |این در رحمت که گشادی مبند|
    block |ای در تو قبله هر ممتحن|
  block
    block |شمع تویی شاهد تو باده تو|
    block |هم تو سهیلی و عقیق یمن|
  block
    block |باقی عمر از تو نخواهم برید|
    block |حلقه به گوش توام و مرتهن|
  block
    block |می‌نرمد شیر من از آتشت|
    block |می‌نرمد پیل من از کرگدن|
  block
    block |تو گل و من خار که پیوسته‌ایم|
    block |بی‌گل و بی‌خار نباشد چمن|
  block
    block |من شب و تو ماه به تو روشنم|
    block |جان شبی دل ز شبم برمکن|
  block
    block |شمع تو پروانه جانم بسوخت|
    block |سر پی شکرانه نهم بر لگن|
  block
    block |جان من و جان تو هر دو یکی است|
    block |گشته یکی جان پنهان در دو تن|
  block
    block |جان من و تو چو یکی آفتاب|
    block |روشن از او گشته هزار انجمن|
  block
    block |وقت حضور تو دو تا گشت جان|
    block |رسته شد از تفرقه خویشتن|
  block
    block |تن زدم از غیرت و خامش شدم|
    block |مطرب عشاق بگو تن مزن|
  block
    block |خطه تبریز و رخ شمس دین|
    block |ماهی جان راست چو بحر عدن|