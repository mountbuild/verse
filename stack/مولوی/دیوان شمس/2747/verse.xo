
block |خضری به میان سینه داری|
  block
    block |خضری به میان سینه داری|
    block |در آب حیات و سبزه زاری|
  block
    block |خضر آب حیات را نپاید|
    block |گر بوی برد که تو چه داری|
  block
    block |در کشتی نوح همچو روحی|
    block |در گلشن روح نوبهاری|
  block
    block |گر طبل وجودها بدرد|
    block |از کتم عدم علم برآری|
  block
    block |این چار طبیعت ار بسوزد|
    block |غم نیست تو جان هر چهاری|
  block
    block |صیاد بدایت وجودی|
    block |اجزای جهان همه شکاری|
  block
    block |گه بند کند گهی گشاید|
    block |ای کارافزا تو بر چه کاری|
  block
    block |او سرو بلند و تو چو سایه|
    block |او باد شمال و تو غباری|
  block
    block |در چشم تو ریخت کحل پندار|
    block |می‌پنداری به اختیاری|
  block
    block |این چرخ به اختیار خود نیست|
    block |آخر تو کیی بدین نزاری|
  block
    block |از نیست تو خویش هست کردی|
    block |وین گردن خود تو می‌فشاری|
  block
    block |زین ترس تو حجت است بر تو|
    block |کز غیر تو است ترسگاری|
  block
    block |از خویش دل کسی نترسد|
    block |از خویش کسی نجست یاری|
  block
    block |پس خوف و رجای تو گواهند|
    block |بر ملکت شاه و کامکاری|
  block
    block |وز خوف و رجا چو برتر آیی|
    block |ایمن چو صفات کردگاری|
  block
    block |کشتی ترسد ز بحر نی بحر|
    block |تو کشتی بحر بی‌کناری|
  block
    block |کشتی توی تو چو بشکست|
    block |خاموش کن از سخن گزاری|
  block
    block |کشتی شکسته را کی راند|
    block |جز آب به موج بی‌قراری|
  block
    block |کشتیبان شکستگان است|
    block |آن بحر کرم به بردباری|
  block
    block |خامش که زبان عقل مهر است|
    block |بنشین بر جا که گشت تاری|