
block |ای ز مقدارت هزاران فخر بی‌مقدار را|
  block
    block |ای ز مقدارت هزاران فخر بی‌مقدار را|
    block |داد گلزار جمالت جان شیرین خار را|
  block
    block |ای ملوکان جهان روح بر درگاه تو|
    block |در سجودافتادگان و منتظر مر بار را|
  block
    block |عقل از عقلی رود هم روح روحی گم کند|
    block |چونک طنبوری ز عشقت برنوازد تار را|
  block
    block |گر ز آب لطف تو نم یافتی گلزارها|
    block |کس ندیدی خالی از گل سال‌ها گلزار را|
  block
    block |محو می‌گردد دلم در پرتو دلدار من|
    block |می‌نتانم فرق کردن از دلم دلدار را|
  block
    block |دایما فخرست جان را از هوای او چنان|
    block |کو ز مستی می‌نداند فخر را و عار را|
  block
    block |هست غاری جان رهبانان عشقت معتکف|
    block |کرده رهبان مبارک پر ز نور این غار را|
  block
    block |گر شود عالم چو قیر از غصه هجران تو|
    block |نخوتی دارد که اندرننگرد مر قار را|
  block
    block |چون عصای موسی بود آن وصل اکنون مار شد|
    block |ای وصال موسی وش اندرربا این مار را|
  block
    block |ای خداوند شمس دین از آتش هجران تو|
    block |رشک نور باقی‌ست صد آفرین این نار را|