
block |الا ای رو ترش کرده که تا نبود مرا مدخل|
  block
    block |الا ای رو ترش کرده که تا نبود مرا مدخل|
    block |نبشته گرد روی خود صلا نعم الادام الخل|
  block
    block |دو سه گام ار ز حرص و کین به حلم آیی عسل جوشی|
    block |که عالم‌ها کنی شیرین نمی‌آیی زهی کاهل|
  block
    block |غلط دیدم غلط گفتم همیشه با غلط جفتم|
    block |که گر من دیدمی رویت نماندی چشم من احول|
  block
    block |دلا خود را در آیینه چو کژ بینی هرآیینه|
    block |تو کژ باشی نه آیینه تو خود را راست کن اول|
  block
    block |یکی می‌رفت در چاهی چو در چه دید او ماهی|
    block |مه از گردون ندا کردش من این سویم تو لاتعجل|
  block
    block |مجو مه را در این پستی که نبود در عدم هستی|
    block |نروید نیشکر هرگز چو کارد آدمی حنظل|
  block
    block |خوشی در نفی تست ای جان تو در اثبات می‌جویی|
    block |از آن جا جو که می‌آید نگردد مشکل این جا حل|
  block
    block |تو آن بطی کز اشتابی ستاره جست در آبی|
    block |تو آنی کز برای پا همی‌زد او رگ اکحل|
  block
    block |در این پایان در این ساران چو گم گشتند هشیاران|
    block |چه سازم من که من در ره چنان مستم که لاتسأل|
  block
    block |خدایا دست مست خود بگیر ار نی در این مقصد|
    block |ز مستی آن کند با خود که در مستی کند منبل|
  block
    block |گرم زیر و زبر کردی به خود نزدیکتر کردی|
    block |که صحت آید از دردی چو افشرده شود دنبل|
  block
    block |ز بعد این می و مستی چو کار من تو کردستی|
    block |توکل کرده‌ام بر تو صلا ای کاهلان تنبل|
  block
    block |تویی ای شمس تبریزی نه زین مشرق نه زین مغرب|
    block |نه آن شمسی که هر باری کسوف آید شود مختل|