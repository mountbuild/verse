
block |وصف آن مخدوم می‌کن گر چه می‌رنجد حسود|
  block
    block |وصف آن مخدوم می‌کن گر چه می‌رنجد حسود|
    block |کاین حسودی کم نخواهد گشت از چرخ کبود|
  block
    block |گر چه خود نیکو نیاید وصف می از هوشیار|
    block |چون پی مست از خمار غمزه مستش چه سود|
  block
    block |مست آن می گر نه‌ای می دو پی دستار و دل|
    block |چونک دستار و دلت را غمزه‌های او ربود|
  block
    block |گر دو صد هستیت باشد در وجودش نیست شو|
    block |زانک شاید نیست گشتن از برای آن وجود|
  block
    block |نیم شب برخاستم دل را ندیدم پیش او|
    block |گرد خانه جستم این دل را که او را خود چه بود|
  block
    block |چون بجستم خانه خانه یافتم بیچاره را|
    block |در یکی کنجی به ناله کی خدا اندر سجود|
  block
    block |گوش بنهادم که تا خود التماس وصل کیست|
    block |دیدمش کاندر پی زاری زبان را برگشود|
  block
    block |کای نهان و آشکارا آشکارا پیش تو|
    block |این نهانم آتش است و آشکارم آه و دود|
  block
    block |از برای آنک خوبان را نجویی در شکست|
    block |صد هزاران جوی‌ها در جوی خوبی درفزود|
  block
    block |می‌شمرد از شه نشان‌ها لیک نامش می‌نگفت|
    block |در درون ظلمت شب اندر آن گفت و شنود|
  block
    block |آنگهان زیر زبان می‌گفت یارم نام او|
    block |می‌نگویم گر چه نامش هست خوش بوتر ز عود|
  block
    block |زانک در وهم من آید دزدگوشی از بشر|
    block |کو در این شب گوش می‌دارد حدیثم ای ودود|
  block
    block |سخت می‌آید مرا نام خوشش پیش کسی|
    block |کو به عزت نشنود آن نام او را از جحود|
  block
    block |ور به عزت بشنود غیرت بسوزد مر مرا|
    block |اندر این عاجز شدست او بی‌طریق و بی‌ورود|
  block
    block |بانگ کردش هاتفی تو نام آن کس یاد کن|
    block |غم مخور از هیچ کس در ذکر نامش ای عنود|
  block
    block |زانک نامش هست مفتاح مراد جان تو|
    block |زود نام او بگو تا در گشاید زود زود|
  block
    block |دل نمی‌یارست نامش گفتن و در بسته ماند|
    block |تا سحرگه روز شد خورشید ناگه رو نمود|
  block
    block |با هزاران لابه‌هاتف همین تبریز گفت|
    block |گشت بی‌هوش و فتاد این دل شکستن تار و پود|
  block
    block |چون شدم بی‌هوش آنگه نقش شد بر روی او|
    block |نام آن مخدوم شمس الدین در آن دریای جود|