
block |این کیست این این کیست این هذا جنون العاشقین|
  block
    block |این کیست این این کیست این هذا جنون العاشقین|
    block |از آسمان خوشتر شده در نور او روی زمین|
  block
    block |بی‌هوشی جان‌هاست این یا گوهر کان‌هاست این|
    block |یا سرو بستان‌هاست این یا صورت روح الامین|
  block
    block |سرمستی جان جهان معشوقه چشم و دهان|
    block |ویرانی کسب و دکان یغماجی تقوا و دین|
  block
    block |خورشید و ماه از وی خجل گوهر نثار سنگ دل|
    block |کز بیم او پشمین شود هر لحظه کوه آهنین|
  block
    block |خورشید اندر سایه‌اش افزون شده سرمایه‌اش|
    block |صد ماه اندر خرمنش چون نسر طایر دانه چین|
  block
    block |بسم الله ای روح البقا بسم الله ای شیرین لقا|
    block |بسم الله ای شمس الضحا بسم الله ای عین الیقین|
  block
    block |هین روی‌ها را تاب ده هین کشت دل را آب ده|
    block |نعلین برون کن برگذر بر تارک جان‌ها نشین|
  block
    block |ای هوش ما از خود برو وی گوش ما مژده شنو|
    block |وی عقل ما سرمست شو وی چشم ما دولت ببین|
  block
    block |ایوب را آمد نظر یعقوب را آمد پسر|
    block |خورشید شد جفت قمر در مجلس آ عشرت گزین|
  block
    block |من کیسه‌ها می دوختم در حرص زر می سوختم|
    block |ترک گدارویی کنم چون گنج دیدم در کمین|
  block
    block |ای شهسوار امر قل ای پیش عقلت نفس کل|
    block |چون کودکی کز کودکی وز جهل خاید آستین|
  block
    block |چون بیندش صاحب نظر صدتو شود او را بصر|
    block |دستک زنان بالای سر گوید که یا نعم المعین|
  block
    block |در سایه سدره نظر جبریل خو آمد بشر|
    block |درخورد او نبود دگر مهمانی عجل سمین|
  block
    block |بر خوان حق ره یافت او با خاصگان دریافت او|
    block |بنهاده بر کف‌ها طبق بهر نثارش حور عین|
  block
    block |این نامه اسرار جان تا چند خوانی بر چپان|
    block |این نامه می پرد عیان تا کف اصحاب الیمین|