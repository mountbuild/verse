
block |ای ز هجران تو مردن طرب و راحت من|
  block
    block |ای ز هجران تو مردن طرب و راحت من|
    block |مرگ بر من شده بی‌تو مثل شهد و لبن|
  block
    block |می تپد ماهی بی‌آب بر آن ریگ خشن|
    block |تا جدا گردد آن جان نزارش ز بدن|
  block
    block |آب تلخی شده بر جانوران آب حیات|
    block |شکر خشک بر ایشان بتر از گور و کفن|
  block
    block |نیست بازی کشش جزو به اصل کل خویش|
    block |چند پیغامبر بگریست پی حب وطن|
  block
    block |کودکی کو نشناسد وطن و مولد خویش|
    block |دایه خواهد چه ستنبول مر او را چه یمن|
  block
    block |شد چراگاه ستاره سوی مرعای فلک|
    block |حیوان خاک پرستد مثل سرو و سمن|
  block
    block |من از این ناله اگر چه که دهان می بندم|
    block |نتوان در شکم آب فروبست دهن|
  block
    block |نفس چغز ز آب است نه از باد هوا|
    block |بحریان را هله این باشد معهوده و فن|
  block
    block |عارفانی که نهانند در آن قلزم نور|
    block |دمشان جمله ز نوری است ظلامات شکن|
  block
    block |قلم و لوح چو این جا برسیدیم شکست|
    block |شکند کوه چو آگه شود از رب منن|