
block |چو شب شد جملگان در خواب رفتند|
  block
    block |چو شب شد جملگان در خواب رفتند|
    block |همه چون ماهیان در آب رفتند|
  block
    block |دو چشم عاشقان بیدار تا روز|
    block |همه شب سوی آن محراب رفتند|
  block
    block |چو ایشان را حریف از اندرونست|
    block |چه غم دارند اگر اصحاب رفتند|
  block
    block |همه در غصه و در تاب و عشاق|
    block |به سوی طره پرتاب رفتند|
  block
    block |همه اندر غم اسباب و ایشان|
    block |قلنداروار بی‌اسباب رفتند|
  block
    block |کی یابد گرد ایشان را که ایشان|
    block |چو برق و باد سخت اشتاب رفتند|
  block
    block |تو چون دلوی بر بن دولاب می‌گرد|
    block |که ایشان برتر از دولاب رفتند|
  block
    block |ببین آن‌ها که بند سیم بودند|
    block |درون خاک چون سیماب رفتند|
  block
    block |ببین آن‌ها که سیمین بر گزیدند|
    block |به روی سرخ چون عناب رفتند|