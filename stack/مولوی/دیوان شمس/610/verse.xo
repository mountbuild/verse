
block |نان پاره ز من بستان جان پاره نخواهد شد|
  block
    block |نان پاره ز من بستان جان پاره نخواهد شد|
    block |آواره عشق ما آواره نخواهد شد|
  block
    block |آن را که منم خرقه عریان نشود هرگز|
    block |وان را که منم چاره بیچاره نخواهد شد|
  block
    block |آن را که منم منصب معزول کجا گردد|
    block |آن خاره که شد گوهر او خاره نخواهد شد|
  block
    block |آن قبله مشتاقان ویران نشود هرگز|
    block |وان مصحف خاموشان سی پاره نخواهد شد|
  block
    block |از اشک شود ساقی این دیده من لیکن|
    block |بی نرگس مخمورش خماره نخواهد شد|
  block
    block |بیمار شود عاشق اما بنمی میرد|
    block |ماه ار چه که لاغر شد استاره نخواهد شد|
  block
    block |خاموش کن و چندین غمخواره مشو آخر|
    block |آن نفس که شد عاشق اماره نخواهد شد|