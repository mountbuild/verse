
block |ز قیل و قال تو گر خلق بو نبردندی|
  block
    block |ز قیل و قال تو گر خلق بو نبردندی|
    block |ز حسرت و ز فراقت همه بمردندی|
  block
    block |ز جان خویش اگر بوی تو نیابندی|
    block |چو استخوان دل و جان را به سگ سپردندی|
  block
    block |اگر نه پرتو لطفت بر آب می‌تابید|
    block |به جای آب همه زهر ناب خوردندی|
  block
    block |اگر نه جرعه آن می بریختی بر خاک|
    block |ستارگان ز چه رو گرد خاک گردندی|
  block
    block |گر آفتاب ازل گرمیی نبخشیدی|
    block |تموز و جمله نباتان او فسردندی|
  block
    block |منزهی و درآمیختن عجب صفتی است|
    block |دریغ پرده اسرار درنوردندی|
  block
    block |اگر نه پرده بدی ره روان پنهانی|
    block |ز انبهی همه پاهای ما فشردندی|
  block
    block |ز پرده‌ها اگر آن روح قدس بنمودی|
    block |عقول و جان بشر را بدن شمردندی|
  block
    block |گر آن بدی که تو اندیشه کرده‌ای ز زحیر|
    block |بتان و لاله رخان جمله زار و زردندی|
  block
    block |چو صورتی نبدی خوب جز تصور تو|
    block |شراب‌های مروق ز درد دردندی|
  block
    block |اگر خمش کنمی راز عشق فهم شدی|
    block |وگر چه خلق همه هند و ترک و کردندی|