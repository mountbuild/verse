
block |ایا نور رخ موسی مکن اعمی صفورا را|
  block
    block |ایا نور رخ موسی مکن اعمی صفورا را|
    block |چنین عشقی نهادستی به نورش چشم بینا را|
  block
    block |منم ای برق رام تو برای صید و دام تو|
    block |گهی بر رکن بام تو گهی بگرفته صحرا را|
  block
    block |چه داند دام بیچاره فریب مرغ آواره|
    block |چه داند یوسف مصری غم و درد زلیخا را|
  block
    block |گریبان گیر و این جا کش کسی را که تو خواهی خوش|
    block |که من دامم تو صیادی چه پنهان صنعتی یارا|
  block
    block |چو شهر لوط ویرانم چو چشم لوط حیرانم|
    block |سبب خواهم که واپرسم ندارم زهره و یارا|
  block
    block |اگر عطار عاشق بد سنایی شاه و فایق بد|
    block |نه اینم من نه آنم من که گم کردم سر و پا را|
  block
    block |یکی آهم کز این آهم بسوزد دشت و خرگاهم|
    block |یکی گوشم که من وقفم شهنشاه شکرخا را|
  block
    block |خمش کن در خموشی جان کشد چون کهربا آن را|
    block |که جانش مستعد باشد کشاکش‌های بالا را|