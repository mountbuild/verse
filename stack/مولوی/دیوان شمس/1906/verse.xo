
block |تو نقد قلب را از زر برون کن|
  block
    block |تو نقد قلب را از زر برون کن|
    block |وگر گوید زرم زوتر برون کن|
  block
    block |که بیگانه چو سیلاب است دشمن|
    block |ز بامش تو بران وز در برون کن|
  block
    block |مگس‌ها را ز غیرت ای برادر|
    block |از این بزم پر از شکر برون کن|
  block
    block |دو چشم خاین نامحرمان را|
    block |از آن زیب و جمال فر برون کن|
  block
    block |اگر کر نشنود آواز آن چنگ|
    block |اگر تانی کری از کر برون کن|
  block
    block |چو مستان شیشه اندر دست دارند|
    block |دلی کو هست چون مرمر برون کن|
  block
    block |نران راه معنی عاشقانند|
    block |نر شهوت بود چون خر برون کن|
  block
    block |بر یزید است شهوت پر و بالش|
    block |از این مرغان نیکو پر برون کن|
  block
    block |چو بنده شمس تبریزی نباشد|
    block |تو او را آدمی مشمر برون کن|