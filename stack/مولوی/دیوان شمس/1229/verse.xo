
block |زلفی که به جان ارزد هر تار بشوریدش|
  block
    block |زلفی که به جان ارزد هر تار بشوریدش|
    block |بس مشک نهان دارد زنهار بشوریدش|
  block
    block |در شام دو زلف او صد صبح نهان بیشست|
    block |هر لحظه و هر ساعت صد بار بشوریدش|
  block
    block |آن دولت عالم را وان جنت خرم را|
    block |کز وی شکفد در جان گلزار بشوریدش|
  block
    block |آن باده همی‌جوشد وز خلق همی‌پوشد|
    block |تا روی شود از وی خمار بشوریدش|
  block
    block |چشم و دل مریم شد روشن از آن خرما|
    block |نخلیست از آن خرما پربار بشوریدش|
  block
    block |گم گشت دل مسکین اندر خم زلف او|
    block |باشد که بدید آید بسیار بشوریدش|
  block
    block |شمس الحق تبریزی در عشق مسیح آمد|
    block |هر کس که از او دارد زنار بشوریدش|