
block |من پیش از این می‌خواستم گفتار خود را مشتری|
  block
    block |من پیش از این می‌خواستم گفتار خود را مشتری|
    block |و اکنون همی‌خواهم ز تو کز گفت خویشم واخری|
  block
    block |بت‌ها تراشیدم بسی بهر فریب هر کسی|
    block |مست خلیلم من کنون سیر آمدم از آزری|
  block
    block |آمد بتی بی‌رنگ و بو دستم معطل شد بدو|
    block |استاد دیگر را بجو بهر دکان بتگری|
  block
    block |دکان ز خود پرداختم انگازها انداختم|
    block |قدر جنون بشناختم ز اندیشه‌ها گشتم بری|
  block
    block |گر صورتی آید به دل گویم برون رو ای مضل|
    block |ترکیب او ویران کنم گر او نماید لمتری|
  block
    block |کی درخور لیلی بود آن کس کز او مجنون شود|
    block |پای علم آن کس بود کو راست جانی آن سری|