
block |شاد آن صبحی که جان را چاره آموزی کنی|
  block
    block |شاد آن صبحی که جان را چاره آموزی کنی|
    block |چاره او یابد که تش بیچارگی روزی کنی|
  block
    block |عشق جامه می‌دراند عقل بخیه می‌زند|
    block |هر دو را زهره بدرد چون تو دلدوزی کنی|
  block
    block |خوش بسوزم همچو عود و نیست گردم همچو دود|
    block |خوشتر از سوزش چه باشد چون تو دلسوزی کنی|
  block
    block |گه لباس قهر درپوشی و راه دل زنی|
    block |گه بگردانی لباس آیی قلاوزی کنی|
  block
    block |خوش بچر ای گاو عنبربخش نفس مطمئن|
    block |در چنین ساحل حلال است ار تو خوش پوزی کنی|
  block
    block |طوطیی که طمع اسب و مرکب تازی کنی|
    block |ماهیی که میل شعر و جامه توزی کنی|
  block
    block |شیر مستی و شکارت آهوان شیرمست|
    block |با پنیر گنده فانی کجا یوزی کنی|
  block
    block |چند گویم قبله کامشب هر یکی را قبله‌ای است|
    block |قبله‌ها گردد یکی گر تو شب افروزی کنی|
  block
    block |گر ز لعل شمس تبریزی بیابی مایه‌ای|
    block |کمترین پایه فراز چرخ پیروزی کنی|