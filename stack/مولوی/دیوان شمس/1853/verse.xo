
block |چو افتم من ز عشق دل به پای دلربای من|
  block
    block |چو افتم من ز عشق دل به پای دلربای من|
    block |از آن شادی بیاید جان نهان افتد به پای من|
  block
    block |وگر روزی در آن خدمت کنم تقصیر ناگاهان|
    block |شود جان خصم جان من کند این دل سزای من|
  block
    block |سحرگاهی دعا کردم که جانم خاک پای او|
    block |شنیدم نعره آمین ز جان اندر دعای من|
  block
    block |چگونه راه برد این دل به سوی دلبر پنهان|
    block |چگونه بوی برد این جان که هست او جان فزای من|
  block
    block |یکی جامی به پیشم داشت و من از ناز گفتم نی|
    block |بگفتا نی مگو بستان برای من برای من|
  block
    block |چو یک قطره چشیدم من ز ذوق اندرکشیدم من|
    block |یکی رطلی که شد بویش در این ره ره نمای من|