
block |خورانمت می جان تا دگر تو غم نخوری|
  block
    block |خورانمت می جان تا دگر تو غم نخوری|
    block |چه جای غم که ز هر شادمان گرو ببری|
  block
    block |فرشته‌ای کنمت پاک با دو صد پر و بال|
    block |که در تو هیچ نماند کدورت بشری|
  block
    block |نمایمت که چگونه‌ست جان رسته ز تن|
    block |فشانده دامن خود از غبار جانوری|
  block
    block |در آن صبوح که ارواح راح خاص خورند|
    block |تو را خلاص نمایم ز روز و شب شمری|
  block
    block |قضا که تیر حوادث به تو همی‌انداخت|
    block |تو را کند به عنایت از آن سپس سپری|
  block
    block |روان شده‌ست نسیم از شکرستان وصال|
    block |که از حلاوت آن گم کند شکر شکری|
  block
    block |ز بامداد بیاورد جام چون خورشید|
    block |که جزو جزو من از وی گرفت رقص گری|
  block
    block |چو سخت مست شدم گفت هین دگر بدهم|
    block |که تا میان من و تو نماند این دگری|
  block
    block |بده بده هله ای جان ساقیان جهان|
    block |کرم کریم نماید قمر کند قمری|
  block
    block |به آفتاب جلال خدای بی‌همتا|
    block |نیافت چون تو مهی چرخ ازرق سفری|
  block
    block |تمام این تو بگو ای تمام در خوبی|
    block |که بسته کرد مرا سکر باده سحری|