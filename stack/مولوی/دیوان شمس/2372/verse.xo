
block |هله بحری شو و در رو مکن از دور نظاره|
  block
    block |هله بحری شو و در رو مکن از دور نظاره|
    block |که بود در تک دریا کف دریا به کناره|
  block
    block |چو رخ شاه بدیدی برو از خانه چو بیذق|
    block |رخ خورشید چو دیدی هله گم شو چو ستاره|
  block
    block |چو بدان بنده نوازی شده‌ای پاک و نمازی|
    block |همگان را تو صلا گو چو مؤذن ز مناره|
  block
    block |تو در این ماه نظر کن که دلت روشن از او شد|
    block |تو در این شاه نگه کن که رسیده‌ست سواره|
  block
    block |نه بترسم نه بلرزم چو کشد خنجر عزت|
    block |به خدا خنجر او را بدهم رشوت و پاره|
  block
    block |کی بود آب که دارد به لطافت صفت او|
    block |که دو صد چشمه برآرد ز دل مرمر و خاره|
  block
    block |تو همه روز برقصی پی تتماج و حریره|
    block |تو چه دانی هوس دل پی این بیت و حراره|
  block
    block |چو بدیدم بر سیمش ز زر و سیم نفورم|
    block |که نفور است نسیمش ز کف سیم شماره|
  block
    block |تو از آن بار نداری که سبکسار چو بیدی|
    block |تو از آن کار نداری که شدستی همه کاره|
  block
    block |همه حجاج برفته حرم و کعبه بدیده|
    block |تو شتر هم نخریده که شکسته‌ست مهاره|
  block
    block |بنگر سوی حریفان که همه مست و خرابند|
    block |تو خمش باش و چنان شو هله ای عربده باره|