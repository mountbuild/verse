
block |فخر جمله ساقیانی ساغرت در کار باد|
  block
    block |فخر جمله ساقیانی ساغرت در کار باد|
    block |چشم تو مخمور باد و جان ما خمار باد|
  block
    block |ای ز نوشانوش بزمت هوش‌ها بی‌هوش باد|
    block |وی ز جوشاجوش عشقت عقل بی‌دستار باد|
  block
    block |چون زنان مصر جان را دست و دل مجروح باد|
    block |یوسف مصری همیشه شورش بازار باد|
  block
    block |ساقیا از دست تو بس دست‌ها از دست شد|
    block |مست تو از دست تو پیوسته برخوردار باد|
  block
    block |مغز ما پرباد باد و مشک ما پرآب باد|
    block |باد ما را و آب ما را عشق پذرفتار باد|
  block
    block |شاه خوبان میر ما و عشق گیراگیر ما|
    block |جان دولت یار ما و بخت و دولت یار باد|
  block
    block |سرکشیم و سرخوشیم و یک دگر را می‌کشیم|
    block |این وجود ما همیشه جاذب اسرار باد|