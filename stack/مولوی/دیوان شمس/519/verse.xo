
block |ای دل فرورو در غمش کالصبر مفتاح الفرج|
  block
    block |ای دل فرورو در غمش کالصبر مفتاح الفرج|
    block |تا رو نماید مرهمش کالصبر مفتاح الفرج|
  block
    block |چندان فروخور آن دهان تا پیشت آید ناگهان|
    block |کرسی و عرش اعظمش کالصبر مفتاح الفرج|
  block
    block |خندان شو از نور جهان تا تو شوی سور جهان|
    block |ایمن شوی از ماتمش کالصبر مفتاح الفرج|
  block
    block |باری دلم از مرد و زن برکند مهر خویشتن|
    block |تا عشق شد خال و عمش کالصبر مفتاح الفرج|
  block
    block |گر سینه آیینه کنی بی‌کبر و بی‌کینه کنی|
    block |در وی ببینی هر دمش کالصبر مفتاح الفرج|
  block
    block |چون آسمان گر خم دهی در امر و فرمان وارهی|
    block |زین آسمان و از خمش کالصبر مفتاح الفرج|
  block
    block |هم بجهی از ما و منی هم دیو را گردن زنی|
    block |در دست پیچی پرچمش کالصبر مفتاح الفرج|
  block
    block |اقبال خویش آید تو را دولت به پیش آید تو را|
    block |فرخ شوی از مقدمش کالصبر مفتاح الفرج|
  block
    block |دیویست در اسرار تو کز وی نگون شد کار تو|
    block |بربند این دم محکمش کالصبر مفتاح الفرج|
  block
    block |دارد خدا خوش عالمی منگر در این عالم دمی|
    block |جز حق نباشد محرمش کالصبر مفتاح الفرج|
  block
    block |خامش بیان سر مکن خامش که سر من لدن|
    block |چون می‌زند اندرهمش کالصبر مفتاح الفرج|