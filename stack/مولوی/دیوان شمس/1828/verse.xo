
block |باز نگار می کشد چون شتران مهار من|
  block
    block |باز نگار می کشد چون شتران مهار من|
    block |یارکشی است کار او بارکشی است کار من|
  block
    block |پیش رو قطارها کرد مرا و می کشد|
    block |آن شتران مست را جمله در این قطار من|
  block
    block |اشتر مست او منم خارپرست او منم|
    block |گاه کشد مهار من گاه شود سوار من|
  block
    block |اشتر مست کف کند هر چه بود تلف کند|
    block |لیک نداند اشتری لذت نوشخوار من|
  block
    block |راست چو کف برآورم بر کف او کف افکنم|
    block |کف چو به کف او رسد جوش کند بخار من|
  block
    block |کار کنم چو کهتران بار کشم چو اشتران|
    block |بار کی می کشم ببین عزت کار و بار من|
  block
    block |نرگس او ز خون من چون شکند خمار خود|
    block |صبر و قرار او برد صبر من و قرار من|
  block
    block |گشته خیال روی او قبله نور چشم من|
    block |وان سخنان چون زرش حلقه گوشوار من|
  block
    block |باغ و بهار را بگو لاف خوشی چه می زنی|
    block |من بنمایمت خوشی چون برسد بهار من|
  block
    block |می چو خوری بگو به می بر سر من چه می زنی|
    block |در سر خود ندیده‌ای باده بی‌خمار من|
  block
    block |باز سپیدی و برو میر شکار را بگو|
    block |هر دو مرا تویی بلی میر من و شکار من|
  block
    block |مطلع این غزل شتر بود از آن دراز شد|
    block |ز اشتر کوتهی مجو ای شه هوشیار من|