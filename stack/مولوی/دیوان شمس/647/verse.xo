
block |تدبیر کند بنده و تقدیر نداند|
  block
    block |تدبیر کند بنده و تقدیر نداند|
    block |تدبیر به تقدیر خداوند چه ماند|
  block
    block |بنده چو بیندیشد پیداست چه بیند|
    block |حیلت بکند لیک خدایی بنداند|
  block
    block |گامی دو چنان آید کو راست نهادست|
    block |وان گاه که داند که کجاهاش کشاند|
  block
    block |استیزه مکن مملکت عشق طلب کن|
    block |کاین مملکتت از ملک الموت رهاند|
  block
    block |شه را تو شکاری شو کم گیر شکاری|
    block |کاشکار تو را باز اجل بازستاند|
  block
    block |خامش کن و بگزین تو یکی جای قراری|
    block |کان جا که گزینی ملک آن جات نشاند|