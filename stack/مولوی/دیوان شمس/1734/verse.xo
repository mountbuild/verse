
block |سماع چیست ز پنهانیان دل پیغام|
  block
    block |سماع چیست ز پنهانیان دل پیغام|
    block |دل غریب بیابد ز نامه شان آرام|
  block
    block |شکفته گردد از این باد شاخه‌های خرد|
    block |گشاده گردد از این زخمه در وجود مسام|
  block
    block |سحر رسد ز ندای خروس روحانی|
    block |ظفر رسد ز صدای نقاره بهرام|
  block
    block |عصیر جان به خم جسم تیر می انداخت|
    block |چو دف شنید برآرد کفی نشان قوام|
  block
    block |حلاوتی عجبی در بدن پدید آید|
    block |که از نی و لب مطرب شکر رسید به کام|
  block
    block |هزار کزدم غم را کنون ببین کشته|
    block |هزار دور فرح بین میان ما بی‌جام|
  block
    block |فسون رقیه کزدم نویس عید رسید|
    block |که هست رقیه کزدم به کوی عشق مدام|
  block
    block |ز هر طرف بجهد بی‌قرار یعقوبی|
    block |که بوی پیرهن یوسفی بیافت مشام|
  block
    block |چو جان ما ز نفخت است فیه من روحی|
    block |روا بود که نفختش بود شراب و طعام|
  block
    block |چو حشر جمله خلایق به نفخ خواهد بود|
    block |ز ذوق زمزمه بجهند مردگان ز منام|
  block
    block |که خاک بر سر جان کسی که افسرده‌ست|
    block |اثر نگیرد از آن نفخ و کم بود ز اعدام|
  block
    block |تن و دلی که بنوشید از این رحیق حلال|
    block |بر آتش غم هجران حرام گشت حرام|
  block
    block |جمال صورت غیبی ز وصف بیرون است|
    block |هزار دیده روشن به وام خواه به وام|
  block
    block |درون توست یکی مه کز آسمان خورشید|
    block |ندا همی‌کندش کای منت غلام غلام|
  block
    block |ز جیب خویش بجو مه چو موسی عمران|
    block |نگر به روزن خویش و بگو سلام سلام|
  block
    block |سماع گرم کن و خاطر خران کم جو|
    block |که جان جان سماعی و رونق ایام|
  block
    block |زبان خود بفروشم هزار گوش خرم|
    block |که رفت بر سر منبر خطیب شهدکلام|