
block |ز بعد خاک شدن یا زیان بود یا سود|
  block
    block |ز بعد خاک شدن یا زیان بود یا سود|
    block |به نقد خاک شوم بنگرم چه خواهد بود|
  block
    block |به نقد خاک شدن کار عاشقان باشد|
    block |که راه بند شکستن خدایشان بنمود|
  block
    block |به امر موتوا من قبل ان تموتوا ما|
    block |کنیم همچو محمد غزای نفس جهود|
  block
    block |جهود و مشرک و ترسا نتیجه نفس است|
    block |ز پشک باشد دود خبیث نی از عود|
  block
    block |شود دمی همه خاک و شود دمی همه آب|
    block |شود دمی همه آتش شود دمی همه دود|
  block
    block |شود دمی همه یار و شود دمی همه غار|
    block |شود دمی همه تار و شود دمی همه پود|
  block
    block |به پیش خلق نشسته هزار نقش شود|
    block |ولیک در نظر تو نه کم شود نه فزود|
  block
    block |به پیش چشم محمد بهشت و دوزخ عین|
    block |به پیش چشم دگر کس مستر و مغمود|
  block
    block |مذللست قطوف بهشت بر احمد|
    block |که کرد دست دراز و از آن بخواست ربود|
  block
    block |که تا دهد به صحابه ولیک آن بگداخت|
    block |شد آب در کفش ایرا نبود وقت نمود|