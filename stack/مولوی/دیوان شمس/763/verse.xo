
block |خنک آن کس که چو ما شد همگی لطف و رضا شد|
  block
    block |خنک آن کس که چو ما شد همگی لطف و رضا شد|
    block |ز جفا رست و ز غصه همه شادی و وفا شد|
  block
    block |ز طرب چون طربون شد خرد از باده زبون شد|
    block |گرو عشق و جنون شد گهر بحر صفا شد|
  block
    block |مه و خورشید نظر شد که از او خاک چو زر شد|
    block |به کرم بحر گهر شد به روش باد صبا شد|
  block
    block |چو شه عشق کشیدش ز همه خلق بریدش|
    block |نظر عشق گزیدش همه حاجات روا شد|
  block
    block |به سفر چون مه گردون به شب چارده پر شد|
    block |به نظرهای الهی به یکی لحظه کجا شد|
  block
    block |چو زمین بود فلک شد همگی حسن و نمک شد|
    block |بشری بود ملک شد مگسی بود هما شد|