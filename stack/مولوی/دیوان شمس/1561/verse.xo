
block |تا چهره آن یگانه دیدم|
  block
    block |تا چهره آن یگانه دیدم|
    block |دل در غم بی‌کرانه دیدم|
  block
    block |گفتی فرداست روز بازار|
    block |بازار تو را بهانه دیدم|
  block
    block |دل را چو انار ترش و شیرین|
    block |خون بسته و دانه دانه دیدم|
  block
    block |زهر عالم همه عسل شد|
    block |تا شهد تو در میانه دیدم|
  block
    block |جان را چو وثاق و جای زنبور|
    block |از شهد تو خانه خانه دیدم|
  block
    block |بر آتشم و هنوز در عشق|
    block |زان دوزخ یک زبانه دیدم|
  block
    block |شطرنج که صد هزار خانه‌ست|
    block |از جمله آن دو خانه دیدم|
  block
    block |یک خانه پر از خمار دیدم|
    block |یک خانه می مغانه دیدم|
  block
    block |چون عشق چنین دو روی دارد|
    block |سرگشتگی زمانه دیدم|
  block
    block |وانگه زین سر به سوی آن سر|
    block |دزدیده ره و دهانه دیدم|
  block
    block |زان ره خرد دقیقه بین را|
    block |اندیشه ابلهانه دیدم|
  block
    block |او بر سر گنج بی‌نشانی|
    block |سرگشته که من نشانه دیدم|
  block
    block |او زیر پر همای دولت|
    block |گوید که به خواب لانه دیدم|
  block
    block |جانی که ز غم ز پا درآمد|
    block |در عالم دل روانه دیدم|
  block
    block |جانی که فسانه داند این را|
    block |او را همگی فسانه دیدم|
  block
    block |نالنده و بی‌خبر ز نالش|
    block |چون بربط و چون چغانه دیدم|
  block
    block |بس شانه مکن که طره عشق|
    block |بیرون ز حدود شانه دیدم|
  block
    block |صد شب بر او ترانه گویی|
    block |روزت گوید تو را ندیدم|
  block
    block |هر درد که آن دوا ندارد|
    block |سوی دل خود دوانه دیدم|