
block |دل من که باشد که تو را نباشد|
  block
    block |دل من که باشد که تو را نباشد|
    block |تن من کی باشد که فنا نباشد|
  block
    block |فلکش گرفتم چو مهش گرفتم|
    block |چه زنند هر دو چو ضیا نباشد|
  block
    block |به درون جنت به میان نعمت|
    block |چه شکنجه باشد چو لقا نباشد|
  block
    block |چو تو عذر خواهی گنه و جفا را|
    block |چه کند جفاها که وفا نباشد|
  block
    block |چو خطا تو گیری به عتاب کردن|
    block |چه کند دل و جان که خطا نباشد|
  block
    block |دو هزار دفتر چو به درس گویم|
    block |نه فسرده باشم چو صفا نباشد|
  block
    block |سمنی نخندد شجری نرقصد|
    block |چمنی نبوید چو صبا نباشد|
  block
    block |تو به فقر اگر چه که برهنه گردی|
    block |چه غمست مه را که قبا نباشد|
  block
    block |چه عجب که جاهل ز دلست غافل|
    block |ملکی و شاهی همه را نباشد|
  block
    block |همه مجرمان را کرمش بخواند|
    block |چو به توبه آیند و دغا نباشد|
  block
    block |بگداز جان را مه آسمان را|
    block |به خدا که چیزی چو خدا نباشد|
  block
    block |چه کنی سری را که فنا بکوبد|
    block |چه کنی زری را که تو را نباشد|
  block
    block |همه روز گویی چو گلست یارم|
    block |چه کنی گلی را که بقا نباشد|
  block
    block |مگریز ای جان ز بلای جانان|
    block |که تو خام مانی چو بلا نباشد|
  block
    block |چه خوشست شب‌ها ز مهی که آن مه|
    block |همه روی باشد که قفا نباشد|
  block
    block |چه خوشست شاهی که غلام او شد|
    block |چه خوشست یاری که جدا نباشد|
  block
    block |تو خمش کن ای تن که دلم بگوید|
    block |که حدیث دل را من و ما نباشد|