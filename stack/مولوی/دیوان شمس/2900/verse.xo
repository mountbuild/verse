
block |بوی مشکی در جهان افکنده‌ای|
  block
    block |بوی مشکی در جهان افکنده‌ای|
    block |مشک را در لامکان افکنده‌ای|
  block
    block |صد هزاران غلغله زین بوی مشک|
    block |در زمین و آسمان افکنده‌ای|
  block
    block |از شعاع نور و نار خویشتن|
    block |آتشی در عقل و جان افکنده‌ای|
  block
    block |از کمال لعل جان افزای خویش|
    block |شورشی در بحر و کان افکنده‌ای|
  block
    block |تو نهادی قاعده عاشق کشی|
    block |در دل عاشق کشان افکنده‌ای|
  block
    block |صد هزاران روح رومی روی را|
    block |در میان زنگیان افکنده‌ای|
  block
    block |با یقین پاکشان بسرشته‌ای|
    block |چونشان اندر گمان افکنده‌ای|
  block
    block |چون به دست خویششان کردی خمیر|
    block |چونشان در قید نان افکنده‌ای|
  block
    block |هم شکار و هم شکاری گیر را|
    block |زیر این دام گران افکنده‌ای|
  block
    block |پردلان را همچو دل بشکسته‌ای|
    block |بی دلان را در فغان افکنده‌ای|
  block
    block |جان سلطان زادگان را بنده وار|
    block |پیش عقل پاسبان افکنده‌ای|