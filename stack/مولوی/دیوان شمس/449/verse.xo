
block |جانا جمال روح بسی خوب و بافرست|
  block
    block |جانا جمال روح بسی خوب و بافرست|
    block |لیکن جمال و حسن تو خود چیز دیگرست|
  block
    block |ای آنک سال‌ها صفت روح می‌کنی|
    block |بنمای یک صفت که به ذاتش برابرست|
  block
    block |در دیده می‌فزاید نور از خیال او|
    block |با این همه به پیش وصالش مکدرست|
  block
    block |ماندم دهان باز ز تعظیم آن جمال|
    block |هر لحظه بر زبان و دل الله اکبرست|
  block
    block |دل یافت دیده‌ای که مقیم هوای توست|
    block |آوه که آن هوا چه دل و دیده پرورست|
  block
    block |از حور و ماه و روح و پری هیچ دم مزن|
    block |کان‌ها به او نماند او چیز دیگرست|
  block
    block |چاکرنوازیست که کردست عشق تو|
    block |ور نی کجا دلی که بدان عشق درخورست|
  block
    block |هر دل که او نخفت شبی در هوای تو|
    block |چون روز روشنست و هوا زو منورست|
  block
    block |هر کس که بی‌مراد شد او چون مرید توست|
    block |بی صورت مراد مرادش میسرست|
  block
    block |هر دوزخی که سوخت و در این عشق اوفتاد|
    block |در کوثر اوفتاد که عشق تو کوثرست|
  block
    block |پایم نمی‌رسد به زمین از امید وصل|
    block |هر چند از فراق توم دست بر سرست|
  block
    block |غمگین مشو دلا تو از این ظلم دشمنان|
    block |اندیشه کن در این که دلارام داورست|
  block
    block |از روی زعفران من ار شاد شد عدو|
    block |نی روی زعفران من از ورد احمرست|
  block
    block |چون برترست خوبی معشوقم از صفت|
    block |دردم چه فربه‌ست و مدیحم چه لاغرست|
  block
    block |آری چو قاعده‌ست که رنجور زار را|
    block |هر چند رنج بیش بود ناله کمترست|
  block
    block |همچون قمر بتافت ز تبریز شمس دین|
    block |نی خود قمر چه باشد کان روی اقمرست|