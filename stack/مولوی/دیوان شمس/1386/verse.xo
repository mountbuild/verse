
block |آمد بهار ای دوستان منزل به سروستان کنیم|
  block
    block |آمد بهار ای دوستان منزل به سروستان کنیم|
    block |تا بخت در رو خفته را چون بخت سرو استان کنیم|
  block
    block |همچون غریبان چمن بی‌پا روان گشته به فن|
    block |هم بسته پا هم گام زن عزم غریبستان کنیم|
  block
    block |جانی که رست از خاکدان نامش روان آمد روان|
    block |ما جان زانوبسته را هم منزل ایشان کنیم|
  block
    block |ای برگ قوت یافتی تا شاخ را بشکافتی|
    block |چون رستی از زندان بگو تا ما در این حبس آن کنیم|
  block
    block |ای سرو بر سرور زدی تا از زمین سر ورزدی|
    block |سر در چه سیر آموختت تا ما در آن سیران کنیم|
  block
    block |ای غنچه گلگون آمدی وز خویش بیرون آمدی|
    block |با ما بگو چون آمدی تا ما ز خود خیزان کنیم|
  block
    block |آن رنگ عبهر از کجا وان بوی عنبر از کجا|
    block |وین خانه را در از کجا تا خدمت دربان کنیم|
  block
    block |ای بلبل آمد داد تو من بنده فریاد تو|
    block |تو شاد گل ما شاد تو کی شکر این احسان کنیم|
  block
    block |ای سبزپوشان چون خضر ای غیب‌ها گویان به سر|
    block |تا حلقه گوش از شما پردر و پرمرجان کنیم|
  block
    block |بشنو ز گلشن رازها بی‌حرف و بی‌آوازها|
    block |برساخت بلبل سازها گر فهم آن دستان کنیم|
  block
    block |آواز قمری تا قمر بررفت و طوطی بر شکر|
    block |می آورد الحان تر جان مست آن الحان کنیم|