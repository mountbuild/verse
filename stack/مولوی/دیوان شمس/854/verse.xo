
block |گفتم مکن چنین‌ها ای جان چنین نباشد|
  block
    block |گفتم مکن چنین‌ها ای جان چنین نباشد|
    block |غم قصد جان ما کرد گفتا خود این نباشد|
  block
    block |غم خود چه زهره دارد تا دست و پا برآرد|
    block |چون خرده‌اش بسوزم گر خرده بین نباشد|
  block
    block |غم ترسد و هراسد ما را نکو شناسد|
    block |صد دود از او برآرم گر آتشین نباشد|
  block
    block |غم خصم خویش داند هم حد خویش داند|
    block |در خدمت مطیعان جز چون زمین نباشد|
  block
    block |چون تو از آن مایی در زهر اگر درآیی|
    block |کی زهر زهره دارد تا انگبین نباشد|
  block
    block |در عین دود و آتش باشد خلیل را خوش|
    block |آن را خدای داند هر کس امین نباشد|
  block
    block |هر کس که او امین شد با غیب همنشین شد|
    block |هر جنس جنس خود را چون همنشین نباشد|
  block
    block |ای دست تو منور چون موسی پیمبر|
    block |خواهم که دست موسی در آستین نباشد|
  block
    block |زیرا گل سعادت بی‌روی تو نروید|
    block |ایاک نعبد ای جان بی‌نستعین نباشد|