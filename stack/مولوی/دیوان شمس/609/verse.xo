
block |در خانه غم بودن از همت دون باشد|
  block
    block |در خانه غم بودن از همت دون باشد|
    block |و اندر دل دون همت اسرار تو چون باشد|
  block
    block |بر هر چه همی‌لرزی می‌دان که همان ارزی|
    block |زین روی دل عاشق از عرش فزون باشد|
  block
    block |آن را که شفا دانی درد تو از آن باشد|
    block |وان را که وفا خوانی آن مکر و فسون باشد|
  block
    block |آن جای که عشق آمد جان را چه محل باشد|
    block |هر عقل کجا پرد آن جا که جنون باشد|
  block
    block |سیمرغ دل عاشق در دام کجا گنجد|
    block |پرواز چنین مرغی از کون برون باشد|
  block
    block |بر گرد خسان گردد چون چرخ دل تاری|
    block |آن دل که چنین گردد او را چه سکون باشد|
  block
    block |جام می موسی کش شمس الحق تبریزی|
    block |تا آب شود پیشت هر نیل که خون باشد|