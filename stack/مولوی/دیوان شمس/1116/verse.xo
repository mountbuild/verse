
block |هر کس به جنس خویش درآمیخت ای نگار|
  block
    block |هر کس به جنس خویش درآمیخت ای نگار|
    block |هر کس به لایق گهر خود گرفت یار|
  block
    block |او را که داغ توست نیارد کسی خرید|
    block |آن کو شکار توست کسی چون کند شکار|
  block
    block |ما را چو لطف روی تو بی‌خویشتن کند|
    block |ما را ز روی لطف تو بی‌خویشتن مدار|
  block
    block |چون جنس همدگر بگرفتند جنس جنس|
    block |هر جنس جنس گوهر خود کرد اختیار|
  block
    block |با غیر جنس اگر بنشیند بود نفاق|
    block |مانند آب و روغن و مانند قیر و قار|
  block
    block |تا چون به جنس خویش رود از خلاف جنس|
    block |زین سوی تشنه‌تر شده باشد بدان کنار|
  block
    block |هرکه از تو می‌گریزد با دیگری خوشست|
    block |و آنک از تو می‌رمد به کسی دارد او قرار|
  block
    block |و آن کو ترش نشست به پیش تو همچو ابر|
    block |خندان دلست پیش دگر کس چو نوبهار|
  block
    block |گویی که نیست از مه غیبم به جز دریغ|
    block |وز جام و خمر روح مرا نیست جز خمار|
  block
    block |آن نای و نوش یاد نمی‌آیدت که تو|
    block |خوش می‌خوری ز دست یکی دیو سنگسار|
  block
    block |صد جام درکشی ز کف دیو آنگهی|
    block |بینی ترش کنی بخور ای خام پخته خوار|
  block
    block |این جا سرک فکنده و رویک ترش ولیک|
    block |آن جا چو اژدهای سیه فام کوهسار|
  block
    block |با جنس همچو سوسن و با غیر جنس گنگ|
    block |با جنس خویش چون گل و با غیر جنس خار|
  block
    block |رو رو به جمله خلق نتانی تو جنس بود|
    block |شاخی ز صد درخت نشد حامل ثمار|
  block
    block |چون شاخ یک درخت شدی زان دگر ببر|
    block |جویای وصل این شده‌ای دست از آن بدار|
  block
    block |گر زانک جنس مفخر تبریز گشت جان|
    block |احسنت ای ولایت و شاباش کار و بار|