
block |ز بامداد درآورد دلبرم جامی|
  block
    block |ز بامداد درآورد دلبرم جامی|
    block |به ناشتاب چشانید خام را خامی|
  block
    block |نه باده‌اش ز عصیر و نه جام او ز زجاج|
    block |نه نقل او چو خسیسان به قند و بادامی|
  block
    block |به باد باده مرا داد همچو که بر باد|
    block |به آب گرم مرا کرد یار اکرامی|
  block
    block |بسی نمودم سالوس و او مرا می‌گفت|
    block |مکن مکن که کم افتد چنین به ایامی|
  block
    block |طریق ناز گرفتم که نی برو امروز|
    block |ستیزه کرد و مرا داد چند دشنامی|
  block
    block |چنین شراب و چو من ساقی و تو گویی نی|
    block |کی گوید این نه مگر جاهلی و یا عامی|
  block
    block |هزار می‌نکند آنچ کرد دشنامش|
    block |خراب گشتم نی ننگ ماند و نی نامی|
  block
    block |چگونه مست نگردی ز لطف آن شاهی|
    block |که او خراب کند عالمی به پیغامی|
  block
    block |دلی بیابد تا این سخن تمام کنم|
    block |خراب کرد دلم را چنان دلارامی|
  block
    block |سری نهادم بر پای او چو مستان من|
    block |پدید شد سر مست مرا سرانجامی|
  block
    block |سر مرا به بر اندرگرفت و خوش بنواخت|
    block |غریب دلبریی و بدیع انعامی|
  block
    block |وانگه از سر دقت به حاضران می‌گفت|
    block |نه درخورست چنین مرغ با چنین دامی|
  block
    block |به باغ بلبل مستم صفیر من بشنو|
    block |مباش در قفسی و کناره بامی|
  block
    block |فروکشیدم و باقی غزل نخواهم گفت|
    block |مگر بیابم چون خویش دوزخ آشامی|