
block |روزم به عیادت شب آمد|
  block
    block |روزم به عیادت شب آمد|
    block |جانم به زیارت لب آمد|
  block
    block |از بس که شنید یاربم چرخ|
    block |از یارب من به یارب آمد|
  block
    block |یار آمد و جام باده بر کف|
    block |زان می که خلاف مذهب آمد|
  block
    block |هر بار ز جرعه مست بودم|
    block |این بار قدح لبالب آمد|
  block
    block |عالم به خمار اوست معجب|
    block |پس وی چه عجب که معجب آمد|
  block
    block |بر هر فلکی که ماه او تافت|
    block |خورشید کمینه کوکب آمد|
  block
    block |گویی مه نو سواره دیدش|
    block |کز عشق چو نعل مرکب آمد|
  block
    block |این بس نبود شرف جهان را|
    block |کو روح و جهان چو قالب آمد|
  block
    block |شاد آن دل روشنی که بیند|
    block |دل را که چه سان مقرب آمد|
  block
    block |از پرتو دل جهان پرگل|
    block |زیبا و خوش و مؤدب آمد|
  block
    block |هر میوه به وقت خویش سر کرد|
    block |هر فصل چه سان مرتب آمد|
  block
    block |بس کن که به پیش ناطق کل|
    block |گویای خمش مهذب آمد|
  block
    block |بس کن که عروس جان ز جلوه|
    block |با نامحرم معذب آمد|
  block
    block |من بس نکنم که بی‌دلان را|
    block |این کلبشکر مجرب آمد|
  block
    block |من بس نکنم به کوری آنک|
    block |اندر ره دین مذبذب آمد|
  block
    block |خامش که به گفت حاجتی نیست|
    block |چون جذب فرغت فانصب آمد|
  block
    block |خود گفتن بنده جذب حقست|
    block |کز بنده به بنده اقرب آمد|