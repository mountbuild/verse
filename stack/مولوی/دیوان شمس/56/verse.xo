
block |عطارد مشتری باید متاع آسمانی را|
  block
    block |عطارد مشتری باید متاع آسمانی را|
    block |مهی مریخ چشم ارزد چراغ آن جهانی را|
  block
    block |چو چشمی مقترن گردد بدان غیبی چراغ جان|
    block |ببیند بی‌قرینه او قرینان نهانی را|
  block
    block |یکی جان عجب باید که داند جان فدا کردن|
    block |دو چشم معنوی باید عروسان معانی را|
  block
    block |یکی چشمیست بشکفته صقال روح پذرفته|
    block |چو نرگس خواب او رفته برای باغبانی را|
  block
    block |چنین باغ و چنین شش جو پس این پنج و این شش جو|
    block |قیاسی نیست کمتر جو قیاس اقترانی را|
  block
    block |به صف‌ها رایت نصرت به شب‌ها حارس امت|
    block |نهاده بر کف وحدت در سبع المثانی را|
  block
    block |شکسته پشت شیطان را بدیده روی سلطان را|
    block |که هر خس از بنا داند به استدلال بانی را|
  block
    block |زهی صافی زهی حری مثال می خوشی مری|
    block |کسی دزدد چنین دری که بگذارد عوانی را|
  block
    block |الی البحر توجهنا و من عذب تفکهنا|
    block |لقینا الدر مجانا فلا نبغی الدنانی را|
  block
    block |لقیت الماء عطشانا لقیت الرزق عریانا|
    block |صحبت اللیث احیانا فلا اخشی السنانی را|
  block
    block |توی موسی عهد خود درآ در بحر جزر و مد|
    block |ره فرعون باید زد رها کن این شبانی را|
  block
    block |الا ساقی به جان تو به اقبال جوان تو|
    block |به ما ده از بنان تو شراب ارغوانی را|
  block
    block |بگردان باده شاهی که همدردی و همراهی|
    block |نشان درد اگر خواهی بیا بنگر نشانی را|
  block
    block |بیا درده می احمر که هم بحر است و هم گوهر|
    block |برهنه کن به یک ساغر حریف امتحانی را|
  block
    block |برو ای رهزن مستان رها کن حیله و دستان|
    block |که ره نبود در این بستان دغا و قلتبانی را|
  block
    block |جواب آنک می‌گوید به زر نخریده‌ای جان را|
    block |که هندو قدر نشناسد متاع رایگانی را|