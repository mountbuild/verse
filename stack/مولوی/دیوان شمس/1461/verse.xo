
block |پایی به میان درنه تا عیش ز سر گیرم|
  block
    block |پایی به میان درنه تا عیش ز سر گیرم|
    block |تو تلخ مشو با من تا تنگ شکر گیرم|
  block
    block |بی‌رنگ فرورفتم در عشق تو ای دلبر|
    block |برکش تو از این خنبم تا رنگ دگر گیرم|
  block
    block |دلتنگتر از میمم چون در طمع و بیمم|
    block |من قرص به دو نیمم چون شکل قمر گیرم|
  block
    block |ای از رخ شاه جان صد بیذق را سلطان|
    block |بر اسب نشین ای جان تا غاشیه برگیرم|
  block
    block |وز باد لجاج خود وز غصه نیک و بد|
    block |هر چند بدم در خود والله که بتر گیرم|
  block
    block |امنی است مرا از تو امنم تویی ای مه رو|
    block |یا امن دهم زین سو یا راه خطر گیرم|
  block
    block |چون سرو خمید از من گلزار چرید از من|
    block |ایمان چو رمید از من ترسم که کفر گیرم|
  block
    block |تو غمزه غمازی از تیر سپر سازی|
    block |چون تیر تو اندازی پس من چه سپر گیرم|
  block
    block |زیر و زبر عشقم شمس الحق تبریز است|
    block |جان را ز پی عشقش من زیر و زبر گیرم|