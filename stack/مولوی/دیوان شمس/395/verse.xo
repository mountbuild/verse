
block |عشق اندر فضل و علم و دفتر و اوراق نیست|
  block
    block |عشق اندر فضل و علم و دفتر و اوراق نیست|
    block |هر چه گفت و گوی خلق آن ره ره عشاق نیست|
  block
    block |شاخ عشق اندر ازل دان بیخ عشق اندر ابد|
    block |این شجر را تکیه بر عرش و ثری و ساق نیست|
  block
    block |عقل را معزول کردیم و هوا را حد زدیم|
    block |کاین جلالت لایق این عقل و این اخلاق نیست|
  block
    block |تا تو مشتاقی بدان کاین اشتیاق تو بتی است|
    block |چون شدی معشوق از آن پس هستیی مشتاق نیست|
  block
    block |مرد بحری دایما بر تخته خوف و رجا است|
    block |چونک تخته و مرد فانی شد جز استغراق نیست|
  block
    block |شمس تبریزی تویی دریا و هم گوهر تویی|
    block |زانک بود تو سراسر جز سر خلاق نیست|