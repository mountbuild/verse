
block |قومی که بر براق بصیرت سفر کنند|
  block
    block |قومی که بر براق بصیرت سفر کنند|
    block |بی ابر و بی‌غبار در آن مه نظر کنند|
  block
    block |در دانه‌های شهوتی آتش زنند زود|
    block |وز دامگاه صعب به یک تک عبر کنند|
  block
    block |از خارخار این گر طبع آن طرف روند|
    block |بزم و سرای گلشن جای دگر کنند|
  block
    block |بر پای لولیان طبیعت نهند بند|
    block |شاهان روح زو سر از این کوی درکنند|
  block
    block |پای خرد ببسته و اوباش نفس را|
    block |دستی چنین گشاده که تا شور و شر کنند|
  block
    block |اجزای ما بمرده در این گورهای تن|
    block |کو صور عشق تا سر از این گور برکنند|
  block
    block |مسیست شهوت تو و اکسیر نور عشق|
    block |از نور عشق مس وجود تو زر کنند|
  block
    block |انصاف ده که با نفس گرم عشق او|
    block |سردا جماعتی که حدیث هنر کنند|
  block
    block |چون صوفیان گرسنه در مطبخ خرد|
    block |آیند و زله‌های گران مایه جز کنند|
  block
    block |زاغان طبع را تو ز مردار روزه ده|
    block |تا طوطیان شوند و شکار شکر کنند|
  block
    block |در ظل میرآب حیات شکرمزاج|
    block |شاید که آتشان طبیعت شرر کنند|
  block
    block |از رشک نورها است که عقل کمال را|
    block |از غیرت ملاحت او کور و کر کنند|
  block
    block |جز حق اگر به دیدن او غمزه‌ای کند|
    block |آن دیده را به مهر ابد بی‌خبر کنند|
  block
    block |فخر جهان و دیده تبریز شمس دین|
    block |کاجزای خاک از گذرش زیب و فر کنند|
  block
    block |اندر فضای روح نیابند مثل او|
    block |گر صد هزار بارش زیر و زبر کنند|
  block
    block |خالی مباد از سر خورشید سایه‌اش|
    block |تا روز را به دور حوادث سپر کنند|