
block |ای زده مطرب غمت در دل ما ترانه‌ای|
  block
    block |ای زده مطرب غمت در دل ما ترانه‌ای|
    block |در سر و در دماغ جان جسته ز تو فسانه‌ای|
  block
    block |چونک خیال خوش دمت از سوی غیب دردمد|
    block |ز آتش عشق برجهد تا به فلک زبانه‌ای|
  block
    block |زهره عشق چون بزد پنجه خود در آب و گل|
    block |قامت ما چو چنگ شد سینه ما چغانه‌ای|
  block
    block |آهوی لنگ چون جهد از کف شیر شرزه‌ای|
    block |چون برهد ز باز جان قالب چون سمانه‌ای|
  block
    block |ای گل و ای بهار جان وی می و ای خمار جان|
    block |شاه و یگانه او بود کز تو خورد یگانه‌ای|
  block
    block |باغ و بهار و بخت بین عالم پردرخت بین|
    block |وین همگی درخت‌ها رسته شده ز دانه‌ای|
  block
    block |از دهش و عطای تو فقر فقیر فخر شد|
    block |تا که نماند مرگ را بر فقرا دهانه‌ای|
  block
    block |لطف و عطا و رحمتت طبل وصال می‌زند|
    block |گر نکند وصال تو بار دگر بهانه‌ای|
  block
    block |روزه مریم مرا خوان مسیحیت نوا|
    block |تر کنم از فرات تو امشب خشک نانه‌ای|
  block
    block |گشته کمان سرمدی سرده تیرهای ما|
    block |گشته خدنگ احمدی فخر بنی کنانه‌ای|
  block
    block |پیش کشیی آن کمان هر کس می‌کند زهی|
    block |بهر قدوم تیر تو رقعه دل نشانه‌ای|
  block
    block |جذبه حق یک رسن تافت ز آه تو و من|
    block |یوسف جان ز چاه تن رفت به آشیانه‌ای|
  block
    block |خامش کن اگر سرت خارش نطق می‌دهد|
    block |هست برای جعد تو صبر گزیده شانه‌ای|