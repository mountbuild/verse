
block |بنشسته به گوشه‌ای دو سه مست ترانه گو|
  block
    block |بنشسته به گوشه‌ای دو سه مست ترانه گو|
    block |ز دل و جان لطیفتر شده مهمان عنده|
  block
    block |ز طرب چون حشر شود سرشان مستتر شود|
    block |فتد از جنگ و عربده سر مستان میان کو|
  block
    block |ز اشارات روحشان ز صباح و صبوحشان|
    block |عسل و می روان شود به چپ و راست جوی جو|
  block
    block |نفسیشان معانقه نفسیشان معاشقه|
    block |نفسی سجده طرب نفسی جنگ و گفت و گو|
  block
    block |نفسی یار قندلب شکرین شکرنسب|
    block |به چنین حال بوالعجب تو از ایشان ادب مجو|
  block
    block |به خدا خوب ساقیی که وفادار و باقیی|
    block |به حلیمی گناه جو به طبیعت نشاط خو|
  block
    block |قدحی دو ز دست خود بده ای جان به مست خود|
    block |هله تا راز آسمان شنوی جمله مو به مو|
  block
    block |تو بر او ریز جام می که حجاب وی است وی|
    block |هله تا از سعادتت برهد اوی او ز او|
  block
    block |چو خرد غرق باده شد در دولت گشاده شد|
    block |سر هر کیسه کرم بگشاید که انفقوا|
  block
    block |بهل آن پوست مغز بین صنم خوب نغز بین|
    block |هله بردار ابر را ز رخ ماه تو به تو|
  block
    block |پس از این جمله آب‌ها نرود جز بجوی ما|
    block |من سرمست می‌کشم ز فراتش سبو سبو|
  block
    block |من و دلدار نازنین خوش و سرمست همچنین|
    block |به گلستان جان روان ز گلستان رنگ و بو|
  block
    block |نظری کن به چشم او به جمال و کرشم او|
    block |نظری کن به خال او به حق صحبت ای عمو|
  block
    block |تو اگر در فرح نه‌ای که حریف قدح نه‌ای|
    block |چه برد طفل از لبش چو بود مست لبلبو|
  block
    block |چو شدی محرم فلک سبک ای یار بانمک|
    block |بنگر ذره ذره را زده زیر بغل کدو|
  block
    block |چو تف آفتاب زد ره ذرات بی‌عدد|
    block |بشکافید پرده شان نپذیرد دگر رفو|
  block
    block |به لبانت ز دست شد سر او باز مست شد|
    block |زند او باز این زمان چو کبوتر بقوبقو|
  block
    block |تو بخسپی و عشق و دل گذران بی ز غش و غل|
    block |ز ره خواب بر فلک خوش و سرمست دو به دو|
  block
    block |بخورند از نخیل جان که ندیده‌ست انس و جان|
    block |رطب و تمر نادری که نگنجد در این گلو|
  block
    block |که ابیت بمهجتی شرفا عند سیدی|
    block |ز طعام و شراب حق بخورم اندر آن غلو|
  block
    block |هله امشب به خانه رو که دل مست شد گرو|
    block |چو شود روز خوش بیا شنو این را تمام تو|
  block
    block |تو بگو باقی غزل که کند در همه عمل|
    block |که تویی عشق و عشق را نبود هیچ کس عدو|
  block
    block |تو بگو کآب کوثری خوش و نوش و معطری|
    block |همه را سبز کن طری و ز پژمردگی بشو|