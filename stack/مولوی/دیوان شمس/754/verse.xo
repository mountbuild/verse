
block |می‌خرامد آفتاب خوبرویان ره کنید|
  block
    block |می‌خرامد آفتاب خوبرویان ره کنید|
    block |روی‌ها را از جمال خوب او چون مه کنید|
  block
    block |مردگان کهنه را رویش دو صد جان می‌دهد|
    block |عاشقان رفته را از روی او آگه کنید|
  block
    block |از کف آن هر دو ساقی چشم او و لعل او|
    block |هر زمانی می خورید و هر زمانی خه کنید|
  block
    block |جانب صحرای رویش طرفه چاهی گفته‌اند|
    block |قصد آن صحرا کنید و نیت آن چه کنید|
  block
    block |نک نشان روشنی در خیمه‌ها تابان شدست|
    block |گوش اسبان را به سوی خیمه و خرگه کنید|
  block
    block |آستان خرگهش شد کهربای عاشقان|
    block |عاشقان لاغر تن خود را چو برگ که کنید|
  block
    block |در خمار چشم مستش چشم‌ها روشن کنید|
    block |وز برای چشم بد را ناله و آوه کنید|
  block
    block |شاه جان‌ها شمس تبریزیست و این دم آن اوست|
    block |رخ بدو آرید و خود را جمله مات شه کنید|