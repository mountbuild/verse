
block |ای طبل رحیل از طرف چرخ شنیده|
  block
    block |ای طبل رحیل از طرف چرخ شنیده|
    block |وی رخت از این جای بدان جای کشیده|
  block
    block |ای نرگس چشم و رخ چون لاله کجایی|
    block |از گور تو آن نرگس و آن لاله دمیده|
  block
    block |اندر لحد بی‌در و بی‌بام مقیمی|
    block |ای بر در و بر بام به صد ناز دویده|
  block
    block |کو شیوه ابروی تو کو غمزه چشمت|
    block |ای چشم بد مرگ بدان هر دو رسیده|
  block
    block |ای دست تو بوسه گه لب‌های عزیزان|
    block |در دست فنا مانده تو با دست بریده|
  block
    block |این‌ها همه سهل است اگر مرغ ضمیرت|
    block |بر چرخ پریده بود و دام دریده|
  block
    block |صورت چه کم آید چه برد جان به سلامت|
    block |موزه چه کم آید چو بود پای رهیده|
  block
    block |صد شکر کند جان چو رهد از تن و صورت|
    block |ای بی‌خبر از چاشنی جان جریده|
  block
    block |کو لذت آب و گل و کو آب حیاتی|
    block |کو قبه گردونی و کو بام خمیده|
  block
    block |یا رب چه طلسم است کز آن خلد نفوریم|
    block |ما در تک این دوزخ امشاج خزیده|
  block
    block |محسود فلک بوده و مسجود ملایک|
    block |وز همت ناپاک ز ما دیو رمیده|
  block
    block |باغ آی و ز باران سخن نرگس و گل چین|
    block |نرگس ندهد قطره ای از بام چکیده|
  block
    block |بربند دهان از سخن و باده لب نوش|
    block |تا قصه کند چشم خمار از ره دیده|