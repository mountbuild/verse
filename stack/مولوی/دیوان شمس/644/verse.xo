
block |تا نقش تو در سینه ما خانه نشین شد|
  block
    block |تا نقش تو در سینه ما خانه نشین شد|
    block |هر جا که نشینیم چو فردوس برین شد|
  block
    block |آن فکر و خیالات چو یأجوج و چو مأجوج|
    block |هر یک چو رخ حوری و چون لعبت چین شد|
  block
    block |آن نقش که مرد و زن از او نوحه کنانند|
    block |گر بئس قرین بود کنون نعم قرین شد|
  block
    block |بالا همه باغ آمد و پستی همگی گنج|
    block |آخر تو چه چیزی که جهان از تو چنین شد|
  block
    block |زان روز که دیدیمش ما روزفزونیم|
    block |خاری که ورا جست گلستان یقین شد|
  block
    block |هر غوره ز خورشید شد انگور و شکر بست|
    block |وان سنگ سیه نیز از او لعل ثمین شد|
  block
    block |بسیار زمین‌ها که به تفصیل فلک شد|
    block |بسیار یسار از کف اقبال یمین شد|
  block
    block |گر ظلمت دل بود کنون روزن دل شد|
    block |ور رهزن دین بود کنون قدوه دین شد|
  block
    block |گر چاه بلا بود که بد محبس یوسف|
    block |از بهر برون آمدنش حبل متین شد|
  block
    block |هر جزو چو جندالله محکوم خداییست|
    block |بر بنده امان آمد و بر گبر کمین شد|
  block
    block |خاموش که گفتار تو ماننده نیلست|
    block |بر قبط چو خون آمد و بر سبط معین شد|
  block
    block |خاموش که گفتار تو انجیر رسیدست|
    block |اما نه همه مرغ هوا درخور تین شد|