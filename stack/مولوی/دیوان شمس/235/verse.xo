
block |مرا بدید و نپرسید آن نگار چرا|
  block
    block |مرا بدید و نپرسید آن نگار چرا|
    block |ترش ترش بگذشت از دریچه یار چرا|
  block
    block |سبب چه بود چه کردم که بد نمود ز من|
    block |که خاطرش بگرفتست این غبار چرا|
  block
    block |ز بامداد چرا قصد خون عاشق کرد|
    block |چرا کشید چنین تیغ ذوالفقار چرا|
  block
    block |چو دیدم آن گل او را که رنگ ریخته بود|
    block |دمید از دل مسکین هزار خار چرا|
  block
    block |چو لب به خنده گشاید گشاده گردد دل|
    block |در آن لبست همیشه گشاد کار چرا|
  block
    block |میان ابروی خود چون گره زند از خشم|
    block |گره گره شود از غم دل فکار چرا|
  block
    block |زهی تعلق جان با گشاد و خنده او|
    block |یکی دمش که نبینم شوم نزار چرا|
  block
    block |جهان سیه شود آن دم که رو بگرداند|
    block |نه روز ماند و نی عقل برقرار چرا|
  block
    block |یکی نفس که دل یار ما ز ما برمید|
    block |چرا رمید ز ما لطف کردگار چرا|
  block
    block |مگر که لطف خدا اوست ما غلط کردیم|
    block |وگر نه خوبی او گشت بی‌کنار چرا|
  block
    block |برون صورت اگر لطف محض دادی روی|
    block |پیمبران ز چه گشتند پرده دار چرا|