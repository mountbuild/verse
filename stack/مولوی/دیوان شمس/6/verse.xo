
block |بگریز ای میر اجل از ننگ ما از ننگ ما|
  block
    block |بگریز ای میر اجل از ننگ ما از ننگ ما|
    block |زیرا نمی‌دانی شدن همرنگ ما همرنگ ما|
  block
    block |از حمله‌های جند او وز زخم‌های تند او|
    block |سالم نماند یک رگت بر چنگ ما بر چنگ ما|
  block
    block |اول شرابی درکشی سرمست گردی از خوشی|
    block |بیخود شوی آنگه کنی آهنگ ما آهنگ ما|
  block
    block |زین باده می‌خواهی برو اول تنک چون شیشه شو|
    block |چون شیشه گشتی برشکن بر سنگ ما بر سنگ ما|
  block
    block |هر کان می احمر خورد بابرگ گردد برخورد|
    block |از دل فراخی‌ها برد دلتنگ ما دلتنگ ما|
  block
    block |بس جره‌ها در جو زند بس بربط شش تو زند|
    block |بس با شهان پهلو زند سرهنگ ما سرهنگ ما|
  block
    block |ماده است مریخ زمن این جا در این خنجر زدن|
    block |با مقنعه کی تان شدن در جنگ ما در جنگ ما|
  block
    block |گر تیغ خواهی تو ز خور از بدر برسازی سپر|
    block |گر قیصری اندرگذر از زنگ ما از زنگ ما|
  block
    block |اسحاق شو در نحر ما خاموش شو در بحر ما|
    block |تا نشکند کشتی تو در گنگ ما در گنگ ما|