
block |دلدار من در باغ دی می گشت و می گفت ای چمن|
  block
    block |دلدار من در باغ دی می گشت و می گفت ای چمن|
    block |صد حور کش داری ولی بنگر یکی داری چو من|
  block
    block |قدر لبم نشناختی با من دغاها باختی|
    block |اینک چنین بگداختی حیران فی هذا الزمن|
  block
    block |ای فتنه‌ها انگیخته بر خلق آتش ریخته|
    block |وز آسمان آویخته بر هر دلی پنهان رسن|
  block
    block |در بحر صاف پاک تو جمله جهان خاشاک تو|
    block |در بحر تو رقصان شده خاشاک نقش مرد و زن|
  block
    block |خاشاک اگر گردان بود از موج جان از جا مرو|
    block |سرنای خود را گفته تو من دم زنم تو دم مزن|
  block
    block |بس شمع‌ها افروختی بیرون ز سقف آسمان|
    block |بس نقش‌ها بنگاشتی بیرون ز شهر جان و تن|
  block
    block |ای بی‌خیال روی تو جمله حقیقت‌ها خیال|
    block |ای بی‌تو جان اندر تنم چون مرده‌ای اندر کفن|
  block
    block |بی‌نور نورافروز او ای چشم من چیزی مبین|
    block |بی‌جان جان انگیز او ای جان من رو جان مکن|
  block
    block |گفتم صلای ماجرا ما را نمی‌پرسی چرا|
    block |گفتا که پرسش‌های ما بیرون ز گوش است و دهن|
  block
    block |ای سایه معشوق را معشوق خود پنداشته|
    block |ای سال‌ها نشناخته تو خویش را از پیرهن|
  block
    block |تا جان بااندازه‌ات بر جان بی‌اندازه زد|
    block |جانت نگنجد در بدن شمعت نگنجد در لگن|