
block |عاشقم از عاشقان نگریختم|
  block
    block |عاشقم از عاشقان نگریختم|
    block |وز مصاف ای پهلوان نگریختم|
  block
    block |حمله بردم سوی شیران همچو شیر|
    block |همچو روبه از میان نگریختم|
  block
    block |قصد بام آسمان می داشتم|
    block |از میان نردبان نگریختم|
  block
    block |چون که من دارو بدم هر درد را|
    block |از صداع این و آن نگریختم|
  block
    block |هیچ دیدی دارو کز دردی گریخت|
    block |داروم من همچنان نگریختم|
  block
    block |پیرو پیغامبران بودم به جان|
    block |من ز تهدید خسان نگریختم|
  block
    block |زنده کوشم در شکار زندگی|
    block |زنده باشم چون ز جان نگریختم|
  block
    block |چشم تیراندازش آنگه یافتم|
    block |که ز تیر خرکمان نگریختم|
  block
    block |زخم تیغ و تیر من منصور شد|
    block |چون که از زخم سنان نگریختم|
  block
    block |بحر قندم از ترش باکیم نیست|
    block |سودمندم از زیان نگریختم|
  block
    block |شمس تبریزی چو آمد آشکار|
    block |ز آشکارا و نهان نگریختم|