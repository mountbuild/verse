
block |مرغی که ناگهانی در دام ما درآمد|
  block
    block |مرغی که ناگهانی در دام ما درآمد|
    block |بشکست دام‌ها را بر لامکان برآمد|
  block
    block |از باده گزافی شد صاف صاف صافی|
    block |وز درد هر دو عالم جوشید و بر سر آمد|
  block
    block |جان را چو شست از گل معراج برشد آن دل|
    block |آن جا چو کرد منزل آن جاش خوشتر آمد|
  block
    block |در عالم طراوت او یافت بس حلاوت|
    block |وز وصف لاله رویان رویش مزعفر آمد|
  block
    block |زان ماه هر که ماند وین نقش را نخواند|
    block |در نقش دین بماند والله که کافر آمد|
  block
    block |ز اوصاف خود گذشتم وز خود برهنه گشتم|
    block |زیرا برهنگان را خورشید زیور آمد|
  block
    block |الله اکبر تو خوش نیست با سر تو|
    block |این سر چو گشت قربان الله اکبر آمد|
  block
    block |هر جان باملالت دورست از این جلالت|
    block |چون عشق با ملولی کشتی و لنگر آمد|
  block
    block |ای شمس حق تبریز دل پیش آفتابت|
    block |در کم زنی مطلق از ذره کمتر آمد|