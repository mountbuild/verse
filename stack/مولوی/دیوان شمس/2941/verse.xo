
block |ای گوهر خدایی آیینه معانی|
  block
    block |ای گوهر خدایی آیینه معانی|
    block |هر دم ز تاب رویت بر عرش ارمغانی|
  block
    block |عرش از خدای پرسد کاین تاب کیست بر من|
    block |فرمایدش ز غیرت کاین تاب را ندانی|
  block
    block |از غیرت الهی در عرش حیرت افتد|
    block |زیرا ز غیرت آمد پیغام لن ترانی|
  block
    block |زان تاب اگر شعاعی بر آسمان رسیدی|
    block |از آسمان نمودی صد ماه آسمانی|
  block
    block |اندر جمال هر مه لطف ازل نمودی|
    block |هر عاشقی بدیدی مقصودهای جانی|
  block
    block |در راه ره روان را رنج و طلب نبودی|
    block |خوف فنا نبودی اندر جهان فانی|
  block
    block |یک بار دردمیدی تا جان گرفت قالب|
    block |دردم تو بار دیگر تا جان شود عیانی|
  block
    block |از یک شعاع رویت چون لامکان مکان شد|
    block |هم برق تو رساند او را به لامکانی|
  block
    block |انگشتری لعلت بر نقد عرضه فرما|
    block |تا نعره‌ها برآید از لعل‌های کانی|
  block
    block |یک جام مان بدادی تا رخت‌ها گرو شد|
    block |جامی دگر از آن می هم چاره کن تو دانی|
  block
    block |جانی رسید ما را از شمس حق تبریز|
    block |کان جان همی‌نماید در غیب دلستانی|