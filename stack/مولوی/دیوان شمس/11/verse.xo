
block |ای طوطی عیسی نفس وی بلبل شیرین نوا|
  block
    block |ای طوطی عیسی نفس وی بلبل شیرین نوا|
    block |هین زهره را کالیوه کن زان نغمه‌های جان فزا|
  block
    block |دعوی خوبی کن بیا تا صد عدو و آشنا|
    block |با چهره‌ای چون زعفران با چشم تر آید گوا|
  block
    block |غم جمله را نالان کند تا مرد و زن افغان کند|
    block |که داد ده ما را ز غم کو گشت در ظلم اژدها|
  block
    block |غم را بدرانی شکم با دورباش زیر و بم|
    block |تا غلغل افتد در عدم از عدل تو ای خوش صدا|
  block
    block |ساقی تو ما را یاد کن صد خیک را پرباد کن|
    block |ارواح را فرهاد کن در عشق آن شیرین لقا|
  block
    block |چون تو سرافیل دلی زنده کن آب و گلی|
    block |دردم ز راه مقبلی در گوش ما نفخه خدا|
  block
    block |ما همچو خرمن ریخته گندم به کاه آمیخته|
    block |هین از نسیم باد جان که را ز گندم کن جدا|
  block
    block |تا غم به سوی غم رود خرم سوی خرم رود|
    block |تا گل به سوی گل رود تا دل برآید بر سما|
  block
    block |این دانه‌های نازنین محبوس مانده در زمین|
    block |در گوش یک باران خوش موقوف یک باد صبا|
  block
    block |تا کار جان چون زر شود با دلبران هم‌بر شود|
    block |پا بود اکنون سر شود که بود اکنون کهربا|
  block
    block |خاموش کن آخر دمی دستور بودی گفتمی|
    block |سری که نفکندست کس در گوش اخوان صفا|