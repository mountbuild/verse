
block |مرا چون تا قیامت یار اینست|
  block
    block |مرا چون تا قیامت یار اینست|
    block |خراب و مست باشم کار اینست|
  block
    block |ز کار و کسب ماندم کسبم اینست|
    block |رخا زر زن تو را دینار اینست|
  block
    block |نه عقلی ماند و نی تمیز و نی دل|
    block |چه چاره فعل آن دیدار اینست|
  block
    block |گل صدبرگ دید آن روی خوبش|
    block |به بلبل گفت گل گلزار اینست|
  block
    block |چو خوبان سایه‌های طیر غیبند|
    block |به سوی غیب آ طیار این‌ست|
  block
    block |مکرر بنگر آن سو چشم می‌مال|
    block |که جان را مدرسه و تکرار اینست|
  block
    block |چو لب بگشاد جان‌ها جمله گفتند|
    block |شفای جان هر بیمار اینست|
  block
    block |چو یک ساغر ز دست عشق خوردند|
    block |یقینشان شد که خود خمار اینست|
  block
    block |گرو کردی به می دستار و جبه|
    block |سزای جبه و دستار اینست|
  block
    block |خبر آمد که یوسف شد به بازار|
    block |هلا کو یوسف ار بازار اینست|
  block
    block |فسونی خواند و پنهان کرد خود را|
    block |کمینه لعب آن طرار اینست|
  block
    block |ز ملک و مال عالم چاره دارم|
    block |مرا دین و دل و ناچار اینست|
  block
    block |میان گر پیش غیر عشق بندم|
    block |مسیحی باشم و زنار اینست|
  block
    block |به گرد حوض گشتم درفتادم|
    block |جزای آن چنان کردار اینست|
  block
    block |دلا چون درفتادی در چنین حوض|
    block |تو را غسل قیامت وار اینست|
  block
    block |رخ شه جسته‌ای شهمات اینست|
    block |چو دزدی کردی ای دل دار اینست|
  block
    block |مشین با خود نشین با هر که خواهی|
    block |ز نفس خود ببر اغیار اینست|
  block
    block |خمش کن خواجه لاغ پار کم گو|
    block |دلم پاره‌ست و لاغ پار اینست|
  block
    block |خمش باش و در این حیرت فرورو|
    block |بهل اسرار را کاسرار اینست|