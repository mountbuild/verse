
block |ای آنک جان ما را در گلشکر کشیدی|
  block
    block |ای آنک جان ما را در گلشکر کشیدی|
    block |چون جان و دل ببردی خود را تو درکشیدی|
  block
    block |ما را چو سایه دیدی از پای درفتاده|
    block |جانا چو سرو سرکش از سایه سر کشیدی|
  block
    block |چون سیل در کهستان ما سو به سو دوانه|
    block |اندر پیت تو خیمه سوی دگر کشیدی|
  block
    block |تو آن مهی که هر کو آمد به خرمن تو|
    block |مانند آفتابش در کان زر کشیدی|
  block
    block |کشتی ز رشک ما را باری چو اشک ما را|
    block |از چشم خود میفکن چون در نظر کشیدی|
  block
    block |بر عاشقت ز صد سو از خلق زخم آید|
    block |از لطف و رحمت خود پیشش سپر کشیدی|
  block
    block |یک قوم را به حیلت بستی به بند زرین|
    block |یک قوم را به حجت اندر سفر کشیدی|
  block
    block |آوه که شد فضولی در خون چند گولی|
    block |رحمی بکن بر آن کش در شور و شر کشیدی|
  block
    block |از چشم عاشقانت شب خواب شد رمیده|
    block |زیرا که بی‌دلان را وقت سحر کشیدی|
  block
    block |ای عشق دل نداری تا که دلت بسوزد|
    block |خود جمله دل تو داری دل را تو برکشیدی|
  block
    block |بس کن که نقل عیسی از بیخودی و مستی|
    block |در آخر ستوران در پیش خر کشیدی|