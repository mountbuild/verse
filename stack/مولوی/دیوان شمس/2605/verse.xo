
block |ای باغ همی‌دانی کز باد کی رقصانی|
  block
    block |ای باغ همی‌دانی کز باد کی رقصانی|
    block |آبستن میوه ستی سرمست گلستانی|
  block
    block |این روح چرا داری گر ز آنک تو این جسمی|
    block |وین نقش چرا بندی گر ز آنک همه جانی|
  block
    block |جان پیشکشت چه بود خرما به سوی بصره|
    block |وز گوهر چون گویم چون غیرت عمانی|
  block
    block |عقلا ز قیاس خود زین رو تو زنخ می‌زن|
    block |زان رو تو کجا دانی چون مست زنخدانی|
  block
    block |دشوار بود با کر طنبور نوازیدن|
    block |یا بر سر صفرایی رسم شکرافشانی|
  block
    block |می وام کند ایمان صد دیده به دیدارش|
    block |تا مست شود ایمان زان باده یزدانی|
  block
    block |در پای دل افتم من هر روز همی‌گویم|
    block |راز تو شود پنهان گر راز تو نجهانی|
  block
    block |کان مهره شش گوشه هم لایق آن نطع است|
    block |کی گنجد در طاسی شش گوشه انسانی|
  block
    block |شمس الحق تبریزی من باز چرا گردم|
    block |هر لحظه به دست تو گر ز آنک نه سلطانی|