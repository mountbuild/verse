
block |ای ببرده دل تو قصد جان مکن|
  block
    block |ای ببرده دل تو قصد جان مکن|
    block |و آنچ من کردم تو جانا آن مکن|
  block
    block |بنگر اندر درد من گر صاف نیست|
    block |درد خود مفرستم و درمان مکن|
  block
    block |داد ایمان داد زلف کافرت|
    block |یک سر مویی ز کفر ایمان مکن|
  block
    block |عادت خوبان جفا باشد جفا|
    block |هم بر آن عادت بر او احسان مکن|
  block
    block |گر چه دل بر مرگ خود بنهاده‌ایم|
    block |در جفا آهسته‌تر چندان مکن|
  block
    block |عیش ما را مرگ باشد پرده دار|
    block |پرده پوش و مرگ را خندان مکن|
  block
    block |ای زلیخا فتنه عشق از تو است|
    block |یوسفی را هرزه در زندان مکن|
  block
    block |چون سر رندان نداری وقت عیش|
    block |وعده‌ها اندر سر رندان مکن|
  block
    block |نور چشم عاشقان آخر تویی|
    block |عیش‌ها بر کوری ایشان مکن|
  block
    block |نقدکی را از یکی مفلس مبر|
    block |از حریصی نقد او در کان مکن|
  block
    block |شب روان را همچو استاره مسوز|
    block |راه خود را پر ز رهبانان مکن|
  block
    block |شمس تبریزی یکی رویی نمای|
    block |تا ابد تو روی با جانان مکن|