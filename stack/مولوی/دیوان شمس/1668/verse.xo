
block |من به سوی باغ و گلشن می روم|
  block
    block |من به سوی باغ و گلشن می روم|
    block |تو نمی‌آیی میا من می روم|
  block
    block |روز تاریک است بی‌رویش مرا|
    block |من برای شمع روشن می روم|
  block
    block |جان مرا هشته‌ست و پیشین می رود|
    block |جان همی‌گوید که بی‌تن می روم|
  block
    block |بوی سیب آمد مرا از باغ جان|
    block |مست گشتم سیب خوردن می روم|
  block
    block |عیش باقی شد مرا آن جا که من|
    block |از برای عیش کردن می روم|
  block
    block |من به هر بادی نگردم زانک من|
    block |در رهش چون کوه آهن می روم|
  block
    block |من گریبان را دریدم از فراق|
    block |در پی او همچو دامن می روم|
  block
    block |آتشم گر چه به صورت روغنم|
    block |و اندر آتش همچو روغن می روم|
  block
    block |همچو کوهی می نمایم لیک من|
    block |ذره ذره سوی روزن می روم|