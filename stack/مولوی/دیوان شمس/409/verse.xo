
block |تا نلغزی که ز خون راه پس و پیش‌ترست|
  block
    block |تا نلغزی که ز خون راه پس و پیش‌ترست|
    block |آدمی دزد ز زردزد کنون بیشترست|
  block
    block |گربزانند که از عقل و خبر می‌دزدند|
    block |خود چه دارند کسی را که ز خود بی‌خبرست|
  block
    block |خود خود را تو چنین کاسد و بی‌خصم مدان|
    block |که جهان طالب زر و خود تو کان زرست|
  block
    block |که رسول حق الناس معادن گفته‌ست|
    block |معدن نقره و زرست و یقین پرگهرست|
  block
    block |گنج یابی و در او عمر نیابی تو به گنج|
    block |خویش دریاب که این گنج ز تو بر گذرست|
  block
    block |خویش دریاب و حذر کن تو ولیکن چه کنی|
    block |که یکی دزد سبک دست در این ره حذرست|
  block
    block |سحر ار چند که تاریست حساب روزست|
    block |هر که را روی سوی شمس بود چون سحرست|
  block
    block |روح‌ها مست شود از دم صبح از پی آنک|
    block |صبح را روی به شمس است و حریف نظرست|
  block
    block |چند بر بوک و مگر مهره فروگردانی|
    block |که تو بس مفلسی و چرخ فلک پاک برست|
  block
    block |مغز پالوده و بر هیچ نه در خواب شدی|
    block |گوییا لقمه هر روزه تو مغز خرست|
  block
    block |بیشتر جان کن و زر جمع کن و خوشدل باش|
    block |که همه سیم و زر و مال تو مار سقرست|
  block
    block |یک شب از بهر خدا بی‌خور و بی‌خواب بزی|
    block |صد شب از بهر هوا نفس تو بی‌خواب و خورست|
  block
    block |از سر درد و دریغ از پس هر ذره خاک|
    block |آه و فریاد همی‌آید گوش تو کرست|
  block
    block |خون دل بر رخت افشان به سحرگاه از آنک|
    block |توشه راه تو خون دل و آه سحرست|
  block
    block |دل پرامید کن و صیقلیش ده به صفا|
    block |که دل پاک تو آیینه خورشید فرست|
  block
    block |مونس احمد مرسل به جهان کیست بگو|
    block |شمس تبریز شهنشاه که احدی الکبرست|