
block |ای دل بی‌قرار من راست بگو چه گوهری|
  block
    block |ای دل بی‌قرار من راست بگو چه گوهری|
    block |آتشیی تو آبیی آدمیی تو یا پری|
  block
    block |از چه طرف رسیده‌ای وز چه غذا چریده‌ای|
    block |سوی فنا چه دیده‌ای سوی فنا چه می‌پری|
  block
    block |بیخ مرا چه می‌کنی قصد فنا چه می‌کنی|
    block |راه خرد چه می‌زنی پرده خود چه می‌دری|
  block
    block |هر حیوان و جانور از عدمند بر حذر|
    block |جز تو که رخت خویش را سوی عدم همی‌بری|
  block
    block |گرم و شتاب می‌روی مست و خراب می‌روی|
    block |گوش به پند کی نهی عشوه خلق کی خوری|
  block
    block |از سر کوه این جهان سیل تویی روان روان|
    block |جانب بحر لامکان از دم من روانتری|
  block
    block |باغ و بهار خیره سر کز چه نسیم می‌وزی|
    block |سوسن و سرو مست تو تا چه گلی چه عبهری|
  block
    block |بانک دفی که صنج او نیست حریف چنبرش|
    block |درنرود به گوش ما چون هذیان کافری|
  block
    block |موسی عشق تو مرا گفت که لامساس شو|
    block |چون نگریزم از همه چون نرمم ز سامری|
  block
    block |از همه من گریختم گر چه میان مردمم|
    block |چون به میان خاک کان نقده زر جعفری|
  block
    block |گر دو هزار بار زر نعره زند که من زرم|
    block |تا نرود ز کان برون نیست کسیش مشتری|