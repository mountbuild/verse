
block |رفتم به کوی خواجه و گفتم که خواجه کو|
  block
    block |رفتم به کوی خواجه و گفتم که خواجه کو|
    block |گفتند خواجه عاشق و مست است و کو به کو|
  block
    block |گفتم فریضه دارم آخر نشان دهید|
    block |من دوستدار خواجه‌ام آخر نیم عدو|
  block
    block |گفتند خواجه عاشق آن باغبان شده‌ست|
    block |او را به باغ‌ها جو یا بر کنار جو|
  block
    block |مستان و عاشقان بر دلدار خود روند|
    block |هر کس که گشت عاشق رو دست از او بشو|
  block
    block |ماهی که آب دید نپاید به خاکدان|
    block |عاشق کجا بماند در دور رنگ و بو|
  block
    block |برف فسرده کو رخ آن آفتاب دید|
    block |خورشید پاک خوردش اگر هست تو به تو|
  block
    block |خاصه کسی که عاشق سلطان ما بود|
    block |سلطان بی‌نظیر وفادار قندخو|
  block
    block |آن کیمیای بی‌حد و بی‌عد و بی‌قیاس|
    block |بر هر مسی که برزد زر شد به ارجعوا|
  block
    block |در خواب شو ز عالم وز شش جهت گریز|
    block |تا چند گول گردی و آواره سو به سو|
  block
    block |ناچار می برندت باری به اختیار|
    block |تا پیش شاه باشدت اعزاز و آبرو|
  block
    block |گر ز آنک در میانه نبودی سرخری|
    block |اسرار کشف کردی عیسیت مو به مو|
  block
    block |بستم ره دهان و گشادم ره نهان|
    block |رستم به یک قنینه ز سودای گفت و گو|