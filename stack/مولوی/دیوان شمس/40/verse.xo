
block |طوق جنون سلسله شد باز مکن سلسله را|
  block
    block |طوق جنون سلسله شد باز مکن سلسله را|
    block |لابه گری می‌کنمت راه تو زن قافله را|
  block
    block |مست و خوش و شاد توام حامله داد توام|
    block |حامله گر بار نهد جرم منه حامله را|
  block
    block |هیچ فلک دفع کند از سر خود دور سفر|
    block |هیچ زمین دفع کند از تن خود زلزله را|
  block
    block |می‌کشد آن شه رقمی دل به کفش چون قلمی|
    block |تازه کن اسلام دمی‌خواجه رها کن گله را|
  block
    block |آنچ کند شاه جفا آبله دان بر کف شه|
    block |آنک بیابد کف شه بوسه دهد آبله را|
  block
    block |همچو کتابیست جهان جامع احکام نهان|
    block |جان تو سردفتر آن فهم کن این مسئله را|
  block
    block |شاد همی‌باش و ترش آب بگردان و خمش|
    block |باز کن از گردن خر مشغله زنگله را|