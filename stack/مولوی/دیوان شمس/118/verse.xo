
block |بنمود وفا از این جا|
  block
    block |بنمود وفا از این جا|
    block |هرگز نرویم ما از این جا|
  block
    block |این جا مدد حیات جانست|
    block |ذوقست دو چشم را از این جا|
  block
    block |این جاست که پا به گل فرورفت|
    block |چون برگیریم پا از این جا|
  block
    block |این جا به خدا که دل نهادیم|
    block |کس را مبر ای خدا از این جا|
  block
    block |این جاست که مرگ ره ندارد|
    block |مرگست بدن جدا از این جا|
  block
    block |زین جای برآمدی چو خورشید|
    block |روشن کردی مرا از این جا|
  block
    block |جان خرم و شاد و تازه گردد|
    block |زین جا یابد بقا از این جا|
  block
    block |یک بار دگر حجاب بردار|
    block |یک بار دگر برآ از این جا|
  block
    block |این جاست شراب لایزالی|
    block |درریز تو ساقیا از این جا|
  block
    block |این چشمه آب زندگانیست|
    block |مشکی پر کن سقا از این جا|
  block
    block |این جا پر و بال یافت دل‌ها|
    block |بگرفت خرد هوا از این جا|