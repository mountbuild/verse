
block |از اول امروز حریفان خرابات|
  block
    block |از اول امروز حریفان خرابات|
    block |مهمان توند ای شه و سلطان خرابات|
  block
    block |امروز چه روزست بگو روز سعادت|
    block |این قبله دل کیست بگو جان خرابات|
  block
    block |هرگز دل عشاق به فرمان کسی نیست|
    block |کو مست خرابست به فرمان خرابات|
  block
    block |صد زهره ز اسرار به آواز درآمد|
    block |کز ابر برآ ای مه تابان خرابات|
  block
    block |ما از لب و دندان اجل هیچ نترسیم|
    block |چون زنده شدیم از بت خندان خرابات|
  block
    block |بر گاو نهد رخت و به عشق آید جان مست|
    block |کاین رخت گرو کن بر دربان خرابات|
  block
    block |هر جان که به شمس الحق تبریز دهد دل|
    block |او کافر خویش است و مسلمان خرابات|