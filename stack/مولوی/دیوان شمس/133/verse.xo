
block |غمزه عشقت بدان آرد یکی محتاج را|
  block
    block |غمزه عشقت بدان آرد یکی محتاج را|
    block |کو به یک جو برنسنجد هیچ صاحب تاج را|
  block
    block |اطلس و دیباج بافد عاشق از خون جگر|
    block |تا کشد در پای معشوق اطلس و دیباج را|
  block
    block |در دل عاشق کجا یابی غم هر دو جهان|
    block |پیش مکی قدر کی باشد امیر حاج را|
  block
    block |عشق معراجیست سوی بام سلطان جمال|
    block |از رخ عاشق فروخوان قصه معراج را|
  block
    block |زندگی ز آویختن دارد چو میوه از درخت|
    block |زان همی‌بینی درآویزان دو صد حلاج را|
  block
    block |گر نه علم حال فوق قال بودی کی بدی|
    block |بنده احبار بخارا خواجه نساج را|
  block
    block |بلمه ای‌هان تا نگیری ریش کوسه در نبرد|
    block |هندوی ترکی میاموز آن ملک تمغاج را|
  block
    block |همچو فرزین کژروست و رخ سیه بر نطع شاه|
    block |آنک تلقین می‌کند شطرنج مر لجلاج را|
  block
    block |ای که میرخوان به غراقان روحانی شدی|
    block |بر چنین خوانی چه چینی خرده تتماج را|
  block
    block |عاشق آشفته از آن گوید که اندر شهر دل|
    block |عشق دایم می‌کند این غارت و تاراج را|
  block
    block |بس کن ایرا بلبل عشقش نواها می‌زند|
    block |پیش بلبل چه محل باشد دم دراج را|