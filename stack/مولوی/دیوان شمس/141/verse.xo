
block |جمله یاران تو سنگند و توی مرجان چرا|
  block
    block |جمله یاران تو سنگند و توی مرجان چرا|
    block |آسمان با جملگان جسمست و با تو جان چرا|
  block
    block |چون تو آیی جزو جزوم جمله دستک می‌زنند|
    block |چون تو رفتی جمله افتادند در افغان چرا|
  block
    block |با خیالت جزو جزوم می‌شود خندان لبی|
    block |می‌شود با دشمن تو مو به مو دندان چرا|
  block
    block |بی خط و بی‌خال تو این عقل امی می‌بود|
    block |چون ببیند آن خطت را می‌شود خط خوان چرا|
  block
    block |تن همی‌گوید به جان پرهیز کن از عشق او|
    block |جانش می‌گوید حذر از چشمه حیوان چرا|
  block
    block |روی تو پیغامبر خوبی و حسن ایزدست|
    block |جان به تو ایمان نیارد با چنین برهان چرا|
  block
    block |کو یکی برهان که آن از روی تو روشنترست|
    block |کف نبرد کفرها زین یوسف کنعان چرا|
  block
    block |هر کجا تخمی بکاری آن بروید عاقبت|
    block |برنروید هیچ از شه دانه احسان چرا|
  block
    block |هر کجا ویران بود آن جا امید گنج هست|
    block |گنج حق را می‌نجویی در دل ویران چرا|
  block
    block |بی ترازو هیچ بازاری ندیدم در جهان|
    block |جمله موزونند عالم نبودش میزان چرا|
  block
    block |گیرم این خربندگان خود بار سرگین می‌کشند|
    block |این سواران باز می‌مانند از میدان چرا|
  block
    block |هر ترانه اولی دارد دلا و آخری|
    block |بس کن آخر این ترانه نیستش پایان چرا|