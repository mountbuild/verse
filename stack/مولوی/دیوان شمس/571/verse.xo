
block |بیا کامشب به جان بخشی به زلف یار می‌ماند|
  block
    block |بیا کامشب به جان بخشی به زلف یار می‌ماند|
    block |جمال ماه نورافشان بدان رخسار می‌ماند|
  block
    block |به گرد چرخ استاره چو مشتاقان آواره|
    block |که از سوز دل ایشان خرد از کار می‌ماند|
  block
    block |سقای روح یک باده ز جام غیب درداده|
    block |ببین تا کیست افتاده و کی بیدار می‌ماند|
  block
    block |به شب نالان و بیداران نیابی جز که بیماران|
    block |و من گر هم نمی‌نالم دلم بیمار می‌ماند|
  block
    block |در این دریای بی‌مونس دلا می‌نال چون یونس|
    block |نهنگ شب در این دریا به مردم خوار می‌ماند|
  block
    block |بدان سان می‌خورد ما را ز خاص و عام اندر شب|
    block |نه دکان و نه سودا و نه این بازار می‌ماند|
  block
    block |چه شد ناصر عبادالله چه شد حافظ بلادالله|
    block |ببین جز مبدع جان‌ها اگر دیار می‌ماند|
  block
    block |فلک بازار کیوانست در او استاره گردان است|
    block |شب ما روز ایشانست که بی‌اغیار می‌ماند|
  block
    block |جز این چرخ و زمین در جان عجب چرخیست و بازاری|
    block |ولیک از غیرت آن بازار در اسرار می‌ماند|