
block |ای دل سرگشته شده در طلب یاوه روی|
  block
    block |ای دل سرگشته شده در طلب یاوه روی|
    block |چند بگفتم که مده دل به کسی بی‌گروی|
  block
    block |بر سر شطرنج بتی جامه کنی کیسه بری|
    block |با چو منی ساده دلی خیره سری خیره شوی|
  block
    block |برد همه رخت مرا نیست مرا برگ کهی|
    block |آنک ز گنج زر او من نرسیدم به جوی|
  block
    block |تا بخورد تا ببرد جان مرا عشق کهن|
    block |آن کهنی کو دهدم هر نفسی جان نوی|
  block
    block |آن کهنی نوصفتی همچو خدا بی‌جهتی|
    block |خوش گهری خوش نظری خوش خبری خوش شنوی|
  block
    block |خرمن گل گشت جهان از رخت ای سرو روان|
    block |دشمن تو جو دروی یار تو گندم دروی|
  block
    block |جذب کن ای بادصفت آب وجود همه را|
    block |برکش خورشیدصفت شبنمه‌ای رازگوی|
  block
    block |ای تو چو خورشید ولی نی چو تفش داغ کنی|
    block |ای چو صبا بالطفی نی چو صبا خیره دوی|
  block
    block |گر صفتی در دل من کژ شود آن را تو بکن|
    block |شاخ کژی را بکند صاحب بستان به خوی|
  block
    block |گر چه شود خانه دین رخنه ز موش حسدی|
    block |موش کی باشد برمد از دم گربه به موی|
  block
    block |سبز شود آب و گلی چون دهدش وصل دلی|
    block |دلبر و دل جمع شدند لیک نباشند دوی|
  block
    block |پیشتر آ تا که نه من مانم این جا نه سخن|
    block |ظلمت هستی چه زند پیش صبوح چو تویی|