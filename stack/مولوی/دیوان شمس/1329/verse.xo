
block |چو زد فراق تو بر سر مرا به نیرو سنگ|
  block
    block |چو زد فراق تو بر سر مرا به نیرو سنگ|
    block |رسید بر سر من بعد از آن ز هر سو سنگ|
  block
    block |هزار سنگ ز آفاق بر سرم آید|
    block |چنان نباشد کز دست یار خوش خو سنگ|
  block
    block |مرا ز مطبخ عشق خوش تو بویی بود|
    block |فراق می‌زند از بخت من بر آن بو سنگ|
  block
    block |ز دست تو شود آن سنگ لعل می‌دانم|
    block |به امتحان به کف آور به دست خود تو سنگ|
  block
    block |اگر فتد نظر لطف تو به کوه و به سنگ|
    block |شود همه زر و گویند در جهان کو سنگ|
  block
    block |سخای کف تو گر چربشی به کوه دهد|
    block |دهد به خشک دماغان همیشه چربوسنگ|
  block
    block |ز لطف گر به جهان در نظر کنی یک دم|
    block |روان کند ز عرق صد فرات و صد جو سنگ|
  block
    block |اگر ز آب حیات تو سنگ تر گردد|
    block |حیات گیرد و مشک آکند چو آهو سنگ|
  block
    block |به آبگینه این دل نظر کن از سر لطف|
    block |که می طلب کند از وصل تو به جان او سنگ|
  block
    block |عصای هجر تو گویی عصای موسی بود|
    block |ز هر دو چشم روان کرد آب و هر دو سنگ|
  block
    block |ز بخت من ز دل تو سدیست از آهن|
    block |که آهن آید فرزند از زن و شو سنگ|
  block
    block |کنون ز هجر زنم سنگ بر دلم لیکن|
    block |بیاورید ز تبریز نزد من زو سنگ|
  block
    block |ز بس که روی نهادم به سنگ در تبریز|
    block |به هر طرف دهدت خود نشانه رو سنگ|
  block
    block |نگردم از هوسش گر ببارد از سر خشم|
    block |به سوی جان و دلم درشمار هر مو سنگ|
  block
    block |ولیک از کرم بی‌نظیر شمس الدین|
    block |کجاست خاک رهش را امید و مرجو سنگ|
  block
    block |دعای جانم اینست که جان فدای تو باد|
    block |وگر زنند همه بر سر دعاگو سنگ|