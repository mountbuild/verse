
block |گر خمار آرد صداعی بر سر سودای عشق|
  block
    block |گر خمار آرد صداعی بر سر سودای عشق|
    block |دررسد در حین مدد از ساقی صهبای عشق|
  block
    block |ور بدرد طبل شادی لشکر عشاق را|
    block |مژده انافتحنا دردمد سرنای عشق|
  block
    block |زهر اندر کام عاشق شهد گردد در زمان|
    block |زان شکرهایی که روید هر دم از نی‌های عشق|
  block
    block |یک زمان ابری بیاید تا بپوشد ماه را|
    block |ابر را در حین بسوزد برق جان افزای عشق|
  block
    block |در میان ریگ سوزان در طریق بادیه|
    block |بانگ‌های رعد بینی می‌زند سقای عشق|
  block
    block |ساقیا از بهر جانت ساغری بر خلق ریز|
    block |یا صلا درده به سوی قامت و بالای عشق|
  block
    block |شمس تبریز ار بتاند از قباب رشک حق|
    block |قبه‌های موج خیزد آن دم از دریای عشق|