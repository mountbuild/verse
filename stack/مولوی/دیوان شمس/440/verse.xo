
block |امروز شهر ما را صد رونق‌ست و جانست|
  block
    block |امروز شهر ما را صد رونق‌ست و جانست|
    block |زیرا که شاه خوبان امروز در میانست|
  block
    block |حیران چرا نباشد خندان چرا نباشد|
    block |شهری که در میانش آن صارم زمانست|
  block
    block |آن آفتاب خوبی چون بر زمین بتابد|
    block |آن دم زمین خاکی بهتر ز آسمانست|
  block
    block |بر چرخ سبزپوشان پر می‌زنند یعنی|
    block |سلطان و خسرو ما آن‌ست و صد چنانست|
  block
    block |ای جان جان جانان از ما سلام برخوان|
    block |رحم آر بر ضعیفان عشق تو بی‌امانست|
  block
    block |چون سبز و خوش نباشد عالم چو تو بهاری|
    block |چون ایمنی نباشد چون شیر پاسبانست|
  block
    block |چون کوفت او در دل ناآمده به منزل|
    block |دانست جان ز بویش کان یار مهربانست|
  block
    block |آن کو کشید دستت او آفریده‌ستت|
    block |وان کو قرین جان شد او صاحب قرانست|
  block
    block |او ماه بی‌خسوف‌ست خورشید بی‌کسوفست|
    block |او خمر بی‌خمارست او سود بی‌زیانست|
  block
    block |آن شهریار اعظم بزمی نهاد خرم|
    block |شمع و شراب و شاهد امروز رایگانست|
  block
    block |چون مست گشت مردم شد گوهرش برهنه|
    block |پهلو شکست کان را زان کس که پهلوانست|
  block
    block |دلاله چون صبا شد از خار گل جدا شد|
    block |باران نبات‌ها را در باغ امتحانست|
  block
    block |بی عز و نازنینی کی کرد ناز و بینی|
    block |هر کس که کرد والله خام‌ست و قلتبانست|
  block
    block |خامش که تا بگوید بی‌حرف و بی‌زبان او|
    block |خود چیست این زبان‌ها گر آن زبان زبانست|