
block |از دفتر عمر ما یکتا ورقی مانده‌ست|
  block
    block |از دفتر عمر ما یکتا ورقی مانده‌ست|
    block |کز غیرت لطف آن جان در قلقی مانده‌ست|
  block
    block |بنوشته بر آن دفتر حرفی ز شکر خوشتر|
    block |از خجلت آن حرفش مه در عرقی مانده‌ست|
  block
    block |عمر ابدی تابان اندر ورق بستان|
    block |نی خوف ز تحویلی نی جای دقی مانده‌ست|
  block
    block |نامش ورقی بوده ملک ابد اندر وی|
    block |اسرار همه پاکان آن جا شفقی مانده‌ست|
  block
    block |پیچیده ورق بر وی نوری ز خداوندی|
    block |شمس الحق تبریزی روشن حدقی مانده‌ست|