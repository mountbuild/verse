
block |نیم ز کار تو فارغ همیشه در کارم|
  block
    block |نیم ز کار تو فارغ همیشه در کارم|
    block |که لحظه لحظه تو را من عزیزتر دارم|
  block
    block |به ذات پاک من و آفتاب سلطنتم|
    block |که من تو را نگذارم به لطف بردارم|
  block
    block |رخ تو را ز شعاعات خویش نور دهم|
    block |سر تو را به ده انگشت مغفرت خارم|
  block
    block |هزار ابر عنایت بر آسمان رضاست|
    block |اگر ببارم از آن ابر بر سرت بارم|
  block
    block |ببسته‌ست میان لطف من به تیمارت|
    block |که دیده برکات وصال و تیمارم|
  block
    block |هزار شربت شافی به مهر می جوشد|
    block |از آن شبی که بگفتی به من که بیمارم|
  block
    block |بیا به پیش که تا سرمه نوت بکشم|
    block |که چشم روشن باشی به فهم اسرارم|
  block
    block |ز خاص خاص خودم لطف کی دریغ آید|
    block |که از کمال کرم دستگیر اغیارم|
  block
    block |تو را که دزد گرفتم سپردمت به عوان|
    block |که یافت شد به جوال تو صاع انبارم|
  block
    block |تو خیره در سبب قهر و گفت ممکن نی|
    block |هزار لطف در آن بود اگر چه قهارم|
  block
    block |نه ابن یامین زان زخم یافت یوسف خویش|
    block |به چشم لطف نظر کن به جمله آثارم|
  block
    block |به خلوتش همه تأویل آن بیان فرمود|
    block |که من گزاف کسی را به غم نیازارم|
  block
    block |خموش کردم تا وقت خلوت تو رسد|
    block |ولی مبر تو گمان بد ای گرفتارم|