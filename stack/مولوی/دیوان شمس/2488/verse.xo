
block |ای که غریب آتشی در دل و جان ما زدی|
  block
    block |ای که غریب آتشی در دل و جان ما زدی|
    block |آتش دل مقیم شد تو به سفر چرا شدی|
  block
    block |آتش تو مقیم شد با دل من ندیم شد|
    block |آتش خویش را بگو کآب حیات آمدی|
  block
    block |چاشنی خیال تو می‌بدرد دل مرا|
    block |ای غم او چو شکری ای دل من چو کاغذی|
  block
    block |شمع بدان صبور شد تا همگیش نور شد|
    block |نور به است از همه خاصه که نور سرمدی|
  block
    block |نور دمی که عاق شد طالب روح طاق شد|
    block |ماه مرا محاق شد بی‌مه فضل ایزدی|
  block
    block |بازرسید آیتی از طرف عنایتی|
    block |وحدت بی‌نهایتی گشت امام و مقتدی|
  block
    block |بست پلنگ قهر را بازگشاد مهر را|
    block |قبه ببست شهر را شهر برست از بدی|