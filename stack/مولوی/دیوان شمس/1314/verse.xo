
block |به دلجویی و دلداری درآمد یار پنهانک|
  block
    block |به دلجویی و دلداری درآمد یار پنهانک|
    block |شب آمد چون مه تابان شه خون خوار پنهانک|
  block
    block |دهان بر می‌نهاد او دست یعنی دم مزن خامش|
    block |و می‌فرمود چشم او درآ در کار پنهانک|
  block
    block |چو کرد آن لطف او مستم در گلزار بشکستم|
    block |همی‌دزدیدم آن گل‌ها از آن گلزار پنهانک|
  block
    block |بدو گفتم که ای دلبر چه مکرانگیز و عیاری|
    block |برانگیزان یکی مکری خوش ای عیار پنهانک|
  block
    block |بنه بر گوش من آن لب اگر چه خلوتست و شب|
    block |مهل تا برزند بادی بر آن اسرار پنهانک|
  block
    block |از آن اسرار عاشق کش مشو امشب مها خامش|
    block |نوای چنگ عشرت را بجنبان تار پنهانک|
  block
    block |بده ای دلبر خندان به رسم صدقه پنهان|
    block |از آن دو لعل جان افزای شکربار پنهانک|
  block
    block |که غمازان همه مستند اندر خواب گفت آری|
    block |ولیکن هست از این مستان یکی هشیار پنهانک|
  block
    block |مکن ای شمس تبریزی چنین تندی چنین تیزی|
    block |کجا یابم تو را ای شاه دیگربار پنهانک|