
block |عشق جانست عشق تو جانتر|
  block
    block |عشق جانست عشق تو جانتر|
    block |لطف درمان وز تو درمانتر|
  block
    block |کافری‌های زلف کافر تو|
    block |گشته ز ایمان جمله ایمانتر|
  block
    block |جان سپردن به عشق آسانست|
    block |وز پی عشق توست آسانتر|
  block
    block |همه مهمان خوان لطف تواند|
    block |لیک این بنده زاده مهمانتر|
  block
    block |بی‌تو هستند جمله بی‌سامان|
    block |لیک من بی‌طریق و سامانتر|
  block
    block |عشق تو کان دولت ابدست|
    block |لیک وصل جمال تو کانتر|
  block
    block |تیغ هندی هجر برانست|
    block |لیک هندی عشق برانتر|
  block
    block |هر دلی چارپره در پی توست|
    block |دل ما صدپرست و پرانتر|
  block
    block |دیدن تو به صد چو جان ارزان|
    block |عوض نیم جانم ارزانتر|
  block
    block |گر چه این چرخ نیک گردانست|
    block |چرخ افلاک عشق گردانتر|
  block
    block |همه ز افلاک عشق در ترسند|
    block |وان فلک در غم تو ترسانتر|
  block
    block |شمس تبریز همتی می‌دار|
    block |تا شوم در تو من عجب دانتر|