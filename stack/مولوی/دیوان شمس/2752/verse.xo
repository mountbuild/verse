
block |ای دلبر بی‌دلان صوفی|
  block
    block |ای دلبر بی‌دلان صوفی|
    block |حاشا که ز جان بی‌وقوفی|
  block
    block |از هجر دوتا چو لام گشتیم|
    block |دلتنگ ز غم چو کاف کوفی|
  block
    block |آن دم که به طوف خود بطوفی|
    block |وآنگه که به خانه هم به طوفی|
  block
    block |ما را بنمای مهر و الفت|
    block |چون معدن مهری و الوفی|
  block
    block |مکشوف ز کشف توست اسرار|
    block |زیرا که کشوف هر کشوفی|
  block
    block |آنی که بری خسوف از ماه|
    block |آن ماه نه‌ای که در خسوفی|
  block
    block |آنی که بری کسوف از شمس|
    block |آن شمس نه‌ای که در کسوفی|
  block
    block |در آحادیم ای مهندس|
    block |تو ساکن خانه الوفی|
  block
    block |ای آحادی الوف را باش|
    block |کاین جا تو به منزل مخوفی|