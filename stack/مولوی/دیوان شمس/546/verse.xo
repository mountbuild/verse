
block |هین سخن تازه بگو تا دو جهان تازه شود|
  block
    block |هین سخن تازه بگو تا دو جهان تازه شود|
    block |وارهد از حد جهان بی‌حد و اندازه شود|
  block
    block |خاک سیه بر سر او کز دم تو تازه نشد|
    block |یا همگی رنگ شود یا همه آوازه شود|
  block
    block |هر که شدت حلقهٔ در زود برد حقه زر|
    block |خاصه که در باز کنی محرم دروازه شود|
  block
    block |آب چه دانست که او گوهر گوینده شود|
    block |خاک چه دانست که او غمزه غمازه شود|
  block
    block |روی کسی سرخ نشد بی‌مدد لعل لبت|
    block |بی تو اگر سرخ بود از اثر غازه شود|
  block
    block |ناقه صالح چو ز که زاد یقین گشت مرا|
    block |کوه پی مژده تو اشتر جمازه شود|
  block
    block |راز نهان دار و خمش ور خمشی تلخ بود|
    block |آنچ جگرسوزه بود باز جگرسازه شود|