
block |هر روز فقیران را هم عید و هم آدینه|
  block
    block |هر روز فقیران را هم عید و هم آدینه|
    block |نی عید کهن گشته آدینه دیگینه|
  block
    block |عیدانه بپوشیده همچون مه عید ای جان|
    block |از نور جمال خود نی خرقه پشمینه|
  block
    block |ماننده عقل و دین بیرون و درون شیرین|
    block |نی سیر درآکنده اندر دل گوزینه|
  block
    block |درپوش چنین خرقه می‌گرد در این حلقه|
    block |مانند دل روشن در پیشگه سینه|
  block
    block |در جوی روان ای جان خاشاک کجا پاید|
    block |در جان و روان ای جان چون خانه کند کینه|
  block
    block |در دیده قدس این دم شاخی است تر و تازه|
    block |در دیده حس این دم افسانه دیرینه|