
block |قدح شکست و شرابم نماند و من مخمور|
  block
    block |قدح شکست و شرابم نماند و من مخمور|
    block |خراب کار مرا شمس دین کند معمور|
  block
    block |خدیو عالم بینش چراغ عالم کشف|
    block |که روح‌هاش به جان سجده می‌کنند از دور|
  block
    block |که تا ز بحر تحیر برآورد دستش|
    block |هزار جان و روان‌های غرقه مغمور|
  block
    block |گر آسمان و زمین پر شود ز ظلمت کفر|
    block |چو او بتابد پرتو بگیرد آن همه نور|
  block
    block |از آن صفا که ملایک از او همی‌یابند|
    block |اگر رسد به شیاطین شوند هر یک حور|
  block
    block |وگر نباشد آن نور دیو را روزی|
    block |به پرده‌های کرم دیو را کند مستور|
  block
    block |به روز عیدی کو بخش کردن آغازد|
    block |به هر سویست عروسی به هر نواحی سور|
  block
    block |ز سوی تبریز آن آفتاب درتابد|
    block |شوند زنده ذرایر مثال نفخه صور|
  block
    block |ایا صبا به خدا و به حق نان و نمک|
    block |که هر سحر من و تو گشته‌ایم از او مسرور|
  block
    block |که چون رسی به نهایت کران عالم غیب|
    block |از آن گذر کن و کاهل مباش چون رنجور|
  block
    block |از آن پری که از او یافتی بکن پرواز|
    block |هزارساله ره اندر پرت نباشد دور|
  block
    block |بپر چو خسته شود آن پرت سجودی کن|
    block |برای حال من خسته جان و دل مهجور|
  block
    block |به آب چشم بگویش که از زمان فراق|
    block |شدست روز سیاه و شدست مو کافور|
  block
    block |تو آن کسی که همه مجرمان عالم را|
    block |به بحر رحمت غوطی دهی کنی مغفور|
  block
    block |چو چشم بینا در جان تو همی‌نرسد|
    block |کسی که چشم ندارد یقین بود معذور|
  block
    block |چنان بکن تو به لابه که خاک پایش را|
    block |بدیده آری کاین درد می‌شود ناسور|
  block
    block |وزین سفر به سعادت صبا چو بازآیی|
    block |درافکنی به وجود و عدم شرار و شرور|
  block
    block |چو سرمه‌اش به من آری هزار رحمت نو|
    block |به جانت بادا تا قرن‌های نامحصور|