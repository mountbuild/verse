
block |شهر پر شد لولیان عقل دزد|
  block
    block |شهر پر شد لولیان عقل دزد|
    block |هم بدزدد هم بخواهد دستمزد|
  block
    block |هر که بتواند نگه دارد خرد|
    block |من نتانستم مرا باری ببرد|
  block
    block |گرد من می‌گشت یک لولی پریر|
    block |همچنینم برد کلی کرد و مرد|
  block
    block |کرد لولی دست خود در خون من|
    block |خون من در دست آن لولی فسرد|
  block
    block |تا که می‌شد خون من انگوروار|
    block |سال‌ها انگور دل را می‌فشرد|
  block
    block |کرد دیدم کو کند دزدی ولیک|
    block |کرد ما را بین که او دزدید کرد|
  block
    block |کی گمان دارد که او دزدی کند|
    block |خاصه شه صوفی شد آمد مو سترد|
  block
    block |دزد خونی بین که هر کس را که کشت|
    block |خضر و الیاسی شد و هرگز نمرد|
  block
    block |رخت برد و بخت داد آنگه چه بخت|
    block |سیم برد و دامن پرزر شمرد|
  block
    block |دردها و دردها را صاف کرد|
    block |پیش او آرید هر جا هست درد|
  block
    block |این جهان چشمست و او چون مردمک|
    block |تنگ می‌آید جهان زین مرد خرد|
  block
    block |باز رشک حق دهانم قفل کرد|
    block |شد کلید و قفل را جایی سپرد|