
block |عاشقان بر درت از اشک چو باران کارند|
  block
    block |عاشقان بر درت از اشک چو باران کارند|
    block |خوش به هر قطره دو صد گوهر جان بردارند|
  block
    block |همه از کار از آن روی معطل شده‌اند|
    block |چو از آن سر نگری موی به مو در کارند|
  block
    block |گر چه بی‌دست و دهانند درختان چمن|
    block |لیک سرسبز و فزاینده و دردی خوارند|
  block
    block |صد هزارند ولیکن همه یک نور شوند|
    block |شمع‌ها یک صفتند ار به عدد بسیارند|
  block
    block |نورهاشان به هم اندرشده بی‌حد و قیاس|
    block |چون برآید مه تو جمله به تو بسپارند|
  block
    block |چشم‌هاشان همه وامانده در بحر محیط|
    block |لب فروبسته از آن موج که در سر دارند|
  block
    block |ای بسا جان سلیمان نهان همچو پری|
    block |که به لشکرگهشان مور نمی‌آزارند|
  block
    block |هست اندر پس دل واقف از این جاسوسی|
    block |کو بگوید همه اسرار گرش بفشارند|
  block
    block |بی کلیدیست که چون حلقه ز در بیرونند|
    block |ور نه هر جزو از آن نقده کل انبارند|
  block
    block |این بدن تخت شه و چار طبایع پایش|
    block |تاجداران فلک تخت به تو نگذارند|
  block
    block |شمس تبریز اگر تاج بقا می‌بخشد|
    block |دل و جان را تو بشارت ده اگر بیدارند|