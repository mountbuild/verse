
block |کرانی ندارد بیابان ما|
  block
    block |کرانی ندارد بیابان ما|
    block |قراری ندارد دل و جان ما|
  block
    block |جهان در جهان نقش و صورت گرفت|
    block |کدامست از این نقش‌ها آن ما|
  block
    block |چو در ره ببینی بریده سری|
    block |که غلطان رود سوی میدان ما|
  block
    block |از او پرس از او پرس اسرار ما|
    block |کز او بشنوی سر پنهان ما|
  block
    block |چه بودی که یک گوش پیدا شدی|
    block |حریف زبان‌های مرغان ما|
  block
    block |چه بودی که یک مرغ پران شدی|
    block |برو طوق سر سلیمان ما|
  block
    block |چه گویم چه دانم که این داستان|
    block |فزونست از حد و امکان ما|
  block
    block |چگونه زنم دم که هر دم به دم|
    block |پریشانترست این پریشان ما|
  block
    block |چه کبکان و بازان ستان می‌پرند|
    block |میان هوای کهستان ما|
  block
    block |میان هوایی که هفتم هواست|
    block |که بر اوج آنست ایوان ما|
  block
    block |از این داستان بگذر از من مپرس|
    block |که درهم شکستست دستان ما|
  block
    block |صلاح الحق و دین نماید تو را|
    block |جمال شهنشاه و سلطان ما|