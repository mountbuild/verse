
block |اگر حوا بدانستی ز رنگت|
  block
    block |اگر حوا بدانستی ز رنگت|
    block |سترون ساختی خود را ز ننگت|
  block
    block |سیاهی جانت ار محسوس گشتی|
    block |همه عالم شدی زنگی ز زنگت|
  block
    block |تو آن ماری که سنگ از تو دریغ است|
    block |سرت را کس نکوبد جز به سنگت|
  block
    block |اگر دریا درافتی ای منافق|
    block |ز زشتی کی خورد مار و نهنگت|
  block
    block |مرا گویی که از معنی نظر کن|
    block |رها کن صورت نقش و پلنگت|
  block
    block |چه گویم با تو ای نقش مزور|
    block |چه معنی گنجد اندر جان تنگت|
  block
    block |هوای شمس تبریزی چو قدس است|
    block |تو آن خوکی که نپذیرد فرنگت|