
block |ندارد پای عشق او دل بی‌دست و بی‌پایم|
  block
    block |ندارد پای عشق او دل بی‌دست و بی‌پایم|
    block |که روز و شب چو مجنونم سر زنجیر می خایم|
  block
    block |میان خونم و ترسم که گر آید خیال او|
    block |به خون دل خیالش را ز بی‌خویشی بیالایم|
  block
    block |خیالات همه عالم اگر چه آشنا داند|
    block |به خون غرقه شود والله اگر این راه بگشایم|
  block
    block |منم افتاده در سیلی اگر مجنون آن لیلی|
    block |ز من گر یک نشان خواهد نشانی‌هاش بنمایم|
  block
    block |همه گردد دل پاره همه شب همچو استاره|
    block |شده خواب من آواره ز سحر یار خودرایم|
  block
    block |ز شب‌های من گریان بپرس از لشکر پریان|
    block |که در ظلمت ز آمدشد پری را پای می سایم|
  block
    block |اگر یک دم بیاسایم روان من نیاساید|
    block |من آن لحظه بیاسایم که یک لحظه نیاسایم|
  block
    block |رها کن تا چو خورشیدی قبایی پوشم از آتش|
    block |در آن آتش چو خورشیدی جهانی را بیارایم|
  block
    block |که آن خورشید بر گردون ز عشق او همی‌سوزد|
    block |و هر دم شکر می گوید که سوزش را همی‌شایم|
  block
    block |رها کن تا که چون ماهی گدازان غمش باشم|
    block |که تا چون مه نکاهم من چو مه زان پس نیفزایم|