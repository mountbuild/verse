
block |سنگ شکاف می‌کند در هوس لقای تو|
  block
    block |سنگ شکاف می‌کند در هوس لقای تو|
    block |جان پر و بال می‌زند در طرب هوای تو|
  block
    block |آتش آب می‌شود عقل خراب می‌شود|
    block |دشمن خواب می‌شود دیده من برای تو|
  block
    block |جامه صبر می‌درد عقل ز خویش می‌رود|
    block |مردم و سنگ می‌خورد عشق چو اژدهای تو|
  block
    block |بند مکن رونده را گریه مکن تو خنده را|
    block |جور مکن که بنده را نیست کسی به جای تو|
  block
    block |آب تو چون به جو رود کی سخنم نکو رود|
    block |گاه دمم فرودرد از سبب حیای تو|
  block
    block |چیست غذای عشق تو این جگر کباب تو|
    block |چیست دل خراب من کارگه وفای تو|
  block
    block |خابیه جوش می‌کند کیست که نوش می‌کند|
    block |چنگ خروش می‌کند در صفت و ثنای تو|
  block
    block |عشق درآمد از درم دست نهاد بر سرم|
    block |دید مرا که بی‌توام گفت مرا که وای تو|
  block
    block |دیدم صعب منزلی درهم و سخت مشکلی|
    block |رفتم و مانده‌ام دلی کشته به دست و پای تو|