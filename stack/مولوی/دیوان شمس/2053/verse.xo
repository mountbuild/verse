
block |با عاشقان نشین و همه عاشقی گزین|
  block
    block |با عاشقان نشین و همه عاشقی گزین|
    block |با آنک نیست عاشق یک دم مشو قرین|
  block
    block |ور ز آنک یار پرده عزت فروکشید|
    block |آن را که پرده نیست برو روی او ببین|
  block
    block |آن روی بین که بر رخش آثار روی او است|
    block |آن را نگر که دارد خورشید بر جبین|
  block
    block |از بس که آفتاب دو رخ بر رخش نهاد|
    block |شهمات می‌شود ز رخش ماه بر زمین|
  block
    block |در طره‌هاش نسخه ایاک نعبد است|
    block |در چشم‌هاش غمزه ایاک نستعین|
  block
    block |بی‌خون و بی‌رگ است تنش چون تن خیال|
    block |بیرون و اندرون همه شیر است و انگبین|
  block
    block |از بس که در کنار همی‌گیردش نگار|
    block |بگرفت بوی یار و رها کرد بوی طین|
  block
    block |صبحی است بی‌سپیده و شامی است بی‌خضاب|
    block |ذاتی است بی‌جهات و حیاتی است بی‌حنین|
  block
    block |کی نور وام خواهد خورشید از سپهر|
    block |کی بوی وام خواهد گلبن ز یاسمین|
  block
    block |بی‌گفت شو چو ماهی و صافی چو آب بحر|
    block |تا زود بر خزینه گوهر شوی امین|
  block
    block |در گوش تو بگویم با هیچ کس مگو|
    block |این جمله کیست مفتخر تبریز شمس دین|