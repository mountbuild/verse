
block |ساقی بیار باده که ایام بس خوشست|
  block
    block |ساقی بیار باده که ایام بس خوشست|
    block |امروز روز باده و خرگاه و آتش است|
  block
    block |ساقی ظریف و باده لطیف و زمان شریف|
    block |مجلس چو چرخ روشن و دلدار مه وشست|
  block
    block |بشنو نوای نای کز آن نفخه بانواست|
    block |درکش شراب لعل که غم در کشاکش است|
  block
    block |امروز غیر توبه نبینی شکسته‌ای|
    block |امروز زلف دوست بود کان مشوش است|
  block
    block |هفتاد بار توبه کند شب رسول حق|
    block |توبه شکن حق است که توبه مخمش است|
  block
    block |آن صورت نهان که جهان در هوای او است|
    block |بر آب و گل به قدرت یزدان منقش است|
  block
    block |امروز جان بیابد هر جا که مرده‌ای است|
    block |چشمی دگر گشاید چشمی که اعمش است|
  block
    block |شاخی که خشک نیست ز آتش مسلم است|
    block |از تیر غم ندارد سغری که ترکش است|
  block
    block |در عاشقی نگر که رخش بوسه گاه او است|
    block |منگر بدانک زرد و ضعیف و مکرمش است|
  block
    block |بس تن اسیر خاک و دلش بر فلک امیر|
    block |بس دانه زیر خاک درختش منعش است|
  block
    block |در خاک کی بود که دلش گنج گوهر است|
    block |دلتنگ کی بود که دلارام در کش است|
  block
    block |ای مرده شوی من زنخم را ببند سخت|
    block |زیرا که بی‌دهان دل و جانم شکرچش است|
  block
    block |خامش زنخ مزن که تو را مرده شوی نیست|
    block |ذات تو را مقام نه پنج است و نی شش است|