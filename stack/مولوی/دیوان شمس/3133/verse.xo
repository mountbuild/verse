
block |حدی نداری در خوش لقایی|
  block
    block |حدی نداری در خوش لقایی|
    block |مثلی نداری در جان فزایی|
  block
    block |بر وعده تو بر نجده تو|
    block |که م دوش گفتی هی تو کجایی|
  block
    block |کردم کرانه ز اهل زمانه|
    block |رفتم به خانه تا تو بیایی|
  block
    block |نزلت چشیدم رویت ندیدم|
    block |آن قرص مه را کی می‌نمایی|
  block
    block |ماهی کمالی آب زلالی|
    block |جاه و جلالی کان عطایی|
  block
    block |امروز مستم مجنون پرستم|
    block |بگرفت دستم دست خدایی|
  block
    block |ای ساقی شه هین الله الله|
    block |افزون ده آن می چون مرتضایی|
  block
    block |یک گوشه جان ماندست پیچان|
    block |و آن پیچش از تو یابد رهایی|
  block
    block |جنگ است نیمم با نیم دیگر|
    block |هین صلح شان ده تا چند پایی|
  block
    block |زاغی و بازی در یک قفس شد|
    block |و از زخم هر دو در ابتلایی|
  block
    block |بگشا قفس را تا ره شودشان|
    block |جنگی نماند چون در گشایی|
  block
    block |نفسی و عقلی در سینه ما|
    block |در جنگ و محنت مست خدایی|
  block
    block |گر جنگ خواهی درشان فروبند|
    block |ور نی بکن شان یک دم سقایی|
  block
    block |در آب افکن چون مهد موسی|
    block |این جان ما را چون جان مایی|
  block
    block |تا کش نیاید فرعون ملعون|
    block |نی آن عوانان اندر دغایی|
  block
    block |در آب رقصان مهد لطیفش|
    block |از خوف رسته وز بی‌نوایی|
  block
    block |فرعون اکنون بشناسد او را|
    block |کز راه آب او کرد ارتقایی|
  block
    block |تو میر آبی و آن آب قایم|
    block |داد و دهش را دایم سزایی|
  block
    block |در خانه موسی در خوف جان بد|
    block |در آب بودش امن بقایی|
  block
    block |هر چیز زنده از آب باشد|
    block |کب است ما را نقل سمایی|
  block
    block |تو آب آبی تو تاب تابی|
    block |آب از تو یابد لطف و روایی|
  block
    block |قارون نعمت طماع گردد|
    block |در بخشش تو گیرد گدایی|
  block
    block |جز در گدایی کس این نیابد|
    block |ناموس کم کن با کبریایی|
  block
    block |گیرنده خواهد جوینده خواهد|
    block |ناموس آرد جان را جدایی|
  block
    block |خاموش کردم لیکن روانم|
    block |در اندرونم گشته‌ست نایی|