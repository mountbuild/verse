
block |یکی دودی پدید آمد سحرگاهی به هامونی|
  block
    block |یکی دودی پدید آمد سحرگاهی به هامونی|
    block |دل عشاق چون آتش تن عشاق کانونی|
  block
    block |بیا بخرام و دامن کش در آن دود و در آن آتش|
    block |که می‌سوزد در آن جا خوش به هر اطراف ذاالنونی|
  block
    block |چو شمعی برفروزی تو ایا اقبال و روزی تو|
    block |چو چونی را بسوزی تو درآید جان بی‌چونی|
  block
    block |نیاید جز ز مه رویی طواف برج‌ها کردن|
    block |که مادون را رها کردن نباشد کار هر دونی|
  block
    block |برو تو دست اندازان به سوی شاه چون باران|
    block |ببینی بحر را تازان در آن بحر پر از خونی|
  block
    block |چه لاله است و گل و ریحان از آن خون رسته در بستان|
    block |ببینی و بشوید جان دو دست خود به صابونی|
  block
    block |چو دررفتی در آن مخزن منزه از در و روزن|
    block |چو عیسی سوزنت گردد حجب چون گنج قارونی|
  block
    block |ببینی شاه قدوسی بیابی بی‌دهن بوسی|
    block |ز سر خضر چون موسی شوی در فقر هارونی|
  block
    block |چو آبی ساکن و خفته و چون موجی برآشفته|
    block |به بحر کم زنان رفته شده اندر کم افزونی|
  block
    block |چو اندر شه نظر کردی ز مستی آن چنان گردی|
    block |که گویی تو مگر خوردی هزاران رطل افیونی|
  block
    block |چو دیدی شمس تبریزی ز جان کردی شکرریزی|
    block |در آن دم هر دو جا باشی درون مصر و بیرونی|