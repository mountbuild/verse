
block |شنیدم کاشتری گم شد ز کردی در بیابانی|
  block
    block |شنیدم کاشتری گم شد ز کردی در بیابانی|
    block |بسی اشتر بجست از هر سوی کرد بیابانی|
  block
    block |چو اشتر را ندید از غم بخفت اندر کنار ره|
    block |دلش از حسرت اشتر میان صد پریشانی|
  block
    block |در آخر چون درآمد شب بجست از خواب و دل پرغم|
    block |برآمد گوی مه تابان ز روی چرخ چوگانی|
  block
    block |به نور مه بدید اشتر میان راه استاده|
    block |ز شادی آمدش گریه به سان ابر نیسانی|
  block
    block |رخ اندر ماه روشن کرد و گفتا چون دهم شرحت|
    block |که هم خوبی و نیکویی و هم زیبا و تابانی|
  block
    block |خداوندا در این منزل برافروز از کرم نوری|
    block |که تا گم کرده خود را بیابد عقل انسانی|
  block
    block |شب قدر است در جانب چرا قدرش نمی‌دانی|
    block |تو را می‌شورد او هر دم چرا او را نشورانی|
  block
    block |تو را دیوانه کرده‌ست او قرار جانت برده‌ست او|
    block |غم جان تو خورده‌ست او چرا در جانش ننشانی|
  block
    block |چو او آب است و تو جویی چرا خود را نمی‌جویی|
    block |چو او مشک است و تو بویی چرا خود را نیفشانی|