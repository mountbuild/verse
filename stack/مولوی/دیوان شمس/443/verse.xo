
block |از دل به دل برادر گویند روزنیست|
  block
    block |از دل به دل برادر گویند روزنیست|
    block |روزن مگیر گیر که سوراخ سوزنیست|
  block
    block |هر کس که غافل آمد از این روزن ضمیر|
    block |گر فاضل زمانه بود گول و کودنیست|
  block
    block |زان روزنه نظر کن در خانه جلیس|
    block |بنگر که ظلمت است در او یا که روشنیست|
  block
    block |گر روشن است و بر تو زند برق روشنش|
    block |می‌دان که کان لعل و عقیق است و معدنیست|
  block
    block |پهلوی او نشین که امیر است و پهلوان|
    block |گل در رهش بکار که سروی و سوسنی است|
  block
    block |در گردنش درآر دو دست و کنار گیر|
    block |برخور از آن کنار که مرفوع گردنیست|
  block
    block |رو رخت سوی او کش و پهلوش خانه گیر|
    block |کان جا فرشتگان را آرام و مسکنیست|
  block
    block |خواهم که شرح گویم می‌لرزد این دلم|
    block |زیرا غریب و نادر و بی‌ما و بی‌منیست|
  block
    block |آن جا که او نباشد این جان و این بدن|
    block |از همدگر رمیده چو آبی و روغنیست|
  block
    block |خواهی بلرز و خواه ملرز اینت گفتنیست|
    block |گر بر لب و دهانم خود بند آهنیست|
  block
    block |آهن شکافتن بر داوود عشق چیست|
    block |خامش که شاه عشق عجایب تهمتنیست|