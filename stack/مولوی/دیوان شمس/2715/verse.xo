
block |مرا اندر جگر بنشست خاری|
  block
    block |مرا اندر جگر بنشست خاری|
    block |بحمدالله ز باغ او است باری|
  block
    block |یکی اقبال زفتی یافت جانم|
    block |وگر چه شد تنم در عشق زاری|
  block
    block |کناری نیست این اقبال ما را|
    block |چو بگرفتم چنین مه در کناری|
  block
    block |بگیر این عقل را بر دار او کش|
    block |تماشا کن از این پس گیر و داری|
  block
    block |چو اندربافت این جانم به عشقش|
    block |ز هستم تا نماند پود و تاری|
  block
    block |رخ گلنار گر در ره حجاب است|
    block |چو گل در جان زنیمش زود ناری|
  block
    block |مشو غره به گلزار فنا تو|
    block |که او گنده شود روزی سه چاری|
  block
    block |جمالی بین که حضرت عاشقستش|
    block |بشو بهر چنین جان جان سپاری|
  block
    block |خداوندی شمس الدین تبریز|
    block |کز او دارد خداوند افتخاری|