
block |خواهی ز جنون بویی ببری|
  block
    block |خواهی ز جنون بویی ببری|
    block |ز اندیشه و غم می‌باش بری|
  block
    block |تا تنگ دلی از بهر قبا|
    block |جانت نکند زرین کمری|
  block
    block |کی عشق تو را محرم شمرد|
    block |تا همچو خسان زر می‌شمری|
  block
    block |فوق همه‌ای چون نور شوی|
    block |تا نور نه‌ای در زیر دری|
  block
    block |هیزم بود آن چوبی که نسوخت|
    block |چون سوخته شد باشد شرری|
  block
    block |وانگه شررش وا اصل رود|
    block |همچون شرر جان بشری|
  block
    block |سرمه بود آن کز چشم جداست|
    block |در چشم رود گردد نظری|
  block
    block |یک قطره بود در ابر گران|
    block |در بحر فتد یابد گهری|
  block
    block |خار سیهی بد سوختنی|
    block |گردش گل تر باد سحری|
  block
    block |یک لقمه نان چون کوفته شد|
    block |جان گشت و کند نان جانوری|
  block
    block |خون گشت غذا در پیشه وری|
    block |آن لقمه کند هم پیشه وری|
  block
    block |گر زانک بلا کوبد دل تو|
    block |از عین بلانوشی بچری|
  block
    block |ور زانک اجل کوبد سر تو|
    block |دانی پس از آن که جمله سری|
  block
    block |در بیضه تن مرغ عجبی|
    block |در بیضه دری ز آن می‌نپری|
  block
    block |گر بیضه تن سوراخ شود|
    block |هم پر بزنی هم جان ببری|
  block
    block |سودای سفر از ذکر بود|
    block |از ذکر شود مردم سفری|
  block
    block |تو در حضری وین وهم سفر|
    block |پنداشت توست از بی‌هنری|
  block
    block |یا رب برهان زین وهم کژش|
    block |تو وهم نهی در دیو و پری|
  block
    block |چون در حضری بربند دهان|
    block |در ذکر مرو چون در حضری|