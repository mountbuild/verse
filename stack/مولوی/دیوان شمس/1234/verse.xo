
block |قضا آمد شنو طبل نفیرش|
  block
    block |قضا آمد شنو طبل نفیرش|
    block |نفیرش تلختر یا زخم تیرش|
  block
    block |چو دایه این جهان پستان سیه کرد|
    block |گلوگیر آمدت چون شهد شیرش|
  block
    block |خنک طفلی که دندان خرد یافت|
    block |رهد زین دایه و شیر و زحیرش|
  block
    block |بشارت‌های غیبی شد غذااش|
    block |ز شیرش وارهانید از بشیرش|
  block
    block |چو هر دم می‌رسد تلقین عشقش|
    block |چه غم دارد ز منکر یا نکیرش|
  block
    block |چو آن خورشید بر وی سایه انداخت|
    block |ز دوزخ ایمنست و زمهریرش|
  block
    block |به اقبال جوان واگشت جانی|
    block |که راه دین نزد این چرخ پیرش|
  block
    block |بدان دارالامان و اصل خود رفت|
    block |رهید از دامگاه و دار و گیرش|
  block
    block |رهید از بند شحنه حرص و آزی|
    block |که کرده بود بیچاره و حقیرش|
  block
    block |رو ای جان کز رباط کهنه جستی|
    block |ز غصه آجر و حجره و حصیرش|
  block
    block |نثارش آید از رضوان جنت|
    block |کنارش گیرد آن بدر منیرش|
  block
    block |تماشا یافت آن چشم عفیفش|
    block |سعادت یافت آن نفس فقیرش|
  block
    block |خجسته باد باغستان خلدش|
    block |مبارک باد آن نعم المصیرش|