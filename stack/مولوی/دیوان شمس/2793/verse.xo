
block |این چه چتر است این که بر ملک ابد برداشتی|
  block
    block |این چه چتر است این که بر ملک ابد برداشتی|
    block |یادآوری جهان را ز آنک در سر داشتی|
  block
    block |زلف کفر و روی ایمان را چرا درساختی|
    block |ز آنک قصد مؤمن و ترسا و کافر داشتی|
  block
    block |جان همی‌تابید از نور جلالت موج موج|
    block |ز آنک تو در بحر جان دریا و گوهر داشتی|
  block
    block |پیش حیرتگاه عشقت جمله شیران در طلب|
    block |بس که لرزیدند و افتادند و تو برداشتی|
  block
    block |هم تو جان را گاه مسکین و اسیر انداختی|
    block |هم تواش سلطان و شاهنشاه و سنجر داشتی|
  block
    block |صد هزاران را میان آب دریا سوختی|
    block |صد هزاران را میان آتشی تر داشتی|
  block
    block |در یکی جسم طلسم آدمی اندر نهان|
    block |ای بسی خورشید و ماه و چرخ و اختر داشتی|
  block
    block |در چنین جسم چو تابوتی میان خون و خاک|
    block |این شهید روح را هر لحظه خوشتر داشتی|
  block
    block |آفتابا پیش تو هر ذره‌ای کو شکر کرد|
    block |مر دهان شکر او را پر ز شکر داشتی|
  block
    block |از نمک‌های حیاتت این وجود مرده را|
    block |تازه و خوش بو چو ورد و مشک و عنبر داشتی|
  block
    block |شمس تبریزی ز عشقت من همه زر می‌زنم|
    block |ز آنک تو بالا و پست عشق پرزر داشتی|