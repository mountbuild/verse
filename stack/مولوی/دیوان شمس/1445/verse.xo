
block |من دلق گرو کردم عریان خراباتم|
  block
    block |من دلق گرو کردم عریان خراباتم|
    block |خوردم همه رخت خود مهمان خراباتم|
  block
    block |ای مطرب زیبارو دستی بزن و برگو|
    block |تو آن مناجاتی من آن خراباتم|
  block
    block |خواهی که مرا بینی ای بسته نقش تن|
    block |جان را نتوان دیدن من جان خراباتم|
  block
    block |نی مرد شکم خوارم نی درد شکم دارم|
    block |زین مایده بیزارم بر خوان خراباتم|
  block
    block |من همدم سلطانم حقا که سلیمانم|
    block |کلی همه ایمانم ایمان خراباتم|
  block
    block |با عشق در این پستی کردم طرب و مستی|
    block |گفتم چه کسی گفتا سلطان خراباتم|
  block
    block |هر جا که همی‌باشم همکاسه اوباشم|
    block |هر گوشه که می گردم گردان خراباتم|
  block
    block |گویی بنما معنی برهان چنین دعوی|
    block |روشنتر از این برهان برهان خراباتم|
  block
    block |گر رفت زر و سیمم با سینه سیمینم|
    block |ور بی‌سر و سامانم سامان خراباتم|
  block
    block |ای ساقی جان جانی شمع دل ویرانی|
    block |ویران دلم را بین ویران خراباتم|
  block
    block |گویی که تو را شیطان افکند در این ویران|
    block |خوبی ملک دارد شیطان خراباتم|
  block
    block |هر گه که خمش باشم من خم خراباتم|
    block |هر گه که سخن گویم دربان خراباتم|