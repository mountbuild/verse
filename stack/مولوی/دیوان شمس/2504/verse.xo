
block |اگر زهر است اگر شکر چه شیرین است بی‌خویشی|
  block
    block |اگر زهر است اگر شکر چه شیرین است بی‌خویشی|
    block |کله جویی نیابی سر چه شیرین است بی‌خویشی|
  block
    block |چو افتادی تو در دامش چو خوردی باده جامش|
    block |برون آیی نیابی در چه شیرین است بی‌خویشی|
  block
    block |مترس آخر نه مردی تو بجنب آخر نمردی تو|
    block |بده آن زر به سیمین بر چه شیرین است بی‌خویشی|
  block
    block |چرا تو سرد و برف آیی فنا شو تا شگرف آیی|
    block |غم هستی تو کمتر خور چه شیرین است بی‌خویشی|
  block
    block |در این منگر که در دامم که پر گشت است این جامم|
    block |به پیری عمر نو بنگر چه شیرین است بی‌خویشی|
  block
    block |چه هشیاری برادر هی ببین دریای پر از می|
    block |مسلمان شو تو ای کافر چه شیرین است بی‌خویشی|
  block
    block |نمود آن زلف مشکینش که عنبر گشت مسکینش|
    block |زهی مشک و زهی عنبر چه شیرین است بی‌خویشی|
  block
    block |بیا ای یار در بستان میان حلقه مستان|
    block |به دست هر یکی ساغر چه شیرین است بی‌خویشی|
  block
    block |یکی شه بین تو بس حاضر به جمله روح‌ها ناظر|
    block |ز بی‌خویشی از آن سوتر چه شیرین است بی‌خویشی|