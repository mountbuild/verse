
block |آمد خیال خوش که من از گلشن یار آمدم|
  block
    block |آمد خیال خوش که من از گلشن یار آمدم|
    block |در چشم مست من نگر کز کوی خمار آمدم|
  block
    block |سرمایه مستی منم هم دایه هستی منم|
    block |بالا منم پستی منم چون چرخ دوار آمدم|
  block
    block |آنم کز آغاز آمدم با روح دمساز آمدم|
    block |برگشتم و بازآمدم بر نقطه پرگار آمدم|
  block
    block |گفتم بیا شاد آمدی دادم بده داد آمدی|
    block |گفتا بدید و داد من کز بهر این کار آمدم|
  block
    block |هم من مه و مهتاب تو هم گلشن و هم آب تو|
    block |چندین ره از اشتاب تو بی‌کفش و دستار آمدم|
  block
    block |فرخنده نامی ای پسر گر چه که خامی ای پسر|
    block |تلخی مکن زیرا که من از لطف بسیار آمدم|
  block
    block |خندان درآ تلخی بکش شاباش ای تلخی خوش|
    block |گل‌ها دهم گر چه که من اول همه خار آمدم|
  block
    block |گل سر برون کرد از درج کالصبر مفتاح الفرج|
    block |هر شاخ گوید لاحرج کز صبر دربار آمدم|