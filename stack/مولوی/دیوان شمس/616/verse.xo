
block |چونی و چه باشد چون تا قدر تو را داند|
  block
    block |چونی و چه باشد چون تا قدر تو را داند|
    block |جز پادشه بی‌چون قدر تو کجا داند|
  block
    block |عالم ز تو پرنورست ای دلبر دور از تو|
    block |حق تو زمین داند یا چرخ سما داند|
  block
    block |این پرده نیلی را بادیست که جنباند|
    block |این باد هوایی نی بادی که خدا داند|
  block
    block |خرقه غم و شادی را دانی که که می‌دوزد|
    block |وین خرقه ز دوزنده خود را چه جدا داند|
  block
    block |اندر دل آیینه دانی که چه می‌تابد|
    block |داند چه خیالست آن آن کس که صفا داند|
  block
    block |شقه علم عالم هر چند که می‌رقصد|
    block |چشم تو علم بیند جان تو هوا داند|
  block
    block |وان کس که هوا را هم داند که چه بیچارست|
    block |جز حضرت الاالله باقی همه لا داند|
  block
    block |شمس الحق تبریزی این مکر که حق دارد|
    block |بی مهره تو جانم کی نرد دغا داند|