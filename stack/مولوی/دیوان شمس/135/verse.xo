
block |ساقیا گردان کن آخر آن شراب صاف را|
  block
    block |ساقیا گردان کن آخر آن شراب صاف را|
    block |محو کن هست و عدم را بردران این لاف را|
  block
    block |آن میی کز قوت و لطف و رواقی و طرب|
    block |برکند از بیخ هستی چو کوه قاف را|
  block
    block |در دماغ اندرببافد خمر صافی تا دماغ|
    block |در زمان بیرون کند جولاه هستی باف را|
  block
    block |آن میی کز ظلم و جور و کافری‌های خوشش|
    block |شرم آید عدل و داد و دین باانصاف را|
  block
    block |عقل و تدبیر و صفات تست چون استارگان|
    block |زان می خورشیدوش تو محو کن اوصاف را|
  block
    block |جام جان پر کن از آن می بنگر اندر لطف او|
    block |تا گشاید چشم جانت بیند آن الطاف را|
  block
    block |تن چو کفشی جان حیوانی در او چون کفشگر|
    block |رازدار شاه کی خوانند هر اسکاف را|
  block
    block |روح ناری از کجا دارد ز نور می خبر|
    block |آتش غیرت کجا باشد دل خزاف را|
  block
    block |سیف حق گشتست شمس الدین ما در دست حق|
    block |آفرین آن سیف را و مرحبا سیاف را|
  block
    block |اسب حاجت‌های مشتاقان بدو اندررساد|
    block |ای خدا ضایع مکن این سیر و این الحاف را|
  block
    block |شهر تبریزست آنک از شوق او مستی بود|
    block |گر خبر گردد ز سر سر او اسلاف را|