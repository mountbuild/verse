
block |تو ز عشق خود نپرسی که چه خوب و دلربایی|
  block
    block |تو ز عشق خود نپرسی که چه خوب و دلربایی|
    block |دو جهان به هم برآید چو جمال خود نمایی|
  block
    block |تو شراب و ما سبویی تو چو آب و ما چو جویی|
    block |نه مکان تو را نه سویی و همه به سوی مایی|
  block
    block |به تو دل چگونه پوید نظرم چگونه جوید|
    block |که سخن چگونه پرسد ز دهان که تو کجایی|
  block
    block |تو به گوش دل چه گفتی که به خنده‌اش شکفتی|
    block |به دهان نی چه دادی که گرفت قندخایی|
  block
    block |تو به می چه جوش دادی به عسل چه نوش دادی|
    block |به خرد چه هوش دادی که کند بلندرایی|
  block
    block |ز تو خاک‌ها منقش دل خاکیان مشوش|
    block |ز تو ناخوشی شده خوش که خوشی و خوش فزایی|
  block
    block |طرب از تو باطرب شد عجب از تو بوالعجب شد|
    block |کرم از تو نوش لب شد که کریم و پرعطایی|
  block
    block |دل خسته را تو جویی ز حوادثش تو شویی|
    block |سخنی به درد گویی که همو کند دوایی|
  block
    block |ز تو است ابر گریان ز تو است برق خندان|
    block |ز تو خود هزار چندان که تو معدن وفایی|