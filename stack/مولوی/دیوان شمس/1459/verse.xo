
block |تا عاشق آن یارم بی‌کارم و بر کارم|
  block
    block |تا عاشق آن یارم بی‌کارم و بر کارم|
    block |سرگشته و پابرجا ماننده پرگارم|
  block
    block |ماننده مریخی با ماه و فلک خشمم|
    block |وز چرخ کله زرین در ننگم و در عارم|
  block
    block |گر خویش منی یارا می بین که چه بی‌خویشم|
    block |ز اسرار چه می پرسی چون شهره و اظهارم|
  block
    block |جز خون دل عاشق آن شیر نیاشامد|
    block |من زاده آن شیرم دلجویم و خون خوارم|
  block
    block |رنجورم و می دانی هم فاتحه می خوانی|
    block |ای دوست نمی‌بینی کز فاتحه بیمارم|
  block
    block |حلاج اشارت گو از خلق به دار آمد|
    block |وز تندی اسرارم حلاج زند دارم|
  block
    block |اقرار مکن خواجه من با تو نمی‌گویم|
    block |من مرده نمی‌شویم من خاره نمی‌خارم|
  block
    block |ای منکر مخدومی شمس الحق تبریزی|
    block |ز اقرار چو تو کوری بیزارم و بیزارم|