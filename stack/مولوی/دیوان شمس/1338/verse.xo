
block |بقا اندر بقا باشد طریق کم زنان ای دل|
  block
    block |بقا اندر بقا باشد طریق کم زنان ای دل|
    block |یقین اندر یقین آمد قلندر بی‌گمان ای دل|
  block
    block |به هر لحظه ز تدبیری به اقلیمی رود میری|
    block |ز جاه و قوت پیری که باشد غیب دان ای دل|
  block
    block |کجا باشید صاحب دل دو روز اندر یکی منزل|
    block |چو او را سیر شد حاصل از آن سوی جهان ای دل|
  block
    block |چو بگذشتی تو گردون را بدیدی بحر پرخون را|
    block |ببین تو ماه بی‌چون را به شهر لامکان ای دل|
  block
    block |زبون آن کشش باشد کسی کان ره خوشش باشد|
    block |روانش پرچشش باشد زهی جان و روان ای دل|
  block
    block |دهد نوری طبیعت را دهد دادی شریعت را|
    block |چو بسپارد ودیعت را بدان سرحد جان ای دل|
  block
    block |شنودی شمس تبریزی گمان بردی از او چیزی|
    block |یکی سری دل آمیزی تو را آمد عیان ای دل|