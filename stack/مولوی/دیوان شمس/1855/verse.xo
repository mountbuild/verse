
block |چه دانستم که این سودا مرا زین سان کند مجنون|
  block
    block |چه دانستم که این سودا مرا زین سان کند مجنون|
    block |دلم را دوزخی سازد دو چشمم را کند جیحون|
  block
    block |چه دانستم که سیلابی مرا ناگاه برباید|
    block |چو کشتی ام دراندازد میان قلزم پرخون|
  block
    block |زند موجی بر آن کشتی که تخته تخته بشکافد|
    block |که هر تخته فروریزد ز گردش‌های گوناگون|
  block
    block |نهنگی هم برآرد سر خورد آن آب دریا را|
    block |چنان دریای بی‌پایان شود بی‌آب چون هامون|
  block
    block |شکافد نیز آن هامون نهنگ بحرفرسا را|
    block |کشد در قعر ناگاهان به دست قهر چون قارون|
  block
    block |چو این تبدیل‌ها آمد نه هامون ماند و نه دریا|
    block |چه دانم من دگر چون شد که چون غرق است در بی‌چون|
  block
    block |چه دانم‌های بسیار است لیکن من نمی‌دانم|
    block |که خوردم از دهان بندی در آن دریا کفی افیون|