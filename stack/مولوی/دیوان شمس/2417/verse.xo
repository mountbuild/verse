
block |خلاصه دو جهان است آن پری چهره|
  block
    block |خلاصه دو جهان است آن پری چهره|
    block |چو او نقاب گشاید فنا شود زهره|
  block
    block |چو بر براق معانی کنون سوار شود|
    block |به پیش سلطنت او که را بود زهره|
  block
    block |ستارگان سماوات جمله مات شوند|
    block |به طاس چرخ چو آن شه درافکند مهره|
  block
    block |چو روح قدس ببیند ورا سجود کند|
    block |فرشتگان مقرب برند از او بهره|
  block
    block |همای عرش خداوند شمس تبریزی|
    block |که هفت بحر بود پیش او یکی قطره|