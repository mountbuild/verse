
block |ساقی فرخ رخ من جام چو گلنار بده|
  block
    block |ساقی فرخ رخ من جام چو گلنار بده|
    block |بهر من ار می‌ندهی بهر دل یار بده|
  block
    block |ساقی دلدار تویی چاره بیمار تویی|
    block |شربت شادی و شفا زود به بیمار بده|
  block
    block |باده در آن جام فکن گردن اندیشه بزن|
    block |هین دل ما را مشکن ای دل و دلدار بده|
  block
    block |باز کن آن میکده را ترک کن این عربده را|
    block |عاشق تشنه زده را از خم خمار بده|
  block
    block |جان بهار و چمنی رونق سرو و سمنی|
    block |هین که بهانه نکنی ای بت عیار بده|
  block
    block |پای چو در حیله نهی وز کف مستان بجهی|
    block |دشمن ما شاد شود کوری اغیار بده|
  block
    block |غم مده و آه مده جز به طرب راه مده|
    block |آه ز بیراه بود ره بگشا بار بده|
  block
    block |ما همه مخمور لقا تشنه سغراق بقا|
    block |بهر گرو پیش سقا خرقه و دستار بده|
  block
    block |تشنه دیرینه منم گرم دل و سینه منم|
    block |جام و قدح را بشکن بی‌حد و بسیار بده|
  block
    block |خود مه و مهتاب تویی ماهی این آب منم|
    block |ماه به ماهی نرسد پس ز مه ادرار بده|