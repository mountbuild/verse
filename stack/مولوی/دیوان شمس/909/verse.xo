
block |چه پادشاست که از خاک پادشا سازد|
  block
    block |چه پادشاست که از خاک پادشا سازد|
    block |ز بهر یک دو گدا خویشتن گدا سازد|
  block
    block |باقرضواالله کدیه کند چو مسکینان|
    block |که تا تو را بدهد ملک و متکا سازد|
  block
    block |به مرده برگذرد مرده را حیات دهد|
    block |به درد درنگرد درد را دوا سازد|
  block
    block |چو باد را فسراند ز باد آب کند|
    block |چو آب را بدهد جوش از او هوا سازد|
  block
    block |نظر مکن به جهان خوار کاین جهان فانیست|
    block |که او به عاقبتش عالم بقا سازد|
  block
    block |ز کیمیا عجب آید که زر کند مس را|
    block |مسی نگر که به هر لحظه کیمیا سازد|
  block
    block |هزار قفل گر هست بر دلت مهراس|
    block |دکان عشق طلب کن که دلگشا سازد|
  block
    block |کسی که بی‌قلم و آلتی به بتخانه|
    block |هزار صورت زیبا برای ما سازد|
  block
    block |هزار لیلی و مجنون ز بهر ما برساخت|
    block |چه صورتست که بهر خدا خدا سازد|
  block
    block |گر آهنست دل تو ز سختی‌اش مگری|
    block |که صیقل کرمش آینه صفا سازد|
  block
    block |ز دوستان چو ببری به زیر خاک روی|
    block |ز مار و مور حریفان خوش لقا سازد|
  block
    block |نه مار را مدد و پشت دار موسی ساخت|
    block |نه لحظه لحظه ز عین جفا وفا سازد|
  block
    block |درون گور تن خود تو این زمان بنگر|
    block |که دم به دم چه خیالات دلربا سازد|
  block
    block |چو سینه بازشکافی در او نبینی هیچ|
    block |که تا زنخ نزند کس که او کجا سازد|
  block
    block |مثل شدست که انگور خور ز باغ مپرس|
    block |که حق ز سنگ دو صد چشمه رضا سازد|
  block
    block |درون سنگ بجویی ز آب اثر نبود|
    block |ز غیب سازد نه از پستی و علا سازد|
  block
    block |ز بی‌چگونه و چون آمد این چگونه و چون|
    block |که صد هزار بلی گو خود از او لا سازد|
  block
    block |دو جوی نور نگر از دو پیه پاره روان|
    block |عجب مدار عصا را که اژدها سازد|
  block
    block |در این دو گوش نگر کهربای نطق کجاست|
    block |عجب کسی که ز سوراخ کهربا سازد|
  block
    block |سرای را بدهد جان و خواجه ایش کند|
    block |چو خواجه را بکشد باز از او سرا سازد|
  block
    block |اگر چه صورت خواجه به زیر خاک شدست|
    block |ضمیر خواجه وطنگه ز کبریا سازد|
  block
    block |به چشم مردم صورت پرست خواجه برفت|
    block |ولیک خواجه ز نقش دگر قبا سازد|
  block
    block |خموش کن به زبان مدحت و ثنا کم گوی|
    block |که تا خدای تو را مدحت و ثنا سازد|