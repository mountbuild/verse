
block |آنک بخورد دم به دم سنگ جفای صدمنی|
  block
    block |آنک بخورد دم به دم سنگ جفای صدمنی|
    block |غم نخورد از آنک تو روی بر او ترش کنی|
  block
    block |می چو در او عمل کند رقص کند بغل زند|
    block |ز آنک نهاد در بغل خاص عقیق معدنی|
  block
    block |مرد قمارخانه‌ام عالم بی‌کرانه‌ام|
    block |چشم بیار در رخم بنگر پیش روشنی|
  block
    block |ننگرد او به رنگ تو غم نخورد ز جنگ تو|
    block |خواجه مگر ندیده‌ای ملک و مقام ایمنی|
  block
    block |هیچ عسل ترش شود سرکه اگر ترش رود|
    block |از پی آب کی هلد روغن طبع روغنی|
  block
    block |من که در آن نظاره‌ام مست و سماع باره‌ام|
    block |لیک سماع هر کسی پاک نباشد از منی|
  block
    block |هست سماع ما نظر هست سماع او بطر|
    block |لیک نداند ای پسر ترک زبان ارمنی|
  block
    block |در تک گور مؤمنان رقص کنان و کف زنان|
    block |مست به بزم لامکان خورده شراب مؤمنی|
  block
    block |پیش تو است این دم او می‌نبری ز یار بو|
    block |می‌نگری تو سو به سو پله چشم می‌زنی|