
block |جانا نخست ما را مرد مدام گردان|
  block
    block |جانا نخست ما را مرد مدام گردان|
    block |وآنگه مدام درده ما را مدام گردان|
  block
    block |از ما و خدمت ما چیزی نیاید ای جان|
    block |هم تو بنا نهادی هم تو تمام گردان|
  block
    block |دارالسلام ما را دارالملام کردی|
    block |دارالملام ما را دارالسلام گردان|
  block
    block |این راه بی‌نهایت گر دور و گر دراز است|
    block |از فضل بی‌نهایت بر ما دو گام گردان|
  block
    block |ما را اسیر کردی اماره را امیری|
    block |ما را امیر گردان او را غلام گردان|
  block
    block |انعام عام خود را کردی نصیب خاصان|
    block |انعام خاص خود را امروز عام گردان|
  block
    block |هر ذره را ز فضلت خورشیدییی دگر ده|
    block |خورشید فضل خود را بر جمله رام گردان|
  block
    block |در کام ما دعا را چون شهد و شیر خوش کن|
    block |و آن را که گوید آمین هم دوستکام گردان|