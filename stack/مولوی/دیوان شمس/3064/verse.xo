
block |ز بامداد دلم می‌پرد به سودایی|
  block
    block |ز بامداد دلم می‌پرد به سودایی|
    block |چو وام دار مرا می‌کند تقاضایی|
  block
    block |عجب به خواب چه دیده‌ست دوش این دل من|
    block |که هست در سرم امروز شور و صفرایی|
  block
    block |ولی دلم چه کند چون موکلان قضا|
    block |همی‌رسند پیاپی به دل ز بالایی|
  block
    block |پرست خانه دل از موکل عجمی|
    block |که نیست یک سر سوزن بهانه را جایی|
  block
    block |بهانه نیست وگر هست کو زبان و دلی|
    block |گریز نیست وگر هست کو مرا پایی|
  block
    block |جهان که آمد و ما همچو سیل از سر کوه|
    block |روان و رقص کنانیم تا به دریایی|
  block
    block |اگر چه سیل بنالد ز راه ناهموار|
    block |قدم قدم بودش در سفر تماشایی|
  block
    block |چگونه زار ننالم من از کسی که گرفت|
    block |به هر دو دست و دهان او مرا چو سرنایی|
  block
    block |هوس نشسته که فردا چنین کنیم و چنان|
    block |خبر ندارد کو را نماند فردایی|
  block
    block |غلام عشقم کو نقد وقت می‌جوید|
    block |نه وعده دارد و نه نسیه‌ای و نی رایی|