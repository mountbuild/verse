
block |آن کز دهن تو رنگ دارد|
  block
    block |آن کز دهن تو رنگ دارد|
    block |انصاف که رزق تنگ دارد|
  block
    block |وان کس که جدل ببست با تو|
    block |با عمر عزیز جنگ دارد|
  block
    block |ماهی که بیافت آب حیوان|
    block |بر خشک چرا درنگ دارد|
  block
    block |در آینه عکس قیصر روم|
    block |گر نیست بدانک زنگ دارد|
  block
    block |در قدس دلت چو خوک دیدی|
    block |ملک قدست فرنگ دارد|
  block
    block |ما را باری نگار خوش قول|
    block |اندر بر خود چو چنگ دارد|
  block
    block |زان زخمه او همیشه این چنگ|
    block |پس تن تن و بس ترنگ دارد|
  block
    block |هر ذره که پای کوفت با ما|
    block |از مشرق چرخ ننگ دارد|
  block
    block |هر جان که در این روش بلنگد|
    block |جان تو که عذر لنگ دارد|
  block
    block |زیرا کاین بحر بس کریمست|
    block |آن نیست که او نهنگ دارد|
  block
    block |سگ طبع کسی که با چنین شیر|
    block |او سرکشی پلنگ دارد|
  block
    block |سنگین جانی که با چنین لعل|
    block |سودای کلوخ و سنگ دارد|
  block
    block |خامش کن و جاه گفت کم جوی|
    block |کاین جاه مزاج بنگ دارد|