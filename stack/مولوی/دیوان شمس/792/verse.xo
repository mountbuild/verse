
block |هله پیوسته سرت سبز و لبت خندان باد|
  block
    block |هله پیوسته سرت سبز و لبت خندان باد|
    block |هله پیوسته دل عشق ز تو شادان باد|
  block
    block |غم پرستی که تو را بیند و شادی نکند|
    block |همه سرزیر و سیه کاسه و سرگردان باد|
  block
    block |چونک سرزیر شود توبه کند بازآید|
    block |نیک و بد نیک شود دولت تو سلطان باد|
  block
    block |نور احمد نهلد گبر و جهودی به جهان|
    block |سایه دولت او بر همگان تابان باد|
  block
    block |گمرهان را ز بیابان همه در راه آرد|
    block |مصطفی بر ره حق تا به ابد رهبان باد|
  block
    block |آن خیال خوش او مشعله دل‌ها باد|
    block |وان نمکدان خوشش بر زبر این خوان باد|
  block
    block |کمترین ساغر بزم خوش او شد کوثر|
    block |دل چون شیشه ما هم قدح ایشان باد|
  block
    block |شمس تبریز تویی واقف اسرار رسول|
    block |نام شیرین تو هر گمشده را درمان باد|