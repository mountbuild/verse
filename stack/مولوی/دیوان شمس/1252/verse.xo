
block |آن که مه غاشیه زین چو غلامان کشدش|
  block
    block |آن که مه غاشیه زین چو غلامان کشدش|
    block |بوک این همت ما جانب بستان کشدش|
  block
    block |گر چه جان را نبود قوت این گستاخی|
    block |آنک جان از مدد رحمت جانان کشدش|
  block
    block |هر دم از یاد لبش جان لب خود می‌لیسد|
    block |ور سقط می‌شنود از بن دندان کشدش|
  block
    block |جانب محو و فنا رخت کشیدند مهان|
    block |تا بقا لطف کند جانب ایشان کشدش|
  block
    block |ای بسا جان که چو یعقوب همی زهر چشد|
    block |تا که آن یوسف جان در شکرستان کشدش|
  block
    block |هر کسی کو بتر از وی خرد فخر کند|
    block |گر چه چون ماه بود چرخ به میزان کشدش|
  block
    block |هر که در دیده عشاق شود مردمکی|
    block |آن نظر زود سوی گوهر انسان کشدش|
  block
    block |کافر زلف وی آن را که ز راهش ببرد|
    block |کفر آید بر او جانب ایمان کشدش|
  block
    block |شمس تبریز مرا عشق تو سرمست کند|
    block |هر کی او باده کشد باده بدین سان کشدش|