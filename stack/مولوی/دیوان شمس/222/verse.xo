
block |رویم و خانه بگیریم پهلوی دریا|
  block
    block |رویم و خانه بگیریم پهلوی دریا|
    block |که داد اوست جواهر که خوی اوست سخا|
  block
    block |بدان که صحبت جان را همی‌کند همرنگ|
    block |ز صحبت فلک آمد ستاره خوش سیما|
  block
    block |نه تن به صحبت جان خوبروی و خوش فعل‌ست|
    block |چه می‌شود تن مسکین چو شد ز جان عذرا|
  block
    block |چو دست متصل توست بس هنر دارد|
    block |چو شد ز جسم جدا اوفتاد اندر پا|
  block
    block |کجاست آن هنر تو نه که همان دستی|
    block |نه این زمان فراق‌ست و آن زمان لقا|
  block
    block |پس الله الله زنهار ناز یار بکش|
    block |که ناز یار بود صد هزار من حلوا|
  block
    block |فراق را بندیدی خدات منما یاد|
    block |که این دعاگو به زین نداشت هیچ دعا|
  block
    block |ز نفس کلی چون نفس جزو ما ببرید|
    block |به اهبطوا و فرود آمد از چنان بالا|
  block
    block |مثال دست بریده ز کار خویش بماند|
    block |که گشت طعمه گربه زهی ذلیل و بلا|
  block
    block |ز دست او همه شیران شکسته پنجه بدند|
    block |که گربه می‌کشدش سو به سو ز دست قضا|
  block
    block |امید وصل بود تا رگیش می‌جنبد|
    block |که یافت دولت وصلت هزار دست جدا|
  block
    block |مدار این عجب از شهریار خوش پیوند|
    block |که پاره پاره دود از کفش شدست سما|
  block
    block |شه جهانی و هم پاره دوز استادی|
    block |بکن نظر سوی اجزای پاره پاره ما|
  block
    block |چو چنگ ما بشکستی بساز و کش سوی خود|
    block |ز الست زخمه همی‌زن همی‌پذیر بلا|
  block
    block |بلا کنیم ولیکن بلی اول کو|
    block |که آن چو نعره روحست وین ز کوه صدا|
  block
    block |چو نای ما بشکستی شکسته را بربند|
    block |نیاز این نی ما را ببین بدان دم‌ها|
  block
    block |که نای پاره ما پاره می‌دهد صد جان|
    block |که کی دمم دهد او تا شوم لطیف ادا|