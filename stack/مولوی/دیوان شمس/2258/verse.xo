
block |هله ای طالب سمو بگداز از غمش چو مو|
  block
    block |هله ای طالب سمو بگداز از غمش چو مو|
    block |بگشا راز با همو که سلام علیکم|
  block
    block |تو چرا آب و روغنی که سلامی نمی‌کنی|
    block |چه شود گر کفی زنی که سلام علیکم|
  block
    block |هله دیوانه لولیا به عروسی ما بیا|
    block |لب چون قند برگشا که سلام علیکم|
  block
    block |شفقت را قرین کنی کرم و آفرین کنی|
    block |سر و ریش این چنین کنی که سلام علیکم|
  block
    block |چو گشاید در سرا تو مگو هیچ ماجرا|
    block |رو ترش کن ز در درآ که سلام علیکم|
  block
    block |چو درآید ترش ترش تو بدو پیش او خمش|
    block |غضبش را بدین بکش که سلام علیکم|
  block
    block |چو خیالیت بست ره بمکن سوی او نگه|
    block |تو روان شو به پیشگه که سلام علیکم|
  block
    block |چو در این کوی نیست کس نه ز دزدان و نی عسس|
    block |تو همین گو همین و بس که سلام علیکم|
  block
    block |بجه از دام و دانه‌ها و از این مات خانه‌ها|
    block |بشنو ز آسمان‌ها که سلام علیکم|
  block
    block |شفقت چون فزون کند به خودت رهنمون کند|
    block |ز دلت سر برون کند که سلام علیکم|
  block
    block |چو ز صورت برون روی به مقامات معنوی|
    block |تو ز شش سوی بشنوی که سلام علیکم|
  block
    block |چو نگنجی در آن گره مگریز و سپس مجه|
    block |چو فقیران سری بنه که سلام علیکم|
  block
    block |اگر از نیک و بد مرا نکند شه مدد مرا|
    block |ز لبش این رسد مرا که سلام علیکم|
  block
    block |تو رها کن فن و هنر که ندارد کلک خبر|
    block |بخوریمش بدین قدر که سلام علیکم|
  block
    block |هله ای یار ماه رو دل هر عقربی مجو|
    block |غزل خویشتن بگو که سلام علیکم|
  block
    block |هله مرحوم امتان هله ای عشق همتان|
    block |بستردیم جرمتان که سلام علیکم|
  block
    block |چو تویی میر زاهدان قمر و فخر عابدان|
    block |شنو اکنون ز شاهدان که سلام علیکم|
  block
    block |زهرتان را شکر کنم زنگتان را گهر کنم|
    block |کارتان همچو زر کنم که سلام علیکم|
  block
    block |تنتان را چو جان کنم دلتان را جوان کنم|
    block |عیبتان را نهان کنم که سلام علیکم|
  block
    block |ز عدم بس چریده‌ای سوی دل بس دویده‌ای|
    block |ز فلک بس شنیده‌ای که سلام علیکم|
  block
    block |چو امیدت به ما بود زاغ گیری هما بود|
    block |همه عذرت وفا بود که سلام علیکم|
  block
    block |چو گل سرخ در چمن بفروزد رخ و ذقن|
    block |نگرد جانب سمن که سلام علیکم|
  block
    block |چو رسد سبزجامه‌ها به سوی باغ و نامه‌ها|
    block |شنو از صحن بام‌ها که سلام علیکم|
  block
    block |چو بخندد نهال‌ها ز ریاحین و لاله‌ها|
    block |شنو از مرغ ناله‌ها که سلام علیکم|
  block
    block |چو ز مستی زنم دمی رمد از رشک پرغمی|
    block |نبدی این نگفتمی که سلام علیکم|
  block
    block |ز کی داری لب و سخن ز شهنشاه امر کن|
    block |به همان سوی روی کن که سلام علیکم|