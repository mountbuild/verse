
block |چو آمد روی مه رویم که باشم من که من باشم|
  block
    block |چو آمد روی مه رویم که باشم من که من باشم|
    block |چو هر خاری از او گل شد چرا من یاسمن باشم|
  block
    block |چو هر سنگی عسل گردد چرا مومی کند مومی|
    block |همه اجسام چون جان شد چرا استیزه تن باشم|
  block
    block |یقین هر چشم جو گردد چو آن آب روان آمد|
    block |چو در جلوه‌ست حسن او چه بند بوالحسن باشم|
  block
    block |اگر چه در لگن بودم مثال شمع تا اکنون|
    block |چو شمعم جمله گشت آتش چرا اندر لگن باشم|
  block
    block |چو از نحس زحل رستم چه زیر آسمان باشم|
    block |چو محنت جمله دولت گشت از چه ممتحن باشم|
  block
    block |حسد بر من حسد دارد مرا بر کی حسد باشد|
    block |ز جوی خمر چون مستم چرا تشنه لبن باشم|