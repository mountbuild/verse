
block |آنک عکس رخ او راه ثریا بزند|
  block
    block |آنک عکس رخ او راه ثریا بزند|
    block |گر ره قافله عقل زند تا بزند|
  block
    block |آنک نقل و می او در ره صوفی نقدست|
    block |رسدش گر به نظر گردن فردا بزند|
  block
    block |گر پراکنده دلی دامن دل گیر که دل|
    block |خیمه امن و امان بر سر غوغا بزند|
  block
    block |عمری باید تا دیو از او بگریزد|
    block |احمدی باید تا راه چلیپا بزند|
  block
    block |در هر آن کنج دلی که غم تو معتکفست|
    block |نیم شب تابش خورشید بر آن جا بزند|
  block
    block |عارفا بهر سه نان دعوت جان را مگذار|
    block |تا سنانت چو علی در صف هیجا بزند|
  block
    block |زین گذر کن که رسیدست شهنشاه کرم|
    block |خیز تا جان تو بر عیش و تماشا بزند|
  block
    block |کف حاجت بگشا جام الهی بستان|
    block |تا شعاع می جان بر رخ و سیما بزند|
  block
    block |رخ و سیمای تو زان رونق و نوری گیرد|
    block |که کف شق قمر بر مه بالا بزند|
  block
    block |بر سرت بردود و عقل دهد مغز تو را|
    block |عقل پرمغز تو پا بر سر جوزا بزند|
  block
    block |خواجه بربند دو گوش و بگریز از سخنم|
    block |ور نه در رخت تو هم آتش یغما بزند|
  block
    block |بگریز از من و از طالع شیرافکن من|
    block |کاخترم کوکبه بر آدم و حوا بزند|
  block
    block |هین خمش باش که نور تو چو بر دل‌ها زد|
    block |نور محسوس شود بر سر و بر پا بزند|