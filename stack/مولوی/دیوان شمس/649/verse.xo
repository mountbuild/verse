
block |بر چرخ سحرگاه یکی ماه عیان شد|
  block
    block |بر چرخ سحرگاه یکی ماه عیان شد|
    block |از چرخ فرود آمد و در ما نگران شد|
  block
    block |چون باز که برباید مرغی به گه صید|
    block |بربود مرا آن مه و بر چرخ دوان شد|
  block
    block |در خود چو نظر کردم خود را بندیدم|
    block |زیرا که در آن مه تنم از لطف چو جان شد|
  block
    block |در جان چو سفر کردم جز ماه ندیدم|
    block |تا سر تجلی ازل جمله بیان شد|
  block
    block |نه چرخ فلک جمله در آن ماه فروشد|
    block |کشتی وجودم همه در بحر نهان شد|
  block
    block |آن بحر بزد موج و خرد باز برآمد|
    block |و آوازه درافکند چنین گشت و چنان شد|
  block
    block |آن بحر کفی کرد و به هر پاره از آن کف|
    block |نقشی ز فلان آمد و جسمی ز فلان شد|
  block
    block |هر پاره کف جسم کز آن بحر نشان یافت|
    block |در حال گدازید و در آن بحر روان شد|
  block
    block |بی دولت مخدومی شمس الحق تبریز|
    block |نی ماه توان دیدن و نی بحر توان شد|