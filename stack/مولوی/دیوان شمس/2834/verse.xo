
block |به مبارکی و شادی بستان ز عشق جامی|
  block
    block |به مبارکی و شادی بستان ز عشق جامی|
    block |که ندا کند شرابش که کجاست تلخکامی|
  block
    block |چه بود حیات بی‌او هوسی و چارمیخی|
    block |چه بود به پیش او جان دغلی کمین غلامی|
  block
    block |قدحی دو چون بخوردی خوش و شیرگیر گردی|
    block |به دماغ تو فرستد شه و شیر ما پیامی|
  block
    block |خنک آن دلی که در وی بنهاد بخت تختی|
    block |خنک آن سری که در وی می ما نهاد کامی|
  block
    block |ز سلام پادشاهان به خدا ملول گردد|
    block |چو شنید نیکبختی ز تو سرسری سلامی|
  block
    block |به میان دلق مستی به قمارخانه جان|
    block |بر خلق نام او بد سوی عرش نیک نامی|
  block
    block |خنک آن دمی که مالد کف شاه پر و بالش|
    block |که سپیدباز مایی به چنین گزیده دامی|
  block
    block |ز شراب خوش بخورش نه شکوفه و نه شورش|
    block |نه به دوستان نیازی نه ز دشمن انتقامی|
  block
    block |همه خلق در کشاکش تو خراب و مست و دلخوش|
    block |همه را نظاره می‌کن هله از کنار بامی|
  block
    block |ز تو یک سؤال دارم بکنم دگر نگویم|
    block |ز چه گشت زر پخته دل و جان ما ز خامی|