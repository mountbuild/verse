
block |ای که ز یک تابش تو کوه احد پاره شود|
  block
    block |ای که ز یک تابش تو کوه احد پاره شود|
    block |چه عجب ار مشت گلی عاشق و بیچاره شود|
  block
    block |چونک به لطفش نگری سنگ حجر موم شود|
    block |چونک به قهرش نگری موم تو خود خاره شود|
  block
    block |نوحه کنی نوحه کنی مرده دل زنده شود|
    block |کار کنی کار کنی جان تو این کاره شود|
  block
    block |عزم سفر دارد جان می‌نهیش بند گران|
    block |برسکلد بند تو را عاقبت آواره شود|
  block
    block |چونک سلیمان برود دیو شهنشاه شود|
    block |چون برود صبر و خرد نفس تو اماره شود|
  block
    block |عشق گرفتست جهان رنگ نبینی تو از او|
    block |لیک چو بر تن بزند زردی رخساره شود|
  block
    block |شه بچه‌ای باید کو مشتری لعل بود|
    block |نادره‌ای باید کو بهر تو غمخواره شود|
  block
    block |بشنو از قل خدا هست زمین مهد شما|
    block |گر نبود طفل چرا بسته گهواره شود|
  block
    block |چون بجهی از غضبش دامن حلمش بکشی|
    block |آتش سوزنده تو را لطف و کرم باره شود|
  block
    block |گردش این سایه من سخره خورشید حق است|
    block |نی چو منجم که دلش سخره استاره شود|