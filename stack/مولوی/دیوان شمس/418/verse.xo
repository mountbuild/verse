
block |سر مپیچان و مجنبان که کنون نوبت توست|
  block
    block |سر مپیچان و مجنبان که کنون نوبت توست|
    block |بستان جام و درآشام که آن شربت توست|
  block
    block |عدد ذره در این جو هوا عشاقند|
    block |طرب و حالت ایشان مدد حالت توست|
  block
    block |همگی پرده و پوشش ز پی باشش تو است|
    block |جرس و طبل رحیل از جهت رحلت توست|
  block
    block |هر که را همت عالی بود و فکر بلند|
    block |دانک آن همت عالی اثر همت توست|
  block
    block |فکرتی کان نبود خاسته از طبع و دماغ|
    block |نیست در عالم اگر باشد آن فکرت توست|
  block
    block |ای دل خسته ز هجران و ز اسباب دگر|
    block |هم از او جوی دوا را که ولی نعمت توست|
  block
    block |ز آن سوی کآمد محنت هم از آن سو است دوا|
    block |هم از او شبهه تو است و هم از او حجت توست|
  block
    block |هم خمار از می آید هم از او دفع خمار|
    block |هم از او عسرت تو است و هم از او عشرت توست|
  block
    block |بس که هر مستمعی را هوس و سوداییست|
    block |نه همه خلق خدا را صفت و فطرت توست|