
block |آه کان طوطی دل بی‌شکرستان چه کند|
  block
    block |آه کان طوطی دل بی‌شکرستان چه کند|
    block |آه کان بلبل جان بی‌گل و بستان چه کند|
  block
    block |آنک از نقد وصال تو به یک جو نرسید|
    block |چو گه عرض بود بر سر میزان چه کند|
  block
    block |آنک بحر تو چو خاشاک به یک سوش افکند|
    block |چو بجویند از او گوهر ایمان چه کند|
  block
    block |نقش گرمابه ز گرمابه چه لذت یابد|
    block |در تماشاگه جان صورت بی‌جان چه کند|
  block
    block |با بد و نیک بد و نیک مرا کاری نیست|
    block |دل تشنه لب من در شب هجران چه کند|
  block
    block |دست و پا و پر و بال دل من منتظرند|
    block |تا که عشقش چه کند عشق جز احسان چه کند|
  block
    block |آنک او دست ندارد چه برد روز نثار|
    block |و آنک او پای ندارد گه خیزان چه کند|
  block
    block |آنک بر پرده عشاق دلش زنگله نیست|
    block |پرده زیر و عراقی و سپاهان چه کند|
  block
    block |آنک از باده جان گوش و سرش گرم نشد|
    block |سرد و افسرده میان صف مستان چه کند|
  block
    block |آنک چون شیر نجست از صفت گرگی خویش|
    block |چشم آهوفکن یوسف کنعان چه کند|
  block
    block |گر چه فرعون به در ریش مرصع دارد|
    block |او حدیث چو در موسی عمران چه کند|
  block
    block |آنک او لقمه حرص است به طمع خامی|
    block |او دم عیسی و یا حکمت لقمان چه کند|
  block
    block |بس کن و جمع شو و بیش پراکنده مگو|
    block |بی دل جمع دو سه حرف پریشان چه کند|
  block
    block |شمس تبریز تویی صبح شکرریز تویی|
    block |عاشق روز به شب قبله پنهان چه کند|