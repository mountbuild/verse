
block |امروز مرده بین که چه سان زنده می‌شود|
  block
    block |امروز مرده بین که چه سان زنده می‌شود|
    block |آزاد سرو بین که چه سان بنده می‌شود|
  block
    block |پوسیده استخوان و کفن‌های مرده بین|
    block |کز روح و علم و عشق چه آکنده می‌شود|
  block
    block |آن حلق و آن دهان که دریدست در لحد|
    block |چون عندلیب مست چه گوینده می‌شود|
  block
    block |آن جان به شیشه‌ای که ز سوزن همی‌گریخت|
    block |جان را به تیغ عشق فروشنده می‌شود|
  block
    block |بسیار دیده‌ای که بجوشد ز سنگ آب|
    block |از شهد شیر بین که چه جوشنده می‌شود|
  block
    block |امروز کعبه بین که روان شد به سوی حاج|
    block |کز وی هزار قافله فرخنده می‌شود|
  block
    block |امروز غوره بین که شکر بست از نشاط|
    block |امروز شوره بین که چه روینده می‌شود|
  block
    block |می‌خند ای زمین که بزادی خلیفه‌ای|
    block |کز وی کلوخ و سنگ تو جنبنده می شود|
  block
    block |غم مرد و گریه رفت بقای من و تو باد|
    block |هر جا که گریه ایست کنون خنده می‌شود|
  block
    block |آن گلشنی شکفت که از فر بوی او|
    block |بی داس و تیش خار تو برکنده می‌شود|
  block
    block |پاینده گشت خضر که آب حیات دید|
    block |پاینده گشت و دید که پاینده می‌شود|
  block
    block |پاینده عمر باد روان لطیف ما|
    block |جان را بقاست تن چو قبا ژنده می‌شود|
  block
    block |خاموش و خوش بخسپ در این خرمن شکر|
    block |زیرا شکر به گفت پراکنده می‌شود|
  block
    block |من خامشم ولیک ز هیهای طوطیان|
    block |هم نیشکر ز لطف خروشنده می‌شود|