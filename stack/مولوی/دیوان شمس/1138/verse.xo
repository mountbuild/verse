
block |چه مایه رنج کشیدم ز یار تا این کار|
  block
    block |چه مایه رنج کشیدم ز یار تا این کار|
    block |بر آب دیده و خون جگر گرفت قرار|
  block
    block |هزار آتش و دود و غمست و نامش عشق|
    block |هزار درد و دریغ و بلا و نامش یار|
  block
    block |هر آنک دشمن جان خودست بسم الله|
    block |صلای دادن جان و صلای کشتن زار|
  block
    block |به من نگر که مرا او به صد چنین ارزد|
    block |نترسم و نگریزم ز کشتن دلدار|
  block
    block |چو آب نیل دو رو دارد این شکنجه عشق|
    block |به اهل خویش چو آب و به غیر او خون خوار|
  block
    block |چو عود و شمع نسوزد چه قیمتش باشد|
    block |که هیچ فرق نماند ز عود و کنده خار|
  block
    block |چو زخم تیغ نباشد به جنگ و نیزه و تیر|
    block |چه فرق حیز و مخنث ز رستم و جاندار|
  block
    block |به پیش رستم آن تیغ خوشتر از شکرست|
    block |نثار تیر بر او لذیذتر ز نثار|
  block
    block |شکار را به دو صد ناز می‌برد این شیر|
    block |شکار در هوس او دوان قطار قطار|
  block
    block |شکار کشته به خون اندرون همی‌زارد|
    block |که از برای خدایم بکش تو دیگربار|
  block
    block |دو چشم کشته به زنده بدان همی‌نگرد|
    block |که ای فسرده غافل بیا و گوش مخار|
  block
    block |خمش خمش که اشارات عشق معکوسست|
    block |نهان شوند معانی ز گفتن بسیار|