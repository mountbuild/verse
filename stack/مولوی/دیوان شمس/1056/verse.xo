
block |انجیرفروش را چه بهتر|
  block
    block |انجیرفروش را چه بهتر|
    block |انجیرفروشی ای برادر|
  block
    block |ماییم معاشران دولت|
    block |هین بر کف ما نهید ساغر|
  block
    block |ای ساقی ماه روی زیبا|
    block |ای جمله مراد تو میسر|
  block
    block |از روی تو تاب یافت خورشید|
    block |وز بال تو برپرید جعفر|
  block
    block |ماییم بلای دی چشیده|
    block |چون باغ ز زخم دی مزعفر|
  block
    block |بشنو ز بهار نو سقاهم|
    block |در جام کن آن شراب احمر|
  block
    block |لوح دل را ز غم فروشوی|
    block |ای شاه مطهر مطهر|
  block
    block |ای تو همه را ولی نعمت|
    block |بر ما ز همه کسان فزونتر|
  block
    block |در سایه‌ات ای درخت طوبی|
    block |ما راست سعادت مکرر|
  block
    block |بر عشق و جمال دوست وقفیم|
    block |وز جمله کارها محرر|
  block
    block |بر هر که گزید خدمت تو|
    block |شد منصب سلطنت مقرر|
  block
    block |آن کس که بود مرید خورشید|
    block |چون نبود همچو مه منور|
  block
    block |مخمور شدند قوم و تشنه|
    block |درده می و زین حدیث بگذر|
  block
    block |جان را بده از مزوره خویش|
    block |تا نبود صحتش مزور|
  block
    block |یک قوم همی‌رسند مهمان|
    block |امروز مقدم و مأخر|
  block
    block |ما گاو و شتر کنیم قربان|
    block |از بهر قدوم هر برادر|
  block
    block |چه گاو که می‌سزد به قربان|
    block |از بهر مبشر آن مبشر|
  block
    block |تو نیز شتردلی رها کن|
    block |اشترواری فرست شکر|
  block
    block |شکر گفتم قدح نگفتم|
    block |در نقل بود نبیذ مضمر|
  block
    block |ور این نکنی خموش گردم|
    block |دانی چه کنم خموشی اندر|