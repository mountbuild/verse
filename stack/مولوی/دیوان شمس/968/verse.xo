
block |سیبکی نیم سرخ و نیمی زرد|
  block
    block |سیبکی نیم سرخ و نیمی زرد|
    block |از گل و زعفران حکایت کرد|
  block
    block |چون جدا گشت عاشق از معشوق|
    block |برد معشوق ناز و عاشق درد|
  block
    block |این دو رنگ مخالف از یک هجر|
    block |بر رخ هر دو عشق پیدا کرد|
  block
    block |رخ معشوق زرد لایق نیست|
    block |سرخی و فربهی عاشق سرد|
  block
    block |چونک معشوق ناز آغازید|
    block |ناز کش عاشقا مگیر نبرد|
  block
    block |انا کالشوک سیدی کالورد|
    block |فهما اثنان فی الحقیقه فرد|
  block
    block |انه الشمس اننی کالظل|
    block |منه حر البقا و منی البرد|
  block
    block |ان جالوت بارز الطالوت|
    block |ان داوود قدروا فی السرد|
  block
    block |دل ز تن زاد لیک شاه تنست|
    block |همچنانک بزاید از زن مرد|
  block
    block |باز در دل یکی دلیست نهان|
    block |چون سواری نهان شده در گرد|
  block
    block |جنبش گرد از سوار بود|
    block |اوست کاین گرد را به رقص آورد|
  block
    block |نیست شطرنج تا تو فکر کنی|
    block |با توکل بریز مهره چو نرد|
  block
    block |شمس تبریز آفتاب دلست|
    block |میوه‌های دل آن تفش پرورد|