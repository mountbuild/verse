
block |هر نفس آواز عشق می‌رسد از چپ و راست|
  block
    block |هر نفس آواز عشق می‌رسد از چپ و راست|
    block |ما به فلک می‌رویم عزم تماشا که راست|
  block
    block |ما به فلک بوده‌ایم یار ملک بوده‌ایم|
    block |باز همان جا رویم جمله که آن شهر ماست|
  block
    block |خود ز فلک برتریم وز ملک افزونتریم|
    block |زین دو چرا نگذریم منزل ما کبریاست|
  block
    block |گوهر پاک از کجا عالم خاک از کجا|
    block |بر چه فرود آمدیت بار کنید این چه جاست|
  block
    block |بخت جوان یار ما دادن جان کار ما|
    block |قافله سالار ما فخر جهان مصطفاست|
  block
    block |از مه او مه شکافت دیدن او برنتافت|
    block |ماه چنان بخت یافت او که کمینه گداست|
  block
    block |بوی خوش این نسیم از شکن زلف اوست|
    block |شعشعه این خیال زان رخ چون والضحاست|
  block
    block |در دل ما درنگر هر دم شق قمر|
    block |کز نظر آن نظر چشم تو آن سو چراست|
  block
    block |خلق چو مرغابیان زاده ز دریای جان|
    block |کی کند این جا مقام مرغ کز آن بحر خاست|
  block
    block |بلک به دریا دریم جمله در او حاضریم|
    block |ور نه ز دریای دل موج پیاپی چراست|
  block
    block |آمد موج الست کشتی قالب ببست|
    block |باز چو کشتی شکست نوبت وصل و لقاست|