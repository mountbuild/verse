
block |ای آنک امام عشقی تکبیر کن که مستی|
  block
    block |ای آنک امام عشقی تکبیر کن که مستی|
    block |دو دست را برافشان بیزار شو ز هستی|
  block
    block |موقوف وقت بودی تعجیل می‌نمودی|
    block |وقت نماز آمد برجه چرا نشستی|
  block
    block |بر بوی قبله حق صد قبله می‌تراشی|
    block |بر بوی عشق آن بت صد بت همی‌پرستی|
  block
    block |بالاترک پر ای جان ای جان بنده فرمان|
    block |که مه بود به بالا سایه بود به پستی|
  block
    block |همچون گدای هر در بر هر دری مزن سر|
    block |حلقه در فلک زن زیرا درازدستی|
  block
    block |سغراق آسمانت چون کرد آن چنانت|
    block |بیگانه شو ز عالم کز خویش هم برستی|
  block
    block |می‌گویمت که چونی هرگز کسی بگوید|
    block |با جان بی‌چگونه چونی چگونه استی|
  block
    block |امشب خراب و مستی فردا شود ببینی|
    block |چه خیک‌ها دریدی چه شیشه‌ها شکستی|
  block
    block |هر شیشه که شکستم بر تو توکلستم|
    block |که صد هزار گونه اشکسته را تو بستی|
  block
    block |ای نقش بند پنهان کاندر درونه ای جان|
    block |داری هزار صورت جز ماه و جز مهستی|
  block
    block |صد حلق را گشودی گر حلقه‌ای ربودی|
    block |صد جان و دل بدادی گر سینه‌ای بخستی|
  block
    block |دیوانه گشته‌ام من هر چه از جنون بگویم|
    block |زودتر بلی بلی گو گر محرم الستی|