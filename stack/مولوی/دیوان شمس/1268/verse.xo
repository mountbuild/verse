
block |صد سال اگر گریزی و نایی بتا به پیش|
  block
    block |صد سال اگر گریزی و نایی بتا به پیش|
    block |برهم زنیم کار تو را همچو کار خویش|
  block
    block |مگریز که ز چنبر چرخت گذشتنیست|
    block |گر شیر شرزه باشی ور سفله گاومیش|
  block
    block |تن دنبلیست بر کتف جان برآمده|
    block |چون پر شود تهی شود آخر ز زخم نیش|
  block
    block |ای شاد باطلی که گریزد ز باطلی|
    block |بر عشق حق بچفسد بی‌صمغ و بی‌سریش|
  block
    block |گز می‌کنند جامه عمرت به روز و شب|
    block |هم آخر آرد او را یا روز یا شبیش|
  block
    block |بیچاره آدمی که زبونست عشق را|
    block |زفت آمد این سوار بر این اسب پشت ریش|
  block
    block |خاموش باش و در خمشی گم شو از وجود|
    block |کان عشق راست کشتن عشاق دین و کیش|