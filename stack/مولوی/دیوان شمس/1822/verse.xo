
block |ای شده از جفای تو جانب چرخ دود من|
  block
    block |ای شده از جفای تو جانب چرخ دود من|
    block |جور مکن که بشنود شاد شود حسود من|
  block
    block |بیش مکن تو دود را شاد مکن حسود را|
    block |وه که چه شاد می شود از تلف وجود من|
  block
    block |تلخ مکن امید من ای شکر سپید من|
    block |تا ندرم ز دست تو پیرهن کبود من|
  block
    block |دلبر و یار من تویی رونق کار من تویی|
    block |باغ و بهار من تویی بهر تو بود بود من|
  block
    block |خواب شبم ربوده‌ای مونس من تو بوده‌ای|
    block |درد توام نموده‌ای غیر تو نیست سود من|
  block
    block |جان من و جهان من زهره آسمان من|
    block |آتش تو نشان من در دل همچو عود من|
  block
    block |جسم نبود و جان بدم با تو بر آسمان بدم|
    block |هیچ نبود در میان گفت من و شنود من|