
block |بیا بیا که ز هجرت نه عقل ماند نه دین|
  block
    block |بیا بیا که ز هجرت نه عقل ماند نه دین|
    block |قرار و صبر برفته‌ست زین دل مسکین|
  block
    block |ز روی زرد و دل درد و سوز سینه مپرس|
    block |که آن به شرح نگنجد بیا به چشم ببین|
  block
    block |چو نان پخته ز تاب تو سرخ رو بودم|
    block |چو نان ریزه کنونم ز خاک ره برچین|
  block
    block |چو آینه ز جمالت خیال چین بودم|
    block |کنون تو چهره من زرد بین و چین بر چین|
  block
    block |مثال آبم در جوی کژروان چپ و راست|
    block |فراق از چپ و از راستم گشاده کمین|
  block
    block |به روز و شب چو زمین رو بر آسمان دارم|
    block |ز روی تو که نگنجد در آسمان و زمین|
  block
    block |سحر ز درد نوشتیم نامه پیش صبا|
    block |که از برای خدا ره سوی سفر بگزین|
  block
    block |اگر سر تو به گل دربود مشوی بیا|
    block |وگر به خار رسد پا به کندنش منشین|
  block
    block |بیا بیا و خلاصم ده از بیا و برو|
    block |بیا چنانک رهد جانم از چنان و چنین|
  block
    block |پیام کردم کای تو پیمبر عشاق|
    block |بگو برای خدا زود ای رسول امین|
  block
    block |که غرق آبم و آتش ز موج دیده و دل|
    block |مرا چه چاره نوشت او که چاره تو همین|
  block
    block |نشست نقش دعایم به عالم گردون|
    block |کجاست گوش نمازی که بشنود آمین|
  block
    block |هزار آینه و صد هزار صورت را|
    block |دهم به عشق صلاح جهان صلاح الدین|