
block |سر عثمان تو مست است بر او ریز کدو|
  block
    block |سر عثمان تو مست است بر او ریز کدو|
    block |چون عمر محتسبی دادکنی این جا کو|
  block
    block |چه حدیث است ز عثمان عمرم مستتر است|
    block |و آن دگر را که رئیس است نگویم تو بگو|
  block
    block |مست دیدی که شکوفه ش همه در است و عقیق|
    block |باده‌ای کو چو اویس قرنی دارد بو|
  block
    block |ای بسا فکرت باریک که چون موی شده‌ست|
    block |وز سر زلف خوش یار ندارد سر مو|
  block
    block |مست فکرت دگر و مستی عشرت دگر است|
    block |قطره‌ای این کند آنک نکند زان دو سبو|
  block
    block |بس کن و دفتر گفتار در این جو افکن|
    block |بر لب جوی حیل تخته منه جامه مشو|