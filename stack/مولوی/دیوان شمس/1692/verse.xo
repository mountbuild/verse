
block |یا رب چه یار دارم شیرین شکار دارم|
  block
    block |یا رب چه یار دارم شیرین شکار دارم|
    block |در سینه از نی او صد مرغزار دارم|
  block
    block |قاصد به خشم آید چون سوی من گراید|
    block |گوید کجا گریزی من با تو کار دارم|
  block
    block |من دوش ماه نو را پرسیدم از مه خود|
    block |گفتا پیش دوانم پا در غبار دارم|
  block
    block |خورشید چون برآمد گفتم چه زردرویی|
    block |گفتا ز شرم رویش رنگ نضار دارم|
  block
    block |ای آب در سجودی بر روی و سر دوانی|
    block |گفتا که از فسونش رفتار مار دارم|
  block
    block |ای میرداد آتش پیچان چنین چرایی|
    block |گفتا ز برق رویش دل بی‌قرار دارم|
  block
    block |ای باد پیک عالم تو دل سبک چرایی|
    block |گفتا بسوزد این دل گر اختیار دارم|
  block
    block |ای خاک در چه فکری خاموشی و مراقب|
    block |گفتا که در درونه باغ و بهار دارم|
  block
    block |بگذر از این عناصر ما را خداست ناصر|
    block |در سر خمار دارم در کف عقار دارم|
  block
    block |گر خواب ما ببستی بازست راه مستی|
    block |می دردهد دودستی چون دستیار دارم|
  block
    block |خاموش باش تا دل بی‌این زبان بگوید|
    block |چون گفت دل نیوشم زین گفت عار دارم|