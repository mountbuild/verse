
block |زین دو هزاران من و ما ای عجبا من چه منم|
  block
    block |زین دو هزاران من و ما ای عجبا من چه منم|
    block |گوش بنه عربده را دست منه بر دهنم|
  block
    block |چونک من از دست شدم در ره من شیشه منه|
    block |ور بنهی پا بنهم هر چه بیابم شکنم|
  block
    block |زانک دلم هر نفسی دنگ خیال تو بود|
    block |گر طربی در طربم گر حزنی در حزنم|
  block
    block |تلخ کنی تلخ شوم لطف کنی لطف شوم|
    block |با تو خوش است ای صنم لب شکر خوش ذقنم|
  block
    block |اصل تویی من چه کسم آینه‌ای در کف تو|
    block |هر چه نمایی بشوم آینه ممتحنم|
  block
    block |تو به صفت سرو چمن من به صفت سایه تو|
    block |چونک شدم سایه گل پهلوی گل خیمه زنم|
  block
    block |بی‌تو اگر گل شکنم خار شود در کف من|
    block |ور همه خارم ز تو من جمله گل و یاسمنم|
  block
    block |دم به دم از خون جگر ساغر خونابه کشم|
    block |هر نفسی کوزه خود بر در ساقی شکنم|
  block
    block |دست برم هر نفسی سوی گریبان بتی|
    block |تا بخراشد رخ من تا بدرد پیرهنم|
  block
    block |لطف صلاح دل و دین تافت میان دل من|
    block |شمع دل است او به جهان من کیم او را لگنم|