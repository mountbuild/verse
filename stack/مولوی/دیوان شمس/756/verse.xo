
block |علتی باشد که آن اندر بهاران بد شود|
  block
    block |علتی باشد که آن اندر بهاران بد شود|
    block |گر زمستان بد بود اندر بهاران صد شود|
  block
    block |بر بهار جان فزا زنهار تو جرمی منه|
    block |علت ناصور تو گر زانک گرگ و دد شود|
  block
    block |هر درخت و باغ را داده بهاران بخششی|
    block |هر درخت تلخ و شیرین آنچ می‌ارزد شود|
  block
    block |ای برادر از رهی این یک سخن را گوش دار|
    block |هر نباتی این نیرزد آنک چون سر زد شود|
  block
    block |از هزاران آب شهوت ناگهان آبی بود|
    block |کز خمیرش صورت حسن و جمال و خد شود|
  block
    block |وانگه آن حسن و جمالان خرج گردد صد هزار|
    block |تا یکی را خود از آن‌ها دولتی باشد شود|
  block
    block |نیکبختان در جهان بسیار آیند و روند|
    block |لیک بر درگاه شمس الدین نباید رد شود|
  block
    block |هر که او یک سجده کردش گر چه کردش از نفاق|
    block |در دو عالم عاقبت او خاصه ایزد شود|
  block
    block |از جفاها یاد ماور ای حریف باوفا|
    block |زانک یاد آن جفاها در ره تو سد شود|