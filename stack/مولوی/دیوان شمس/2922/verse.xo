
block |هم تو شمعی هم تو شاهد هم تو می|
  block
    block |هم تو شمعی هم تو شاهد هم تو می|
    block |هم بهاری در میان ماه دی|
  block
    block |هر طرف از عشق تو پر سوخته|
    block |آفتاب و صد هزاران همچو دی|
  block
    block |چون همیشه آتشت در نی فتد|
    block |رفت شکر زین هوس در جان نی|
  block
    block |سر بریدی صد هزاران را به عشق|
    block |زهره نی جان را که گوید های و هی|
  block
    block |عاشقان سازیده‌اند از چشم بد|
    block |خانه‌ها زیر زمین چون شهر ری|
  block
    block |نیست از دانش بتر اشکنجه‌ای|
    block |وای آنک ماند اندر نیک و بی|
  block
    block |آن زنان مصر اندر بیخودی|
    block |زخم‌ها خورده نکرده وای وی|
  block
    block |در شب معراج شاه از بیخودی|
    block |صد هزاران ساله ره را کرده طی|
  block
    block |برشکن از باده‌های بیخودان|
    block |تخته بندی ز استخوان و عرق و پی|
  block
    block |شمس تبریزی تو ما را محو کن|
    block |ز آنک تو چون آفتابی ما چو فی|