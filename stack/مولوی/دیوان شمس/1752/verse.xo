
block |کون خر را نظام دین گفتم|
  block
    block |کون خر را نظام دین گفتم|
    block |پشک را عنبر ثمین گفتم|
  block
    block |اندر این آخرجهان ز گزاف|
    block |بس چمن نام هر چمین گفتم|
  block
    block |طوق بر گردن کپی بستم|
    block |نام اعلا بر اسفلین گفتم|
  block
    block |عجز خواهید روح را که ز عجز|
    block |صفت روح بهر طین گفتم|
  block
    block |حلیه آدم و خلیفه حق|
    block |بهر ابلیس و هر لعین گفتم|
  block
    block |زاغ را بلبل چمن خواندم|
    block |خار را سرو و یاسمین گفتم|
  block
    block |دیو را جبرئیل کردم نام|
    block |ژاژ را حجت مبین گفتم|
  block
    block |ای دریغا که کان نفرین را|
    block |از طمع چند آفرین گفتم|
  block
    block |از خری بود آن نبد ز خرد|
    block |که خر ماده را تکین گفتم|
  block
    block |توبه کردم از این خطا گفتن|
    block |همه عمرم بس ار همین گفتم|