
block |در ستایش‌های شمس الدین نباشم مفتتن|
  block
    block |در ستایش‌های شمس الدین نباشم مفتتن|
    block |تا تو گویی کاین غرض نفی من است از لا و لن|
  block
    block |چونک هست او کل کل صافی صافی کمال|
    block |وصف او چون نوبهار و وصف اجزا یاسمن|
  block
    block |هر یکی نوعی گلی و هر یکی نوعی ثمر|
    block |او چو سرمجموع باغ و جان جان صد چمن|
  block
    block |چون ستودی باغ را پس جمله را بستوده‌ای|
    block |چون ستودی حق را داخل شود نقش وثن|
  block
    block |ور وثن را مدح گویی نیست داخل حسن حق|
    block |گر چه هم می بازگردد آن به خالق فاعلمن|
  block
    block |لیک باقی وصف‌ها بستوده باشی جزو در|
    block |شمس حق و دین چو دریا کی شود داخل بدن|
  block
    block |حق همی‌گوید منم هش دار ای کوته نظر|
    block |شمس حق و دین بهانه‌ست اندر این برداشتن|
  block
    block |هر چه تو با فخر تبریز آوری بی‌خردگی|
    block |آن به عین ذات من تو کرده‌ای ای ممتحن|