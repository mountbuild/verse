
block |برو برو که به بز لایق است بزغاله|
  block
    block |برو برو که به بز لایق است بزغاله|
    block |برو که هست ز گاوان حیات گوساله|
  block
    block |برو برو که خران گله گله جمع شدند|
    block |خر جوان و خر پیر و خر دو یک ساله|
  block
    block |ز ناله تو مرا بوی خر همی‌آید|
    block |که خر کند به علف زار و ماده خر ناله|
  block
    block |دماغ پاک بباید برای مشک و عبیر|
    block |گلوله‌های پلیدی برای جلاله|
  block
    block |در آن زمان که خران بول خر به بو گیرند|
    block |زهی زمان و زهی حالت و زهی حاله|
  block
    block |میا میا که به میدان دل خران نرسند|
    block |به صد هزار حیل می‌رسند خیاله|
  block
    block |دلاله کیست بلیس این عروس دنیا را|
    block |عروس را تو قیاسی بکن ز دلاله|
  block
    block |خموش باش سخن شرط نیست طالب را|
    block |که او ز اشارت ابرو رسد به دنباله|