
block |برگذری درنگری جز دل خوبان نبری|
  block
    block |برگذری درنگری جز دل خوبان نبری|
    block |سر مکش ای دل که از او هر چه کنی جان نبری|
  block
    block |تا نشوی خاک درش در نگشاید به رضا|
    block |تا نکشی خار غمش گل ز گلستان نبری|
  block
    block |تا نکنی کوه بسی دست به لعلی نرسد|
    block |تا سوی دریا نروی گوهر و مرجان نبری|
  block
    block |سر ننهد چرخ تو را تا که تو بی‌سر نشوی|
    block |کس نخرد نقد تو را تا سوی میزان نبری|
  block
    block |تا نشوی مست خدا غم نشود از تو جدا|
    block |تا صفت گرگ دری یوسف کنعان نبری|
  block
    block |تا تو ایازی نکنی کی همه محمود شوی|
    block |تا تو ز دیوی نرهی ملک سلیمان نبری|
  block
    block |نعمت تن خام کند محنت تن رام کند|
    block |محنت دین تا نکشی دولت ایمان نبری|
  block
    block |خیره میا خیره مرو جانب بازار جهان|
    block |ز آنک در این بیع و شری این ندهی آن نبری|
  block
    block |خاک که خاکی نهلد سوسن و نسرین نشود|
    block |تا نکنی دلق کهن خلعت سلطان نبری|
  block
    block |آه گدارو شده‌ای خاطر تو خوش نشود|
    block |تا نکنی کافریی مال مسلمان نبری|
  block
    block |هیچ نبرده‌ست کسی مهره ز انبان جهان|
    block |رنجه مشو ز آنک تو هم مهره ز انبان نبری|
  block
    block |مهره ز انبان نبرم گوهر ایمان ببرم|
    block |گو تو به جان بخل کنی جان بر جانان نبری|
  block
    block |ای کشش عشق خدا می‌ننشیند کرمت|
    block |دست نداری ز کهان تا دل از ایشان نبری|
  block
    block |هین بکشان هین بکشان دامن ما را به خوشان|
    block |ز آنک دلی که تو بری راه پریشان نبری|
  block
    block |راست کنی وعده خود دست نداری ز کشش|
    block |تا همه را رقص کنان جانب میدان نبری|
  block
    block |هیچ مگو ای لب من تا دل من باز شود|
    block |ز آنک تو تا سنگ دلی لعل بدخشان نبری|
  block
    block |گر چه که صد شرط کنی بی‌همه شرطی بدهی|
    block |ز آنک تو بس بی‌طمعی زر به حرمدان نبری|