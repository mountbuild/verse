
block |به هر دلی که درآیی چو عشق بنشینی|
  block
    block |به هر دلی که درآیی چو عشق بنشینی|
    block |بجوشد از تک دل چشمه چشمه شیرینی|
  block
    block |کلید حاجت خلقان بدان شده‌ست دعا|
    block |که جان جان دعایی و نور آمینی|
  block
    block |دلا به کوی خرابات ناز تو نخرند|
    block |مکن تو بینی و ناموس تا جهان بینی|
  block
    block |در آن الست و بلی جان بی‌بدن بودی|
    block |تو را نمود که آنی چه در غم اینی|
  block
    block |تو را یکی پر و بالیست آسمان پیما|
    block |چه در پی خر و اسپی چه در غم زینی|
  block
    block |بگو بگو تو چه جستی که آنت پیش نرفت|
    block |بیا بیا که تو سلطان این سلاطینی|
  block
    block |تو تاج شاه جهان را عزیزتر گهری|
    block |عروس جان نهان را هزار کابینی|
  block
    block |چه چنگ درزده‌ای در جهان و قانونش|
    block |که از ورای فلک زهره قوانینی|
  block
    block |به روز جلوه ملایک تو را سجود کنند|
    block |بنشنوند ز ابلیسیان که تو طینی|
  block
    block |میان ببستی و کردی به صدق خدمت دین|
    block |کنند خدمت تو بعد از این که تو دینی|
  block
    block |ستاره وار به انگشت‌ها نمودندت|
    block |چو آفتاب کنون نامشار تعیینی|
  block
    block |اگر چه درخور نازی نیاز را مگذار|
    block |برای رشک ز ویسه خوشست رامینی|
  block
    block |خمش به سوره کنون اقرا بسی عمل کردی|
    block |ز قشر حرف گذر کن کنون که والتینی|