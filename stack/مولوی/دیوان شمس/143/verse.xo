
block |دوش من پیغام کردم سوی تو استاره را|
  block
    block |دوش من پیغام کردم سوی تو استاره را|
    block |گفتمش خدمت رسان از من تو آن مه پاره را|
  block
    block |سجده کردم گفتم این سجده بدان خورشید بر|
    block |کو به تابش زر کند مر سنگ‌های خاره را|
  block
    block |سینه خود باز کردم زخم‌ها بنمودمش|
    block |گفتمش از من خبر ده دلبر خون خواره را|
  block
    block |سو به سو گشتم که تا طفل دلم خامش شود|
    block |طفل خسپد چون بجنباند کسی گهواره را|
  block
    block |طفل دل را شیر ده ما را ز گردش وارهان|
    block |ای تو چاره کرده هر دم صد چو من بیچاره را|
  block
    block |شهر وصلت بوده است آخر ز اول جای دل|
    block |چند داری در غریبی این دل آواره را|
  block
    block |من خمش کردم ولیکن از پی دفع خمار|
    block |ساقی عشاق گردان نرگس خماره را|