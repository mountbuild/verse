
block |جهان و کار جهان سر به سر اگر بادست|
  block
    block |جهان و کار جهان سر به سر اگر بادست|
    block |چرا ز باد مکافات داد و بیدادست|
  block
    block |به باد و بود محمد نگر که چون باقیست|
    block |ز بعد ششصد و پنجاه سخت بنیادست|
  block
    block |ز باد بولهب و جنس او نمی‌بینی|
    block |که از برای فضیحت فسانه شان یادست|
  block
    block |چنین ثبات و بقا باد را کجا باشد|
    block |در این ثبات که قاف کمتر آحادست|
  block
    block |نبود باد دم عیسی و دعای عزیر|
    block |عنایت ازلی بد که نورست ادست|
  block
    block |اگر چه باد سخن بگذرد سخن باقیست|
    block |اگر چه باد صبا بگذرد چمن شادست|
  block
    block |ز بیم باد جهان همچو برگ می‌لرزد|
    block |درون باد ندانی که تیغ پولادست|
  block
    block |کهی بود که به جز باد در جهان نشناخت|
    block |کهی کهی نکند ز آنک که نه فرهادست|
  block
    block |تو باخبر نشوی گر کنم بسی فریاد|
    block |که از درون دلم موج‌های فریادست|
  block
    block |اگر تو بحر ببینی و موج بر تو زند|
    block |یقین شود که نه بادست ملک آبادست|