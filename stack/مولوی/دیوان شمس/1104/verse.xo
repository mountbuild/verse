
block |باز شد در عاشقی بابی دگر|
  block
    block |باز شد در عاشقی بابی دگر|
    block |بر جمال یوسفی تابی دگر|
  block
    block |مژده بیداران راه عشق را|
    block |آنک دیدم دوش من خوابی دگر|
  block
    block |ساخته شد از برای طالبان|
    block |غیر این اسباب اسبابی دگر|
  block
    block |ابرها گر می‌نبارد نقد شد|
    block |از برای زندگی آبی دگر|
  block
    block |یارکان سرکش شدند و حق بداد|
    block |غیر این اصحاب اصحابی دگر|
  block
    block |سبزه زار عشق را معمور کرد|
    block |عاشقان را دشت و دولابی دگر|
  block
    block |وین جگرهایی که بد پرزخم عشق|
    block |شد درآویزان به قلابی دگر|
  block
    block |عشق اگر بدنام گردد غم مخور|
    block |عشق دارد نام و القابی دگر|
  block
    block |کفشگر گر خشم گیرد چاره شد|
    block |صوفیان را نعل و قبقابی دگر|
  block
    block |گر نداند حرف صوفی دان که هست|
    block |دردهای عشق را بابی دگر|
  block
    block |از هوای شمس دین آموختم|
    block |جانب تبریز آدابی دگر|