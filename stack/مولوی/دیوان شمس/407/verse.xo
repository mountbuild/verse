
block |چشم پرنور که مست نظر جانانست|
  block
    block |چشم پرنور که مست نظر جانانست|
    block |ماه از او چشم گرفتست و فلک لرزانست|
  block
    block |خاصه آن لحظه که از حضرت حق نور کشد|
    block |سجده گاه ملک و قبله هر انسانست|
  block
    block |هر که او سر ننهد بر کف پایش آن دم|
    block |بهر ناموس منی آن نفس او شیطانست|
  block
    block |و آنک آن لحظه نبیند اثر نور برو|
    block |او کم از دیو بود زانک تن بی‌جانست|
  block
    block |دل به جا دار در آن طلعت باهیبت او|
    block |گر تو مردی که رخش قبله گه مردانست|
  block
    block |دست بردار ز سینه چه نگه می‌داری|
    block |جان در آن لحظه بده شاد که مقصود آنست|
  block
    block |جمله را آب درانداز و در آن آتش شو|
    block |کآتش چهره او چشمه گه حیوانست|
  block
    block |سر برآور ز میان دل شمس تبریز|
    block |کو خدیو ابد و خسرو هر فرمانست|