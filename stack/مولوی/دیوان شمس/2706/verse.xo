
block |چه دلشادم به دلدار خدایی|
  block
    block |چه دلشادم به دلدار خدایی|
    block |خدایا تو نگهدار از جدایی|
  block
    block |بیا ای خواجه بنگر یار ما را|
    block |چو از اصحاب و از یاران مایی|
  block
    block |بدان شرطی که با ما کژ نبازی|
    block |وگر بازی تو با ما برنیایی|
  block
    block |دغایانی که با جسم چو پیلند|
    block |سوار اسب فرهنگ و کیانی|
  block
    block |پیاده گشته و رخ زرد ماندند|
    block |ز فرزین بند شاهان بقایی|
  block
    block |چه بودی گر بدانستی مهی را|
    block |شکسته اختری در بی‌وفایی|
  block
    block |وگر مه را نداند ماه ماه است|
    block |چگونه مه نه ارضی نی سمایی|
  block
    block |که ارضی و سمایی را غروب است|
    block |فتد بی‌اختیارش اختفایی|
  block
    block |ظهور و اختفای ماه جانی|
    block |به دست او است در قدرت نمایی|
  block
    block |بسوز ای تن که جان را چون سپندی|
    block |به دفع چشم بد چون کیمیایی|
  block
    block |که چشم بد به جز بر جسم ناید|
    block |به معنی کی رسد چشم هوایی|
  block
    block |کناری گیرمش در جامه تن|
    block |که جان را زو است هر دم جان فزایی|
  block
    block |خیالت هر دمی این جاست با ما|
    block |الا ای شمس تبریزی کجایی|