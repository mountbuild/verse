
block |نشانت کی جوید که تو بی‌نشانی|
  block
    block |نشانت کی جوید که تو بی‌نشانی|
    block |مکانت کی یابد که تو بی‌مکانی|
  block
    block |چه صورت کنیمت که صورت نبندی|
    block |که کفست صورت به بحر معانی|
  block
    block |از آن سوی پرده چه شهری شگرفست|
    block |که عالم از آن جاست یک ارمغانی|
  block
    block |به نو نو هلالی به نو نو خیالی|
    block |رسد تا نماند حقیقت نهانی|
  block
    block |گدارو مباش و مزن هر دری را|
    block |که هر چیز را که بجویی تو آنی|
  block
    block |دلا خیمه خود بر این آسمان زن|
    block |مگو که نتانم بلی می‌توانی|
  block
    block |مددهای جانت همه ز آسمانست|
    block |از آن سو رسیدی همان سوی روانی|
  block
    block |گمان‌های ناخوش برد بر تو دل‌ها|
    block |نداند که تو حاضر هر گمانی|
  block
    block |به چه عذر آید چه روپوش دارد|
    block |که تو نانبشته غرض را بخوانی|
  block
    block |خنک آن زمانی که ساقی تو باشی|
    block |بریزی تو بر ما قدح‌های جانی|
  block
    block |ز سر گیرد این دل عروج منازل|
    block |ز سر گیرد این تن مزاج جوانی|
  block
    block |خنک آن زمانی که هر پاره ما|
    block |به رقص اندرآید که ربی سقانی|
  block
    block |گرانی نماند در آن جا و غیری|
    block |که گیرد سر مست از می گرانی|
  block
    block |به گفت اندرآیند اجزای خامش|
    block |چنان که تو ناطق در آن خیره مانی|
  block
    block |چه‌ها می‌کند مادر نفس کلی|
    block |که تا بی‌لسانی بیابد لسانی|
  block
    block |ایا نفس کلی به هر دم کیاست|
    block |کیت می‌فرستد به رسم نهانی|
  block
    block |مگو عقل کلی که آن عقل کل را|
    block |به هر دم کسی می‌کند مستعانی|
  block
    block |که آن عقل کلی شود عقل کلی|
    block |گر آبی نیاید ز بحر عیانی|