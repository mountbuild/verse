
block |ای دل شکایت‌ها مکن تا نشنود دلدار من|
  block
    block |ای دل شکایت‌ها مکن تا نشنود دلدار من|
    block |ای دل نمی‌ترسی مگر از یار بی‌زنهار من|
  block
    block |ای دل مرو در خون من در اشک چون جیحون من|
    block |نشنیده‌ای شب تا سحر آن ناله‌های زار من|
  block
    block |یادت نمی‌آید که او می کرد روزی گفت گو|
    block |می گفت بس دیگر مکن اندیشه گلزار من|
  block
    block |اندازه خود را بدان نامی مبر زین گلستان|
    block |این بس نباشد خود تو را کآگه شوی از خار من|
  block
    block |گفتم امانم ده به جان خواهم که باشی این زمان|
    block |تو سرده و من سرگران ای ساقی خمار من|
  block
    block |خندید و می گفت ای پسر آری ولیک از حد مبر|
    block |وانگه چنین می کرد سر کای مست و ای هشیار من|
  block
    block |چون لطف دیدم رای او افتادم اندر پای او|
    block |گفتم نباشم در جهان گر تو نباشی یار من|
  block
    block |گفتا مباش اندر جهان تا روی من بینی عیان|
    block |خواهی چنین گم شو چنان در نفی خود دان کار من|
  block
    block |گفتم منم در دام تو چون گم شوم بی‌جام تو|
    block |بفروش یک جامم به جان وانگه ببین بازار من|