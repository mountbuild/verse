
block |ای رخت فکنده تو بر اومید و حذر بر|
  block
    block |ای رخت فکنده تو بر اومید و حذر بر|
    block |آخر نظری کن به نظربخش فکر بر|
  block
    block |ای طالب و ای عاشق بنگر به طلب بخش|
    block |بنگر به مؤثر تو چه چفسی به اثر بر|
  block
    block |او می‌کشدت جانب صلح و طرف جنگ|
    block |گه صحبت یاران و گهی اوج سفر بر|
  block
    block |در تو نگران او و تو را چشم چپ و راست|
    block |او با تو سخن گوی و تو را گوش سمر بر|
  block
    block |او می‌زند این سیخ و هش گاو سوی یوغ|
    block |عیسیست رفیق و هش خربنده به خر بر|
  block
    block |هر گاو و خری سیخ خورد بر کفل و پشت|
    block |تو سیخ ندامت خوری بر سینه و بر بر|
  block
    block |زان سیخ کباب دل تو گر نشد آگه|
    block |پخته کندت مطبخیش نار سقر بر|
  block
    block |گه کاسه گرفتی که حلیماب و زفر کو|
    block |گه چنگ گرفتی تو به تقریع زفر بر|
  block
    block |ز افشارش مرگ آن رخ تو گردد چون زر|
    block |زر بازدهی و بنهی سر به حجر بر|
  block
    block |بس چند کنی عشوه تو در محفل کوران|
    block |بس چند زنی نعره تو بر مسمع کر بر|