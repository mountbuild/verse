
block |قلم از عشق بشکند چو نویسد نشان تو|
  block
    block |قلم از عشق بشکند چو نویسد نشان تو|
    block |خردم راه گم کند ز فراق گران تو|
  block
    block |کی بود همنشین تو کی بیابد گزین تو|
    block |کی رهد از کمین تو کی کشد خود کمان تو|
  block
    block |رخم از عشق همچو زر ز تو بر من هزار اثر|
    block |صنما سوی من نگر که چنانم به جان تو|
  block
    block |چو خلیل اندر آتشم ز تف آتشت خوشم|
    block |نه از آنم که سر کشم ز غم بی‌امان تو|
  block
    block |بگشا کار مشکلم تو دلم ده که بی‌دلم|
    block |مکن ای دوست منزلم به جز از گلستان تو|
  block
    block |کی بیاید به کوی تو صنما جز به بوی تو|
    block |سبب جست و جوی تو چه بود گلفشان تو|
  block
    block |ملک و مردم و پری ملک و شاه و لشکری|
    block |فلک و مهر و مشتری خجل از آستان تو|
  block
    block |چو تو سیمرغ روح را بکشانی در ابتلا|
    block |چو مگس دوغ درفتد به گه امتحان تو|
  block
    block |ز اشارات عالیت ز بشارات شافیت|
    block |ملکی گشته هر گدا به دم ترجمان تو|
  block
    block |همه خلقان چو مورکان به سوی خرمنت دوان|
    block |همه عالم نواله‌ای ز عطاهای خوان تو|
  block
    block |به نواله قناعتی نکند جان آن فتی|
    block |که طمع دارد از قضا که شود میهمان تو|
  block
    block |چه دواها که می‌کند پی هر رنج گنج تو|
    block |چه نواها که می‌دهد به مکان لامکان تو|
  block
    block |طمع تن نوال تو طمع دل جمال تو|
    block |نظر تن بنام تو هوس دل بنان تو|
  block
    block |جهت مصلحت بود نه بخیلی و مدخلی|
    block |به سوی بام آسمان پنهان نردبان تو|
  block
    block |به امینان و نیکوان بنمودی تو نردبان|
    block |که روان است کاروان به سوی آسمان تو|
  block
    block |خمش ای دل دگر مگو دگر اسرار او مجو|
    block |که ندانی نهان آن که بداند نهان تو|
  block
    block |تو از این شهره نیشکر مطلب مغز اندرون|
    block |که خود از قشر نیشکر شکرین شد لبان تو|
  block
    block |شه تبریز شمس دین که به هر لحظه آفرین|
    block |برساد از جناب حق به مه خوش قران تو|