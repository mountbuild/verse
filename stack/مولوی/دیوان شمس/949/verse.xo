
block |مرا وصال تو باید صبا چه سود کند|
  block
    block |مرا وصال تو باید صبا چه سود کند|
    block |چو من زمین تو گشتم سما چه سود کند|
  block
    block |ایا بتان شکرلب چو روی شه دیدم|
    block |مرا جمال و کمال شما چه سود کند|
  block
    block |دلم نماند و گدازید چون شکر در آب|
    block |جمال ماه رخ دلربا چه سود کند|
  block
    block |فلک ببست میان مرا ز فضل کمر|
    block |ولیک بی‌شه شهره قبا چه سود کند|
  block
    block |هزار حیله کنم من دغا و شیوه عشق|
    block |چو شه حریف نباشد دغا چه سود کند|
  block
    block |مرا بقا و فنا از برای خدمت اوست|
    block |مرا چو آن نبود این بقا چه سود کند|
  block
    block |سقا و آب برای حرارت جگرست|
    block |جگر چو خون شد ای دل سقا چه سود کند|
  block
    block |فلک به ناله شد از بس دعا و زاری من|
    block |چو بخت یار نباشد دعا چه سود کند|
  block
    block |مگو چنین تو چه دانی بلادریست نهان|
    block |خدای داند و بس کاین بلا چه سود کند|
  block
    block |چو خونبهای تو ای دل هوای عشق ویست|
    block |مگو که کشته شدم خونبها چه سود کند|
  block
    block |تو هان و هان به دل و دیده خاک این ره شو|
    block |چو خاک باشی باید علا چه سود کند|
  block
    block |در آن فلک که شعاعات آفتاب دلست|
    block |هزار سایه و ظل هما چه سود کند|
  block
    block |هما و سایه‌اش آن جا چو ظلمتی باشد|
    block |ز نور ظلمت غیر فنا چه سود کند|
  block
    block |دلا تو چند زنی لاف از وفاداری|
    block |برو به بحر وفا این وفا چه سود کند|
  block
    block |صفای باقی باید که بر رخت تابد|
    block |تو جندره زده گیر این صفا چه سود کند|
  block
    block |چو کبر را بگذاری صفا ز حق یابی|
    block |بدانی آنگه کاین کبریا چه سود کند|
  block
    block |برو به نزد خداوند شمس تبریزی|
    block |فقیر او شو جانا غنا چه سود کند|