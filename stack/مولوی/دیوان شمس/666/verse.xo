
block |چمن جز عشق تو کاری ندارد|
  block
    block |چمن جز عشق تو کاری ندارد|
    block |وگر دارد چو من باری ندارد|
  block
    block |چه بی‌ذوقست آن کش عشق نبود|
    block |چه مرده‌ست آن که او یاری ندارد|
  block
    block |به غیر قوت تن قوتی ننوشد|
    block |بجز دنیا سمن زاری ندارد|
  block
    block |هر آنک ترک خر گوید ز مستی|
    block |غم پالان و افساری ندارد|
  block
    block |ز خر رست و روان شد پابرهنه|
    block |به گلزاری که آن خاری ندارد|
  block
    block |چه غم دارد که خر رفت و رسن برد|
    block |بر او خر چو مقداری ندارد|
  block
    block |مشو غره به ازرق پوش گردون|
    block |که اندر زیر ایزاری ندارد|
  block
    block |درافکن فتنه دیگر در این شهر|
    block |که دور عشق هنجاری ندارد|
  block
    block |بدران پرده‌ها را زانک عاشق|
    block |ز بی‌شرمی غم و عاری ندارد|
  block
    block |بزن آتش در این گفت و در آن کس|
    block |که در گفت تو اقراری ندارد|