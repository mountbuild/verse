
block |باز شیری با شکر آمیختند|
  block
    block |باز شیری با شکر آمیختند|
    block |عاشقان با همدگر آمیختند|
  block
    block |روز و شب را از میان برداشتند|
    block |آفتابی با قمر آمیختند|
  block
    block |رنگ معشوقان و رنگ عاشقان|
    block |جمله همچون سیم و زر آمیختند|
  block
    block |چون بهار سرمدی حق رسید|
    block |شاخ خشک و شاخ تر آمیختند|
  block
    block |رافضی انگشت در دندان گرفت|
    block |هم علی و هم عمر آمیختند|
  block
    block |بر یکی تختند این دم هر دو شاه|
    block |بلک خود در یک کمر آمیختند|
  block
    block |هم شب قدر آشکارا شد چو عید|
    block |هم فرشته با بشر آمیختند|
  block
    block |هم زبان همدگر آموختند|
    block |بی نفور این دو نفر آمیختند|
  block
    block |نفس کل و هر چه زاد از نفس کل|
    block |همچو طفلان با پدر آمیختند|
  block
    block |خیر و شر و خشک و تر زان هست شد|
    block |کز طبیعت خیر و شر آمیختند|
  block
    block |من دهان بستم تو باقی را بدان|
    block |کاین نظر با آن نظر آمیختند|
  block
    block |بهر نور شمس تبریزی تنم|
    block |شمع وارش با شرر آمیختند|