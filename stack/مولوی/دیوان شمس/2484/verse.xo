
block |خواجه اگر تو همچو ما بیخود و شوخ و مستیی|
  block
    block |خواجه اگر تو همچو ما بیخود و شوخ و مستیی|
    block |طوق قمر شکستیی فوق فلک نشستیی|
  block
    block |کی دم کس شنیدیی یا غم کس کشیدیی|
    block |یا زر و سیم چیدیی گر تو فناپرستیی|
  block
    block |برجهیی به نیم شب با شه غیب خوش لقب|
    block |ساغر باده طرب بر سر غم شکستیی|
  block
    block |ای تو مدد حیات را از جهت زکات را|
    block |طره دلربات را بر دل من ببستیی|
  block
    block |عاشق مست از کجا شرم و شکست از کجا|
    block |شنگ و وقیح بودیی گر گرو الستییی|
  block
    block |ور ز شراب دنگیی کی پی نام و ننگیی|
    block |ور تو چو من نهنگیی کی به درون شستیی|
  block
    block |بازرسید مست ما داد قدح به دست ما|
    block |گر دهدی به دست تو شاد و فراخ دستیی|
  block
    block |گر قدحش بدیدیی چون قدحش پریدیی|
    block |وز کف جام بخش او از کف خود برستییی|
  block
    block |وز رخ یوسفانه‌اش عقل شدی ز خانه‌اش|
    block |بخت شدی مساعدش ساعد خود نخستیی|
  block
    block |ور تو به گاه خاستی پس تو چه سست پاستی|
    block |ور تو چو تیر راستی از پر کژ بجستیی|
  block
    block |خامش کن اگر تو را از خمشان خبر بدی|
    block |وقت کلام لاییی وقت سکوت هستیی|