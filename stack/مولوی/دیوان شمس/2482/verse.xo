
block |ای که لب تو چون شکر هان که قرابه نشکنی|
  block
    block |ای که لب تو چون شکر هان که قرابه نشکنی|
    block |وی که دل تو چون حجر هان که قرابه نشکنی|
  block
    block |عشق درون سینه شد دل همه آبگینه شد|
    block |نرم درآ تو ای پسر هان که قرابه نشکنی|
  block
    block |هر که اسیر سر بود دانک برون در بود|
    block |خاصه که او بود دوسر هان که قرابه نشکنی|
  block
    block |آن صنم لطیف تو گر چه که شد حریف تو|
    block |دست به زلف او مبر هان که قرابه نشکنی|
  block
    block |تا نکنی شناس او از دل خود قیاس او|
    block |او دگر است و تو دگر هان که قرابه نشکنی|
  block
    block |چونک شوی تو مست او باده خوری ز دست او|
    block |آن نفسی است باخطر هان که قرابه نشکنی|
  block
    block |مست درون سینه‌ها بر سر آبگینه‌ها|
    block |نیک سبک تو برگذر هان که قرابه نشکنی|
  block
    block |حق چو نمود در بشر جمع شدند خیر و شر|
    block |خیره مشو در این خبر هان که قرابه نشکنی|
  block
    block |یا تبریز شمس دین گر چه شدی تو همنشین|
    block |تا تو نلافی از هنر هان که قرابه نشکنی|