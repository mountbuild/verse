
block |من آن نیم که تو دیدی چو بینیم نشناسی|
  block
    block |من آن نیم که تو دیدی چو بینیم نشناسی|
    block |تو جز خیال نبینی که مست خواب و نعاسی|
  block
    block |مرا بپرس که چونی در این کمی و فزونی|
    block |چگونه باشد یوسف به دست کور نخاسی|
  block
    block |به چشم عشق توان دید روی یوسف جان را|
    block |تو چشم عشق نداری تو مرد وهم و قیاسی|
  block
    block |بهای نعمت دیده سپاس و شکر خدا دان|
    block |مرم چو قلب ز کوره که کان شکر و سپاسی|
  block
    block |وگر ز کوره بترسی یقین خیال پرستی|
    block |بت خیال تراشی وزان خیال هراسی|
  block
    block |بت خیال تو سازی به پیش بت به نمازی|
    block |چو گبر اسیر بتانی چو زن حریف نفاسی|
  block
    block |خیال فرع تو باشد که فرع فرع تو را شد|
    block |تو مه نه‌ای تو غباری تو زر نه‌ای تو نحاسی|
  block
    block |به جان جمله مردان اگر چه جمله یکی اند|
    block |که زیر چرخه گردون تنا چو گاو خراسی|
  block
    block |وگر ز چنبر گردون برون کشی سر و گردن|
    block |ز خرگله برهیدی فرشته‌ای و ز ناسی|