
block |ماییم فداییان جانباز|
  block
    block |ماییم فداییان جانباز|
    block |گستاخ و دلیر و جسم پرداز|
  block
    block |حیفست که جان پاک ما را|
    block |باشد تن خاکسار انباز|
  block
    block |ز آغاز همه به آخر آیند|
    block |ز آخر برویم ما به آغاز|
  block
    block |هین باز پرید جمله یاران|
    block |شه باز بکوفت طبل شهباز|
  block
    block |شش سوی مپر بپر از آن سو|
    block |کاندر دل تو رسید آواز|
  block
    block |هان ای دل خسته نقل ما را|
    block |روزی دو سه ماندست می‌ساز|
  block
    block |گر خواری وگر عزیزی این جا|
    block |زان سوست بقا و ملک و اعزاز|
  block
    block |مگشای پر سخن کز آن سو|
    block |بی‌پر باشد همیشه پرواز|
  block
    block |پوست سخنست اینچ گفتم|
    block |از پوست کی یافت مغز آن راز|