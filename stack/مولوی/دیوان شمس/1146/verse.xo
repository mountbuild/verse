
block |مرا بگاه ده ای ساقی کریم عقار|
  block
    block |مرا بگاه ده ای ساقی کریم عقار|
    block |که دوش هیچ نخفتم ز تشنگی و خمار|
  block
    block |لبم که نام تو گوید به باده‌اش خوش کن|
    block |سرم خمار تو دارد به مستیش تو بخار|
  block
    block |بریز باده بر اجسامم و بر اعراضم|
    block |چنانک هیچ نماند ز من رگی هشیار|
  block
    block |وگر خراب شوم من بود رگی باقی|
    block |چو جغد هل که بگردد در این خراب دیار|
  block
    block |چو لاله زار کن این دشت را به باده لعل|
    block |روا مدار که موقوف داریم به بهار|
  block
    block |ز توست این شجره و خرقه‌اش تو دادستی|
    block |که از شراب تو اشکوفه کرده‌اند اشجار|
  block
    block |مرا چو مست کنی زین شجر برآرم سر|
    block |به خنده دل بنمایم به خلق همچو انار|
  block
    block |مرا چو وقف خرابات خویش کردستی|
    block |توام خراب کنی هم تو باشیم معمار|
  block
    block |بیار رطل گران تا خمش کنم پی آن|
    block |نه لایقست که باشد غلام تو مکثار|