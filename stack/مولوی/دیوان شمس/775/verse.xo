
block |هله هش دار که در شهر دو سه طرارند|
  block
    block |هله هش دار که در شهر دو سه طرارند|
    block |که به تدبیر کلاه از سر مه بردارند|
  block
    block |دو سه رندند که هشیاردل و سرمستند|
    block |که فلک را به یکی عربده در چرخ آرند|
  block
    block |سردهانند که تا سر ندهی سر ندهند|
    block |ساقیانند که انگور نمی‌افشارند|
  block
    block |یار آن صورت غیبند که جان طالب اوست|
    block |همچو چشم خوش او خیره کش و بیمارند|
  block
    block |صورتی‌اند ولی دشمن صورت‌هااند|
    block |در جهانند ولی از دو جهان بیزارند|
  block
    block |همچو شیران بدرانند و به لب می‌خندند|
    block |دشمن همدگرند و به حقیقت یارند|
  block
    block |خرفروشانه یکی با دگری در جنگند|
    block |لیک چون وانگری متفق یک کارند|
  block
    block |همچو خورشید همه روز نظر می‌بخشند|
    block |مثل ماه و ستاره همه شب سیارند|
  block
    block |گر به کف خاک بگیرند زر سرخ شود|
    block |روز گندم دروند ار چه به شب جو کارند|
  block
    block |دلبرانند که دل بر ندهد بی‌برشان|
    block |سرورانند که بیرون ز سر و دستارند|
  block
    block |شکرانند که در معده نگردند ترش|
    block |شاکرانند و از آن یار چه برخوردارند|
  block
    block |مردمی کن برو از خدمتشان مردم شو|
    block |زانک این مردم دیگر همه مردم خوارند|
  block
    block |بس کن و بیش مگو گر چه دهان پرسخنست|
    block |زانک این حرف و دم و قافیه هم اغیارند|