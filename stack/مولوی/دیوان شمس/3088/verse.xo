
block |حرام گشت از این پس فغان و غمخواری|
  block
    block |حرام گشت از این پس فغان و غمخواری|
    block |بهشت گشت جهان زانک تو جهان داری|
  block
    block |مثال ده که نروید ز سینه خار غمی|
    block |مثال ده که کند ابر غم گهرباری|
  block
    block |مثال ده که نیاید ز صبح غمازی|
    block |مثال ده که نگردد جهان به شب تاری|
  block
    block |مثال ده که نریزد گلی ز شاخ درخت|
    block |مثال ده که کند توبه خار از خاری|
  block
    block |مثال ده که رهد حرص از گداچشمی|
    block |مثال ده که طمع وارهد ز طراری|
  block
    block |مثال گر ندهی حسن بی‌مثال تو بس|
    block |که مستی دل و جانست و خصم هشیاری|
  block
    block |چو شب به خلوت معراج تو مشرف شد|
    block |به آفتاب نظر می‌کند به صد خواری|
  block
    block |ز رشک نیشکرت نی هزار ناله کند|
    block |ز چنگ هجر تو گیرند چنگ‌ها زاری|
  block
    block |ز تف عشق تو سوزی است در دل آتش|
    block |هم از هوای تو دارد هوا سبکساری|
  block
    block |برای خدمت تو آب در سجود رود|
    block |ز درد توست بر این خاک رنگ بیماری|
  block
    block |ز عشق تابش خورشید تو به وقت طلوع|
    block |بلند کرد سر آن کوه نی ز جباری|
  block
    block |که تا نخست برو تابد آن تف خورشید|
    block |نخست او کند آن نور را خریداری|
  block
    block |تنا ز کوه بیاموز سر به بالا دار|
    block |که کان عشق خدایی نه کم ز کهساری|
  block
    block |مکن به زیر و به بالا به لامکان کن سر|
    block |که هست شش جهت آن جا تو را نگوساری|
  block
    block |به دل نگر که دل تو برون شش جهت است|
    block |که دل تو را برهاند از این جگرخواری|
  block
    block |روانه باش به اسرار و می تماشا کن|
    block |ز آسمان بپذیر این لطیف رفتاری|
  block
    block |چو غوره از ترشی رو به سوی انگوری|
    block |چو نی برو ز نیی جانب شکرباری|
  block
    block |حلاوت شکر او گلوی من بگرفت|
    block |بماندم از رخ خوبش ز خوب گفتاری|
  block
    block |بگو به عشق که ای عشق خوش گلوگیری|
    block |گه جفا و وفا خوب و خوب کرداری|
  block
    block |گلو چو سخت بگیری سبک برآید جان|
    block |درآیدم ز تو جان چون گلوم افشاری|
  block
    block |گلوی خود به رسن زان سپرد خوش منصور|
    block |دلا چو بوی بری صد گلو تو بسپاری|
  block
    block |ز کودکی تو به پیری روانه‌ای و دوان|
    block |ولیکن آن حرکت نیست فاش و اظهاری|