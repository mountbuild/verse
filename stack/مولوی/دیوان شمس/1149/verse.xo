
block |فغان فغان که ببست آن نگار بار سفر|
  block
    block |فغان فغان که ببست آن نگار بار سفر|
    block |فغان که بنده مر او را نبود یار سفر|
  block
    block |فغان که کار سفر نیست سخره دستم|
    block |که تا ز هم بدرم جمله پود و تار سفر|
  block
    block |ولیک طالع خورشید و مه سفر باشد|
    block |که تاز گردششان سایه شد سوار سفر|
  block
    block |سفر بیامد وزان هجر عذرها می‌خواست|
    block |بدان زبان که شد این بنده شرمسار سفر|
  block
    block |بگفتمش که ز روباه شانگی بگذر|
    block |که شیر کرد شکارم به مرغزار سفر|
  block
    block |مراست جان مسافر چو آب و من چون جوی|
    block |روانه جانب دریا که شد مدار سفر|
  block
    block |دود به لب لب این جوی تا لب دریا|
    block |دلی که خست در این راه‌ها ز خار سفر|
  block
    block |به روی آینه بنگر که از سفر آمد|
    block |صفا نگر تو به رویش از آن غبار سفر|
  block
    block |سفر سفر چو چنان یار غار در سفرست|
    block |تو بخت بخت سفر دان و کار کار سفر|
  block
    block |همیشه چشم گشایم چو غنچه بر سر راه|
    block |چو سرو روح روانست در بهار سفر|
  block
    block |چو شمس مفخر تبریز در سفر افتاد|
    block |چه مملکت که بگسترد در دوار سفر|