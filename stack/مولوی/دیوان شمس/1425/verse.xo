
block |دعا گویی است کار من بگویم تا نطق دارم|
  block
    block |دعا گویی است کار من بگویم تا نطق دارم|
    block |قبول تو دعاها را بر آن باری چه حق دارم|
  block
    block |به گرد شمع سمع تو دعاهاام همی‌گردد|
    block |از آن چون پر پروانه دعای محترق دارم|
  block
    block |به دارالکتب حاجاتم درآ که بهر اصغایت|
    block |صحف فوق صحف دارم ورق زیر ورق دارم|
  block
    block |سرم در چرخ کی گنجد که سر بخشیده فضل است|
    block |دلم شاد است و می گوید غم رب الفلق دارم|
  block
    block |چو شاخ بید اندیشه ز هر بادی اگر پیچد|
    block |چو بیخ سدره خضرا اصول متفق دارم|