
block |جمع باشید ای حریفان زانک وقت خواب نیست|
  block
    block |جمع باشید ای حریفان زانک وقت خواب نیست|
    block |هر حریفی کو بخسبد والله از اصحاب نیست|
  block
    block |روی بستان را نبیند راه بستان گم کند|
    block |هر که او گردان و نالان شیوه دولاب نیست|
  block
    block |ای بجسته کام دل اندر جهان آب و گل|
    block |می‌دوانی سوی آن جو کاندر آن جو آب نیست|
  block
    block |ز آسمان دل برآ ماها و شب را روز کن|
    block |تا نگوید شب روی کامشب شب مهتاب نیست|
  block
    block |بی خبر بادا دل من از مکان و کان او|
    block |گر دلم لرزان ز عشقش چون دل سیماب نیست|