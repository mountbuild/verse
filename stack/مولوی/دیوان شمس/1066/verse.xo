
block |مرحبا ای جان باقی پادشاه کامیار|
  block
    block |مرحبا ای جان باقی پادشاه کامیار|
    block |روح بخش هر قران و آفتاب هر دیار|
  block
    block |این جهان و آن جهان هر دو غلام امر تو|
    block |گر نخواهی برهمش زن ور همی‌خواهی بدار|
  block
    block |تابشی از آفتاب فقر بر هستی بتاب|
    block |فارغ آور جملگان را از بهشت و خوف نار|
  block
    block |وارهان مر فاخران فقر را از ننگ جان|
    block |در ره نقاش بشکن جمله این نقش و نگار|
  block
    block |قهرمانی را که خون صد هزاران ریخته‌ست|
    block |ز آتش اقبال سرمد دود از جانش برآر|
  block
    block |آن کسی دریابد این اسرار لطفت را که او|
    block |بی‌وجود خود برآید محو فقر از عین کار|
  block
    block |بی‌کراهت محو گردد جان اگر بیند که او|
    block |چون زر سرخست خندان دل درون آن شرار|
  block
    block |ای که تو از اصل کان زر و گوهر بوده‌ای|
    block |پس تو را از کیمیاهای جهان ننگست و عار|
  block
    block |جسم خاک از شمس تبریزی چو کلی کیمیاست|
    block |تابش آن کیمیا را بر مس ایشان گمار|