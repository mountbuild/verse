
block |برجه ز خواب و بنگر صبحی دگر دمیده|
  block
    block |برجه ز خواب و بنگر صبحی دگر دمیده|
    block |جویان و پای کوبان از آسمان رسیده|
  block
    block |ای جان چرا نشستی وقت می است و مستی|
    block |آخر در این کشاکش کس نیست پاکشیده|
  block
    block |بهر رضای مستی برجه بکوب دستی|
    block |دستی قدح پرستی پرراوق گزیده|
  block
    block |ما را مبین چو مستان هر چه خورم می است آن|
    block |افیون شود مرا نان مخموری دو دیده|
  block
    block |نگذاشت آن قیامت تا من کنم ریاضت|
    block |آن دیده‌اش ندیده گوشیش ناشنیده|
  block
    block |او آب زندگانی می‌داد رایگانی|
    block |از قطره قطره او فردوس بردمیده|
  block
    block |از دوست هر چه گفتم بیرون پوست گفتم|
    block |زان سر چه دارد آن جان گفتار دم بریده|
  block
    block |با این همه دهانم گر رشک او نبستی|
    block |صد جای آسمان را تو دیدیی دریده|
  block
    block |یخدان چه داند ای جان خورشید و تابشش را|
    block |کی داند آفرین را این جان آفریده|
  block
    block |با این که می‌نداند چون جرعه‌ای ستاند|
    block |مستی خراب گردد از خویش وارهیده|
  block
    block |تبریز تو چه دانی اسرار شمس دین را|
    block |بیرون نجسته‌ای تو زین چرخه خمیده|