
block |مهم را لطف در لطفست از آنم بی‌قرار ای دل|
  block
    block |مهم را لطف در لطفست از آنم بی‌قرار ای دل|
    block |دلم پرچشمه حیوان تنم در لاله زار ای دل|
  block
    block |به زیر هر درختی بین نشسته بهر روی شه|
    block |ملیحی یوسفی مه رو لطیفی گلعذار ای دل|
  block
    block |فکنده در دل خوبان روحانی و جسمانی|
    block |ز عشق روح و جسم خود ز سوداها شرار ای دل|
  block
    block |درآکنده ز شادی‌ها درون چاکران خود|
    block |مثال دانه‌های در که باشد در انار ای دل|
  block
    block |به بزم او چو مستان را کنار و لطف‌ها باشد|
    block |بگیرد آب با آتش ز عشقش هم کنار ای دل|
  block
    block |در آن خلوت که خوبان را به جام خاص بنوازد|
    block |بود روح الامین حارس و خضرش پرده دار ای دل|
  block
    block |چو از بزمش برون آید کمینه چاکرش سکران|
    block |ز ملک و ملک و تخت و بخت دارد ننگ و عار ای دل|
  block
    block |جهان بستان او را دان و این عالم چو غاری دان|
    block |برون آرد تو را لطفش از این تاریک غار ای دل|
  block
    block |گلستان‌ها و ریحان‌ها شقایق‌های گوناگون|
    block |بنفشه زارها بر خاک و باد و آب و نار ای دل|
  block
    block |که این گل‌های خاکی هم ز عکس آن همی‌روید|
    block |تو خاکی می‌خوری این جا تو را آن جا چه کار ای دل|
  block
    block |بزن دستی و رقصی کن ز عشق آن خداوندان|
    block |که چون بوسی از او یابی کند آفت کنار ای دل|
  block
    block |به جان پاک شمس الدین خداوند خداوندان|
    block |که پرها هم از او یابی اگر خواهی فرار ای دل|
  block
    block |به خاک پای تبریزی که اکسیرست خاک او|
    block |که جان‌ها یابی ار بر وی کنی جانی نثار ای دل|
  block
    block |کنون از هجر بر پایم چنین بندیست از آتش|
    block |ز یادش مست و مخمورم اگر چندم نزار ای دل|
  block
    block |مثال چنگ می‌باشم هزاران نغمه‌ها دارد|
    block |به لحن عشق انگیزش وگر نالید زار ای دل|
  block
    block |به سودای چنان بختی که معشوق از سر دستی|
    block |به دستم داده بود از لطف دنبال مهار ای دل|
  block
    block |بگرد مرکبم بودی به زیر سایه آن شاه|
    block |هزاران شاه در خدمت به صف‌ها در قطار ای دل|
  block
    block |از این سو نه از آن سوی جهان روح تا دانی|
    block |که آن جا که نه امسالست و آن سالست پار ای دل|
  block
    block |چو دیدم من عنایت‌ها ز صدر غیب شمس الدین|
    block |شدم مغرور خاصه مست و مجنون خمار ای دل|
  block
    block |چنان حلمی و تمکینی چنان صبر خداوندی|
    block |که اندر صبر ایوبش نتاند بود یار ای دل|
  block
    block |عنان از من چنان برتافت جایی شد که وهم آن جا|
    block |به جسم او نیابد راه و نی چشمش غبار ای دل|
  block
    block |به درگاه خدا نالم که سایه آفتابی را|
    block |به ما آرد که دل را نیست بی او پود و تار ای دل|
  block
    block |امیدست ای دل غمگین که ناگاهان درآید او|
    block |تو این جان را به صد حیله همی‌کن داردار ای دل|