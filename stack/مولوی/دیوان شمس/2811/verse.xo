
block |از هوای شمس دین بنگر تو این دیوانگی|
  block
    block |از هوای شمس دین بنگر تو این دیوانگی|
    block |با همه خویشان گرفته شیوه بیگانگی|
  block
    block |وحش صحرا گشته و رسوای بازاری شده|
    block |از هوای خانه او صد هزاران خانگی|
  block
    block |صاعقه هجرش زده برسوخته یک بارگی|
    block |عقل و شرم و فهم و تقوا دانش و فرزانگی|
  block
    block |من ز شمع عشق او نان پاره‌ای می‌خواستم|
    block |گفت بنویسید توقیعش پی پروانگی|
  block
    block |ای گشاده قلعه‌های جان به چشم آتشین|
    block |ای هزاران صف دریده عشقت از مردانگی|
  block
    block |ای خداوند شمس دین صد گنج خاک است پیش تو|
    block |تا چه باشد عاشق بیچاره‌ای یک دانگی|
  block
    block |صد غریو و بانگ اندر سقف گردون افکنیم|
    block |من نیم در عشق پابرجای تو یک بانگی|
  block
    block |عقل را گفتم میان جان و جانان فرق کن|
    block |شانه عقلم ز فرقش یاوه کرده شانگی|