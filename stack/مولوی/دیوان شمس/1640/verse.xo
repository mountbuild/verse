
block |گر تو خواهی که تو را بی‌کس و تنها نکنم|
  block
    block |گر تو خواهی که تو را بی‌کس و تنها نکنم|
    block |وامقت باشم هر لحظه و عذرا نکنم|
  block
    block |این تعلق به تو دارد سر رشته مگذار|
    block |کژ مباز ای کژ کژباز مکن تا نکنم|
  block
    block |گفته‌ای جان دهمت نان جوین می ندهی|
    block |بی‌خبر دانیم ار هیچ مکافا نکنم|
  block
    block |گوش تو تا بنمالم نگشاید چشمت|
    block |دهمت بیم مبارات تو اما نکنم|
  block
    block |متفرق شود اجزای تو هنگام اجل|
    block |تو گمان برده که جمعیت اجزا نکنم|
  block
    block |منشی روز و شبم نیست شود هست کنم|
    block |پس چرا روز تو را عاقبت انشا نکنم|
  block
    block |هر دمی حشر نوستت ز ترح تا به فرح|
    block |پس چرا صبر تو را شکر شکرخا نکنم|
  block
    block |هر کسی عاشق کاری ز تقاضای من است|
    block |پس چه شد کار جزا را که تقاضا نکنم|
  block
    block |تا ز زهدان جهان همچو جنینت نبرم|
    block |در جهان خرد و عقل تو را جا نکنم|
  block
    block |گلشن عقل و خرد پرگل و ریحان طری است|
    block |چشم بستی به ستیزه که تماشا نکنم|
  block
    block |طبل باز شهم ای باز بر این بانگ بیا|
    block |پیش از آن که بروم نظم غزل‌ها نکنم|