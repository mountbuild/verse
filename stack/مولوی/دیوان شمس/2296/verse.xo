
block |مرا گویی که چونی تو لطیف و لمتر و تازه|
  block
    block |مرا گویی که چونی تو لطیف و لمتر و تازه|
    block |مثال حسن و احسانت برون از حد و اندازه|
  block
    block |خوش آن باشد که می‌راند به سوی اصل شیرینی|
    block |در آن سیران سقط کرده هزاران اسب و جمازه|
  block
    block |همی‌کوشم به خاموشی ولیکن از شکرنوشی|
    block |شدم همخوی آن غمزه که آن غمزه‌ست غمازه|
  block
    block |دلا سرسخت و پاسستی چنین باشند در مستی|
    block |ولی بشتاب لنگانه که می‌بندند دروازه|
  block
    block |بدان صبح نجاتی رو بدان بحر حیاتی رو|
    block |بزن سنگی بر این کوزه بزن نفطی در آن کازه|
  block
    block |بهل می را به میخواران بهل تب را به غمخواران|
    block |که این را جملگی نقش است و آن را جمله آوازه|
  block
    block |که کنزا کنت مخفیا فاحببت بان اعرف|
    block |برای جان مشتاقان به رغم نفس طنازه|
  block
    block |تعالوا یا موالینا الی اعلی معالینا|
    block |فان الجسم کالاعمی و ان الحس عکازه|
  block
    block |الی نور هو الله تری فی ضؤ لقیاه|
    block |کمال البدر نقصانا و عین الشمس خبازه|