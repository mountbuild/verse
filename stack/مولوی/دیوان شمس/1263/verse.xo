
block |سرمست شد نگارم بنگر به نرگسانش|
  block
    block |سرمست شد نگارم بنگر به نرگسانش|
    block |مستانه شد حدیثش پیچیده شد زبانش|
  block
    block |گه می‌فتد از این سو گه می‌فتد از آن سو|
    block |آن کس که مست گردد خود این بود نشانش|
  block
    block |چشمش بلای مستان ما را از او مترسان|
    block |من مستم و نترسم از چوب شحنگانش|
  block
    block |ای عشق الله الله سرمست شد شهنشه|
    block |برجه بگیر زلفش درکش در این میانش|
  block
    block |اندیشه‌ای که آید در دل ز یار گوید|
    block |جان بر سرش فشانم پرزر کنم دهانش|
  block
    block |آن روی گلستانش وان بلبل بیانش|
    block |وان شیوه‌هاش یا رب تا با کیست آنش|
  block
    block |این صورتش بهانه‌ست او نور آسمانست|
    block |بگذر ز نقش و صورت جانش خوشست جانش|
  block
    block |دی را بهار بخشد شب را نهار بخشد|
    block |پس این جهان مرده زنده‌ست از آن جهانش|