
block |آن شنیدی که خضر تخته کشتی بشکست|
  block
    block |آن شنیدی که خضر تخته کشتی بشکست|
    block |تا که کشتی ز کف ظالم جبار برست|
  block
    block |خضر وقت تو عشق است که صوفی ز شکست|
    block |صافیست و مثل درد به پستی بنشست|
  block
    block |لذت فقر چو باده‌ست که پستی جوید|
    block |که همه عاشق سجده‌ست و تواضع سرمست|
  block
    block |تا بدانی که تکبر همه از بی‌مزگیست|
    block |پس سزای متکبر سر بی‌ذوق بس است|
  block
    block |گریه شمع همه شب نه که از درد سرست|
    block |چون ز سر رست همه نور شد از گریه برست|
  block
    block |کف هستی ز سر خم مدمغ برود|
    block |چون بگیرد قدح باده جان بر کف دست|
  block
    block |ماهیا هر چه تو را کام دل از بحر بجو|
    block |طمع خام مکن تا نخلد کام ز شست|
  block
    block |بحر می‌غرد و می‌گوید کای امت آب|
    block |راست گویید بر این مایده کس را گله هست|
  block
    block |دم به دم بحر دل و امت او در خوش و نوش|
    block |در خطابات و مجابات بلی‌اند و الست|
  block
    block |نی در آن بزم کس از درد دلی سر بگرفت|
    block |نی در آن باغ و چمن پای کس از خار بخست|
  block
    block |هله خامش به خموشیت اسیران برهند|
    block |ز خموشانه تو ناطق و خاموش بجست|
  block
    block |لب فروبند چو دیدی که لب بسته یار|
    block |دست شمشیرزنان را به چه تدبیر ببست|