
block |گرفت خشم ز بستان سرخری و برون شد|
  block
    block |گرفت خشم ز بستان سرخری و برون شد|
    block |چو زشت بود به صورت به خوی زشت فزون شد|
  block
    block |چون دل سیاه بد و قلب کوره دید و سیه شد|
    block |چو قازغان تهی بد به کنج خانه نگون شد|
  block
    block |چو ژیوه بود به جنبش نبود زنده اصلی|
    block |نمود جنبش عاریه بازرفت و سکون شد|
  block
    block |نیافت صیقل احمد ز کفر بولهب ار چه|
    block |ز سرکشی و ز مکرش دلش قنینه خون شد|
  block
    block |فروکشم به نمد در چو آینه رخ فکرت|
    block |چو آینه بنمایم کی رام شد کی حرون شد|
  block
    block |منم که هجو نگویم به جز خواطر خود را|
    block |که خاطرم نفسی عقل گشت و گاه جنون شد|
  block
    block |مرا درونه تو شهری جدا شمر به سر خود|
    block |به آب و گل نشد آن شهر من به کن فیکون شد|
  block
    block |سخن ندارم با نیک و بد من از بیرون|
    block |که آن چه کرد و کجا رفت و این ز وسوسه چون شد|
  block
    block |خموش کن که هجا را به خود کشد دل نادان|
    block |همیشه بود نظرهای کژنگر نه کنون شد|