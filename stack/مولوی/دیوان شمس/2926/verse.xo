
block |گر در آب و گر در آتش می‌روی|
  block
    block |گر در آب و گر در آتش می‌روی|
    block |آن نمی‌دانم برو خوش می‌روی|
  block
    block |در رخت پیداست والله رنگ او|
    block |رو که سوی یار مه وش می‌روی|
  block
    block |نقش‌ها را پشت و پایی می‌زنی|
    block |سوی نقش نامنقش می‌روی|
  block
    block |ذوق جان‌ها می‌زند بر جان تو|
    block |مست و دست انداز و سرکش می‌روی|
  block
    block |در پی تو می‌دود اقبال رو|
    block |گر به عرش و گر به مفرش می‌روی|
  block
    block |آنک در سر داری از سودای یار|
    block |چه عجب گر تو مشوش می‌روی|
  block
    block |شه صلاح الدین برآ زین شش جهت|
    block |گر چه ظاهر اندر این شش می‌روی|