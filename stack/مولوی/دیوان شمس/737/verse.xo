
block |نام آن کس بر که مرده از جمالش زنده شد|
  block
    block |نام آن کس بر که مرده از جمالش زنده شد|
    block |گریه‌های جمله عالم در وصالش خنده شد|
  block
    block |یاد آن کس کن که چون خوبی او رویی نمود|
    block |حسن‌های جمله عالم حسن او را بنده شد|
  block
    block |جمله آب زندگانی زیر تختش می‌رود|
    block |هر کی خورد از آب جویش تا ابد پاینده شد|
  block
    block |یک شبی خورشید پایه تخت او را بوسه داد|
    block |لاجرم بر چرخ گردون تا ابد تابنده شد|
  block
    block |زندگی عاشقانش جمله در افکندگیست|
    block |خاک طامع بهر این در زیر پا افکنده شد|
  block
    block |آهوان را بوی مشک از طره‌اش بر ناف زد|
    block |تا مشام شیر صید مرج‌ها غرنده شد|
  block
    block |بال و پر وهم عاشق ز آتش دل چون بسوخت|
    block |همچو خورشید و قمر بی‌بال و پر پرنده شد|
  block
    block |ای خنک جانی که لطف شمس تبریزی بیافت|
    block |برگذشت از نه فلک بر لامکان باشنده شد|