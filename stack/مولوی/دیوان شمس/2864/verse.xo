
block |به شکرخنده اگر می‌ببرد دل ز کسی|
  block
    block |به شکرخنده اگر می‌ببرد دل ز کسی|
    block |می‌دهد در عوضش جان خوشی بوالهوسی|
  block
    block |گه سحر حمله برد بر دو جهان خورشیدش|
    block |گه به شب گشت کند بر دل و جان چون عسسی|
  block
    block |گه بگوید که حذر کن شه شطرنج منم|
    block |بیدقی گر ببری من برم از تو فرسی|
  block
    block |طوطیانند که خود را بکشند از غیرت|
    block |گر به سوی شکرش راه برد خرمگسی|
  block
    block |پاره پاره کند آن طوطی مسکین خود را|
    block |گر یکی پاره شکر زو ببرد مرتبسی|
  block
    block |در رخ دشمن من دوست بخندید چو برق|
    block |همچو ابر این دل من پر شد و بگریست بسی|
  block
    block |در دل عارف تو هر دو جهان یاوه شود|
    block |کی درآید به دو چشمی که تو را دید خسی|
  block
    block |جیب مریم ز دمش حامل معنی گردد|
    block |که منم کز نفسی سازم عیسی نفسی|
  block
    block |مجمع روح تویی جان به تو خواهد آمد|
    block |تو چو بحری همه سیل‌اند و فرات و ارسی|
  block
    block |ای که صالح تو و این هر دو جهان یک اشتر|
    block |ما همه نعره زنان زنگله همچون جرسی|
  block
    block |نعره زنگله از جنبش اشتر باشد|
    block |که شتر نقل کند از کنسی تا کنسی|
  block
    block |هر چراغی که بسوزد مطلب زو نوری|
    block |نور موسی طلبی رو به چنان مقتبسی|
  block
    block |بس کن این گفت خیال است مشو وقف خیال|
    block |چونک هستت به حقیقت نظر و دسترسی|
  block
    block |ای ضیاء الحق ذوالفضل حسام الدین تو|
    block |عارف طب دلی بی‌رگ و نبض و مجسی|