
block |اگر تو عاشق عشقی و عشق را جویا|
  block
    block |اگر تو عاشق عشقی و عشق را جویا|
    block |بگیر خنجر تیز و ببر گلوی حیا|
  block
    block |بدانک سد عظیم است در روش ناموس|
    block |حدیث بی‌غرض است این قبول کن به صفا|
  block
    block |هزار گونه جنون از چه کرد آن مجنون|
    block |هزار شید برآورد آن گزین شیدا|
  block
    block |گهی قباش درید و گهی به کوه دوید|
    block |گهی ز زهر چشید و گهی گزید فنا|
  block
    block |چو عنکبوت چنان صیدهای زفت گرفت|
    block |ببین چه صید کند دام ربی الاعلی|
  block
    block |چو عشق چهره لیلی بدان همه ارزید|
    block |چگونه باشد اسری بعبده لیلا|
  block
    block |ندیده‌ای تو دواوین ویسه و رامین|
    block |نخوانده‌ای تو حکایات وامق و عذرا|
  block
    block |تو جامه گرد کنی تا ز آب تر نشود|
    block |هزار غوطه تو را خوردنی‌ست در دریا|
  block
    block |طریق عشق همه مستی آمد و پستی|
    block |که سیل پست رود کی رود سوی بالا|
  block
    block |میان حلقه عشاق چون نگین باشی|
    block |اگر تو حلقه به گوش تکینی ای مولا|
  block
    block |چنانک حلقه به گوش است چرخ را این خاک|
    block |چنانک حلقه به گوش است روح را اعضا|
  block
    block |بیا بگو چه زیان کرد خاک از این پیوند|
    block |چه لطف‌ها که نکرده‌ست عقل با اجزا|
  block
    block |دهل به زیر گلیم ای پسر نشاید زد|
    block |علم بزن چو دلیران میانه صحرا|
  block
    block |به گوش جان بشنو از غریو مشتاقان|
    block |هزار غلغله در جو گنبد خضرا|
  block
    block |چو برگشاید بند قبا ز مستی عشق|
    block |توهای و هوی ملک بین و حیرت حورا|
  block
    block |چه اضطراب که بالا و زیر عالم راست|
    block |ز عشق کوست منزه ز زیر و از بالا|
  block
    block |چو آفتاب برآمد کجا بماند شب|
    block |رسید جیش عنایت کجا بماند عنا|
  block
    block |خموش کردم ای جان جان جان تو بگو|
    block |که ذره ذره ز عشق رخ تو شد گویا|