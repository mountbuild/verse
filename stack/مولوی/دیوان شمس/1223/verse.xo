
block |قرین مه دو مریخند و آن دو چشمت ای دلکش|
  block
    block |قرین مه دو مریخند و آن دو چشمت ای دلکش|
    block |بدان هاروت و ماروتت لجوجان را به بابل کش|
  block
    block |سلیمانا بدان خاتم که ختم جمله خوبانی|
    block |همه دیوان و پریان را به قهر اندر سلاسل کش|
  block
    block |برای جن و انسان را گشادی گنج احسان را|
    block |مثال نحن اعطیناک بر محروم سائل کش|
  block
    block |جسد را کن به جان روشن حسد را بیخ و بن برکن|
    block |نظر را بر مشارق زن خرد را در مسائل کش|
  block
    block |چو لب الحمد برخواند دهش نقل و می بی‌حد|
    block |چو برخواند و لا الضالین تو او را در دلایل کش|
  block
    block |سوی تو جان چو بشتابد دهش شمعی که ره یابد|
    block |چو خورشید تو را جوید چو ماهش در منازل کش|
  block
    block |شراب کاس کیکاووس ده مخمور عاشق را|
    block |دقیقه دانی و فن را به پیش فکر عاقل کش|
  block
    block |به اقبال عنایاتت بکش جان را و قابل کن|
    block |قبول و خلعت خود را به سوی نفس قابل کش|
  block
    block |اسیر درد و حسرت را بده پیغام لاتأسوا|
    block |قتول عشق حسنت را از این مقتل به قاتل کش|
  block
    block |اگر کافردلست این تن شهادت عرضه کن بر وی|
    block |وگر بی‌حاصلست این جان چه باشد توش به حاصل کش|
  block
    block |کنش زنده وگر نکنی مسیحا را تو نایب کن|
    block |تو وصلش ده وگر ندهی به فضلش سوی فاضل کش|
  block
    block |زمین لرزید ای خاکی چو دید آن قدس و آن پاکی|
    block |اذا ما زلزلت برخوان نظر را در زلازل کش|
  block
    block |تمامش کن هلا حالی که شاه حالی و قالی|
    block |کسی که قول پیش آرد خطی بر قول و قایل کش|