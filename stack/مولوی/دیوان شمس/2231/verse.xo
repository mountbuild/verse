
block |می‌دوید از هر طرف در جست و جو|
  block
    block |می‌دوید از هر طرف در جست و جو|
    block |چشم پرخون تیغ در کف عشق او|
  block
    block |دوش خفته خلق اندر خواب خوش|
    block |او به قصد جان عاشق سو به سو|
  block
    block |گاه چون مه تافته بر بام‌ها|
    block |گاه چون باد صبا او کو به کو|
  block
    block |ناگهان افکند طشت ما ز بام|
    block |پاسبانان درشده در گفت و گو|
  block
    block |در میان کوی بانگ دزد خاست|
    block |او بزد زخمی و پنهان کرد رو|
  block
    block |گرد او را پاسبانی درنیافت|
    block |کش زبون گشته‌ست چرخ تندخو|
  block
    block |بر سر زخم آمد افلاطون عقل|
    block |کو نشان‌ها را بداند مو به مو|
  block
    block |گفت دانستم که زخم دست کیست|
    block |کو است اصل فتنه‌های تو به تو|
  block
    block |چونک زخم او است نبود چاره‌ای|
    block |آنچ او بشکافت نپذیرد رفو|
  block
    block |از پی این زخم جان نو رسید|
    block |جان کهنه دست‌ها از خود بشو|
  block
    block |عشق شمس الدین تبریزی است این|
    block |کو برون است از جهان رنگ و بو|