
block |ای هوس‌های دلم باری بیا رویی نما|
  block
    block |ای هوس‌های دلم باری بیا رویی نما|
    block |ای مراد و حاصلم باری بیا رویی نما|
  block
    block |مشکل و شوریده‌ام چون زلف تو چون زلف تو|
    block |ای گشاد مشکلم باری بیا رویی نما|
  block
    block |از ره و منزل مگو دیگر مگو دیگر مگو|
    block |ای تو راه و منزلم باری بیا رویی نما|
  block
    block |درربودی از زمین یک مشت گل یک مشت گل|
    block |در میان آن گلم باری بیا رویی نما|
  block
    block |تا ز نیکی وز بدی من واقفم من واقفم|
    block |از جمالت غافلم باری بیا رویی نما|
  block
    block |تا نسوزد عقل من در عشق تو در عشق تو|
    block |غافلم نی عاقلم باری بیا رویی نما|
  block
    block |شه صلاح الدین که تو هم حاضری هم غایبی|
    block |ای عجوبه واصلم باری بیا رویی نما|