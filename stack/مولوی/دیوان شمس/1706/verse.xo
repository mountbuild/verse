
block |برخیز تا شراب به رطل و سبو خوریم|
  block
    block |برخیز تا شراب به رطل و سبو خوریم|
    block |بزم شهنشه‌ست نه ما باده می خریم|
  block
    block |بحری است شهریار و شرابی است خوشگوار|
    block |درده شراب لعل ببین ما چه گوهریم|
  block
    block |خورشید جام نور چو برریخت بر زمین|
    block |ما ذره وار مست بر این اوج برپریم|
  block
    block |خورشید لایزال چو ما را شراب داد|
    block |از کبر در پیاله خورشید ننگریم|
  block
    block |پیش آر آن شراب خردسوز دلفروز|
    block |تا همچو دل ز آب و گل خویش بگذریم|
  block
    block |پرخواره‌ایم کز کرم شاه واقفیم|
    block |در شرب سابقیم و به خدمت مقصریم|
  block
    block |زیرا که سکر مانع خدمت بود یقین|
    block |زین سو چو فربهیم بدان سوی لاغریم|
  block
    block |نوری که در زجاجه و مشکات تافته‌ست|
    block |بر ما بزن که ما ز شعاعش منوریم|
  block
    block |بس گرم و سرد شد دل از این باده چون تنور|
    block |درسوزمان چو هیزم تا هیچ نفسریم|
  block
    block |چون شیشه فلک پر از آتش شده‌ست جان|
    block |چون کوره بهر ما که مس و قلب یا زریم|
  block
    block |ای گلعذار جام چو لاله به مجلس آر|
    block |کز ساغر چو لاله چو گل یاسمین بریم|
  block
    block |خوش خوش بیا و اصل خوشی را به بزم آر|
    block |با جمله ما خوشیم ولی با تو خوشتریم|
  block
    block |ای مطرب آن ترانه تر بازگو ببین|
    block |تو تری و لطیفی و ما از تو ترتریم|
  block
    block |اندرفکن ز بانگ و خروش خوشت صدا|
    block |در ما که در وفای تو چون کوه مرمریم|
  block
    block |آن دم که از مسیح تو میراث برده‌ای|
    block |در گوش ما بدم که چو سرنای مضطریم|
  block
    block |گر چه دهان پر است ز گفتار لب ببند|
    block |خاموش کن که پیش حسودان منکریم|