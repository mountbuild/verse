
block |اگر عالم همه پرخار باشد|
  block
    block |اگر عالم همه پرخار باشد|
    block |دل عاشق همه گلزار باشد|
  block
    block |وگر بی‌کار گردد چرخ گردون|
    block |جهان عاشقان بر کار باشد|
  block
    block |همه غمگین شوند و جان عاشق|
    block |لطیف و خرم و عیار باشد|
  block
    block |به عاشق ده تو هر جا شمع مرده‌ست|
    block |که او را صد هزار انوار باشد|
  block
    block |وگر تنهاست عاشق نیست تنها|
    block |که با معشوق پنهان یار باشد|
  block
    block |شراب عاشقان از سینه جوشد|
    block |حریف عشق در اسرار باشد|
  block
    block |به صد وعده نباشد عشق خرسند|
    block |که مکر دلبران بسیار باشد|
  block
    block |وگر بیمار بینی عاشقی را|
    block |نه شاهد بر سر بیمار باشد|
  block
    block |سوار عشق شو وز ره میندیش|
    block |که اسب عشق بس رهوار باشد|
  block
    block |به یک حمله تو را منزل رساند|
    block |اگر چه راه ناهموار باشد|
  block
    block |علف خواری نداند جان عاشق|
    block |که جان عاشقان خمار باشد|
  block
    block |ز شمس الدین تبریزی بیابی|
    block |دلی کو مست و بس هشیار باشد|