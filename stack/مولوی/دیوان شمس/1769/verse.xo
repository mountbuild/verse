
block |ای دل صافی دم ثابت قدم|
  block
    block |ای دل صافی دم ثابت قدم|
    block |جئت لکی تنذر خیر الامم|
  block
    block |سر ننهی جز به اشارات دل|
    block |بر ورق عشق ازل چون قلم|
  block
    block |از طرب باد تو و داد تو|
    block |رقص کنانیم چو شقه علم|
  block
    block |رقص کنان خواجه کجا می روی|
    block |سوی گشایشگه عرصه عدم|
  block
    block |خواجه کدامین عدم است این بگو|
    block |گوش قدم داند حرف قدم|
  block
    block |عشق غریب است و زبانش غریب|
    block |همچو غریب عربی در عجم|
  block
    block |خیز که آورده امت قصه‌ای|
    block |بشنو از بنده نه بیش و نه کم|
  block
    block |بشنو این حرف غریبانه را|
    block |قصه غریب آمد و گوینده هم|
  block
    block |از رخ آن یوسف شد قعر چاه|
    block |روشن و فرخنده چو باغ ارم|
  block
    block |قصر شد آن حبس و در او باغ و راغ|
    block |جنت و ایوان شد و صفه حرم|
  block
    block |همچو کلوخی که در آب افکنی|
    block |باز شود آب در آن دم ز هم|
  block
    block |همچو شب ابر که خورشید صبح|
    block |ناگه سر برزند از چاه غم|
  block
    block |همچو شرابی که عرب خورد و گفت|
    block |صل علی دنتها و ارتسم|
  block
    block |از طرب این حبس به خواری و نقص|
    block |می نگرد بر فلک محتشم|
  block
    block |ای خرد از رشک دهانم مگیر|
    block |قد شهد الله و عد النعم|
  block
    block |گر چه درخت آب نهان می خورد|
    block |بان علی شعبته ما کتم|
  block
    block |هر چه بدزدید زمین ز آسمان|
    block |فصل بهاران بدهد دم به دم|
  block
    block |گر شبه دزدیده‌ای وگر گهر|
    block |ور علم افراشتی وگر قلم|
  block
    block |رفت شب و روز تو اینک رسید|
    block |سوف یری النائم ماذا احتلم|