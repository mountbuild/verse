
block |ببرد عقل و دلم را براق عشق معانی|
  block
    block |ببرد عقل و دلم را براق عشق معانی|
    block |مرا بپرس کجا برد آن طرف که ندانی|
  block
    block |بدان رواق رسیدم که ماه و چرخ ندیدم|
    block |بدان جهان که جهان هم جدا شود ز جهانی|
  block
    block |یکی دمیم امان ده که عقل من به من آید|
    block |بگویمت صفت جان تو گوش دار که جانی|
  block
    block |ولیک پیشتر آ خواجه گوش بر دهنم ده|
    block |که گوش دارد دیوار و این سریست نهانی|
  block
    block |عنایتیست ز جانان چنین غریب کرامت|
    block |ز راه گوش درآید چراغ‌های عیانی|
  block
    block |رفیق خضر خرد شو به سوی چشمه حیوان|
    block |که تا چو چشمه خورشید روز نور فشانی|
  block
    block |چنانک گشت زلیخا جوان به همت یوسف|
    block |جهان کهنه بیابد از این ستاره جوانی|
  block
    block |فروخورد مه و خورشید و قطب هفت فلک را|
    block |سهیل جان چو برآید ز سوی رکن یمانی|
  block
    block |دمی قراضه دین را بگیر و زیر زبان نه|
    block |که تا به نقد ببینی که در درونه چه کانی|
  block
    block |فتاده‌ای به دهان‌ها همی‌گزندت مردم|
    block |لطیف و پخته چو نانی بدان همیشه چنانی|
  block
    block |چو ذره پای بکوبی چو نور دست تو گیرد|
    block |ز سردیست و ز تری که همچو ریگ گرانی|
  block
    block |چو آفتاب برآمد به خاک تیره بگوید|
    block |که چون قرین تو گشتم تو صاحب دو قرانی|
  block
    block |تو بز نه‌ای که برآیی چراغپایه به بازی|
    block |که پیش گله شیران چو نره شیر شبانی|
  block
    block |چراغ پنج حست را به نور دل بفروزان|
    block |حواس پنج نمازست و دل چو سبع مثانی|
  block
    block |همی‌رسد ز سموات هر صبوح ندایی|
    block |که ره بری به نشانی چو گرد ره بنشانی|
  block
    block |سپس مکش چو مخنث عنان عزم که پیشت|
    block |دو لشکرست که در وی تو پیش رو چو سنانی|
  block
    block |شکر به پیش تو آمد که برگشای دهان را|
    block |چرا ز دعوت شکر چو پسته بسته دهانی|
  block
    block |بگیر طبله شکر بخور به طبل که نوشت|
    block |مکوب طبل فسانه چرا حریف زبانی|
  block
    block |ز شمس مفخر تبریز آفتاب پرستی|
    block |که اوست شمس معارف رئیس شمس مکانی|