
block |جان آمده در جهان ساده|
  block
    block |جان آمده در جهان ساده|
    block |وز مرکب تن شده پیاده|
  block
    block |سیل آمد و درربود جان را|
    block |آن سیل ز بحرها زیاده|
  block
    block |جان آب لطیف دیده خود را|
    block |در خویش دو چشم را گشاده|
  block
    block |از خود شیرین چنانک شکر|
    block |وز خویش بجوش همچو باده|
  block
    block |خلقان بنهاده چشم در جان|
    block |جان چشم به خویش درنهاده|
  block
    block |خود را هم خویش سجده کرده|
    block |بی‌ساجد و مسجد و سجاده|
  block
    block |هم بر لب خویش بوسه داده|
    block |کای شادی جان و جان شاده|
  block
    block |هر چیز ز همدگر بزاید|
    block |ای جان تو ز هیچ کس نزاده|
  block
    block |می‌راند سوی شهر تبریز|
    block |جان چون شتر و بدن قلاده|