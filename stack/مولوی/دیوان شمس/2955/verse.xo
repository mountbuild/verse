
block |چون روی آتشین را یک دم تو می‌نپوشی|
  block
    block |چون روی آتشین را یک دم تو می‌نپوشی|
    block |ای دوست چند جوشم گویی که چند جوشی|
  block
    block |ای جان و عقل مسکین کی یابد از تو تسکین|
    block |زین سان که تو نهادی قانون می فروشی|
  block
    block |سرنای جان‌ها را در می دمی تو دم دم|
    block |نی را چه جرم باشد چون تو همی‌خروشی|
  block
    block |روپوش برنتابد گر تاب روی این است|
    block |پنهان نگردد این رو گر صد هزار پوشی|
  block
    block |بر گرد شید گردی ای جان عشق ساده|
    block |یا نیک سرخ چشمی یا خود سیاه گوشی|
  block
    block |گر ز آنک عقل داری دیوانه چون نگشتی|
    block |ور نه از اصل عشقی با عشق چند کوشی|
  block
    block |اجزای خویش دیدم اندر حضور خامش|
    block |بس نعره‌ها شنیدم در زیر هر خموشی|
  block
    block |گفتم به شمس تبریز کاین خامشان کیانند|
    block |گفتا چو وقت آید تو نیز هم نپوشی|