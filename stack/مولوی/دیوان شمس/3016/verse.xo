
block |بازرهان خلق را از سر و از سرکشی|
  block
    block |بازرهان خلق را از سر و از سرکشی|
    block |ای که درون دلی چند ز دل درکشی|
  block
    block |ای دل دل جان جان آمد هنگام آن|
    block |زنده کنی مرده را جانب محشر کشی|
  block
    block |پیرهن یوسفی هدیه فرستی به ما|
    block |تا بدرد آفتاب پیرهن زرکشی|
  block
    block |نیزه کشی بردری تو کمر کوه را|
    block |چونک ز دریای غیب آیی و لشکر کشی|
  block
    block |خاک در فقر را سرمه کش دل کنی|
    block |چارق درویش را بر سر سنجر کشی|
  block
    block |سینه تاریک را گلشن جنت کنی|
    block |تشنه دلان را سوار جانب کوثر کشی|
  block
    block |در شکم ماهیی حجره یونس کنی|
    block |یوسف صدیق را از بن چه برکشی|
  block
    block |نفس شکم خواره را روزه مریم دهی|
    block |تا سوی بهرام عشق مرکب لاغر کشی|
  block
    block |از غزل و شعر و بیت توبه دهی طبع را|
    block |تا دل و جان را به غیب بی‌دم و دفتر کشی|
  block
    block |سنبله آتشین رسته کنی بر فلک|
    block |زهره مه روی را گوشه چادر کشی|
  block
    block |مفخر تبریزیان شمس حق ای وای من|
    block |گر تو مرا سوی خویش یک دم کمتر کشی|