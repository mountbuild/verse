
block |یاور من تویی بکن بهر خدای یاریی|
  block
    block |یاور من تویی بکن بهر خدای یاریی|
    block |نیست تو را ضعیفتر از دل من شکاریی|
  block
    block |نای برای من کند در شب و روز ناله‌ای|
    block |چنگ برای من کند با غم و سوز زاریی|
  block
    block |کی بفشاردی مرا دست غمی و غصه‌ای|
    block |گر تو مرا به عاطفت در بر خود فشاریی|
  block
    block |دیده همچو ابر من اشک روان نباردی|
    block |گر تو ز ابر مرحمت بر سر من بباریی|
  block
    block |دست دراز کردمی‌گوش فلک گرفتمی|
    block |گر سر زلف خویش را تو به کفم سپاریی|
  block
    block |از سر ماه من کله بستدمی ربودمی|
    block |گر تو شبی به لطف خود خوش سر من بخاریی|
  block
    block |حق حقوق سابقت حق نیاز عاشقت|
    block |حق زروع جان من کش تو کنی بهاریی|
  block
    block |حق نسیم بوی تو کان رسدم ز کوی تو|
    block |حق شعاع روی تو کو کندم نهاریی|
  block
    block |تا که نثار کرده‌ای از گل وصل بر سرم|
    block |بر کف پای کوششم خار نکرد خاریی|
  block
    block |دارد از تو جزو و کل خرمیی و شادیی|
    block |وز رخ تو درخت گل خجلت و شرمساریی|
  block
    block |ای لب من خموش کن سوی اصول گوش کن|
    block |تا کند او به نطق خود نادره غمگساریی|