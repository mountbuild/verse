
block |ای ز تو مه پای کوبان وز تو زهره دف زنان|
  block
    block |ای ز تو مه پای کوبان وز تو زهره دف زنان|
    block |می زنند ای جان مردان عشق ما بر دف زنان|
  block
    block |نقل هر مجلس شده‌ست این عشق ما و حسن تو|
    block |شهره شهری شده ما کو چنین بد شد چنان|
  block
    block |ای به هر هنگامه دام عشق تو هنگامه گیر|
    block |وی چکیده خون ما بر راه ره رو را نشان|
  block
    block |صد هزاران زخم بر سینه ز زخم تیر عشق|
    block |صد شکار خسته و نی تیر پیدا نی کمان|
  block
    block |روی در دیوار کرده در غم تو مرد و زن|
    block |ز آب و نان عشق رفته اشتهای آب و نان|
  block
    block |خون عاشق اشک شد وز اشک او سبزه برست|
    block |سبزه‌ها از عکس روی چون گل تو گلستان|
  block
    block |ذوق عشقت چون ز حد شد خلق آتشخوار شد|
    block |همچو اشترمرغ آتش می خورد در عشق جان|
  block
    block |هجر سرد چون زمستان راه‌ها را بسته بود|
    block |در زمین محبوس بود اشکوفه‌های بوستان|
  block
    block |چونک راه ایمن شد از داد بهاران آمدند|
    block |سبزه را تیغ برهنه غنچه را در کف سنان|
  block
    block |خیز بیرون آ به بستان کز ره دور آمدند|
    block |خیز کالقادم یزار و رنجه شو مرکب بران|
  block
    block |از عدم بستند رخت و جانب بحر آمدند|
    block |آنگه از بحر آمدند اندر هوا تا آسمان|
  block
    block |برج برج آسمان را گشته و پذرفته اند|
    block |از هر استاره بضاعت و آمده تا خاکدان|
  block
    block |آب و آتش ز آسمانش می رسد هر دم مدد|
    block |چند روزی کاندر این خاکند ایشان میهمان|
  block
    block |خوان‌ها بر سر نسیم و کاس‌ها بر کف صبا|
    block |با طبق پوشی که پوشیده‌ست جز از اهل خوان|
  block
    block |می رسند و هر کسی پرسان که چیست اندر طبق|
    block |با زبان حال می گویند با پرسندگان|
  block
    block |هر کسی گر محرمستی پس طبق پوشیده چیست|
    block |قوت جان چون جان نهان و قوت تن پیدا چو نان|
  block
    block |ذوق نان هم گرسنه بیند نبیند هیچ سیر|
    block |بر دکان نانبا از نان چه می داند دکان|
  block
    block |نانوا گر گرسنه ستی هیچ نان نفروختی|
    block |گر بدانستی صبا گل را نکردی گلفشان|
  block
    block |هر کش از معشوق ذوقی نیست الا در فروخت|
    block |او نباشد عاشق او باشد به معنی قلتبان|
  block
    block |عذر عاشق گر فروشد دانک میل دلبر است|
    block |از ضرورت تا نبندد در به رویش دلستان|
  block
    block |چونک می بیند که میل دلبر اندر شهرگی است|
    block |اشک می بارد ز رشک آن صنم از دیدگان|
  block
    block |اشک او مر رشک او را ضد و دشمن آمده‌ست|
    block |رشک پنهان دارد و اشکش روان و قصه خوان|
  block
    block |تخم پنهان کرده خود را نگر باغ و چمن|
    block |شهوت پنهان خود را بین یکی شخصی دوان|
  block
    block |عین پنهان داشتن شد علت پیدا شدن|
    block |بی لسانی می شود بر رغم ما عین لسان|
  block
    block |چند فرزندان به هر اندیشه بعد مرگ خویش|
    block |گرد جان خویش بینی در لحد باباکنان|
  block
    block |زاده از اندیشه‌های خوب تو ولدان و حور|
    block |زاده از اندیشه‌های زشت تو دیو کلان|
  block
    block |سر اندیشه مهندس بین شده قصر و سرا|
    block |سر تقدیر ازل را بین شده چندین جهان|
  block
    block |واقفی از سر خود از سر سر واقف نه‌ای|
    block |سر سر همچون دل آمد سر تو همچون زبان|
  block
    block |گر سر تو هست خوب از سر سر ایمن مباش|
    block |باش ناایمن که ناایمن همی‌یابد امان|
  block
    block |سربلندی سرو و خنده گل نوای عندلیب|
    block |میوه‌های گرم رو سر دم سرد خزان|
  block
    block |برگ‌ها لرزان چه می لرزید وقت شادی است|
    block |دام‌ها در دانه‌های خوش بود ای باغبان|
  block
    block |ما ز سرسبزی به روی زرد چند افتاده‌ایم|
    block |در کمین غیب بس تیر است پران از کمان|
  block
    block |لاله رخ افروخته وز خشم شد دل سوخته|
    block |سنبله پرسود و کژگردن ز اندیشه گران|
  block
    block |آن گل سوری ستیزه گل دکانی باز کرد|
    block |رنگ‌ها آمیخت اما نیستش بویی از آن|
  block
    block |خوشه‌ها از سست پایی رو نهاده بر زمین|
    block |غوره‌اش شیرین شد آخر از خطاب یسجدان|
  block
    block |نرگس خیره نگر آخر چه می بینی به باغ|
    block |گفت غمازی کنم پس من نگنجم در میان|
  block
    block |سوسنا افسوس می داری زبان کردی برون|
    block |یا زبان درکش چو ما و یا بکن حالی بیان|
  block
    block |گفت بی‌گفتن زبان ما بیان حال ماست|
    block |گر نه پایان راسخستی سبز کی بودی سران|
  block
    block |گفتم ای بید پیاده چون پیاده رسته‌ای|
    block |گفت تا لطف تواضع گیرم از آب روان|
  block
    block |رنگ معشوق است سیب لعل را طعم ترش|
    block |زانک خوبان را ترش بودن بزیبد این بدان|
  block
    block |پس درخت و شاخ شفتالو چرا پستی نمود|
    block |بهر شفتالو فشاندن پیش شفتالوستان|
  block
    block |گفت آری لیک وقتی می دهد شفتالویی|
    block |که رسد جان از تن عاشق ز ناخن تا دهان|
  block
    block |ای سپیدار این بلندی جستنت رسوایی است|
    block |چون نه گل داری نه میوه گفت خامش هان و هان|
  block
    block |گر گلم بودی و میوه همچو تو خودبینمی|
    block |فارغم از دید خود بر خودپرستان دیدبان|
  block
    block |نار آبی را همی‌گفت این رخ زردت ز چیست|
    block |گفت زان دردانه‌ها کاندر درون داری نهان|
  block
    block |گفت چون دانسته‌ای از سر من گفتا بدانک|
    block |می نگنجی در خود و خندان نمایی ناردان|
  block
    block |نی تو خندانی همیشه خواه خند و خواه نی|
    block |وز تو خندان است عالم چون جنان اندر جنان|
  block
    block |لیک آن خنده چون برق او راست کو گرید چو ابر|
    block |ابر اگر گریان نباشد برق از او نبود جهان|
  block
    block |خاک را دیدم سیاه و تیره و روشن ضمیر|
    block |آب روشن آمد از گردون و کردش امتحان|
  block
    block |آب روشن را پذیرا شد ضمیر روشنش|
    block |زاد چون فردوس و جنت شاخ و کاخ بی‌کران|
  block
    block |این خیار و خربزه در راه دور و پای سست|
    block |چون پیاده حاج می آیند اندر کاروان|
  block
    block |بادیه خون خوار بینی از عدم سوی وجود|
    block |بر خطاب کن همه لبیک گو بهر امان|
  block
    block |چه پیاده بلک خفته رفته چون اصحاب کهف|
    block |خفته پهلو بر زمین و رفته تک تا آسمان|
  block
    block |در چنین مجمع کدو آمد رسن بازی گرفت|
    block |از کی دید آن زو که دادش آن رسن‌های رسان|
  block
    block |این چمن‌ها وین سمن وین میوه‌ها خود رزق ماست|
    block |آن گیا و خار و گل کاندر بیابان است آن|
  block
    block |آن نصیب و میوه و روزی قومی دیگر است|
    block |نفرت و بی‌میلی ما هست آن را پاسبان|
  block
    block |صد هزاران مور و مار و صد هزاران رزق خوار|
    block |هر یکی جوید نصیبه هر یکی دارد فغان|
  block
    block |هر دوا درمان رنجی هر یکی را طالبی|
    block |چون عقاقیری که نشناسد به غیر طب دان|
  block
    block |بس گیا کان پیش ما زهر و بر ایشان پای زهر|
    block |پیش ما خار است و پیش اشتران خرمابنان|
  block
    block |جوز و بادام از درون مغز است و بیرون پوست و قشر|
    block |اندرون پوست پرورده چو بیضه ماکیان|
  block
    block |باز خرما عکس آن بیرون خوش و باطن قشور|
    block |باطن و ظاهر تو چون انجیر باش ای مهربان|
  block
    block |جذبه شاخ آب را از بیخ تا بالا کشد|
    block |همچنانک جذبه جان را برکشد بی‌نردبان|
  block
    block |غوصه گشت این باد و آبستن شد آن خاک و درخت|
    block |بادها چون گشن تازی شاخه‌ها چون مادیان|
  block
    block |می رسد هر جنس مرغی در بهار از گرمسیر|
    block |همچو مهمان سرسری می سازد این جا آشیان|
  block
    block |صد هزاران غیب می گویند مرغان در ضمیر|
    block |کان فلان خواهد گذشتن جای او گیرد فلان|
  block
    block |از سلیمان نامه‌ها آورده‌اند این هدهدان|
    block |کو زبان مرغ دانی تا شود او ترجمان|
  block
    block |عارف مرغان است لک لک لک لکش دانی که چیست|
    block |ملک لک و الامر لک و الحمد لک یا مستعان|
  block
    block |وقت پیله روح آمد قشلق تن را بهل|
    block |آخر از مرغان بیاموزید رسم ترکمان|
  block
    block |همچو مرغان پاسبانی خویش کن تسبیح گو|
    block |چند گاهی خود شود تسبیح تو تسبیح خوان|
  block
    block |بس کنم زین باد پیمودن ولیکن چاره نیست|
    block |زانک کشتی مجاهد کی رود بی‌بادبان|
  block
    block |بادپیمایی بهار آمد حیات عالمی|
    block |بادپیمایی خزان آمد عذاب انس و جان|
  block
    block |این بهار و باغ بیرون عکس باغ باطن است|
    block |یک قراضه‌ست این همه عالم و باطن هست کان|
  block
    block |لاجرم ما هر چه می گوییم اندر نظم هست|
    block |نزد عاشق نقد وقت و نزد عاقل داستان|
  block
    block |عقل دانایی است و نقلش نقل آمد یا قیاس|
    block |عشق کان بینش آمد ز آفتاب کن فکان|
  block
    block |آفتابی کو مجرد آمد از برج حمل|
    block |آفتابی بی‌نظیر بی‌قرین خوش قران|
  block
    block |آنک لاشرقیه بوده‌ست و لاغربیه|
    block |زانک شرق و غرب باشد در زمین و در زمان|
  block
    block |آفتابی کو نسوزد جز دل عشاق را|
    block |مهر جان ره یابد آن جا نی ربیع و مهر جان|
  block
    block |چونک ما را از زمین و از زمان بیرون برد|
    block |از فنا ایمن شویم از جود او ما جاودان|
  block
    block |این زمین و این زمان بیضه‌ست و مرغی کاندر او است|
    block |مظلم و اشکسته پر باشد حقیر و مستهان|
  block
    block |کفر و ایمان دان در این بیضه سپید و زرده را|
    block |واصل و فارق میانشان برزخ لایبغیان|
  block
    block |بیضه را چون زیر پر خویش پرورد از کرم|
    block |کفر و دین فانی شد و شد مرغ وحدت پرفشان|
  block
    block |شمس تبریزی دو عالم بود بی‌رویت عقیم|
    block |هر یکی ذره کنون از آفتابت توامان|