
block |صد بار مردم ای جان وین را بیازمودم|
  block
    block |صد بار مردم ای جان وین را بیازمودم|
    block |چون بوی تو بیامد دیدم که زنده بودم|
  block
    block |صد بار جان بدادم وز پای درفتادم|
    block |بار دگر بزادم چون بانگ تو شنودم|
  block
    block |تا روی تو بدیدم از خویش نابدیدم|
    block |ای ساخته چو عیدم وی سوخته چو عودم|
  block
    block |دامی است در ضمیرم تا باز عشق گیرم|
    block |آن باز بازگونه چون مرغ درربودم|
  block
    block |ای شعله‌های گردان در سینه‌های مردان|
    block |گردان به گرد ماهت چون گنبد کبودم|
  block
    block |آن ساعت خجسته تو عهدها ببسته|
    block |من توبه‌ها شکسته بودم چنانک بودم|
  block
    block |عقلم ببرد از ره کز من رسی تو در شه|
    block |چون سوی عقل رفتم عقلم نداشت سودم|