
block |من جز احد صمد نخواهم|
  block
    block |من جز احد صمد نخواهم|
    block |من جز ملک ابد نخواهم|
  block
    block |جز رحمت او نبایدم نقل|
    block |جز باده که او دهد نخواهم|
  block
    block |اندیشه عیش بی‌حضورش|
    block |ترسم که بدو رسد نخواهم|
  block
    block |بی‌او ز برای عشرت من|
    block |خورشید سبو کشد نخواهم|
  block
    block |من مایه باده‌ام چو انگور|
    block |جز ضربت و جز لگد نخواهم|
  block
    block |از لذت زخم‌هاش جانم|
    block |یک ساعت اگر رهد نخواهم|
  block
    block |وقت است که جان شویم خالص|
    block |کاین زحمت کالبد نخواهم|
  block
    block |احمد گوید برای روپوش|
    block |از احمد جز احد نخواهم|
  block
    block |مجموع همه است شمس تبریز|
    block |حق است که من عدد نخواهم|