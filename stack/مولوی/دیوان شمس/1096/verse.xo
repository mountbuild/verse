
block |گر ز سر عشق او داری خبر|
  block
    block |گر ز سر عشق او داری خبر|
    block |جان بده در عشق و در جانان نگر|
  block
    block |عشق دریاییست و موجش ناپدید|
    block |آب دریا آتش و موجش گهر|
  block
    block |گوهرش اسرار و هر سویی از او|
    block |سالکی را سوی معنی راه بر|
  block
    block |سر کشی از هر دو عالم همچو موی|
    block |گر سر مویی از این یابی خبر|
  block
    block |دوش مستی خفته بودم نیم شب|
    block |کاوفتاد آن ماه را بر ما گذر|
  block
    block |دید روی زرد من در ماهتاب|
    block |کرد روی زرد ما از اشک تر|
  block
    block |رحمش آمد شربت وصلم بداد|
    block |یافت یک یک موی من جانی دگر|
  block
    block |گر چه مست افتاده بودم از شراب|
    block |گشت یک یک موی بر من دیده ور|
  block
    block |در رخ آن آفتاب هر دو کون|
    block |مست لایعقل همی‌کردم نظر|