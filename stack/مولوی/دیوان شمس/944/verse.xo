
block |به باغ بلبل از این پس نوای ما گوید|
  block
    block |به باغ بلبل از این پس نوای ما گوید|
    block |حدیث عشق شکرریز جان فزا گوید|
  block
    block |اگر ز رنگ رخ یار ما خبر دارد|
    block |ز لاله زار و ز نسرین و گل چرا گوید|
  block
    block |ز راه غیرت گوید که تا بپوشاند|
    block |رها کند سر چشمه حدیث پا گوید|
  block
    block |که پاره پاره به تدریج ذره که گردد|
    block |فنا شود که اگر تند و بر ولا گوید|
  block
    block |کهی که ذره بود پیش او دو صد که قاف|
    block |دوان دوان شود آن دم که او بیا گوید|
  block
    block |چو گوش کوه شنید آن بیای فرخ او|
    block |به سر بیاید و لبیک را دو تا گوید|
  block
    block |به حق گلشن اقبال کاندر او مستی|
    block |چو گل خموش که تا بلبلت ثنا گوید|