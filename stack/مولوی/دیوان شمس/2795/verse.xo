
block |ای تو جان صد گلستان از سمن پنهان شدی|
  block
    block |ای تو جان صد گلستان از سمن پنهان شدی|
    block |ای تو جان جان جانم چون ز من پنهان شدی|
  block
    block |چون فلک از توست روشن پس تو را محجوب چیست|
    block |چونک تن از توست زنده چون ز تن پنهان شدی|
  block
    block |از کمال غیرت حق وز جمال حسن خویش|
    block |ای شه مردان چنین از مرد و زن پنهان شدی|
  block
    block |ای تو شمع نه فلک کز نه فلک بگذشته‌ای|
    block |تا چه سر است اینک تو اندر لگن پنهان شدی|
  block
    block |ای سهیلی کآفتاب از روی تو بیخود شده‌ست|
    block |خیر باشد خیر باشد کز یمن پنهان شدی|
  block
    block |مشک تاتاری به هر دم می‌کند غمزی به خلق|
    block |چونک سلطان خطایی وز ختن پنهان شدی|
  block
    block |گر ز ما پنهان شوی وز هر دو عالم چه عجب|
    block |ای مه بی‌خویشتن کز خویشتن پنهان شدی|
  block
    block |آن چنان پنهان شدی ای آشکار جان‌ها|
    block |تا ز بس پنهانی از پنهان شدن پنهان شدی|
  block
    block |شمس تبریزی به چاهی رفته‌ای چون یوسفی|
    block |ای تو آب زندگی چون از رسن پنهان شدی|