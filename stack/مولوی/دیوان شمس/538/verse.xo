
block |گر آتش دل برزند بر مؤمن و کافر زند|
  block
    block |گر آتش دل برزند بر مؤمن و کافر زند|
    block |صورت همه پران شود گر مرغ معنی پر زند|
  block
    block |عالم همه ویران شود جان غرقه طوفان شود|
    block |آن گوهری کو آب شد آب بر گوهر زند|
  block
    block |پیدا شود سر نهان ویران شود نقش جهان|
    block |موجی برآید ناگهان بر گنبد اخضر زند|
  block
    block |گاهی قلم کاغذ شود کاغذ گهی بیخود شود|
    block |جان خصم نیک و بد شود هر لحظه‌ای خنجر زند|
  block
    block |هر جان که اللهی شود در لامکان پیدا شود|
    block |ماری بود ماهی شود از خاک بر کوثر زند|
  block
    block |از جا سوی بی‌جا شود در لامکان پیدا شود|
    block |هر سو که افتد بعد از این بر مشک و بر عنبر زند|
  block
    block |در فقر درویشی کند بر اختران پیشی کند|
    block |خاک درش خاقان بود حلقه درش سنجر زند|
  block
    block |از آفتاب مشتعل هر دم ندا آید به دل|
    block |تو شمع این سر را بهل تا باز شمعت سر زند|
  block
    block |تو خدمت جانان کنی سر را چرا پنهان کنی|
    block |زر هر دمی خوشتر شود از زخم کان زرگر زند|
  block
    block |دل بیخود از باده ازل می‌گفت خوش خوش این غزل|
    block |گر می فروگیرد دمش این دم از این خوشتر زند|