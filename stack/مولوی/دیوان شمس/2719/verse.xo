
block |مگر تو یوسفان را دلستانی|
  block
    block |مگر تو یوسفان را دلستانی|
    block |مگر تو رشک ماه آسمانی|
  block
    block |مها از بس عزیزی و لطیفی|
    block |غریب این جهان و آن جهانی|
  block
    block |روان‌هایی که روز تو شنیدند|
    block |به طمع تو گرفته شب گرانی|
  block
    block |ز شب رفتن ز چالاکی چه آید|
    block |چو ذوالعرشت کند می پاسبانی|
  block
    block |منم آن کز دم عیسی بمردم|
    block |مرا کشته‌ست آب زندگانی|
  block
    block |چنین مرگی که مردم زنده گردم|
    block |گرت بینم ایا فخر الزمانی|
  block
    block |دلم از هجر تو خون گشت لیکن|
    block |از آن خون رست صورت‌های جانی|
  block
    block |ز درد تو رواق صاف جوشید|
    block |ز درد خم‌های خسروانی|
  block
    block |خداوندی است شمس الدین تبریز|
    block |که او را نیست در آفاق ثانی|
  block
    block |برید آفرینش در دو عالم|
    block |نیاورده‌ست چون او ارمغانی|
  block
    block |هزاران جان نثار جان او باد|
    block |که تا گردند جان‌ها جاودانی|
  block
    block |دریغا لفظ‌ها بودی نوآیین|
    block |کز این الفاظ ناقص شد معانی|