
block |دلا تو شهد منه در دهان رنجوران|
  block
    block |دلا تو شهد منه در دهان رنجوران|
    block |حدیث چشم مگو با جماعت کوران|
  block
    block |اگر چه از رگ گردن به بنده نزدیک است|
    block |خدای دور بود از بر خدادوران|
  block
    block |درون خویش بپرداز تا برون آیند|
    block |ز پرده‌ها به تجلی چو ماه مستوران|
  block
    block |اگر چه گم شوی از خویش و از جهان این جا|
    block |برون خویش و جهان گشته‌ای ز مشهوران|
  block
    block |اگر تو ماه وصالی نشان بده از وصل|
    block |ز ساعد و بر سیمین و چهره حوران|
  block
    block |وگر چو زر ز فراقی کجاست داغ فراق|
    block |چنین فسرده بود سکه‌های مهجوران|
  block
    block |چو نیست عشق تو را بندگی به جا می‌آر|
    block |که حق فرونهلد مزدهای مزدوران|
  block
    block |بدانک عشق خدا خاتم سلیمانی است|
    block |کجاست دخل سلیمان و مکسب موران|
  block
    block |لباس فکرت و اندیشه‌ها برون انداز|
    block |که آفتاب نتابد مگر که بر عوران|
  block
    block |پناه گیر تو در زلف شمس تبریزی|
    block |که مشک بارد تا وارهی ز کافوران|