
block |نه که مهمان غریبم تو مرا یار مگیر|
  block
    block |نه که مهمان غریبم تو مرا یار مگیر|
    block |نه که فلاح توام سرور و سالار مگیر|
  block
    block |نه که همسایه آن سایه احسان توام|
    block |تو مرا همسفر و مشفق و غمخوار مگیر|
  block
    block |شربت رحمت تو بر همگان گردانست|
    block |تو مرا تشنه و مستسقی و بیمار مگیر|
  block
    block |نه که هر سنگ ز خورشید نصیبی دارد|
    block |تو مرا منتظر و کشته دیدار مگیر|
  block
    block |نه که لطف تو گنه سوز گنه کارانست|
    block |تو مرا تایب و مستغفر غفار مگیر|
  block
    block |نه که هر مرغ به بال و پر تو می‌پرد|
    block |تو مرا صعوه شمر جعفر طیار مگیر|
  block
    block |به دو صد پر نتوان بی‌مددت پریدن|
    block |تو مرا زیر چنین دام گرفتار مگیر|
  block
    block |خفتگان را نه تماشای نهان می‌بخشی|
    block |تو مرا خفته شمر حاضر و بیدار مگیر|
  block
    block |نه که بوی جگر پخته ز من می‌آید|
    block |مدد اشک من و زردی رخسار مگیر|
  block
    block |نه که مجنون ز تو زان سوی خرد باغی یافت|
    block |از جنون خوش شد و می‌گفت خرد زار مگیر|
  block
    block |با جنون تو خوشم تا که فنون را چه کنم|
    block |چون تو همخوابه شدی بستر هموار مگیر|
  block
    block |چشم مست تو خرابی دل و عقل همه‌ست|
    block |عارض چون قمر و رنگ چو گلنار مگیر|
  block
    block |قامت عرعریت قامت ما دوتا کرد|
    block |نادری ذقن و زلف چو زنار مگیر|
  block
    block |این تصاویر همه خود صور عشق بود|
    block |عشق بی‌صورت چون قلزم زخار مگیر|
  block
    block |خرمن خاکم و آن ماه بگردم گردان|
    block |تو مرا همتک این گنبد دوار مگیر|
  block
    block |من به کوی تو خوشم خانه من ویران گیر|
    block |من به بوی تو خوشم نافه تاتار مگیر|
  block
    block |میکده‌ست این سر من ساغر می گو بشکن|
    block |چون زرست این رخ من زر به خروار مگیر|
  block
    block |چون دلم بتکده شد آزر گو بت متراش|
    block |چون سرم معصره شد خانه خمار مگیر|
  block
    block |کفر و اسلام کنون آمد و عشق از ازلست|
    block |کافری را که کشد عشق ز کفار مگیر|
  block
    block |بانگ بلبل شنو ای گوش بهل نعره خر|
    block |در گلستان نگر ای چشم و پی خار مگیر|
  block
    block |بس کن و طبل مزن گفت برای غیرست|
    block |من خود اغیار خودم دامن اغیار مگیر|