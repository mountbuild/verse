
block |خیز که امروز جهان آن ماست|
  block
    block |خیز که امروز جهان آن ماست|
    block |جان و جهان ساقی و مهمان ماست|
  block
    block |در دل و در دیده دیو و پری|
    block |دبدبه فر سلیمان ماست|
  block
    block |رستم دستان و هزاران چو او|
    block |بنده و بازیچه دستان ماست|
  block
    block |بس نبود مصر مرا این شرف|
    block |این که شهش یوسف کنعان ماست|
  block
    block |خیز که فرمان ده جان و جهان|
    block |از کرم امروز به فرمان ماست|
  block
    block |زهره و مه دف زن شادی ماست|
    block |بلبل جان مست گلستان ماست|
  block
    block |کاسه ارزاق پیاپی شده‌ست|
    block |کیسه اقبال حرمدان ماست|
  block
    block |شاه شهی بخش طرب ساز ماست|
    block |یار پری روی پری خوان ماست|
  block
    block |آن ملک مفخر چوگان و گوی|
    block |شکر که امروز به میدان ماست|
  block
    block |آن ملک مملکت جان و دل|
    block |در دل و در جان پریشان ماست|
  block
    block |کیست در آن گوشه دل تن زده|
    block |پیش کشش کو شکرستان ماست|
  block
    block |خازن رضوان که مه جنت‌ست|
    block |مست رضای دل رضوان ماست|
  block
    block |شور درافکنده و پنهان شده|
    block |او نمک عمر و نمکدان ماست|
  block
    block |گوشه گرفتست و جهان مست اوست|
    block |او خضر و چشمه حیوان ماست|
  block
    block |چون نمک دیگ و چو جان در بدن|
    block |از همه ظاهرتر و پنهان ماست|
  block
    block |نیست نماینده و خود جمله اوست|
    block |خود همه ماییم چو او آن ماست|
  block
    block |بیش مگو حجت و برهان که عشق|
    block |در خمشی حجت و برهان ماست|