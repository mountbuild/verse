
block |ببردی دلم را بدادی به زاغان|
  block
    block |ببردی دلم را بدادی به زاغان|
    block |گرفتم گروگان خیالت به تاوان|
  block
    block |درآیی درآیم بگیری بگیرم|
    block |بگویی بگویم علامات مستان|
  block
    block |نشاید نشاید ستم کرد با من|
    block |برای گریبان دریدن ز دامان|
  block
    block |بیاور بیاور شرابی که گفتی|
    block |مگو که نگفتم مرنجان مرنجان|
  block
    block |شرابی شرابی که دل جمع گردد|
    block |چو دل جمع گردد شود تن پریشان|
  block
    block |نخواهم نخواهم شرابی بهایی|
    block |از آن بحر بگشا شراب فراوان|
  block
    block |ز تو باده دادن ز من سجده کردن|
    block |ز من شکر کردن ز تو گوهرافشان|
  block
    block |چنانم کن ای جان که شکرم نماند|
    block |وظیفه بیفزا دو چندان سه چندان|
  block
    block |بجوشان بجوشان شرابی ز سینه|
    block |بهاری برآور از این برگ ریزان|
  block
    block |خرابم کن ای جان که از شهر ویران|
    block |خراجی نجوید نه دیوان نه سلطان|
  block
    block |خمش باش ای تن که تا جان بگوید|
    block |علی میر گردد چو بگذشت عثمان|
  block
    block |خمش کردم ای جان بگو نوبت خود|
    block |تویی یوسف ما تویی خوب کنعان|