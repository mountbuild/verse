
block |ساقی و سردهی ز لب یارم آرزوست|
  block
    block |ساقی و سردهی ز لب یارم آرزوست|
    block |بدمستی ز نرگس خمارم آرزوست|
  block
    block |هندوی طره‌ات چه رسن باز لولییست|
    block |لولی گری طره طرارم آرزوست|
  block
    block |اندر دلم ز غمزه غماز فتنه‌هاست|
    block |فتنه نشان جادوی بیمارم آرزوست|
  block
    block |زان رو که غدرها و دغاهاش بس خوش‌ست|
    block |غدرش مرا بسوزد غدارم آرزوست|
  block
    block |زان شمع بی‌نظیر که در لامکان بتافت|
    block |پروانه وار سوخته هموارم آرزوست|
  block
    block |گلزار حسن رو بگشا زانک از رخت|
    block |مه شرمسار گشته و گلزارم آرزوست|
  block
    block |بعد از چهار سال نشستیم دو به دو|
    block |یک ره به کوی وصل تو دوچارم آرزوست|
  block
    block |انکار کرد عقل تو وین کار کرده عشق|
    block |انکار سود نیست چو این کارم آرزوست|
  block
    block |رانیم بالش شه و رانی به زخم مار|
    block |با مصطفای حسن در آن غارم آرزوست|
  block
    block |تاتار هجر کرد سیاهی و عنبری|
    block |زان مشک‌های آهوی تاتارم آرزوست|
  block
    block |باریست بر دلم که مرا هیچ بار نیست|
    block |ای شاه بار ده که یکی بارم آرزوست|
  block
    block |عارست ای خفاش تو را ناز آفتاب|
    block |صد سجده من بکرده بر آن عارم آرزوست|
  block
    block |با داردار وعده وصلت رسید صبر|
    block |هجران دو چشم بسته و بر دارم آرزوست|
  block
    block |هست این سپاه عشق تو جان سوز و دلفروز|
    block |و اندر سپاه عشق تو سالارم آرزوست|
  block
    block |دجال هجر بر سرم از غم قیامتیست|
    block |لابد فسون عیسی و تیمارم آرزوست|
  block
    block |مکری بکرد بنده و مکری بکرد وصل|
    block |از مکر توبه کردم مکارم آرزوست|
  block
    block |تا سوی گلشن طرب آیم خراب و مست|
    block |از گلشن وصال تو یک خارم آرزوست|
  block
    block |زان طره‌های زلف کمرساز بنده را|
    block |کز شهر دررمیدم کهسارم آرزوست|
  block
    block |موسی جان بدید درختی ز نور نار|
    block |آن شعله درخت و از آن نارم آرزوست|
  block
    block |تبریز چون بهشت ز دیدار شمس دین|
    block |اندر بهشت رفته و دیدارم آرزوست|