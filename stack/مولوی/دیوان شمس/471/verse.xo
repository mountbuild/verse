
block |پیش چنین ماه رو گیج شدن واجبست|
  block
    block |پیش چنین ماه رو گیج شدن واجبست|
    block |عشرت پروانه را شمع و لگن واجبست|
  block
    block |هست ز چنگ غمش گوش مرا کش مکش|
    block |هر دمم از چنگ او تن تننن واجبست|
  block
    block |دلو دو چشم مرا گر چه که کم نیست آب|
    block |مردمک دیده را چاه ذقن واجبست|
  block
    block |دلبر چون ماه را هر چه کند می‌رسد|
    block |عاشق درگاه را خلق حسن واجبست|
  block
    block |طره خویش ای نگار خوش به کف من سپار|
    block |هر که در این چه فتاد داد رسن واجبست|
  block
    block |عشق که شهر خوشیست این همه اغیار چیست|
    block |حفظ چنین شهر را برج و بدن واجبست|
  block
    block |غمزه دزدیده را شحنه غم در پیست|
    block |روشنی دیده را خوب ختن واجبست|
  block
    block |عاشق عیسی نه‌ای بی‌خور و خر کی زیی|
    block |کالبد مرده را گور و کفن واجبست|
  block
    block |مریم جان را مخاض برد به نخل و ریاض|
    block |منقطع درد را نزل وطن واجبست|
  block
    block |نزل دل بارکش هست ملاقات خوش|
    block |ناقه پرفاقه را شرب و عطن واجبست|
  block
    block |لطف کن ای کان قند راه دهانم ببند|
    block |اشتر سرمست را بند دهن واجبست|