
block |خوش خرامان می‌روی ای جان جان بی‌من مرو|
  block
    block |خوش خرامان می‌روی ای جان جان بی‌من مرو|
    block |ای حیات دوستان در بوستان بی‌من مرو|
  block
    block |ای فلک بی‌من مگرد و ای قمر بی‌من متاب|
    block |ای زمین بی‌من مروی و ای زمان بی‌من مرو|
  block
    block |این جهان با تو خوش است و آن جهان با تو خوش است|
    block |این جهان بی‌من مباش و آن جهان بی‌من مرو|
  block
    block |ای عیان بی‌من مدان و ای زبان بی‌من مخوان|
    block |ای نظر بی‌من مبین و ای روان بی‌من مرو|
  block
    block |شب ز نور ماه روی خویش را بیند سپید|
    block |من شبم تو ماه من بر آسمان بی‌من مرو|
  block
    block |خار ایمن گشت ز آتش در پناه لطف گل|
    block |تو گلی من خار تو در گلستان بی‌من مرو|
  block
    block |در خم چوگانت می‌تازم چو چشمت با من است|
    block |همچنین در من نگر بی‌من مران بی‌من مرو|
  block
    block |چون حریف شاه باشی ای طرب بی‌من منوش|
    block |چون به بام شه روی ای پاسبان بی‌من مرو|
  block
    block |وای آن کس کو در این ره بی‌نشان تو رود|
    block |چو نشان من تویی ای بی‌نشان بی‌من مرو|
  block
    block |وای آن کو اندر این ره می‌رود بی‌دانشی|
    block |دانش راهم تویی ای راه دان بی‌من مرو|
  block
    block |دیگرانت عشق می‌خوانند و من سلطان عشق|
    block |ای تو بالاتر ز وهم این و آن بی‌من مرو|