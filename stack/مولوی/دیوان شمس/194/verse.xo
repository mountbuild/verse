
block |خواهم گرفتن اکنون آن مایه صور را|
  block
    block |خواهم گرفتن اکنون آن مایه صور را|
    block |دامی نهاده‌ام خوش آن قبله نظر را|
  block
    block |دیوار گوش دارد آهسته‌تر سخن گو|
    block |ای عقل بام بررو ای دل بگیر در را|
  block
    block |اعدا که در کمینند در غصه همینند|
    block |چون بشنوند چیزی گویند همدگر را|
  block
    block |گر ذره‌ها نهانند خصمان و دشمنانند|
    block |در قعر چه سخن گو خلوت گزین سحر را|
  block
    block |ای جان چه جای دشمن روزی خیال دشمن|
    block |در خانه دلم شد از بهر رهگذر را|
  block
    block |رمزی شنید زین سر زو پیش دشمنان شد|
    block |می‌خواند یک به یک را می‌گفت خشک و تر را|
  block
    block |زان روز ما و یاران در راه عهد کردیم|
    block |پنهان کنیم سر را پیش افکنیم سر را|
  block
    block |ما نیز مردمانیم نی کم ز سنگ کانیم|
    block |بی زخم‌های میتین پیدا نکرد زر را|
  block
    block |دریای کیسه بسته تلخ و ترش نشسته|
    block |یعنی خبر ندارم کی دیده‌ام گهر را|