
block |بیا ای زیرک و بر گول می‌خند|
  block
    block |بیا ای زیرک و بر گول می‌خند|
    block |بیا ای راه دان بر غول می‌خند|
  block
    block |چو در سلطان بی‌علت رسیدی|
    block |هلا بر علت و معلول می‌خند|
  block
    block |اگر بر نفس نحسی دیو شد چیر|
    block |برو بر خاذل و مخذول می‌خند|
  block
    block |چو مرده مرده‌ای را کرد معزول|
    block |تو خوش بر عازل و معزول می‌خند|
  block
    block |مثال محتلم پندار عزلش|
    block |تو هم بر فاعل و مفعول می‌خند|
  block
    block |یکی در خواب حاصل کرد ملکی|
    block |برو بر حاصل و محصول می‌خند|
  block
    block |سؤالی گفت کوری پیش کری|
    block |دلا بر سائل و مسول می‌خند|
  block
    block |وگر گوید فروشستم فلان را|
    block |هلا بر غاسل و مغسول می‌خند|
  block
    block |چو نقدت دست داد از نقل بس کن|
    block |خمش بر ناقل و منقول می‌خند|