
block |امشب پریان را من تا روز به دلداری|
  block
    block |امشب پریان را من تا روز به دلداری|
    block |در خوردن و شب گردی خواهم که کنم یاری|
  block
    block |من شیوه پریان را آموخته‌ام شب‌ها|
    block |وقت حشرانگیزی در چالش و میخواری|
  block
    block |جنی پنهان باشد در ستر و امان باشد|
    block |پوشیده‌تر از پریان ماییم به ستاری|
  block
    block |بر صورت ما واقف پریان و ز جان غافل|
    block |در مکر خدا مانده آن قوم ز اغیاری|
  block
    block |خود را تو نمی‌دانی جویای پری ز آنی|
    block |مفروش چنین ارزان خود را به سبکباری|
  block
    block |و آن جنی ما بهتر زیبارخ و خوش گوهر|
    block |از دیو و پری برده صد گوی به عیاری|
  block
    block |شب از مه او حیران مه عاشق آن سیران|
    block |نی بی‌مزه و رنگین پالوده بازاری|
  block
    block |از سیخ کباب او وز جام شراب او|
    block |وز چنگ و رباب او وز شیوه خماری|
  block
    block |دیوانه شده شب‌ها آلوده شده لب‌ها|
    block |در جمله مذهب‌ها او راست سزاواری|
  block
    block |خواب از شب او مرده شلوار گرو کرده|
    block |کس نیست در این پرده تو پشت کی می‌خاری|
  block
    block |بردی ز حد ای مکثر بربند دهان آخر|
    block |نی عاشق عشقی تو تو عاشق گفتاری|