
block |تا نزند آفتاب خیمه نور جلال|
  block
    block |تا نزند آفتاب خیمه نور جلال|
    block |حلقه مرغان روز کی بزند پر و بال|
  block
    block |از نظر آفتاب گشت زمین لاله زار|
    block |خانه نشستن کنون هست وبال وبال|
  block
    block |تیغ کشید آفتاب خون شفق را بریخت|
    block |خون هزاران شفق طلعت او را حلال|
  block
    block |چشم گشا عاشقا بر فلک جان ببین|
    block |صورت او چون قمر قامت من چون هلال|
  block
    block |عرضه کند هر دمی ساغر جام بقا|
    block |شیشه شده من ز لطف ساغر او مال مال|
  block
    block |چشم پر از خواب بود گفتم شاها شبست|
    block |گفت که با روی من شب بود اینک محال|
  block
    block |تا که کبود است صبح روز بود در گمان|
    block |چونک بشد نیم روز نیست دگر قیل و قال|
  block
    block |تیز نظر کن تو نیز در رخ خورشید جان|
    block |وز نظر من نگر تا تو ببینی جمال|
  block
    block |در لمع قرص او صورت شه شمس دین|
    block |زینت تبریز کوست سعد مبارک به فال|