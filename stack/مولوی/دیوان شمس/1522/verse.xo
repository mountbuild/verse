
block |ورا خواهم دگر یاری نخواهم|
  block
    block |ورا خواهم دگر یاری نخواهم|
    block |چو گل را یافتم خاری نخواهم|
  block
    block |تو را گر غیر او یار دگر هست|
    block |برو آن جا که من باری نخواهم|
  block
    block |بجز دیدار او بختی نجویم|
    block |به غیر کار او کاری نخواهم|
  block
    block |چو بازان ساعد سلطان گزیدم|
    block |چو کرکس بوی مرداری نخواهم|
  block
    block |میان اهل دل جز دل نگنجد|
    block |جز این دلدار دلداری نخواهم|
  block
    block |ز من جزوی ستاند کل ببخشد|
    block |از این به روز بازاری نخواهم|
  block
    block |نه آن جزوم که غیر کل بود آن|
    block |نخواهم غیر را آری نخواهم|