
block |چون سر کس نیستت فتنه مکن دل مبر|
  block
    block |چون سر کس نیستت فتنه مکن دل مبر|
    block |چونک ببردی دلی پرده او را مدر|
  block
    block |چشم تو چون رهزند ره زده را ره نما|
    block |زلف تو چون سر کشد عشوه هندو مخر|
  block
    block |عشق بود دلستان پرورش دوستان|
    block |سبز و شکفته کند باغ تو را چون شجر|
  block
    block |وجهک وجه القمر قلبک مثل الحجر|
    block |روحک روح البقا حسنک نور البصر|
  block
    block |عشق خران جو به جو تا لب دریای هو|
    block |کهنه خران کو به کو اسکی ببج کآمدور|
  block
    block |دشمن ما در هنر شد به مثل دنب خر|
    block |چند بپیماییش نیست فزون کم شمر|
  block
    block |اقسم بالعادیات احلف بالموریات|
    block |غیرک یا ذالصلات فی نظری کالمدر|
  block
    block |هر که به جز عاشق است در ترشی لایقست|
    block |لایق حلوا شکر لایق سرکا کبر|
  block
    block |هجرک روحی فداک زلزلنی فی هواک|
    block |کل کریم سواک فهو خداع غرر|
  block
    block |عشق خوش و تازه رو عاشق او تازه تر|
    block |شکل جهان کهنه‌ای عاشق او کهنه تر|