
block |ندا رسید به عاشق ز عالم رازش|
  block
    block |ندا رسید به عاشق ز عالم رازش|
    block |که عشق هست براق خدای می‌تازش|
  block
    block |تبارک الله در خاکیان چه باد افتاد|
    block |چو آب لطف بجوشید ز آتش نازش|
  block
    block |گرفت شکل کبوتر ز ماه تا ماهی|
    block |ز عشق آنک درآید به چنگل بازش|
  block
    block |گرفت چهره عشاق رنگ و سکه زر|
    block |ز عشق زرگر ما و ز لذت گازش|
  block
    block |در آن هوا که هوا و هوس از او خیزد|
    block |چه دید مرغ دل از ما ز چیست پروازش|
  block
    block |گهی که مرغ دل ما بماند از پرواز|
    block |که بست شهپر او را کی برد انگازش|
  block
    block |مگو که غیرت هر لحظه دست می‌خاید|
    block |که شرم دار ز یار و ز عشق طنازش|
  block
    block |ز غیرتش گله کردم به خنده گفت مرا|
    block |که هر چه بند کند او تو را براندازش|