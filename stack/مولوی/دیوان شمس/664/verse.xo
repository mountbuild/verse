
block |دلی دارم که گرد غم نگردد|
  block
    block |دلی دارم که گرد غم نگردد|
    block |میی دارم که هرگز کم نگردد|
  block
    block |دلی دارم که خوی عشق دارد|
    block |که جز با عاشقان همدم نگردد|
  block
    block |خطی بستانم از میر سعادت|
    block |که دیگر غم در این عالم نگردد|
  block
    block |چو خاص و عام آب خضر نوشند|
    block |دگر کس سخره ماتم نگردد|
  block
    block |اگر فاسق بود زاهد کنندش|
    block |وگر زاهد بود بلعم نگردد|
  block
    block |چو یابد نردبان بر چرخ شادی|
    block |ز غم چون چرخ پشتش خم نگردد|
  block
    block |چو خرمشاه عشق از دل برون جست|
    block |که باشد که خوش و خرم نگردد|
  block
    block |ز سایه طره‌های درهم او|
    block |ز هر همسایه‌ای درهم نگردد|
  block
    block |بکن توبه ز گفتار ار چه توبه|
    block |از آن توبه شکن محکم نگردد|