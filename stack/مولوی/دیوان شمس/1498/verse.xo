
block |بیا کز غیر تو بیزار گشتم|
  block
    block |بیا کز غیر تو بیزار گشتم|
    block |وگر خفته بدم بیدار گشتم|
  block
    block |بیا ای جان که تا روز قیامت|
    block |مقیم خانه خمار گشتم|
  block
    block |ز پر و بال خود گل را فشاند|
    block |به کوه قاف خود طیار گشتم|
  block
    block |ترش دیدم جهانی را من از ترس|
    block |در آن دوشاب چون آچار گشتم|
  block
    block |عقیده این چنین سازید شیرین|
    block |که من زین خمره شکربار گشتم|
  block
    block |یکی چندی بریدم من از اغیار|
    block |کنون با خویشتن اغیار گشتم|
  block
    block |ز حال دیگران عبرت گرفتم|
    block |کنون من عبره الابصار گشتم|
  block
    block |بیا ای طالب اسرار عالم|
    block |به من بنگر که من اسرار گشتم|
  block
    block |بدان بسیار پیچید این سر من|
    block |که گرد جبه و دستار گشتم|
  block
    block |از آن محبوس بودم همچو نقطه|
    block |که گرد نقطه چون پرگار گشتم|