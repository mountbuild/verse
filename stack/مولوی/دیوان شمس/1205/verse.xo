
block |سیر نگشت جان من بس مکن و مگو که بس|
  block
    block |سیر نگشت جان من بس مکن و مگو که بس|
    block |گر چه ملول گشته‌ای کم نزنی ز هیچ کس|
  block
    block |چونک رسول از قنق گشت ملول و شد ترش|
    block |ناصح ایزدی ورا کرد عتاب در عبس|
  block
    block |گر نکنی موافقت درد دلی بگیردت|
    block |همنفسی خوش است خوش هین مگریز یک نفس|
  block
    block |ذوق گرفت هر چه او پخت میان جنس خود|
    block |ما بپزیم هم به هم ما نه کمیم از عدس|
  block
    block |من نبرم ز سرخوشان خاصه از این شکرکشان|
    block |مرگ بود فراقشان مرگ که را بود هوس|
  block
    block |دوش حریف مست من داد سبو به دست من|
    block |بشکنم آن سبوی را بر سر نفس مرتبس|
  block
    block |نفس ضعیف معده را من نکنم حریف خود|
    block |زانک خدوک می‌شود خوان مرا از این مگس|
  block
    block |من پس و پیش ننگرم پرده شرم بردرم|
    block |زانک کمند سکر می می‌کشدم ز پیش و پس|
  block
    block |خوش سحری که روی او باشد آفتاب ما|
    block |شاد شبی که باشد او بر سر کوی دل عسس|
  block
    block |آمد عشق چاشتی شکل طبیب پیش من|
    block |دست نهاد بر رگم گفت ضعیف شد مجس|
  block
    block |گفت کباب خور پی قوت دل بگفتمش|
    block |دل همگی کباب شد سوی شراب ران فرس|
  block
    block |گفت شراب اگر خوری از کف هر خسی مخور|
    block |باده منت دهم گزین صاف شده ز خاک و خس|
  block
    block |گفتم اگر بیابمت من چه کنم شراب را|
    block |نیست روا تیممی بر لب نیل و بر ارس|
  block
    block |خامش باش ای سقا کاین فرس الحیات تو|
    block |آب حیات می‌کشد بازگشا از او جرس|
  block
    block |آب حیات از شرف خود نرسد به هر خلف|
    block |زین سببست مختفی آب حیات در غلس|