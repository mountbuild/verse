
block |سنگ مزن بر طرف کارگه شیشه گری|
  block
    block |سنگ مزن بر طرف کارگه شیشه گری|
    block |زخم مزن بر جگر خسته خسته جگری|
  block
    block |بر دل من زن همه را ز آنک دریغ است و غبین|
    block |زخم تو و سنگ تو بر سینه و جان دگری|
  block
    block |بازرهان جمله اسیران جفا را جز من|
    block |تا به جفا هم نکنی در جز بنده نظری|
  block
    block |هم به وفا با تو خوشم هم به جفا با تو خوشم|
    block |نی به وفا نی به جفا بی‌تو مبادم سفری|
  block
    block |چونک خیالت نبود آمده در چشم کسی|
    block |چشم بز کشته بود تیره و خیره نگری|
  block
    block |پیش ز زندان جهان با تو بدم من همگی|
    block |کاش بر این دامگهم هیچ نبودی گذری|
  block
    block |چند بگفتم که خوشم هیچ سفر می‌نروم|
    block |این سفر صعب نگر ره ز علی تا به ثری|
  block
    block |لطف تو بفریفت مرا گفت برو هیچ مرم|
    block |بدرقه باشد کرمم بر تو نباشد خطری|
  block
    block |چون به غریبی بروی فرجه کنی پخته شوی|
    block |بازبیایی به وطن باخبری پرهنری|
  block
    block |گفتم ای جان خبر بی‌تو خبر را چه کنم|
    block |بهر خبر خود که رود از تو مگر بی‌خبری|
  block
    block |چون ز کفت باده کشم بی‌خبر و مست و خوشم|
    block |بی‌خطر و خوف کسی بی‌شر و شور بشری|
  block
    block |گفت به گوشم سخنان چون سخن راه زنان|
    block |برد مرا شاه ز سر کرد مرا خیره سری|
  block
    block |قصه دراز است بلی آه ز مکر و دغلی|
    block |گر ننماید کرمش این شب ما را سحری|