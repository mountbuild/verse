
block |دلا مشتاق دیدارم غریب و عاشق و مستم|
  block
    block |دلا مشتاق دیدارم غریب و عاشق و مستم|
    block |کنون عزم لقا دارم من اینک رخت بربستم|
  block
    block |تویی قبله همه عالم ز قبله رو نگردانم|
    block |بدین قبله نماز آرم به هر وادی که من هستم|
  block
    block |مرا جانی در این قالب وانگه جز توم مذهب|
    block |که من از نیستی جانا به عشق تو برون جستم|
  block
    block |اگر جز تو سری دارم سزاوار سر دارم|
    block |وگر جز دامنت گیرم بریده باد این دستم|
  block
    block |به هر جا که روم بی تو یکی حرفیم بی‌معنی|
    block |چو هی دو چشم بگشادم چو شین در عشق بنشستم|
  block
    block |چو من هی ام چو من شینم چرا گم کرده‌ام هش را|
    block |که هش ترکیب می خواهد من از ترکیب بگسستم|
  block
    block |جهانی گمره و مرتد ز وسواس هوای خود|
    block |به اقبال چنین عشقی ز شر خویشتن رستم|
  block
    block |به سربالای عشق این دل از آن آمد که صافی شد|
    block |که از دردی آب و گل من بی‌دل در این پستم|
  block
    block |زهی لطف خیال او که چون در پاش افتادم|
    block |قدم‌های خیالش را به آسیب دو لب خستم|
  block
    block |بشستم دست از گفتن طهارت کردم از منطق|
    block |حوادث چون پیاپی شد وضوی توبه بشکستم|