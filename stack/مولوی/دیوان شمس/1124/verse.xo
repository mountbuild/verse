
block |تاخت رخ آفتاب گشت جهان مست وار|
  block
    block |تاخت رخ آفتاب گشت جهان مست وار|
    block |بر مثل ذره‌ها رقص کنان پیش یار|
  block
    block |شاه نشسته به تخت عشق گرو کرده رخت|
    block |رقص کنان هر درخت دست زنان هر چنار|
  block
    block |از قدح جام وی مست شده کو و کی|
    block |گرم شده جام دی سرد شده جان نار|
  block
    block |روح بشارت شنید پرده جان بردرید|
    block |رایت احمد رسید کفر بشد زار زار|
  block
    block |بانگ زده آن هما هر کی که هست از شما|
    block |دور شو از عشق ما تا نشوی دلفکار|
  block
    block |گفته دل من بدو کای صنم تندخو|
    block |چون برهد آن که او گشت به زخمت شکار|
  block
    block |عشق چو ابر گران ریخت بر این و بر آن|
    block |شد طرفی زعفران شد طرفی لاله زار|
  block
    block |آب منی همچو شیر بعد زمانی یسیر|
    block |زاد یکی همچو قیر وان دگری همچو قار|
  block
    block |منکر شه کور زاد بی‌خبر و کور باد|
    block |از شه ما شمس دین در تبریز افتخار|