
block |اندر شکست جان شد پیدا لطیف جانی|
  block
    block |اندر شکست جان شد پیدا لطیف جانی|
    block |چون این جهان فروشد وا شد دگر جهانی|
  block
    block |بازار زرگران بین کز نقد زر چه پر شد|
    block |گر چه ز زخم تیشه درهم شکست کانی|
  block
    block |تا تو خمش نکردی اندیشه گرد نامد|
    block |وا شد دهان دل چون بربسته شد دهانی|
  block
    block |چندین هزار خانه کی گشت از زمانه|
    block |تا در دل مهندس نقشش نشد نهانی|
  block
    block |سری است زان نهانتر صد نقش از آن مصور|
    block |در خاطر مهندس و اندر دل فلانی|
  block
    block |چون دل صفا پذیرد آن سر جهان بگیرد|
    block |وآنگه کسی نمیرد در دور لامکانی|
  block
    block |تبریز شمس دین را از لطف لابه‌ای کن|
    block |کز باغ بی‌زمانی در ما نگر زمانی|