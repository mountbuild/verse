
block |بیا بیا که پشیمان شوی از این دوری|
  block
    block |بیا بیا که پشیمان شوی از این دوری|
    block |بیا به دعوت شیرین ما چه می‌شوری|
  block
    block |حیات موج زنان گشته اندر این مجلس|
    block |خدای ناصر و هر سو شراب منصوری|
  block
    block |به دست طره خوبان به جای دسته گل|
    block |به زیر پای بنفشه به جای محفوری|
  block
    block |هزار جام سعادت بنوش ای نومید|
    block |بگیر صد زر و زور ای غریب زرزوری|
  block
    block |هزار گونه زلیخا و یوسفند این جا|
    block |شراب روح فزای و سماع طنبوری|
  block
    block |جواهر از کف دریای لامکان ز گزاف|
    block |به پیش مؤمن و کافر نهاده کافوری|
  block
    block |میان بحر عسل بانگ می‌زند هر جان|
    block |صلا که بازرهیدم ز شهد زنبوری|
  block
    block |فتاده‌اند به هم عاشقان و معشوقان|
    block |خراب و مست رهیده ز ناز مستوری|
  block
    block |قیامت‌ست همه راز و ماجراها فاش|
    block |که مرده زنده کند ناله‌های ناقوری|
  block
    block |برآر باز سر ای استخوان پوسیده|
    block |اگر چه سخره ماری و طعمه موری|
  block
    block |ز مور و مار خریدت امیر کن فیکون|
    block |بپوش خلعت میری جزای مأموری|
  block
    block |تو راست کان گهر غصه دکان بگذار|
    block |ز نور پاک خوری به که نان تنوری|
  block
    block |شکوفه‌های شراب خدا شکفت بهل|
    block |شکوفه‌ها و خمار شراب انگوری|
  block
    block |جمال حور به از بردگان بلغاری|
    block |شراب روح به از آش‌های بلغوری|
  block
    block |خیال یار به حمام اشک من آمد|
    block |نشست مردمک دیده‌ام به ناطوری|
  block
    block |دو چشم ترک خطا را چه ننگ از تنگی|
    block |چه عار دارد سیاح جان از این عوری|
  block
    block |درخت شو هله ای دانه‌ای که پوسیدی|
    block |تویی خلیفه و دستور ما به دستوری|
  block
    block |کی دیده‌ست چنین روز با چنان روزی|
    block |که واخرد همه را از شبی و شب کوری|
  block
    block |کرم گشاد چو موسی کنون ید بیضا|
    block |جهان شده‌ست چو سینا و سینه نوری|
  block
    block |دلا مقیم شو اکنون به مجلس جان‌ها|
    block |که کدخدای مقیمان بیت معموری|
  block
    block |مباش بسته مستی خراب باش خراب|
    block |یقین بدانک خرابیست اصل معموری|
  block
    block |خراب و مست خدایی در این چمن امروز|
    block |هزار شیشه اگر بشکنی تو معذوری|
  block
    block |به دست ساقی تو خاک می‌شود زر سرخ|
    block |چو خاک پای ویی خسروی و فغفوری|
  block
    block |صلای صحت جان هر کجا که رنجوریست|
    block |تو مرده زنده شدن بین چه جای رنجوری|
  block
    block |غلام شعر بدانم که شعر گفته توست|
    block |که جان جان سرافیل و نفخه صوری|
  block
    block |سخن چو تیر و زبان چو کمان خوارزمی است|
    block |که دیر و دور دهد دست وای از این دوری|
  block
    block |ز حرف و صوت بباید شدن به منطق جان|
    block |اگر غفار نباشد بس است مغفوری|
  block
    block |کز آن طرف شنوااند بی‌زبان دل‌ها|
    block |نه رومیست و نه ترکی و نی نشابوری|
  block
    block |بیا که همره موسی شویم تا که طور|
    block |که کلم الله آمد مخاطبه طوری|
  block
    block |که دامنم بگرفته‌ست و می‌کشد عشقی|
    block |چنانک گرسنه گیرد کنار کندوری|
  block
    block |ز دست عشق کی جسته‌ست تا جهد دل من|
    block |به قبض عشق بود قبضه قلاجوری|