
block |نک بهاران شد صلا ای لولیان|
  block
    block |نک بهاران شد صلا ای لولیان|
    block |بانگ نای و سبزه و آب روان|
  block
    block |لولیان از شهر تن بیرون شوید|
    block |لولیان را کی پذیرد خان و مان|
  block
    block |دیگران بردند حسرت زین جهان|
    block |حسرتی بنهیم در جان جهان|
  block
    block |با جهان بی‌وفا ما آن کنیم|
    block |هرچ او کرده‌ست با آن دیگران|
  block
    block |تا حریف خود ببیند او یکی|
    block |امتحان او بیابد امتحان|
  block
    block |نی غلط گفتم جهان چون عاشق است|
    block |او به جان جوید جفای نیکوان|
  block
    block |جان عاشق زنده از جور و جفاست|
    block |ای مسلمان جان که را دارد زیان|
  block
    block |راه صحرا را فروبست این سخن|
    block |کس نجوید راه صحرا را دهان|
  block
    block |تو بگو دارد دهان تنگ یار|
    block |با لب بسته گشاد بی‌کران|
  block
    block |هر که بر وی آن لبان صحرا نشد|
    block |او نه صحرا داند و نی آشیان|
  block
    block |هر که بر وی زان قمر نوری نتافت|
    block |او چه بیند از زمین و آسمان|
  block
    block |هر کسی را کاین غزل صحرا شود|
    block |عیش بیند زان سوی کون و مکان|