
block |چو بی گه آمدی باری درآ مردانه‌ای ساقی|
  block
    block |چو بی گه آمدی باری درآ مردانه‌ای ساقی|
    block |بپیما پنج پیمانه به یک پیمانه‌ای ساقی|
  block
    block |ز جام باده عرشی حصار فرش ویران کن|
    block |پس آنگه گنج باقی بین در این ویرانه‌ای ساقی|
  block
    block |اگر من بشکنم جامی و یا مجلس بشورانم|
    block |مگیر از من منم بی‌دل تویی فرزانه‌ای ساقی|
  block
    block |چو باشد شیشه روحانی ببین باده چه سان باشد|
    block |بگویم از کی می‌ترسم تویی در خانه‌ای ساقی|
  block
    block |در آب و گل بنه پایی که جان آب است و تن چون گل|
    block |جدا کن آب را از گل چو کاه از دانه‌ای ساقی|
  block
    block |ز آب و گل بود این جا عمارت‌های کاشانه|
    block |خلل از آب و گل باشد در این کاشانه‌ای ساقی|
  block
    block |زهی شمشیر پرگوهر که نامش باده و ساغر|
    block |تویی حیدر ببر زوتر سر بیگانه‌ای ساقی|
  block
    block |یکی سر نیست عاشق را که ببریدی و آسودی|
    block |ببر هر دم سر این شمع فراشانه‌ای ساقی|
  block
    block |نمی‌تانم سخن گفتن به هشیاری خرابم کن|
    block |از آن جام سخن بخش لطیف افسانه‌ای ساقی|
  block
    block |سقاهم ربهم گاهی کند دیوانه را عاقل|
    block |گهی باشد که عاقل را کند دیوانه‌ای ساقی|