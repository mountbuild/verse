
block |هر نفسی از درون دلبر روحانیی|
  block
    block |هر نفسی از درون دلبر روحانیی|
    block |عربده آرد مرا از ره پنهانیی|
  block
    block |فتنه و ویرانیم شور و پریشانیم|
    block |برد مسلمانیم وای مسلمانیی|
  block
    block |گفت مرا می خوری یا چه گمان می‌بری|
    block |کیست برون از گمان جز دل ربانیی|
  block
    block |بر سر افسانه رو مست سوی خانه رو|
    block |جان بفشان کان نگار کرد گل افشانیی|
  block
    block |یک دم ای خوش عذار حال مرا گوش دار|
    block |مست غمت را بیار رسم نگهبانیی|
  block
    block |عابد و معبود من شاهد و مشهود من|
    block |عشق شناس ای حریف در دل انسانیی|
  block
    block |کعبه ما کوی او قبله ما روی او|
    block |رهبر ما بوی او در ره سلطانیی|
  block
    block |خواجه صاحب نظر الحذر از ما حذر|
    block |تا ننهد خواجه سر در خطر جانیی|
  block
    block |نی غلطم سر بیار تا ببری صد هزار|
    block |گل ندمد جز ز خار گنج به ویرانیی|
  block
    block |آمد آن شیر من عاشق جان سیر من|
    block |در کف او شیشه‌ای شکل پری خوانیی|
  block
    block |گفتم ای روح قدس آخر ما را بپرس|
    block |گفت چه پرسم دریغ حال مرا دانیی|
  block
    block |مستم و گم کرده راه تن زن و پرسش مخواه|
    block |مست چه‌ام بوی گیر باده جانانیی|
  block
    block |کی بود آن ای خدا ما شده از ما جدا|
    block |برده قماشات ما غارت سبحانیی|
  block
    block |هر کی ورا کار کیست در کف او خارکیست|
    block |هر کی ورا یار کیست هست چو زندانیی|
  block
    block |کارک تو هم تویی یارک تو هم تویی|
    block |هر کی ز خود دور شد نیست به جز فانیی|