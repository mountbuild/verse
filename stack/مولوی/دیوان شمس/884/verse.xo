
block |پرده دل می‌زند زهره هم از بامداد|
  block
    block |پرده دل می‌زند زهره هم از بامداد|
    block |مژده که آن بوطرب داد طرب‌ها بداد|
  block
    block |بحر کرم کرد جوش پنبه برون کن ز گوش|
    block |آنچ کفش داد دوش ما و تو را نوش باد|
  block
    block |عشق همایون پیست خطبه به نام ویست|
    block |از سر ما کم مباد سایه این کیقباد|
  block
    block |روی خوشش چون شرار خوی خوشش نوبهار|
    block |وان دگرش زینهار او هو رب العباد|
  block
    block |ز اول روز این خمار کرد مرا بی‌قرار|
    block |می‌کشدم ابروار عشق تو چون تندباد|
  block
    block |دست دل از رنج رست گر چه دلارام مست|
    block |بست سر زلف بست خواجه ببین این گشاد|
  block
    block |می‌کشدم موکشان من ترش و سرگران|
    block |رو که مراد جهان می‌کشدم بی‌مراد|
  block
    block |عقل بر آن عقل ساز ناز همی‌کرد ناز|
    block |شکر کز آن گشت باز تا به مقام اوفتاد|
  block
    block |پای به گل بوده‌ام زانک دودل بوده‌ام|
    block |شکر که دودل نماند یک دله شد دل نهاد|
  block
    block |لاف دل از آسمان لاف تن از ریسمان|
    block |بگسلم این ریسمان بازروم در معاد|
  block
    block |دلبر روز الست چیز دگر گفت پست|
    block |هیچ کسی هست کو آرد آن را به یاد|
  block
    block |گفت به تو تاختم بهر خودت ساختم|
    block |ساخته خویش را من ندهم در مزاد|
  block
    block |گفتم تو کیستی گفت مراد همه|
    block |گفتم من کیستم گفت مراد مراد|
  block
    block |مفتعلن فاعلات رفته بدم از صفات|
    block |محو شده پیش ذات دل به سخن چون فتاد|
  block
    block |داد دل و عقل و جان مفخر تبریزیان|
    block |از مدد این سه داد یافت زمانه سداد|