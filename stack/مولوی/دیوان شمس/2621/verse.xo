
block |از هر چه ترنجیدی با دل تو بگو حالی|
  block
    block |از هر چه ترنجیدی با دل تو بگو حالی|
    block |کای دل تو نمی‌گفتی کز خویش شدم خالی|
  block
    block |این رنج چو در وا شد دعوی تو رسوا شد|
    block |زشتی تو پیدا شد بگذار تو نکالی|
  block
    block |در صورت رنج خود نظاره بکن ای بد|
    block |کی باشد با این خود آن مرتبه عالی|
  block
    block |بنگر که چه زشتی تو بس دیوسرشتی تو|
    block |این است که کشتی تو پس از کی همی‌نالی|
  block
    block |گر رنج بشد مشکل نومید مشو ای دل|
    block |کز غیب شود حاصل اندر عوض ابدالی|
  block
    block |از ذوق چو عوری تو هر لحظه بشوری تو|
    block |کای کعبه چه دوری تو از حیزک خلخالی|
  block
    block |در بادیه مردان را کاری است نه سردان را|
    block |کاین بادیه فردان را بزدود ز ارذالی|
  block
    block |در خدمت مخدومی شمس الحق تبریزی|
    block |بشتاب که از فضلش در منزل اجلالی|