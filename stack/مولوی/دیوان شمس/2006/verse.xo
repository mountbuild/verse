
block |هر کجا که پا نهی ای جان من|
  block
    block |هر کجا که پا نهی ای جان من|
    block |بردمد لاله و بنفشه و یاسمن|
  block
    block |پاره گل برکنی بر وی دمی|
    block |بازگردد یا کبوتر یا زغن|
  block
    block |در تغاری دست شویی آن تغار|
    block |ز آب دست تو شود زرین لگن|
  block
    block |بر سر گوری بخوانی فاتحه|
    block |بوالفتوحی سر برآرد از کفن|
  block
    block |دامنت بر چنگل خاری زند|
    block |چنگلش چنگی شود با تن تنن|
  block
    block |هر بتی را که شکستی ای خلیل|
    block |جان پذیرد عقل یابد زان شکن|
  block
    block |تا مه تو تافت بر بداختری|
    block |سعد اکبر گشت و وارست از محن|
  block
    block |هر دمی از صحن سینه برجهد|
    block |همچو آدم زاده‌ای بی‌مرد و زن|
  block
    block |وآنگه از پهلوی او وز پشت او|
    block |پر شوند آدمچگان اندر زمن|
  block
    block |خواستم گفتن بر این پنجاه بیت|
    block |لب ببستم تا گشایی تو دهن|