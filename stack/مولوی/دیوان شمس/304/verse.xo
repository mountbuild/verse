
block |هیچ می‌دانی چه می‌گوید رباب|
  block
    block |هیچ می‌دانی چه می‌گوید رباب|
    block |ز اشک چشم و از جگرهای کباب|
  block
    block |پوستی‌ام دور مانده من ز گوشت|
    block |چون ننالم در فراق و در عذاب|
  block
    block |چوب هم گوید بدم من شاخ سبز|
    block |زین من بشکست و بدرید آن رکاب|
  block
    block |ما غریبان فراقیم ای شهان|
    block |بشنوید از ما الی الله المأب|
  block
    block |هم ز حق رستیم اول در جهان|
    block |هم بدو وا می‌رویم از انقلاب|
  block
    block |بانگ ما همچون جرس در کاروان|
    block |یا چو رعدی وقت سیران سحاب|
  block
    block |ای مسافر دل منه بر منزلی|
    block |که شوی خسته به گاه اجتذاب|
  block
    block |زانک از بسیار منزل رفته‌ای|
    block |تو ز نطفه تا به هنگام شباب|
  block
    block |سهل گیرش تا به سهلی وارهی|
    block |هم دهی آسان و هم یابی ثواب|
  block
    block |سخت او را گیر کو سختت گرفت|
    block |اول او و آخر او او را بیاب|
  block
    block |خوش کمانچه می‌کشد کان تیر او|
    block |در دل عشاق دارد اضطراب|
  block
    block |ترک و رومی و عرب گر عاشق است|
    block |همزبان اوست این بانگ صواب|
  block
    block |باد می‌نالد همی‌خواند تو را|
    block |که بیا اندر پیم تا جوی آب|
  block
    block |آب بودم باد گشتم آمدم|
    block |تا رهانم تشنگان را زین سراب|
  block
    block |نطق آن بادست کآبی بوده است|
    block |آب گردد چون بیندازد نقاب|
  block
    block |از برون شش جهت این بانگ خاست|
    block |کز جهت بگریز و رو از ما متاب|
  block
    block |عاشقا کمتر ز پروانه نه‌ای|
    block |کی کند پروانه ز آتش اجتناب|
  block
    block |شاه در شهرست بهر جغد من|
    block |کی گذارم شهر و کی گیرم خراب|
  block
    block |گر خری دیوانه شد نک کیر گاو|
    block |بر سرش چندان بزن کید لباب|
  block
    block |گر دلش جویم خسیش افزون شود|
    block |کافران را گفت حق ضرب الرقاب|