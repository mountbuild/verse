
block |به خدمت لبت آمد به انتجاع شکر|
  block
    block |به خدمت لبت آمد به انتجاع شکر|
    block |که از لب شکرین بخش یک دو صاع شکر|
  block
    block |تو ارتقا به سخا جو مگو نه گو آری|
    block |نظر مکن که نیی یافت ارتفاع شکر|
  block
    block |لب تو است که شکر ز عین او روید|
    block |نه منتظر که رسید نسیه از بقاع شکر|
  block
    block |شکر به وقت شکر خوردنت نصیبی یافت|
    block |که بر مذاق دهان‌ها بود مطاع شکر|
  block
    block |ببسته‌ای دو لب امروز زان همی‌ترسم|
    block |که از غم تو بماند ز انتفاع شکر|
  block
    block |زهی نبات که دارد لب تو کز وی شد|
    block |امیر جمله نباتات بی‌نزاع شکر|
  block
    block |دهان ببندم و بسته شکر همی‌خایم|
    block |که تا به جان برسد خوش به ابتلاع شکر|