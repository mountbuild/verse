
block |از زنگ لشکر آمد بر قلب لشکرش زن|
  block
    block |از زنگ لشکر آمد بر قلب لشکرش زن|
    block |ای سرفراز مردی مردانه بر سرش زن|
  block
    block |چون آتش آر حمله کو هیزم است جمله|
    block |از آتش دل خود در خشک و در ترش زن|
  block
    block |گر بحر با تو کوشد در کین تو بجوشد|
    block |آتش کن آب او را در در و گوهرش زن|
  block
    block |هر تیر کز تو پرد هفت آسمان بدرد|
    block |ای قاب قوس تیری بر پشت اسپرش زن|
  block
    block |هر کس که بی‌سر آید تو دست بر سرش نه|
    block |و آن کس که باسر آید تو زخم خنجرش زن|
  block
    block |جانی که برفروزد در عشق تو بسوزد|
    block |خواهی که تازه گردد در حوض کوثرش زن|
  block
    block |از لعل می فروشت سرمست کن جهان را|
    block |بستان ز زهره چنگش بر جام و ساغرش زن|
  block
    block |ای شمس حق تبریز هر کس که منکر آید|
    block |از جذب نور ایمان در جان کافرش زن|