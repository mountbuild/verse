
block |کو همه لطف که در روی تو دیدم همه شب|
  block
    block |کو همه لطف که در روی تو دیدم همه شب|
    block |وان حدیث چو شکر کز تو شنیدم همه شب|
  block
    block |گر چه از شمع تو می‌سوخت چو پروانه دلم|
    block |گرد شمع رخ خوب تو پریدم همه شب|
  block
    block |شب به پیش رخ چون ماه تو چادر می‌بست|
    block |من چو مه چادر شب می‌بدریدم همه شب|
  block
    block |جان ز ذوق تو چو گربه لب خود می‌لیسد|
    block |من چو طفلان سر انگشت گزیدم همه شب|
  block
    block |سینه چون خانه زنبور پر از مشغله بود|
    block |کز تو ای کان عسل شهد کشیدم همه شب|
  block
    block |دام شب آمد جان‌های خلایق بربود|
    block |چون دل مرغ در آن دام طپیدم همه شب|
  block
    block |آنک جان‌ها چو کبوتر همه در حکم ویند|
    block |اندر آن دام مر او را طلبیدم همه شب|