
block |آن عشق جگرخواره کز خون شود او فربه|
  block
    block |آن عشق جگرخواره کز خون شود او فربه|
    block |ای بارخدا بر ما نرمش کن و رحمش ده|
  block
    block |روزی که نریزد خون رنجیش بدید آمد|
    block |جز از جگر عاشق آن رنج نگردد به|
  block
    block |تیر نظرت دیدم جان گفت زهی دولت|
    block |پرم چو کمان پرم من از کشش آن زه|
  block
    block |من خاک دژم بودم در کتم عدم بودم|
    block |آمد به سر گورم عشقت که هلا برجه|
  block
    block |از بانگ تو برجستم در عهد تو بنشستم|
    block |ما را تو تعاهد کن سالار تویی در ده|
  block
    block |بیخود بنشین پیشم بیخود کن و بی‌خویشم|
    block |تا هیچ نیندیشم نی از که نی از مه|
  block
    block |بر نطع پیادستم من اسپ نمی‌خواهم|
    block |من مات توام ای شه رخ بر رخ من برنه|
  block
    block |ای یوسف عیسی دم با زر غم و بی‌زر غم|
    block |پیش آر تو جام جم والله که تویی سرده|
  block
    block |زان می که از او سینه صافی است چو آیینه|
    block |پیش آر و مده وعده بر شنبه و پنجشنبه|