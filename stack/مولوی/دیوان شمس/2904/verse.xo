
block |عاقبت از عاشقان بگریختی|
  block
    block |عاقبت از عاشقان بگریختی|
    block |وز مصاف ای پهلوان بگریختی|
  block
    block |سوی شیران حمله بردی همچو شیر|
    block |همچو روبه از میان بگریختی|
  block
    block |قصد بام آسمان می‌داشتی|
    block |از میان نردبان بگریختی|
  block
    block |تو چگونه دارویی هر درد را|
    block |کز صداع این و آن بگریختی|
  block
    block |پس روی انبیا چون می‌کنی|
    block |چون ز تهدید خسان بگریختی|
  block
    block |مرده رنگی و نداری زندگی|
    block |مرده باشی چون ز جان بگریختی|
  block
    block |دستمزد شادمانی صبر توست|
    block |رو که وقت امتحان بگریختی|
  block
    block |صبر می‌کن در حصار غم کنون|
    block |چون ز بانگ پاسبان بگریختی|
  block
    block |کی ببینی چشم تیرانداز را|
    block |چون ز تیر خرکمان بگریختی|
  block
    block |زخم تیغ و تیر چون خواهی کشید|
    block |چون تو از زخم زبان بگریختی|
  block
    block |رو خمش کن بی‌نشانی خامشی است|
    block |پس چرا سوی نشان بگریختی|