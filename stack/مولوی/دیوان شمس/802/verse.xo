
block |می‌رسد یوسف مصری همه اقرار دهید|
  block
    block |می‌رسد یوسف مصری همه اقرار دهید|
    block |می‌خرامد چو دو صد تنگ شکر بار دهید|
  block
    block |جان بدان عشق سپارید و همه روح شوید|
    block |وز پی صدقه از آن رنگ به گلزار دهید|
  block
    block |جمع رندان و حریفان همه یک رنگ شدیم|
    block |گروی‌ها بستانید و به بازار دهید|
  block
    block |تا که از کفر و ز ایمان بنماند اثری|
    block |این قدح را ز می‌شرع به کفار دهید|
  block
    block |اول این سوختگان را به قدح دریابید|
    block |و آخرالامر بدان خواجه هشیار دهید|
  block
    block |در کمینست خرد می‌نگرد از چپ و راست|
    block |قدح زفت بدان پیرک طرار دهید|
  block
    block |هر کی جنس است بر این آتش عشاق نهید|
    block |هر چه نقدست به سرفتنه اسرار دهید|
  block
    block |کار و بار از سر مستی و خرابی ببرید|
    block |خویش را زود به یک بار بدین کار دهید|
  block
    block |آتش عشق و جنون چون بزند بر ناموس|
    block |سر و دستار به یک ریشه دستار دهید|
  block
    block |جان‌ها را بگذارید و در آن حلقه روید|
    block |جامه‌ها را بفروشید و به خمار دهید|
  block
    block |می فروشیست سیه کار و همه عور شدیم|
    block |پیرهن نیست کسی را مگر ایزار دهید|
  block
    block |حاش لله که به تن جامه طمع کرده بود|
    block |آن بهانه‌ست دل پاک به دلدار دهید|
  block
    block |طالب جان صفا جامه چرا می‌خواهد|
    block |و آنک برده‌ست تن و جامه به ایثار دهید|
  block
    block |عنکبوتیست ز شهوت که تو را پرده کشد|
    block |جامه و تن زر و سر جمله به یک بار دهید|
  block
    block |تا ببینید پس پرده یکی خورشیدی|
    block |شمس تبریز کز او دیده به دیدار دهید|