
block |درخت و آتشی دیدم ندا آمد که جانانم|
  block
    block |درخت و آتشی دیدم ندا آمد که جانانم|
    block |مرا می خواند آن آتش مگر موسی عمرانم|
  block
    block |دخلت التیه بالبلوی و ذقت المن و السلوی|
    block |چهل سال است چون موسی به گرد این بیابانم|
  block
    block |مپرس از کشتی و دریا بیا بنگر عجایب‌ها|
    block |که چندین سال من کشتی در این خشکی همی‌رانم|
  block
    block |بیا ای جان تویی موسی وین قالب عصای تو|
    block |چو برگیری عصا گردم چو افکندیم ثعبانم|
  block
    block |تویی عیسی و من مرغت تو مرغی ساختی از گل|
    block |چنانک دردمی در من چنان در اوج پرانم|
  block
    block |منم استون آن مسجد که مسند ساخت پیغامبر|
    block |چو او مسند دگر سازد ز درد هجر نالانم|
  block
    block |خداوند خداوندان و صورت ساز بی‌صورت|
    block |چه صورت می کشی بر من تو دانی من نمی‌دانم|
  block
    block |گهی سنگم گهی آهن زمانی آتشم جمله|
    block |گهی میزان بی‌سنگم گهی هم سنگ و میزانم|
  block
    block |زمانی می چرم این جا زمانی می چرند از من|
    block |گهی گرگم گهی میشم گهی خود شکل چوپانم|
  block
    block |هیولایی نشان آمد نشان دایم کجا ماند|
    block |نه این ماند نه آن ماند بداند آن من آنم|