
block |بوی باغ و گلستان آید همی|
  block
    block |بوی باغ و گلستان آید همی|
    block |بوی یار مهربان آید همی|
  block
    block |از نثار جوهر یارم مرا|
    block |آب دریا تا میان آید همی|
  block
    block |با خیال گلستانش خارزار|
    block |نرمتر از پرنیان آید همی|
  block
    block |از چنین نجار یعنی عشق او|
    block |نردبان آسمان آید همی|
  block
    block |جوع کلبم را ز مطبخ‌های جان|
    block |لحظه لحظه بوی نان آید همی|
  block
    block |زان در و دیوارهای کوی دوست|
    block |عاشقان را بوی جان آید همی|
  block
    block |یک وفا می‌آر و می‌بر صد هزار|
    block |این چنین را آن چنان آید همی|
  block
    block |هر که میرد پیش حسن روی دوست|
    block |نابمرده در جنان آید همی|
  block
    block |کاروان غیب می‌آید به عین|
    block |لیک از این زشتان نهان آید همی|
  block
    block |نغزرویان سوی زشتان کی روند|
    block |بلبل اندر گلبنان آید همی|
  block
    block |پهلوی نرگس بروید یاسمین|
    block |گل به غنچه خوش دهان آید همی|
  block
    block |این همه رمز است و مقصود این بود|
    block |کان جهان اندر جهان آید همی|
  block
    block |همچو روغن در میان جان شیر|
    block |لامکان اندر مکان آید همی|
  block
    block |همچو عقل اندر میان خون و پوست|
    block |بی نشان اندر نشان آید همی|
  block
    block |وز ورای عقل عشق خوبرو|
    block |می‌به کف دامن کشان آید همی|
  block
    block |وز ورای عشق آن کش شرح نیست|
    block |جز همین گفتن که آن آید همی|
  block
    block |بیش از این شرحش توان کردن ولیک|
    block |از سوی غیرت سنان آید همی|
  block
    block |تن زنم زیرا ز حرف مشکلش|
    block |هر کسی را صد گمان آید همی|