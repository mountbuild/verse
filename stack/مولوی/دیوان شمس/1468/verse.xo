
block |امروز خوشم با تو جان تو و فردا هم|
  block
    block |امروز خوشم با تو جان تو و فردا هم|
    block |از تو شکرافشانم این جا هم و آن جا هم|
  block
    block |دل باده تو خورده وز خانه سفر کرده|
    block |ما بی‌دل و دل با تو با ما هم و بی‌ما هم|
  block
    block |ای دل که روانی تو آن سوی که دانی تو|
    block |خدمت برسان از ما آن جا و موصی هم|
  block
    block |ما منتظر وقت و دل ناظر تو دایم|
    block |در حالت آرامش در شورش و غوغا هم|
  block
    block |از باده و باد تو چون موج شده این دل|
    block |در مستی و پستی خوش در رفعت و بالا هم|
  block
    block |ابر خوش لطف تو با جان و روان ما|
    block |در خاک اثر کرده در صخره و خارا هم|
  block
    block |با تو پس از این عالم بی‌نقش بنی آدم|
    block |خوش خلوت جان باشد آمیزش جان‌ها هم|
  block
    block |زان غمزه مست تو زان جادو و جادوخو|
    block |خیره شده هر دیده نادان هم و دانا هم|
  block
    block |من ننگ نمی‌دارم مجنونم و می دانی|
    block |هم عرق جنون دارم از مایه و سودا هم|
  block
    block |از آتش و آب او ای جسته نشان بنگر|
    block |در آب دو چشم ما در زردی سیما هم|
  block
    block |در عالم آب و گل در پرده جان و دل|
    block |هم ایمنی از عشقت وین فتنه و غوغا هم|
  block
    block |زان طره روحانی زان سلسله جانی|
    block |زنار تو بربسته هم مؤمن و ترسا هم|