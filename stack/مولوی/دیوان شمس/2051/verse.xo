
block |می‌بینمت که عزم جفا می‌کنی مکن|
  block
    block |می‌بینمت که عزم جفا می‌کنی مکن|
    block |عزم عتاب و فرقت ما می‌کنی مکن|
  block
    block |در مرغزار غیرت چون شیر خشمگین|
    block |در خونم ای دو دیده چرا می‌کنی مکن|
  block
    block |بخت مرا چو کلک نگون می‌کنی مکن|
    block |پشت مرا چو دال دوتا می‌کنی مکن|
  block
    block |ای تو تمام لطف خدا و عطای او|
    block |خود را نکال و قهر خدا می‌کنی مکن|
  block
    block |پیوند کرده‌ای کرم و لطف با دلم|
    block |پیوند کرده را چه جدا می‌کنی مکن|
  block
    block |آن بیذقی که شاه شده‌ست از رخ خوشت|
    block |بازش به مات غم چه گدا می‌کنی مکن|
  block
    block |آن بنده‌ای که بدر شد از پرتو رخت|
    block |چون ماه نو ز غصه دوتا می‌کنی مکن|
  block
    block |گر گبر و مؤمن است چو کشته هوای توست|
    block |بر گبر کشته تو چه غزا می‌کنی مکن|
  block
    block |بی‌هوش شو چو موسی و همچون عصا خموش|
    block |مانند طور تو چه صدا می‌کنی مکن|