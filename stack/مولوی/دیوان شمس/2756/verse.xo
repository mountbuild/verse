
block |ای وصل تو اصل شادمانی|
  block
    block |ای وصل تو اصل شادمانی|
    block |کان صورت‌هاست وین معانی|
  block
    block |یک لحظه مبر ز بنده که نیست|
    block |بی آب سفینه را روانی|
  block
    block |من مصحف باطلم ولیکن|
    block |تصحیح شوم چو تو بخوانی|
  block
    block |یک یوسف بی‌کس است و صد گرگ|
    block |اما برهد چو تو شبانی|
  block
    block |هر بار بپرسیم که چونی|
    block |با اشکم و روی زعفرانی|
  block
    block |این هر دو نشان برای عام است|
    block |پیشت چه نشان چه بی‌نشانی|
  block
    block |ناگفته حدیث بشنوی تو|
    block |ننوشته قباله را بخوانی|
  block
    block |بی خواب تو واقعه نمایی|
    block |بی آب سفینه‌ها برانی|
  block
    block |خاموش ثنا و لابه کم کن|
    block |کز غیب رسید لن ترانی|