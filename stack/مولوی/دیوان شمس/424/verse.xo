
block |دلبری و بی‌دلی اسرار ماست|
  block
    block |دلبری و بی‌دلی اسرار ماست|
    block |کار کار ماست چون او یار ماست|
  block
    block |نوبت کهنه فروشان درگذشت|
    block |نوفروشانیم و این بازار ماست|
  block
    block |نوبهاری کو جهان را نو کند|
    block |جان گلزارست اما زار ماست|
  block
    block |عقل اگر سلطان این اقلیم شد|
    block |همچو دزد آویخته بر دار ماست|
  block
    block |آنک افلاطون و جالینوس ماست|
    block |پرفنا و علت و بیمار ماست|
  block
    block |گاو و ماهی ثری قربان ماست|
    block |شیر گردونی به زیر بار ماست|
  block
    block |هر چه اول زهر بد تریاق شد|
    block |هر چه آن غم بد کنون غمخوار ماست|
  block
    block |دعوی شیری کند هر شیرگیر|
    block |شیرگیر و شیر او کفتار ماست|
  block
    block |ترک خویش و ترک خویشان می‌کنیم|
    block |هر چه خویش ما کنون اغیار ماست|
  block
    block |خودپرستی نامبارک حالتی‌ست|
    block |کاندر او ایمان ما انکار ماست|
  block
    block |هر غزل کان بی‌من آید خوش بود|
    block |کاین نوا بی‌فر ز چنگ و تار ماست|
  block
    block |شمس تبریزی به نور ذوالجلال|
    block |در دو عالم مایه اقرار ماست|