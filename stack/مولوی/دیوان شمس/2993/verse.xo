
block |شاها بکش قطار که شهوار می‌کشی|
  block
    block |شاها بکش قطار که شهوار می‌کشی|
    block |دامان ما گرفته به گلزار می‌کشی|
  block
    block |قطار اشتران همه مستند و کف زنان|
    block |بویی ببرده‌اند که قطار می‌کشی|
  block
    block |هر اشتری میانه زنجیر می‌گزد|
    block |چون شهد و چون شکر که سوی یار می‌کشی|
  block
    block |آن چشم‌های مست به چشمت که ساقی است|
    block |گویند خوش بکش که به دیدار می‌کشی|
  block
    block |ما کشت تو بدیم درودی به داس عشق|
    block |کردی ز که جدا و به انبار می‌کشی|
  block
    block |سکسک بدیم و توسن و در راه صدق لنگ|
    block |رهوار از آن شدیم که رهوار می‌کشی|
  block
    block |هر چند سال‌ها ز چمن گل بچیده‌ایم|
    block |ناگه ز چشم بد به ره خار می‌کشی|
  block
    block |ما کی غلط کنیم به هر سو کشی بکش|
    block |هر سو کشی به عشرت بسیار می‌کشی|
  block
    block |شاهان کشند بنده بد را به انتقام|
    block |تو جانب کرامت و ایثار می‌کشی|
  block
    block |زین لطف مجرمان را گستاخ کرده‌ای|
    block |دزدان دار را خوش و بی‌دار می‌کشی|
  block
    block |هر تخمه و ملول همی‌گویدم خموش|
    block |تو کرده‌ای ستیزه به گفتار می‌کشی|
  block
    block |سختی کشان ز گردش این چرخ در غم اند|
    block |بر رغم جمله چرخه دوار می‌کشی|
  block
    block |ای شاه شمس مفخر تبریز نور حق|
    block |تو نور نور ندره به اقطار می‌کشی|