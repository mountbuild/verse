
block |ای ساکن جان من آخر به کجا رفتی|
  block
    block |ای ساکن جان من آخر به کجا رفتی|
    block |در خانه نهان گشتی یا سوی هوا رفتی|
  block
    block |چون عهد دلم دیدی از عهد بگردیدی|
    block |چون مرغ بپریدی ای دوست کجا رفتی|
  block
    block |در روح نظر کردی چون روح سفر کردی|
    block |از خلق حذر کردی وز خلق جدا رفتی|
  block
    block |رفتی تو بدین زودی تو باد صبا بودی|
    block |ماننده بوی گل با باد صبا رفتی|
  block
    block |نی باد صبا بودی نی مرغ هوا بودی|
    block |از نور خدا بودی در نور خدا رفتی|
  block
    block |ای خواجه این خانه چون شمع در این خانه|
    block |وز ننگ چنین خانه بر سقف سما رفتی|