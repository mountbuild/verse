
block |بازآمدی که ما را درهم زنی به شوری|
  block
    block |بازآمدی که ما را درهم زنی به شوری|
    block |داوود روزگاری با نغمه زبوری|
  block
    block |یا مصر پرنباتی یا یوسف حیاتی|
    block |یعقوب را نپرسی چونی از این صبوری|
  block
    block |بازآمد آن قیامت با فتنه و ملامت|
    block |گفتم که آفتابی یا نور نور نوری|
  block
    block |ای آسمان برین دم گردان و بی‌قراری|
    block |وی خاک هم در این غم خاموش و در حضوری|
  block
    block |ای دلبر پریرین وی فتنه تو شیرین|
    block |دل نام تو نگوید از غایت غیوری|
  block
    block |خورشید چون برآید خود را چرا نماید|
    block |با آفتاب رویت از جاهلی و کوری|
  block
    block |بازآمد آن سلیمان بر تخت پادشاهی|
    block |جان را نثار او کن آخر نه کم ز موری|
  block
    block |در پرده چون نشستی رسوا چرا نگشتی|
    block |این نیست از ستیری این نیست از ستوری|
  block
    block |تره فروش کویش این عقل را نگیرد|
    block |تو بر سرش نهادی بنگر چه دور دوری|
  block
    block |بازآمده‌ست بازی صیاد هر نیازی|
    block |ای بوم اگر نه شومی از وی چرا نفوری|
  block
    block |بازآمد آن تجلی از بارگاه اعلا|
    block |ای روح نعره می زن موسی و کوه طوری|
  block
    block |بازآمدی به خانه‌ای قبله زمانه|
    block |والله صلاح دینی پیوسته در ظهوری|