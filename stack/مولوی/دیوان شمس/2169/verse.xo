
block |ز مکر حق مباش ایمن اگر صد بخت بینی تو|
  block
    block |ز مکر حق مباش ایمن اگر صد بخت بینی تو|
    block |بمال این چشم‌ها را گر به پندار یقینی تو|
  block
    block |که مکر حق چنان تند است کز وی دیده جانت|
    block |تو را عرشی نماید او و گر باشی زمینی تو|
  block
    block |گمان خاینی می بر تو بر جان امین شکلت|
    block |که گر تو ساده دل باشی ندارد سود امینی تو|
  block
    block |خریدی هندوی زشتی قبیحی را تو در چادر|
    block |تو ساده پوستین بر بوی زهره روی چینی تو|
  block
    block |چو شب در خانه آوردی بدیدی روش بی‌چادر|
    block |ز رویش دیده بگرفتی ز بویش بستی بینی تو|
  block
    block |در این بازار طراران زاهدشکل بسیارند|
    block |فریبندت اگر چه اهل و باعقل متینی تو|
  block
    block |مگر فضل خداوند خداوندان شمس الدین|
    block |کند تنبیه جانت را کند هر دم معینی تو|
  block
    block |ببین آن آفتابی را کش اول نیست و نی پایان|
    block |که اندر دین همی‌تابد اگر از اهل دینی تو|
  block
    block |به سوی باغ وحدت رو کز او شادی همی‌روید|
    block |که هر جزوت شود خندان اگر در خود حزینی تو|