
block |پروانه شد در آتش گفتا که همچنین کن|
  block
    block |پروانه شد در آتش گفتا که همچنین کن|
    block |می‌سوخت و پر همی‌زد بر جا که همچنین کن|
  block
    block |شمع و فتیله بسته با گردن شکسته|
    block |می‌گفت نرم نرمک با ما که همچنین کن|
  block
    block |مومی که می‌گدازد با سوز می بسازد|
    block |در تف و تاب داده خود را که همچنین کن|
  block
    block |گر سیم و زر فشانی در سود این جهانی|
    block |سودت ندارد آن‌ها الا که همچنین کن|
  block
    block |دامان پر ز گوهر کرد و نشست بر سر|
    block |وز رشک تلخ گشته دریا که همچنین کن|
  block
    block |از نیک و بد بریده وز دام‌ها پریده|
    block |بر کوه قاف رفته عنقا که همچنین کن|
  block
    block |رخساره پاک کرده دراعه چاک کرده|
    block |با خار صبر کرده گل‌ها که همچنین کن|
  block
    block |صد ننگ و نام هشته با عقل خصم گشته|
    block |بر مغزها دویده صهبا که همچنین کن|
  block
    block |خالی شده‌ست و ساده نه چشم برگشاده|
    block |لب بر لبش نهاده سرنا که همچنین کن|
  block
    block |چل سال چشم آدم در عذر داشت ماتم|
    block |گفته به کودکانش بابا که همچنین کن|
  block
    block |خاموش باش و صابر عبرت بگیر آخر|
    block |خامش شده‌ست و گریان خارا که همچنین کن|
  block
    block |تبریز شمس دین را بین کز ضیای جانی|
    block |پر کرده از جلالت صحرا که همچنین کن|