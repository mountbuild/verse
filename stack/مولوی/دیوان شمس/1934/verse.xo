
block |از ما مرو ای چراغ روشن|
  block
    block |از ما مرو ای چراغ روشن|
    block |تا زنده شود هزار چون من|
  block
    block |تا بشکفد از درون هر خار|
    block |صد نرگس و یاسمین و سوسن|
  block
    block |بر هر شاخی هزار میوه|
    block |در هر گل تر هزار گلشن|
  block
    block |جان شب را تو چون چراغی|
    block |یا جان چراغ را چو روغن|
  block
    block |ای روزن خانه را چو خورشید|
    block |یا خانه بسته را چو روزن|
  block
    block |ای جوشن را چو دست داوود|
    block |یا رستم جنگ را چو جوشن|
  block
    block |خورشید پی تو غرق آتش|
    block |وز بهر تو ساخت ماه خرمن|
  block
    block |نستاند هیچ کس به جز تو|
    block |تاوان بهار را ز بهمن|
  block
    block |از شوق تو باغ و راغ در جوش|
    block |وز عشق تو گل دریده دامن|
  block
    block |ای دوست مرا چو سر تو باشی|
    block |من غم نخورم ز وام کردن|
  block
    block |روزی که گذر کنی به بازار|
    block |هم مرد رود ز خویش و هم زن|
  block
    block |وان شب که صبوح او تو باشی|
    block |هم روح بود خراب و هم تن|
  block
    block |ترکی کند آن صبوح و گوید|
    block |با هندوی شب به خشم سن سن|
  block
    block |ترکیت به از خراج بلغار|
    block |هر سن سن تو هزار رهزن|
  block
    block |گفتی که خموش من خموشم|
    block |گر زانک نیاریم به گفتن|
  block
    block |ور گوش رباب دل بپیچی|
    block |در گفت آیم که تن تنن تن|
  block
    block |خاکی بودم خموش و ساکن|
    block |مستم کردی به هست کردن|
  block
    block |هستی بگذارم و شوم خاک|
    block |تا هست کنی مرا دگر فن|
  block
    block |خاموش که گفت نیز هستی است|
    block |باش از پی انصتواش الکن|