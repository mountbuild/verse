
block |ماه دیدم شد مرا سودای چرخ|
  block
    block |ماه دیدم شد مرا سودای چرخ|
    block |آن مهی نی کو بود بالای چرخ|
  block
    block |تو ز چرخی با تو می‌گویم ز چرخ|
    block |ور نه این خورشید را چه جای چرخ|
  block
    block |زهره را دیدم همی‌زد چنگ دوش|
    block |ای همه چون دوش ما شب‌های چرخ|
  block
    block |جان من با اختران آسمان|
    block |رقص رقصان گشته در پهنای چرخ|
  block
    block |در فراق آفتاب جان ببین|
    block |از شفق پرخون شده سیمای چرخ|
  block
    block |سر فروکن یک دمی از بام چرخ|
    block |تا زنم من چرخ‌ها در پای چرخ|
  block
    block |سنگ از خورشید شد یاقوت و لعل|
    block |چشم از خورشید شد بینای چرخ|
  block
    block |ماه خود بر آسمان دیگرست|
    block |عکس آن ماهست در دریای چرخ|