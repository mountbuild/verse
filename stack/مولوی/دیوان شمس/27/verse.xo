
block |آن خواجه را در کوی ما در گل فرورفتست پا|
  block
    block |آن خواجه را در کوی ما در گل فرورفتست پا|
    block |با تو بگویم حال او برخوان اذا جاء القضا|
  block
    block |جباروار و زفت او دامن کشان می‌رفت او|
    block |تسخرکنان بر عاشقان بازیچه دیده عشق را|
  block
    block |بس مرغ پران بر هوا از دام‌ها فرد و جدا|
    block |می‌آید از قبضه قضا بر پر او تیر بلا|
  block
    block |ای خواجه سرمستک شدی بر عاشقان خنبک زدی|
    block |مست خداوندی خود کشتی گرفتی با خدا|
  block
    block |بر آسمان‌ها برده سر وز سرنبشت او بی‌خبر|
    block |همیان او پرسیم و زر گوشش پر از طال بقا|
  block
    block |از بوسه‌ها بر دست او وز سجده‌ها بر پای او|
    block |وز لورکند شاعران وز دمدمه هر ژاژخا|
  block
    block |باشد کرم را آفتی کان کبر آرد در فتی|
    block |از وهم بیمارش کند در چاپلوسی هر گدا|
  block
    block |بدهد درم‌ها در کرم او نافریدست آن درم|
    block |از مال و ملک دیگری مردی کجا باشد سخا|
  block
    block |فرعون و شدادی شده خیکی پر از بادی شده|
    block |موری بده ماری شده وان مار گشته اژدها|
  block
    block |عشق از سر قدوسیی همچون عصای موسیی|
    block |کو اژدها را می‌خورد چون افکند موسی عصا|
  block
    block |بر خواجه روی زمین بگشاد از گردون کمین|
    block |تیری زدش کز زخم او همچون کمانی شد دوتا|
  block
    block |در رو فتاد او آن زمان از ضربت زخم گران|
    block |خرخرکنان چون صرعیان در غرغره مرگ و فنا|
  block
    block |رسوا شده عریان شده دشمن بر او گریان شده|
    block |خویشان او نوحه کنان بر وی چو اصحاب عزا|
  block
    block |فرعون و نمرودی بده انی انا الله می‌زده|
    block |اشکسته گردن آمده در یارب و در ربنا|
  block
    block |او زعفرانی کرده رو زخمی نه بر اندام او|
    block |جز غمزه غمازه‌ای شکرلبی شیرین لقا|
  block
    block |تیرش عجبتر یا کمان چشمش تهیتر یا دهان|
    block |او بی‌وفاتر یا جهان او محتجبتر یا هما|
  block
    block |اکنون بگویم سر جان در امتحان عاشقان|
    block |از قفل و زنجیر نهان هین گوش‌ها را برگشا|
  block
    block |کی برگشایی گوش را کو گوش مر مدهوش را|
    block |مخلص نباشد هوش را جز یفعل الله ما یشا|
  block
    block |این خواجه باخرخشه شد پرشکسته چون پشه|
    block |نالان ز عشق عایشه کابیض عینی من بکا|
  block
    block |انا هلکنا بعدکم یا ویلنا من بعدکم|
    block |مقت الحیوه فقدکم عودوا الینا بالرضا|
  block
    block |العقل فیکم مرتهن هل من صدا یشفی الحزن|
    block |و القلب منکم ممتحن فی وسط نیران النوی|
  block
    block |ای خواجه با دست و پا پایت شکستست از قضا|
    block |دل‌ها شکستی تو بسی بر پای تو آمد جزا|
  block
    block |این از عنایت‌ها شمر کز کوی عشق آمد ضرر|
    block |عشق مجازی را گذر بر عشق حقست انتها|
  block
    block |غازی به دست پور خود شمشیر چوبین می‌دهد|
    block |تا او در آن استا شود شمشیر گیرد در غزا|
  block
    block |عشقی که بر انسان بود شمشیر چوبین آن بود|
    block |آن عشق با رحمان شود چون آخر آید ابتلا|
  block
    block |عشق زلیخا ابتدا بر یوسف آمد سال‌ها|
    block |شد آخر آن عشق خدا می‌کرد بر یوسف قفا|
  block
    block |بگریخت او یوسف پیش زد دست در پیراهنش|
    block |بدریده شد از جذب او برعکس حال ابتدا|
  block
    block |گفتش قصاص پیرهن بردم ز تو امروز من|
    block |گفتا بسی زین‌ها کند تقلیب عشق کبریا|
  block
    block |مطلوب را طالب کند مغلوب را غالب کند|
    block |ای بس دعاگو را که حق کرد از کرم قبله دعا|
  block
    block |باریک شد این جا سخن دم می‌نگنجد در دهن|
    block |من مغلطه خواهم زدن این جا روا باشد دغا|
  block
    block |او می‌زند من کیستم من صورتم خاکیستم|
    block |رمال بر خاکی زند نقش صوابی یا خطا|
  block
    block |این را رها کن خواجه را بنگر که می‌گوید مرا|
    block |عشق آتش اندر ریش زد ما را رها کردی چرا|
  block
    block |ای خواجه صاحب قدم گر رفتم اینک آمدم|
    block |تا من در این آخرزمان حال تو گویم برملا|
  block
    block |آخر چه گوید غره‌ای جز ز آفتابی ذره‌ای|
    block |از بحر قلزم قطره‌ای زین بی‌نهایت ماجرا|
  block
    block |چون قطره‌ای بنمایدت باقیش معلوم آیدت|
    block |ز انبار کف گندمی عرضه کنند اندر شرا|
  block
    block |کفی چو دیدی باقیش نادیده خود می‌دانیش|
    block |دانیش و دانی چون شود چون بازگردد ز آسیا|
  block
    block |هستی تو انبار کهن دستی در این انبار کن|
    block |بنگر چگونه گندمی وانگه به طاحون بر هلا|
  block
    block |هست آن جهان چون آسیا هست آن جهان چون خرمنی|
    block |آن جا همین خواهی بدن گر گندمی گر لوبیا|
  block
    block |رو ترک این گو ای مصر آن خواجه را بین منتظر|
    block |کو نیم کاره می‌کند تعجیل می‌گوید صلا|
  block
    block |ای خواجه تو چونی بگو خسته در این پرفتنه کو|
    block |در خاک و خون افتاده‌ای بیچاره وار و مبتلا|
  block
    block |گفت الغیاث ای مسلمین دل‌ها نگهدارید هین|
    block |شد ریخته خود خون من تا این نباشد بر شما|
  block
    block |من عاشقان را در تبش بسیار کردم سرزنش|
    block |با سینه پرغل و غش بسیار گفتم ناسزا|
  block
    block |ویل لکل همزه بهر زبان بد بود|
    block |هماز را لماز را جز چاشنی نبود دوا|
  block
    block |کی آن دهان مردم است سوراخ مار و کژدم است|
    block |کهگل در آن سوراخ زن کزدم منه بر اقربا|
  block
    block |در عشق ترک کام کن ترک حبوب و دام کن|
    block |مر سنگ را زر نام کن شکر لقب نه بر جفا|