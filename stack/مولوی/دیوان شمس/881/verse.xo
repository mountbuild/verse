
block |آه که بار دگر آتش در من فتاد|
  block
    block |آه که بار دگر آتش در من فتاد|
    block |وین دل دیوانه باز روی به صحرا نهاد|
  block
    block |آه که دریای عشق بار دگر موج زد|
    block |وز دل من هر طرف چشمه خون برگشاد|
  block
    block |آه که جست آتشی خانه دل درگرفت|
    block |دود گرفت آسمان آتش من یافت باد|
  block
    block |آتش دل سهل نیست هیچ ملامت مکن|
    block |یا رب فریاد رس ز آتش دل داد داد|
  block
    block |لشکر اندیشه‌ها می‌رسد از بیشه‌ها|
    block |سوی دلم طلب طلب وز غم من شاد شاد|
  block
    block |ای دل روشن ضمیر بر همه دل‌ها امیر|
    block |صبر گزیدی و یافت جان تو جمله مراد|
  block
    block |چشم همه خشک و تر مانده در همدگر|
    block |چشم تو سوی خداست چشم همه بر تو باد|
  block
    block |دست تو دست خدا چشم تو مست خدا|
    block |بر همه پاینده باد سایه رب العباد|
  block
    block |ناله خلق از شماست آن شما از کجاست|
    block |این همه از عشق زاد عشق عجب از چه زاد|
  block
    block |شمس حق دین تویی مالک ملک وجود|
    block |ای که ندیده چو تو عشق دگر کیقباد|