
block |ساقی تو شراب لامکان را|
  block
    block |ساقی تو شراب لامکان را|
    block |آن نام و نشان بی‌نشان را|
  block
    block |بفزا که فزایش روانی|
    block |سرمست و روانه کن روان را|
  block
    block |یک بار دگر بیا درآموز|
    block |ساقی گشتن تو ساقیان را|
  block
    block |چون چشمه بجوش از دل سنگ|
    block |بشکن تو سبوی جسم و جان را|
  block
    block |عشرت ده عاشقان می را|
    block |حسرت ده طالبان نان را|
  block
    block |نان معماریست حبس تن را|
    block |می بارانیست باغ جان را|
  block
    block |بستم سر سفره زمین را|
    block |بگشا سر خم آسمان را|
  block
    block |بربند دو چشم عیب بین را|
    block |بگشای دو چشم غیب دان را|
  block
    block |تا مسجد و بتکده نماند|
    block |تا نشناسیم این و آن را|
  block
    block |خاموش که آن جهان خاموش|
    block |در بانگ درآرد این جهان را|