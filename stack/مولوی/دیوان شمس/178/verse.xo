
block |می‌شدی غافل ز اسرار قضا|
  block
    block |می‌شدی غافل ز اسرار قضا|
    block |زخم خوردی از سلحدار قضا|
  block
    block |این چه کار افتاد آخر ناگهان|
    block |این چنین باشد چنین کار قضا|
  block
    block |هیچ گل دیدی که خندد در جهان|
    block |کو نشد گرینده از خار قضا|
  block
    block |هیچ بختی در جهان رونق گرفت|
    block |کو نشد محبوس و بیمار قضا|
  block
    block |هیچ کس دزدیده روی عیش دید|
    block |کو نشد آونگ بر دار قضا|
  block
    block |هیچ کس را مکر و فن سودی نکرد|
    block |پیش بازی‌های مکار قضا|
  block
    block |این قضا را دوستان خدمت کنند|
    block |جان کنند از صدق ایثار قضا|
  block
    block |گر چه صورت مرد جان باقی بماند|
    block |در عنایت‌های بسیار قضا|
  block
    block |جوز بشکست و بمانده مغز روح|
    block |رفت در حلوا ز انبار قضا|
  block
    block |آنک سوی نار شد بی‌مغز بود|
    block |مغز او پوسید از انکار قضا|
  block
    block |آنک سوی یار شد مسعود بود|
    block |مغز جان بگزید و شد یار قضا|