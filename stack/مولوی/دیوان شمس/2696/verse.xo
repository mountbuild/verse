
block |مرا در خنده می‌آرد بهاری|
  block
    block |مرا در خنده می‌آرد بهاری|
    block |مرا سرگشته می‌دارد خماری|
  block
    block |مرا در چرخ آورده‌ست ماهی|
    block |مرا بی‌یار گردانید یاری|
  block
    block |چو تاری گشتم از آواز چنگی|
    block |نوایش فاش و پیدا نیست تاری|
  block
    block |جهانی چون غباری او برانگیخت|
    block |که پنهان شد چو بادی در غباری|
  block
    block |حیاتی چون شرار آن شه برافروخت|
    block |که پنهان شد چو سوزی در شراری|
  block
    block |جمال گلستان آن کس برآراست|
    block |که پنهان شد چو گل در جان خاری|
  block
    block |دلم گوید که ساقی را تو می‌گو|
    block |که جانم مست آن باقی است باری|
  block
    block |دلم چون آینه خاموش گویاست|
    block |به دست بوالعجب آیینه داری|
  block
    block |کز او در آینه ساعت به ساعت|
    block |همی‌تابد عجب نقش و نگاری|