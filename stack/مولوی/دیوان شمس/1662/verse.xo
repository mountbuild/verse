
block |بوی آن خوب ختن می آیدم|
  block
    block |بوی آن خوب ختن می آیدم|
    block |بوی یار سیمتن می آیدم|
  block
    block |می رسد در گوش بانگ بلبلان|
    block |بوی باغ و یاسمن می آیدم|
  block
    block |درد چون آبستنان می گیردم|
    block |طفل جان اندر چمن می آیدم|
  block
    block |بوی زلف مشکبار روح قدس|
    block |همچو جان اندر بدن می آیدم|
  block
    block |یوسفم افتاده در چاه فراق|
    block |از شه مصر آن رسن می آیدم|
  block
    block |من شهید عشقم و پرخون کفن|
    block |خونبها اندر کفن می آیدم|
  block
    block |بر سرم نه آن کلاه خسروی|
    block |کان چنان شیرین ذقن می آیدم|
  block
    block |سر نهادم همچو شمع اندر لگن|
    block |سر نگر کاندر لگن می آیدم|
  block
    block |جان‌ها بر بام تن صف صف زدند|
    block |کان قباد صف شکن می آیدم|
  block
    block |گوییا آن چنگ عشرت ساز یافت|
    block |تا نوای تن تنن می آیدم|
  block
    block |گوییا ساقی جان بر کار شد|
    block |تا چنین می در دهن می آیدم|
  block
    block |یا ز شعشاع عقیق احمدی|
    block |بوی رحمان از یمن می آیدم|
  block
    block |یا ز بوی شمس تبریزی ز عشق|
    block |نعره‌ها بی‌خویشتن می آیدم|