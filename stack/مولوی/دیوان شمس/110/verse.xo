
block |تو بشکن چنگ ما را ای معلا|
  block
    block |تو بشکن چنگ ما را ای معلا|
    block |هزاران چنگ دیگر هست این جا|
  block
    block |چو ما در چنگ عشق اندرفتادیم|
    block |چه کم آید بر ما چنگ و سرنا|
  block
    block |رباب و چنگ عالم گر بسوزد|
    block |بسی چنگی پنهانیست یارا|
  block
    block |ترنگ و تنتنش رفته به گردون|
    block |اگر چه ناید آن در گوش صما|
  block
    block |چراغ و شمع عالم گر بمیرد|
    block |چو غم چون سنگ و آهن هست برجا|
  block
    block |به روی بحر خاشاکست اغانی|
    block |نیاید گوهری بر روی دریا|
  block
    block |ولیکن لطف خاشاک از گهر دان|
    block |که عکس عکس برق اوست بر ما|
  block
    block |اغانی جمله فرع شوق وصلیست|
    block |برابر نیست فرع و اصل اصلا|
  block
    block |دهان بربند و بگشا روزن دل|
    block |از آن ره باش با ارواح گویا|