
block |عقل از کف عشق خورد افیون|
  block
    block |عقل از کف عشق خورد افیون|
    block |هش دار جنون عقل اکنون|
  block
    block |عشق مجنون و عقل عاقل|
    block |امروز شدند هر دو مجنون|
  block
    block |جیحون که به عشق بحر می رفت|
    block |دریا شد و محو گشت جیحون|
  block
    block |در عشق رسید بحر خون دید|
    block |بنشست خرد میانه خون|
  block
    block |بر فرق گرفت موج خونش|
    block |می برد ز هر سوی به بی‌سون|
  block
    block |تا گم کردش تمام از خود|
    block |تا گشت به عشق چست و موزون|
  block
    block |در گم شدگی رسید جایی|
    block |کان جا نه زمین بود نه گردون|
  block
    block |گر پیش رود قدم ندارد|
    block |ور بنشیند پس او است مغبون|
  block
    block |ناگاه بدید زان سوی محو|
    block |زان سوی جهان نور بی‌چون|
  block
    block |یک سنجق و صد هزار نیزه|
    block |از نور لطیف گشت مفتون|
  block
    block |آن پای گرفته‌اش روان شد|
    block |می رفت در آن عجیب‌هامون|
  block
    block |تا بو که رسد قدم بدان جا|
    block |تا رسته شود ز خویش و مادون|
  block
    block |پیش آمد در رهش دو وادی|
    block |یک آتش بد یکیش گلگون|
  block
    block |آواز آمد که رو در آتش|
    block |تا یافت شوی به گلستان هون|
  block
    block |ور زانک به گلستان درآیی|
    block |خود را بینی در آتش و تون|
  block
    block |بر پشت فلک پری چو عیسی|
    block |و اندر بالا فرو چو قارون|
  block
    block |بگریز و امان شاه جان جو|
    block |از جمله عقیله‌ها تو بیرون|
  block
    block |آن شمس الدین و فخر تبریز|
    block |کز هر چه صفت کنیش افزون|