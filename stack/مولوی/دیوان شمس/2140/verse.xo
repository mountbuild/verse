
block |دل دی خراب و مست و خوش هر سو همی‌افتاد از او|
  block
    block |دل دی خراب و مست و خوش هر سو همی‌افتاد از او|
    block |در گلبنش جان صدزبان چون سوسن آزاد از او|
  block
    block |دل‌ها چو خسرو از لبش شیرین چو شکر تا ابد|
    block |گر یک زمان پنهان شود نالند چون فرهاد از او|
  block
    block |چون صد بهشت از لطف او این قالب خاکی نگر|
    block |رشک دم عیسی شده در زنده کردن باد از او|
  block
    block |در طبع همچون گولخن ناگه خلیفه رو نمود|
    block |از روی میر مؤمنان شد فخر صد بغداد از او|
  block
    block |ای ذوق تسبیح ملک بر آسمان از فر او|
    block |چشم و چراغ رهبری جان همه عباد از او|
  block
    block |جان صد هزاران گرد او چون انجم او مه در میان|
    block |مست و خرامان می‌رود چشم بدان کم باد از او|
  block
    block |شعشاع ماه چارده از پرتو رخسار او|
    block |هم جعدهای عنبرین در طره شمشاد از او|
  block
    block |گر یک جهان ویرانه شد از لشکر سلطان عشق|
    block |خود صد جهان جان جان شد در عوض بنیاد از او|
  block
    block |گر چه که بیدادی کند بر عاشقان آن غمزه‌ها|
    block |داده جمال و حسن را در هر دو عالم داد از او|
  block
    block |پا برنهادی بر فلک از ناز و نخوت این زمین|
    block |گر فهم کردی ذره‌ای کاین شاه خوبان زاد از او|
  block
    block |عقل از سر گستاخیی پیشش دوید و زخم خورد|
    block |چون دید روح آن زخم را شد در ادب استاد از او|
  block
    block |صد غلغله اندر بتان افتاد و اندر بتگران|
    block |تا دست‌ها برداشتند بر چرخ در فریاد از او|
  block
    block |کآخر چه خورشید است این کز چرخ خوبی تافته‌ست|
    block |این آب حیوان چون چنین دریا شد و بگشاد از او|
  block
    block |تا بردرید این عشق او پرده عروس جان‌ها|
    block |تا خان و مان بگذاشتند یک عالمی داماد از او|
  block
    block |بر سر نهاده غاشیه مخدوم شمس الدین کسی|
    block |کز بس جمال عزتش جبریل پر بنهاد از او|
  block
    block |زو برگشاید سر خود تبریز و جان بینا شود|
    block |تا کور گردد دیده نادیده حساد از او|