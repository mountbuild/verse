
block |برفت یار من و یادگار ماند مرا|
  block
    block |برفت یار من و یادگار ماند مرا|
    block |رخ معصفر و چشم پرآب و وااسفا|
  block
    block |دو دیده باشد پرنم چو در ویست مقیم|
    block |فرات و کوثر آب حیات جان افزا|
  block
    block |چرا رخم نکند زرگری چو متصلست|
    block |به گنج بی‌حد و کان جمال و حسن و بها|
  block
    block |چراست وااسفاگوی زانک یعقوبست|
    block |ز یوسف کش مه روی خویش گشته جدا|
  block
    block |ز ناز اگر برود تا ستاره بار شوم|
    block |رسد چو می‌زندش آفتاب طال بقا|
  block
    block |اگر چیم ز چراگاه جان برون کردست|
    block |کجاست زهره و یارا که گویمش که چرا|
  block
    block |الست عشق رسید و هر آن که گفت بلی|
    block |گواه گفت بلی هست صد هزار بلا|
  block
    block |بلا درست و بلادر تو را کند زیرک|
    block |خصوص در یتیمی که هست از آن دریا|
  block
    block |منم کبوتر او گر براندم سر نی|
    block |کجا پرم نپرم جز که گرد بام و سرا|
  block
    block |منم ز سایه او آفتاب عالمگیر|
    block |که سلطنت رسد آن را که یافت ظل هما|
  block
    block |بس است دعوت دعوت بهل دعا می‌گو|
    block |مسیح رفت به چارم سما به پر دعا|