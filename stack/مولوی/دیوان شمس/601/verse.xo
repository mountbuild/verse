
block |آن عشق که از پاکی از روح حشم دارد|
  block
    block |آن عشق که از پاکی از روح حشم دارد|
    block |بشنو که چه می‌گوید بنگر که چه دم دارد|
  block
    block |گر جسم تنک دارد جان تو سبک دارد|
    block |هر چند که صد لشکر در کتم عدم دارد|
  block
    block |گر مانده‌ای در گل روی آر به صاحب دل|
    block |کو ملک ابد بخشد کو تاج قدم دارد|
  block
    block |ای دل که جهان دیدی بسیار بگردیدی|
    block |بنمای که را دیدی کز عشق رقم دارد|
  block
    block |ای مرکب خود کشته وی گرد جهان گشته|
    block |بازآی به خورشیدی کز سینه کرم دارد|
  block
    block |آن سینه و چون سینه صیقل ده آیینه|
    block |آن سینه که اندر خود صد باغ ارم دارد|
  block
    block |این عشق همی‌گوید کان کس که مرا جوید|
    block |شرطیست که همچون زر در کوره قدم دارد|
  block
    block |من سیمتنی خواهم من همچو منی خواهم|
    block |بیزارم از آن زشتی کو سیم و درم دارد|
  block
    block |القاب صلاح الدین بر لوح چو پیدا شد|
    block |انصاف بسی منت بر لوح و قلم دارد|