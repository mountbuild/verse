
block |آری ستیزه می کن تا من همی‌ستیزم|
  block
    block |آری ستیزه می کن تا من همی‌ستیزم|
    block |چندین زبون نیم که ز استیز تو گریزم|
  block
    block |از حیله خواب رفتی هر سوی می بیفتی|
    block |والله که گر بخسپی این باده بر تو ریزم|
  block
    block |ای دولت مصور پیش من آر ساغر|
    block |زودم به ره مکن جان من سخت دیرخیزم|
  block
    block |هر لحظه روت گوید من شمع شب فروزم|
    block |هر لحظه موت گوید من ناف مشک بیزم|
  block
    block |نپذیرم ای سمن بر کمتر ز هجده ساغر|
    block |نرمی کن و حلیمی ای یار تند و تیزم|
  block
    block |ای لطف بی‌کناره خوش گیر در کنارم|
    block |چون در بر تو میرم نغز است رستخیزم|
  block
    block |ساغر بیار و کم کن این لاغ و این ندیمی|
    block |من مست آن عروسم نی سخره جهیزم|
  block
    block |خواهم شراب ناری تو دیگ پیشم آری|
    block |کی گرد دیگ گردم آخر نه کفچلیزم|
  block
    block |درده شراب رهبان ای همدم مسیحان|
    block |نی چون خران عنگم نی عاشق کمیزم|
  block
    block |خامش ز عشق بشنو گوید تو گر مرایی|
    block |من یار رستمانم نی یار مرد حیزم|