
block |امروز چرخ را ز مه ما تحیریست|
  block
    block |امروز چرخ را ز مه ما تحیریست|
    block |خورشید را ز غیرت رویش تغیریست|
  block
    block |صبح وجود را به جز این آفتاب نیست|
    block |بر ذره ذره وحدت حسنش مقرریست|
  block
    block |اما بدان سبب که به هر شام و هر صبوح|
    block |اشکال نو نماید گویی که دیگریست|
  block
    block |اشکال نو به نو چو مناقض نمایدت|
    block |اندر مناقضات خلافی مستریست|
  block
    block |در تو چو جنگ باشد گویی دو لشکر است|
    block |در تو چو جنگ نبود دانی که لشکریست|
  block
    block |اندر خلیل لطف بد آتش نمود آب|
    block |نمرود قهر بود بر او آب آذریست|
  block
    block |گرگی نمود یوسف در چشم حاسدان|
    block |پنهان شد آنک خوب و شکرلب برادریست|
  block
    block |این دست خود همی‌برد از عشق روی او|
    block |وان قصد جانش کرده که بس زشت و منکریست|
  block
    block |آن پرده از نمد نبود از حسد بود|
    block |زان پرده دوست را منگر زشت منظریست|
  block
    block |دیویست نفس تو که حسد جزو وصف اوست|
    block |تا کل او چگونه قبیحی و مقذریست|
  block
    block |آن مار زشت را تو کنون شیر می‌دهی|
    block |نک اژدها شود که به طبع آدمی خوریست|
  block
    block |ای برق اژدهاکش از آسمان فضل|
    block |برتاب و برکشش که از او روح مضطریست|
  block
    block |بی حرف شو چو دل اگرت صدر آرزوست|
    block |کز گفت این زبانت چو خواهنده بر دریست|