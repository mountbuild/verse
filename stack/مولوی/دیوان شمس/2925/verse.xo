
block |ای دلی کز گلشکر پرورده‌ای|
  block
    block |ای دلی کز گلشکر پرورده‌ای|
    block |ای دلی کز شیر شیران خورده‌ای|
  block
    block |وی دلی کز عقل اول زاده‌ای|
    block |حاتم از دست سلیمان برده‌ای|
  block
    block |طاقت عشقت ندارد هیچ جان|
    block |این چه جان است این چه جان آورده‌ای|
  block
    block |آفتابی کآفتاب از عکس او است|
    block |زیر دامن طرفه پنهان کرده‌ای|
  block
    block |هم چراغ صد هزاران ظلمتی|
    block |هم مسیح صد هزاران مرده‌ای|
  block
    block |این شرابی را که ساقی گشته‌ای|
    block |از کدام انگورها افشرده‌ای|
  block
    block |هم زمستان جهان را میوه‌ای|
    block |دستگیر صد هزار افسرده‌ای|
  block
    block |کار زرکوبان چو زر کردی چو زر|
    block |شه صلاح الدین که تو صدمرده‌ای|