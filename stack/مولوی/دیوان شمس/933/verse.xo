
block |میان باغ گل سرخ‌های و هو دارد|
  block
    block |میان باغ گل سرخ‌های و هو دارد|
    block |که بو کنید دهان مرا چه بو دارد|
  block
    block |به باغ خود همه مستند لیک نی چون گل|
    block |که هر یکی به قدح خورد و او سبو دارد|
  block
    block |چو سال سال نشاطست و روز روز طرب|
    block |خنک مرا و کسی را که عیش خو دارد|
  block
    block |چرا مقیم نباشد چو ما به مجلس گل|
    block |کسی که ساقی باقی ماه رو دارد|
  block
    block |به باغ جمله شراب خدای می‌نوشند|
    block |در آن میانه کسی نیست کو گلو دارد|
  block
    block |عجایبند درختانش بکر و آبستن|
    block |چو مریمی که نه معشوقه و نه شو دارد|
  block
    block |هزار بار چمن را بسوخت و بازآراست|
    block |چه عشق دارد با ما چه جست و جو دارد|
  block
    block |وجود ما و وجود چمن بدو زنده‌ست|
    block |زهی وجود لطیف و ظریف کو دارد|
  block
    block |چراست خار سلحدار و ابر روی ترش|
    block |ز رشک آن که گل سرخ صد عدو دارد|
  block
    block |چو آینه‌ست و ترازو خموش و گویا یار|
    block |ز من رمیده که او خوی گفت و گو دارد|