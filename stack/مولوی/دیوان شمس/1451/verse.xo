
block |گر تو بنمی خسپی بنشین تو که من خفتم|
  block
    block |گر تو بنمی خسپی بنشین تو که من خفتم|
    block |تو قصه خود می گو من قصه خود گفتم|
  block
    block |بس کردم از دستان زیرا مثل مستان|
    block |از خواب به هر سویی می جنبم و می افتم|
  block
    block |من تشنه آن یارم گر خفته و بیدارم|
    block |با نقش خیال او همراهم و هم جفتم|
  block
    block |چون صورت آیینه من تابع آن رویم|
    block |زان رو صفت او را بنمودم و بنهفتم|
  block
    block |آن دم که بخندید او من نیز بخندیدم|
    block |وان دم که برآشفت او من نیز برآشفتم|
  block
    block |باقیش بگو تو هم زیرا که ز بحر توست|
    block |درهای معانی که در رشته دم سفتم|