
block |ندا رسید به جان‌ها ز خسرو منصور|
  block
    block |ندا رسید به جان‌ها ز خسرو منصور|
    block |نظر به حلقه مردان چه می‌کنید از دور|
  block
    block |چو آفتاب برآمد چه خفته‌اند این خلق|
    block |نه روح عاشق روزست و چشم عاشق نور|
  block
    block |درون چاه ز خورشید روح روشن شد|
    block |ز نور خارش پذرفت نیز دیده کور|
  block
    block |بجنب بر خود آخر که چاشتگاه شدست|
    block |از آنک خفته چو جنبید خواب شد مهجور|
  block
    block |مگو که خفته نیم ناظرم به صنع خدا|
    block |نظر به صنع حجابست از چنان منظور|
  block
    block |روان خفته اگر داندی که در خوابست|
    block |از آنچ دیدی نی خوش شدی و نی رنجور|
  block
    block |چنانک روزی در خواب رفت گلخن تاب|
    block |به خواب دید که سلطان شدست و شد مغرور|
  block
    block |بدید خود را بر تخت ملک وز چپ و راست|
    block |هزار صف ز امیر و ز حاجب و دستور|
  block
    block |چنان نشسته بر آن تخت او که پنداری|
    block |در امر و نهی خداوند بد سنین و شهور|
  block
    block |میان غلغله و دار و گیر و بردابرد|
    block |میان آن لمن الملک و عزت و شر و شور|
  block
    block |درآمد از در گلخن به خشم حمامی|
    block |زدش به پای که برجه نه مرده‌ای در گور|
  block
    block |بجست و پهلوی خود نی خزینه دید و نه ملک|
    block |ولی خزینه حمام سرد دید و نفور|
  block
    block |بخوان ز آخر یاسین که صیحه فاذا|
    block |تو هم به بانگی حاضر شوی ز خواب غرور|
  block
    block |چه خفته‌ایم ولیکن ز خفته تا خفته|
    block |هزار مرتبه فرقست ظاهر و مستور|
  block
    block |شهی که خفت ز شاهی خود بود غافل|
    block |خسی که خفت ز ادبیر خود بود معذور|
  block
    block |چو هر دو باز از این خواب خویش بازآیند|
    block |به تخت آید شاه و به تخته آن مقهور|
  block
    block |لباب قصه بماندست و گفت فرمان نیست|
    block |نگر به دانش داوود و کوتهی زبور|
  block
    block |مگر که لطف کند باز شمس تبریزی|
    block |وگر نه ماند سخن در دهن چنین مقصور|