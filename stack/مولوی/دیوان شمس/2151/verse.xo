
block |در سفر هوای تو بی‌خبرم به جان تو|
  block
    block |در سفر هوای تو بی‌خبرم به جان تو|
    block |نیک مبارک آمده‌ست این سفرم به جان تو|
  block
    block |لعل قبا سمر شدی چونک در آن کمر شدی|
    block |کشته زار در میان زان کمرم به جان تو|
  block
    block |همچو قمر برآمدی بر قمران سر آمدی|
    block |همچو هلال زار من زان قمرم به جان تو|
  block
    block |خشک و ترم خیال تو آینه جمال تو|
    block |خشک لبم ز سوز دل چشم ترم به جان تو|
  block
    block |تا تو ز لعل بسته‌ات تنگ شکر گشاده‌ای|
    block |چون مگس شکسته پر بر شکرم به جان تو|
  block
    block |دام همیشه تا بود آفت بال و پر بود|
    block |رسته شود ز دام تو بال و پرم به جان تو|
  block
    block |در تبریز شمس دین هست چراغ هر سحر|
    block |طالب آفتاب من چون سحرم به جان تو|