
block |جان خراباتی و عمر بهار|
  block
    block |جان خراباتی و عمر بهار|
    block |هین که بشد عمر چنین هوشیار|
  block
    block |جان و جهان جان مرا دست گیر|
    block |چشم جهان حرف مرا گوش دار|
  block
    block |صورت دل آمد و پیشم نشست|
    block |بسته سر و خسته و بیماروار|
  block
    block |دست مرا بر سر خود می‌نهاد|
    block |کای به غم دوست مرا دست یار|
  block
    block |درد سرم نیست ز صفرا و تب|
    block |از می عشقست سرم پرخمار|
  block
    block |این همه شیوه‌ست مرادش توی|
    block |ای شکرت کرده دلم را شکار|
  block
    block |جان من از ناله چو طنبور شد|
    block |حال دلم بشنو از آواز تار|