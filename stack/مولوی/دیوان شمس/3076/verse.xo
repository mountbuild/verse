
block |بلندتر شده‌ست آفتاب انسانی|
  block
    block |بلندتر شده‌ست آفتاب انسانی|
    block |زهی حلاوت و مستی و عشق و آسانی|
  block
    block |جهان ز نور تو ناچیز شد چه چیزی تو|
    block |طلسم دلبریی یا تو گنج جانانی|
  block
    block |زهی قلم که تو را نقش کرد در صورت|
    block |که نامه همه را نانبشته می‌خوانی|
  block
    block |برون بری تو ز خرگاه شش جهت جان را|
    block |چو جان نماند بر جاش عشق بنشانی|
  block
    block |دلا چو باز شهنشاه صید کرد تو را|
    block |تو ترجمانبگ سر زبان مرغانی|
  block
    block |چه ترجمان که کنون بس بلند سیمرغی|
    block |که آفت نظر جان صد سلیمانی|
  block
    block |درید چارق ایمان و کفر در طلبت|
    block |هزارساله از آن سوی کفر و ایمانی|
  block
    block |به هر سحر که درخشی خروس جان گوید|
    block |بیا که جان و جهانی برو که سلطانی|
  block
    block |چو روح من بفزوده‌ست شمس تبریزی|
    block |به سوی او برم از باغ روح ریحانی|