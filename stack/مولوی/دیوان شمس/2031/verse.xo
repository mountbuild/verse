
block |ای محو راه گشته از محو هم سفر کن|
  block
    block |ای محو راه گشته از محو هم سفر کن|
    block |چشمی ز دل برآور در عین دل نظر کن|
  block
    block |دل آینه است چینی با دل چو همنشینی|
    block |صد تیغ اگر ببینی هم دیده را سپر کن|
  block
    block |دانم که برشکستی تو محو دل شدستی|
    block |در عین نیست هستی یک حمله دگر کن|
  block
    block |تا بشکنی شکاری پهلوی چشمه ساری|
    block |ای شیر بیشه دل چنگال در جگر کن|
  block
    block |چون شد گرو گلیمی بهر در یتیمی|
    block |با فتنه عظیمی تو دست در کمر کن|
  block
    block |ماییم ذره ذره در آفتاب غره|
    block |از ذره خاک بستان در دیده قمر کن|
  block
    block |از ما نماند برجا جان از جنون و سودا|
    block |ای پادشاه بینا ما را ز خود خبر کن|
  block
    block |در عالم منقش ای عشق همچو آتش|
    block |هر نقش را به خود کش وز خویش جانور کن|
  block
    block |ای شاه هر چه مردند رندان سلام کردند|
    block |مستند و می نخوردند آن سو یکی گذر کن|
  block
    block |سیمرغ قاف خیزد در عشق شمس تبریز|
    block |آن پر هست برکن وز عشق بال و پر کن|