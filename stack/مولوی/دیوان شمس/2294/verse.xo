
block |ز بردابرد عشق او چو بشنید این دل پاره|
  block
    block |ز بردابرد عشق او چو بشنید این دل پاره|
    block |برآمد از وجود خویش و هر دو کون یک باره|
  block
    block |به بحر نیستی درشد همه هستی محقر شد|
    block |به ناگه شعله‌ای برشد شگرف از جان خون خواره|
  block
    block |کجا اسراربین آمد دمی کز کبر و کین آمد|
    block |حیاتی کز زمین آمد بود در بحر بیچاره|
  block
    block |الا ای جان انسانی چو از اقلیم نقصانی|
    block |به شب هنگام ظلمانی چو اختر باش سیاره|
  block
    block |چو از مردان مدد یابی یکی عیش ابد یابی|
    block |سپاه بی‌عدد یابی به قهر نفس اماره|
  block
    block |چو هستی را همی‌روبی سر هر نفس می‌کوبی|
    block |بدید آید یکی خوبی نه رو باشد نه رخساره|
  block
    block |چه باشد صد قمر آن جا شود هر خاک زر آن جا|
    block |به غیر دل مبر آن جا که آن جا هست دل پاره|
  block
    block |زهی دربخش دریایی برای جان بینایی|
    block |شمار ریگ هر جایی ز عشقش هست آواره|
  block
    block |خوشا مشکا که می‌بیزی به راه شمس تبریزی|
    block |زهی باده که می‌ریزی برای جان میخواره|