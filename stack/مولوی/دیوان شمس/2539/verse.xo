
block |یکی طوطی مژده آور یکی مرغی خوش آوازی|
  block
    block |یکی طوطی مژده آور یکی مرغی خوش آوازی|
    block |چه باشد گر به سوی ما کند هر روز پروازی|
  block
    block |دراندازد به جان عاقلان بی‌خبر سوزی|
    block |بسازد بهر مشتاقان به رسم مطربان سازی|
  block
    block |کند هنبازی طوطی صبا را از برای شه|
    block |که او را نیست در پاکی و بیناییش هنبازی|
  block
    block |بجوشد بار دیگر از جمالش شادی تازه|
    block |درآید بار دیگر از وصالش در فلک تازی|
  block
    block |به ناگاهان نماید روی آن پشت و پناه من|
    block |ببینی عقل ترسان را به پای عشق سربازی|
  block
    block |همه عاشق شوندش زار هم بی‌دین و هم بادین|
    block |همه صادق شوند او را نماند هیچ طنازی|
  block
    block |شود گوش طبیعت هم ز سر غیب‌ها واقف|
    block |شود دیده فروبسته ز خاک پای او بازی|
  block
    block |شود بازار مه رویان از آن مه رو فروبسته|
    block |شود دروازه عشرت از آن می‌روی در بازی|
  block
    block |شود شب‌های تاریک فراق آن صنم روشن|
    block |بگوید وصل خوش نکته به گوش هجر یک رازی|
  block
    block |که رسم و قاعده غم‌ها ز جان خلق بردارند|
    block |رسیده عمر ما آخر نهد از عیش آغازی|
  block
    block |درون بحر بی‌پایان مرگ و نیستی جان‌ها|
    block |بود ایمن چو بر دریا بود مرغاب یا قازی|
  block
    block |به غیر ناطقه غیرت نبودت هیچ بدگویی|
    block |نبودستت به جز هم مشک زلفین تو غمازی|
  block
    block |که از عشقت بسی جان‌ها چو چوب خشک می‌سوزد|
    block |ز غیرت گشته با خلقان یکی بدگو و همازی|
  block
    block |الا ای آنک یک پرتو از آن رخسار بنمایی|
    block |خنک گردد همه دل‌ها نماند حسرت و آزی|
  block
    block |الا ای کان ربانی شمس الدین تبریزی|
    block |رخ همچون زرم دارد برای وصل تو گازی|