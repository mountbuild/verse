
block |ای جانک من چونی یک بوسه به چند ای جان|
  block
    block |ای جانک من چونی یک بوسه به چند ای جان|
    block |یک تنگ شکر خواهم زان شکرقند ای جان|
  block
    block |ای جانک خندانم من خوی تو می دانم|
    block |تو خوی شکر داری بالله که بخند ای جان|
  block
    block |من مرد خریدارم من میل شکر دارم|
    block |ای خواجه عطارم دکان بمبند ای جان|
  block
    block |بر نام و نشان او رفتم به دکان او|
    block |گفتم که سلام علیک ای سرو بلند ای جان|
  block
    block |هر چند که عیاری پرحیله و طراری|
    block |این محنت و بیماری بر من مپسند ای جان|
  block
    block |از بهر دل ما را در رقص درآ یارا|
    block |وز ناز چنین می کن آن زلف کمند ای جان|
  block
    block |ای پیش رو خوبان ای شاخ گل خندان|
    block |بنمای که دلبندان چون بوسه دهند ای جان|
  block
    block |من بنده بر این مفرش می سوزم من خوش خوش|
    block |می رقصم در آتش مانند سپند ای جان|