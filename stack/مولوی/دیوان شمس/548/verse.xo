
block |چشم تو ناز می‌کند ناز جهان تو را رسد|
  block
    block |چشم تو ناز می‌کند ناز جهان تو را رسد|
    block |حسن و نمک تو را بود ناز دگر که را رسد|
  block
    block |چشم تو ناز می‌کند لعل تو داد می‌دهد|
    block |کشتن و حشر بندگان لاجرم از خدا رسد|
  block
    block |چشم کشید خنجری لعل نمود شکری|
    block |بو که میان کش مکش هدیه به آشنا رسد|
  block
    block |سلطنتست و سروری خوبی و بنده پروری|
    block |و آنچ بگفت ناید آن کز تو به جان عطا رسد|
  block
    block |نطق عطاردانه‌ام مستی بی‌کرانه‌ام|
    block |گر نبود ز خوان تو راتبه از کجا رسد|
  block
    block |چرخ سجود می‌کند خرقه کبود می‌کند|
    block |چرخ زنان چو صوفیان چونک ز تو صلا رسد|
  block
    block |جز تو خلیفه خدا کیست بگو به دور ما|
    block |سجده کند ملک تو را چون ملک از سما رسد|
  block
    block |دولت خاکیان نگر کز ملکند پاکتر|
    block |پرورش این چنین بود کز بر شاه ما رسد|
  block
    block |سر مکش از چنین سری کید تاج از آن سرش|
    block |کبر مکن بر آن کسی کز سوی کبریا رسد|
  block
    block |نقد الست می‌رسد دست به دست می‌رسد|
    block |زود بکن بلی بلی ور نکنی بلا رسد|
  block
    block |من که خریده ویم پرده دریده ویم|
    block |رگ به رگ مرا از او لطف جدا جدا رسد|
  block
    block |گر به تمام مستمی راز غمش بگفتمی|
    block |گفت تمام چون شکر زان مه خوش لقا رسد|