
block |بیایید بیایید به گلزار بگردیم|
  block
    block |بیایید بیایید به گلزار بگردیم|
    block |بر این نقطه اقبال چو پرگار بگردیم|
  block
    block |بیایید که امروز به اقبال و به پیروز|
    block |چو عشاق نوآموز بر آن یار بگردیم|
  block
    block |بسی تخم بکشتیم بر این شوره بگشتیم|
    block |بر آن حب که نگنجید در انبار بگردیم|
  block
    block |هر آن روی که پشت است به آخر همه زشت است|
    block |بر آن یار نکوروی وفادار بگردیم|
  block
    block |چو از خویش برنجیم زبون شش و پنجیم|
    block |یکی جانب خمخانه خمار بگردیم|
  block
    block |در این غم چو نزاریم در آن دام شکاریم|
    block |دگر کار نداریم در این کار بگردیم|
  block
    block |چو ما بی‌سر و پاییم چو ذرات هواییم|
    block |بر آن نادره خورشید قمروار بگردیم|
  block
    block |چو دولاب چه گردیم پر از ناله و افغان|
    block |چو اندیشه بی‌شکوت و گفتار بگردیم|