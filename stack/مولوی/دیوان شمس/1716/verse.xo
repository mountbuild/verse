
block |امشب جان را ببر از تن چاکر تمام|
  block
    block |امشب جان را ببر از تن چاکر تمام|
    block |تا نبود در جهان بیش مرا نقش و نام|
  block
    block |این دم مست توام رطل دگر دردهم|
    block |تا بشوم محو تو از دو جهان والسلام|
  block
    block |چون ز تو فانی شدم و آنچ تو دانی شدم|
    block |گیرم جام عدم می کشمش جام جام|
  block
    block |جان چو فروزد ز تو شمع بروزد ز تو|
    block |گر بنسوزد ز تو جمله بود خام خام|
  block
    block |این نفسم دم به دم درده باده عدم|
    block |چون به عدم درشدم خانه ندانم ز بام|
  block
    block |چون عدمت می فزود جان کندت صد سجود|
    block |ای که هزاران وجود مر عدمت را غلام|
  block
    block |باده دهم طاس طاس ده ز وجودم خلاص|
    block |باده شد انعام خاص عقل شد انعام عام|
  block
    block |موج برآر از عدم تا برباید مرا|
    block |بر لب دریا به ترس چند روم گام گام|
  block
    block |دام شهم شمس دین صید به تبریز کرد|
    block |من چو به دام اندرم نیست مرا ترس دام|