
block |آنچ می آید ز وصفت این زمانم در دهن|
  block
    block |آنچ می آید ز وصفت این زمانم در دهن|
    block |بر مرید مرده خوانم اندراندازد کفن|
  block
    block |خود مرید من نمیرد کآب حیوان خورده است|
    block |وانگهان از دست کی از ساقیان ذوالمنن|
  block
    block |ای نجات زندگان و ای حیات مردگان|
    block |از درونم بت تراشی وز برونم بت شکن|
  block
    block |ور براندازد ز رویت باد دولت پرده‌ای|
    block |از حیا گل آب گردد نی چمن ماند نه من|
  block
    block |ور می لب بازگیری از گلستان ساعتی|
    block |از خمار و سرگرانی هر سمن گردد سه من|
  block
    block |ور زمانی بی‌دلان را دم دهی و دل دهی|
    block |جان رهد از ننگ ما و ما رهیم از خویشتن|
  block
    block |گر ندزدید از تو چیزی دل چرا آویخته‌ست|
    block |چاره نبود دزد را در عاقبت ز آویختن|
  block
    block |گر چنین آویختن حاصل شدی هر دزد را|
    block |از حریصی دزد گشتی جمله عالم مرد و زن|
  block
    block |اندر این آویختن کمتر کراماتی که هست|
    block |آب حیوان خوردن است و تا ابد باقی شدن|
  block
    block |چاشنی سوز شمعت گر به عنقا برزدی|
    block |پر چو پروانه بدادی سر نهادی در لگن|
  block
    block |صورت صنع تو آمد ساعتی در بتکده|
    block |گه شمن بت می شد آن دم گاه بت می شد شمن|
  block
    block |هر زمانی نقش می شد نعت احمد بر صلیب|
    block |سر وحدت می شنیدند آشکارا از وثن|
  block
    block |عشقت ای خوب ختن بر دل سواره گشت گفت|
    block |این چنین مرکب بباید تاختن را تا ختن|
  block
    block |شور تو عقلم ستد با فتنه‌ها دربافتم|
    block |شور و بی‌عقلی بباید بافتن را با فتن|
  block
    block |من کجا شعر از کجا لیکن به من در می دمد|
    block |آن یکی ترکی که آید گویدم هی کیمسن|
  block
    block |ترک کی تاجیک کی زنگی کی رومی کی|
    block |مالک الملکی که داند مو به مو سر و علن|
  block
    block |جامه شعر است شعر و تا درون شعر کیست|
    block |یا که حوری جامه زیب و یا که دیوی جامه کن|
  block
    block |شعرش از سر برکشیم و حور را در بر کشیم|
    block |فاعلاتن فاعلاتن فاعلاتن فاعلن|