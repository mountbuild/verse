
block |ای همه سرگشتگان مهمان تو|
  block
    block |ای همه سرگشتگان مهمان تو|
    block |آفتاب از آسمان پرسان تو|
  block
    block |چشم بد از روی خوبت دور باد|
    block |ای هزاران جان فدای جان تو|
  block
    block |چون فدا گردند جاویدان شوند|
    block |ز آنک اکسیر است جان را کان تو|
  block
    block |گاو و بزغاله و بره گردون چرخ|
    block |باد ای ماه بتان قربان تو|
  block
    block |ز آنک قربان‌ها همه باقی شوند|
    block |در هوای عید بی‌پایان تو|
  block
    block |در سرای عصمت یزدان تویی|
    block |بخت و دولت روز و شب دربان تو|
  block
    block |ای خدا این باغ را سرسبز دار|
    block |در بهارستان بی‌نقصان تو|
  block
    block |تا ملایک میوه از وی می‌کشند|
    block |می‌چرند از نخل و سیبستان تو|
  block
    block |این شکرخانه همیشه باز باد|
    block |پرنبات و شکر پنهان تو|
  block
    block |آب این جو ای خدا تیره مباد|
    block |تا به هر سو می‌رود ز احسان تو|
  block
    block |این دعا را یا رب آمین هم تو کن|
    block |ای دعا آن تو آمین آن تو|
  block
    block |چنگ و قانون جهان را تارهاست|
    block |ناله هر تار در فرمان تو|
  block
    block |من بخفتم تو مرا انگیختی|
    block |تا چو گویم در خم چوگان تو|
  block
    block |ور نه خاکی از کجا عشق از کجا|
    block |گر نبودی جذبه‌های جان تو|
  block
    block |خاک خشکی مست شد تر می‌زند|
    block |آن توست این آن توست این آن تو|
  block
    block |دی مرا پرسید لطفش کیستی|
    block |گفتم ای جان گربه در انبان تو|
  block
    block |گفت ای گربه بشارت مر تو را|
    block |که تو را شیری کند سلطان تو|
  block
    block |من خمش کردم توام نگذاشتی|
    block |همچو چنگم سخره افغان تو|