
block |مال است و زر است مکسب تن|
  block
    block |مال است و زر است مکسب تن|
    block |کسب دل دوستی فزودن|
  block
    block |بستان بی‌دوست هست زندان|
    block |زندان با دوست هست گلشن|
  block
    block |گر لذت دوستی نبودی|
    block |نی مرد شدی پدید نی زن|
  block
    block |خاری که به باغ دوست روید|
    block |خوشتر ز هزار سرو و سوسن|
  block
    block |بر هم دوزید عشق ما را|
    block |بی منت ریسمان و سوزن|
  block
    block |گر خانه عالم است تاریک|
    block |بگشاید عشق شصت روزن|
  block
    block |ور می ترسی ز تیر و شمشیر|
    block |جوشن گر عشق ساخت جوشن|
  block
    block |هم عشق کمال خود بگوید|
    block |دم درکش و باش مرد الکن|