
block |ای یار ما دلدار ما ای عالم اسرار ما|
  block
    block |ای یار ما دلدار ما ای عالم اسرار ما|
    block |ای یوسف دیدار ما ای رونق بازار ما|
  block
    block |نک بر دم امسال ما خوش عاشق آمد پار ما|
    block |ما مفلسانیم و تویی صد گنج و صد دینار ما|
  block
    block |ما کاهلانیم و تویی صد حج و صد پیکار ما|
    block |ما خفتگانیم و تویی صد دولت بیدار ما|
  block
    block |ما خستگانیم و تویی صد مرهم بیمار ما|
    block |ما بس خرابیم و تویی هم از کرم معمار ما|
  block
    block |من دوش گفتم عشق را ای خسرو عیار ما|
    block |سر درمکش منکر مشو تو برده‌ای دستار ما|
  block
    block |واپس جوابم داد او نی از توست این کار ما|
    block |چون هرچ گویی وادهد همچون صدا کهسار ما|
  block
    block |من گفتمش خود ما کهیم و این صدا گفتار ما|
    block |زیرا که که را اختیاری نبود ای مختار ما|