
block |مهتاب برآمد کلک از گور برآمد|
  block
    block |مهتاب برآمد کلک از گور برآمد|
    block |وز ریگ سیه چرده سقنقور برآمد|
  block
    block |آنک از قلمش موسی و عیسیست مصور|
    block |از نفخه او دمدمه صور برآمد|
  block
    block |در هاون اقبال عنایت گهری کوفت|
    block |صد دیده حق بین ز دل کور برآمد|
  block
    block |از تف بهاری چه خبر یافت دل خاک|
    block |کز خاک سیه قافله مور برآمد|
  block
    block |از بحر عسل‌هاش چه دید آن دل زنبور|
    block |با مشک عسل گله زنبور برآمد|
  block
    block |در مخزن او کرم ضعیفی به چه ره یافت|
    block |کز وی خز و ابریشم موفور برآمد|
  block
    block |بی دیده و بی‌گوش صدف رزق کجا یافت|
    block |تا حاصل در گشت و چو گنجور برآمد|
  block
    block |نرم آهن و سنگی سوی انوار چه ره یافت|
    block |کز آهن و سنگی علم نور برآمد|
  block
    block |بنگر که ز گلزار چه گلزار بخندید|
    block |وز سرمه چون قیر چه کافور برآمد|
  block
    block |بی غازه و گلگونه گل آن رنگ کجا یافت|
    block |کافروخته از پرده مستور برآمد|
  block
    block |در دولت و در عزت آن شاه نکوکار|
    block |این لشگر بشکسته چه منصور برآمد|
  block
    block |یک سیب بنی دیدم در باغ جمالش|
    block |هر سیب که بشکافت از او حور برآمد|
  block
    block |چون حور برآمد ز دل سیب بخندید|
    block |از خنده او حاجت رنجور برآمد|
  block
    block |این هستی و این مستی و این جنبش مستان|
    block |زان باده مدان کز دل انگور برآمد|
  block
    block |شمس الحق تبریز چو این شور برانگیخت|
    block |از مشرق جان آن مه مشهور برآمد|