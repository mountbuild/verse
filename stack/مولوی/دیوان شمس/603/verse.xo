
block |گویند به بلا ساقون ترکی دو کمان دارد|
  block
    block |گویند به بلا ساقون ترکی دو کمان دارد|
    block |ور زان دو یکی کم شد ما را چه زیان دارد|
  block
    block |ای در غم بیهوده از بوده و نابوده|
    block |کاین کیسه زر دارد وان کاسه و خوان دارد|
  block
    block |در شام اگر میری زینی به کسی بخشد|
    block |جانت ز حسد این جا رنج خفقان دارد|
  block
    block |جز غمزه چشم شه جز غصه خشم شه|
    block |والله که نیندیشد هر زنده که جان دارد|
  block
    block |دیوانه کنم خود را تا هرزه نیندیشم|
    block |دیوانه من از اصلم ای آنک عیان دارد|
  block
    block |چون عقل ندارم من پیش آ که تویی عقلم|
    block |تو عقل بسی آن را کو چون تو شبان دارد|
  block
    block |گر طاعت کم دارم تو طاعت و خیر من|
    block |آن را که تویی طاعت از خوف امان دارد|
  block
    block |ای کوزه گر صورت مفروش مرا کوزه|
    block |کوزه چه کند آن کس کو جوی روان دارد|
  block
    block |تو وقف کنی خود را بر وقف یکی مرده|
    block |من وقف کسی باشم کو جان و جهان دارد|
  block
    block |تو نیز بیا یارا تا یار شوی ما را|
    block |زیرا که ز جان ما جان تو نشان دارد|
  block
    block |شمس الحق تبریزی خورشید وجود آمد|
    block |کان چرخ چه چرخست آن کان جا سیران دارد|