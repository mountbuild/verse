
block |خدمت شمس حق و دین یادگارت ساقیا|
  block
    block |خدمت شمس حق و دین یادگارت ساقیا|
    block |باده گردان چیست آخر داردارت ساقیا|
  block
    block |ساقی گلرخ ز می این عقل ما را خار نه|
    block |تا بگردد جمله گل این خارخارت ساقیا|
  block
    block |جام چون طاووس پران کن به گرد باغ بزم|
    block |تا چو طاووسی شود این زهر و مارت ساقیا|
  block
    block |کار را بگذار می را بار کن بر اسب جام|
    block |تا ز کیوان بگذرد این کار و بارت ساقیا|
  block
    block |تا تو باشی در عزیزی‌ها به بند خود دری|
    block |می‌کند ای سخت جان خاکی خوارت ساقیا|
  block
    block |چشمه رواق می را نحل بگشا سوی عیش|
    block |تا ز چشمه می‌شود هر چشم و چارت ساقیا|
  block
    block |عقل نامحرم برون ران تو ز خلوت زان شراب|
    block |تا نماید آن صنم رخسار نارت ساقیا|
  block
    block |بیخودی از می بگیر و از خودی رو بر کنار|
    block |تا بگیرد در کنار خویش یارت ساقیا|
  block
    block |تو شوی از دست بینی عیش خود را بر کنار|
    block |چون بگیرد در بر سیمین کنارت ساقیا|
  block
    block |گاه تو گیری به بر در یار را از بیخودی|
    block |چونک بیخودتر شدی گیرد کنارت ساقیا|
  block
    block |از می تبریز گردان کن پیاپی رطل‌ها|
    block |تا ببرد تارهای چنگ عارت ساقیا|