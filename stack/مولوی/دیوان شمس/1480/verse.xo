
block |خیزید مخسپید که نزدیک رسیدیم|
  block
    block |خیزید مخسپید که نزدیک رسیدیم|
    block |آواز خروس و سگ آن کوی شنیدیم|
  block
    block |والله که نشان‌های قروی ده یارست|
    block |آن نرگس و نسرین و قرنفل که چریدیم|
  block
    block |از ذوق چراگاه و ز اشتاب چریدن|
    block |وز حرص زبان و لب و پدفوز گزیدیم|
  block
    block |چون تیر پریدیم و بسی صید گرفتیم|
    block |گر چه چو کمان از زه احکام خمیدیم|
  block
    block |ما عاشق مستیم به صد تیغ نگردیم|
    block |شیریم که خون دل فغفور چشیدیم|
  block
    block |مستان الستیم به جز باده ننوشیم|
    block |بر خوان جهان نی ز پی آش و ثریدیم|
  block
    block |حق داند و حق دید که در وقت کشاکش|
    block |از ما چه کشیدید وز ایشان چه کشیدیم|
  block
    block |خیزید مخسپید که هنگام صبوح است|
    block |استاره روز آمد و آثار بدیدیم|
  block
    block |شب بود و همه قافله محبوس رباطی|
    block |خیزید کز آن ظلمت و آن حبس رهیدیم|
  block
    block |خورشید رسولان بفرستاد در آفاق|
    block |کاینک یزک مشرق و ما جیش عتیدیم|
  block
    block |هین رو به شفق آر اگر طایر روزی|
    block |کز سوی شفق چون نفس صبح دمیدیم|
  block
    block |هر کس که رسولی شفق را بشناسد|
    block |ما نیز در اظهار بر او فاش و پدیدیم|
  block
    block |وان کس که رسولی شفق را نپذیرد|
    block |هم محرم ما نیست بر او پرده تنیدیم|
  block
    block |خفاش نپذرفت فرودوخت از او چشم|
    block |ما پرده آن دوخته را هم بدریدیم|
  block
    block |تریاق جهان دید و گمان برد که زهر است|
    block |ای مژده دلی را که ز پندار خریدیم|
  block
    block |خامش کن تا واعظ خورشید بگوید|
    block |کو بر سر منبر شد و ما جمله مریدیم|