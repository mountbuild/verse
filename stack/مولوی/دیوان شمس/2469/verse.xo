
block |آه خجسته ساعتی که صنما به من رسی|
  block
    block |آه خجسته ساعتی که صنما به من رسی|
    block |پاک و لطیف همچو جان صبحدمی به تن رسی|
  block
    block |آن سر زلف سرکشت گفته مرا که شب خوشت|
    block |زین سفر چو آتشت کی تو بدین وطن رسی|
  block
    block |کی بود آفتاب تو در دل چون حمل رسد|
    block |تا تو چو آب زندگی بر گل و بر سمن رسی|
  block
    block |همچو حسن ز دست غم جرعه زهر می‌کشم|
    block |ای تریاق احمدی کی تو به بوالحسن رسی|
  block
    block |گر چه غمت به خون من چابک و تیز می‌رود|
    block |هست امید جان که تو در غم دل شکن رسی|
  block
    block |جمله تو باشی آن زمان دل شده باشد از میان|
    block |پاک شود بدن چو جان چون تو بدین بدن رسی|
  block
    block |چرخ فروسکل تو خوش ننگ فلک دگر مکش|
    block |بوک به بوی طره‌اش بر سر آن رسن رسی|
  block
    block |زن ز زنی برون شود مرد میان خون شود|
    block |چون تو به حسن لم یزل بر سر مرد و زن رسی|
  block
    block |حسن تو پای درنهد یوسف مصر سر نهد|
    block |مرده ز گور برجهد چون به سر کفن رسی|
  block
    block |لطف خیال شمس دین از تبریز در کمین|
    block |طالب جان شوی چو دین تا به چه شکل و فن رسی|