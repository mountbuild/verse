
block |چون ز صورت برتر آمد آفتاب و اخترم|
  block
    block |چون ز صورت برتر آمد آفتاب و اخترم|
    block |از معانی در معانی تا روم من خوشترم|
  block
    block |در معانی گم شدستم همچنین شیرینتر است|
    block |سوی صورت بازنایم در دو عالم ننگرم|
  block
    block |در معانی می گدازم تا شوم همرنگ او|
    block |زانک معنی همچو آب و من در او چون شکرم|
  block
    block |دل نگیرد هیچ کس را از حیات جان خویش|
    block |من از این معنی ز صورت یاد نارم لاجرم|
  block
    block |می خرامم من به باغ از باغ با روحانیان|
    block |چون گل سرخ لطیف و تازه چون نیلوفرم|
  block
    block |کشتی تن را چو موجم تخته تخته بشکنم|
    block |خویشتن را بسکلم چون خویشتن را لنگرم|
  block
    block |ور من از سختی دل در کار خود سستی کنم|
    block |زود از دریا برآید شعله‌های آذرم|
  block
    block |همچو زر خندان خوشم اندر میان آتشش|
    block |زانک گر ز آتش برآیم همچو زر من بفسرم|
  block
    block |من ز افسونی چو ماری سر نهادم بر خطش|
    block |تا چه افتد ای برادر از خط او بر سرم|
  block
    block |من ز صورت سیر گشتم آمدم سوی صفات|
    block |هر صفت گوید درآ این جا که بحر اخضرم|
  block
    block |چون سکندر ملک دارم شمس تبریزی ز لطف|
    block |سوی لشکرهای معنی لاجرم سرلشکرم|