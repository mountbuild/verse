
block |نه در وفات گذارد نه در جفا دلدار|
  block
    block |نه در وفات گذارد نه در جفا دلدار|
    block |نه منکرت بگذارد نه بر سر اقرار|
  block
    block |به هر کجا که نهی دل به قهر برکندت|
    block |به هیچ جای منه دل دلا و پا مفشار|
  block
    block |به شب قرار نهی روز آن بگرداند|
    block |بگیر عبرت از این اختلاف لیل و نهار|
  block
    block |ز جهل توبه و سوگند می‌تند غافل|
    block |چه حیله دارد مقهور در کف قهار|
  block
    block |برادرا سر و کار تو با کی افتادست|
    block |کز اوست بی‌سر و پا گشته گنبد دوار|
  block
    block |برادرا تو کجا خفته‌ای نمی‌دانی|
    block |که بر سر تو نشستست افعی بیدار|
  block
    block |چه خواب‌هاست که می‌بینی ای دل مغرور|
    block |چه دیگ بهر تو پختست پیر خوان سلار|
  block
    block |هزار تاجر بر بوی سود شد به سفر|
    block |ببرد دمدمه حکم حق ز جانش قرار|
  block
    block |چنانش کرد که در شهرها نمی‌گنجید|
    block |ملول شد ز بیابان و رفت سوی بحار|
  block
    block |رود که گیرد مرجان ولیک بدهد جان|
    block |که در کمین بنشستست بر رهش جرار|
  block
    block |دوید در پی آب و نیافت غیر سراب|
    block |دوید در پی نور و نیافت الا نار|
  block
    block |قضا گرفته دو گوشش کشان کشان که بیا|
    block |چنین کشند به سوی جوال گوش حمار|
  block
    block |بتر ز گاوی کاین چرخ را نمی‌بینی|
    block |که گردن تو ببستست از برای دوار|
  block
    block |در این دوار طبیبان همه گرفتارند|
    block |کز این دوار بود مست کله بیمار|
  block
    block |به بر و بحر و به دشت و به کوه می‌کشدش|
    block |که تا کجاش دراند به پنجه شیر شکار|
  block
    block |ولیک عاشق حق را چو بردراند شیر|
    block |هلا دریدن او را چو دیگران مشمار|
  block
    block |دل و جگر چو نیابد درونه تن او|
    block |همان کسی که دریدش همو شود معمار|
  block
    block |چو در حیات خود او کشته گشت در کف عشق|
    block |به امر موتوا من قبل ان تموتوا زار|
  block
    block |که بی‌دلست و جگرخون عاشقست یقین|
    block |شکار را ندرانید هیچ شیر دو بار|
  block
    block |وگر درید به سهوش بدوزدش در حال|
    block |در او دمد دم جان و بگیردش به کنار|
  block
    block |حرام کرد خدا شحم و لحم عاشق را|
    block |که تا طمع نکند در فناش مردم خوار|
  block
    block |تو عشق نوش که تریاق خاک فاروقیست|
    block |که زهر زهره ندارد که دم زند ز ضرار|
  block
    block |سخن رسید به عشق و همی‌جهد دل من|
    block |کجا جهد ز چنین زخم بی‌محابا تار|
  block
    block |چو قطب می‌نجهد از میان دور فلک|
    block |کجا جهد تو بگو نقطه از چنین پرگار|
  block
    block |خموش باش که این هم کشاکش قدرست|
    block |تو را به شعر و به اطلس مرا سوی اشعار|