
block |ای مه و ای آفتاب پیش رخت مسخره|
  block
    block |ای مه و ای آفتاب پیش رخت مسخره|
    block |تا چه زند زهره از آینه و جندره|
  block
    block |پیش تو افتاده ماه بر ره سودای عشق|
    block |ریخته گلگونه‌اش یاوه شده قنجره|
  block
    block |پنجره‌ای شد سماع سوی گلستان تو|
    block |گوش و دل عاشقان بر سر این پنجره|
  block
    block |آه که این پنجره هست حجابی عظیم|
    block |رو که حجابی خوش است هیچ مگو ای سره|
  block
    block |از شکرینی که هست بهر بخاییدنش|
    block |لب همه دندان شده‌ست بر مثل دستره|
  block
    block |دست دل خویش را دیدم در خمره‌ای|
    block |گفتم خواجه حکیم چیست در این خنبره|
  block
    block |گفت شراب کسی کو همگی چرخ را|
    block |با همه دولاب جان می نخرد یک تره|
  block
    block |کره گردون تند پیشش پالانیی|
    block |بر سر میدان او جان خر باتوبره|
  block
    block |ای شه فارغ از آن باشد در لشکرت|
    block |نصرت بر میمنه دولت بر میسره|
  block
    block |ای که ز تبریز تو عید جهان شمس دین|
    block |هین که رسید آفتاب جانب برج بره|