
block |مها یک دم رعیت شو مرا شه دان و سالاری|
  block
    block |مها یک دم رعیت شو مرا شه دان و سالاری|
    block |اگر مه را جفا گویم بجنبان سر بگو آری|
  block
    block |مرا بر تخت خود بنشان دوزانو پیش من بنشین|
    block |مرا سلطان کن و می‌دو به پیشم چون سلحداری|
  block
    block |شها شیری تو من روبه تو من شو یک زمان من تو|
    block |چو روبه شیرگیر آید جهان گوید خوش اشکاری|
  block
    block |چنان نادر خداوندی ز نادر خسروی آید|
    block |که بخشد تاج و تخت خود مگر چون تو کلهداری|
  block
    block |ز بس احسان که فرمودی چنانم آرزو آمد|
    block |که موسی چون سخن بشنود در می‌خواست دیداری|
  block
    block |یکی کف خاک بستان شد یکی کف خاک بستانبان|
    block |که زنده می‌شود زین لطف هر خاکی و مرداری|
  block
    block |تو خود بی‌تخت سلطانی و بی‌خاتم سلیمانی|
    block |تو ماهی وین فلک پیشت یکی طشت نگوساری|
  block
    block |کی باشد عقل کل پیشت یکی طفلی نوآموزی|
    block |چه دارد با کمال تو به جز ریشی و دستاری|
  block
    block |گلیم موسی و هارون به از مال و زر قارون|
    block |چرا شاید که بفروشی تو دیداری به دیناری|
  block
    block |مرا باری بحمدالله چه قرص مه چه برگ که|
    block |ز مستی خود نمی‌دانم یکی جو را ز قنطاری|
  block
    block |سر عالم نمی‌دارم بیار آن جام خمارم|
    block |ز هست خویش بیزارم چه باشد هست من باری|
  block
    block |سگ کهفی که مجنون شد ز شیر شرزه افزون شد|
    block |خمش کردم که سرمستم نباید بسکلد تاری|
  block
    block |بهل ای دل چو بینایی سخن گویی و رعنایی|
    block |هلا بگذار تا یابی از این اطلس کلهواری|