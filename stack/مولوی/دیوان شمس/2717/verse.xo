
block |تو جانا بی‌وصالش در چه کاری|
  block
    block |تو جانا بی‌وصالش در چه کاری|
    block |به دست خویش بی‌وصلش چه داری|
  block
    block |همه لافت که زاری‌ها کنم من|
    block |به نزد او نیرزد خاک زاری|
  block
    block |اگر سنگت ببیند بر تو گرید|
    block |که از وصل چه کس گشتی تو عاری|
  block
    block |به وصلش مر سما را فخر بودی|
    block |به هجرش خاک را اکنون تو عاری|
  block
    block |چنان مغرور و سرکش گشته بودی|
    block |زمان وصل یعنی یار غاری|
  block
    block |از آن می‌ها ز وصلش مست بودی|
    block |نک آمد مر تو را دور خماری|
  block
    block |ولیکن مرغ دولت مژده آورد|
    block |کز آن اقبال می‌آید بهاری|
  block
    block |ز لطف و حلم او بوده‌ست آن وصل|
    block |نبود از عقل و فرهنگ و عیاری|
  block
    block |به پیر هندوی بگذشت لطفش|
    block |چو ماهی گشت پیر از خوش عذاری|
  block
    block |چنین‌ها دیده‌ای از لطف و حسنش|
    block |تو جانا کز پی او بی‌قراری|
  block
    block |چه سودم دارد ار صد ملک دارم|
    block |که تو که جان آنی در فراری|
  block
    block |خداوندی ز تو دور است ای دل|
    block |که بی‌او یاوه گشته و بی‌مهاری|
  block
    block |هزاران زخم دارد از تو ای هجر|
    block |که این دم بر سر گنجش تو ماری|
  block
    block |ایا روز فراقم همچو قیری|
    block |ایا روز وصالم همچو قاری|
  block
    block |تو بودی در وصالش در قماری|
    block |کنون تو با خیالش در قماری|
  block
    block |به هجر فخر ما شمس الحق و دین|
    block |ایا صبرا نکردی هیچ یاری|
  block
    block |مگر صبری که رست از خاک تبریز|
    block |خورم یابم دمی زو بردباری|
  block
    block |ببینا این فراق من فراقی|
    block |ببینا بخت لنگم راهواری|