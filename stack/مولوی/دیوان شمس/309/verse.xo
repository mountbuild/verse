
block |واجب کند چو عشق مرا کرد دل خراب|
  block
    block |واجب کند چو عشق مرا کرد دل خراب|
    block |کاندر خرابه دل من آید آفتاب|
  block
    block |از پای درفتاده‌ام از شرم این کرم|
    block |کان شه دعام گفت همو کرد مستجاب|
  block
    block |بس چهره کو نمود مرا بهر ساکنی|
    block |گفتم که چهره دیدم و آن بود خود نقاب|
  block
    block |از نور آن نقاب چو سوزید عالمی|
    block |یا رب چگونه باشد آن شاه بی‌حجاب|
  block
    block |بر من گذشت عشق و من اندر عقب شدم|
    block |واگشت و لقمه کرد و مرا خورد چون عقاب|
  block
    block |برخوردم از زمانه چو او خورد مر مرا|
    block |در بحر عذب رفتم و وارستم از عذاب|
  block
    block |آن را که لقمه‌های بلاها گوار نیست|
    block |زانست کو ندید گوارش از این شراب|
  block
    block |زین اعتماد نوش کنند انبیا بلا|
    block |زیرا که هیچ وقت نترسد ز آتش آب|