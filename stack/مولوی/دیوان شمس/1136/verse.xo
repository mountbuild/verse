
block |نبشتست خدا گرد چهره دلدار|
  block
    block |نبشتست خدا گرد چهره دلدار|
    block |خطی که فاعتبروا منه یا اولی الابصار|
  block
    block |چو عشق مردم خوارست مردمی باید|
    block |که خویش لقمه کند پیش عشق مردم خوار|
  block
    block |تو لقمه ترشی دیر دیر هضم شوی|
    block |ولیست لقمه شیرین نوش نوش گوار|
  block
    block |تو لقمه‌ای بشکن زانک آن دهان تنگست|
    block |سه پیل هم نخورد مر تو را مگر به سه بار|
  block
    block |به پیش حرص تو خود پیل لقمه‌ای باشد|
    block |تویی چو مرغ ابابیل پیل کرده شکار|
  block
    block |تو زاده عدمی آمده ز قحط دراز|
    block |تو را چه مرغ مسمن غذا چه کژدم و مار|
  block
    block |به دیگ گرم رسیدی گهی دهان سوزی|
    block |گهی سیاه کنی جامه و لب و دستار|
  block
    block |به هیچ سیر نگردی چو معده دوزخ|
    block |مگر که بر تو نهد پای خالق جبار|
  block
    block |چنانک بر سر دوزخ قدم نهد خالق|
    block |ندا کند که شدم سیر هین قدم بردار|
  block
    block |خداست سیرکن چشم اولیا و خواص|
    block |که رسته‌اند ز خویش و ز حرص این مردار|
  block
    block |نه حرص علم و هنر ماندشان نه حرص بهشت|
    block |نجوید او خر و اشتر که هست شیرسوار|
  block
    block |خموش اگر شمرم من عطا و بخشش‌هاش|
    block |از آن شمار شود گیج و خیره روز شمار|
  block
    block |بیا تو مفخر تبریز شمس دین به حق|
    block |کمینه چاکر تو شمس گنبد دوار|