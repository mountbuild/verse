
block |آن زلف مسلسل را گر دام کنی حالی|
  block
    block |آن زلف مسلسل را گر دام کنی حالی|
    block |در عشق جهانی را بدنام کنی حالی|
  block
    block |می‌جوش ز سر گیرد خمخانه به رقص آید|
    block |گر از شکرقندت در جام کنی حالی|
  block
    block |از چشم چو بادامت در مجلس یک رنگی|
    block |هر نقل که پیش آید بادام کنی حالی|
  block
    block |حاشا ز عطای تو کان نسیه بود ای جان|
    block |گر تشنه بود صادق انعام کنی حالی|
  block
    block |ای ماه فلک پیما از منزل ما تا تو|
    block |صدساله ره ار باشد یک گام کنی حالی|
  block
    block |از لطف تو از عقرب صد شیر بجوشیده|
    block |و آن کره گردون را هم رام کنی حالی|
  block
    block |بر بام فلک صد در بگشاید و بنماید|
    block |گر حارس بامت را بر بام کنی حالی|
  block
    block |هر خام شود پخته هم خوانده شود تخته|
    block |گر صبح رخت جلوه در شام کنی حالی|