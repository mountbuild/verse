
block |با دل گفتم چرا چنینی|
  block
    block |با دل گفتم چرا چنینی|
    block |تا چند به عشق همنشینی|
  block
    block |دل گفت چرا تو هم نیایی|
    block |تا لذت عشق را ببینی|
  block
    block |گر آب حیات را بدانی|
    block |جز آتش عشق کی گزینی|
  block
    block |ای گشته چو باد از لطافت|
    block |پرباد شده چو ساتگینی|
  block
    block |چون آب تو جان نقش‌هایی|
    block |چون آینه حسن را امینی|
  block
    block |هر جان خسیس کان ندارد|
    block |می‌پندارد که تو همینی|
  block
    block |ای آنک تو جان آسمانی|
    block |هر چند به صورت از زمینی|
  block
    block |ای خرد شکسته همچو سرمه|
    block |تو سرمه دیده یقینی|
  block
    block |ای لعل تو از کدام کانی|
    block |در حلقه درآ که خوش نگینی|
  block
    block |ای از تو خجل هزار رحمت|
    block |آن دم که چو تیغ پر ز کینی|
  block
    block |شمس تبریز صورتت خوش|
    block |و اندر معنی چه خوش معینی|