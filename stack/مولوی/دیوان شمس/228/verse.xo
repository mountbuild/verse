
block |بیار آن که قرین را سوی قرین کشدا|
  block
    block |بیار آن که قرین را سوی قرین کشدا|
    block |فرشته را ز فلک جانب زمین کشدا|
  block
    block |به هر شبی چو محمد به جانب معراج|
    block |براق عشق ابد را به زیر زین کشدا|
  block
    block |به پیش روح نشین زان که هر نشست تو را|
    block |به خلق و خوی و صفت‌های همنشین کشدا|
  block
    block |شراب عشق ابد را که ساقیش روح است|
    block |نگیرد و نکشد ور کشد چنین کشدا|
  block
    block |برو بدزد ز پروانه خوی جانبازی|
    block |که آن تو را به سوی نور شمع دین کشدا|
  block
    block |رسید وحی خدایی که گوش تیز کنید|
    block |که گوش تیز به چشم خدای بین کشدا|
  block
    block |خیال دوست تو را مژده وصال دهد|
    block |که آن خیال و گمان جانب یقین کشدا|
  block
    block |در این چهی تو چو یوسف خیال دوست رسن|
    block |رسن تو را به فلک‌های برترین کشدا|
  block
    block |به روز وصل اگر عقل ماندت گوید|
    block |نگفتمت که چنان کن که آن به این کشدا|
  block
    block |بجه بجه ز جهان همچو آهوان از شیر|
    block |گرفتمش همه کان است کان به کین کشدا|
  block
    block |به راستی برسد جان بر آستان وصال|
    block |اگر کژی به حریر و قز کژین کشدا|
  block
    block |بکش تو خار جفاها از آن که خارکشی|
    block |به سبزه و گل و ریحان و یاسمین کشدا|
  block
    block |بنوش لعنت و دشنام دشمنان پی دوست|
    block |که آن به لطف و ثناها و آفرین کشدا|
  block
    block |دهان ببند و امین باش در سخن داری|
    block |که شه کلید خزینه بر امین کشدا|