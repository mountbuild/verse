
block |چو دررسید ز تبریز شمس دین چو قمر|
  block
    block |چو دررسید ز تبریز شمس دین چو قمر|
    block |ببست شمس و قمر پیش بندگیش کمر|
  block
    block |چو روی انور او گشت دیده دیده|
    block |مقام دیدن حق یافت دیده‌های بشر|
  block
    block |فرشته نعره زنان پیش او چو چاوشان|
    block |فلک سجودکنان پیش او به چشم و به سر|
  block
    block |به چشم نفس نشد روی ماه او دیدن|
    block |که نفس می‌نگشاید به سوی شاه نظر|
  block
    block |که لعل آن مه خاصیت زمرد داشت|
    block |از آن ببست از او اژدهای نفس به صبر|
  block
    block |درخت هر که بدو سر کشید جان نبرد|
    block |ز اره‌های فنا و ز زخمه‌های تبر|
  block
    block |کنون که ماه نهان شد ز ابر این هجران|
    block |ز ابرهای دو دیده فرودوید مطر|
  block
    block |ز قطره‌های دو دیده زمین شدی سرسبز|
    block |اگر نه قطره برآمیختی به خون جگر|
  block
    block |جگر چو آلت رحمست رحم از او خیزد|
    block |از این سبب مدد دیده‌ها بکرد مگر|
  block
    block |ز عشق جمله اجزای خانه باخبرند|
    block |چو کدخدای بود از جمال شه مخبر|
  block
    block |تو طالب خبری کم نشین به بی‌خبران|
    block |گروه بی‌خبران را به هیچ سگ مشمر|
  block
    block |که جفت مرده تو را مرده شوی گرداند|
    block |که شوی مرده بود خود ز مرده شوی بتر|
  block
    block |به چشم درد به عیسی نگر اگر نگری|
    block |سرک مپیچ بدان چشم و در خرش منگر|
  block
    block |چو همنشین شود انگور با خم سرکه|
    block |شراب او ترشی شد حریف اوست کبر|
  block
    block |به حیله حیله تو سوراخ کن خم ترشی|
    block |برون گریز و بو سوی بحر شهد و شکر|
  block
    block |کدام بحر خداوند شمس دین به حق|
    block |به ذات پاک خدا اوست خسرو اکبر|