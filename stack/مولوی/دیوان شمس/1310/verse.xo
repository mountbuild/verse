
block |ای ناطق الهی و ای دیده حقایق|
  block
    block |ای ناطق الهی و ای دیده حقایق|
    block |زین قلزم پرآتش ای چاره خلایق|
  block
    block |تو بس قدیم پیری بس شاه بی‌نظیری|
    block |جان را تو دستگیری از آفت علایق|
  block
    block |در راه جان سپاری جان‌ها تو را شکاری|
    block |آوخ کز این شکاران تا جان کیست لایق|
  block
    block |مخلوق خود کی باشد کز عشق تو بلافد|
    block |ای عاشق جمالت نور جلال خالق|
  block
    block |گویی چه چاره دارم کان عشق را شکارم|
    block |بیمار عشق زارم ای تو طبیب حاذق|
  block
    block |لطف تو گفت پیش آ قهر تو گفت پس رو|
    block |ما را یکی خبر کن کز هر دو کیست صادق|
  block
    block |ای آفتاب جان‌ها ای شمس حق تبریز|
    block |هر ذره از شعاعت جان لطیف ناطق|