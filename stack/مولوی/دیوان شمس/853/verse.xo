
block |مر بحر را ز ماهی دایم گزیر باشد|
  block
    block |مر بحر را ز ماهی دایم گزیر باشد|
    block |زیرا به پیش دریا ماهی حقیر باشد|
  block
    block |مانند بحر قلزم ماهی نیابی ای جان|
    block |در بحر قلزم حق ماهی کثیر باشد|
  block
    block |بحرست همچو دایه ماهی چو شیرخواره|
    block |پیوسته طفل مسکین گریان شیر باشد|
  block
    block |با این همه فراغت گر بحر را به ماهی|
    block |میلی بود به رحمت فضل کبیر باشد|
  block
    block |وان ماهیی که داند کان بحر طالب اوست|
    block |پایش ز روی نخوت فوق اثیر باشد|
  block
    block |آن ماهیی که دریا کار کسی نسازد|
    block |الا که رای ماهی آن را مشیر باشد|
  block
    block |گویی ز بس عنایت آن ماهیست سلطان|
    block |وان بحر بی‌نهایت او را وزیر باشد|
  block
    block |گر هیچ کس ز جرات ماهیش خواند او را|
    block |هر قطره‌ای به قهرش مانند تیر باشد|
  block
    block |تا چند رمز گویی رمزت تحیر آرد|
    block |روشنترک بیان کن تا دل بصیر باشد|
  block
    block |مخدوم شمس دینست هم سید و خداوند|
    block |کز وی زمین تبریز مشک و عبیر باشد|
  block
    block |گر خارهای عالم الطاف او ببینند|
    block |در نرمی و لطافت همچون حریر باشد|
  block
    block |جانم مباد هرگز گر جانم از شرابش|
    block |وز مستی جمالش از خود خبیر باشد|