
block |ز رویت دسته گل می‌توان کرد|
  block
    block |ز رویت دسته گل می‌توان کرد|
    block |ز زلفت شاخ سنبل می‌توان کرد|
  block
    block |ز قد پرخم من در ره عشق|
    block |بر آب چشم من پل می‌توان کرد|
  block
    block |ز اشک خون همچون اطلس من|
    block |براق عشق را جل می‌توان کرد|
  block
    block |ز هر حلقه از آن زلفین پربند|
    block |پر گردن کشان غل می‌توان کرد|
  block
    block |تو دریایی و من یک قطره ای جان|
    block |ولیکن جزو را کل می‌توان کرد|
  block
    block |دلم صدپاره شد هر پاره نالان|
    block |که از هر پاره بلبل می‌توان کرد|
  block
    block |تو قاف قندی و من لام لب تلخ|
    block |ز قاف و لام ما قل می‌توان کرد|
  block
    block |مرا همشیره است اندیشه تو|
    block |از این شیره بسی مل می‌توان کرد|
  block
    block |رهی دورست و جان من پیاده|
    block |ولی دل را چو دلدل می‌توان کرد|
  block
    block |خمش کن زان که بی‌گفت زبانی|
    block |جهان پربانگ و غلغل می‌توان کرد|