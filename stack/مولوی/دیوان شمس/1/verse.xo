
block |ای رستخیز ناگهان وی رحمت بی‌منتها|
  block
    block |ای رستخیز ناگهان وی رحمت بی‌منتها|
    block |ای آتشی افروخته در بیشه اندیشه‌ها|
  block
    block |امروز خندان آمدی مفتاح زندان آمدی|
    block |بر مستمندان آمدی چون بخشش و فضل خدا|
  block
    block |خورشید را حاجب تویی اومید را واجب تویی|
    block |مطلب تویی طالب تویی هم منتها هم مبتدا|
  block
    block |در سینه‌ها برخاسته اندیشه را آراسته|
    block |هم خویش حاجت خواسته هم خویشتن کرده روا|
  block
    block |ای روح بخش بی‌بدل وی لذت علم و عمل|
    block |باقی بهانه‌ست و دغل کاین علت آمد وان دوا|
  block
    block |ما زان دغل کژبین شده با بی‌گنه در کین شده|
    block |گه مست حورالعین شده گه مست نان و شوربا|
  block
    block |این سکر بین هل عقل را وین نقل بین هل نقل را|
    block |کز بهر نان و بقل را چندین نشاید ماجرا|
  block
    block |تدبیر صدرنگ افکنی بر روم و بر زنگ افکنی|
    block |و اندر میان جنگ افکنی فی اصطناع لا یری|
  block
    block |می‌مال پنهان گوش جان می‌نه بهانه بر کسان|
    block |جان رب خلصنی زنان والله که لاغست ای کیا|
  block
    block |خامش که بس مستعجلم رفتم سوی پای علم|
    block |کاغذ بنه بشکن قلم ساقی درآمد الصلا|