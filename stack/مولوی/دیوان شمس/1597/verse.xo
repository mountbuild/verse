
block |این چه کژطبعی بود که صد هزاران غم خوریم|
  block
    block |این چه کژطبعی بود که صد هزاران غم خوریم|
    block |جمع مستان را بخوان تا باده‌ها با هم خوریم|
  block
    block |باده‌ای کابرار را دادند اندر یشربون|
    block |با جنید و بایزید و شبلی و ادهم خوریم|
  block
    block |ابر نبود ماه ما را تا جفای شب کشیم|
    block |مرگ نبود عاشقان را تا غم ماتم خوریم|
  block
    block |نفس ماده کیست تا ما تیغ خود بر وی زنیم|
    block |زخم بر رستم زنیم و زخم از رستم خوریم|
  block
    block |بود مردم خوار عالم خلق عالم را بخورد|
    block |خالق آورده‌ست ما را تا که ما عالم خوریم|
  block
    block |این جهان افسونگرست و وعده فردا دهد|
    block |ما از آن زیرکتریم ای خوش پسر که دم خوریم|
  block
    block |گر پری زادیم شب جمعیت پریان بود|
    block |ور ز آدم زاده‌ایم آن باده با آدم خوریم|
  block
    block |گه از آن کف گوهر هستی و سرمستی بریم|
    block |گه از آن دف نعره و فریاد زیر و بم خوریم|
  block
    block |ماهییم و ساقی ما نیست جز دریای عشق|
    block |هیچ دریا کم شود زان رو که بیش و کم خوریم|
  block
    block |گه چو گردون از مه و خورشید اشکم پر کنیم|
    block |گر چو خورشید آب‌ها را جمله بی‌اشکم خوریم|
  block
    block |شمس تبریزی تو سلطانی و ما بنده توییم|
    block |لاجرم در دور تو باده به جام جم خوریم|