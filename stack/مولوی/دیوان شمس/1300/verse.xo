
block |عیسی روح گرسنه‌ست چو زاغ|
  block
    block |عیسی روح گرسنه‌ست چو زاغ|
    block |خر او می‌کند ز کنجد کاغ|
  block
    block |چونک خر خورد جمله کنجد را|
    block |از چه روغن کشیم بهر چراغ|
  block
    block |چونک خورشید سوی عقرب رفت|
    block |شد جهان تیره رو ز میغ و ز ماغ|
  block
    block |آفتابا رجوع کن به محل|
    block |بر جبین خزان و دی نه داغ|
  block
    block |آفتابا تو در حمل جانی|
    block |از تو سرسبز خاک و خندان باغ|
  block
    block |آفتابا چو بشکنی دل دی|
    block |از تو گردد بهار گرم دماغ|
  block
    block |آفتابا زکات نور تو است|
    block |آنچ این آفتاب کرد ابلاغ|
  block
    block |صد هزار آفتاب دید احمد|
    block |چون تو را دیده بود او مازاغ|
  block
    block |زان نگشت او بگرد پایه حوض|
    block |کو ز بحر حیات دید اسباغ|
  block
    block |آفتابت از آن همی‌خوانم|
    block |که عبارت ز تست تنگ مساغ|
  block
    block |مژده تو چو درفکند بهار|
    block |باغ برداشت بزم و مجلس و لاغ|
  block
    block |کرده مستان باغ اشکوفه|
    block |کرده سیران خاک استفراغ|
  block
    block |حله بافان غیب می‌بافند|
    block |حله‌ها و پدید نیست پناغ|
  block
    block |کی گذارد خدا تو را فارغ|
    block |چون خدا را ز کار نیست فراغ|
  block
    block |صد هزاران بنا و یک بنا|
    block |رنگ جامه هزار و یک صباغ|
  block
    block |نغزها را مزاج او مایه|
    block |پوست‌ها را علاج او دباغ|
  block
    block |لعل‌ها را درخش او صیقل|
    block |سیم و زر را کفایتش صواغ|
  block
    block |بلبلان ضمیر خود دگرند|
    block |نطق حس پیششان چو بانگ کلاغ|
  block
    block |بس که همراز بلبلان نبود|
    block |آنک بیرون بود ز باغ و ز راغ|