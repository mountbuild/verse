
block |ما در جهان موافقت کس نمی‌کنیم|
  block
    block |ما در جهان موافقت کس نمی‌کنیم|
    block |ما خانه زیر گنبد اطلس نمی‌کنیم|
  block
    block |مخمور و مست و تشنه و بسیارخواره‌ایم|
    block |بس کرده‌اند جمله و ما بس نمی‌کنیم|
  block
    block |این موج رحمت است و عدو چون کف و خس است|
    block |ما ترک موج دل پی هر خس نمی‌کنیم|
  block
    block |ما قصر و چارطاق بر این عرصه فنا|
    block |چون عاد و چون ثمود مقرنس نمی‌کنیم|
  block
    block |جز صدر قصر عشق در آن ساحت خلود|
    block |چون نوح و چون خلیل مسس نمی‌کنیم|
  block
    block |ما را مطار زان سوی قاف است در شکار|
    block |ما قصد صید مرده چو کرکس نمی‌کنیم|
  block
    block |دیو سیاه غرچه فریب پلید را|
    block |بر جای حور پاک معرس نمی‌کنیم|
  block
    block |ما آن نهاله را که بر و میوه‌اش جفاست|
    block |در تیره خاک حرص مغرس نمی‌کنیم|
  block
    block |از لذتی که هست نظر را ز قدس او|
    block |ما خود نظر به جان مقدس نمی‌کنیم|
  block
    block |خاموش نظم و قافیه را ما از این سپس|
    block |از رشک غیر جنس مجنس نمی‌کنیم|