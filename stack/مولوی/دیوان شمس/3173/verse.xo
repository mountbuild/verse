
block |باده ده، ای ساقی هر متقی|
  block
    block |باده ده، ای ساقی هر متقی|
    block |بادهٔ شاهنشهی راوقی|
  block
    block |جام سخن بخش که از تف او|
    block |گردد دیوار سیه منطقی|
  block
    block |بردر و بشکن غم و اندیشه را|
    block |حاکم و سلطان و شه مطلقی|
  block
    block |چون بگریزی نرسد در تو کس|
    block |ور بگریزیم تو خود سابقی|
  block
    block |جنت حسنت چو تجلی کند|
    block |باغ شود دوزخ بر هر شقی|
  block
    block |ظلمت و نور از تو تحیر درند|
    block |تا تو حقی یا که تو نور حقی|
  block
    block |گشت شب و روز ز تو غرق نور|
    block |نیست مهت مغربی و مشرقی|
  block
    block |لابه کنی، باده دهی رایگان|
    block |ساقی دریا صفت مشفقی|
  block
    block |مست قبول آمد قلب و سلیم|
    block |زیرکی اینجاست همه احمقی|
  block
    block |زیرکی ار شرط خوشیها بدی|
    block |باده نجستی خرد و موسقی|
  block
    block |فرد چرایی تو اگر یار کی؟|
    block |از چه تو عذرایی اگر وامقی؟|
  block
    block |غنچه صفت خویش ز گل درکشی|
    block |رو بکش آن خار، بدان لایقی|
  block
    block |خار کشانند، اگر چه شهند|
    block |جز تو که بر گلشن جان عاشقی|
  block
    block |خامش باش و بنگر فتح باب|
    block |چند پی هر سخن مغلقی|