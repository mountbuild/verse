
block |ز آفتاب سعادت مرا شراباتست|
  block
    block |ز آفتاب سعادت مرا شراباتست|
    block |که ذره‌های تنم حلقه خراباتست|
  block
    block |صلای چهره خورشید ما که فردوسست|
    block |صلای سایه زلفین او که جناتست|
  block
    block |به آسمان و زمین لطف ایتیا فرمود|
    block |که آسمان و زمین مست آن مراعاتست|
  block
    block |ز هست و نیست برون‌ست تختگاه ملک|
    block |هزار ساله از آن سوی نفی و اثباتست|
  block
    block |هزار در ز صفا اندرون دل بازست|
    block |شتاب کن که ز تأخیرها بس آفاتست|
  block
    block |حیات‌های حیات آفرین بود آن جا|
    block |از آنک شاه حقایق نه شاه شهماتست|
  block
    block |ز نردبان درون هر نفس به معراجند|
    block |پیاله‌های پر از خون نگر که آیاتست|
  block
    block |در آن هوا که خداوند شمس تبریزیست|
    block |نه لاف چرخه چرخ‌ست و نی سماواتست|