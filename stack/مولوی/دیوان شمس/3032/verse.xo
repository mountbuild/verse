
block |از پگه ای یار زان عقار سمایی|
  block
    block |از پگه ای یار زان عقار سمایی|
    block |ده به کف ما که نور دیده مایی|
  block
    block |زانک وظیفه‌ست هر سحر ز کف تو|
    block |دور بگردان که آفتاب لقایی|
  block
    block |هم به منش ده مها مده به دگر کس|
    block |عهد و وفا کن که شهریار وفایی|
  block
    block |در تتق گردها لطیف هلالی|
    block |وز جهت دردها لطیف دوایی|
  block
    block |دور بگردان که دور عشق تو آمد|
    block |خلق کجااند و تو غریب کجایی|
  block
    block |بر عدد ذره جان فدای تو کردی|
    block |چرخ فلک گر بدی مه تو بهایی|
  block
    block |با همه شاهی چو تشنگان خماریم|
    block |ساقی ما شو بکن به لطف سقایی|
  block
    block |بهر تو آدم گرفت دبه و زنبیل|
    block |بهر تو حوا نمود نیز حوایی|
  block
    block |آدم و حوا نبود بهر قدومت|
    block |خالق می‌کرد گونه گونه خدایی|
  block
    block |در قدح تو چهار جوی بهشتست|
    block |نه از شش و پنجست این سرورفزایی|
  block
    block |جمله اجزای ما شکفته کن این دم|
    block |تا به فلک بررود غریو گوایی|
  block
    block |غبغب غنچه در این چمن بنخندد|
    block |تا تو به خنده دهان او نگشایی|
  block
    block |طلعت خورشید تو اگر ننماید|
    block |یمن نیاید ز سایه‌های همایی|
  block
    block |خانه بی‌جام نیست خوب و منور|
    block |راه رهاوی بزن کز اوست رهایی|
  block
    block |مشک که ارزد هزار بحر فروریز|
    block |کوه وقاری و بحر جود و سخایی|
  block
    block |هر شب آید ز غیب چون گله بانی|
    block |جان رهد از تن چو اشتران چرایی|
  block
    block |در عدمستان کشد نهان شتران را|
    block |خوش بچراند ز سبزه‌های عطایی|
  block
    block |بند کند چشمشان که راه نبینند|
    block |راه الهیست نیست راه هوایی|
  block
    block |چون بنهد رخ پیاده در قدم شاه|
    block |جست دواسبه ز نیستی و گدایی|
  block
    block |کژ نرود زان سپس به راه چو فرزین|
    block |خواب ببیند چو پیل هند رجایی|
  block
    block |مات شو و لعب گفت و گوی رها کن|
    block |کان شه شطرنج راست راه نمایی|