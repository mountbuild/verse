
block |اگر گل‌های رخسارش از آن گلشن بخندیدی|
  block
    block |اگر گل‌های رخسارش از آن گلشن بخندیدی|
    block |بهار جان شدی تازه نهال تن بخندیدی|
  block
    block |وگر آن جان جان جان به تن‌ها روی بنمودی|
    block |تنم از لطف جان گشتی و جان من بخندیدی|
  block
    block |ور آن نور دو صد فردوس گفتی هی قنق گلدم|
    block |شدی این خانه فردوسی چو گل مسکن بخندیدی|
  block
    block |وگر آن ناطق کلی زبان نطق بگشادی|
    block |تن مرده شدی گویا دل الکن بخندیدی|
  block
    block |گر آن معشوق معشوقان بدیدستی به مکر و فن|
    block |روان‌ها ذوفنون گشتی و هر یک فن بخندیدی|
  block
    block |دریدی پرده‌ها از عشق و آشوبی درافتادی|
    block |شدندی فاش مستوران گر او معلن بخندیدی|
  block
    block |گر آن سلطان خوبی از گریبان سر برآوردی|
    block |همه دراعه‌های حسن تا دامن بخندیدی|
  block
    block |ور آن ماه دو صد گردون به ناگه خرمنی کردی|
    block |طرب چون خوشه‌ها کردی و چون خرمن بخندیدی|
  block
    block |ور او یک لطف بنمودی گشادی چشم جان‌ها را|
    block |خشونت‌ها گرفتی لطف و هر اخشن بخندیدی|
  block
    block |شهنشاه شهنشاهان و قانان چون عطا دادی|
    block |به مسکینی شدی او گنج و بر مخزن بخندیدی|
  block
    block |از آن می‌های لعل او ز پرده غیب رو دادی|
    block |حسن مستک شدی بی‌می و بر احسن بخندیدی|
  block
    block |ور آن لعل لبان او گهرها دادی از حکمت|
    block |شدی مرمر مثال لعل و بر معدن بخندیدی|
  block
    block |ور آن قهار عاشق کش به مهر آمیزشی کردی|
    block |که خارا بدادی شیر و تا آهن بخندیدی|
  block
    block |وگر زالی از آن رستم بیابیدی نظر یک دم|
    block |به حق بر رستم دستان صف اشکن بخندیدی|
  block
    block |در آن روزی که آن شیر وغا مردی کند پیدا|
    block |نه بر شیران مست آن روز مرد و زن بخندیدی|
  block
    block |پیاپی ساقی دولت روان کردی می خلت|
    block |که تا ساغر شدی سرمست وز می دن بخندیدی|
  block
    block |هر آن جانی که دست شمس تبریزی ببوسیدی|
    block |حیاتش جاودان گشتی و بر مردن بخندیدی|
  block
    block |بدیدی زود امن او ز مردی جنگ می‌جستی|
    block |کراهت داشتی بر امن و بر مؤمن بخندیدی|