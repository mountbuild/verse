
block |ای کز تو همه جفا وفا شد|
  block
    block |ای کز تو همه جفا وفا شد|
    block |آن عهد و وفای تو کجا شد|
  block
    block |با روی تو سور شد عزاها|
    block |بی روی تو سورها عزا شد|
  block
    block |شد بی‌قدمت سرا خرابه|
    block |باز از تو خرابه‌ها سرا شد|
  block
    block |از دعوت تو فنا شود هست|
    block |وز هجر تو هست‌ها فنا شد|
  block
    block |ای کشته مرا به جرم آنک|
    block |از من راضی به جان چرا شد|
  block
    block |آن تخم عطای تست در جان|
    block |کو را کف دست باسخا شد|
  block
    block |اعنات مهیجست جان را|
    block |ور نی ز چه روی جان گدا شد|
  block
    block |گر عاشق داد نیست جودت|
    block |پس جان ز چه عاشق دعا شد|
  block
    block |زد پرتو ساقییت بر ابر|
    block |کز عکس تو ابرها سقا شد|
  block
    block |زد عکس صبوری تو بر کوه|
    block |تسکین زمین و متکا شد|
  block
    block |زد عکس بلندی تو بر چرخ|
    block |معنی تو صورت سما شد|
  block
    block |از حسن تو خاک هم خبر یافت|
    block |شد یوسف خوب و دلربا شد|
  block
    block |از گفت بدار چنگ کز وی|
    block |بی گفت تو فهم بانوا شد|