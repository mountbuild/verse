
block |دلبر بیگانه صورت مهر دارد در نهان|
  block
    block |دلبر بیگانه صورت مهر دارد در نهان|
    block |گر زبانش تلخ گوید قند دارد در دهان|
  block
    block |از درون سو آشنا و از برون بیگانه رو|
    block |این چنین پرمهر دشمن من ندیدم در جهان|
  block
    block |چونک دلبر خشم گیرد عشق او می گویدم|
    block |عاشق ناشی مباش و رو مگردان هان و هان|
  block
    block |راست ماند تلخی دلبر به تلخی شراب|
    block |سازوار اندر مزاج و تلخ تلخ اندر زبان|
  block
    block |پیش او مردن به هر دم از شکر شیرینتر است|
    block |مرده داند این سخن را تو مپرس از زندگان|
  block
    block |شاد روزی کاین غزل را من بخوانم پیش عشق|
    block |سجده‌ای آرم بر زمین و جان سپارم در زمان|
  block
    block |مرغ جان را عشق گوید میل داری در قفس|
    block |مرغ گوید من تو را خواهم قفس را بردران|