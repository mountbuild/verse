
block |نومید مشو جانا کاومید پدید آمد|
  block
    block |نومید مشو جانا کاومید پدید آمد|
    block |اومید همه جان‌ها از غیب رسید آمد|
  block
    block |نومید مشو گر چه مریم بشد از دستت|
    block |کان نور که عیسی را بر چرخ کشید آمد|
  block
    block |نومید مشو ای جان در ظلمت این زندان|
    block |کان شاه که یوسف را از حبس خرید آمد|
  block
    block |یعقوب برون آمد از پرده مستوری|
    block |یوسف که زلیخا را پرده بدرید آمد|
  block
    block |ای شب به سحر برده در یارب و یارب تو|
    block |آن یارب و یارب را رحمت بشنید آمد|
  block
    block |ای درد کهن گشته بخ بخ که شفا آمد|
    block |وی قفل فروبسته بگشا که کلید آمد|
  block
    block |ای روزه گرفته تو از مایده بالا|
    block |روزه بگشا خوش خوش کان غره عید آمد|
  block
    block |خامش کن و خامش کن زیرا که ز امر کن|
    block |آن سکته حیرانی بر گفت مزید آمد|