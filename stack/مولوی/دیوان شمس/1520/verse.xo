
block |مرا پرسی که چونی بین که چونم|
  block
    block |مرا پرسی که چونی بین که چونم|
    block |خرابم بیخودم مست جنونم|
  block
    block |مرا از کاف و نون آورد در دام|
    block |از آن هیبت دوتا چون کاف و نونم|
  block
    block |پری زاده مرا دیوانه کرده‌ست|
    block |مسلمانان که می داند فسونم|
  block
    block |پری را چهره‌ای چون ارغوان است|
    block |بنالم کارغوان را ارغنونم|
  block
    block |مگر من خانه ماهم چو گردون|
    block |که چون گردون ز عشقش بی‌سکونم|
  block
    block |غلط گفتم مزاج عشق دارم|
    block |ز دوران و سکونت‌ها برونم|
  block
    block |درون خرقه صدرنگ قالب|
    block |خیال بادشکل آبگونم|
  block
    block |چه جای باد و آب است ای برادر|
    block |که همچون عقل کلی ذوفنونم|
  block
    block |ولیک آنگه که جزو آید به کلش|
    block |بخیزد تل مشک از موج خونم|
  block
    block |چه داند جزو راه کل خود را|
    block |مگر هم کل فرستد رهنمونم|
  block
    block |بکش ای عشق کلی جزو خود را|
    block |که این جا در کشاکش‌ها زبونم|
  block
    block |ز هجرت می کشم بار جهانی|
    block |که گویی من جهانی را ستونم|
  block
    block |به صورت کمترم از نیم ذره|
    block |ز روی عشق از عالم فزونم|
  block
    block |یکی قطره که هم قطره‌ست و دریا|
    block |من این اشکال‌ها را آزمونم|
  block
    block |نمی‌گویم من این این گفت عشق است|
    block |در این نکته من از لایعلمونم|
  block
    block |که این قصه هزاران سالگان است|
    block |چه دانم من که من طفل از کنونم|
  block
    block |ولی طفلم طفیل آن قدیم است|
    block |که می دارد قرانش در قرونم|
  block
    block |سخن مقلوب می گویم که کرده‌ست|
    block |جهان بازگونه بازگونم|
  block
    block |سخن آنگه شنو از من که بجهد|
    block |از این گرداب‌ها جان حرونم|
  block
    block |حدیث آب و گل جمله شجون است|
    block |چه یک رنگی کنم چون در شجونم|
  block
    block |غلط گفتم که یک رنگم چو خورشید|
    block |ولی در ابر این دنیای دونم|
  block
    block |خمش کن خاک آدم را مشوران|
    block |که این جا چون پری من در کمونم|