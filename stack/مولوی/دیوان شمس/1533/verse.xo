
block |بیا امروز ما مهمان میریم|
  block
    block |بیا امروز ما مهمان میریم|
    block |بیا تا پیش میر خود بمیریم|
  block
    block |ز مرگ ما جهانی زنده گردد|
    block |ازیرا ما نه قربان حقیریم|
  block
    block |به مرغی جبرئیلی را ببندیم|
    block |به جانی ما جهانی را بگیریم|
  block
    block |سبو بدهیم و دریایی ستانیم|
    block |چرا ما از چنین سودی نفیریم|
  block
    block |غلام ماست ازرق پوش گردون|
    block |غلام خویشتن را چون اسیریم|
  block
    block |چو ما شیریم و شیر شیر خوردیم|
    block |چرا چون یوز مفتون پنیریم|
  block
    block |خمش کن نیست حاجت وانمودن|
    block |به پیش تیر باشی گر چه تیریم|