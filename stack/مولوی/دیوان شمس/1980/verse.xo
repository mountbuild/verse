
block |یارکان رقصی کنید اندر غمم خوشتر از این|
  block
    block |یارکان رقصی کنید اندر غمم خوشتر از این|
    block |کره عشقم رمید و نی لگامستم نی زین|
  block
    block |پیش روی ماه ما مستانه یک رقصی کنید|
    block |مطربا بهر خدا بر دف بزن ضرب حزین|
  block
    block |رقص کن در عشق جانم ای حریف مهربان|
    block |مطربا دف را بکوب و نیست بختت غیر از این|
  block
    block |آن دف خوب تو این جا هست مقبول و صواب|
    block |مطربا دف را بزن بس مر تو را طاعت همین|
  block
    block |مطربا این دف برای عشق شاه دلبر است|
    block |مفخر تبریز جان جان جان‌ها شمس دین|
  block
    block |مطربا گفتی تو نام شمس دین و شمس دین|
    block |درربودی از سرم یک بارگی تو عقل و دین|
  block
    block |چونک گفتی شمس دین زنهار تو فارغ مشو|
    block |کفر باشد در طلب گر زانک گویی غیر این|
  block
    block |مطربا گشتی ملول از گفت من از گفت من|
    block |همچنان خواهی مکن تو همچنین و همچنین|