
block |اندر دو کون جانا بی‌تو طرب ندیدم|
  block
    block |اندر دو کون جانا بی‌تو طرب ندیدم|
    block |دیدم بسی عجایب چون تو عجب ندیدم|
  block
    block |گفتند سوز آتش باشد نصیب کافر|
    block |محروم ز آتش تو جز بولهب ندیدم|
  block
    block |من بر دریچه دل بس گوش جان نهادم|
    block |چندان سخن شنیدم اما دو لب ندیدم|
  block
    block |بر بنده ناگهانی کردی نثار رحمت|
    block |جز لطف بی‌حد تو آن را سبب ندیدم|
  block
    block |ای ساقی گزیده مانندت ای دو دیده|
    block |اندر عجم نیامد و اندر عرب ندیدم|
  block
    block |زان باده که عصیرش اندر چرش نیامد|
    block |وان شیشه که نظیرش اندر حلب ندیدم|
  block
    block |چندان بریز باده کز خود شوم پیاده|
    block |کاندر خودی و هستی غیر تعب ندیدم|
  block
    block |ای شمس و ای قمر تو ای شهد و ای شکر تو|
    block |ای مادر و پدر تو جز تو نسب ندیدم|
  block
    block |ای عشق بی‌تناهی وی مظهر الهی|
    block |هم پشت و هم پناهی کفوت لقب ندیدم|
  block
    block |پولادپاره‌هاییم آهن رباست عشقت|
    block |اصل همه طلب تو در تو طلب ندیدم|
  block
    block |خامش کن ای برادر فضل و ادب رها کن|
    block |تا تو ادب بخواندی در تو ادب ندیدم|
  block
    block |ای شمس حق تبریز ای اصل اصل جان‌ها|
    block |بی‌بصره وجودت من یک رطب ندیدم|