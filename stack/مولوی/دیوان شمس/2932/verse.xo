
block |چه باشد ای برادر یک شب اگر نخسپی|
  block
    block |چه باشد ای برادر یک شب اگر نخسپی|
    block |چون شمع زنده باشی همچون شرر نخسپی|
  block
    block |درهای آسمان را شب سخت می‌گشاید|
    block |نیک اختریت باشد گر چون قمر نخسپی|
  block
    block |گر مرد آسمانی مشتاق آن جهانی|
    block |زیر فلک نمانی جز بر زبر نخسپی|
  block
    block |چون لشکر حبش شب بر روم حمله آرد|
    block |باید که همچو قیصر در کر و فر نخسپی|
  block
    block |عیسی روزگاری سیاح باش در شب|
    block |در آب و در گل ای جان تا همچو خر نخسپی|
  block
    block |شب رو که راه‌ها را در شب توان بریدن|
    block |گر شهر یار خواهی اندر سفر نخسپی|
  block
    block |در سایه خدایی خسپند نیکبختان|
    block |زنهار ای برادر جای دگر نخسپی|
  block
    block |چون از پدر جدا شد یوسف نه مبتلا شد|
    block |تو یوسفی هلا تا جز با پدر نخسپی|
  block
    block |زیرا برادرانت دارند قصد جانت|
    block |هان تا میان ایشان جز با حذر نخسپی|
  block
    block |تبریز شمس دین را جز ره روی نیابد|
    block |گر تو ز ره روانی بر ره گذر نخسپی|