
block |رستم از این نفس و هوا زنده بلا مرده بلا|
  block
    block |رستم از این نفس و هوا زنده بلا مرده بلا|
    block |زنده و مرده وطنم نیست به جز فضل خدا|
  block
    block |رستم از این بیت و غزل ای شه و سلطان ازل|
    block |مفتعلن مفتعلن مفتعلن کشت مرا|
  block
    block |قافیه و مغلطه را گو همه سیلاب ببر|
    block |پوست بود پوست بود درخور مغز شعرا|
  block
    block |ای خمشی مغز منی پرده آن نغز منی|
    block |کمتر فضل خمشی کش نبود خوف و رجا|
  block
    block |بر ده ویران نبود عشر زمین کوچ و قلان|
    block |مست و خرابم مطلب در سخنم نقد و خطا|
  block
    block |تا که خرابم نکند کی دهد آن گنج به من|
    block |تا که به سیلم ندهد کی کشدم بحر عطا|
  block
    block |مرد سخن را چه خبر از خمشی همچو شکر|
    block |خشک چه داند چه بود ترلللا ترلللا|
  block
    block |آینه‌ام آینه‌ام مرد مقالات نه‌ام|
    block |دیده شود حال من ار چشم شود گوش شما|
  block
    block |دست فشانم چو شجر چرخ زنان همچو قمر|
    block |چرخ من از رنگ زمین پاکتر از چرخ سما|
  block
    block |عارف گوینده بگو تا که دعای تو کنم|
    block |چونک خوش و مست شوم هر سحری وقت دعا|
  block
    block |دلق من و خرقه من از تو دریغی نبود|
    block |و آنک ز سلطان رسدم نیم مرا نیم تو را|
  block
    block |از کف سلطان رسدم ساغر و سغراق قدم|
    block |چشمه خورشید بود جرعه او را چو گدا|
  block
    block |من خمشم خسته گلو عارف گوینده بگو|
    block |زانک تو داود دمی من چو کهم رفته ز جا|