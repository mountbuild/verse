
block |شده‌ام سپند حسنت وطنم میان آتش|
  block
    block |شده‌ام سپند حسنت وطنم میان آتش|
    block |چو ز تیر تست بنده بکشد کمان آتش|
  block
    block |چو بسوخت جان عاشق ز حبیب سر برآرد|
    block |چه بسوخت اندر آتش که نگشت جان آتش|
  block
    block |بمسوز جز دلم را که ز آتشت به داغم|
    block |بنگر به سینه من اثر سنان آتش|
  block
    block |که ستاره‌های آتش سوی سوخته گراید|
    block |که ز سوخته بیابد شررش نشان آتش|
  block
    block |غم عشق آتشینت چو درخت کرد خشکم|
    block |چو درخت خشک گردد نبود جز آن آتش|
  block
    block |خنک آنک ز آتش تو سمن و گلشن بروید|
    block |که خلیل عشق داند به صفا زبان آتش|
  block
    block |که خلیل او بر آتش چو دخان بود سواره|
    block |که خلیل مالک آمد به کفش عنان آتش|
  block
    block |سحری صلای عشقت بشنید گوش جانم|
    block |که درآ در آتش ما بجه از جهان آتش|
  block
    block |دل چون تنور پر شد که ز سوز چند گوید|
    block |دهن پرآتش من سخن از دهان آتش|