
block |دلی یا دیده عقلی تو یا نور خدابینی|
  block
    block |دلی یا دیده عقلی تو یا نور خدابینی|
    block |چراغ افروز عشاقی تو یا خورشیدآیینی|
  block
    block |چو نامت بشنود دل‌ها نگنجد در منازل‌ها|
    block |شود حل جمله مشکل‌ها به نور لم یزل بینی|
  block
    block |بگفتم آفتابا تو مرا همراه کن با تو|
    block |که جمله دردها را تو شفا گشتی و تسکینی|
  block
    block |بگفتا جان ربایم من قدم بر عرش سایم من|
    block |به آب و گل کم آیم من مگر در وقت و هر حینی|
  block
    block |چو تو از خویش آگاهی ندانی کرد همراهی|
    block |که آن معراج اللهی نیابد جز که مسکینی|
  block
    block |تو مسکینی در این ظاهر درونت نفس بس قاهر|
    block |یکی سالوسک کافر که رهزن گشت و ره شینی|
  block
    block |مکن پوشیده از پیری چنین مو در چنین شیری|
    block |یکی پیری که علم غیب زیر او است بالینی|
  block
    block |طبیب عاشقان است او جهان را همچو جان است او|
    block |گداز آهنان است او به آهن داده تلبینی|
  block
    block |کند در حال گل را زر دهد در حال تن را سر|
    block |از او انوار دین یابد روان و جان بی‌دینی|
  block
    block |در آن دهلیز و ایوانش بیا بنگر تو برهانش|
    block |شده هر مرده از جانش یکی ویسی و رامینی|
  block
    block |ز شمس الدین تبریزی دلا این حرف می‌بیزی|
    block |به امیدی که بازآید از آن خوش شاه شاهینی|