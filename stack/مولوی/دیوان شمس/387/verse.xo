
block |خاک آن کس شو که آب زندگانش روشنست|
  block
    block |خاک آن کس شو که آب زندگانش روشنست|
    block |نیم نانی دررسد تا نیم جانی در تنست|
  block
    block |گفتمش آخر پی یک وصل چندین هجر چیست|
    block |گفت آری من قصابم گردران با گردنست|
  block
    block |دی تماشا رفته بودم جانب صحرای دل|
    block |آن نگنجد در نظر چه جای پیدا کردنست|
  block
    block |چشم مست یار گویان هر زمان با چشم من|
    block |در دو عالم می‌نگنجد آنچ در چشم منست|
  block
    block |رو فزون شو از دو عالم تا بریزم بر سرت|
    block |آنچ دل را جان جان و دیدگان را دیدنست|
  block
    block |ذره ذره عاشقانه پهلوی معشوق خویش|
    block |می‌زند پهلو که وقت عقد و کابین کردنست|
  block
    block |اندر آن پیوند کردن آب و آتش یک شده‌ست|
    block |غنچه آن جا سنبلست و سرو آن جا سوسنست|
  block
    block |زیر پاشان گنج‌ها و سوی بالا باغ‌ها|
    block |بشنو از بالا نه وقت زیر و بالا گفتنست|
  block
    block |من اگر پیدا نگویم بی‌صفت پیداست آن|
    block |ذوق آن اندر سرست و طوق آن در گردنست|
  block
    block |شمس تبریزی تو خورشیدی چه گویم مدح تو|
    block |صد زبان دارم چو تیغ اما به وصفت الکنست|