
block |دلا همای وصالی بپر چرا نپری|
  block
    block |دلا همای وصالی بپر چرا نپری|
    block |تو را کسی نشناسد نه آدمی نه پری|
  block
    block |تو دلبری نه دلی لیک به هر حیله و مکر|
    block |به شکل دل شده‌ای تا هزار دل ببری|
  block
    block |دمی به خاک درآمیزی از وفا و دمی|
    block |ز عرش و فرش و حدود دو کون برگذری|
  block
    block |روان چرات نیابد چو پر و بال ویی|
    block |نظر چرات نبیند چو مایه نظری|
  block
    block |چه زهره دارد توبه که با تو توبه کند|
    block |خبر کی باشد تا با تو ماندش خبری|
  block
    block |چه باشد آن مس مسکین چو کیمیا آید|
    block |که او فنا نشود از مسی به وصف زری|
  block
    block |کیست دانه مسکین چو نوبهار آید|
    block |که دانگیش نگردد فنا پی شجری|
  block
    block |کیست هیزم مسکین که چون فتد در نار|
    block |بدل نگردد هیزم به شعله شرری|
  block
    block |ستاره‌هاست همه عقل‌ها و دانش‌ها|
    block |تو آفتاب جهانی که پرده شان بدری|
  block
    block |جهان چو برف و یخی آمد و تو فصل تموز|
    block |اثر نماند از او چون تو شاه بر اثری|
  block
    block |کیم بگو من مسکین که با تو من مانم|
    block |فنا شوم من و صد من چو سوی من نگری|
  block
    block |کمال وصف خداوند شمس تبریزی|
    block |گذشته‌ست ز اوهام جبری و قدری|