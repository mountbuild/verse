
block |مکن مکن که پشیمان شوی و بد باشد|
  block
    block |مکن مکن که پشیمان شوی و بد باشد|
    block |که بی‌عنایت جان باغ چون لحد باشد|
  block
    block |چه ریشه برکنی از غصه و پشیمانی|
    block |چو ریش عقل تو در دست کالبد باشد|
  block
    block |بکن مجاهده با نفس و جنگ ریشاریش|
    block |که صلح را ز چنین جنگ‌ها مدد باشد|
  block
    block |وگر گریز کنی همچو آهو از کف شیر|
    block |ز تو گریزد آن ماه بر اسد باشد|
  block
    block |نه گوش تو سخن یار مهربان شنود|
    block |نه پیش چشم تو دلدار سروقد باشد|
  block
    block |نشین به کشتی روح و بگیر دامن نوح|
    block |به بحر عشق که هر لحظه جزر و مد باشد|
  block
    block |گذر ز ناز و ملولی که ناز آن تو نیست|
    block |که آن وظیفه آن یار ماه خد باشد|
  block
    block |چه ظلم کردم بر حسن او که مه گفتم|
    block |صد آفتاب و فلک را بر او حسد باشد|
  block
    block |خموش باش و مگو ریگ را شمار مکن|
    block |شمار چون کنی آن را که بی‌عدد باشد|