
block |هر که ز عشاق گریزان شود|
  block
    block |هر که ز عشاق گریزان شود|
    block |بار دگر خواجه پشیمان شود|
  block
    block |والله منت همه بر جان اوست|
    block |هر که سوی چشمه حیوان شود|
  block
    block |هر که سبوی تو کشد عاقبت|
    block |در حرم عشرت سلطان شود|
  block
    block |تنگ بود حوصله آدمی|
    block |از تو چو دریای و چو عمان شود|
  block
    block |رو به دل اهل دلی جای گیر|
    block |قطره به دریا در و مرجان شود|
  block
    block |جنبش هر ذره به اصل خودست|
    block |هر چه بود میل کسی آن شود|
  block
    block |کافر صدساله چو بیند تو را|
    block |سجده کند زود مسلمان شود|
  block
    block |جان و دل از جذبه میل و هوس|
    block |همصفت دلبر و جانان شود|
  block
    block |خار که سرتیز ره عاشق است|
    block |عاقبت امر گلستان شود|
  block
    block |ناطقه را بند کن و جمع باش|
    block |گر نه ضمیر تو پریشان شود|