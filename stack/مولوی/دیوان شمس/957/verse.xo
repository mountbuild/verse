
block |هزار جان مقدس فدای روی تو باد|
  block
    block |هزار جان مقدس فدای روی تو باد|
    block |که در جهان چو تو خوبی کسی ندید و نزاد|
  block
    block |هزار رحمت دیگر نثار آن عاشق|
    block |که او به دام هوای چو تو شهی افتاد|
  block
    block |ز صورت تو حکایت کنند یا ز صفت|
    block |که هر یکی ز یکی خوشترست زهی بنیاد|
  block
    block |دلم هزار گره داشت همچو رشته سحر|
    block |ز سحر چشم خوشت آن همه گره بگشاد|
  block
    block |بلندبین ز تو گشتست هر دو دیده عشق|
    block |ببین تو قوت شاگرد و حکمت استاد|
  block
    block |نشسته‌ایم دل و عشق و کالبد پیشت|
    block |یکی خراب و یکی مست وان دگر دلشاد|
  block
    block |به حکم تست بخندانی و بگریانی|
    block |همه چو شاخ درختیم و عشق تو چون باد|
  block
    block |به باد زرد شویم و به باد سبز شویم|
    block |تو راست جمله ولایت تو راست جمله مراد|
  block
    block |کلوخ و سنگ چه داند بهار جز اثری|
    block |بهار را ز چمن پرس و سنبل و شمشاد|