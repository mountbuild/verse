
block |جانا قبول گردان این جست و جوی ما را|
  block
    block |جانا قبول گردان این جست و جوی ما را|
    block |بنده و مرید عشقیم برگیر موی ما را|
  block
    block |بی ساغر و پیاله درده میی چو لاله|
    block |تا گل سجود آرد سیمای روی ما را|
  block
    block |مخمور و مست گردان امروز چشم ما را|
    block |رشک بهشت گردان امروز کوی ما را|
  block
    block |ما کان زر و سیمیم دشمن کجاست زر را|
    block |از ما رسد سعادت یار و عدوی ما را|
  block
    block |شمع طراز گشتیم گردن دراز گشتیم|
    block |فحل و فراخ کردی زین می گلوی ما را|
  block
    block |ای آب زندگانی ما را ربود سیلت|
    block |اکنون حلال بادت بشکن سبوی ما را|
  block
    block |گر خوی ما ندانی از لطف باده واجو|
    block |همخوی خویش کردست آن باده خوی ما را|
  block
    block |گر بحر می بریزی ما سیر و پر نگردیم|
    block |زیرا نگون نهادی در سر کدوی ما را|
  block
    block |مهمان دیگر آمد دیکی دگر به کف کن|
    block |کاین دیگ بس نیاید یک کاسه شوی ما را|
  block
    block |نک جوق جوق مستان در می‌رسند بستان|
    block |مخمور چون نیاید چون یافت بوی ما را|
  block
    block |ترک هنر بگوید دفتر همه بشوید|
    block |گر بشنود عطارد این طرقوی ما را|
  block
    block |سیلی خورند چون دف در عشق فخرجویان|
    block |زخمه به چنگ آور می‌زن سه توی ما را|
  block
    block |بس کن که تلخ گردد دنیا بر اهل دنیا|
    block |گر بشنوند ناگه این گفت و گوی ما را|