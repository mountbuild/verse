
block |طوطی و طوطی بچه‌ای قند به صد ناز خوری|
  block
    block |طوطی و طوطی بچه‌ای قند به صد ناز خوری|
    block |از شکرستان ازل آمده‌ای بازپری|
  block
    block |قند تو فرخنده بود خاصه که در خنده بود|
    block |بزم ز آغاز نهم چون تو به آغاز دری|
  block
    block |ای طربستان ابد ای شکرستان احد|
    block |هم طرب اندر طربی هم شکر اندر شکری|
  block
    block |یوسف اندر تتقی یا اسدی بر افقی|
    block |یا قمر اندر قمر اندر قمر اندر قمری|
  block
    block |ساقی این میکده‌ای نوبت عشرت زده‌ای|
    block |تا همه را مست کنی خرقه مستان ببری|
  block
    block |مست شدم مست ولی اندککی باخبرم|
    block |زین خبرم بازرهان ای که ز من باخبری|
  block
    block |پیشتر آ پیش که آن شعشعه چهره تو|
    block |می‌نهلد تا نگرم که ملکی یا بشری|
  block
    block |رقص کنان هر قدحی نعره زنان وافرحی|
    block |شیشه گران شیشه شکن مانده از شیشه گری|
  block
    block |جام طرب عام شده عقل و سرانجام شده|
    block |از کف حق جام بری به که سرانجام بری|
  block
    block |سر ز خرد تافته‌ام عقل دگر یافته‌ام|
    block |عقل جهان یک سری و عقل نهانی دوسری|
  block
    block |راهب آفاق شدم با همگان عاق شدم|
    block |از همگان می‌ببرم تا که تو از من نبری|
  block
    block |با غمت آموخته‌ام چشم ز خود دوخته‌ام|
    block |در جز تو چون نگرد آنک تو در وی نگری|
  block
    block |داد ده ای عشق مرا وز در انصاف درآ|
    block |چون ابدا آن توام نی قنقم رهگذری|
  block
    block |من به تو مانم فلکا ساکنم و زیر و زبر|
    block |ز آنک مقیمی به نظر روز و شب اندر سفری|
  block
    block |ناظر آنی که تو را دارد منظور جهان|
    block |حاضر آنی که از او در سفر و در حضری|