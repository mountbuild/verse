
block |رباب مشرب عشقست و مونس اصحاب|
  block
    block |رباب مشرب عشقست و مونس اصحاب|
    block |که ابر را عربان نام کرده‌اند رباب|
  block
    block |چنانک ابر سقای گل و گلستانست|
    block |رباب قوت ضمیرست و ساقی الباب|
  block
    block |در آتشی بدمی شعله‌ها برافزود|
    block |بجز غبار نخیزد چو دردمی به تراب|
  block
    block |رباب دعوت بازست سوی شه بازآ|
    block |به طبل باز نیاید به سوی شاه غراب|
  block
    block |گشایش گره مشکلات عشاقست|
    block |چو مشکلیش نباشد چه درخورست جواب|
  block
    block |جواب مشکل حیوان گیاه آمد و کاه|
    block |که تخم شهوت او شد خمیرمایه خواب|
  block
    block |خر از کجا و دم عشق عیسوی ز کجا|
    block |که این گشاد ندادش مفتح الابواب|
  block
    block |که عشق خلعت جانست و طوق کرمنا|
    block |برای ملک وصال و برای رفع حجاب|
  block
    block |به بانگ او همه دل‌ها به یک مهم آیند|
    block |ندای رب برهاند ز تفرقه ارباب|
  block
    block |ز عشق کم گو با جسمیان که ایشان را|
    block |وظیفه خوف و رجا آمد و ثواب و عقاب|