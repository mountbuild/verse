
block |گفت مرا آن طبیب رو ترشی خورده‌ای|
  block
    block |گفت مرا آن طبیب رو ترشی خورده‌ای|
    block |گفتم نی گفت نک رنگ ترش کرده‌ای|
  block
    block |دل چو سیاهی دهد رنگ گواهی دهد|
    block |عکس برون می‌زند گر چه تو در پرده‌ای|
  block
    block |خاک تو گر آب خوش یابد چون روضه‌ایست|
    block |ور خورد او آب شور شوره برآورده‌ای|
  block
    block |سبز شوند از بهار زرد شوند از خزان|
    block |گر نه خزان دیده‌ای پس ز چه روزرده‌ای|
  block
    block |گفتمش ای غیب دان از تو چه دارم نهان|
    block |پرورش جان تویی جان چو تو پرورده‌ای|
  block
    block |کیست که زنده کند آنک تواش کشته‌ای|
    block |کیست که گرمش کند چون تواش افسرده‌ای|
  block
    block |شربت صحت فرست هم ز شرابات خاص|
    block |زانک تو جوشیده‌ای زانک تو افشرده‌ای|
  block
    block |داد شراب خطیر گفت هلا این بگیر|
    block |شاد شو ار پرغمی زنده شو ار مرده‌ای|
  block
    block |چشمه بجوشد ز تو چون ارس از خاره‌ای|
    block |نور بتابد ز تو گر چه سیه چرده‌ای|
  block
    block |خضر بقایی شوی گر عرض فانیی|
    block |شادی دل‌ها شوی گر چه دل آزرده‌ای|
  block
    block |کی بشود این وجود پاک ز بیگانگان|
    block |تا نرسد خلعتی دولت صدمرده‌ای|
  block
    block |گفت درختی به باد چند وزی باد گفت|
    block |باد بهاری کند گر چه تو پژمرده‌ای|