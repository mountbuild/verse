
block |باز فرود آمدیم بر در سلطان خویش|
  block
    block |باز فرود آمدیم بر در سلطان خویش|
    block |بازگشادیم خوش بال و پر جان خویش|
  block
    block |باز سعادت رسید دامن ما را کشید|
    block |بر سر گردون زدیم خیمه و ایوان خویش|
  block
    block |دیده دیو و پری دید ز ما سروری|
    block |هدهد جان بازگشت سوی سلیمان خویش|
  block
    block |ساقی مستان ما شد شکرستان ما|
    block |یوسف جان برگشاد جعد پریشان خویش|
  block
    block |دوش مرا گفت یار چونی از این روزگار|
    block |چون بود آن کس که دید دولت خندان خویش|
  block
    block |آن شکری را که هیچ مصر ندیدش به خواب|
    block |شکر که من یافتم در بن دندان خویش|
  block
    block |بی‌زر و سر سروریم بی‌حشمی مهتریم|
    block |قند و شکر می‌خوریم در شکرستان خویش|
  block
    block |تو زر بس نادری نیست کست مشتری|
    block |صنعت آن زرگری رو به سوی کان خویش|
  block
    block |دور قمر عمرها ناقص و کوته بود|
    block |عمر درازی نهاد یار به دوران خویش|
  block
    block |دل سوی تبریز رفت در هوس شمس دین|
    block |رو رو ای دل بجو زر به حرمدان خویش|