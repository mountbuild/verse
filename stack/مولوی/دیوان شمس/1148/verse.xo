
block |کسی بگفت ز ما یا از اوست نیکی و شر|
  block
    block |کسی بگفت ز ما یا از اوست نیکی و شر|
    block |هنوز خواجه در اینست ریش خواجه نگر|
  block
    block |عجب که خواجه به رنگی که طفل بود بماند|
    block |که ریش خواجه سیه بود و گشت رنگ دگر|
  block
    block |بگویمت که چرا خواجه زیر و بالا گفت|
    block |بدان سبب که نگشتست خواجه زیر و زبر|
  block
    block |به چار پا و دو پا خواجه گرد عالم گشت|
    block |ولیک هیچ نرفتست قعر بحر به سر|
  block
    block |گمان خواجه چنانست که خواجه بهتر گشت|
    block |ولیک هست چو بیمار دق واپستر|
  block
    block |به حجت و به لجاج و ستیزه افزون گشت|
    block |ز جان و حجت ذوقش نبود هیچ خبر|
  block
    block |طریق بحث لجاجست و اعتراض و دلیل|
    block |طریق دل همه دیده‌ست و ذوق و شهد و شکر|