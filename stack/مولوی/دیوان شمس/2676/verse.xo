
block |سبک بنواز ای مطرب ربایی|
  block
    block |سبک بنواز ای مطرب ربایی|
    block |بگردان زوتر ای ساقی شرابی|
  block
    block |که آورد آن پری رو رنگ دیگر|
    block |ز چشمه زندگی جوشید آبی|
  block
    block |چه آتش زد نهان دلبر به دل‌ها|
    block |که مجلس پر شد از بوی کبابی|
  block
    block |چرا ای پیر مجلس چنگ پرفن|
    block |نگویی ناله نی را جوابی|
  block
    block |نی نه چشم زان چشمان چه گوید|
    block |چنین بیدار باشد مست خوابی|
  block
    block |دل سنگین چو یابد تاب آن چشم|
    block |شود در حال او در خوشابی|
  block
    block |گدازد هر دو عالم بحر گیرد|
    block |چون آن مه رو براندازد نقابی|
  block
    block |ایا ساقی به اصحاب سعادت|
    block |بده حالی تو باری خمر نابی|
  block
    block |قدم تا فرق پر دارید از این می|
    block |که بوی شمس تبریزی بیابی|