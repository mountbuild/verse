
block |ما به سلیمان خوشیم دیو و پری گو مباش|
  block
    block |ما به سلیمان خوشیم دیو و پری گو مباش|
    block |حسن تو از حد گذشت شیوه گری گو مباش|
  block
    block |هست درست دلم مهر تو ای حاصلم|
    block |جان زرینم بس است مهر زری گو مباش|
  block
    block |عشق کدام آتش است کو همه را دلکش است|
    block |چاکری او خوش است ملک و سری گو مباش|
  block
    block |برکن از کار تو دست به یک بار تو|
    block |خشک لبم دار تو هیچ تری گو مباش|
  block
    block |جان من از جان عشق شد همگی کان عشق|
    block |همره مردان عشق ماده نری گو مباش|
  block
    block |سایه تو پیش و پس جان مرا دسترس|
    block |سایه آن نخل بس باروری گو مباش|
  block
    block |جان صفا شمس دین از تبریزی چو چین|
    block |از تو مرا غیر این پرده دری گو مباش|