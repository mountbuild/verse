
block |ای کرده تو مهمانم در پیش درآ جانم|
  block
    block |ای کرده تو مهمانم در پیش درآ جانم|
    block |زان روی که حیرانم من خانه نمی‌دانم|
  block
    block |ای گشته ز تو واله هم شهر و هم اهل ده|
    block |کو خانه نشانم ده من خانه نمی‌دانم|
  block
    block |زان کس که شدی جانش زان کس مطلب دانش|
    block |پیش آ و مرنجانش من خانه نمی‌دانم|
  block
    block |وان کز تو بود شورش می دار تو معذورش|
    block |وز خانه مکن دورش من خانه نمی‌دانم|
  block
    block |من عاشق و مشتاقم من شهره آفاقم|
    block |رحم آر و مکن طاقم من خانه نمی‌دانم|
  block
    block |ای مطرب صاحب صف می زن تو به زخم کف|
    block |بر راه دلم این دف من خانه نمی‌دانم|
  block
    block |شمس الحق تبریزم جز با تو نیامیزم|
    block |می افتم و می خیزم من خانه نمی‌دانم|