
block |ای عاشقان ای عاشقان پیمانه را گم کرده‌ام|
  block
    block |ای عاشقان ای عاشقان پیمانه را گم کرده‌ام|
    block |زان می که در پیمانه‌ها اندرنگنجد خورده‌ام|
  block
    block |مستم ز خمر من لدن رو محتسب را غمز کن|
    block |مر محتسب را و تو را هم چاشنی آورده‌ام|
  block
    block |ای پادشاه صادقان چون من منافق دیده‌ای|
    block |با زندگانت زنده‌ام با مردگانت مرده‌ام|
  block
    block |با دلبران و گلرخان چون گلبنان بشکفته‌ام|
    block |با منکران دی صفت همچون خزان افسرده‌ام|
  block
    block |ای نان طلب در من نگر والله که مستم بی‌خبر|
    block |من گرد خنبی گشته‌ام من شیره‌ای افشرده‌ام|
  block
    block |مستم ولی از روی او غرقم ولی در جوی او|
    block |از قند و از گلزار او چون گلشکر پرورده‌ام|
  block
    block |روزی که عکس روی او بر روی زرد من فتد|
    block |ماهی شوم رومی رخی گر زنگی نوبرده‌ام|
  block
    block |در جام می آویختم اندیشه را خون ریختم|
    block |با یار خود آمیختم زیرا درون پرده‌ام|
  block
    block |آویختم اندیشه را کاندیشه هشیاری کند|
    block |ز اندیشه بیزاری کنم ز اندیشه‌ها پژمرده‌ام|
  block
    block |دوران کنون دوران من گردون کنون حیران من|
    block |در لامکان سیران من فرمان ز قان آورده‌ام|
  block
    block |در جسم من جانی دگر در جان من قانی دگر|
    block |با آن من آنی دگر زیرا به آن پی برده‌ام|
  block
    block |گر گویدم بی‌گاه شد رو رو که وقت راه شد|
    block |گویم که این با زنده گو من جان به حق بسپرده‌ام|
  block
    block |خامش که بلبل باز را گفتا چه خامش کرده‌ای|
    block |گفتا خموشی را مبین در صید شه صدمرده‌ام|