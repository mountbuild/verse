
block |جامم بشکست ای جان پهلوش خلل دارد|
  block
    block |جامم بشکست ای جان پهلوش خلل دارد|
    block |در جمع چنین مستان جامی چه محل دارد|
  block
    block |گر بشکند این جامم من غصه نیاشامم|
    block |جامی دگر آن ساقی در زیر بغل دارد|
  block
    block |جامست تن خاکی جانست می پاکی|
    block |جامی دگرم بخشد کاین جام علل دارد|
  block
    block |ساقی وفاداری کز مهر کله دارد|
    block |ساقی که قبای او از حلم تگل دارد|
  block
    block |شادی و فرح بخشد دل را که دژم باشد|
    block |تیزی نظر بخشد گر چشم سبل دارد|
  block
    block |عقلی که بر این روزن شد حارس این خانه|
    block |خاک در او گردد گر علم و عمل دارد|
  block
    block |شهمات کجا گردد آن کو رخ شه بیند|
    block |کی تلخ شود آن کو دریای عسل دارد|
  block
    block |از آب حیات او آن کس که کشد گردن|
    block |در عین حیات خود صد مرگ و اجل دارد|
  block
    block |خورشید به هر برجی مسعود و بهی باشد|
    block |اما کر و فر خود در برج حمل دارد|
  block
    block |جز صورت عشق حق هر چیز که من دیدم|
    block |نیمیش دروغ آمد نیمیش دغل دارد|
  block
    block |چندان لقبش گفتم از کامل و از ناقص|
    block |از غایت بی‌مثلی صد گونه مثل دارد|