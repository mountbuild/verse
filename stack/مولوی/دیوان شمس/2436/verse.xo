
block |ای یار اگر نیکو کنی اقبال خود صدتو کنی|
  block
    block |ای یار اگر نیکو کنی اقبال خود صدتو کنی|
    block |تا بوک رو این سو کنی باشد که با ما خو کنی|
  block
    block |من گرد ره را کاستم آفاق را آراستم|
    block |وز جرم تو برخاستم باشد که با ما خو کنی|
  block
    block |من از عدم زادم تو را بر تخت بنهادم تو را|
    block |آیینه‌ای دادم تو را باشد که با ما خو کنی|
  block
    block |ای گوهری از کان من وی طالب فرمان من|
    block |آخر ببین احسان من باشد که با ما خو کنی|
  block
    block |شرب مرا پیمانه شو وز خویشتن بیگانه شو|
    block |با درد من همخانه شو باشد که با ما خو کنی|
  block
    block |ای شاه زاده داد کن خود را ز خود آزاد کن|
    block |روز اجل را یاد کن باشد که با ما خو کنی|
  block
    block |مانند تیری از کمان بجهد ز تن سیمرغ جان|
    block |آن را بیندیش ای فلان باشد که با ما خو کنی|
  block
    block |ای جمع کرده سیم و زر ای عاشق هر لب شکر|
    block |باری بیا خوبی نگر باشد که با ما خو کنی|
  block
    block |تخم وفاها کاشتم نقشی عجب بنگاشتم|
    block |بس پرده‌ها برداشتم باشد که با ما خو کنی|
  block
    block |استوثقوا ادیانکم و استغنموا اخوانکم|
    block |و استعشقوا ایمانکم باشد که با ما خو کنی|
  block
    block |شه شمس تبریزی تو را گوید به پیش ما بیا|
    block |بگذر ز زرق و از ریا باشد که با ما خو کنی|