
block |برآ بر بام و اکنون ماه نو بین|
  block
    block |برآ بر بام و اکنون ماه نو بین|
    block |درآ در باغ و اکنون سیب می چین|
  block
    block |از آن سیبی که بشکافد در روم|
    block |رود بوی خوشش تا چین و ماچین|
  block
    block |برآ بر خرمن سیب و بکش پا|
    block |ز سیب لعل کن فرش و نهالین|
  block
    block |اگر سیبش لقب گویم وگر می|
    block |وگر نرگس وگر گلزار و نسرین|
  block
    block |یکی چیز است در وی چیست کان نیست|
    block |خدا پاینده دارش یا رب آمین|
  block
    block |بیا اکنون اگر افسانه خواهی|
    block |درآ در پیش من چون شمع بنشین|
  block
    block |همی‌ترسم که بگریزی ز گوشه|
    block |برآ بالا برون انداز نعلین|
  block
    block |به پهلویم نشین برچفس بر من|
    block |رها کن ناز و آن خوهای پیشین|
  block
    block |بیامیز اندکی ای کان رحمت|
    block |که تا گردد رخ زرد تو رنگین|
  block
    block |روا باشد وگر خود من نگویم|
    block |همیشه عشوه و وعده دروغین|
  block
    block |از این پاکی تو لیکن عاشقان را|
    block |پراکنده سخن‌ها هست آیین|
  block
    block |زهی اوصاف شمس الدین تبریز|
    block |زهی کر و فر و امکان و تمکین|