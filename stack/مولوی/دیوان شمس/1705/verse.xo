
block |از ما مشو ملول که ما سخت شاهدیم|
  block
    block |از ما مشو ملول که ما سخت شاهدیم|
    block |از رشک و غیرت است که در چادری شدیم|
  block
    block |روزی که افکنیم ز جان چادر بدن|
    block |بینی که رشک و حسرت ماهیم و فرقدیم|
  block
    block |رو را بشو و پاک شو از بهر دید ما|
    block |ور نی تو دور باش که ما شاهد خودیم|
  block
    block |آن شاهدی نه‌ایم که فردا شود عجوز|
    block |ما تا ابد جوان و دلارام و خوش قدیم|
  block
    block |آن چادر ار خلق شد شاهد کهن نشد|
    block |فانی است عمر چادر و ما عمر بی‌حدیم|
  block
    block |چادر چو دید از آدم ابلیس کرد رد|
    block |آدم نداش کرد تو ردی نه ما ردیم|
  block
    block |باقی فرشتگان به سجود اندرآمدند|
    block |گفتند در سجود که بر شاهدی زدیم|
  block
    block |در زیر چادر است بتی کز صفات او|
    block |ما را ز عقل برد و سجود اندرآمدیم|
  block
    block |اشکال گنده پیر ز اشکال شاهدان|
    block |گر عقل ما نداند در عشق مرتدیم|
  block
    block |چه جای شاهد است که شیر خداست او|
    block |طفلانه دم زدیم که با طفل ابجدیم|
  block
    block |با جوز و با مویز فریبند طفل را|
    block |ور نی که ما چه لایق جوزیم و کنجدیم|
  block
    block |در خود و در زره چو نهان شد عجوزه‌ای|
    block |گوید که رستم صف پیکار امجدیم|
  block
    block |از کر و فر او همه دانند کو زن است|
    block |ما چون غلط کنیم که در نور احمدیم|
  block
    block |مؤمن ممیز است چنین گفت مصطفی|
    block |اکنون دهان ببند که بی‌گفت مرشدیم|
  block
    block |بشنو ز شمس مفخر تبریز باقیش|
    block |زیرا تمام قصه از آن شاه نستدیم|