
block |بیا کامروز ما را روز عیدست|
  block
    block |بیا کامروز ما را روز عیدست|
    block |از این پس عیش و عشرت بر مزیدست|
  block
    block |بزن دستی بگو کامروز شادی‌ست|
    block |که روز خوش هم از اول پدیدست|
  block
    block |چو یار ما در این عالم کی باشد|
    block |چنین عیدی به صد دوران کی دیدست|
  block
    block |زمین و آسمان‌ها پرشکر شد|
    block |به هر سویی شکرها بردمیدست|
  block
    block |رسید آن بانگ موج گوهرافشان|
    block |جهان پرموج و دریا ناپدیدست|
  block
    block |محمد باز از معراج آمد|
    block |ز چارم چرخ عیسی دررسیدست|
  block
    block |هر آن نقدی کز این جا نیست قلبست|
    block |میی کز جام جان نبود پلیدست|
  block
    block |زهی مجلس که ساقی بخت باشد|
    block |حریفانش جنید و بایزیدست|
  block
    block |خماری داشتم من در ارادت|
    block |ندانستم که حق ما را مریدست|
  block
    block |کنون من خفتم و پاها کشیدم|
    block |چو دانستم که بختم می کشیدست|