
block |ندیدم در جهان کس را که تا سر پر نبوده‌ست او|
  block
    block |ندیدم در جهان کس را که تا سر پر نبوده‌ست او|
    block |همه جوشان و پرآتش کمین اندر بهانه جو|
  block
    block |همه از عشق بررسته جگرها خسته لب بسته|
    block |ولی در گلشن جانشان شقایق‌های تو بر تو|
  block
    block |حقایق‌های نیک و بد به شیر خفته می‌ماند|
    block |که عالم را زند برهم چو دستی برنهی بر او|
  block
    block |بسی خورشید افلاکی نهان در جسم هر خاکی|
    block |بسی شیران غرنده نهان در صورت آهو|
  block
    block |به مثل خلقت مردم نزاد از خاک و از انجم|
    block |وگر چه زاد بس نادر از این داماد و کدبانو|
  block
    block |ضمیرت بس محل دارد قدم فوق زحل دارد|
    block |اگر چه اندر آب و گل فروشد پاش تا زانو|
  block
    block |روان گشته‌ست از بالا زلال لطف تا این جا|
    block |که ای جان گل آلوده از این گل خویش را واشو|
  block
    block |نمی‌بینی تو این زمزم فروتر می‌روی هر دم|
    block |اگر ایوبی و محرم به زیر پای جو دارو|
  block
    block |چو شستن گیرد او خود را رباید آب جو او را|
    block |چو سیبش می‌برد غلطان به باغ خرم بی‌سو|
  block
    block |به سیبستان رسد سیبش رهد از سنگ آسیبش|
    block |نبیند اندر آن گلشن به جز آسیب شفتالو|
  block
    block |دل ویس و دل رامین ببیند جنت وحدت|
    block |گل سرخ و گل خیری نشیند مست رو با رو|
  block
    block |از آن سو در کف حوری شراب صاف انگوری|
    block |از این سو کرده رو بانو به خنده سوی روبانو|
  block
    block |در آن باغ خوش اعلوفه سپی پوشان چو اشکوفه|
    block |که رستیم از سیه کاری ز مازو رفت آن ما زو|
  block
    block |بصیرت‌ها گشاده هر نظر حیران در آن منظر|
    block |دهان پرقند و پرشکر تو خود باقیش را برگو|