
block |خیال ترک من هر شب صفات ذات من گردد|
  block
    block |خیال ترک من هر شب صفات ذات من گردد|
    block |که نفی ذات من در وی همی اثبات من گردد|
  block
    block |ز حرف عین چشم او ز ظرف جیم گوش او|
    block |شه شطرنج هفت اختر به حرفی مات من گردد|
  block
    block |اگر زان سیب بن سیبی شکافم حوریی زاید|
    block |که عالم را فروگیرد رز و جنات من گردد|
  block
    block |وگر مصحف به کف گیرم ز حیرت افتد از دستم|
    block |رخش سرعشر من خواند لبش آیات من گردد|
  block
    block |جهان طورست و من موسی که من بی‌هوش و او رقصان|
    block |ولیکن این کسی داند که بر میقات من گردد|
  block
    block |برآمد آفتاب جان که خیزید ای گران جانان|
    block |که گر بر کوه برتابم کمین ذرات من گردد|
  block
    block |خمش چندان بنالیدم که تا صد قرن این عالم|
    block |در این هیهای من پیچد بر این هیهات من گردد|