
block |گشته‌ست طپان جانم ای جان و جهان برگو|
  block
    block |گشته‌ست طپان جانم ای جان و جهان برگو|
    block |هین سلسله درجنبان ای ساقی جان برگو|
  block
    block |سلطان خوشان آمد و آن شاه نشان آمد|
    block |تا چند کشی گوشم ای گوش کشان برگو|
  block
    block |سری است سمندر را ز آتش بنمی سوزد|
    block |جانی است قلندر را نادرتر از آن برگو|
  block
    block |بنگر حشر مستان از دست بنه دستان|
    block |با رطل گران پیش آ با ضرب گران برگو|
  block
    block |زان غمزه چون تیرش و ابروی کمان گیرش|
    block |اسرار سلحشوری با تیر و کمان برگو|
  block
    block |برگو هله جان برگو پیش همگان برگو|
    block |و آن نکته که می‌دانی با او پنهان برگو|
  block
    block |از جام رحیق او مست است عشیق او|
    block |پیغام عقیق او ای گوهر کان برگو|
  block
    block |من بی‌زبر و زیرم در پنجه آن شیرم|
    block |ز احوال جهان سیرم ز احوال فلان برگو|
  block
    block |زیر است نوای غم و اندرخور شادی بم|
    block |یک لحظه چنین برگو یک لحظه چنان برگو|
  block
    block |خورشید معینت شد اقبال قرینت شد|
    block |مقصود یقینت شد بی‌شک و گمان برگو|
  block
    block |چون بگذری ای عارف زین آب و گل ناشف|
    block |زان سو مثل هاتف بی‌نام و نشان برگو|
  block
    block |در عالم جان جا کن در غیب تماشا کن|
    block |رویی به روان‌ها کن زین گرم روان برگو|
  block
    block |من بیخود و سرمستم اینک سر خم بستم|
    block |ای شاه زبردستم بی‌کام و دهان برگو|