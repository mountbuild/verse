
block |آن زمانی را که چشم از چشم او مخمور بود|
  block
    block |آن زمانی را که چشم از چشم او مخمور بود|
    block |چون رسیدش چشم بد کز چشم‌ها مستور بود|
  block
    block |شادی شب‌های ما کز مشک و عنبر پرده داشت|
    block |شادی آن صبح‌ها کز یار پرکافور بود|
  block
    block |از فراز عرش و کرسی بانگ تحسین می‌رسید|
    block |تا به پشت گاو و ماهی از رخش پرنور بود|
  block
    block |هر طرف از حسن او بدلیلیی کاسد شده|
    block |ذره ذره همچو مجنون عاشق مشهور بود|
  block
    block |دل به پیش روی او چون بایزید اندر مزید|
    block |جان در آویزان ز زلفش شیوه منصور بود|
  block
    block |شمع عشق افروز را یک بار دیگر اندرآر|
    block |کوری آن کس که او از عشرت ما دور بود|
  block
    block |ساقیی با رطل آمد مر مرا از کار برد|
    block |تا ز مستی من ندانستم که رشک حور بود|
  block
    block |نقش شمس الدین تبریزیست جان جان عشق|
    block |کاین به دفترهای عشق اندر ازل مسطور بود|