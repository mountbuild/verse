
block |چون نبینم من جمالت صد جهان خود دیده گیر|
  block
    block |چون نبینم من جمالت صد جهان خود دیده گیر|
    block |چون حدیث تو نباشد سر سر بشنیده گیر|
  block
    block |ای که در خوابت ندیده آدم و ذریتش|
    block |از کی پرسم وصف حسنت از همه پرسیده گیر|
  block
    block |چون نباشم در وصالت ای ز بینایان نهان|
    block |در بهشت و حور و دولت تا ابد باشیده گیر|
  block
    block |چون نبینم خشم و ناز شکرینت هر دمی|
    block |بر سر شاهان معنی مر مرا نازیده گیر|
  block
    block |چونک ابر هجر تو ماه تو را پوشیده کرد|
    block |صد هزاران در و گوهر بر سرم باریده گیر|
  block
    block |چونک مستان را نباشد شمع و شاهد روی تو|
    block |صد هزاران خم باده هر طرف جوشیده گیر|
  block
    block |خضر بی‌من گر ببیند روی تو ای وای من|
    block |ور نبیند آب حیوان هر دمش نوشیده گیر|
  block
    block |چون فنا خواهد شدن این ساحره دنیای دون|
    block |تخت و بخت و گنج و عالم را به من بخشیده گیر|
  block
    block |در ازل جان‌های صدیقان نثار روی تو|
    block |چونک رویت را نبینم خود نثاری چیده گیر|
  block
    block |این عزیز مصر جانم تا نبیند روی تو|
    block |هر دو روزی یوسفی شکرلبی بخریده گیر|
  block
    block |ای خروشیده ز دردم سنگ و آهن دم به دم|
    block |چون نجست از سنگ و آهن برق بخروشیده گیر|
  block
    block |یک شب این دیوانه را مهمان آن زنجیر کن|
    block |ور بژولاند سر زلف تو را ژولیده گیر|
  block
    block |ور جهان در عشق تو بدگوی من شد باک نیست|
    block |صد دروغ و افترا بر صادقی بافیده گیر|
  block
    block |با فراقت از دو عالم چون منم مظلومتر|
    block |گر بنالد ظالم از مظلوم تو نالیده گیر|
  block
    block |چون نلافم شمس تبریز از سگان کوی تو|
    block |بر سر شیران عالم مر مرا لافیده گیر|