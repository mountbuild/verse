
block |به وقت خواب بگیری مرا که هین برگو|
  block
    block |به وقت خواب بگیری مرا که هین برگو|
    block |چو اشتهای سماعت بود بگه‌تر گو|
  block
    block |چو من ز خواب سر و پای خویش گم کردم|
    block |تو گوش من بگشایی که قصه از سر گو|
  block
    block |چو روی روز نهان شد به زیر طره شب|
    block |بگیریم که از آن طره معنبر گو|
  block
    block |فتاده آتش خواب اندر این نیستان‌ها|
    block |تو آمده که حدیث لب چو شکر گو|
  block
    block |و آنگهی به یکی بار کی شوی قانع|
    block |غزل تمام کنم گوییم مکرر گو|
  block
    block |بیا بگو چه کنی گر ز خوابناکی خویش|
    block |به تو بگوید لالا برو به عنبر گو|
  block
    block |از آنچ خورده‌ای و در نشاط آمده‌ای|
    block |مرا از آن بخوران و حدیث درخور گو|
  block
    block |ز من چو می‌طلبی مطربی مستانه|
    block |تو نیز با من بی‌دل ز جام و ساغر گو|
  block
    block |من این به طیبت گفتم وگر نه خاک توام|
    block |مرا مبارک و قیماز خوان و سنجر گو|