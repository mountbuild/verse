
block |آمد بت میخانه تا خانه برد ما را|
  block
    block |آمد بت میخانه تا خانه برد ما را|
    block |بنمود بهار نو تا تازه کند ما را|
  block
    block |بگشاد نشان خود بربست میان خود|
    block |پر کرد کمان خود تا راه زند ما را|
  block
    block |صد نکته دراندازد صد دام و دغل سازد|
    block |صد نرد عجب بازد تا خوش بخورد ما را|
  block
    block |رو سایه سروش شو پیش و پس او می‌دو|
    block |گر چه چو درخت نو از بن بکند ما را|
  block
    block |گر هست دلش خارا مگریز و مرو یارا|
    block |کاول بکشد ما را و آخر بکشد ما را|
  block
    block |چون ناز کند جانان اندر دل ما پنهان|
    block |بر جمله سلطانان صد ناز رسد ما را|
  block
    block |بازآمد و بازآمد آن عمر دراز آمد|
    block |آن خوبی و ناز آمد تا داغ نهد ما را|
  block
    block |آن جان و جهان آمد وان گنج نهان آمد|
    block |وان فخر شهان آمد تا پرده درد ما را|
  block
    block |می‌آید و می‌آید آن کس که همی‌باید|
    block |وز آمدنش شاید گر دل بجهد ما را|
  block
    block |شمس الحق تبریزی در برج حمل آمد|
    block |تا بر شجر فطرت خوش خوش بپزد ما را|