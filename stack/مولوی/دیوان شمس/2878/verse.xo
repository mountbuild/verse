
block |هله تا ظن نبری کز کف من بگریزی|
  block
    block |هله تا ظن نبری کز کف من بگریزی|
    block |حیله کم کن نگذارم که به فن بگریزی|
  block
    block |جان شیرین تو در قبضه و در دست من است|
    block |تن بی‌جان چه کند گر تو ز تن بگریزی|
  block
    block |گر همه زهرم با خوی منت باید ساخت|
    block |پس تو پروانه نه ای گر ز لگن بگریزی|
  block
    block |چون کدو بی‌خبری زین که گلویت بستم|
    block |بستم و می‌کشمت چون ز رسن بگریزی|
  block
    block |بلبلان و همه مرغان خوش و شاد از چمنند|
    block |جغد و بوم و جعلی گر ز چمن بگریزی|
  block
    block |چون گرفتار منی حیله میندیش آن به|
    block |که شوی مرده و در خلق حسن بگریزی|
  block
    block |تو که قاف نه‌ای گر چو که از جا بروی|
    block |تو زر صاف نه‌ای گر ز شکن بگریزی|
  block
    block |جان مردان همه از جان تو بیزار شوند|
    block |چون مخنث اگر از خوب ختن بگریزی|
  block
    block |تو چو نقشی نرهی از کف نقاش مکوش|
    block |وثنی چون ز کف کلک و شمن بگریزی|
  block
    block |من تو را ماه گرفتم هله خورشید تویی|
    block |در خسوفی گر از این برج و بدن بگریزی|
  block
    block |تو ز دیوی نرهی گر ز سلیمان برمی|
    block |وز غریبی نرهی چون ز وطن بگریزی|
  block
    block |نه خمش کن که مرا با تو هزاران کار است|
    block |خود سهیلت نهلد تا ز یمن بگریزی|