
block |پیشتر آ پیشتر چند از این رهزنی|
  block
    block |پیشتر آ پیشتر چند از این رهزنی|
    block |چون تو منی من توام چند تویی و منی|
  block
    block |نور حقیم و زجاج با خود چندین لجاج|
    block |از چه گریزد چنین روشنی از روشنی|
  block
    block |ما همه یک کاملیم از چه چنین احولیم|
    block |خوار چرا بنگرد سوی فقیران غنی|
  block
    block |راست چرا بنگرد سوی چپ خویش خوار|
    block |هر دو چو دست تواند چه یمنی چه دنی|
  block
    block |ما همه یک گوهریم یک خرد و یک سریم|
    block |لیک دوبین گشته‌ایم زین فلک منحنی|
  block
    block |رخت از این پنج و شش جانب توحید کش|
    block |عرعر توحید را چند کنی منثنی|
  block
    block |هین ز منی خیز کن با همه آمیز کن|
    block |با خود خود حبه‌ای با همه چون معدنی|
  block
    block |هر چه کند شیر نر سگ بکند هم سگی|
    block |هر چه کند روح پاک تن بکند هم تنی|
  block
    block |روح یکی دان و تن گشته عدد صد هزار|
    block |همچو که بادام‌ها در صفت روغنی|
  block
    block |چند لغت در جهان جمله به معنی یکی|
    block |آب یکی گشت چون خابیه‌ها بشکنی|
  block
    block |جان بفرستد خبر جانب هر بانظر|
    block |چون که به توحید تو دل ز سخن برکنی|