
block |به حق آنک بخواندی مرا ز گوشه بام|
  block
    block |به حق آنک بخواندی مرا ز گوشه بام|
    block |اشارتی که بکردی به سر به جای سلام|
  block
    block |به حق آنک گشادی کمر که می نروم|
    block |که شد قمر کمرت را چو من کمینه غلام|
  block
    block |به حق آنک نداند دل خیال اندیش|
    block |مثال‌های خیال مرا به وقت پیام|
  block
    block |به حق آنک به فراش گفته‌ای که بروب|
    block |ز چند گنده بغل خانه را برای کرام|
  block
    block |به حق آنک گزیدی دو لب که جام بگیر|
    block |بنوش جام رها کن حدیث پخته و خام|
  block
    block |به حق آنک تو را دیدم و قلم افتاد|
    block |ز دست عشق نویسم به پیش تو ناکام|
  block
    block |به حق آنک گمان‌های بد فرستی تو|
    block |به هدهدی که بخواهی که جان ببر زین دام|
  block
    block |به حق حلقه رندان که باده می نوشند|
    block |به پیش خلق هویدا میان روز صیام|
  block
    block |هزار شیشه شکستند و روزه شان نشکست|
    block |از آنک شیشه گر عشق ساخته‌ست آن جام|
  block
    block |به ماه روزه جهودانه می مخور تو به شب|
    block |بیا به بزم محمد مدام نوش مدام|
  block
    block |میان گفت بدم من که سست خندیدی|
    block |که ای سلیم دل آخر کشیده دار لگام|
  block
    block |بگفتمش چو دهان مرا نمی‌دوزی|
    block |بدوز گوش کسی را که نیست یار تمام|
  block
    block |به حق آنک حلال است خون من بر تو|
    block |که بر عدو سخنم را حرام دار حرام|
  block
    block |خیال من ز ملاقات شمس تبریزی|
    block |هزار صورت بیند عجب پی اعلام|