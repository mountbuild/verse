
block |جان و جهان! دوش کجا بوده‌ای|
  block
    block |جان و جهان! دوش کجا بوده‌ای|
    block |نی غلطم، در دل ما بوده‌ای|
  block
    block |دوش ز هجر تو جفا دیده‌ام|
    block |ای که تو سلطان وفا بوده‌ای|
  block
    block |آه که من دوش چه سان بوده‌ام!|
    block |آه که تو دوش کرا بوده‌ای!|
  block
    block |رشک برم کاش قبا بودمی|
    block |چونک در آغوش قبا بوده‌ای|
  block
    block |زهره ندارم که بگویم ترا|
    block |« بی من بیچاره چرا بوده‌ای؟! »|
  block
    block |یار سبک روح! به وقت گریز|
    block |تیزتر از باد صبا بوده‌ای|
  block
    block |بی‌تو مرا رنج و بلا بند کرد|
    block |باش که تو بنده بلا بوده‌ای|
  block
    block |رنگ رخ خوب تو آخر گواست|
    block |در حرم لطف خدا بوده‌ای|
  block
    block |رنگ تو داری، که زرنگ جهان|
    block |پاکی، و همرنگ بقا بوده‌ای|
  block
    block |آینهٔ رنگ تو عکس کسیست|
    block |تو ز همه رنگ جدا بوده‌ای|