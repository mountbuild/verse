
block |ای خاک کف پایت رشک فلکی بوده|
  block
    block |ای خاک کف پایت رشک فلکی بوده|
    block |جان من و جان تو در اصل یکی بوده|
  block
    block |در خانه نقشینی دیدم صنم چینی|
    block |خون خواره صد آدم جان ملکی بوده|
  block
    block |صد ماه یقینم شد اندر دل شب پنهان|
    block |صد نور یقین دیدم مشتاق شکی بوده|
  block
    block |گفتم به ایاز ای حر محمود شدی آخر|
    block |در شاه چه جا کردی ای آیبکی بوده|
  block
    block |ای سگ که ز اصحابی در کهف تو در خوابی|
    block |چون شیر خدا گشتی اول سگکی بوده|
  block
    block |ای ماهی در آتش تو جانب دریا کش|
    block |ای پیشتر از عالم در وی سمکی بوده|
  block
    block |شمس الحق تبریزم همرنگ تو می‌خیزم|
    block |من مرده تو گرد من بحر نمکی بوده|