
block |ای ساقی روشن دلان بردار سغراق کرم|
  block
    block |ای ساقی روشن دلان بردار سغراق کرم|
    block |کز بهر این آورده‌ای ما را ز صحرای عدم|
  block
    block |تا جان ز فکرت بگذرد وین پرده‌ها را بردرد|
    block |زیرا که فکرت جان خورد جان را کند هر لحظه کم|
  block
    block |ای دل خموش از قال او واقف نه‌ای ز احوال او|
    block |بر رخ نداری خال او گر چون مهی ای جان عم|
  block
    block |خوبی جمال عالمان وان حال حال عارفان|
    block |کو دیده کو دانش بگو کو گلستان کو بوی و شم|
  block
    block |زان می که او سرکه شود زو ترش رویی کی رود|
    block |این می مجو آن می بجو کو جام غم کو جام جم|
  block
    block |آن می بیار ای خوبرو کاشکوفه‌اش حکمت بود|
    block |کز بحر جان دارد مدد تا درج در شد زو شکم|
  block
    block |بر ریز آن رطل گران بر آه سرد منکران|
    block |تا سردشان سوزان شود گردد همه لاشان نعم|
  block
    block |گر مجسم خالی بدی گفتار من عالی بدی|
    block |یا نور شو یا دور شو بر ما مکن چندین ستم|
  block
    block |مانند درد دیده‌ای بر دیده برچفسیده‌ای|
    block |ای خواجه برگردان ورق ور نه شکستم من قلم|
  block
    block |هر کس که هایی می کند آخر ز جایی می کند|
    block |شاهی بود یا لشکری تنها نباشد آن علم|
  block
    block |خالی نمی‌گردد وطن خالی کن این تن را ز من|
    block |مستست جان در آب و گل ترسم که درلغزد قدم|
  block
    block |ای شمس تبریزی ببین ما را تو این نعم المعین|
    block |ای قوت پا در روش وی صحت جان در سقم|