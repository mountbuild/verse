
block |خوش بنوشم تو اگر زهر نهی در جامم|
  block
    block |خوش بنوشم تو اگر زهر نهی در جامم|
    block |پخته و خام تو را گر نپذیرم خامم|
  block
    block |عاشق هدیه نیم عاشق آن دست توام|
    block |سنقر دانه نیم ایبک بند دامم|
  block
    block |از تغار تو اگر خون رسدم همچو سگان|
    block |گر من آن را قدح خاص ندانم عامم|
  block
    block |غنچه و خار تو را دایه شوم همچو زمین|
    block |تا سمعنا و اطعنا کنی ای جان نامم|
  block
    block |ملخ حکم تو تا مزرعه‌ام را بچرید|
    block |گر نگردم تلف تو علف ایامم|
  block
    block |ساقی صبر بیا رطل گرانم درده|
    block |تا چو ریگش به یکی بار فروآشامم|
  block
    block |گوییم شپشپی و چون پشه بی‌آرامی|
    block |چون دلارام نیابم به چه چیز آرامم|
  block
    block |همچو دزدان ز عسس من همه شب در بیمم|
    block |همچو خورشیدپرستان به سحر بر بامم|
  block
    block |مهر غیر تو بود در دل من مهر ضلال|
    block |شکر غیر تو بود در سر من سرسامم|
  block
    block |به زبان گر نکنم یاد شکرخانه تو|
    block |کام و ناکام بود لذت آن در کامم|
  block
    block |خبر رشک تو می آرد اشک تر من|
    block |نه به تقلید بل از دیده دهد پیغامم|