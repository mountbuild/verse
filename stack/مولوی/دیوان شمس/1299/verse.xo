
block |گویند شاه عشق ندارد وفا دروغ|
  block
    block |گویند شاه عشق ندارد وفا دروغ|
    block |گویند صبح نبود شام تو را دروغ|
  block
    block |گویند بهر عشق تو خود را چه می‌کشی|
    block |بعد از فنای جسم نباشد بقا دروغ|
  block
    block |گویند اشک چشم تو در عشق بیهده‌ست|
    block |چون چشم بسته گشت نباشد لقا دروغ|
  block
    block |گویند چون ز دور زمانه برون شدیم|
    block |زان سو روان نباشد این جان ما دروغ|
  block
    block |گویند آن کسان که نرستند از خیال|
    block |جمله خیال بد قصص انبیا دروغ|
  block
    block |گویند آن کسان که نرفتند راه راست|
    block |ره نیست بنده را به جناب خدا دروغ|
  block
    block |گویند رازدان دل اسرار و راز غیب|
    block |بی‌واسطه نگوید مر بنده را دروغ|
  block
    block |گویند بنده را نگشایند راز دل|
    block |وز لطف بنده را نبرد بر سما دروغ|
  block
    block |گویند آن کسی که بود در سرشت خاک|
    block |با اهل آسمان نشود آشنا دروغ|
  block
    block |گویند جان پاک از این آشیان خاک|
    block |با پر عشق برنپرد بر هوا دروغ|
  block
    block |گویند ذره ذره بد و نیک خلق را|
    block |آن آفتاب حق نرساند جزا دروغ|
  block
    block |خاموش کن ز گفت وگر گویدت کسی|
    block |جز حرف و صوت نیست سخن را ادا دروغ|