
block |هله زیرک هله زیرک هله زیرک هله زوتر|
  block
    block |هله زیرک هله زیرک هله زیرک هله زوتر|
    block |هله کز جنبش تو کار همه نیکوتر|
  block
    block |بدوان از پی مردان بنگر از چپ و راست|
    block |جسته از سنگ ستاره ز قمر مه روتر|
  block
    block |یک به یک پیش تو آیند چو از جا بروی|
    block |همچو من بسته کمرها ز شکر خوش خوتر|
  block
    block |در گلشن بگشاید ز درون صورت عشق|
    block |صورتش چون گل سرخ از گل تر خوش بوتر|
  block
    block |عشق داوود شود آهن از او نرم شود|
    block |شیر آهو شود آن جا وزو آهوتر|
  block
    block |هر یکی ذره شود عیسی و عیسی نفسی|
    block |مرگ جان بخش شود بلک ز جان دلجوتر|
  block
    block |اندر آن حال اگر ماه ببوسد لب تو|
    block |گوییش خیز برو از بر ما آن سوتر|
  block
    block |دل من پرسخنست ار چه دهان بربستم|
    block |تا بگوید خردی کوست ز ما خوشگوتر|