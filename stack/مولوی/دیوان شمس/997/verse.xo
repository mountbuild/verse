
block |پیرهن یوسف و بو می‌رسد|
  block
    block |پیرهن یوسف و بو می‌رسد|
    block |در پی این هر دو خود او می‌رسد|
  block
    block |بوی می لعل بشارت دهد|
    block |کز پی من جام و کدو می‌رسد|
  block
    block |نفس اناالحق تو منصور گشت|
    block |نور حقش توی به تو می‌رسد|
  block
    block |نیست زیان هیچ ز سنگ آب را|
    block |سنگ بلاها به سبو می‌رسد|
  block
    block |آب حیاتست ورای ضمیر|
    block |جوی بکن کآب به جو می‌رسد|
  block
    block |آب بزن بر حسد آتشین|
    block |باد در این خاک از او می‌رسد|
  block
    block |عشق و خرد خانه درون جنگیند|
    block |عربده هر لحظه به کو می‌رسد|
  block
    block |هر چه دهد عاشق از رخت و بخت|
    block |عاقبت آن جمله بدو می‌رسد|
  block
    block |گر چه بسی برد ز شوهر عروس|
    block |او و جهازش نه به شو می‌رسد|
  block
    block |مایده‌ای خواستی از آسمان|
    block |خیز ز خود دست بشو می‌رسد|
  block
    block |مژده ده ای عشق که از شمس دین|
    block |از تبریز آیت نو می‌رسد|