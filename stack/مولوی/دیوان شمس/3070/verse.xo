
block |اگر به خشم شود چرخ هفتم از تو بری|
  block
    block |اگر به خشم شود چرخ هفتم از تو بری|
    block |به جان من که نترسی و هیچ غم نخوری|
  block
    block |اگر دلت به بلا و غمش مشرح نیست|
    block |یقین بدانک تو در عشق شاه مختصری|
  block
    block |ز رنج گنج بترس و ز رنج هر کس نی|
    block |که خشم حق نبود همچو کینه بشری|
  block
    block |چو غیر گوهر معشوق گوهری دانی|
    block |تو را گهر نپذیرد ازانک بدگهری|
  block
    block |وگر چو حامله لرزان شوی به هر بویی|
    block |ز حاملان امانت بدانک بو نبری|
  block
    block |پسند خویش رها کن پسند دوست طلب|
    block |که ماند از شکر آن کس که او کند شکری|
  block
    block |ز ذوق خویش مگو با کسی که همدل نیست|
    block |ازانک او دگرست و تو خود کسی دگری|