
block |ای بداده دیده‌های خلق را حیرانیی|
  block
    block |ای بداده دیده‌های خلق را حیرانیی|
    block |وی ز لشکرهای عشقت هر طرف ویرانیی|
  block
    block |ای مبارک چاشتگاهی کآفتاب روی تو|
    block |عالم دل را کند اندر صفا نورانیی|
  block
    block |دم به دم خط می‌دهد جان‌ها که ما بنده توایم|
    block |ای سراسر بندگی عشق تو سلطانیی|
  block
    block |تا چه می‌بینند جان‌ها هر دمی در روی تو|
    block |وز چه باشد هر زمانیشان چنین رقصانیی|
  block
    block |از چه هر شب پاسبان بام عشق تو شوند|
    block |وز چه هر روزی بودشان بر درت دربانیی|
  block
    block |این چه جام است این که گردان کرده‌ای بر جان‌ها|
    block |آب حیوان است این یا آتشی روحانیی|
  block
    block |این چه سر گفتی تو با دل‌ها که خصم جان شدند|
    block |این چه دادی درد را تا می‌کند درمانیی|
  block
    block |روستایی را چه آموزید نور عشق تو|
    block |تا ز لوح غیب دادش هر دمی خط خوانیی|
  block
    block |شمس تبریزی فروکن سر از این قصر بلند|
    block |تا بقایی دیده آید در جهان فانیی|