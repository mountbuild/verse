
block |پرده دیگر مزن جز پرده دلدار ما|
  block
    block |پرده دیگر مزن جز پرده دلدار ما|
    block |آن هزاران یوسف شیرین شیرین کار ما|
  block
    block |یوسفان را مست کرد و پرده‌هاشان بردرید|
    block |غمزه خونی مست آن شه خمار ما|
  block
    block |جان ما همچون سگان کوی او خون خوار شد|
    block |آفرین‌ها صد هزاران بر سگ خون خوار ما|
  block
    block |در نوای عشق آن صد نوبهار سرمدی|
    block |صد هزاران بلبلان اندر گل و گلزار ما|
  block
    block |دل چو زناری ز عشق آن مسیح عهد بست|
    block |لاجرم غیرت برد ایمان بر این زنار ما|
  block
    block |آفتابی نی ز شرق و نی ز غرب از جان بتافت|
    block |ذره وار آمد به رقص از وی در و دیوار ما|
  block
    block |چون مثال ذره‌ایم اندر پی آن آفتاب|
    block |رقص باشد همچو ذره روز و شب کردار ما|
  block
    block |عاشقان عشق را بسیار یاری‌ها دهیم|
    block |چونک شمس الدین تبریزی کنون شد یار ما|