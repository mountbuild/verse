
block |چه شکر داد عجب یوسف خوبی به لبان|
  block
    block |چه شکر داد عجب یوسف خوبی به لبان|
    block |که شد ادریسش قیماز و سلیمان به لبان|
  block
    block |به شکرخانه او رفته به سر لب شکران|
    block |مانده اندر عجبش خیره همه بوالعجبان|
  block
    block |خبر افتاد که گرگی طمع یوسف کرد|
    block |همه گرگان شده از خجلت این گرگ شبان|
  block
    block |چه خوشی‌های نهان است در آن درد و غمش|
    block |که رمیدند ز دارو همه درمان طلبان|
  block
    block |بس بود هستی او مایه هر نیست شده|
    block |بس بود مستی او عذر همه بی‌ادبان|
  block
    block |عارف از ورزش اسباب بدان کاهل شد|
    block |که همان بی‌سببی شد سبب بی‌سببان|
  block
    block |خیز کامروز ز اقبال و سعادت باری|
    block |طرب اندر طرب است از مدد بوطربان|
  block
    block |من بر آن بودم کز جان و دل تفسیده|
    block |بازگویی صفت عشق به روزان و شبان|
  block
    block |شمس تبریزی مرا دوش همی‌گفت خموش|
    block |چون تو را عشق لب ماست نگهدار زبان|