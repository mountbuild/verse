
block |ندا آمد به جان از چرخ پروین|
  block
    block |ندا آمد به جان از چرخ پروین|
    block |که بالا رو چو دردی پست منشین|
  block
    block |کسی اندر سفر چندین نماند|
    block |جدا از شهر و از یاران پیشین|
  block
    block |ندای ارجعی آخر شنیدی|
    block |از آن سلطان و شاهنشاه شیرین|
  block
    block |در این ویرانه جغدانند ساکن|
    block |چه مسکن ساختی ای باز مسکین|
  block
    block |چه آساید به هر پهلو که گردد|
    block |کسی کز خار سازد او نهالین|
  block
    block |چه پیوندی کند صراف و قلاب|
    block |چه نسبت زاغ را با باز و شاهین|
  block
    block |چه آرایی به گچ ویرانه‌ای را|
    block |که بالا نقش دارد زیر سجین|
  block
    block |چرا جان را نیارایی به حکمت|
    block |که ارزد هر دمش صد چین و ماچین|
  block
    block |نه آن حکمت که مایه گفت و گوی است|
    block |از آن حکمت که گردد جان خدابین|
  block
    block |تو گوهر شو که خواهند و نخواهند|
    block |نشانندت همه بر تاج زرین|
  block
    block |رها کن پس روی چون پای کژمژ|
    block |الف می باش فرد و راست بنشین|
  block
    block |چو معنی اسب آمد حرف چون زین|
    block |بگو تا کی کشی بی‌اسب این زین|
  block
    block |کلوخ انداز کن در عشق مردان|
    block |تو هم مردی ولی مرد کلوخین|
  block
    block |عروسی کلوخی با کلوخی|
    block |کلوخ آرد نثار و سنگ کابین|
  block
    block |به گورستان به زیر خشت بنگر|
    block |که نشناسی تو سارانشان ز پایین|
  block
    block |خدایا دررسان جان را به جان‌ها|
    block |بدان راهی که رفتند آل یاسین|
  block
    block |دعای ما و ایشان را درآمیز|
    block |چنان کز ما دعای و از تو آمین|
  block
    block |عنایت آن چنان فرما که باشد|
    block |ز ما احسان اندک وز تو تحسین|
  block
    block |ز شهوانی به عقلانی رسانمان|
    block |بر اوج فوق بر زین لوح زیرین|