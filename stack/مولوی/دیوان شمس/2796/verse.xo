
block |ای که جان‌ها خاک پایت صورت اندیش آمدی|
  block
    block |ای که جان‌ها خاک پایت صورت اندیش آمدی|
    block |دست بر در نه درآ در خانه خویش آمدی|
  block
    block |نیست بر هستی شکستی گرد چون انگیختی|
    block |چون تو پس کردی جهان چونی چو واپیش آمدی|
  block
    block |در دو عالم قاعده نیش است وآنگه ذوق نوش|
    block |تو ورای هر دو عالم نوش بی‌نیش آمدی|
  block
    block |خویش را ذوقی بود بیگانه را ذوق نوی|
    block |هم قدیمی هم نوی بیگانه و خویش آمدی|
  block
    block |بر دل و جان قلندر ریش و مرهم هر دو تو|
    block |فقر را ای نور مطلق مرهم و ریش آمدی|
  block
    block |کیش هفتاد و دو ملت جمله قربان تواند|
    block |تا تو شاهنشاه باقربان و باکیش آمدی|
  block
    block |ای که بر خوان فلک با ماه همکاسه شدی|
    block |ماه را یک لقمه کردی کآفتابیش آمدی|
  block
    block |عقل و حس مهتاب را کی گز تواند کرد لیک|
    block |داندی خورشید بی‌گز کز مهان بیش آمدی|
  block
    block |عشق شمس الدین تبریزی که عید اکبر است|
    block |کی تو را قربان کند چون لاغری میش آمدی|