
block |با صد هزار دستان آمد خیال یاری|
  block
    block |با صد هزار دستان آمد خیال یاری|
    block |در پای او بمیرا هر جا بود نگاری|
  block
    block |خوبان بسی بدیدی حوران صفت شنیدی|
    block |این جا بیا که بینی حسن و جمال یاری|
  block
    block |تا یافت جانم او را من گم شدم ز هستی|
    block |تا پای او گرفتم دستم نشد به کاری|
  block
    block |ای مطرب الله الله از بهر عشق آن شه|
    block |آن چنگ را در این ره خوش برنواز تاری|
  block
    block |زان چهره‌های شیرین در دل عجیب شوری|
    block |این روی همچو زر را از مهر او عیاری|
  block
    block |گویند زاریت چیست زین ناله در دو عالم|
    block |گفتم همین بسستم در هر دو عالم آری|
  block
    block |رفتم نظاره کردن سوی شکار آن شه|
    block |می‌تاخت شاد و خندان آن ماه در غباری|
  block
    block |تیری ز غمزه خود انداخت بر من آمد|
    block |تیری بدان شگرفی در لاغری شکاری|
  block
    block |از گلستان عشقش خاری در این جگر شد|
    block |صد گلستان غلام خارش چگونه خاری|
  block
    block |در پیش ذوق عشقش در نور آفتابش|
    block |تن چیست چون غباری جان چیست چون بخاری|
  block
    block |در باغ عشق رویش خصمت خدای بادا|
    block |گر تو ز گل بگویی یا قامت چناری|
  block
    block |از چشم ساحر تو گشتیم شاعر تو|
    block |عذر عظیم دارم در عشق خوش عذاری|
  block
    block |یا رب ببینم آن را کان شاه می‌خرامد|
    block |داده به کون نوری زان چهره‌ای چو ناری|
  block
    block |بینم که جان تلخم شیرین شده ز شهدش|
    block |بینم که اندرافتد شوری نو از شراری|
  block
    block |از عشق شمس دین شد تبریز بهر این دم|
    block |مر گوش را سماعی مر چشم را نظاری|