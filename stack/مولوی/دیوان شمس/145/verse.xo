
block |ای وصالت یک زمان بوده فراقت سال‌ها|
  block
    block |ای وصالت یک زمان بوده فراقت سال‌ها|
    block |ای به زودی بار کرده بر شتر احمال‌ها|
  block
    block |شب شد و درچین ز هجران رخ چون آفتاب|
    block |درفتاده در شب تاریک بس زلزال‌ها|
  block
    block |چون همی‌رفتی به سکته حیرتی حیران بدم|
    block |چشم باز و من خموش و می‌شد آن اقبال‌ها|
  block
    block |ور نه سکته بخت بودی مر مرا خود آن زمان|
    block |چهره خون آلود کردی بردریدی شال‌ها|
  block
    block |بر سر ره جان و صد جان در شفاعت پیش تو|
    block |در زمان قربان بکردی خود چه باشد مال‌ها|
  block
    block |تا بگشتی در شب تاریک ز آتش نال‌ها|
    block |تا چو احوال قیامت دیده شد اهوال‌ها|
  block
    block |تا بدیدی دل عذابی گونه گونه در فراق|
    block |سنگ خون گرید اگر زان بشنود احوال‌ها|
  block
    block |قدها چون تیر بوده گشته در هجران کمان|
    block |اشک خون آلود گشت و جمله دل‌ها دال‌ها|
  block
    block |چون درستی و تمامی شاه تبریزی بدید|
    block |در صف نقصان نشست است از حیا مثقال‌ها|
  block
    block |از برای جان پاک نورپاش مه وشت|
    block |ای خداوند شمس دین تا نشکنی آمال‌ها|
  block
    block |از مقال گوهرین بحر بی‌پایان تو|
    block |لعل گشته سنگ‌ها و ملک گشته حال‌ها|
  block
    block |حال‌های کاملانی کان ورای قال‌هاست|
    block |شرمسار از فر و تاب آن نوادر قال‌ها|
  block
    block |ذره‌های خاک‌هامون گر بیابد بوی او|
    block |هر یکی عنقا شود تا برگشاید بال‌ها|
  block
    block |بال‌ها چون برگشاید در دو عالم ننگرد|
    block |گرد خرگاه تو گردد واله اجمال‌ها|
  block
    block |دیده نقصان ما را خاک تبریز صفا|
    block |کحل بادا تا بیابد زان بسی اکمال‌ها|
  block
    block |چونک نورافشان کنی درگاه بخشش روح را|
    block |خود چه پا دارد در آن دم رونق اعمال‌ها|
  block
    block |خود همان بخشش که کردی بی‌خبر اندر نهان|
    block |می‌کند پنهان پنهان جمله افعال‌ها|
  block
    block |ناگهان بیضه شکافد مرغ معنی برپرد|
    block |تا هما از سایه آن مرغ گیرد فال‌ها|
  block
    block |هم تو بنویس ای حسام الدین و می‌خوان مدح او|
    block |تا به رغم غم ببینی بر سعادت خال‌ها|
  block
    block |گر چه دست افزار کارت شد ز دستت باک نیست|
    block |دست شمس الدین دهد مر پات را خلخال‌ها|