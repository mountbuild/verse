
block |هله رفتیم و گرانی ز جمالت بردیم|
  block
    block |هله رفتیم و گرانی ز جمالت بردیم|
    block |جهت توشه ره ذکر وصالت بردیم|
  block
    block |تا که ما را و تو را تذکره‌ای باشد یاد|
    block |دل خسته به تو دادیم و خیالت بردیم|
  block
    block |آن خیال رخ خوبت که قمر بنده اوست|
    block |وان خم ابروی مانند هلالت بردیم|
  block
    block |وان شکرخنده خوبت که شکر تشنه اوست|
    block |ز شکرخانه مجموع خصالت بردیم|
  block
    block |چون کبوتر چو بپریم به تو بازآییم|
    block |زانک ما این پر و بال از پر و بالت بردیم|
  block
    block |هر کجا پرد فرعی به سوی اصل آید|
    block |هر چه داریم همه از عز و جلالت بردیم|
  block
    block |شمس تبریز شنو خدمت ما را ز صبا|
    block |گر شمال است و صبا هم ز شمالت بردیم|