
block |امروز مستان را نگر در مست ما آویخته|
  block
    block |امروز مستان را نگر در مست ما آویخته|
    block |افکنده عقل و عافیت و اندر بلا آویخته|
  block
    block |گفتم که ای مستان جان می‌خورده از دستان جان|
    block |ای صد هزاران جان و دل اندر شما آویخته|
  block
    block |گفتند شکر الله را کو جلوه کرد این ماه را|
    block |افتاده بودیم از بقا در قعر لا آویخته|
  block
    block |بگریختیم از جور او یک مدتی وز دور او|
    block |چون دشمنان بودیم ما اندر جفا آویخته|
  block
    block |جام وفا برداشته کار و دکان بگذاشته|
    block |و افسردگان بی‌مزه در کارها آویخته|
  block
    block |بنشسته عقل سرمه کش با هر کی با چشمی است خوش|
    block |بنشسته زاغ دیده کش بر هر کجا آویخته|
  block
    block |زین خنب‌های تلخ و خوش گر چاشنی داری بچش|
    block |ترک هوا خوشتر بود یا در هوا آویخته|
  block
    block |عمری دل من در غمش آواره شد می‌جستمش|
    block |دیدم دل بیچاره را خوش در خدا آویخته|
  block
    block |بر دار دنیا ای فتی گر ایمنی برخیز تا|
    block |بنمایم آزادانت را و هم تو را آویخته|
  block
    block |بر دار ملک جاودان بین کشتگان زنده جان|
    block |مانند منصور جوان در ارتضا آویخته|
  block
    block |عشقا تویی سلطان من از بهر من داری بزن|
    block |روشن ندارد خانه را قندیل ناآویخته|
  block
    block |من خاک پای آن کسم کو دست در مردان زند|
    block |جانم غلام آن مسی در کیمیا آویخته|
  block
    block |برجه طرب را ساز کن عیش و سماع آغاز کن|
    block |خوش نیست آن دف سرنگون نی بی‌نوا آویخته|
  block
    block |دف دل گشاید بسته را نی جان فزاید خسته را|
    block |این دلگشا چون بسته شد و آن جان فزا آویخته|
  block
    block |امروز دستی برگشا ایثار کن جان در سخا|
    block |با کفر حاتم رست چون بد در سخا آویخته|
  block
    block |هست آن سخا چون دام نان اما صفا چون دام جان|
    block |کو در سخا آویخته کو در صفا آویخته|
  block
    block |باشد سخی چون خایفی در غار ایثاری شده|
    block |صوفی چو بوبکری بود در مصطفی آویخته|
  block
    block |این دل دهد در دلبری جان هم سپارد بر سری|
    block |و آن صرفه جو چون مشتری اندر بها آویخته|
  block
    block |آن چون نهنگ آیان شده دریا در او حیران شده|
    block |وین بحری نوآشنا در آشنا آویخته|
  block
    block |گویی که این کار و کیا یا صدق باشد یا ریا|
    block |آن جا که عشاقند و ما صدق و ریا آویخته|
  block
    block |شب گشت ای شاه جهان چشم و چراغ شب روان|
    block |ای پیش روی چون مهت ماه سما آویخته|
  block
    block |من شادمان چون ماه نو تو جان فزا چون جاه نو|
    block |وی در غم تو ماه نو چون من دوتا آویخته|
  block
    block |کوه است جان در معرفت تن برگ کاهی در صفت|
    block |بر برگ کی دیده است کس یک کوه را آویخته|
  block
    block |از ره روان گردی روان صحبت ببر از دیگران|
    block |ور نی بمانی مبتلا در مبتلا آویخته|
  block
    block |جان عزیزان گشته خون تا عاقبت چون است چون|
    block |از بدگمانی سرنگون در انتها آویخته|
  block
    block |چون دید جان پاکشان آن تخم کاول کاشت جان|
    block |واگشت فکر از انتها در ابتدا آویخته|
  block
    block |اصل ندا از دل بود در کوه تن افتد صدا|
    block |خاموش رو در اصل کن ای در صدا آویخته|
  block
    block |گفت زبان کبر آورد کبرت نیازت را خورد|
    block |شو تو ز کبر خود جدا در کبریا آویخته|
  block
    block |ای شمس تبریزی برآ از سوی شرق کبریا|
    block |جان‌ها ز تو چون ذره‌ها اندر ضیا آویخته|