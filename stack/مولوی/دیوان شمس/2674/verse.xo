
block |هلا ای آب حیوان از نوایی|
  block
    block |هلا ای آب حیوان از نوایی|
    block |همی‌گردان مرا چون آسیایی|
  block
    block |چنین می‌کن که تا بادا چنین باد|
    block |پریشان دل به جایی من به جایی|
  block
    block |نجنبد شاخ و برگی جز به بادی|
    block |نپرد برگ که بی‌کهربایی|
  block
    block |چو کاهی جز به بادی می‌نجنبد|
    block |کجا جنبد جهانی بی‌هوایی|
  block
    block |همه اجزای عالم عاشقانند|
    block |و هر جزو جهان مست لقایی|
  block
    block |ولیک اسرار خود با تو نگویند|
    block |نشاید گفت سر جز با سزایی|
  block
    block |چراخواران چراشان هم چراخوار|
    block |ز کاسه و خوان شیرین کدخدایی|
  block
    block |نه موران با سلیمان راز گفتند|
    block |نه با داوود می‌زد که صدایی|
  block
    block |اگر این آسمان عاشق نبودی|
    block |نبودی سینه او را صفایی|
  block
    block |وگر خورشید هم عاشق نبودی|
    block |نبودی در جمال او ضیایی|
  block
    block |زمین و کوه اگر نه عاشق اندی|
    block |نرستی از دل هر دو گیاهی|
  block
    block |اگر دریا ز عشق آگه نبودی|
    block |قراری داشتی آخر به جایی|
  block
    block |تو عاشق باش تا عاشق شناسی|
    block |وفا کن تا ببینی باوفایی|
  block
    block |نپذرفت آسمان بار امانت|
    block |که عاشق بود و ترسید از خطایی|