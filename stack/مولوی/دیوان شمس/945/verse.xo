
block |ندا رسید به جان‌ها که چند می‌پایید|
  block
    block |ندا رسید به جان‌ها که چند می‌پایید|
    block |به سوی خانه اصلی خویش بازآیید|
  block
    block |چو قاف قربت ما زاد و بود اصل شماست|
    block |به کوه قاف بپرید خوش چو عنقایید|
  block
    block |ز آب و گل چو چنین کنده ایست بر پاتان|
    block |بجهد کنده ز پا پاره پاره بگشایید|
  block
    block |سفر کنید از این غربت و به خانه روید|
    block |از این فراق ملولیم عزم فرمایید|
  block
    block |به دوغ گنده و آب چه و بیابان‌ها|
    block |حیات خویش به بیهوده چند فرسایید|
  block
    block |خدای پر شما را ز جهد ساخته است|
    block |چو زنده‌اید بجنبید و جهد بنمایید|
  block
    block |به کاهلی پر و بال امید می‌پوسد|
    block |چو پر و بال بریزد دگر چه را شایید|
  block
    block |از این خلاص ملولید و قعر این چه نی|
    block |هلا مبارک در قعر چاه می‌پایید|
  block
    block |ندای فاعتبروا بشنوید اولوالابصار|
    block |نه کودکیت سر آستین چه می‌خایید|
  block
    block |خود اعتبار چه باشد به جز ز جو جستن|
    block |هلا ز جو بجهید آن طرف چو برنایید|
  block
    block |درون هاون شهوت چه آب می‌کوبید|
    block |چو آبتان نبود باد لاف پیمایید|
  block
    block |حطام خواند خدا این حشیش دنیا را|
    block |در این حشیش چو حیوان چه ژاژ می‌خایید|
  block
    block |هلا که باده بیامد ز خم برون آیید|
    block |پی قطایف و پالوده تن بپالایید|
  block
    block |هلا که شاهد جان آینه همی‌جوید|
    block |به صیقل آینه‌ها را ز زنگ بزدایید|
  block
    block |نمی‌هلند که مخلص بگویم این‌ها را|
    block |ز اصل چشمه بجویید آن چو جویایید|