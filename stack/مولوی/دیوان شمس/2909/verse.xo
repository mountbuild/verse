
block |هست امروز آنچ می‌باید بلی|
  block
    block |هست امروز آنچ می‌باید بلی|
    block |هست نقل و باده بی‌حد بلی|
  block
    block |هست ای ساقی خوب از بامداد|
    block |کان شیرینی بنامیزد بلی|
  block
    block |آفتاب امروز گشته‌ست از پگاه|
    block |ساقی صد زهره و فرقد بلی|
  block
    block |شد عطارد مست و اشکسته قلم|
    block |لوح شست از هوز و ابجد بلی|
  block
    block |مطرب ناهید بربط می‌نواخت|
    block |هر چه می‌گفت آن چنان آمد بلی|
  block
    block |دفتر عشقش چو برخواند خرد|
    block |پرشکر گردد دل کاغذ بلی|
  block
    block |گشت حاصل آرزوی دل نعم|
    block |گشت هر سعدی کنون اسعد بلی|
  block
    block |چونک سلطان ملاحت داد داد|
    block |داد بستانیم از هر دد بلی|
  block
    block |بس کنم کاین قصه‌ای بی‌منتهاست|
    block |کز سخن دیگر سخن زاید بلی|