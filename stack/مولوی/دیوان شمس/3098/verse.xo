
block |ترش ترش بنشستی بهانه دربستی|
  block
    block |ترش ترش بنشستی بهانه دربستی|
    block |که ندهم آبت زیرا که کوزه بشکستی|
  block
    block |هزار کوزه زرین به جای آن بدهم|
    block |مگیر سخت مرا ز آنچ رفت در مستی|
  block
    block |تو را که آب حیاتی چه کم شود کوزه|
    block |چه حاجت آید جان و جهان چو تو هستی|
  block
    block |بیا که روز عزیزست مجلسی برساز|
    block |ولی چو دوش مکن کز میان برون جستی|
  block
    block |پریر رفتم سرمست تو به خانه عشق|
    block |به خنده گفت بیا کز زحیر وارستی|
  block
    block |هزار جان بفزودی اگر دلی بردی|
    block |هزار مرهم دادی اگر تنی خستی|
  block
    block |چرا نگیرم پایت که تاج سرهایی|
    block |چرا نبوسم دستت که صاحب دستی|
  block
    block |دلا میی بستان کز خمارها برهی|
    block |چنین بتی بپرست ای صنم چو بپرستی|
  block
    block |برو دلا به سعادت به سوی عالم دل|
    block |به شکر آنک به اقبال و بخت پیوستی|
  block
    block |خموش باش اگر چه که جمله سیمبران|
    block |به آب زر بنویسند هر چه گفتستی|
  block
    block |ضیای حق و امام الهدی حسام الدین|
    block |مجیر خلق به بالای روح از این پستی|