
block |بیایید بیایید که گلزار دمیده‌ست|
  block
    block |بیایید بیایید که گلزار دمیده‌ست|
    block |بیایید بیایید که دلدار رسیده‌ست|
  block
    block |بیارید به یک بار همه جان و جهان را|
    block |به خورشید سپارید که خوش تیغ کشیده‌ست|
  block
    block |بر آن زشت بخندید که او ناز نماید|
    block |بر آن یار بگریید که از یار بریده‌ست|
  block
    block |همه شهر بشورید چو آوازه درافتاد|
    block |که دیوانه دگربار ز زنجیر رهیده‌ست|
  block
    block |چه روزست و چه روزست چنین روز قیامت|
    block |مگر نامه اعمال ز آفاق پریده‌ست|
  block
    block |بکوبید دهل‌ها و دگر هیچ مگویید|
    block |چه جای دل و عقلست که جان نیز رمیده‌ست|