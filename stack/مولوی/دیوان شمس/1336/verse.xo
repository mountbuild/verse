
block |حلقه دل زدم شبی در هوس سلام دل|
  block
    block |حلقه دل زدم شبی در هوس سلام دل|
    block |بانگ رسید کیست آن گفتم من غلام دل|
  block
    block |شعله نور آن قمر می‌زد از شکاف در|
    block |بر دل و چشم رهگذر از بر نیک نام دل|
  block
    block |موج ز نور روی دل پر شده بود کوی دل|
    block |کوزه آفتاب و مه گشته کمینه جام دل|
  block
    block |عقل کل ار سری کند با دل چاکری کند|
    block |گردن عقل و صد چو او بسته به بند دام دل|
  block
    block |رفته به چرخ ولوله کون گرفته مشغله|
    block |خلق گسسته سلسله از طرف پیام دل|
  block
    block |نور گرفته از برش کرسی و عرش اکبرش|
    block |روح نشسته بر درش می‌نگرد به بام دل|
  block
    block |نیست قلندر از بشر نک به تو گفت مختصر|
    block |جمله نظر بود نظر در خمشی کلام دل|
  block
    block |جمله کون مست دل گشته زبون به دست دل|
    block |مرحله‌های نه فلک هست یقین دو گام دل|