
block |ای دلزار محنت و بلا داری|
  block
    block |ای دلزار محنت و بلا داری|
    block |بر خدا اعتمادها داری|
  block
    block |اینچنین حضرتی و تو نومید؟|
    block |مکن ای دل، اگر خدا داری|
  block
    block |رخت اندیشه می‌کشی هرجا|
    block |بنگر آخر، جز او کرا داری؟|
  block
    block |لطفهایی که کرد چندین گاه|
    block |یاد آور اگر وفاداری|
  block
    block |چشم سر داد و چشم سر ایزد|
    block |چشم جای دگر چرا داری؟!|
  block
    block |عمر ضایع مکن، که عمر گذشت|
    block |زرگری کن، که کیمیا داری|
  block
    block |هر سحر مر ترا ندا آید|
    block |سو ما آ، که داغ ما داری|
  block
    block |پیش ازین تن تو جان پاک بدی|
    block |چند خود را ازان جدا داری؟!|
  block
    block |جان پاکی، میان خاک سیاه|
    block |من نگویم، تو خود روا داری؟!|
  block
    block |خویشتن را تو از قبا بشناس|
    block |که ازین آب و گل قبا داری|
  block
    block |می‌روی هر شب از قبا بیرون|
    block |که جز این دست، دست و پا داری|
  block
    block |بس بود، این قدر بدان گفتم|
    block |که درین کوچه آشنا داری|