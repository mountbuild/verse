
block |در کوی خرابات مرا عشق کشان کرد|
  block
    block |در کوی خرابات مرا عشق کشان کرد|
    block |آن دلبر عیار مرا دید نشان کرد|
  block
    block |من در پی آن دلبر عیار برفتم|
    block |او روی خود آن لحظه ز من باز نهان کرد|
  block
    block |من در عجب افتادم از آن قطب یگانه|
    block |کز یک نظرش جمله وجودم همه جان کرد|
  block
    block |ناگاه یک آهو به دو صد رنگ عیان شد|
    block |کز تابش حسنش مه و خورشید فغان کرد|
  block
    block |آن آهوی خوش ناف به تبریز روان گشت|
    block |بغداد جهان را به بصیرت همدان کرد|
  block
    block |آن کس که ورا کرد به تقلید سجودی|
    block |فرخنده و بگزیده و محبوب زمان کرد|
  block
    block |آن‌ها که بگفتند که ما کامل و فردیم|
    block |سرگشته و سودایی و رسوای جهان کرد|
  block
    block |سلطان عرفناک بدش محرم اسرار|
    block |تا سر تجلی ازل جمله بیان کرد|
  block
    block |شمس الحق تبریز چو بگشاد پر عشق|
    block |جبریل امین را ز پی خویش دوان کرد|