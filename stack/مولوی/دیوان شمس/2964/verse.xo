
block |دی دامنش گرفتم کای گوهر عطایی|
  block
    block |دی دامنش گرفتم کای گوهر عطایی|
    block |شب خوش مگو مرنجان کامشب از آن مایی|
  block
    block |افروخت روی دلکش شد سرخ همچو اخگر|
    block |گفتا بس است درکش تا چند از این گدایی|
  block
    block |گفتم رسول حق گفت حاجت ز روی نیکو|
    block |درخواه اگر بخواهی تا تو مظفر آیی|
  block
    block |گفتا که روی نیکو خودکامه است و بدخو|
    block |زیرا که ناز و جورش دارد بسی روایی|
  block
    block |گفتم اگر چنان است جورش حیات جان است|
    block |زیرا طلسم کان است هر گه بیازمایی|
  block
    block |گفت این حدیث خام است روی نکو کدام است|
    block |این رنگ و نقش دام است مکر است و بی‌وفایی|
  block
    block |چون جان جان ندارد می‌دانک آن ندارد|
    block |بس کس که جان سپارد در صورت فنایی|
  block
    block |گفتم که خوش عذارا تو هست کن فنا را|
    block |زر ساز مس ما را تو جان کیمیایی|
  block
    block |تسلیم مس بباید تا کیمیا بیابد|
    block |تو گندمی ولیکن بیرون آسیایی|
  block
    block |گفتا تو ناسپاسی تو مس ناشناسی|
    block |در شک و در قیاسی زین‌ها که می‌نمایی|
  block
    block |گریان شدم به زاری گفتم که حکم داری|
    block |فریاد رس به یاری ای اصل روشنایی|
  block
    block |چون دید اشک بنده آغاز کرد خنده|
    block |شد شرق و غرب زنده زان لطف آشنایی|
  block
    block |ای همرهان و یاران گریید همچو باران|
    block |تا در چمن نگاران آرند خوش لقایی|