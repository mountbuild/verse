
block |ای بهار سبز و تر شاد آمدی|
  block
    block |ای بهار سبز و تر شاد آمدی|
    block |وی نگار سیمبر شاد آمدی|
  block
    block |درفکندی در سر و جان فتنه‌ای|
    block |ای حیات جان و سر شاد آمدی|
  block
    block |درفکن اندر دماغ مرد و زن|
    block |صد هزاران شور و شر شاد آمدی|
  block
    block |از بر سیمین تو کارم زر است|
    block |ای بلای سیم و زر شاد آمدی|
  block
    block |پای خود بر تارک خورشید نه|
    block |ای تو خورشید و قمر شاد آمدی|
  block
    block |لعل گوید از میان کان تو را|
    block |سوی آن کوه و کمر شاد آمدی|
  block
    block |شمس تبریزی که عالم از رخت|
    block |هست مست و بی‌خبر شاد آمدی|