
block |باز چه شد تو را دلا باز چه مکر اندری|
  block
    block |باز چه شد تو را دلا باز چه مکر اندری|
    block |یک نفسی چو بازی و یک نفسی کبوتری|
  block
    block |همچو دعای صالحان دی سوی اوج می‌شدی|
    block |باز چو نور اختران سوی حضیض می‌پری|
  block
    block |کشت مرا به جان تو حیله و داستان تو|
    block |سیل تو می‌کشد مرا تا به کجام می‌بری|
  block
    block |از رحموت گشته‌ای در رهبوت رفته‌ای|
    block |تا دم مهر نشنوی تا سوی دوست ننگری|
  block
    block |گر سبکی کند دلم خنده زنی که هین بپر|
    block |چونک به خود فروروم طعنه زنی که لنگری|
  block
    block |خنده کنم تو گوییم چون سر پخته خنده زن|
    block |گریه کنم تو گوییم چون بن کوزه می‌گری|
  block
    block |ترک تویی ز هندوان چهره ترک کم طلب|
    block |ز آنک نداد هند را صورت ترک تنگری|
  block
    block |خنده نصیب ماه شد گریه نصیب ابر شد|
    block |بخت بداد خاک را تابش زر جعفری|
  block
    block |حسن ز دلبران طلب درد ز عاشقان طلب|
    block |چهره زرد جو ز من وز رخ خویش احمری|
  block
    block |من چو کمینه بنده‌ام خاک شوم ستم کشم|
    block |تو ملکی و زیبدت سرکشی و ستمگری|
  block
    block |مست و خوشم کن آنگهی رقص و خوشی طلب ز من|
    block |در دهنم بنه شکر چون ترشی نمی‌خوری|
  block
    block |دیگ توام خوشی دهم چونک ابای خوش پزی|
    block |ور ترشی پزی ز من هم ترشی برآوری|
  block
    block |دیو شود فرشته‌ای چون نگری در او تو خوش|
    block |ای پرییی که از رخت بوی نمی‌برد پری|
  block
    block |سحر چرا حرام شد ز آنک به عهد حسن تو|
    block |حیف بود که هر خسی لاف زند ز ساحری|
  block
    block |ای دل چون عتاب و غم هست نشان مهر او|
    block |ترک عتاب اگر کند دانک بود ز تو بری|
  block
    block |ای تبریز شمس دین خسرو شمس مشرقت|
    block |پرتو نور آن سری عاریتی است ای سری|