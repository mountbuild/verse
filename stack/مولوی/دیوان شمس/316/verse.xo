
block |چونک درآییم به غوغای شب|
  block
    block |چونک درآییم به غوغای شب|
    block |گرد برآریم ز دریای شب|
  block
    block |خواب نخواهد بگریزد ز خواب|
    block |آنک بدیدست تماشای شب|
  block
    block |بس دل پرنور و بسی جان پاک|
    block |مشتغل و بنده و مولای شب|
  block
    block |شب تتق شاهد غیبی بود|
    block |روز کجا باشد همتای شب|
  block
    block |پیش تو شب هست چو دیگ سیاه|
    block |چون نچشیدی تو ز حلوای شب|
  block
    block |دست مرا بست شب از کسب و کار|
    block |تا به سحر دست من و پای شب|
  block
    block |راه درازست برانیم تیز|
    block |ما به درازا و به پهنای شب|
  block
    block |روز اگر مکسب و سوداگریست|
    block |ذوق دگر دارد سودای شب|
  block
    block |مفخر تبریز توی شمس دین|
    block |حسرت روزی و تمنای شب|