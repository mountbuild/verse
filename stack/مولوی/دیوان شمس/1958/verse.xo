
block |ساقیا چون مست گشتی خویش را بر من بزن|
  block
    block |ساقیا چون مست گشتی خویش را بر من بزن|
    block |ذکر فردا نسیه باشد نسیه را گردن بزن|
  block
    block |سال سال ماست و طالع طالع زهره‌ست و ماه|
    block |ای دل این عیش و طرب حدی ندارد تن بزن|
  block
    block |تا درون سنگ و آهن تابش و شادی رسید|
    block |گر تو را باور نیاید سنگ بر آهن بزن|
  block
    block |بنگر اندر میزبان و در رخش شادی ببین|
    block |بر سر این خوان نشین و کاسه در روغن بزن|
  block
    block |عقل زیرک را برآر و پهلوی شادی نشان|
    block |جان روشن را سبک بر باده روشن بزن|
  block
    block |شاخه‌ها سرمست و رقصانند از باد بهار|
    block |ای سمن مستی کن و ای سرو بر سوسن بزن|
  block
    block |جامه‌های سبز ببریدند بر دکان غیب|
    block |خیز ای خیاط بنشین بر دکان سوزن بزن|