
block |از دار ملک لم یزل ای شاه سلطان آمدی|
  block
    block |از دار ملک لم یزل ای شاه سلطان آمدی|
    block |بر قلب ماهان برزدی سنجق ز شاهان بستدی|
  block
    block |ماه آمدی از لامکان ای اصل کارستان جان|
    block |صد آفتاب و چرخ را چون ذره‌ها برهم زدی|
  block
    block |یک مشعله افروختی تا روز و شب را سوختی|
    block |عذری به جرم آموختی نیکی خجل شد از بدی|
  block
    block |از رشک پنهان ای پری در جان درآ تا دل بری|
    block |ای زهره صد مشتری ای سر لطف ایزدی|
  block
    block |بخرام بخرام ای صنم زیرا تویی کاندر حرم|
    block |هم حسرت هر عابدی هم قبله هر معبدی|
  block
    block |نقشی است بی‌مثل آن رخش پرنور پاک خالقش|
    block |زلفی است مشکین طره‌اش یا طیلسان احمدی|
  block
    block |چون شمس تبریزی رود چون سایه جان در پی رود|
    block |در دیده خاکش توتیا یا کحل نور سرمدی|