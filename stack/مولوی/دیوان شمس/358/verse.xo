
block |نگار خوب شکربار چونست|
  block
    block |نگار خوب شکربار چونست|
    block |چراغ دیده و دیدار چونست|
  block
    block |عجب آن غمزه غماز چونست|
    block |عجب آن طره طرار چونست|
  block
    block |عجب آن شهره بازار خوبی|
    block |عجب آن رونق گلزار چونست|
  block
    block |دلم از مهر در ماتم نشسته‌ست|
    block |عجب در مهر دل دلدار چونست|
  block
    block |ز لطف خویش یارم خواند آن یار|
    block |عجب آن یار بی این یار چونست|
  block
    block |به ظاهر بندگان را می‌نوازد|
    block |عجب با بنده در اسرار چونست|
  block
    block |چو اول دیدمش جانیم بخشید|
    block |بدانستم که در ایثار چونست|
  block
    block |اگر دوباره کردی آن کرم را|
    block |یقین گشتی که در تکرار چونست|
  block
    block |عجب آن شعر اطلس پوش جعدش|
    block |بگرد اطلس رخسار چونست|
  block
    block |طبیب عاشقان را بازپرسید|
    block |که تا آن نرگس بیمار چونست|
  block
    block |عجب آن نافه تاتار چونست|
    block |عجب آن طره بلغار چونست|
  block
    block |عجب بر دایره خط محقق|
    block |که بشکسته‌ست صد پرگار چونست|
  block
    block |من زارم اسیر ناله زیر|
    block |نپرسد روزکی کان زار چونست|
  block
    block |دلم دزد نظر او دزد این دزد|
    block |عجب آن دزد دزدافشار چونست|
  block
    block |تو را ای دوست چون من یار غارم|
    block |سری در غار کن کاین غار چونست|
  block
    block |که تا بینم تو را جان برفشانم|
    block |نمایم خلق را نظار چونست|
  block
    block |نهایت نیست گفتم را ولیکن|
    block |نمودم شکل آن گفتار چونست|