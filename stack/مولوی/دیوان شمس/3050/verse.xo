
block |خدایگان جمال و خلاصه خوبی|
  block
    block |خدایگان جمال و خلاصه خوبی|
    block |به جان و عقل درآمد به رسم گل کوبی|
  block
    block |بیا بیا که حیات و نجات خلق تویی|
    block |بیا بیا که تو چشم و چراغ یعقوبی|
  block
    block |قدم بنه تو بر آب و گلم که از قدمت|
    block |ز آب و گل برود تیرگی و محجوبی|
  block
    block |ز تاب تو برسد سنگ‌ها به یاقوتی|
    block |ز طالبیت رسد طالبی به مطلوبی|
  block
    block |بیا بیا که جمال و جلال می‌بخشی|
    block |بیا بیا که دوای هزار ایوبی|
  block
    block |بیا بیا تو اگر چه نرفته‌ای هرگز|
    block |ولیک هر سخنی گویمت به مرغوبی|
  block
    block |به جای جان تو نشین که هزار چون جانی|
    block |محب و عاشق خود را تو کش که محبوبی|
  block
    block |اگر نه شاه جهان اوست ای جهان دژم|
    block |به جان او که بگویی چرا در آشوبی|
  block
    block |گهی ز رایت سبزش لطیف و سرسبزی|
    block |ز قلب لشکر هیجاش گاه مقلوبی|
  block
    block |دمی چو فکرت نقاش نقش‌ها سازی|
    block |گهی چو دسته فراش فرش‌ها روبی|
  block
    block |چو نقش را تو بروبی خلاصه آن را|
    block |فرشتگی دهی و پر و بال کروبی|
  block
    block |خموش آب نگهدار همچو مشک درست|
    block |ور از شکاف بریزی بدانک معیوبی|
  block
    block |به شمس مفخر تبریز از آن رسید دلت|
    block |که چست دلدل دل می‌نمود مرکوبی|