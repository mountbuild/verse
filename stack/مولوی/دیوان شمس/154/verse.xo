
block |دیده حاصل کن دلا آنگه ببین تبریز را|
  block
    block |دیده حاصل کن دلا آنگه ببین تبریز را|
    block |بی بصیرت کی توان دیدن چنین تبریز را|
  block
    block |هر چه بر افلاک روحانیست از بهر شرف|
    block |می‌نهد بر خاک پنهانی جبین تبریز را|
  block
    block |پا نهادی بر فلک از کبر و نخوت بی‌درنگ|
    block |گر به چشم سر بدیدستی زمین تبریز را|
  block
    block |روح حیوانی تو را و عقل شب کوری دگر|
    block |با همین دیده دلا بینی همین تبریز را|
  block
    block |تو اگر اوصاف خواهی هست فردوس برین|
    block |از صفا و نور سر بنده کمین تبریز را|
  block
    block |نفس تو عجل سمین و تو مثال سامری|
    block |چون شناسد دیده عجل سمین تبریز را|
  block
    block |همچو دریاییست تبریز از جواهر و ز درر|
    block |چشم درناید دو صد در ثمین تبریز را|
  block
    block |گر بدان افلاک کاین افلاک گردانست از آن|
    block |وافروشی هست بر جانت غبین تبریز را|
  block
    block |گر نه جسمستی تو را من گفتمی بهر مثال|
    block |جوهرین یا از زمرد یا زرین تبریز را|
  block
    block |چون همه روحانیون روح قدسی عاجزند|
    block |چون بدانی تو بدین رای رزین تبریز را|
  block
    block |چون درختی را نبینی مرغ کی بینی برو|
    block |پس چه گویم با تو جان جان این تبریز را|