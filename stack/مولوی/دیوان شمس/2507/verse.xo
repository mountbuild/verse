
block |بیامد عید ای ساقی عنایت را نمی‌دانی|
  block
    block |بیامد عید ای ساقی عنایت را نمی‌دانی|
    block |غلامانند سلطان را بیارا بزم سلطانی|
  block
    block |منم مخمور و مست تو قدح خواهم ز دست تو|
    block |قدح از دست تو خوشتر که می جان است و تو جانی|
  block
    block |بیا ساقی کم آزارم که من از خویش بیزارم|
    block |بنه بر دست آن شیشه به قانون پری خوانی|
  block
    block |چنان کن شیشه را ساده که گوید خود منم باده|
    block |به حق خویشی ای ساقی که بی‌خویشم تو بنشانی|
  block
    block |به عشق و جست و جوی تو سبو بردم به جوی تو|
    block |بحمدالله که دانستم که ما را خود تو جویانی|
  block
    block |تو خواهم کز نکوکاری سبو را نیک پر داری|
    block |از آن می‌های روحانی وزان خم‌های پنهانی|
  block
    block |میی اندر سرم کردی و دیگر وعده‌ام کردی|
    block |به جان پاکت ای ساقی که پیمان را نگردانی|
  block
    block |که ساقی الستی تو قرار جان مستی تو|
    block |در خیبر شکستی تو به بازوی مسلمانی|