
block |چون بسته کنی راهی آخر بشنو آهی|
  block
    block |چون بسته کنی راهی آخر بشنو آهی|
    block |از بهر خدا بشنو فریاد و علی اللهی|
  block
    block |در روح نظر کردم بی‌رنگ چو آبی بود|
    block |ناگاه پدید آمد در آب چنان ماهی|
  block
    block |آن آب به جوش آمد هستی به خروش آمد|
    block |تا واشد و دریا شد این عالم چون چاهی|
  block
    block |دیدم که فراز آمد دریا و بشد قطره|
    block |من قطره و او قطره گشتیم چو همراهی|
  block
    block |چون پیشترک رفتم دریا شد و بگرفتم|
    block |او قطره شده دریا من قطره شده گاهی|
  block
    block |پیش آی تو دریا را نظاره بکن ما را|
    block |باشد که تو هم افتی در مکر شهنشاهی|
  block
    block |آبی است به زیرش مه آبی است به زیرش که|
    block |او چشم چنین بندد چون جادو دلخواهی|
  block
    block |با لعل تو کی جویم من ملک بدخشان را|
    block |چاه و رسن زلفت والله که به از جاهی|
  block
    block |از غمزه جادواش شمس الحق تبریزی|
    block |در سحر نمی‌بندد جز سینه آگاهی|