
block |مانده شده‌ست گوش من از پی انتظار آن|
  block
    block |مانده شده‌ست گوش من از پی انتظار آن|
    block |کز طرفی صدای خوش دررسدی ز ناگهان|
  block
    block |خوی شده‌ست گوش را گوش ترانه نوش را|
    block |کو شنود سماع خوش هم ز زمین هم آسمان|
  block
    block |فرع سماع آسمان هست سماع این زمین|
    block |و آنک سماع تن بود فرع سماع عقل و جان|
  block
    block |نعره رعد را نگر چه اثر است در شجر|
    block |چند شکوفه و ثمر سر زده اندر آن فغان|
  block
    block |بانگ رسید در عدم گفت عدم بلی نعم|
    block |می نهم آن طرف قدم تازه و سبز و شادمان|
  block
    block |مستمع الست شد پای دوان و مست شد|
    block |نیست بد او و هست شد لاله و بید و ضیمران|