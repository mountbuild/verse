
block |گفتم که عهد بستم وز عهد بد برستم|
  block
    block |گفتم که عهد بستم وز عهد بد برستم|
    block |گفتا چگونه بندی چیزی که من شکستم|
  block
    block |با وی چو شهد و شیرم هم دامنش بگیرم|
    block |اما چگونه گیرم چون من شکسته دستم|
  block
    block |خود دامنش نگیرد الا شکسته دستی|
    block |اکنون بلند گردم کز جور کرد پستم|
  block
    block |تا من بلند باشم پستم کند به داور|
    block |چون نیست کرد آنگه بازآورد به هستم|
  block
    block |ای حلقه‌های زلفش پیچیده گرد حلقم|
    block |افغان ز چشم مستش کان مست کرد مستم|
  block
    block |آمد خیال مستش مستانه حمله آورد|
    block |چندان بهانه کردم وز دست او نرستم|
  block
    block |حلقه زدم به در بر آواز داد دلبر|
    block |گفتا که نیست این جا یعنی بدان که هستم|
  block
    block |گفتم که بنده آمد گفت این دم تو دام است|
    block |من کی شکار دامم من کی اسیر شستم|
  block
    block |گفتم اگر بسوزی جان مرا سزایم|
    block |ای بت مرا بسوزان زیرا که بت پرستم|
  block
    block |من خشک از آن شدستم تا خوش مرا بسوزی|
    block |چون تو مرا بسوزی از سوختن برستم|
  block
    block |هر جا روی بیایم هر جا روم بیایی|
    block |در مرگ و زندگانی با تو خوشم خوشستم|
  block
    block |ای آب زندگانی با تو کجاست مردن|
    block |در سایه تو بالله جستم ز مرگ جستم|