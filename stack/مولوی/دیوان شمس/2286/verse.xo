
block |ای تو برای آبرو آب حیات ریخته|
  block
    block |ای تو برای آبرو آب حیات ریخته|
    block |زهر گرفته در دهان قند و نبات ریخته|
  block
    block |مست و خراب این چنین چرخ ندانی از زمین|
    block |از پی آب پارگین آب فرات ریخته|
  block
    block |همچو خران به کاه و جو نیست روا چنین مرو|
    block |بر فقرا تو درنگر زر صدقات ریخته|
  block
    block |روح شو و جهت مجو ذات شو و صفت مگو|
    block |زان شه بی‌جهت نگر جمله جهات ریخته|
  block
    block |آه دریغ مغز تو در ره پوست باخته|
    block |آه دریغ شاه تو در غم مات ریخته|
  block
    block |از غم مات شاه دل خانه به خانه می‌دود|
    block |رنگ رخ و پیاده‌ها بهر نجات ریخته|
  block
    block |جسته برات جان از او باز چو دیده روی او|
    block |کیسه دریده پیش او جمله برات ریخته|
  block
    block |از صفتش صفات ما خارشناس گل شده|
    block |باز صفات ما چو گل در ره ذات ریخته|
  block
    block |بال و پری که او تو را برد و اسیر دام کرد|
    block |بال و پری است عاریت روز وفات ریخته|