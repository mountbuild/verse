
block |من مرید توام مراد تویی|
  block
    block |من مرید توام مراد تویی|
    block |من غلامم چو کیقباد تویی|
  block
    block |دل مرید تو و تو را خواهد|
    block |کاین در بسته را گشاد تویی|
  block
    block |خاک پای توام ولی امروز|
    block |گردم اندر هوا که باد تویی|
  block
    block |زهد من می جهاد من ساغر|
    block |چو مرا زهد و اجتهاد تویی|
  block
    block |گر چه من بدنهاد و بدگهرم|
    block |شاکرم چون در این نهاد تویی|
  block
    block |ور نهادی که تو کنی برداشت|
    block |خوش بود چون همه مراد تویی|
  block
    block |زهر باده شود چو جام تویی|
    block |ظلم احسان شود چو داد تویی|
  block
    block |بس کنم ذکر تو نگویم بیش|
    block |ذکر هر ذکر و یاد یاد تویی|