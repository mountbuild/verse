
block |هر آن نوی که رسد سوی تو قدید شود|
  block
    block |هر آن نوی که رسد سوی تو قدید شود|
    block |چو آب پاک که در تن رود پلید شود|
  block
    block |ز شیر دیو مزیدی مزید تو هم از اوست|
    block |که بایزید از این شیردان یزید شود|
  block
    block |مرید خواند خداوند دیو وسوسه را|
    block |که هر که خورد دم او چو او مرید شود|
  block
    block |چو مشرقست و چو مغرب مثال این دو جهان|
    block |بدین قریب شود مرد زان بعید شود|
  block
    block |هر آن دلی که بشورید و قی شدش آن شیر|
    block |ز شورش و قی آن شیر بوسعید شود|
  block
    block |هر آنک صدر رها کرد و خاک این در شد|
    block |هزار قفل گران را دلش کلید شود|
  block
    block |ترش ترش تو به خسرو مگو که شیرین کو|
    block |پدید آید چون خواجه ناپدید شود|
  block
    block |چو غوره رست ز خامی خویش شد شیرین|
    block |چو ماه روزه به پایان رسید عید شود|
  block
    block |خموش آینه منمای در ولایت زنگ|
    block |نما به قیصر رومش که تا مرید شود|