
block |اگر دمی بگذاری هوا و نااهلی|
  block
    block |اگر دمی بگذاری هوا و نااهلی|
    block |ببینی آنچ نبی دید و آنچ دید ولی|
  block
    block |خدا ندانی خود را و خاص بنده شوی|
    block |خدای را تو ببینی به رغم معتزلی|
  block
    block |اگر تو رند تمامی ز احمقان بگریز|
    block |گشا دو چشم دلت را به نور لم یزلی|
  block
    block |مگوی غیب کسان را به غیب دان بنگر|
    block |زبان ز جهل بدوز و دگر مکن دغلی|
  block
    block |وضو ز اشک بساز و نماز کن به نیاز|
    block |خراب و مست شو ای جان ز باده ازلی|
  block
    block |برآر نعره ارنی به طور موسی وار|
    block |بزن تو گردن کافر غزا بکن چو علی|
  block
    block |دکان قند طلب کن ز شمس تبریزی|
    block |تو مرد سرکه فروشی چه لایق عسلی|