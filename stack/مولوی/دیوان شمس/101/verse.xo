
block |بسوزانیم سودا و جنون را|
  block
    block |بسوزانیم سودا و جنون را|
    block |درآشامیم هر دم موج خون را|
  block
    block |حریف دوزخ آشامان مستیم|
    block |که بشکافند سقف سبزگون را|
  block
    block |چه خواهد کرد شمع لایزالی|
    block |فلک را وین دو شمع سرنگون را|
  block
    block |فروبریم دست دزد غم را|
    block |که دزدیدست عقل صد زبون را|
  block
    block |شراب صرف سلطانی بریزیم|
    block |بخوابانیم عقل ذوفنون را|
  block
    block |چو گردد مست حد بر وی برانیم|
    block |که از حد برد تزویر و فسون را|
  block
    block |اگر چه زوبع و استاد جمله‌ست|
    block |چه داند حیله ریب المنون را|
  block
    block |چنانش بیخود و سرمست سازیم|
    block |که چون آید نداند راه چون را|
  block
    block |چنان پیر و چنان عالم فنا به|
    block |که تا عبرت شود لایعلمون را|
  block
    block |کنون عالم شود کز عشق جان داد|
    block |کنون واقف شود علم درون را|
  block
    block |درون خانه دل او ببیند|
    block |ستون این جهان بی‌ستون را|
  block
    block |که سرگردان بدین سرهاست گر نه|
    block |سکون بودی جهان بی‌سکون را|
  block
    block |تن باسر نداند سر کن را|
    block |تن بی‌سر شناسد کاف و نون را|
  block
    block |یکی لحظه بنه سر ای برادر|
    block |چه باشد از برای آزمون را|
  block
    block |یکی دم رام کن از بهر سلطان|
    block |چنین سگ را چنین اسب حرون را|
  block
    block |تو دوزخ دان خودآگاهی عالم|
    block |فنا شو کم طلب این سرفزون را|
  block
    block |چنان اندر صفات حق فرورو|
    block |که برنایی نبینی این برون را|
  block
    block |چه جویی ذوق این آب سیه را|
    block |چه بویی سبزه این بام تون را|
  block
    block |خمش کردم نیارم شرح کردن|
    block |ز رشک و غیرت هر خام دون را|
  block
    block |نما ای شمس تبریزی کمالی|
    block |که تا نقصی نباشد کاف و نون را|