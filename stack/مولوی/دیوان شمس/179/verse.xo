
block |گر تو عودی سوی این مجمر بیا|
  block
    block |گر تو عودی سوی این مجمر بیا|
    block |ور برانندت ز بام از در بیا|
  block
    block |یوسفی از چاه و زندان چاره نیست|
    block |سوی زهر قهر چون شکر بیا|
  block
    block |گفتنت الله اکبر رسمی است|
    block |گر تو آن اکبری اکبر بیا|
  block
    block |چون می احمر سگان هم می‌خورند|
    block |گر تو شیری چون می احمر بیا|
  block
    block |زر چه جویی مس خود را زر بساز|
    block |گر نباشد زر تو سیمین بر بیا|
  block
    block |اغنیا خشک و فقیران چشم تر|
    block |عاشقا بی‌شکل خشک و تر بیا|
  block
    block |گر صفت‌های ملک را محرمی|
    block |چون ملک بی‌ماده و بی‌نر بیا|
  block
    block |ور صفات دل گرفتی در سفر|
    block |همچو دل بی‌پا بیا بی‌سر بیا|
  block
    block |چون لب لعلش صلایی می‌دهد|
    block |گر نه‌ای چون خاره و مرمر بیا|
  block
    block |چون ز شمس الدین جهان پرنور شد|
    block |سوی تبریز آ دلا بر سر بیا|