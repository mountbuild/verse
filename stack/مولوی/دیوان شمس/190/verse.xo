
block |با آن که می‌رسانی آن باده بقا را|
  block
    block |با آن که می‌رسانی آن باده بقا را|
    block |بی تو نمی‌گوارد این جام باده ما را|
  block
    block |مطرب قدح رها کن زین گونه ناله‌ها کن|
    block |جانا یکی بها کن آن جنس بی‌بها را|
  block
    block |آن عشق سلسلت را وان آفت دلت را|
    block |آن چاه بابلت را وان کان سحرها را|
  block
    block |بازآر بار دیگر تا کار ما شود زر|
    block |از سر بگیر از سر آن عادت وفا را|
  block
    block |دیو شقا سرشته از لطف تو فرشته|
    block |طغرای تو نبشته مر ملکت صفا را|
  block
    block |در نورت ای گزیده ای بر فلک رسیده|
    block |من دم به دم بدیده انوار مصطفا را|
  block
    block |چون بسته گشت راهی شد حاصل من آهی|
    block |شد کوه همچو کاهی از عشق کهربا را|
  block
    block |از شمس دین چون مه تبریز هست آگه|
    block |بشنو دعا و گه گه آمین کن این دعا را|