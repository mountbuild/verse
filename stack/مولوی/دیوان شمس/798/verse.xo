
block |ننگ عالم شدن از بهر تو ننگی نبود|
  block
    block |ننگ عالم شدن از بهر تو ننگی نبود|
    block |با دل مرده دلان حاجت جنگی نبود|
  block
    block |عشق شیرینی جانست و همه چاشنی است|
    block |چاشنی و مزه را صورت و رنگی نبود|
  block
    block |عشق شاخیست ز دریا که درآید در دل|
    block |جای دریا و گهر سینه تنگی نبود|
  block
    block |ساحل نفس رها کن به تک دریا رو|
    block |کاندر این بحر تو را خوف نهنگی نبود|
  block
    block |صورت هر دو جهان جمله ز آیینه عشق|
    block |بنماید چو که بر آینه زنگی نبود|
  block
    block |کار روبه نبود عشق که هر روبه را|
    block |حمله شیر نر و کبر پلنگی نبود|