
block |پنهان به میان ما می‌گردد سلطانی|
  block
    block |پنهان به میان ما می‌گردد سلطانی|
    block |و اندر حشر موران افتاده سلیمانی|
  block
    block |می‌بیند و می‌داند یک یک سر یاران را|
    block |امروز در این مجمع شاهنشه سردانی|
  block
    block |اسرار بر او ظاهر همچون طبق حلوا|
    block |گر مکر کند دزدی ور راست رود جانی|
  block
    block |نیک و بد هر کس را از تخته پیشانی|
    block |می‌بیند و می‌خواند با تجربه خط خوانی|
  block
    block |در مطبخ ما آمد یک بی‌من و بی‌مایی|
    block |تا شور دراندازد بر ما ز نمکدانی|
  block
    block |امروز سماع ما چون دل سبکی دارد|
    block |یا رب تو نگهدارش ز آسیب گران جانی|
  block
    block |آن شیشه دلی کو دی بگریخت چو نامردان|
    block |امروز همی‌آید پرشرم و پشیمانی|
  block
    block |صد سال اگر جایی بگریزد و بستیزد|
    block |پرگریه و غم باشد بی‌دولت خندانی|
  block
    block |خورشید چه غم دارد ار خشم کند گازر|
    block |خاموش که بازآید بلبل به گلستانی|