
block |خداوندا چو تو صاحب قران کو|
  block
    block |خداوندا چو تو صاحب قران کو|
    block |برابر با مکان تو مکان کو|
  block
    block |زمان محتاج و مسکین تو باشد|
    block |تو را حاجت به دوران و زمان کو|
  block
    block |کسی کو گفت دیدم شمس دین را|
    block |سؤالش کن که راه آسمان کو|
  block
    block |در آن دریا مرو بی‌امر دریا|
    block |نمی‌ترسی برای تو ضمان کو|
  block
    block |مگر بی‌قصد افتی کو کریم است|
    block |خطاکن را ز عفو او غمان کو|
  block
    block |چو سجده کرد آیینه مر او را|
    block |بر آن آیینه زنگار گمان کو|
  block
    block |همو تیر است همو اسپر همو قوس|
    block |چه گفتم آن طرف تیر و کمان کو|
  block
    block |هر آن جسمی که از لطفش نظر یافت|
    block |نظیرش در ولایت‌های جان کو|
  block
    block |بجز از روی عجز و فقر و تسلیم|
    block |ببرده سر از او از انس و جان کو|
  block
    block |ز غیرت حق شد حارس و گر نی|
    block |مر او را از کی بیم است پاسبان کو|
  block
    block |به پیشانی جانا داغ مهرش|
    block |کسی بی‌داغ مهرش در قران کو|
  block
    block |به نوبتگاه او بین صف کشیده|
    block |به خدمت گر همی‌جویی مهان کو|
  block
    block |نباشد خنده جز از زعفرانش|
    block |بجز از عشق رویش شادمان کو|
  block
    block |بجز از هجر آن مخدوم جانی|
    block |دل و جان را به عالم اندهان کو|
  block
    block |خداوند شمس دین از بهر الله|
    block |که لایق در ثنای او دهان کو|
  block
    block |زبان و جان من با وصل او رفت|
    block |به شرح خاک تبریزم زبان کو|
  block
    block |همه کان هست محتاج خریدار|
    block |بدان حد بی‌نیازی هیچ کان کو|