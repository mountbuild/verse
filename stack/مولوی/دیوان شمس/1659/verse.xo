
block |دست من گیر ای پسر خوش نیستم|
  block
    block |دست من گیر ای پسر خوش نیستم|
    block |ای قد تو چون شجر خوش نیستم|
  block
    block |نی بهل دستم که رنجم از دل است|
    block |درد دل را گلشکر خوش نیستم|
  block
    block |تا تو رفتی قوت و صبرم برفت|
    block |تا تو رفتی من دگر خوش نیستم|
  block
    block |دست‌ها را چون کمر کن گرد من|
    block |هین که من بی‌این کمر خوش نیستم|
  block
    block |ناتوانم رفتم از دست ای حکیم|
    block |دست بر من نه مگر خوش نیستم|
  block
    block |ای گرفته آتشت زیر و زبر|
    block |این چنین زیر و زبر خوش نیستم|
  block
    block |چه خبر پرسی که بی‌جام لبت|
    block |باخبر یا بی‌خبر خوش نیستم|
  block
    block |سر همی‌پیچم به هر سو همچنین|
    block |چیست یعنی من ز سر خوش نیستم|
  block
    block |چشم می بندم به هر دم تا به دیر|
    block |زانک بی‌تو با نظر خوش نیستم|