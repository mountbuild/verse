
block |همی‌بینیم ساقی را که گرد جام می‌گردد|
  block
    block |همی‌بینیم ساقی را که گرد جام می‌گردد|
    block |ز زر پخته بویی بر که سیم اندام می‌گردد|
  block
    block |دگر دل دل نمی‌باشد دگر جان می‌نیارامد|
    block |که آن ماه دل و جان‌ها به گرد بام می‌گردد|
  block
    block |چو خرمن کرد ماه ما بر آن شد تا بسوزاند|
    block |چو پخته کرد جان‌ها را به گرد خام می‌گردد|
  block
    block |دل بیچاره مفتون شد خرد افتاد و مجنون شد|
    block |به دست اوست آن دانه چه گرد دام می‌گردد|
  block
    block |ز گردش فارغست آن مه چه منزل پیش او چه ره|
    block |برای حاجت ما دان که چون ایام می‌گردد|
  block
    block |شهی که کان و دریاها زکات از وی همی‌خواهند|
    block |به گرد کوی هر مفلس برای وام می‌گردد|
  block
    block |از این جمله گذر کردم بده ساقی یکی جامی|
    block |ز انعامت که این عالم بر آن انعام می‌گردد|
  block
    block |شبی گفتی به دلداری شبت را روز گردانم|
    block |چو سنگ آسیا جانم بر آن پیغام می‌گردد|
  block
    block |به لطف خویش مستش کن خوش جام الستش کن|
    block |خراب و می پرستش کن که بی‌آرام می‌گردد|
  block
    block |گشا خنب حقایق را بده بی‌صرفه عاشق را|
    block |می آشامش کن ایرا دل خیال آشام می‌گردد|
  block
    block |بده زان باده خوش بو مپرسش مستحقی تو|
    block |ازیرا آفتابی که همه بر عام می‌گردد|
  block
    block |نهان ار رهزنی باشد نهان بینا ببر حلقش|
    block |چه نقصان قهرمانت را که چون صمصام می‌گردد|
  block
    block |اگر گبرم اگر شاکر تویی اول تویی آخر|
    block |چو تو پنهان شوی شادی غم و سرسام می‌گردد|
  block
    block |دلم پرست و آن اولی که هم تو گویی ای مولی|
    block |حدیث خفته‌ای چه بود که بر احلام می‌گردد|