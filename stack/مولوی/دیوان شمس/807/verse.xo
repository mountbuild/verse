
block |لحظه‌ای قصه کنان قصه تبریز کنید|
  block
    block |لحظه‌ای قصه کنان قصه تبریز کنید|
    block |لحظه‌ای قصه آن غمزه خون ریز کنید|
  block
    block |در فراق لب چون شکر او تلخ شدیم|
    block |زان شکرهای خدایانه شکرریز کنید|
  block
    block |هندوی شب سر زلفین ببرد ز طمع|
    block |زلف او گر بفشانید عبربیز کنید|
  block
    block |بس زبان کز صفت آن لب او کند شود|
    block |چون سنان نظر از دولت او تیز کنید|
  block
    block |ای بسا شب که ز نور مه او روز شود|
    block |گر چه مه در طلبش شیوه شبخیز کنید|
  block
    block |وقت شمشیر بود واسطه‌ها برگیرید|
    block |صرف آرید نخواهیم که آمیز کنید|
  block
    block |شمس تبریز که خورشید یکی ذره اوست|
    block |ذره را شمس مگوییدش و پرهیز کنید|