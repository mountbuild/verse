
block |عشق تو خواند مرا کز من چه می‌گذری|
  block
    block |عشق تو خواند مرا کز من چه می‌گذری|
    block |نیکو نگر که منم آن را که می‌نگری|
  block
    block |من نزل و منزل تو من برده‌ام دل تو|
    block |که جان ز من ببری والله که جان نبری|
  block
    block |این شمع و خانه منم این دام و دانه منم|
    block |زین دام بی‌خبری چون دانه می‌شمری|
  block
    block |دوری ز میوه ما چون برگ می‌طلبی|
    block |دوری ز شیوه ما زیرا که شیوه گری|
  block
    block |اندر قیامت ما هر لحظه حشر نوست|
    block |زین حشر بی‌خبرند این مردم حشری|
  block
    block |ارواح بر فلک‌اند پران به قول نبی|
    block |ارواح امتنانی طائر خضری|
  block
    block |ز آن طالب فلکند کز جوهر ملکند|
    block |انظر الی ملک فی صورت البشری|
  block
    block |این روح گرد بدن چون چرخ گرد زمین|
    block |فالجسم جامده و الروح فی السفری|
  block
    block |زین برج‌ها بگذر چون همپر ملکی|
    block |و اطلع علی افق کالشمس و القمری|