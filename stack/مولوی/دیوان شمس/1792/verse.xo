
block |این کیست این این کیست این این یوسف ثانی است این|
  block
    block |این کیست این این کیست این این یوسف ثانی است این|
    block |خضر است و الیاس این مگر یا آب حیوانی است این|
  block
    block |این باغ روحانی است این یا بزم یزدانی است این|
    block |سرمه سپاهانی است این یا نور سبحانی است این|
  block
    block |آن جان جان افزاست این یا جنت المأواست این|
    block |ساقی خوب ماست این یا باده جانی است این|
  block
    block |تنگ شکر را ماند این سودای سر را ماند این|
    block |آن سیمبر را ماند این شادی و آسانی است این|
  block
    block |امروز مستیم ای پدر توبه شکستیم ای پدر|
    block |از قحط رستیم ای پدر امسال ارزانی است این|
  block
    block |ای مطرب داووددم آتش بزن در رخت غم|
    block |بردار بانگ زیر و بم کاین وقت سرخوانی است این|
  block
    block |مست و پریشان توام موقوف فرمان توام|
    block |اسحاق قربان توام این عید قربانی است این|
  block
    block |رستیم از خوف و رجا عشق از کجا شرم از کجا|
    block |ای خاک بر شرم و حیا هنگام پیشانی است این|
  block
    block |گل‌های سرخ و زرد بین آشوب و بردابرد بین|
    block |در قعر دریا گرد بین موسی عمرانی است این|
  block
    block |هر جسم را جان می کند جان را خدادان می کند|
    block |داور سلیمان می کند یا حکم دیوانی است این|
  block
    block |ای عشق قلماشیت گو از عیش و خوش باشیت گو|
    block |کس می نداند حرف تو گویی که سریانی است این|
  block
    block |خورشید رخشان می رسد مست و خرامان می رسد|
    block |با گوی و چوگان می رسد سلطان میدانی است این|
  block
    block |هر جا یکی گویی بود در حکم چوگان می دود|
    block |چون گوی شو بی‌دست و پا هنگام وحدانی است این|
  block
    block |گویی شوی بی‌دست و پا چوگان او پایت شود|
    block |در پیش سلطان می دوی کاین سیر ربانی است این|
  block
    block |آن آب بازآمد به جو بر سنگ زن اکنون سبو|
    block |سجده کن و چیزی مگو کاین بزم سلطانی است این|