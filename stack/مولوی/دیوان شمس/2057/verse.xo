
block |یار شو و یار بین دل شو و دلدار بین|
  block
    block |یار شو و یار بین دل شو و دلدار بین|
    block |در پی سرو روان چشمه و گلزار بین|
  block
    block |برجه و کاهل مباش در ره عیش و معاش|
    block |پیشکشی کن قماش رونق تجار بین|
  block
    block |جمله تجار ما اهل دل و انبیا|
    block |همره این کاروان خالق غفار بین|
  block
    block |آمد محمود باز بر در حجره ایاز|
    block |عشق گزین عشقباز دولت بسیار بین|
  block
    block |خاک ایازم که او هست چو من عشق خو|
    block |عشق شود عشق جو دلبر عیار بین|
  block
    block |سنت نیکو است این چارق با پوستین|
    block |قبله کنش بهر شکر باقی از ایثار بین|
  block
    block |ساعت رنج و بلا چارق بین می‌شوی|
    block |بی‌مرضی خویش را خسته و بیمار بین|
  block
    block |چارق ما نطفه دان خون رحم پوستین|
    block |گوهر عقل و بصر از شه بیدار بین|
  block
    block |گوهر پیشین بنه تا کندت میر ده|
    block |کهنه ده و نو ستان دانه ده انبار بین|
  block
    block |تا نگری در زمین هیچ نبینی فلک|
    block |یک دمه خود را مبین خلعت دیدار بین|
  block
    block |این سخن درنثار هم به سخن ده سپار|
    block |پس تو ز هر جزو خویش نکته و گفتار بین|