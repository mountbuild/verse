
block |دل بر ما شدست دلبر ما|
  block
    block |دل بر ما شدست دلبر ما|
    block |گل ما بی‌حدست و شکر ما|
  block
    block |ما همیشه میان گلشکریم|
    block |زان دل ما قویست در بر ما|
  block
    block |زهره دارد حوادث طبعی|
    block |که بگردد بگرد لشکر ما|
  block
    block |ما به پر می‌پریم سوی فلک|
    block |زانک عرشیست اصل جوهر ما|
  block
    block |ساکنان فلک بخور کنند|
    block |از صفات خوش معنبر ما|
  block
    block |همه نسرین و ارغوان و گلست|
    block |بر زمین شاهراه کشور ما|
  block
    block |نه بخندد نه بشکفد عالم|
    block |بی نسیم دم منور ما|
  block
    block |ذره‌های هوا پذیرد روح|
    block |از دم عشق روح پرور ما|
  block
    block |گوش‌ها گشته‌اند محرم غیب|
    block |از زبان و دل سخنور ما|
  block
    block |شمس تبریز ابرسوز شدست|
    block |سایه‌اش کم مباد از سر ما|