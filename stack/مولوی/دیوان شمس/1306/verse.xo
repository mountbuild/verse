
block |بیا بیا که تویی شیر شیر شیر مصاف|
  block
    block |بیا بیا که تویی شیر شیر شیر مصاف|
    block |ز مرغزار برون آ و صف‌ها بشکاف|
  block
    block |به مدحت آنچ بگویند نیست هیچ دروغ|
    block |ز هر چه از تو بلافند صادقست نه لاف|
  block
    block |عجب که کرت دیگر ببیند این چشمم|
    block |به سلطنت تو نشسته ملوک بر اطراف|
  block
    block |تو بر مقامه خویشی وز آنچ گفتم بیش|
    block |ولیک دیده ز هجرت نه روشنست نه صاف|
  block
    block |شعاع چهره او خود نهان نمی‌گردد|
    block |برو تو غیرت بافنده پرده‌ها می‌باف|
  block
    block |تو دلفریب صفت‌های دلفریب آری|
    block |ولیک آتش من کی رها کند اوصاف|
  block
    block |چو عاشقان به جهان جان‌ها فدا کردند|
    block |فدا بکردم جانی و جان جان به مصاف|
  block
    block |اگر چه کعبه اقبال جان من باشد|
    block |هزار کعبه جان را بگرد تست طواف|
  block
    block |دهان ببسته‌ام از راز چون جنین غمم|
    block |که کودکان به شکم در غذا خورند از ناف|
  block
    block |تو عقل عقلی و من مست پرخطای توام|
    block |خطای مست بود پیش عقل عقل معاف|
  block
    block |خمار بی‌حد من بحرهای می‌خواهد|
    block |که نیست مست تو را رطل‌ها و جره کفاف|
  block
    block |بجز به عشق تو جایی دگر نمی‌گنجم|
    block |که نیست موضع سیمرغ عشق جز که قاف|
  block
    block |نه عاشق دم خویشم ولیک بوی تست|
    block |چو دم زنم ز غمت از مت و از آلاف|
  block
    block |نه الف گیرد اجزای من به غیر تو دوست|
    block |اگر هزار بخوانند سوره ایلاف|
  block
    block |به نور دیده سلف بسته‌ام به عشق رخت|
    block |که گوش من نگشاید به قصه اسلاف|
  block
    block |منم کمانچه نداف شمس تبریزی|
    block |فتاده آتش او در دکان این نداف|