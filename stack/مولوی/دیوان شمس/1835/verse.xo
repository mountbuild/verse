
block |گرم درآ و دم مده ساقی بردبار من|
  block
    block |گرم درآ و دم مده ساقی بردبار من|
    block |ای دم تو ندیم من ای رخ تو بهار من|
  block
    block |هین که خروس بانگ زد بوی صبوح می دهد|
    block |بر کف همچو بحر نه بلبله عقار من|
  block
    block |گریه به باده خنده کن مرده به باده زنده کن|
    block |چونک چنین کنی بتا بس به نواست کار من|
  block
    block |بند من است مشتبه باز گشا گره گره|
    block |تا که برهنه‌تر شود خفیه و آشکار من|
  block
    block |ترک حیا و شرم کن پشت مراد گرم کن|
    block |پشت من و پناه من خویش من و تبار من|
  block
    block |نیست قبول مست تو باده ز غیر دست تو|
    block |آن رخ من چو گل کند وان شکند خمار من|
  block
    block |داد هزار جان بده باده آسمان بده|
    block |تا که پرد همای جان مست سوی مطار من|
  block
    block |جان برهد ز کنده‌ها زین همه تخته بندها|
    block |مقعد صدق بررود صادق حق گزار من|
  block
    block |باده ده و نهان بده از ره عقل و جان بده|
    block |تا نرسد به هر کسی عشرت و کار و بار من|
  block
    block |چشم عوام بسته به روح ز شهر رسته به|
    block |فتنه و شر نشسته به ای شه باوقار من|
  block
    block |باده همی‌زند لمع جان هزار با طمع|
    block |مست و پیاده می تپد گرد می سوار من|
  block
    block |دست بدار از این قدح گیر عوض از آن فرج|
    block |تا بزند بر اندهت تابش ابتشار من|
  block
    block |هیچ نیرزد این میش نی غلیان و نی قیش|
    block |این بفروش و باده بین باده بی‌کنار من|
  block
    block |دست نلرزدت از این بی‌خرد خوش رزین|
    block |جام گزین و می ببین از کف شهریار من|
  block
    block |پر ز حیات جام او مشک و عبر ختام او|
    block |دیو و پری غلام او چستی و انتشار من|
  block
    block |برجه ساقیا تو گو چون تو صفت کننده کو|
    block |ای که ز لطف نسج او سخت درید تار من|