
block |کالی تیشی آینوسؤای افندی چلبی|
  block
    block |کالی تیشی آینوسؤای افندی چلبی|
    block |نیمشب بر بام مایی، تا کرا می‌طلبی|
  block
    block |گه سیه‌پوش و عصایی، که منم کالویروس|
    block |گه عمامه و نیزه در کف که غریبم عربی|
  block
    block |چون عرب گردی، بگویی «فاعلاتن فلاعات|
    block |ابصرالدنیا جمیعا فی قمیصی تختبی|
  block
    block |علت اولی نمودی خویش را با فلسفی|
    block |چه زیان دارد ترا؟! تو یاربی و یاربی|
  block
    block |گر چنینی، گر چنانی، جان مایی جان جان|
    block |هر زبان خواهی بفرما، خسروا، شیرین لبی|
  block
    block |ارتمی اغاپسودی کایکا پراترا|
    block |نور حقی یا تو حقی، یا فرشته یا نبی|
  block
    block |با نه اینی و نه آنی، صورت عشقی و بس|
    block |با کدامین لشکری و در کدامین موکبی؟|
  block
    block |چون غم دل می‌خورم، یا رحم بر دل می‌برم|
    block |کای دل مسکین، چرا اندر چنین تاب و تبی؟!|
  block
    block |دل همی گوید « برو من از کجا، تو از کجا!|
    block |من دلم تو قالبی رو، رو، همی کن قالبی|
  block
    block |پوستها را رنگها و مغزها را ذوقها|
    block |پوستها با مغزها خود کی کند هم مذهبی؟! »|
  block
    block |کالی میراسس نزیتن بوستن کالاستن|
    block |شب شما را روز گشت و نیست شبها را شبی|
  block
    block |من خمش کردم، فسونم، بی‌زبان تعلیم ده|
    block |ای ز تو لرزان و ترسان مشرقی و مغربی|
  block
    block |شمس تبریزی، برآ چون آفتاب از شرق جان|
    block |تا گشایند از میان زنار کفر و معجبی|