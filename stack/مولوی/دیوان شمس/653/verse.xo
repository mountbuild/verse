
block |چون بر رخ ما عکس جمال تو برآید|
  block
    block |چون بر رخ ما عکس جمال تو برآید|
    block |بر چهره ما خاک چو گلگونه نماید|
  block
    block |خواهم که ز زنار دو صد خرقه نماید|
    block |ترسابچه گوید که بپوشان که نشاید|
  block
    block |اشکم چو دهل گشته و دل حامل اسرار|
    block |چون نه مهه گشتست ندانی که بزاید|
  block
    block |شاهیست دل اندر تن ماننده گاوی|
    block |وین گاو ببیند شه اگر ژاژ نخاید|
  block
    block |وان دانه که افتاد در این هاون عشاق|
    block |هر سوی جهد لیک به ناچار بساید|
  block
    block |از خانه عشق آنک بپرد چو کبوتر|
    block |هر جا که رود عاقبت کار بیاید|
  block
    block |آیینه که شمس الحق تبریز بسازد|
    block |زنگار کجا گیرد و صیقل به چه باید|