
block |هر کآتش من دارد او خرقه ز من دارد|
  block
    block |هر کآتش من دارد او خرقه ز من دارد|
    block |زخمی چو حسینستش جامی چو حسن دارد|
  block
    block |نفس ار چه که زاهد شد او راست نخواهد شد|
    block |ور راستیی خواهی آن سرو چمن دارد|
  block
    block |جانیست تو را ساده نقش تو از آن زاده|
    block |در ساده جان بنگر کان ساده چه تن دارد|
  block
    block |آیینه جان را بین هم ساده و هم نقشین|
    block |هر دم بت نو سازد گویی که شمن دارد|
  block
    block |گه جانب دل باشد گه در غم گل باشد|
    block |ماننده آن مردی کز حرص دو زن دارد|
  block
    block |کی شاد شود آن شه کز جان نبود آگه|
    block |کی ناز کند مرده کز شعر کفن دارد|
  block
    block |می‌خاید چون اشتر یعنی که دهانم پر|
    block |خاییدن بی‌لقمه تصدیق ذقن دارد|
  block
    block |مردانه تو مجنون شو و اندر لگن خون شو|
    block |گه ماده و گه نر نی کان شیوه زغن دارد|
  block
    block |چون موسی رخ زردش توبه مکن از دردش|
    block |تا یار نعم گوید کر گفتن لن دارد|
  block
    block |چون مست نعم گشتی بی‌غصه و غم گشتی|
    block |پس مست کجا داند کاین چرخ سخن دارد|
  block
    block |گر چشمه بود دلکش دارد دهنت را خوش|
    block |لیکن همه گوهرها دریای عدن دارد|