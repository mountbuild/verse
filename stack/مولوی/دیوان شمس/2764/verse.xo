
block |ماها چو به چرخ دل برآیی|
  block
    block |ماها چو به چرخ دل برآیی|
    block |چون جان به تن جهان درآیی|
  block
    block |ماها چه لطیف و خوش لقایی|
    block |ای ماه بگو که از کجایی|
  block
    block |داریم ز عشق تو براتی|
    block |وز قند لطیف تو نباتی|
  block
    block |از لعل لبت بده زکاتی|
    block |ای ماه بگو که از کجایی|
  block
    block |ای یوسف جان که در نخاسی|
    block |در حسن و جمال بی‌قیاسی|
  block
    block |در ما بنگر چو می‌شناسی|
    block |ای ماه بگو که از کجایی|
  block
    block |زان سان ز شراب تو خرابیم|
    block |کز خود اثری همی‌نیابیم|
  block
    block |بفزای اگر چه می‌نتابیم|
    block |ای ماه بگو که از کجایی|
  block
    block |در زیر درخت تو نشینیم|
    block |وز میوه دلکش تو چینیم|
  block
    block |جز گلشن روی تو نبینیم|
    block |ای ماه بگو که از کجایی|
  block
    block |هر دم که ز باده تو نوشیم|
    block |بس روشن جان و تیزگوشیم|
  block
    block |بی هوش شدیم و بس به هوشیم|
    block |ای ماه بگو که از کجایی|
  block
    block |از آتش‌هات در فروغند|
    block |فارغ از صدق وز دروغند|
  block
    block |با قبله آتشین چو موغند|
    block |ای ماه بگو که از کجایی|
  block
    block |ای رشک بتان و بت پرستان|
    block |آرام دل خراب مستان|
  block
    block |پا را بمکش ز زیردستان|
    block |ای ماه بگو که از کجایی|
  block
    block |شمس تبریز پادشاهی|
    block |در خطه بی‌حد الهی|
  block
    block |از ماه تو راست تا به ماهی|
    block |ای ماه بگو که از کجایی|