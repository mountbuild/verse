
block |از مه من مست دو صد مشتری|
  block
    block |از مه من مست دو صد مشتری|
    block |غمزه او سحر دو صد سامری|
  block
    block |هر نفسی شعله زند دین از او|
    block |سوز نهد در جگر کافری|
  block
    block |آتش دل بر شده تا آسمان|
    block |وز تف او گشته افق احمری|
  block
    block |دوش جمال تو همی‌شد شتاب|
    block |در کف او مشعله آذری|
  block
    block |گفتم هین قصد کی داری بگو|
    block |شیر خدا حمله کجا می‌بری|
  block
    block |ای تو سلیمان به سپاه و لوا|
    block |خاتم تو افسر دیو و پری|
  block
    block |جان و روان سخت روان می‌روی|
    block |سوی من کشته دمی ننگری|
  block
    block |نعره مستان میت نشنوی|
    block |هیچ کسی را به کسی نشمری|
  block
    block |تیز همی‌کرد خیالش نظر|
    block |محو شدم در تف آن ناظری|
  block
    block |نیست شدم نیست از آن شور نیست|
    block |رفت ز من مهتری و کهتری|
  block
    block |مفخر تبریز شهم شمس دین|
    block |شرح دهد حال من ار منکری|