
block |امروز دیدم یار را آن رونق هر کار را|
  block
    block |امروز دیدم یار را آن رونق هر کار را|
    block |می‌شد روان بر آسمان همچون روان مصطفی|
  block
    block |خورشید از رویش خجل گردون مشبک همچو دل|
    block |از تابش او آب و گل افزون ز آتش در ضیا|
  block
    block |گفتم که بنما نردبان تا برروم بر آسمان|
    block |گفتا سر تو نردبان سر را درآور زیر پا|
  block
    block |چون پای خود بر سر نهی پا بر سر اختر نهی|
    block |چون تو هوا را بشکنی پا بر هوا نه هین بیا|
  block
    block |بر آسمان و بر هوا صد رد پدید آید تو را|
    block |بر آسمان پران شوی هر صبحدم همچون دعا|