
block |آه که آن صدر سرا می‌ندهد بار مرا|
  block
    block |آه که آن صدر سرا می‌ندهد بار مرا|
    block |می‌نکند محرم جان محرم اسرار مرا|
  block
    block |نغزی و خوبی و فرش آتش تیز نظرش|
    block |پرسش همچون شکرش کرد گرفتار مرا|
  block
    block |گفت مرا مهر تو کو رنگ تو کو فر تو کو|
    block |رنگ کجا ماند و بو ساعت دیدار مرا|
  block
    block |غرقه جوی کرمم بنده آن صبحدمم|
    block |کان گل خوش بوی کشد جانب گلزار مرا|
  block
    block |هر که به جوبار بود جامه بر او بار بود|
    block |چند زیانست و گران خرقه و دستار مرا|
  block
    block |ملکت و اسباب کز این ماه رخان شکرین|
    block |هست به معنی چو بود یار وفادار مرا|
  block
    block |دستگه و پیشه تو را دانش و اندیشه تو را|
    block |شیر تو را بیشه تو را آهوی تاتار مرا|
  block
    block |نیست کند هست کند بی‌دل و بی‌دست کند|
    block |باده دهد مست کند ساقی خمار مرا|
  block
    block |ای دل قلاش مکن فتنه و پرخاش مکن|
    block |شهره مکن فاش مکن بر سر بازار مرا|
  block
    block |گر شکند پند مرا زفت کند بند مرا|
    block |بر طمع ساختن یار خریدار مرا|
  block
    block |بیش مزن دم ز دوی دو دو مگو چون ثنوی|
    block |اصل سبب را بطلب بس شد از آثار مرا|