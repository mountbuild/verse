
block |آن سفره بیار و در میان نه|
  block
    block |آن سفره بیار و در میان نه|
    block |و آن کاسه به پیش عاشقان نه|
  block
    block |انبوه بریز نان که زشت است|
    block |کآواز دهد کسی که نان نه|
  block
    block |تن را چو بنان شکار کردی|
    block |جان را برگیر و پیش جان نه|
  block
    block |امروز قیامت تو برخاست|
    block |برخیز قدم بر آسمان نه|
  block
    block |از آتش عشق نردبان ساز|
    block |بر گنبد چرخ نردبان نه|
  block
    block |ای زهره ز چشم‌های هندو|
    block |ترکانه تو تیر در کمان نه|
  block
    block |گر سینه زیان کند ز زخمت|
    block |زخمی دیگر بر آن زیان نه|
  block
    block |چون نکته ز راه چشم گویی|
    block |ما را همه مهر بر دهان نه|
  block
    block |ای اشک چو رفتی از در چشم|
    block |آن جا رو و سر بر آستان نه|