
block |بیا ای یار کامروز آن مایی|
  block
    block |بیا ای یار کامروز آن مایی|
    block |چو گل باید که با ما خوش برآیی|
  block
    block |خدایا چشم بد را دور گردان|
    block |خداوندا نگه دار از جدایی|
  block
    block |اگر چشم بد من راه من زد|
    block |به یک جامی ز خویشم ده رهایی|
  block
    block |نهادم دست بر دل تا نپرد|
    block |تو دل از سنگ خارا درربایی|
  block
    block |نه من مانم نه دل ماند نه عالم|
    block |اگر فردا بدین صورت درآیی|
  block
    block |بیا ای جان ما را زندگانی|
    block |بیا ای چشم ما را روشنایی|
  block
    block |به هر جایی ز سودای تو دودی است|
    block |کجایی تو کجایی تو کجایی|
  block
    block |یکی شاخی ز نور پاک یزدان|
    block |که جان جان جمله میوه‌هایی|
  block
    block |به لطف از آب حیوان درگذشتی|
    block |کند لطفش ز لطف تو گدایی|
  block
    block |اگر کفر است اگر اسلام بشنو|
    block |تو یا نور خدایی یا خدایی|
  block
    block |خمش کن چشم در خورشید درنه|
    block |که مستغنی است خورشید از گدایی|