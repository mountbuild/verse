
block |چو فرستاد عنایت به زمین مشعله‌ها را|
  block
    block |چو فرستاد عنایت به زمین مشعله‌ها را|
    block |که بدر پرده تن را و ببین مشعله‌ها را|
  block
    block |تو چرا منکر نوری مگر از اصل تو کوری|
    block |وگر از اصل تو دوری چه از این مشعله‌ها را|
  block
    block |خردا چند به هوشی خردا چند بپوشی|
    block |تو عزبخانه مه را تو چنین مشعله‌ها را|
  block
    block |بنگر رزم جهان را بنگر لشکر جان را|
    block |که به مردی بگشادند کمین مشعله‌ها را|
  block
    block |تو اگر خواب درآیی ور از این باب درآیی|
    block |تو بدانی و ببینی به یقین مشعله‌ها را|
  block
    block |تو صلاح دل و دین را چو بدان چشم ببینی|
    block |به خدا روح امینی و امین مشعله‌ها را|