
block |هر نفس آواز عشق می‌رسد از چپ و راست|
  block
    block |هر نفس آواز عشق می‌رسد از چپ و راست|
    block |ما به چمن می‌رویم عزم تماشا که راست|
  block
    block |نوبت خانه گذشت نوبت بستان رسید|
    block |صبح سعادت دمید وقت وصال و لقاست|
  block
    block |ای شه صاحب قران خیز ز خواب گران|
    block |مرکب دولت بران نوبت وصل آن ماست|
  block
    block |طبل وفا کوفتند راه سما روفتند|
    block |عیش شما نقد شد نسیه فردا کجاست|
  block
    block |روم برآورد دست زنگی شب را شکست|
    block |عالم بالا و پست پرلمعان و صفاست|
  block
    block |ای خنک آن را که او رست از این رنگ و بو|
    block |زانک جز این رنگ و بو در دل و جان رنگ‌هاست|
  block
    block |ای خنک آن جان و دل کو رهد از آب و گل|
    block |گر چه در این آب و گل دستگه کیمیاست|