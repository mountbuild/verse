
block |عجب‌العجایب توی در کیایی|
  block
    block |عجب‌العجایب توی در کیایی|
    block |نما روی خود، گر عجب می‌نمایی|
  block
    block |توی محرم دل توی همدم دل|
    block |بجز تو که داند ره دلگشایی|
  block
    block |تو دانی که دل در کجاها فتادست|
    block |اگر دل نداند ترا که کجایی|
  block
    block |برافکن برو سایهٔ از سعادت|
    block |که مسجود قانی و جان همایی|
  block
    block |جهان را بیارا به نور نبوت|
    block |که استاد جان همه انبیایی|
  block
    block |گهر سنگ بود وز تو گشت گوهر|
    block |عطا کن، عطا کن، که بحر عطایی|
  block
    block |نه آب منی بد، که شخص سنی شد؟!|
    block |چو رست از منی، وارهانش ز مایی|
  block
    block |کف آب را تو بدادی زمینی|
    block |سیه دود را تو بدادی سمایی|
  block
    block |چو تبدیل اشیا ترا بد میسر|
    block |همه حلم و علمی همه کیمیایی|
  block
    block |حرامست خواب شب، ایرا تو ماهی|
    block |که در شب چو بدری ز جانها برآیی|
  block
    block |میا خواب! اینجا، برو جای دیگر|
    block |که بحرست چشمم، در او غرقه آبی|
  block
    block |شبا، در تهیج چو مار سیاهی|
    block |جهان را بخوردی، مگر اژدهایی|
  block
    block |چو خلاق بیچون فسون بر تو خواند|
    block |هرانچ بخوردی سحرگه بزایی|
  block
    block |الا ماه گردون! که سیاح چرخی|
    block |پی من باشد دمی گر بپایی؟!|
  block
    block |تو در چشم بعضی مقیمی و ساکن|
    block |تو هر دیده را شیوهٔ می‌نمایی|
  block
    block |اسکان قلبی! علیکم ثنایی|
    block |افیضوا علینا، کووس البقء|
  block
    block |گر آن جان جان را ندیدی دلا تو|
    block |اگر جمله چشمی، اسیر عمایی|
  block
    block |چو هفتاد و دو ملتی عقل دارد|
    block |بجو در جنونش دلا اصطفایی|
  block
    block |اجیبوا، اجیبوا هواکم عجیب|
    block |صفا من هواکم نسیم الهوایی|
  block
    block |تن اندر جنونش، دلم ارغنونش|
    block |روانم زبونش، ز بی‌دست و پایی|
  block
    block |مگر اختران دیده‌اندت ز بالا|
    block |فرو کرده سرها برای گوایی|
  block
    block |غلط، کیست اختر؟! که بویی نبردست|
    block |دل عقل کل با همه ارتقایی|
  block
    block |فلا عیش یا سادتی ما عداکم|
    block |بظعن و سیر ولا فی ثواء|