
block |از مرگ چه اندیشی چون جان بقا داری|
  block
    block |از مرگ چه اندیشی چون جان بقا داری|
    block |در گور کجا گنجی چون نور خدا داری|
  block
    block |خوش باش کز آن گوهر عالم همه شد چون زر|
    block |ماننده آن دلبر بنما که کجا داری|
  block
    block |در عشق نشسته تن در عشرت تا گردن|
    block |تو روی ترش با من ای خواجه چرا داری|
  block
    block |در عالم بی‌رنگی مستی بود و شنگی|
    block |شیخا تو چو دلتنگی با غم چه هواداری|
  block
    block |چندین بمخور این غم تا چند نهی ماتم|
    block |همرنگ شو آخر هم گر بخشش ما داری|
  block
    block |از تابش تو جانا جان گشت چنین دانا|
    block |بسم الله مولانا چون ساغرها داری|
  block
    block |شمس الحق تبریزی چون صاف شکرریزی|
    block |با تیره نیامیزی چون بحر صفا داری|