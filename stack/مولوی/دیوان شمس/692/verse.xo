
block |رفتیم بقیه را بقا باد|
  block
    block |رفتیم بقیه را بقا باد|
    block |لابد برود هر آنک او زاد|
  block
    block |پنگان فلک ندید هرگز|
    block |طشتی که ز بام درنیفتاد|
  block
    block |چندین مدوید کاندر این خاک|
    block |شاگرد همان شدست کاستاد|
  block
    block |ای خوب مناز کاندر آن گور|
    block |بس شیرینست لا چو فرهاد|
  block
    block |آخر چه وفا کند بنایی|
    block |کاستون ویست پاره‌ای باد|
  block
    block |گر بد بودیم بد ببردیم|
    block |ور نیک بدیم یادتان باد|
  block
    block |گر اوحد دهر خویش باشی|
    block |امروز روان شوی چو آحاد|
  block
    block |تنها ماندن اگر نخواهی|
    block |از طاعت و خیر ساز اولاد|
  block
    block |آن رشته نور غیب باقیست|
    block |کانست لباب روح اوتاد|
  block
    block |آن جوهر عشق کان خلاصه‌ست|
    block |آن باقی ماند تا به آباد|
  block
    block |این ریگ روان چو بی‌قرارست|
    block |شکل دگر افکنند بنیاد|
  block
    block |چون کشتی نوحم اندر این خشک|
    block |کان طوفانست ختم میعاد|
  block
    block |زان خانه نوح کشتیی بود|
    block |کز غیب بدید موج مرصاد|
  block
    block |خفتیم میانه خموشان|
    block |کز حد بردیم بانگ و فریاد|