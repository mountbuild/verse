
block |من خفته وشم اما بس آگه و بیدارم|
  block
    block |من خفته وشم اما بس آگه و بیدارم|
    block |هر چند که بی‌هوشم در کار تو هشیارم|
  block
    block |با شیره فشارانت اندر چرش عشقم|
    block |پای از پی آن کوبم کانگور تو افشارم|
  block
    block |تو پای همی‌بینی و انگور نمی‌بینی|
    block |بستان قدحی شیره دریاب که عصارم|
  block
    block |اندر چرش جان آ گر پای همی‌کوبی|
    block |تا غوطه خورم یک دم در شیره بسیارم|
  block
    block |زین باده نگردد سر زین شیره نشورد دل|
    block |هین چاشنیی بستان زین باده که من دارم|
  block
    block |زین باده که داری تو پیوسته خماری تو|
    block |دانم که چه داری تو در روت نمی‌آرم|
  block
    block |دامی که درافتادی بنگر سوی دام افکن|
    block |تا ناظر حق باشی ای مرغ گرفتارم|
  block
    block |دام ار تک چه باشد فردوس کند حقش|
    block |ور خار خسک باشد حق سازد گلزارم|
  block
    block |آن دم که به چاه آمد یوسف خبرش آمد|
    block |که کار تو می سازد ای خسته بیمارم|
  block
    block |داروی تو می کوبم خرگاه تو می روبم|
    block |از ضد ضدش انگیزم من قادر و قهارم|
  block
    block |گویم به حجر حی شو گویم به عدم شیء شو|
    block |گویم به چمن دی شو داری عجب اقرارم|
  block
    block |شمس الحق تبریزی تو روشنی روزی|
    block |و اندر پی روز تو من چون شب سیارم|