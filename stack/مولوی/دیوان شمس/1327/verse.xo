
block |تتار اگر چه جهان را خراب کرد به جنگ|
  block
    block |تتار اگر چه جهان را خراب کرد به جنگ|
    block |خراب گنج تو دارد چرا شود دلتنگ|
  block
    block |جهان شکست و تو یار شکستگان باشی|
    block |کجاست مست تو را از چنین خرابی ننگ|
  block
    block |فلک ز مستی امر تو روز و شب در چرخ|
    block |زمین ز شادی گنج تو خیره مانده و دنگ|
  block
    block |وظیفه تو رسید و نیافت راه ز در|
    block |زهی کرم که ز روزن بکردیش آونگ|
  block
    block |شنیده‌ایم که شاهان به جنگ بستانند|
    block |ندیده‌ایم که شاهان عطا دهند به جنگ|
  block
    block |ز سنگ چشمه روان کرده‌ای و می‌گویی|
    block |بیا عطا بستان ای دل فسرده چو سنگ|
  block
    block |کنار و بوسه رومی رخانت می‌باید|
    block |ز روی آینه دل به عشق بزدا زنگ|
  block
    block |تعلقیست عجب زنگ را بدین رومی|
    block |تعلقیست نهانی میان موش و پلنگ|
  block
    block |دهان ببند که تا دل دهانه بگشاید|
    block |فروخورد دو جهان را به یک زمان چو نهنگ|
  block
    block |چو ما رویم ره دل هزار فرسنگست|
    block |چو خطوتین دل آمد کجا بود فرسنگ|
  block
    block |اگر نه مفخر تبریز شمس دین جویاست|
    block |چرا شود غم عشقش موکل و سرهنگ|