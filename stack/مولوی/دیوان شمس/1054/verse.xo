
block |ای یار شگرف در همه کار|
  block
    block |ای یار شگرف در همه کار|
    block |عیاره و عاشق تو عیار|
  block
    block |تو روز قیامتی که از تو|
    block |زیر و زبرست شهر و بازار|
  block
    block |من زاری عاشقان چه گویم|
    block |ای معشوقان ز عشق تو زار|
  block
    block |در روز اجل چو من بمیرم|
    block |در گور مکن مرا نگهدار|
  block
    block |ور می‌خواهی که زنده گردیم|
    block |ما را به نسیم وصل بسپار|
  block
    block |آخر تو کجا و ما کجاییم|
    block |ای بی‌تو حیات و عیش بی‌کار|
  block
    block |از من رگ جان بریده بادا|
    block |گر بی‌تو رگیم هست هشیار|
  block
    block |اندر ره تو دو صد کمین بود|
    block |نزدیک نمود راه و هموار|
  block
    block |از گلشن روی تو شدم مست|
    block |بنهادم مست پای بر خار|
  block
    block |رفتم سوی دانه تو چون مرغ|
    block |پرخون دیدم جناح و منقار|
  block
    block |این طرفه که خوشترست زخمت|
    block |از هر دانه که دارد انبار|
  block
    block |ای بی‌تو حرام زندگانی|
    block |ای بی‌تو نگشته بخت بیدار|
  block
    block |خود بخت تویی و زندگی تو|
    block |باقی نامی و لاف و آزار|
  block
    block |ای کرده ز دل مرا فراموش|
    block |آخر چه شود مرا به یاد آر|
  block
    block |یک بار چو رفت آب در جوی|
    block |کی گردد چرخ طمع یک بار|
  block
    block |خامش که ستیزه می‌فزاید|
    block |آن خواجه عشق را ز گفتار|