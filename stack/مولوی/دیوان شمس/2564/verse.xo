
block |گر عشق بزد راهم ور عقل شد از مستی|
  block
    block |گر عشق بزد راهم ور عقل شد از مستی|
    block |ای دولت و اقبالم آخر نه توام هستی|
  block
    block |رستن ز جهان شک هرگز نبود اندک|
    block |خاک کف پای شه کی باشد سردستی|
  block
    block |ای طوطی جان پر زن بر خرمن شکر زن|
    block |بر عمر موفر زن کز بند قفس رستی|
  block
    block |ای جان سوی جانان رو در حلقه مردان رو|
    block |در روضه و بستان رو کز هستی خود جستی|
  block
    block |در حیرت تو ماندم از گریه و از خنده|
    block |با رفعت تو رستم از رفعت و از پستی|
  block
    block |ای دل بزن انگشتک بی‌زحمت لی و لک|
    block |در دولت پیوسته رفتی و بپیوستی|
  block
    block |آن باده فروش تو بس گفت به گوش تو|
    block |جان‌ها بپرستندت گر جسم بنپرستی|
  block
    block |ای خواجه شنگولی ای فتنه صد لولی|
    block |بشتاب چه می مولی آخر دل ما خستی|
  block
    block |گر خیر و شرت باشد ور کر و فرت باشد|
    block |ور صد هنرت باشد آخر نه در آن شستی|
  block
    block |چالاک کسی یارا با آن دل چون خارا|
    block |تا ره نزدی ما را از پای بننشستی|
  block
    block |درجست در این گفتن بنمودن و بنهفتن|
    block |یک پرده برافکندی صد پرده نو بستی|