
block |چو عشق را تو ندانی بپرس از شب‌ها|
  block
    block |چو عشق را تو ندانی بپرس از شب‌ها|
    block |بپرس از رخ زرد و ز خشکی لب‌ها|
  block
    block |چنان که آب حکایت کند ز اختر و ماه|
    block |ز عقل و روح حکایت کنند قالب‌ها|
  block
    block |هزار گونه ادب جان ز عشق آموزد|
    block |که آن ادب نتوان یافتن ز مکتب‌ها|
  block
    block |میان صد کس عاشق چنان بدید بود|
    block |که بر فلک مه تابان میان کوکب‌ها|
  block
    block |خرد نداند و حیران شود ز مذهب عشق|
    block |اگر چه واقف باشد ز جمله مذهب‌ها|
  block
    block |خضردلی که ز آب حیات عشق چشید|
    block |کساد شد بر آن کس زلال مشرب‌ها|
  block
    block |به باغ رنجه مشو در درون عاشق بین|
    block |دمشق و غوطه و گلزارها و نیرب‌ها|
  block
    block |دمشق چه که بهشتی پر از فرشته و حور|
    block |عقول خیره در آن چهره‌ها و غبغب‌ها|
  block
    block |نه از نبیذ لذیذش شکوفه‌ها و خمار|
    block |نه از حلاوت حلواش دمل و تب‌ها|
  block
    block |ز شاه تا به گدا در کشاکش طمعند|
    block |به عشق بازرهد جان ز طمع و مطلب‌ها|
  block
    block |چه فخر باشد مر عشق را ز مشتریان|
    block |چه پشت باشد مر شیر را ز ثعلب‌ها|
  block
    block |فراز نخل جهان پخته‌ای نمی‌یابم|
    block |که کند شد همه دندانم از مذنب‌ها|
  block
    block |به پر عشق بپر در هوا و بر گردون|
    block |چو آفتاب منزه ز جمله مرکب‌ها|
  block
    block |نه وحشتی دل عشاق را چو مفردها|
    block |نه خوف قطع و جداییست چون مرکب‌ها|
  block
    block |عنایتش بگزیدست از پی جان‌ها|
    block |مسببش بخریدست از مسبب‌ها|
  block
    block |وکیل عشق درآمد به صدر قاضی کاب|
    block |که تا دلش برمد از قضا و از گب‌ها|
  block
    block |زهی جهان و زهی نظم نادر و ترتیب|
    block |هزار شور درافکند در مرتب‌ها|
  block
    block |گدای عشق شمر هر چه در جهان طربیست|
    block |که عشق چون زر کانست و آن مذهب‌ها|
  block
    block |سلبت قلبی یا عشق خدعه و دها|
    block |کذبت حاشا لکن ملاحه و بها|
  block
    block |ارید ذکرک یا عشق شاکرا لکن|
    block |و لهت فیک و شوشت فکرتی و نها|
  block
    block |به صد هزار لغت گر مدیح عشق کنم|
    block |فزونترست جمالش ز جمله دب‌ها|