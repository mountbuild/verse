
block |سوی خانه خویش آمد عشق آن عاشق نواز|
  block
    block |سوی خانه خویش آمد عشق آن عاشق نواز|
    block |عشق دارد در تصور صورتی صورت گداز|
  block
    block |خانه خویش آمدی خوش اندرآ شاد آمدی|
    block |از در دل اندرآ تا پیشگاه جان بتاز|
  block
    block |ذره ذره از وجودم عاشق خورشید توست|
    block |هین که با خورشید دارد ذره‌ها کار دراز|
  block
    block |پیش روزن ذره‌ها بین خوش معلق می‌زنند|
    block |هر که را خورشید شد قبله چنین باشد نماز|
  block
    block |در سماع آفتاب این ذره‌ها چون صوفیان|
    block |کس نداند بر چه قولی بر چه ضربی بر چه ساز|
  block
    block |اندرون هر دلی خود نغمه و ضربی دگر|
    block |پای کوبان آشکار و مطربان پنهان چو راز|
  block
    block |برتر از جمله سماع ما بود در اندرون|
    block |جزوهای ما در او رقصان به صد گون عز و ناز|
  block
    block |شمس تبریزی تویی سلطان سلطانان جان|
    block |چون تو محمودی نیامد همچو من دیگر ایاز|