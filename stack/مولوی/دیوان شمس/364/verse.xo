
block |تا نقش خیال دوست با ماست|
  block
    block |تا نقش خیال دوست با ماست|
    block |ما را همه عمر خود تماشاست|
  block
    block |آن جا که وصال دوستانست|
    block |والله که میان خانه صحراست|
  block
    block |وان جا که مراد دل برآید|
    block |یک خار به از هزار خرماست|
  block
    block |چون بر سر کوی یار خسبیم|
    block |بالین و لحاف ما ثریاست|
  block
    block |چون در سر زلف یار پیچیم|
    block |اندر شب قدر قدر ما راست|
  block
    block |چون عکس جمال او بتابد|
    block |کهسار و زمین حریر و دیباست|
  block
    block |از باد چو بوی او بپرسیم|
    block |در باد صدای چنگ و سرناست|
  block
    block |بر خاک چو نام او نویسیم|
    block |هر پاره خاک حور و حوراست|
  block
    block |بر آتش از او فسون بخوانیم|
    block |زو آتش تیزاب سیماست|
  block
    block |قصه چه کنم که بر عدم نیز|
    block |نامش چو بریم هستی افزاست|
  block
    block |آن نکته که عشق او در آن جاست|
    block |پرمغزتر از هزار جوزاست|
  block
    block |وان لحظه که عشق روی بنمود|
    block |این‌ها همه از میانه برخاست|
  block
    block |خامش که تمام ختم گشته‌ست|
    block |کلی مراد حق تعالاست|