
block |چو کارزار کند شاه روم با شمشاد|
  block
    block |چو کارزار کند شاه روم با شمشاد|
    block |چگونه گردم خرم چگونه باشم شاد|
  block
    block |جهان عقل چو روم و جهان طبع چو زنگ|
    block |میان هر دو فتاده‌ست کارزار و جهاد|
  block
    block |شما و هر چه مراد شماست در عالم|
    block |من و طریق خداوند مبدا و ایجاد|
  block
    block |به اختلاف دو شمشیر نیست امن طریق|
    block |که اختلاف مقرر ز شورش اضداد|
  block
    block |ولیک ملک مقرر نصیبه خردست|
    block |که امن و خوف نداند کلوخ و سنگ و جماد|
  block
    block |چراغ عقل در این خانه نور می‌ندهد|
    block |ز پیچ پیچ که دارد لهب ز یاغی باد|
  block
    block |فرشته رست به علم و بهیمه رست به جهل|
    block |میان دو به تنازغ بماند مردم زاد|
  block
    block |گهی همی‌کشدش علم سوی علیین|
    block |گهیش جهل به پستی که هر چه بادا باد|
  block
    block |نشسته جان که به یک سو کند ظفر این را|
    block |که تا رهم ز کشاکش شوم خوش و منقاد|
  block
    block |چو نیم کاره شد این قصه چون دهان بستی|
    block |ز بیم ولوله و شر و فتنه و فریاد|