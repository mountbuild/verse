
block |مستم از باده‌های پنهانی|
  block
    block |مستم از باده‌های پنهانی|
    block |وز دف و چنگ و نای پنهانی|
  block
    block |مر چنین دلربای پنهان را|
    block |واجب آمد وفای پنهانی|
  block
    block |می‌زند سال‌ها در این مستی|
    block |روح من‌های های پنهانی|
  block
    block |گفتم ای دل کجایی آخر تو|
    block |گفت در برج‌های پنهانی|
  block
    block |بر چپم آفتاب و مه بر راست|
    block |آن مه خوش لقای پنهانی|
  block
    block |مشتری درفروخت آن مه را|
    block |دادمش من بهای پنهانی|
  block
    block |ظلمتم کی بقا کند که بر او|
    block |تابد از کبریای پنهانی|
  block
    block |آتشم چون بمرد دودم چیست|
    block |آیتی از بلای پنهانی|
  block
    block |ز آن بلا جان‌های ما مرهاد|
    block |تا برد تحفه‌های پنهانی|
  block
    block |شمس تبریز شوربایی بپخت|
    block |صوفیان الصلای پنهانی|