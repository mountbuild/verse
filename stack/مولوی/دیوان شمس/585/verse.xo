
block |مرا دلبر چنان باید که جان فتراک او گیرد|
  block
    block |مرا دلبر چنان باید که جان فتراک او گیرد|
    block |مرا مطرب چنان باید که زهره پیش او میرد|
  block
    block |یکی پیمانه‌ای دارم که بر دریا همی‌خندد|
    block |دل دیوانه‌ای دارم که بند و پند نپذیرد|
  block
    block |خداوندا تو می‌دانی که جانم از تو نشکیبد|
    block |ازیرا هیچ ماهی را دمی از آب نگزیرد|
  block
    block |زهی هستی که تو داری زهی مستی که من دارم|
    block |تو را هستی همی‌زیبد مرا مستی همی‌زیبد|
  block
    block |هلا بس کن هلا بس کن که این عشقی که بگزیدی|
    block |نشاطی می‌دهد بی‌غم قبولی می‌کند بی‌رد|