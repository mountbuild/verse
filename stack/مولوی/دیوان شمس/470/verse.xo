
block |ای غم اگر مو شوی پیش منت بار نیست|
  block
    block |ای غم اگر مو شوی پیش منت بار نیست|
    block |در شکرینه یقین سرکه انکار نیست|
  block
    block |گر چه تو خون خواره‌ای رهزن و عیاره‌ای|
    block |قبله ما غیر آن دلبر عیار نیست|
  block
    block |کان شکرهاست او مستی سرهاست او|
    block |ره نبرد با وی آنک مرغ شکرخوار نیست|
  block
    block |هر که دلی داشتست بنده دلبر شدست|
    block |هر که ندارد دلی طالب دلدار نیست|
  block
    block |کل چه کند شانه را چونک ورا موی نیست|
    block |پود چه کار آیدش آنک ورا تار نیست|
  block
    block |با سر میدان چه کار آن که بود خرسوار|
    block |تا چه کند صیرفی هر کش دینار نیست|
  block
    block |جان کلیم و خلیل جانب آتش دوان|
    block |نار نماید در او جز گل و گلزار نیست|
  block
    block |ای غم از این جا برو ور نه سرت شد گرو|
    block |رنگ شب تیره را تاب مه یار نیست|
  block
    block |ای غم پرخار رو در دل غمخوار رو|
    block |نقل بخیلانه‌ات طعمه خمار نیست|
  block
    block |حلقهٔ غین تو تنگ میمت از آن تنگتر|
    block |تنگ متاع تو را عشق خریدار نیست|
  block
    block |ای غم شادی شکن پر شکرست این دهن|
    block |کز شکرآکندگی ممکن گفتار نیست|