
block |بار دگر ذره وار رقص کنان آمدیم|
  block
    block |بار دگر ذره وار رقص کنان آمدیم|
    block |زان سوی گردون عشق چرخ زنان آمدیم|
  block
    block |بر سر میدان عشق چونک یکی گو شدیم|
    block |گه به کران تاختیم گه به میان آمدیم|
  block
    block |عشق نیاز آورد گر تو چنانی رواست|
    block |ما چو از آن سوتریم ما نه چنان آمدیم|
  block
    block |خواجه مجلس تویی مجلسیان حاضرند|
    block |آب چو آتش بیار ما نه بنان آمدیم|
  block
    block |شکر که ناداشت وار از سبب زخم تو|
    block |چون که به جان آمدیم زود به جان آمدیم|
  block
    block |شمس حق این عشق تو تشنه خون من است|
    block |تیغ و کفن در بغل بهر همان آمدیم|
  block
    block |جز نمکت نشکند شورش تبریز را|
    block |فخر زمین در غمت شور زمان آمدیم|