
block |در خون دلم رسید فتوی|
  block
    block |در خون دلم رسید فتوی|
    block |از جمله مفتیان معنی|
  block
    block |با خلق بگو که دور باشید|
    block |از زرق من و فسوس دعوی|
  block
    block |با دل گفتم چنین خوش استت|
    block |دل نعره زنان که آری آری|
  block
    block |برداشت ربابکی دل من|
    block |بنواخت که ما خوشیم یعنی|
  block
    block |کان طعنه از این سوی وجود است|
    block |آن جا که منم کجاست طعنی|
  block
    block |آن جا که منم چو من نگنجم|
    block |گنجد دگری بگو که نی نی|
  block
    block |تا من باشی تو او نبینی|
    block |زیرا که شب است و چشم اعمی|
  block
    block |تا چشم تو این بود چه بینی|
    block |در بتگه نفس نقش مانی|
  block
    block |ای عاجز خویش رو به تبریز|
    block |در شمس الدین گریز باری|