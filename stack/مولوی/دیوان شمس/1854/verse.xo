
block |چه دانی تو خراباتی که هست از شش جهت بیرون|
  block
    block |چه دانی تو خراباتی که هست از شش جهت بیرون|
    block |خرابات قدیم است آن و تو نو آمده اکنون|
  block
    block |نباشد مرغ خودبین را به باغ بیخودان پروا|
    block |نشد مجنون آن لیلی به جز لیلی صد مجنون|
  block
    block |هزاران مجلس است آن سو و این مجلس از آن سوتر|
    block |که این بی‌چونتر است اندر میان عالم بی‌چون|
  block
    block |ببین جان‌های آن شیران در آن بیشه ز اجل لرزان|
    block |کز آن شیر اجل شیران نمی‌میزند الا خون|
  block
    block |بسی سیمرغ ربانی که تسبیحش اناالحق شد|
    block |بسوزد پر و بال او اگر یک پر زند آن سون|
  block
    block |وزیر و حاجب و محمود ایازی را شده چاکر|
    block |که آن جا کو قدم دارد بود سرهای مردان دون|
  block
    block |تو معذوری در انکارت که آن جا می شود حیران|
    block |جنید و شیخ بسطامی شقیق و کرخی و ذاالنون|
  block
    block |ازیرا راه نتوان برد سوی آفتاب ای جان|
    block |مگر کان آفتاب از خود برآید سوی این هامون|
  block
    block |مگر هم لطف شمس الدین تبریزیت برهاند|
    block |وگر نی این غزل می خوان و بر خود می دم این افسون|