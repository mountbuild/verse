
block |سحر این دل من ز سودا چه می‌شد|
  block
    block |سحر این دل من ز سودا چه می‌شد|
    block |از آن برق رخسار و سیما چه می‌شد|
  block
    block |از آن طلعت خوش و زان آب و آتش|
    block |ز فرق سر بنده تا پا چه می‌شد|
  block
    block |خدایا تو دانی که بر ما چه آمد|
    block |خدایا تو دانی که ما را چه می‌شد|
  block
    block |ز ریحان و گل‌ها که روید ز دل‌ها|
    block |سراسر همه دشت و صحرا چه می‌شد|
  block
    block |ز خورشید پرسی که گردون چه سان بد|
    block |ز مه پرس باری که جوزا چه می‌شد|
  block
    block |ز معشوق اعظم به هر جان خرم|
    block |به پستی چه آمد به بالا چه می‌شد|
  block
    block |تعالی تقدس چو بنمود خود را|
    block |مقدس دلی از تعالی چه می‌شد|
  block
    block |چو می‌کرد بخشش نظر شمس تبریز|
    block |به بینا چه بخشید و بینا چه می‌شد|