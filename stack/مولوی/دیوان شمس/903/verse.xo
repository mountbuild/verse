
block |اگر مرا تو نخواهی دلم تو را نگذارد|
  block
    block |اگر مرا تو نخواهی دلم تو را نگذارد|
    block |تو هم به صلح گرایی اگر خدا بگمارد|
  block
    block |هزاران عاشق داری به جان و دل نگرانت|
    block |که تا سعادت و دولت که را به تخت برآرد|
  block
    block |ز عشق عاشق مفلس عجب فتند لئیمان|
    block |که آنچ رشک شهان شد گدا امید چه دارد|
  block
    block |عجب مدار ز مرده که از خدا طلبد جان|
    block |عجب مدار ز تشنه که دل به آب سپارد|
  block
    block |عجب مدار ز کوری که نور دیده بجوید|
    block |و یا ز چشم اسیری که اشک غربت بارد|
  block
    block |ز بس دعا که بکردم دعا شدست وجودم|
    block |که هر که بیند رویم دعا به خاطر آرد|
  block
    block |سلام و خدمت کردم مرا بگفت که چونی|
    block |مهم مس چه برآید چو کیمیا نگذارد|
  block
    block |چگونه باشد صورت به وفق فکر مصور|
    block |چگونه می‌شود انگور گر کفش نفشارد|