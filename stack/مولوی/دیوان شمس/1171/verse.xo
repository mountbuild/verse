
block |در بگشا کآمد خامی دگر|
  block
    block |در بگشا کآمد خامی دگر|
    block |پیشکشی کن دو سه جامی دگر|
  block
    block |هین که رسیدیم به نزدیک ده|
    block |همره ما شو دو سه گامی دگر|
  block
    block |هین هله چونی تو ز راه دراز|
    block |هر قدمی غصه و دامی دگر|
  block
    block |غصه کجا دارد کان عسل|
    block |ای که تو را سیصد نامی دگر|
  block
    block |بسته بدی تو در و بام سرا|
    block |آمدت آن حکم ز بامی دگر|
  block
    block |گر به سنام سر گردون روی|
    block |بر تو قضا راست سنامی دگر|
  block
    block |ای ز تو صد کام دلم یافته|
    block |می‌طلبد دل ز تو کامی دگر|
  block
    block |ای رخ و رخسار تو رومی دگر|
    block |ای سر زلفین تو شامی دگر|
  block
    block |سوی چنان روم و چنان شام رو|
    block |تا ببری دولت را می دگر|
  block
    block |لطف تو عام آمد چون آفتاب|
    block |گیر مرا نیز تو عامی دگر|
  block
    block |هر سحری سر نهدت آفتاب|
    block |گوید بپذیر غلامی دگر|
  block
    block |بر تو و برگرد تو هر کس که هست|
    block |دم به دم از عرش سلامی دگر|
  block
    block |بی‌سخنی ره رو راه تو را|
    block |در غم و شادیست پیامی دگر|
  block
    block |این غم و شادی چو زمام دلند|
    block |ناقه حق راست زمانی دگر|
  block
    block |شاد زمانی که ببندم دهن|
    block |بشنوم از روح کلامی دگر|
  block
    block |رخت از این سوی بدان سو کشم|
    block |بنگرم آن سوی نظامی دگر|
  block
    block |عیش جهان گردد بر من حرام|
    block |بینم من بیت حرامی دگر|
  block
    block |طرفه که چون خنب تنم بشکند|
    block |یابد این باده قوامی دگر|
  block
    block |توبه مکن زین که شدم ناتمام|
    block |بعد شدن هست تمامی دگر|
  block
    block |بس کنم ای دوست تو خود گفته گیر|
    block |یک دو سه میم و دو سه لامی دگر|