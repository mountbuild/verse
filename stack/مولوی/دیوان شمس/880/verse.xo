
block |صد مصر مملکت ز تعدی خراب شد|
  block
    block |صد مصر مملکت ز تعدی خراب شد|
    block |صد بحر سلطنت ز تطاول سراب شد|
  block
    block |صد برج حرص و بخل به خندق دراوفتاد|
    block |صد بخت نیم خواب به کلی به خواب شد|
  block
    block |آن شاهراه غیب بر آن قوم بسته بود|
    block |وان ماه زنگ ظلم به زیر حجاب شد|
  block
    block |وان چشم کو چو برق همی‌سوخت خلق را|
    block |در نوحه اوفتاد و به گریه سحاب شد|
  block
    block |وان دل که صد هزار دل از وی کباب بود|
    block |در آتش خدای کنون او کباب شد|
  block
    block |ای شاد آن کسی که از این عبرتی گرفت|
    block |او را از این سیاست شه فتح باب شد|
  block
    block |چون روز گشت و دید که او شب چه کرده بود|
    block |سودش نداشت سخره صد اضطراب شد|
  block
    block |چون بخت روسپید شب اندر دعا گذار|
    block |زیرا دعای نوح به شب مستجاب شد|