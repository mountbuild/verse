
block |عاشقا دو چشم بگشا چارجو در خود ببین|
  block
    block |عاشقا دو چشم بگشا چارجو در خود ببین|
    block |جوی آب و جوی خمر و جوی شیر و انگبین|
  block
    block |عاشقا در خویش بنگر سخره مردم مشو|
    block |تا فلان گوید چنان و آن فلان گوید چنین|
  block
    block |من غلام آن گل بینا که فارغ باشد او|
    block |کان فلانم خار خواند وان فلانم یاسمین|
  block
    block |دیده بگشا زین سپس با دیده مردم مرو|
    block |کان فلانت گبر گوید وان فلانت مرد دین|
  block
    block |ای خدا داده تو را چشم بصیرت از کرم|
    block |کز خمارش سجده آرد شهپر روح الامین|
  block
    block |چشم نرگس را مبند و چشم کرکس را مگیر|
    block |چشم اول را مبند و چشم احول را مبین|
  block
    block |عاشقان صورتی در صورتی افتاده‌اند|
    block |چون مگس کز شهد افتد در طغار دوغگین|
  block
    block |شاد باش ای عشقباز ذوالجلال سرمدی|
    block |با چنان پرها چه غم باشد تو را از آب و طین|
  block
    block |گر همی‌خواهی که جبریلت شود بنده برو|
    block |سجده‌ای کن پیش آدم زود ای دیو لعین|
  block
    block |بادیه خون خوار اگر واقف شدی از کعبه‌ام|
    block |هر طرف گلشن نمودی هر طرف ماء معین|
  block
    block |ای به نظاره بد و نیک کسان درمانده|
    block |چون بدین راضی شدی یارب تو را بادا معین|
  block
    block |چون امانت‌های حق را آسمان طاقت نداشت|
    block |شمس تبریزی چگونه گستریدش در زمین|