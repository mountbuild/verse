
block |عشقا تو را قاضی برم کاشکستیم همچون صنم|
  block
    block |عشقا تو را قاضی برم کاشکستیم همچون صنم|
    block |از من نخواهد کس گوا که شاهدم نی ضامنم|
  block
    block |مقضی تویی قاضی تویی مستقبل و ماضی تویی|
    block |خشمین تویی راضی تویی تا چون نمایی دم به دم|
  block
    block |ای عشق زیبای منی هم من توام هم تو منی|
    block |هم سیلی و هم خرمنی هم شادیی هم درد و غم|
  block
    block |آن‌ها تویی وین‌ها تویی وزین و آن تنها تویی|
    block |وان دشت باپهنا تویی وان کوه و صحرای کرم|
  block
    block |شیرینی خویشان تویی سرمستی ایشان تویی|
    block |دریای درافشان تویی کان‌های پرزر و درم|
  block
    block |عشق سخن کوشی تویی سودای خاموشی تویی|
    block |ادراک و بی‌هوشی تویی کفر و هدی عدل و ستم|
  block
    block |ای خسرو شاهنشهان ای تختگاهت عقل و جان|
    block |ای بی‌نشان با صد نشان ای مخزنت بحر عدم|
  block
    block |پیش تو خوبان و بتان چون پیش سوزن لعبتان|
    block |زشتش کنی نغزش کنی بردری از مرگ و سقم|
  block
    block |هر نقش با نقشی دگر چون شیر بودی و شکر|
    block |گر واقفندی نقش‌ها که آمدند از یک قلم|
  block
    block |آن کس که آمد سوی تو تا جان دهد در کوی تو|
    block |رشک تو گوید که برو لطف تو خواند که نعم|
  block
    block |لطف تو سابق می شود جذاب عاشق می شود|
    block |بر قهر سابق می شود چون روشنایی بر ظلم|
  block
    block |هر زنده‌ای را می کشد وهم خیالی سو به سو|
    block |کرده خیالی را کفت لشکرکش و صاحب علم|
  block
    block |دیگر خیالی آوری ز اول رباید سروری|
    block |آن را اسیر این کنی ای مالک الملک و حشم|
  block
    block |هر دم خیالی نو رسد از سوی جان اندر جسد|
    block |چون کودکان قلعه بزم گوید ز قسام القسم|
  block
    block |خامش کنم بندم دهان تا برنشورد این جهان|
    block |چون می نگنجی در بیان دیگر نگویم بیش و کم|