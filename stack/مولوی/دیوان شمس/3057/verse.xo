
block |اگر ز حلقه این عاشقان کران گیری|
  block
    block |اگر ز حلقه این عاشقان کران گیری|
    block |دلت بمیرد و خوی فسردگان گیری|
  block
    block |گر آفتاب جهانی چو ابر تیره شوی|
    block |وگر بهار نوی مذهب خزان گیری|
  block
    block |چو کاسه تا تهیی تو بر آب رقص کنی|
    block |چو پر شدی به بن حوض و جو مکان گیری|
  block
    block |خدای داد دو دستت که دامن من گیر|
    block |بداد عقل که تا راه آسمان گیری|
  block
    block |که عقل جنس فرشته‌ست سوی او پوید|
    block |ببینیش چو به کف آینه نهان گیری|
  block
    block |بگیر کیسه پرزر باقرضواالله آی|
    block |قراضه قرض دهی صد هزار کان گیری|
  block
    block |به غیر خم فلک خم‌های صدرنگ است|
    block |به هر خمی که درآیی از او نشان گیری|
  block
    block |ز شیر چرخ گریزی به برج گاو روی|
    block |خری شوی به صفت راه کهکشان گیری|
  block
    block |وگر تو خود سرطانی چو پهلوی شیری|
    block |یقین ز پهلوی او خوی پهلوان گیری|
  block
    block |چو آفتاب جهان را پر از حیات کنی|
    block |چو زین جهان بجهی ملک آن جهان گیری|
  block
    block |برآ چو آب ز تنور نوح و عالمگیر|
    block |چرا تنور خبازی که جمله نان گیری|
  block
    block |خموش باش و همی‌تاز تا لب دریا|
    block |چو دم گسسته شوی گر ره دهان گیری|