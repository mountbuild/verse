
block |بازم صنما چه می‌فریبی|
  block
    block |بازم صنما چه می‌فریبی|
    block |بازم به دغا چه می‌فریبی|
  block
    block |هر لحظه بخوانیم که ای دوست|
    block |ای دوست مرا چه می‌فریبی|
  block
    block |عمری تو و عمر را وفا نیست|
    block |بازم به وفا چه می‌فریبی|
  block
    block |دل سیر نمی‌شود به جیحون|
    block |او را به سقا چه می‌فریبی|
  block
    block |تاریک شده‌ست چشم بی‌تو|
    block |ما را به عصا چه می‌فریبی|
  block
    block |ای دوست دعا وظیفه ماست|
    block |ما را به دعا چه می‌فریبی|
  block
    block |آن را که مثال امن دادی|
    block |با خوف و رجا چه می‌فریبی|
  block
    block |گفتی به قضای حق رضا ده|
    block |ما را به قضا چه می‌فریبی|
  block
    block |چون نیست دواپذیر این درد|
    block |ما را به دوا چه می‌فریبی|
  block
    block |تنها خوردن چو پیشه کردی|
    block |ما را به صلا چه می‌فریبی|
  block
    block |چون چنگ نشاط ما شکستی|
    block |ما را به سه تا چه می‌فریبی|
  block
    block |ما را بی‌ما چو می‌نوازی|
    block |ما را با ما چه می‌فریبی|
  block
    block |ای بسته کمر به پیش تو جان|
    block |ما را به قبا چه می‌فریبی|
  block
    block |خاموش که غیر تو نخواهیم|
    block |ما را به عطا چه می‌فریبی|