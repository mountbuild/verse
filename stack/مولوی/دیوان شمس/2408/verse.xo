
block |چو آفتاب برآمد ز قعر آب سیاه|
  block
    block |چو آفتاب برآمد ز قعر آب سیاه|
    block |ز ذره ذره شنو لا اله الا الله|
  block
    block |چه جای ذره که چون آفتاب جان آمد|
    block |ز آفتاب ربودند خود قبا و کلاه|
  block
    block |ز آب و گل چو برآمد مه دل آدم وار|
    block |صد آفتاب چو یوسف فروشود در چاه|
  block
    block |سری ز خاک برآور که کم ز مور نه‌ای|
    block |خبر ببر بر موران ز دشت و خرمنگاه|
  block
    block |از آن به دانه پوسیده مور قانع شد|
    block |که او ز سنبل سرسبز ما نبود آگاه|
  block
    block |بگو به مور بهار است و دست و پا داری|
    block |چرا ز گور نسازی به سوی صحرا راه|
  block
    block |چه جای مور سلیمان درید جامه شوق|
    block |مرا مگیر خدا زین مثال‌های تباه|
  block
    block |ولی به قد خریدار می‌برند قبا|
    block |اگر چه جامه دراز است هست قد کوتاه|
  block
    block |بیار قد درازی که تا فروبریم|
    block |قبا که پیش درازیش بسکلد زه ماه|
  block
    block |خموش کردم از این پس که از خموشی من|
    block |جدا شود حق و باطل چنانک دانه ز کاه|