
block |ساقی این جا هست ای مولا بلی|
  block
    block |ساقی این جا هست ای مولا بلی|
    block |ره دهد ما را بر آن بالا بلی|
  block
    block |پیش آن لب‌های آری گوی او|
    block |بنده گردد شکر و حلوا بلی|
  block
    block |هست چشمش قلزم مستی نعم|
    block |هست جعدش مایه سودا بلی|
  block
    block |این همه بگذشت آن سرو سهی|
    block |خوش برآید همچو گل با ما بلی|
  block
    block |چون بخسبم زیر سایه نخل او|
    block |من شوم شیرینتر از خرما بلی|
  block
    block |هم عسس هم دزد ای جان هر شبی|
    block |سیم دزدد زان قمرسیما بلی|
  block
    block |چون برآید آفتاب روی او|
    block |دزد گردد عاجز و رسوا بلی|
  block
    block |ناشتاب آن کس که او حلوا خورد|
    block |در دماغ او کند صفرا بلی|
  block
    block |بس کن آن کس کو سری پنهان کند|
    block |روید از سر گلشن اخفی بلی|