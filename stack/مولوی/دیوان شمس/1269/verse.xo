
block |آینه‌ام من آینه‌ام من تا که بدیدم روی چو ماهش|
  block
    block |آینه‌ام من آینه‌ام من تا که بدیدم روی چو ماهش|
    block |چشم جهانم چشم جهانم تا که بدیدم چشم سیاهش|
  block
    block |چرخ زمین شد چرخ زمین شد جنت مأوی راحت جان‌ها|
    block |تا که برآمد تا که برآمد بر که جودی خیل و سپاهش|
  block
    block |پشت قوی شد پشت قوی شد اختر دولت عدل و عنایت|
    block |چون نشود شه چون نشود شه آنک تو باشی پشت و پناهش|
  block
    block |شوره زمینی شوره زمینی کز تو کشد او آب بهاری|
    block |سبزتر آمد سبزتر آمد از همه جاها کشت و گیاهش|
  block
    block |روی چو ماهت روی چو ماهت بست گرو دی با مه و اختر|
    block |گشت گروگان گشت گروگان ماه و سما را زلف سیاهش|
  block
    block |سلسله جنبان سلسله جنبان گشت برادر این دل مجنون|
    block |چون بنشورد چون بنشورد آن مجنون کش شد سر ماهش|
  block
    block |دم مزن ای جان دم مزن ای جان برخور کآمد روز مبارک|
    block |کیست مبارک کیست مبارک آن که ببیند هم ز پگاهش|