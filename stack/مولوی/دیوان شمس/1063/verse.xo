
block |عزم رفتن کرده‌ای چون عمر شیرین یاد دار|
  block
    block |عزم رفتن کرده‌ای چون عمر شیرین یاد دار|
    block |کرده‌ای اسب جدایی رغم ما زین یاد دار|
  block
    block |بر زمین و چرخ روید مر تو را یاران صاف|
    block |لیک عهدی کرده‌ای با یار پیشین یاد دار|
  block
    block |کرده‌ام تقصیرها کان مر تو را کین آورد|
    block |لیک شب‌های مرا ای یار بی‌کین یاد دار|
  block
    block |قرص مه را هر شبی چون بر سر بالین نهی|
    block |آنک کردی زانوی ما را تو بالین یاد دار|
  block
    block |همچو فرهاد از هوایت کوه هجران می‌کنم|
    block |ای تو را خسرو غلام و صد چو شیرین یاد دار|
  block
    block |بر لب دریای چشمم دیده‌ای صحرای عشق|
    block |پر ز شاخ زعفران و پر ز نسرین یاد دار|
  block
    block |التماس آتشینم سوی گردون می‌رود|
    block |جبرئیل از عرش گوید یا رب آمین یاد دار|
  block
    block |شمس تبریزی از آن روزی که دیدم روی تو|
    block |دین من شد عشق رویت مفخر دین یاد دار|