
block |هر کجا بوی خدا می‌آید|
  block
    block |هر کجا بوی خدا می‌آید|
    block |خلق بین بی‌سر و پا می‌آید|
  block
    block |زانک جان‌ها همه تشنه‌ست به وی|
    block |تشنه را بانگ سقا می‌آید|
  block
    block |شیرخوار کرمند و نگران|
    block |تا که مادر ز کجا می‌آید|
  block
    block |در فراقند و همه منتظرند|
    block |کز کجا وصل و لقا می‌آید|
  block
    block |از مسلمان و جهود و ترسا|
    block |هر سحر بانگ دعا می‌آید|
  block
    block |خنک آن هوش که در گوش دلش|
    block |ز آسمان بانگ صلا می‌آید|
  block
    block |گوش خود را ز جفا پاک کنید|
    block |زانک بانگی ز سما می‌آید|
  block
    block |گوش آلوده ننوشد آن بانگ|
    block |هر سزایی به سزا می‌آید|
  block
    block |چشم آلوده مکن از خد و خال|
    block |کان شهنشاه بقا می‌آید|
  block
    block |ور شد آلوده به اشکش می‌شوی|
    block |زانک از آن اشک دوا می‌آید|
  block
    block |کاروان شکر از مصر رسید|
    block |شرفه گام و درا می‌آید|
  block
    block |هین خمش کز پی باقی غزل|
    block |شاه گوینده ما می‌آید|