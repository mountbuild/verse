
block |واقعه‌ای بدیده‌ام لایق لطف و آفرین|
  block
    block |واقعه‌ای بدیده‌ام لایق لطف و آفرین|
    block |خیز معبرالزمان صورت خواب من ببین|
  block
    block |خواب بدیده‌ام قمر چیست قمر به خواب در|
    block |زانک به خواب حل شود آخر کار و اولین|
  block
    block |آن قمری که نور دل زو است گه حضور دل|
    block |تا ز فروغ و ذوق دل روشنی است بر جبین|
  block
    block |یومئذ مسفره ضاحکه بود چنان|
    block |ناعمه لسعیها راضیه بود چنین|
  block
    block |دور کن این وحوش را تا نکشند هوش را|
    block |پنبه نهیم گوش را از هذیان آن و این|
  block
    block |ماند یکی دو سه نفس چند خیال بوالهوس|
    block |نیست به خانه هیچ کس خانه مساز بر زمین|
  block
    block |شب بگذشت و شد سحر خیز مخسب بی‌خبر|
    block |بی خبرت کجا هلد شعله آفتاب دین|
  block
    block |جوق تتار و سویرق حامله شد ز کین افق|
    block |گو شکم فلک بدر بوک بزاید این جنین|
  block
    block |رو به میان روشنی چند تتار و ارمنی|
    block |تیغ و کفن بپوش و رو چند ز جیب و آستین|
  block
    block |در شب شنبهی که شد پنجم ماه قعده را|
    block |ششصد و پنجه‌ست و هم هست چهار از سنین|
  block
    block |هست به شهر ولوله این که شده‌ست زلزله|
    block |شهر مدینه را کنون نقل کژ است یا یقین|
  block
    block |رو ز مدینه درگذر زلزله جهان نگر|
    block |جنبش آسمان نگر بر نمطی عجبترین|
  block
    block |بحر نگر نهنگ بین بحر کبودرنگ بین|
    block |موج نگر که اندر او هست نهنگ آتشین|
  block
    block |شکل نهنگ خفته بین یونس جان گرفته بین|
    block |یونس جان که پیش از این کان من المسبحین|
  block
    block |بحر که می صفت کنم خارج شش جهت کنم|
    block |بحر معلق از صور صاف بده‌ست پیش از این|
  block
    block |تیره نگشت آن صفا خیره شده‌ست چشم ما|
    block |از قطرات آب و گل وز حرکات نقش طین|
  block
    block |گردن آنک دست او دست حدث پرست او|
    block |تیره کند شراب ما تا بزنیم هین و هین|
  block
    block |چون نکنیم یاد او هست سزا و داد او|
    block |کینه چو از خبر بود بی‌خبری است دفع کین|
  block
    block |خواست یکی نوشته‌ای عاشقی از معزمی|
    block |گفت بگیر رقعه را زیر زمین بکن دفین|
  block
    block |لیک به وقت دفن این یاد مکن تو بوزنه|
    block |زانک ز یاد بوزنه دور بمانی از قرین|
  block
    block |هر طرفی که رفت او تا بنهد دفینه را|
    block |صورت بوزنه ز دل می بنمود از کمین|
  block
    block |گفت که آه اگر تو خود بوزنه را نگفتیی|
    block |یاد نبد ز بوزنه در دل هیچ مستعین|
  block
    block |گفت بنه تو نیش را تازه مکن تو ریش را|
    block |خواب بکن تو خویش را خواب مرو حسام دین|