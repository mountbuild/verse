
block |من دوش دیدم سر دل اندر جمال دلبری|
  block
    block |من دوش دیدم سر دل اندر جمال دلبری|
    block |سنگین دلی لعلین لبی ایمان فزایی کافری|
  block
    block |از جان و دل گوید کسی پیش چنان جانانه‌ای|
    block |از سیم و زر گوید کسی پیش چنان سیمین بری|
  block
    block |لقمه شدی جمله جهان گر عشق را بودی دهان|
    block |دربان شدی جان شهان گر عشق را بودی دری|
  block
    block |من می‌شنیدم نام دل ای جان و دل از تو خجل|
    block |ای مانده اندر آب و گل از عشق دلدل چون خری|
  block
    block |ای جان بیا گوهر بچین ای دل بیا خوبی ببین|
    block |المستغاث ای مسلمین زین آفتی شور و شری|
  block
    block |تن خود کی باشد تا بود فرش سواران غمش|
    block |سر کیست تا او سر نهد پیش چنان شه سروری|
  block
    block |نک نوبهار آمد کز او سرسبز گردد عالمی|
    block |چون یار من شیرین دمی چون لعل او حلواگری|
  block
    block |هر دم به من گوید رخش داری چو من زیبارخی|
    block |هر دم بدو گوید دلم داری چو بنده چاکری|
  block
    block |آمد بهار ای دوستان خیزید سوی بوستان|
    block |اما بهار من تویی من ننگرم در دیگری|
  block
    block |اشکوفه‌ها و میوه‌ها دارند غنج و شیوه‌ها|
    block |ما در گلستان رخت روییده چون نیلوفری|
  block
    block |بلبل چو مطرب دف زنی برگ درختان کف زنی|
    block |هر غنچه گوید چون منی باشد خوشی کشی تری|
  block
    block |آمد بهار مهربان سرسبز و خوش دامن کشان|
    block |تا باغ یابد زینتی تا مرغ یابد شهپری|
  block
    block |تا خلق از او حیران شود تا یار من پنهان شود|
    block |تا جان ما را جان شود کوری هر کور و کری|
  block
    block |آن جا که باشد شاه او بنده شود هر شاه خو|
    block |آن جا که باشد ناز او هر دل شود سامندری|
  block
    block |مست و خرامان می‌رود در دل خیال یار من|
    block |ماهی شریفی بی‌حدی شاهی کریمی بافری|