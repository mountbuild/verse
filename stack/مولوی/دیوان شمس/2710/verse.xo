
block |بیا ای غم که تو بس باوفایی|
  block
    block |بیا ای غم که تو بس باوفایی|
    block |که ابر قطره‌های اشک‌هایی|
  block
    block |زنی درویش آمد سوی عباس|
    block |که تعلیمم بده نوعی گدایی|
  block
    block |در حیلت خدا بر تو گشاده‌ست|
    block |تو آموزی گدایان را دغایی|
  block
    block |تو نعمانی در این مذهب بگو درس|
    block |که خوش تخریج و پاکیزه ادایی|
  block
    block |من مسکین دمی دارم فسرده|
    block |ندارم روزیی از ژاژخایی|
  block
    block |مرا یک کدیه گرمی بیاموز|
    block |که تو بس نرگدا و اوستایی|
  block
    block |بدانک انبیا عباس دینند|
    block |در استرزاق آثار سمایی|
  block
    block |ز انواع گدایی‌های طاعات|
    block |که برجوشد بدان بحر عطایی|
  block
    block |ز صوم و از صلات و از مناسک|
    block |ز نهی منکر و شیر غزایی|
  block
    block |که بی‌حد است انواع عبادات|
    block |و انواع ثقات و ابتلایی|
  block
    block |بدو گفتا برو کاین دم ملولم|
    block |ببر زحمت مکن طال بقایی|
  block
    block |مکرر کرد آن زن لابه کردن|
    block |که نومیدم مکن ای لالکایی|
  block
    block |مکرر کرد استا دفع راهم|
    block |که سودت نیست این زحمت فزایی|
  block
    block |ملولم خاطرم کند است این دم|
    block |ندارد این نفس مکرم کیایی|
  block
    block |سجود آورد و گریان گشت آن زن|
    block |که طفلانم مرند از بی‌نوایی|
  block
    block |بسی بگریست پس عباس گفتش|
    block |همین را باش کاستاتر ز مایی|
  block
    block |دو عباسند با تو این دو چشمت|
    block |تلین القاسیین بالبکا|
  block
    block |به آب دیده چون جنت توان یافت|
    block |روان شو چیز دیگر را چه پایی|
  block
    block |که آب چشم با خون شهیدان|
    block |برابر می‌روند اندر روایی|
  block
    block |کسی را که خدا بخشید گریه|
    block |بیاموزید راه دلگشایی|
  block
    block |بجز این گریه را نفعی دگر هست|
    block |ولی سیرم ز شعر و خودنمایی|
  block
    block |ولیکن خدمت دل به ز گریه‌ست|
    block |که اطلس می‌کند پنجه عبایی|
  block
    block |که دل اصل است و اشک تو وسیلت|
    block |که خشک و تر نگنجد در خدایی|
  block
    block |خمش با دل نشین و رو در او نه|
    block |که از سلطان دل صاحب لوایی|