
block |چون همه یاران ما رفتند و تنها ماندیم|
  block
    block |چون همه یاران ما رفتند و تنها ماندیم|
    block |یار تنهاماندگان را دم به دم می خواندیم|
  block
    block |جمله یاران چون خیال از پیش ما برخاستند|
    block |ما خیال یار خود را پیش خود بنشاندیم|
  block
    block |ساعتی از جوی مهرش آب بر دل می زدیم|
    block |ساعتی زیر درختش میوه می افشاندیم|
  block
    block |ساعتی می کرد بر ما شکر و گوهر نثار|
    block |ساعتی از شکر او ما مگس می راندیم|
  block
    block |چون خیال او درآمد بر درش دربان شدیم|
    block |چون خیال او برون شد ما در این درماندیم|