
block |عارفان را شمع و شاهد نیست از بیرون خویش|
  block
    block |عارفان را شمع و شاهد نیست از بیرون خویش|
    block |خون انگوری نخورده باده شان هم خون خویش|
  block
    block |هر کسی اندر جهان مجنون لیلی شدند|
    block |عارفان لیلی خویش و دم به دم مجنون خویش|
  block
    block |ساعتی میزان آنی ساعتی موزون این|
    block |بعد از این میزان خود شو تا شوی موزون خویش|
  block
    block |گر تو فرعون منی از مصر تن بیرون کنی|
    block |در درون حالی ببینی موسی و هارون خویش|
  block
    block |لنگری از گنج مادون بسته‌ای بر پای جان|
    block |تا فروتر می‌روی هر روز با قارون خویش|
  block
    block |یونسی دیدم نشسته بر لب دریای عشق|
    block |گفتمش چونی جوابم داد بر قانون خویش|
  block
    block |گفت بودم اندر این دریا غذای ماهیی|
    block |پس چو حرف نون خمیدم تا شدم ذاالنون خویش|
  block
    block |زین سپس ما را مگو چونی و از چون درگذر|
    block |چون ز چونی دم زند آن کس که شد بی‌چون خویش|
  block
    block |باده غمگینان خورند و ما ز می خوش دلتریم|
    block |رو به محبوسان غم ده ساقیا افیون خویش|
  block
    block |خون ما بر غم حرام و خون غم بر ما حلال|
    block |هر غمی کو گرد ما گردید شد در خون خویش|
  block
    block |باده گلگونه‌ست بر رخسار بیماران غم|
    block |ما خوش از رنگ خودیم و چهره گلگون خویش|
  block
    block |من نیم موقوف نفخ صور همچون مردگان|
    block |هر زمانم عشق جانی می‌دهد ز افسون خویش|
  block
    block |در بهشت استبرق سبزست و خلخال و حریر|
    block |عشق نقدم می‌دهد از اطلس و اکسون خویش|
  block
    block |دی منجم گفت دیدم طالعی داری تو سعد|
    block |گفتمش آری ولیک از ماه روزافزون خویش|
  block
    block |مه کی باشد با مه ما کز جمال و طالعش|
    block |نحس اکبر سعد اکبر گشت بر گردون خویش|