
block |آب حیوان باید مر روح فزایی را|
  block
    block |آب حیوان باید مر روح فزایی را|
    block |ماهی همه جان باید دریای خدایی را|
  block
    block |ویرانه آب و گل چون مسکن بوم آمد|
    block |این عرصه کجا شاید پرواز همایی را|
  block
    block |صد چشم شود حیران در تابش این دولت|
    block |تو گوش مکش این سو هر کور عصایی را|
  block
    block |گر نقد درستی تو چون مست و قراضه ستی|
    block |آخر تو چه پنداری این گنج عطایی را|
  block
    block |دلتنگ همی‌دانند کان جای که انصافست|
    block |صد دل به فدا باید آن جان بقایی را|
  block
    block |دل نیست کم از آهن آهن نه که می‌داند|
    block |آن سنگ که پیدا شد پولادربایی را|
  block
    block |عقل از پی عشق آمد در عالم خاک ار نی|
    block |عقلی بنمی باید بی‌عهد و وفایی را|
  block
    block |خورشید حقایق‌ها شمس الحق تبریز است|
    block |دل روی زمین بوسد آن جان سمایی را|