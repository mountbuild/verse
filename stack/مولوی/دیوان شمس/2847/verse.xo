
block |دل بی‌قرار را گو که چو مستقر نداری|
  block
    block |دل بی‌قرار را گو که چو مستقر نداری|
    block |سوی مستقر اصلی ز چه رو سفر نداری|
  block
    block |به دم خوش سحرگه همه خلق زنده گردد|
    block |تو چگونه دلستانی که دم سحر نداری|
  block
    block |تو چگونه گلستانی که گلی ز تو نروید|
    block |تو چگونه باغ و راغی که یکی شجر نداری|
  block
    block |تو دلا چنان شدستی ز خرابی و ز مستی|
    block |سخن پدر نگویی هوس پسر نداری|
  block
    block |به مثال آفتابی نروی مگر که تنها|
    block |به مثال ماه شب رو حشم و حشر نداری|
  block
    block |تو در این سرا چو مرغی چو هوات آرزو شد|
    block |بپری ز راه روزن هله گیر در نداری|
  block
    block |و اگر گرفته جانی که نه روزن است و نی در|
    block |چو عرق ز تن برون رو که جز این گذر نداری|
  block
    block |تو چو جعد موی داری چه غم ار کله بیفتد|
    block |تو چو کوه پای داری چه غم ار کمر نداری|
  block
    block |چو فرشتگان گردون به تو تشنه‌اند و عاشق|
    block |رسدت ز نازنینی که سر بشر نداری|
  block
    block |نظرت ز چیست روشن اگر آن نظر ندیدی|
    block |رخ تو ز چیست تابان اگر آن گهر نداری|
  block
    block |تو بگو مر آن ترش را ترشی ببر از این جا|
    block |ور از آن شراب خوردی ز چه رو بطر نداری|
  block
    block |وگر از درونه مستی و به قاصدی ترش رو|
    block |بدر اندر آب و آتش که دگر خطر نداری|
  block
    block |بدهد خدا به دریا خبری که رام او شو|
    block |بنهد خبر در آتش که در او اثر نداری|