
block |هست کسی صافی و زیبانظر|
  block
    block |هست کسی صافی و زیبانظر|
    block |تا بکند جانب بالا نظر|
  block
    block |هست کسی پاک از این آب و گل|
    block |تا بکند جانب دریا نظر|
  block
    block |پا بنهد بر کمر کوه قاف|
    block |تا بزند بر پر عنقا نظر|
  block
    block |تا که نظر مست شود ز آفتاب|
    block |تا بشود بی‌سر و بی‌پا نظر|
  block
    block |هست کسی را مدد از نور عشق|
    block |تا فتدش جمله بدان جا نظر|
  block
    block |آب هم از آب مصفا شود|
    block |هم ز نظر یابد بینا نظر|
  block
    block |جمله نظر شو که به درگاه حق|
    block |راه نیابد مگر الا نظر|