
block |ای خیره نظر در جو پیش آ و بخور آبی|
  block
    block |ای خیره نظر در جو پیش آ و بخور آبی|
    block |بیهوده چه می‌گردی بر آب چو دولابی|
  block
    block |صحراست پر از شکر دریاست پر از گوهر|
    block |یک جو نبری زین دو بی‌کوشش و اسبابی|
  block
    block |گر مرد تماشایی چون دیده بنگشایی|
    block |بگشادن چشم ارزد تا بانی مهتابی|
  block
    block |محراب بسی دیدی در وی بنگنجیدی|
    block |اندر نظر حربی بشکافد محرابی|
  block
    block |ما تشنه و هر جانب یک چشمه حیوانی|
    block |ما طامع و پیش و پس دریا کف وهابی|
  block
    block |ره چیست میان ما جز نقص عیان ما|
    block |کو پرده میان ما جز چشم گران خوابی|
  block
    block |شش نور همی‌بارد زان ابر که حق آرد|
    block |جسمت مثل بامی هر حس تو میزانی|
  block
    block |شش چشمه پیوسته می‌گردد شب بسته|
    block |زان سوش روان کرده آن فاتح ابوابی|
  block
    block |خورشید و قمر گاهی شب افتد در چاهی|
    block |بیرون کشدش زان چه بی‌آلت و قلابی|
  block
    block |صد صنعت سلطانی دارد ز تو پنهانی|
    block |زیرا که ضعیفی تو بی‌طاقت و بی‌تابی|
  block
    block |این مفرش و آن کیوان افلاک ورای آن|
    block |بر کف خدا لرزان ماننده سیمابی|
  block
    block |دریا چو چنان باشد کف درخور آن باشد|
    block |اندر صفتش خاطر هست احول و کذابی|
  block
    block |بگریزد عقل و جان از هیبت آن سلطان|
    block |چون دیو که بگریزد از عمر خطابی|
  block
    block |بکری برمد از شو معشوق جهانش او|
    block |از جان عزیز خود بیگانه و صخابی|
  block
    block |ره داده به دام خود صد زاغ پی بازی|
    block |چون باز به دام آمد برداشته مضرابی|
  block
    block |خاموش که آن اسعد این را به از این گوید|
    block |بی‌صفقه صفاقی بی‌شرفه دبابی|