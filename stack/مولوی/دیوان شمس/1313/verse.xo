
block |جان و سر تو که بگو بی‌نفاق|
  block
    block |جان و سر تو که بگو بی‌نفاق|
    block |در کرم و حسن چرایی تو طاق|
  block
    block |روی چو خورشید تو بخشش کند|
    block |روز وصالی که ندارد فراق|
  block
    block |دل ز همه برکنم از بهر تو|
    block |بهر وفای تو ببندم نطاق|
  block
    block |گر تو مرا گویی رو صبر کن|
    block |باشد تکلیف بما لایطاق|
  block
    block |سخت بود هجر و فراق ای حبیب|
    block |خاصه فراقی ز پی اعتناق|
  block
    block |چون پدر و مادر عقلست و روح|
    block |هر دو تویی چون شوم ای دوست عاق|
  block
    block |روم چو در مهر تو آهی کنند|
    block |دود رسد جانب شام و عراق|
  block
    block |در تتق سینه عشاق تو|
    block |ماه رخان قندلبان سیم ساق|
  block
    block |رقص کنان در خضر لطف تو|
    block |نوش کنان ساغر صدق و وفاق|
  block
    block |دست زنان جمله و گویان بلاغ|
    block |طاق و طرنبین و طرنبین و طاق|
  block
    block |مژده کسی را که زرش دزد برد|
    block |مژده کسی را که دهد زن طلاق|
  block
    block |خاصه کسی را که جهان را همه|
    block |ترک کند فرد شود بی‌شقاق|
  block
    block |لاجرمش عشق کشد پیشکش|
    block |همچو محمد به سحرگه براق|
  block
    block |بربردش زود براق دلش|
    block |فوق سماوات رفاع طباق|
  block
    block |جان و سر تو که بگو باقیش|
    block |که دهنم بسته شد از اشتیاق|
  block
    block |هر چه بگفتم کژ و مژ راست کن|
    block |چونک مهندس تویی و من مشاق|