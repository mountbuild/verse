
block |خواجه غلط کرده‌ای در روش یار من|
  block
    block |خواجه غلط کرده‌ای در روش یار من|
    block |صد چو تو هم گم شود در من و در کار من|
  block
    block |نبود هر گردنی لایق شمشیر عشق|
    block |خون سگان کی خورد ضیغم خون خوار من|
  block
    block |قلزم من کی کشد تخته هر کشتیی|
    block |شوره تو کی چرد ز ابر گهربار من|
  block
    block |سر بمگردان چنین پوز مجنبان چنان|
    block |چون تو خری کی رسد در جو انبار من|
  block
    block |خواجه به خویش آ یکی چشم گشا اندکی|
    block |گر چه نه بر پای توست اندک و بسیار من|
  block
    block |گفت که عاشق چرا مست شد و بی‌حیا|
    block |باده حیا کی هلد خاصه ز خمار من|
  block
    block |فتنه گرگی شده هم دغل و مکر او|
    block |دام وی از وی کند قانص عیار من|
  block
    block |بر سر بازار او گرگ کهن کی خرند|
    block |هر طرفی یوسفی زنده به بازار من|
  block
    block |همچو تو جغدی کجا باغ ارم را سزد|
    block |بلبل جان هم نیافت راه به گلزار من|
  block
    block |مفخر تبریزیان شمس حق و دین بگو|
    block |بلک صدای تو است این همه گفتار من|