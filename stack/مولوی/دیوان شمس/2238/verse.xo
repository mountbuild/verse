
block |ای کرده چهره تو چو گلنار شرم تو|
  block
    block |ای کرده چهره تو چو گلنار شرم تو|
    block |پرهیز من ز چیست ز تو یار شرم تو|
  block
    block |گلشن ز رنگ روی تو صد رنگ ریخته‌ست|
    block |چون گل چرا دمید ز رخسار شرم تو|
  block
    block |من صد هزار خرقه ز سودا بدوختم|
    block |کان جمله را بسوخت به یک بار شرم تو|
  block
    block |صافی شرم توست نهان در حجاب غیب|
    block |دردی بریخت بر رخ گلزار شرم تو|
  block
    block |آن دل که سنگ بود ز شرم تو آب ریخت|
    block |یا رب چه کرد در دل هشیار شرم تو|
  block
    block |خون گشت نام کوه که نامش شده‌ست لعل|
    block |چون درفتاد در که و کهسار شرم تو|