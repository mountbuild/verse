
block |اگر بگذشت روز ای جان به شب مهمان مستان شو|
  block
    block |اگر بگذشت روز ای جان به شب مهمان مستان شو|
    block |بر خویشان و بی‌خویشان شبی تا روز مهمان شو|
  block
    block |مرو ای یوسف خوبان ز پیش چشم یعقوبان|
    block |شب قدری کن این شب را چراغ بیت احزان شو|
  block
    block |اگر دوریم رحمت شو وگر عوریم خلعت شو|
    block |وگر ضعفیم صحت شو وگر دردیم درمان شو|
  block
    block |اگر کفریم ایمان شو وگر جرمیم غفران شو|
    block |وگر عوریم احسان شو بهشتی باش و رضوان شو|
  block
    block |برای پاسبانی را بکوب آن طبل جانی را|
    block |برای دیورانی را شهب انداز شیطان شو|
  block
    block |تو بحری و جهان ماهی به گاهی چیست و بی‌گاهی|
    block |حیات ماهیان خواهی بر ایشان آب حیوان شو|
  block
    block |شب تیره چه خوش باشد که مه مهمان ما باشد|
    block |برای شب روان جان برآ ای ماه تابان شو|
  block
    block |خمش کن ای دل مضطر مگو دیگر ز خیر و شر|
    block |چو پیش او است سر مظهر دهان بربند و پنهان شو|