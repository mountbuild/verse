
block |سر فروکرد از فلک آن ماه روی سیمتن|
  block
    block |سر فروکرد از فلک آن ماه روی سیمتن|
    block |آستین را می فشاند در اشارت سوی من|
  block
    block |همچو چشم کشتگان چشمان من حیران او|
    block |وز شراب عشق او این جان من بی‌خویشتن|
  block
    block |زیر جعد زلف مشکش صد قیامت را مقام|
    block |در صفای صحن رویش آفت هر مرد و زن|
  block
    block |مرغ جان اندر قفس می کند پر و بال خویش|
    block |تا قفس را بشکند اندر هوای آن شکن|
  block
    block |از فلک آمد همایی بر سر من سایه کرد|
    block |من فغان کردم که دور از پیش آن خوب ختن|
  block
    block |در سخن آمد همای و گفت بی‌روزی کسی|
    block |کز سعادت می گریزی ای شقی ممتحن|
  block
    block |گفتمش آخر حجابی در میان ما و دوست|
    block |من جمال دوست خواهم کو است مر جان را سکن|
  block
    block |آن همای از بس تعجب سوی آن مه بنگرید|
    block |از من او دیوانه تر شد در جمالش مفتتن|
  block
    block |میر مست و خواجه مست و روح مست و جسم مست|
    block |از خداوند شمس دین آن شاه تبریز و زمن|