
block |دلا گر مرا تو ببینی ندانی|
  block
    block |دلا گر مرا تو ببینی ندانی|
    block |به جان آتشینم به رخ زعفرانی|
  block
    block |دل از دل بکندم که تا دل تو باشی|
    block |ز جان هم بریدم که جان را تو جانی|
  block
    block |ز خون بر رخ من بدیدی نشان‌ها|
    block |کنون رفت کارم گذشت از نشانی|
  block
    block |تو شاه عظیمی که در دل مقیمی|
    block |تو آب حیاتی که در تن روانی|
  block
    block |تو آن نازنینی که در غیب بینی|
    block |نگفتند هرگز تو را لن ترانی|
  block
    block |چه می نوش کردی چه روپوش کردی|
    block |تو روپوش می‌کن که پنهان نمانی|
  block
    block |چه جنت چه دوزخ توی شاه برزخ|
    block |برانی برانی بخوانی بخوانی|
  block
    block |تو آن پهلوانی که چون اسب رانی|
    block |ز مشرق به مغرب به یک دم رسانی|
  block
    block |تو آن صدر و بدری که در بر و بحری|
    block |هم الیاس و خضری و هم جان جانی|
  block
    block |کسی بی‌تو زنده زهی تلخ مردن|
    block |چو پیش تو میرد زهی زندگانی|
  block
    block |ایا همنشینا جز این چشم بینا|
    block |دو صد چشم دیگر تو داری نهانی|
  block
    block |اگر مرد دینی بسی نقش بینی|
    block |مکن سجده آن را که تو جان آنی|
  block
    block |گره را تو بگشا ایا شمس تبریز|
    block |گره از گمانست و تو صد عیانی|