
block |دوش از بت من جهان چه می‌شد|
  block
    block |دوش از بت من جهان چه می‌شد|
    block |وز ماه من آسمان چه می‌شد|
  block
    block |در پیش رخش چه رقص می‌کرد|
    block |وز آتش عشق جان چه می‌شد|
  block
    block |چشم از نظرش چه مست می‌گشت|
    block |وز قند لبش دهان چه می‌شد|
  block
    block |از تیر مژه چه صید می‌کرد|
    block |وان ابروی چون کمان چه می‌شد|
  block
    block |می‌شد که به لاله رنگ بخشد|
    block |ور نی سوی گلستان چه می‌شد|
  block
    block |آن لحظه به سبزه گل چه می‌گفت|
    block |وز نرگسش ارغوان چه می‌شد|
  block
    block |جز از پی نور بخش کردن|
    block |بر چرخ دوان دوان چه می‌شد|
  block
    block |گر زانک نه لطف بی‌کران داشت|
    block |آن ماه در این میان چه می‌شد|
  block
    block |بنمود ز لامکان جمالی|
    block |یا رب که از او مکان چه می‌شد|
  block
    block |بگشاد نقاب بی‌نشانی|
    block |وین عالم بانشان چه می‌شد|
  block
    block |شب رفت و بماند روز مطلق|
    block |وین عقل چو پاسبان چه می‌شد|
  block
    block |از دیده غیب شمس تبریز|
    block |این دیده غیب دان چه می‌شد|