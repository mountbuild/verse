
block |از سوی دل لشکر جان آمدند|
  block
    block |از سوی دل لشکر جان آمدند|
    block |لشکر پیدا و نهان آمدند|
  block
    block |جامه صبر من از آن چاک شد|
    block |کز ره جان جامه دران آمدند|
  block
    block |چادر افکنده عروسان روح|
    block |در طلب شاه جهان آمدند|
  block
    block |بر مثل سیل خوش از لامکان|
    block |رقص کنان سوی مکان آمدند|
  block
    block |صورت دل صورت‌ها را شکست|
    block |پردگیان ملک ستان آمدند|
  block
    block |هر چه عیان بود نهان آمدند|
    block |هر چه نهان بود عیان آمدند|
  block
    block |هر چه نشان داشت نشانش نماند|
    block |هر چه نشان نیست نشان آمدند|