
block |جان و جهان چو روی تو در دو جهان کجا بود|
  block
    block |جان و جهان چو روی تو در دو جهان کجا بود|
    block |گر تو ستم کنی به جان از تو ستم روا بود|
  block
    block |چون همه سوی نور تست کیست دورو به عهد تو|
    block |چون همه رو گرفته‌ای روی دگر کجا بود|
  block
    block |آنک بدید روی تو در نظرش چه سرد شد|
    block |گنج که در زمین بود ماه که در سما بود|
  block
    block |با تو برهنه خوشترم جامه تن برون کنم|
    block |تا که کنار لطف تو جان مرا قبا بود|
  block
    block |ذوق تو زاهدی برد جام تو عارفی کشد|
    block |وصف تو عالمی کند ذات تو مر مرا بود|
  block
    block |هر که حدیث جان کند با رخ تو نمایمش|
    block |عشق تو چون زمردی گر چه که اژدها بود|
  block
    block |هر که رخش چنین بود شاه غلام او شود|
    block |گر چه که بنده‌ای بود خاصه که در هوا بود|
  block
    block |این دل پاره پاره را پیش خیال تو نهم|
    block |گر سخن وفا کند گویم کاین وفا بود|
  block
    block |چون در ماجرا زنم خانه شرع وا شود|
    block |شاهد من رخش بود نرگس او گوا بود|
  block
    block |از تبریز شمس دین چونک مرا نعم رسد|
    block |جز تبریز و شمس دین جمله وجود لا بود|