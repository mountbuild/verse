
block |بیا ای جان نو داده جهان را|
  block
    block |بیا ای جان نو داده جهان را|
    block |ببر از کار عقل کاردان را|
  block
    block |چو تیرم تا نپرانی نپرم|
    block |بیا بار دگر پر کن کمان را|
  block
    block |ز عشقت باز طشت از بام افتاد|
    block |فرست از بام باز آن نردبان را|
  block
    block |مرا گویند بامش از چه سویست|
    block |از آن سویی که آوردند جان را|
  block
    block |از آن سویی که هر شب جان روانست|
    block |به وقت صبح بازآرد روان را|
  block
    block |از آن سو که بهار آید زمین را|
    block |چراغ نو دهد صبح آسمان را|
  block
    block |از آن سو که عصایی اژدها شد|
    block |به دوزخ برد او فرعونیان را|
  block
    block |از آن سو که تو را این جست و جو خاست|
    block |نشان خود اوست می‌جوید نشان را|
  block
    block |تو آن مردی که او بر خر نشسته است|
    block |همی‌پرسد ز خر این را و آن را|
  block
    block |خمش کن کو نمی‌خواهد ز غیرت|
    block |که در دریا درآرد همگنان را|