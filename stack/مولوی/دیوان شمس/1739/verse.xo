
block |زهی حلاوت پنهان در این خلای شکم|
  block
    block |زهی حلاوت پنهان در این خلای شکم|
    block |مثال چنگ بود آدمی نه بیش و نه کم|
  block
    block |چنانک گر شکم چنگ پر شود مثلا|
    block |نه ناله آید از آن چنگ پر نه زیر و نه بم|
  block
    block |اگر ز روزه بسوزد دماغ و اشکم تو|
    block |ز سوز ناله برآید ز سینه‌ات هر دم|
  block
    block |هزار پرده بسوزی به هر دمی زان سوز|
    block |هزار پایه برآری به همت و به قدم|
  block
    block |شکم تهی شو و می نال همچو نی به نیاز|
    block |شکم تهی شو و اسرار گو به سان قلم|
  block
    block |چو پر شود شکمت در زمان حشر آرد|
    block |به جای عقل تو شیطان به جای کعبه صنم|
  block
    block |چو روزه داری اخلاق خوب جمع شوند|
    block |به پیش تو چو غلامان و چاکران و حشم|
  block
    block |به روزه باش که آن خاتم سلیمان است|
    block |مده به دیو تو خاتم مزن تو ملک به هم|
  block
    block |وگر ز کف تو شد ملک و لشکرت بگریخت|
    block |فرازآید لشکرت بر فراز علم|
  block
    block |رسید مایده از آسمان به اهل صیام|
    block |به اهتمام دعاهای عیسی مریم|
  block
    block |به روزه خوان کرم را تو منتظر می باش|
    block |از آنک خوان کرم به ز شوربای کلم|