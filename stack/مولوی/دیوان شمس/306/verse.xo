
block |رغبت به عاشقان کن ای جان صدر غایب|
  block
    block |رغبت به عاشقان کن ای جان صدر غایب|
    block |بنشین میان مستان اینک مه و کواکب|
  block
    block |آن روز پرعجایب وان محشر قیامت|
    block |گشتست پیش حسنت مستغرق عجایب|
  block
    block |چون طیبات خواندی بر طیبین فشاندی|
    block |طیبتر از تو کی بود ای معدن اطایب|
  block
    block |جان را ز تست هر دم سلطانیی مسلم|
    block |این شکر از کی گویم از شاه یا ز صاحب|
  block
    block |در جیب خاک کردی ارواح پاک جیبان|
    block |سر کرده در گریبان چون صوفیان مراقب|
  block
    block |عشق تو چون درآمد اندیشه مرد پیشش|
    block |عشق تو صبح صادق اندیشه صبح کاذب|
  block
    block |ای عقل باش حیران نی وصل جو نه هجران|
    block |چون وصل گوش داری زان کس که نیست غایب|
  block
    block |جان چیست فقر و حاجت جان بخش کیست جز تو|
    block |ای قبله حوایج معشوقه مطالب|
  block
    block |نک نقد شد قیامت اینک یکی علامت|
    block |طالع شد آفتابت از جانب مغارب|
  block
    block |درکش رمیدگان را محنت رسیدگان را|
    block |زان جذبه‌های جانی ای جذبه تو غالب|
  block
    block |تا بیند این دو دیده صبح خدا دمیده|
    block |دام طلب دریده مطلوب گشته طالب|
  block
    block |عشق و طلب چه باشد آیینه تجلی|
    block |نقش و حسد چه باشد آیینه معایب|
  block
    block |کو بلبل چمن‌ها تا گفتمی سخن‌ها|
    block |نگذشت بر دهان‌ها یا دست هیچ کاتب|
  block
    block |نه از نقش‌های صورت نه از صاف و نه از کدورت|
    block |نه از ماضی و نه حالی نه از زهد نه از مراتب|
  block
    block |عقلم برفت از جا باقیش را تو فرما|
    block |ای از درت نرفته کس ناامید و غایب|