
block |به تن این جا به باطن در چه کاری|
  block
    block |به تن این جا به باطن در چه کاری|
    block |شکاری می‌کنی یا تو شکاری|
  block
    block |کز او در آینه ساعت به ساعت|
    block |همی‌تابد عجب نقش و نگاری|
  block
    block |مثال باز سلطان است هر نقش|
    block |شکار است او و می‌جوید شکاری|
  block
    block |چه ساکن می‌نماید صورت تو|
    block |درون پرده تو بس بی‌قراری|
  block
    block |لباست بر لب جوی و تو غرقه|
    block |از این غرقه عجب سر چون برآری|
  block
    block |حریفت حاضر است آن جا که هستی|
    block |ولیکن گر بگوید شرم داری|
  block
    block |به هر شیوه که گردد شاخ رقصان|
    block |نباشد غایب از باد بهاری|
  block
    block |مجه تو سو به سو ای شاخ از این باد|
    block |نمی‌دانی کز این با دست یاری|
  block
    block |به صد دستان به کار توست این باد|
    block |تو را خود نیست خوی حق گزاری|
  block
    block |از او یابی به آخر هر مرادی|
    block |همو مستی دهد هم هوشیاری|
  block
    block |بپرس او کیست شمس الدین تبریز|
    block |بجز در عشق او تا سر نخاری|