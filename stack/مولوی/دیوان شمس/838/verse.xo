
block |گر نخسپی شبکی جان چه شود|
  block
    block |گر نخسپی شبکی جان چه شود|
    block |ور نکوبی در هجران چه شود|
  block
    block |ور بیاری شبکی روز آری|
    block |از برای دل یاران چه شود|
  block
    block |ور دو دیده به تو روشن گردد|
    block |کوری دیده شیطان چه شود|
  block
    block |گر برآری ز دل بحر غبار|
    block |چون کف موسی عمران چه شود|
  block
    block |ور سلیمان بر موران آید|
    block |تا شود مور سلیمان چه شود|
  block
    block |ور چو الیاس قلاووز شوی|
    block |تا لب چشمه حیوان چه شود|
  block
    block |ور بروید ز گل افشانی تو|
    block |همه عالم گل و ریحان چه شود|
  block
    block |آب حیوان که در آن تاریکیست|
    block |پر شود شهر و بیابان چه شود|
  block
    block |ور ز خوان کرم و نعمت تو|
    block |زنده گردد دو سه مهمان چه شود|
  block
    block |ور ز دلداری و جان بخشی تو|
    block |جان بیابد دو سه بی‌جان چه شود|
  block
    block |ور سواره سوی میدان آیی|
    block |تا شود سینه چو میدان چه شود|
  block
    block |روی چون ماهت اگر بنمایی|
    block |تا رود زهره به میزان چه شود|
  block
    block |آستین کرم ار افشانی|
    block |تا ندریم گریبان چه شود|
  block
    block |ور بریزی قدحی مالامال|
    block |بر سر وقت خماران چه شود|
  block
    block |ور بپوشیم یکی خلعت نو|
    block |ما غلامان ز تو سلطان چه شود|
  block
    block |ور چو موسی بپذیری چوبی|
    block |تا شود چوب تو ثعبان چه شود|
  block
    block |رو به لطف آر و ز دشمن مشنو|
    block |گر بجویی دل ایشان چه شود|
  block
    block |بس کن ای دل ز فغان جمع نشین|
    block |گر نگویی تو پریشان چه شود|