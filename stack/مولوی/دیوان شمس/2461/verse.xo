
block |چون دل من جست ز تن بازنگشتی چه شدی|
  block
    block |چون دل من جست ز تن بازنگشتی چه شدی|
    block |بی‌دل من بی‌دل من راست شدی هر چه بدی|
  block
    block |گر کژ و گر راست شدی ور کم ور کاست شدی|
    block |فارغ و آزاد بدی خواجه ز هر نیک و بدی|
  block
    block |هیچ فضولی نبدی هیچ ملولی نبدی|
    block |دانش و گولی نبدی طبل تحیات زدی|
  block
    block |خواجه چه گیری گروم تو نروی من بروم|
    block |کهنه نه‌ام خواجه نوم در مدد اندر مددی|
  block
    block |آتش و نفتم نخورد ور بخورد بازدهد|
    block |چون عددی را بخورد بازدهد بی‌عددی|
  block
    block |بر سر خرپشته من بانگ زن ای کشته من|
    block |دانک من اندر چمنم صورت من در لحدی|
  block
    block |گر چه بود در لحدی خوش بودش با احدی|
    block |آنک در آن دام بود کی خوردش دام و ددی|
  block
    block |و آنک از او دور بود گر چه که منصور بود|
    block |زارتر از مور بود ز آنک ندارد سندی|