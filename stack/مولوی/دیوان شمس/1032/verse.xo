
block |تا چند زنی بر من ز انکار تو خار آخر|
  block
    block |تا چند زنی بر من ز انکار تو خار آخر|
    block |من با تو نمی‌گویم ای مرده پار آخر|
  block
    block |ماننده ابری تو هم مظلم و بی‌باران|
    block |تاریک مکن ای ابر یک قطره ببار آخر|
  block
    block |این جمله فرمان‌ها از بهر قدر آمد|
    block |ای جبری غافل تو از لذت کار آخر|
  block
    block |با کور کسی گوید کاین رشته به سوزن کش|
    block |با بسته کسی گوید کان جاست شکار آخر|
  block
    block |با طفل دوروزه کس از شاهد و می‌گوید|
    block |یا با نظر حیوان از چشم خمار آخر|
  block
    block |چون هیچ نیابی توی پهلوی زنان بنشین|
    block |از حلقه جانبازان بگذر به کنار آخر|
  block
    block |در قدرت مخدومی شمس الحق تبریزی|
    block |غوطی بخوری بینی حق را به نظار آخر|