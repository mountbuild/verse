
block |مستان می ما را هم ساقی ما باید|
  block
    block |مستان می ما را هم ساقی ما باید|
    block |با آن همه شیرینی گر ترش کند شاید|
  block
    block |با آن همه حسن آن مه گر ناز کند گه گه|
    block |والله که کلاه از شه بستاند و برباید|
  block
    block |پر ده قدحی میرم آخر نه چو کمپیرم|
    block |تا شینم و می‌میرم کاین چرخ چه می‌زاید|
  block
    block |فرمای تو ساقی را آن شادی باقی را|
    block |تا باد نپیماید تا باده بپیماید|
  block
    block |صد سر ببرد در دم از محرم و نامحرم|
    block |نی غم خورد از ماتم نی دست بیالاید|
  block
    block |چون شمع بسوزاند پروانه مسکین را|
    block |چون جعد براندازد چون چهره بیاراید|
  block
    block |پروانه چو بی‌جان شد جانیش دهد نسیه|
    block |وان جان چو آتش را زان رطل بفرماید|
  block
    block |رطلی ز می باقی کز غایت راواقی|
    block |هر نقش که اندیشی در دل به تو بنماید|
  block
    block |ای عشق خداوندی شمس الحق تبریزی|
    block |چندانک بیفزایی این باده بیفزاید|