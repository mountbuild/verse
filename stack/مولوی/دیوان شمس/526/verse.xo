
block |ای لولیان ای لولیان یک لولیی دیوانه شد|
  block
    block |ای لولیان ای لولیان یک لولیی دیوانه شد|
    block |طشتش فتاد از بام ما نک سوی مجنون خانه شد|
  block
    block |می‌گشت گرد حوض او چون تشنگان در جست و جو|
    block |چون خشک نانه ناگهان در حوض ما ترنانه شد|
  block
    block |ای مرد دانشمند تو دو گوش از این بربند تو|
    block |مشنو تو این افسون که او ز افسون ما افسانه شد|
  block
    block |زین حلقه نجهد گوش‌ها کو عقل برد از هوش‌ها|
    block |تا سر نهد بر آسیا چون دانه در پیمانه شد|
  block
    block |بازی مبین بازی مبین این جا تو جانبازی گزین|
    block |سرها ز عشق جعد او بس سرنگون چون شانه شد|
  block
    block |غره مشو با عقل خود بس اوستاد معتمد|
    block |کاستون عالم بود او نالانتر از حنانه شد|
  block
    block |من که ز جان ببریده‌ام چون گل قبا بدریده‌ام|
    block |زان رو شدم که عقل من با جان من بیگانه شد|
  block
    block |این قطره‌های هوش‌ها مغلوب بحر هوش شد|
    block |ذرات این جان ریزه‌ها مستهلک جانانه شد|
  block
    block |خامش کنم فرمان کنم وین شمع را پنهان کنم|
    block |شمعی که اندر نور او خورشید و مه پروانه شد|