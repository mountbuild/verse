
block |ایا نزدیک جان و دل چنین دوری روا داری|
  block
    block |ایا نزدیک جان و دل چنین دوری روا داری|
    block |به جانی کز وصالت زاد مهجوری روا داری|
  block
    block |گرفتم دانه تلخم نشاید کشت و خوردن را|
    block |تو با آن لطف شیرین کار این شوری روا داری|
  block
    block |تو آن نوری که دوزخ را به آب خود بمیرانی|
    block |مرا در دل چنین سوزی و محروری روا داری|
  block
    block |اگر در جنت وصلت چو آدم گندمی خوردم|
    block |مرا بی‌حله وصلت بدین عوری روا داری|
  block
    block |مرا در معرکه هجران میان خون و زخم جان|
    block |مثال لشکر خوارزم با غوری روا داری|
  block
    block |مرا گفتی تو مغفوری قبول قبله نوری|
    block |چنین تعذیب بعد از عفو و مغفوری روا داری|
  block
    block |مها چشمی که او روزی بدید آن چشم پرنورت|
    block |به زخم چشم بدخواهان در او کوری روا داری|
  block
    block |جهان عشق را اکنون سلیمان بن داوودی|
    block |معاذالله که آزار یکی موری روا داری|
  block
    block |تو آن شمسی که نور تو محیط نورها گشته‌ست|
    block |سوی تبریز واگردی و مستوری روا داری|