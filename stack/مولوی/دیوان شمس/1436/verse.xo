
block |تو خورشیدی و یا زهره و یا ماهی نمی‌دانم|
  block
    block |تو خورشیدی و یا زهره و یا ماهی نمی‌دانم|
    block |وزین سرگشته مجنون چه می خواهی نمی‌دانم|
  block
    block |در این درگاه بی‌چونی همه لطف است و موزونی|
    block |چه صحرایی چه خضرایی چه درگاهی نمی‌دانم|
  block
    block |به خرمنگاه گردونی که راه کهکشان دارد|
    block |چو ترکان گرد تو اختر چه خرگاهی نمی‌دانم|
  block
    block |ز رویت جان ما گلشن بنفشه و نرگس و سوسن|
    block |ز ماهت ماه ما روشن چه همراهی نمی‌دانم|
  block
    block |زهی دریای بی‌ساحل پر از ماهی درون دل|
    block |چنین دریا ندیدستم چنین ماهی نمی‌دانم|
  block
    block |شهی خلق افسانه محقر همچو شه دانه|
    block |بجز آن شاه باقی را شهنشاهی نمی‌دانم|
  block
    block |زهی خورشید بی‌پایان که ذراتت سخن گویان|
    block |تو نور ذات اللهی تو اللهی نمی‌دانم|
  block
    block |هزاران جان یعقوبی همی‌سوزد از این خوبی|
    block |چرا ای یوسف خوبان در این چاهی نمی‌دانم|
  block
    block |خمش کن کز سخن چینی همیشه غرق تلوینی|
    block |دمی هویی دمی‌هایی دمی آهی نمی‌دانم|
  block
    block |خمش کردم که سرمستم از آن افسون که خوردستم|
    block |که بی‌خویشی و مستی را ز آگاهی نمی‌دانم|