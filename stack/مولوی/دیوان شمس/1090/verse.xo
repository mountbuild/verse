
block |صنما این چه گمانست فرودست حقیر|
  block
    block |صنما این چه گمانست فرودست حقیر|
    block |تا بدین حد مکن و جان مرا خوار مگیر|
  block
    block |کوه را که کند اندر نظر مرد قضا|
    block |کاه را کوه کند ذاک علی الله یسیر|
  block
    block |خنک آن چشم که گوهر ز خسی بشناسد|
    block |خنک آن قافله‌ای که بودش دوست خفیر|
  block
    block |حاکمی هر چه تو نامم بنهی خشنودم|
    block |جان پاک تو که جان از تو شکورست و شکیر|
  block
    block |ماه را گر تو حبش نام نهی سجده کند|
    block |سرو را چنبر خوانی نکند هیچ نفیر|
  block
    block |زانک دشنام تو بهتر ز ثناهای جهان|
    block |ز کجا بانگ سگان و ز کجا شیر زئیر|
  block
    block |ای که بطال تو بهتر ز همه مشتغلان|
    block |جز تو جمله همه لاست از آنیم فقیر|
  block
    block |تاج زرین بده و سیلی آن یار بخر|
    block |ور کسی نشنود این را انما انت نذیر|
  block
    block |بر قفای تو چو باشد اثر سیلی دوست|
    block |بوسه‌ها یابد رویت ز نگاران ضمیر|
  block
    block |مرد دنیا عدمی را حشمی پندارد|
    block |عمر در کار عدم کی کند ای دوست بصیر|
  block
    block |رفت مردی به طبیبی به کله درد شکم|
    block |گفت او را تو چه خوردی که برستست زحیر|
  block
    block |بیشتر رنج که آید همه از فعل گلوست|
    block |گفت من سوخته نان خوردم از پست فطیر|
  block
    block |گفت سنقر برو آن کحل عزیزی به من آر|
    block |گفت درد شکم و کحل خه ای شیخ کبیر|
  block
    block |گفت تا چشم تو مر سوخته را بشناسد|
    block |تا ننوشی تو دگر سوخته ای نیم ضریر|
  block
    block |نیست را هست گمان برده‌ای از ظلمت چشم|
    block |چشمت از خاک در شاه شود خوب و منیر|
  block
    block |هله ای شارح دل‌ها تو بگو شرح غزل|
    block |من اگر شرح کنم نیز برنجد دل میر|