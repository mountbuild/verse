
block |چنگ خردم بگسل تاری من و تاری تو|
  block
    block |چنگ خردم بگسل تاری من و تاری تو|
    block |هین نوبت دل می‌زن باری من و باری تو|
  block
    block |در وحدت مشتاقی ما جمله یکی باشیم|
    block |اما چو به گفت آییم یاری من و یاری تو|
  block
    block |چون احمد و بوبکریم در کنج یکی غاری|
    block |زیرا که دوی باشد غاری من و غاری تو|
  block
    block |در عالم خارستان بسیار سفر کردم|
    block |اکنون بکش از پایم خاری من و خاری تو|
  block
    block |سرمست بخسپ ای دل در ظل مسیح خود|
    block |آن رفت که می‌بودیم زاری من و زاری تو|
  block
    block |من غرقه شدم در زر تو سجده کنان ای سر|
    block |بی‌کار نمی‌شاید کاری من و کاری تو|
  block
    block |هر کس که مرا جوید در کوی تو باید جست|
    block |گر لیلی و مجنون است باری من و باری تو|
  block
    block |دزدی که رهی می‌زد هنگام سیاست شد|
    block |اکنون بزنیم او را داری من و داری تو|
  block
    block |خاموش که خاموشی فخری من و فخری تو|
    block |در گفتن و بی‌صبری عاری من و عاری تو|