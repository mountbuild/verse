
block |به تن با ما به دل در مرغزاری|
  block
    block |به تن با ما به دل در مرغزاری|
    block |چو دربند شکاری تو شکاری|
  block
    block |به تن این جا میان بسته چو نایی|
    block |به باطن همچو باد بی‌قراری|
  block
    block |تنت چون جامه غواص بر خاک|
    block |تو چون ماهی روش در آب داری|
  block
    block |در این دریا بسی رگ‌هاست صافی|
    block |بسی رگ‌هاست کان تیره است و تاری|
  block
    block |صفای دل از آن رگ‌های صافی است|
    block |بدان رگ پی بری چون پر برآری|
  block
    block |در آن رگ‌ها تو همچون خون نهانی|
    block |ور انگشتی نهم تو شرم داری|
  block
    block |از آن رگ‌هاست بانگ چنگ خوش رگ|
    block |ز عکس و لطف آن زاری است زاری|
  block
    block |ز بحر بی‌کنار است این نواها|
    block |کی می‌غرد به موج از بی‌کناری|