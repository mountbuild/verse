
block |بخوردم از کف دلبر شرابی|
  block
    block |بخوردم از کف دلبر شرابی|
    block |شدم معمور و در صورت خرابی|
  block
    block |گزیدم آتش پنهان پنهان|
    block |کز او اندر رخم پیداست تابی|
  block
    block |هزاران نکته در عالم بگفتم|
    block |ز عشق و هیچ نشنیدم جوابی|
  block
    block |گهی سوزد دلم گه خام گردد|
    block |به مانند دلم نبود کبابی|
  block
    block |مرا آن مه یکی شکلی نموده‌ست|
    block |که سیصد مه نبیند آن به خوابی|
  block
    block |منم غرقه به بحر انگبینی|
    block |که زنبور از کفش یابد لعابی|
  block
    block |بهشت اندر رهش کمتر حجابی|
    block |خرد پیش مهش کمتر سحابی|
  block
    block |جهان را جمله آب صاف می‌بین|
    block |که ماهی می‌درخشد اندر آبی|
  block
    block |اگر با شمس تبریزی نشینی|
    block |از آن مه بر تو تابد ماهتابی|