
block |به پیش تو چه زند جان و جان کدام بود|
  block
    block |به پیش تو چه زند جان و جان کدام بود|
    block |که جان تویی و دگر جمله نقش و نام بود|
  block
    block |اگر چه ماه به ده دست روی خود شوید|
    block |چه زهره دارد کان چهره را غلام بود|
  block
    block |اگر چه عاشقی و عشق بهترین کار است|
    block |بدانک بی‌رخ معشوق ما حرام بود|
  block
    block |به جان عشق که تا هر دو جان نیامیزد|
    block |جداییست و ملاقات بی‌نظام بود|
  block
    block |شراب لطف خداوند را کرانی نیست|
    block |وگر کرانه نماید قصور جام بود|
  block
    block |به قدر روزنه افتد به خانه نور قمر|
    block |اگر به مشرق و مغرب ضیاش عام بود|
  block
    block |تو جام هستی خود را برو قوامی ده|
    block |که آن شراب قدیمست و باقوام بود|
  block
    block |هزار جان طلبید و یکی ببردم پیش|
    block |بگفت باقی گفتم بهل که وام بود|
  block
    block |رفیق گشته دو چشمش میان خوف و رجا|
    block |برای پختن هر عاشقی که خام بود|
  block
    block |هزار خانه به تاراج برد و خوش قنقیست|
    block |سلامتی همه تاراج آن سلام بود|
  block
    block |درون خانه بود نقش‌ها نه آن نقاش|
    block |به سوی بام نگر کان قمر به بام بود|
  block
    block |رسید مژده به شامست شمس تبریزی|
    block |چه صبح‌ها که نماید اگر به شام بود|