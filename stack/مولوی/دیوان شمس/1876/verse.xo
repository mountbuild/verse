
block |بی جا شو در وحدت در عین فنا جا کن|
  block
    block |بی جا شو در وحدت در عین فنا جا کن|
    block |هر سر که دوی دارد در گردن ترسا کن|
  block
    block |اندر قفس هستی این طوطی قدسی را|
    block |زان پیش که برپرد شکرانه شکرخا کن|
  block
    block |چون مست ازل گشتی شمشیر ابد بستان|
    block |هندوبک هستی را ترکانه تو یغما کن|
  block
    block |دردی وجودت را صافی کن و پالوده|
    block |وان شیشه معنی را پرصافی صهبا کن|
  block
    block |تا مار زمین باشی کی ماهی دین باشی|
    block |ما را چو شدی ماهی پس حمله به دریا کن|
  block
    block |اندر حیوان بنگر سر سوی زمین دارد|
    block |گر آدمیی آخر سر جانب بالا کن|
  block
    block |در مدرسه آدم با حق چو شدی محرم|
    block |بر صدر ملک بنشین تدریس ز اسما کن|
  block
    block |چون سلطنت الا خواهی بر لالا شو|
    block |جاروب ز لا بستان فراشی اشیاء کن|
  block
    block |گر عزم سفر داری بر مرکب معنی رو|
    block |ور زانک کنی مسکن بر طارم خضرا کن|
  block
    block |می باش چو مستسقی کو را نبود سیری|
    block |هر چند شوی عالی تو جهد به اعلا کن|
  block
    block |هر روح که سر دارد او روی به در دارد|
    block |داری سر این سودا سر در سر سودا کن|
  block
    block |بی سایه نباشد تن سایه نبود روشن|
    block |برپر تو سوی روزن پرواز تو تنها کن|
  block
    block |بر قاعده مجنون سرفتنه غوغا شو|
    block |کاین عشق همی‌گوید کز عقل تبرا کن|
  block
    block |هم آتش سوزان شو هم پخته و بریان شو|
    block |هم مست شو و هم می بی‌هر دو تو گیرا کن|
  block
    block |هم سر شو و محرم شو هم دم زن و همدم شو|
    block |هم ما شو و ما را شو هم بندگی ما کن|
  block
    block |تا ره نبرد ترسا دزدیده به دیر تو|
    block |گه عاشق زناری گه قصد چلیپا کن|
  block
    block |دانا شده‌ای لیکن از دانش هستانه|
    block |بی دیده هستانه رو دیده تو بینا کن|
  block
    block |موسی خضرسیرت شمس الحق تبریزی|
    block |از سر تو قدم سازش قصد ید بیضا کن|