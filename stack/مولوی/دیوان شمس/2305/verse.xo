
block |کی باشد من با تو باده به گرو خورده|
  block
    block |کی باشد من با تو باده به گرو خورده|
    block |تو برده و من مانده من خرقه گرو کرده|
  block
    block |در می شده من غرقه چون ساغر و چون کوزه|
    block |با یار درافتاده بی‌حاجب و بی‌پرده|
  block
    block |صد نوش تو نوشیده تشریف تو پوشیده|
    block |صد جوش بجوشیده این عالم افسرده|
  block
    block |از نور تو روشن دل چون ماه ز نور خور|
    block |وز بوی گلت خوشدل چون روغن پرورده|
  block
    block |تا خود چه فسون گفتی با گل که شد او خندان|
    block |تا خود چه جفا گفتی با خارک پژمرده|
  block
    block |یک لحظه بخندانی یک لحظه بگریانی|
    block |ای نادره صنعت‌ها در صنع درآورده|
  block
    block |عاقل ز تو نازارد زان روی که زشت آید|
    block |ظلمت ز مه آشفته خاری ز گل آزرده|
  block
    block |بس غصه رسول آمد از منعم و می‌گوید|
    block |ده مرده شکر خوردی بگذار یکی مرده|
  block
    block |پس فکر چو بحر آمد حکمت مثل ماهی|
    block |در فکر سخن زنده در گفت سخن مرده|
  block
    block |نی فکر چو دام آمد دریا پس این دام است|
    block |در دام کجا گنجد جز ماهی بشمرده|
  block
    block |پس دل چو بهشتی دان گفتار زبان دوزخ|
    block |وین فکر چو اعرافی جای گنه و خرده|