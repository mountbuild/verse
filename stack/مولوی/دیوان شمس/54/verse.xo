
block |از این اقبالگاه خوش مشو یک دم دلا تنها|
  block
    block |از این اقبالگاه خوش مشو یک دم دلا تنها|
    block |دمی می نوش باده جان و یک لحظه شکر می‌خا|
  block
    block |به باطن همچو عقل کل به ظاهر همچو تنگ گل|
    block |دمی الهام امر قل دمی تشریف اعطینا|
  block
    block |تصورهای روحانی خوشی بی‌پشیمانی|
    block |ز رزم و بزم پنهانی ز سر سر او اخفی|
  block
    block |ملاحت‌های هر چهره از آن دریاست یک قطره|
    block |به قطره سیر کی گردد کسی کش هست استسقا|
  block
    block |دلا زین تنگ زندان‌ها رهی داری به میدان‌ها|
    block |مگر خفته‌ست پای تو تو پنداری نداری پا|
  block
    block |چه روزی‌هاست پنهانی جز این روزی که می‌جویی|
    block |چه نان‌ها پخته‌اند ای جان برون از صنعت نانبا|
  block
    block |تو دو دیده فروبندی و گویی روز روشن کو|
    block |زند خورشید بر چشمت که اینک من تو در بگشا|
  block
    block |از این سو می‌کشانندت و زان سو می‌کشانندت|
    block |مرو ای ناب با دردی بپر زین درد رو بالا|
  block
    block |هر اندیشه که می‌پوشی درون خلوت سینه|
    block |نشان و رنگ اندیشه ز دل پیداست بر سیما|
  block
    block |ضمیر هر درخت ای جان ز هر دانه که می‌نوشد|
    block |شود بر شاخ و برگ او نتیجه شرب او پیدا|
  block
    block |ز دانه سیب اگر نوشد بروید برگ سیب از وی|
    block |ز دانه تمر اگر نوشد بروید بر سرش خرما|
  block
    block |چنانک از رنگ رنجوران طبیب از علت آگه شد|
    block |ز رنگ و روی چشم تو به دینت پی برد بینا|
  block
    block |ببیند حال دین تو بداند مهر و کین تو|
    block |ز رنگت لیک پوشاند نگرداند تو را رسوا|
  block
    block |نظر در نامه می‌دارد ولی با لب نمی‌خواند|
    block |همی‌داند کز این حامل چه صورت زایدش فردا|
  block
    block |وگر برگوید از دیده بگوید رمز و پوشیده|
    block |اگر درد طلب داری بدانی نکته و ایما|
  block
    block |وگر درد طلب نبود صریحا گفته گیر این را|
    block |فسانه دیگران دانی حواله می‌کنی هر جا|