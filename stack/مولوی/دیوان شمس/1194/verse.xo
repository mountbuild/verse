
block |گر نه‌ای دیوانه رو مر خویش را دیوانه ساز|
  block
    block |گر نه‌ای دیوانه رو مر خویش را دیوانه ساز|
    block |گر چه صد ره مات گشتی مهره دیگر بباز|
  block
    block |گر چه چون تاری ز زخمش زخمه دیگر بزن|
    block |بازگرد ای مرغ گر چه خسته‌ای از چنگ باز|
  block
    block |چند خانه گم کنی و یاوه گردی گرد شهر|
    block |ور ز شهری نیز یاوه با قلاوزی بساز|
  block
    block |اسب چوبین برتراشیدی که این اسب منست|
    block |گر نه چوبینست اسبت خواجه یک منزل بتاز|
  block
    block |دعوت حق نشنوی آنگه دعاها می‌کنی|
    block |شرم بادت ای برادر زین دعای بی‌نماز|
  block
    block |سر به سر راضی نه‌ای که سر بری از تیغ حق|
    block |کی دهد بو همچو عنبر چونک سیری و پیاز|
  block
    block |گر نیازت را پذیرد شمس تبریزی ز لطف|
    block |بعد از آن بر عرش نه تو چاربالش بهر ناز|