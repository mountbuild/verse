
block |عیسی چو تویی جانا ای دولت ترسایی|
  block
    block |عیسی چو تویی جانا ای دولت ترسایی|
    block |لاهوت ازل را از ناسوت تو بنمایی|
  block
    block |ایمان ز سر زلفت زنار عجب بندد|
    block |کز کافر زلف خود یک پیچ تو بگشایی|
  block
    block |ای از پس صد پرده درتافته رخسارت|
    block |تا عالم خاکی را از عشق برآرایی|
  block
    block |جان دوش ز سرمستی با عشق تو عهدی کرد|
    block |جان بود در آن بیعت با عشق به تنهایی|
  block
    block |سر عشق به گوشش برد سر گفت به گوش جان|
    block |کس عهد کند با خود نی تو همگی مایی|
  block
    block |چندانک تو می‌کوشی جز چشم نمی‌پوشی|
    block |تا چند گریزی تو از خویش و نیاسایی|
  block
    block |جان گفت که ای فردم سوگند بدین دردم|
    block |سوگند بدان زلفی عاشق کش سودایی|
  block
    block |کان عهد که من کردم بی‌جان و بدن کردم|
    block |نی ما و نه من کردم ای مفرد یکتایی|
  block
    block |مست آنچ کند در می از می‌بود آن به روی|
    block |در آب نماید او لیک او است ز بالایی|
  block
    block |تبریز ز شمس الدین آخر قدحی زو هین|
    block |آن ساقی ترسا را یک نکته نفرمایی|