
block |چون نمایی آن رخ گلرنگ را|
  block
    block |چون نمایی آن رخ گلرنگ را|
    block |از طرب در چرخ آری سنگ را|
  block
    block |بار دیگر سر برون کن از حجاب|
    block |از برای عاشقان دنگ را|
  block
    block |تا که دانش گم کند مر راه را|
    block |تا که عاقل بشکند فرهنگ را|
  block
    block |تا که آب از عکس تو گوهر شود|
    block |تا که آتش واهلد مر جنگ را|
  block
    block |من نخواهم ماه را با حسن تو|
    block |وان دو سه قندیلک آونگ را|
  block
    block |من نگویم آینه با روی تو|
    block |آسمان کهنه پرزنگ را|
  block
    block |دردمیدی و آفریدی باز تو|
    block |شکل دیگر این جهان تنگ را|
  block
    block |در هوای چشم چون مریخ او|
    block |ساز ده ای زهره باز آن چنگ را|