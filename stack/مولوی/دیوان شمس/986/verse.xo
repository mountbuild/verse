
block |عشق را جان بی‌قرار بود|
  block
    block |عشق را جان بی‌قرار بود|
    block |یاد جان پیش عشق عار بود|
  block
    block |سر و جان پیش او حقیر بود|
    block |هر که را در سر این خمار بود|
  block
    block |همه بر قلب می‌زند عاشق|
    block |اندر آن صف که کارزار بود|
  block
    block |نکند جانب گریز نظر|
    block |گر چه شمشیر صد هزار بود|
  block
    block |عشق خود مرغزار شیرانست|
    block |کی سگی شیر مرغزار بود|
  block
    block |عشق جان‌ها در آستین دارد|
    block |در ره عشق جان نثار بود|
  block
    block |نام و ناموس و شرم و اندیشه|
    block |پیش جاروبشان غبار بود|
  block
    block |همه کس را شکار کرد بلا|
    block |عاشقان را بلا شکار بود|
  block
    block |مر بلا را چنان به جان بخرند|
    block |کان بلا نیز شرمسار بود|
  block
    block |جان عشق است شه صلاح الدین|
    block |کو ز اسرار کردگار بود|