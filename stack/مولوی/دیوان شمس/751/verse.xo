
block |هر زمان کز غیب عشق یار ما خنجر کشد|
  block
    block |هر زمان کز غیب عشق یار ما خنجر کشد|
    block |گر بخواهم ور نخواهم او مرا اندرکشد|
  block
    block |همچو پره و قفل من چون جفت گردم با کسی|
    block |همچو مرغ کشته آن دم پرم از من برکشد|
  block
    block |کفر و دین عاشقانش هم رقوم عشق اوست|
    block |حاش لله کان رقم بر طایفه دیگر کشد|
  block
    block |چون گشاید باگشادم چون ببندد بسته‌ام|
    block |گوی میدان خود کی باشد تا ز چوگان سر کشد|
  block
    block |همچو ابراهیم گاهم جانب آتش برد|
    block |همچو احمد گاهم از آتش سوی کوثر کشد|
  block
    block |گویی آتش خوشتر آید مر تو را یا کوثرش|
    block |خوشترم آنست کان سلطان مرا خوشتر کشد|
  block
    block |آب و آتش خوشتر آمد رنج و راحت داد اوست|
    block |زین سبب‌ها ساخت تا بر دیده‌ها چادر کشد|
  block
    block |دوست را دشمن نماید آب را آتش کند|
    block |مؤمنی را ناگهان در حلقه کافر کشد|
  block
    block |سرخوشان و سرکشان را عشق او بند و گشاست|
    block |سرکشان را موکشان آن عشق در چنبر کشد|
  block
    block |بر حذر باید بدن گر چه حذر هم داد اوست|
    block |آن حذر او داد کز بهر بچه مادر کشد|