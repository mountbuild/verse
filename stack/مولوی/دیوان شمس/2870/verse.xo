
block |ای دریغا در این خانه دمی بگشودی|
  block
    block |ای دریغا در این خانه دمی بگشودی|
    block |مونس خویش بدیدی دل هر موجودی|
  block
    block |چشم یعقوب به دیدار پسر شاد شدی|
    block |ساقی وصل شراب صمدی پیمودی|
  block
    block |رو نمودی که منم شاهد تو باک مدار|
    block |از زیان هیچ میندیش چو دیدی سودی|
  block
    block |هیچ کس رشک نبردی که فلان دست ببرد|
    block |هر کسی در چمن روح به کام آسودی|
  block
    block |نیست روزی که سپاه شبش آرد غارت|
    block |نیست دینار و درم یا هوس معدودی|
  block
    block |حاجتت نیست که یاد طرب کهنه کنی|
    block |کی بود در خضر خلد غم امرودی|
  block
    block |صد هزاران گره جمع شده بر دل ما|
    block |از نصیب کرمش آب شدی بگشودی|
  block
    block |صورت حشو خیالات ره ما بستند|
    block |تیغ خورشید رخش خفیه شده در خودی|
  block
    block |طالب جمله وی است و لقبش مطلوبی|
    block |عابد جمله وی است و لقبش معبودی|
  block
    block |خادم و مؤذن این مسجد تن جان شماست|
    block |ساجدی گشته نهان در صفت مسجودی|
  block
    block |ای ایازت دل و جان شمس حق تبریزی|
    block |نیست در هر دو جهان چون تو شه محمودی|