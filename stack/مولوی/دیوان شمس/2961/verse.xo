
block |در رنگ یار بنگر تا رنگ زندگانی|
  block
    block |در رنگ یار بنگر تا رنگ زندگانی|
    block |بر روی تو نشیند ای ننگ زندگانی|
  block
    block |هر ذره‌ای دوان است تا زندگی بیابد|
    block |تو ذره‌ای نداری آهنگ زندگانی|
  block
    block |گر ز آنک زندگانی بودی مثال سنگی|
    block |خوش چشمه‌ها دویدی از سنگ زندگانی|
  block
    block |در آینه بدیدم نقش خیال فانی|
    block |گفتم چیی تو گفتا من زنگ زندگانی|
  block
    block |اندر حیات باقی یابی تو زندگان را|
    block |وین باقیان کیانند دلتنگ زندگانی|
  block
    block |آن‌ها که اهل صلحند بردند زندگی را|
    block |وین ناکسان بمانند در جنگ زندگانی|