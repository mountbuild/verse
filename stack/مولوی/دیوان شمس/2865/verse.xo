
block |در رخ عشق نگر تا به صفت مرد شوی|
  block
    block |در رخ عشق نگر تا به صفت مرد شوی|
    block |نزد سردان منشین کز دمشان سرد شوی|
  block
    block |از رخ عشق بجو چیز دگر جز صورت|
    block |کار آن است که با عشق تو هم درد شوی|
  block
    block |چون کلوخی به صفت تو به هوا برنپری|
    block |به هوا برشوی ار بشکنی و گرد شوی|
  block
    block |تو اگر نشکنی آن کت به سرشت او شکند|
    block |چونک مرگت شکند کی گهر فرد شوی|
  block
    block |برگ چون زرد شود بیخ ترش سبز کند|
    block |تو چرا قانعی از عشق کز او زرد شوی|