
block |سرکه هفت ساله را از لب او حلاوتی|
  block
    block |سرکه هفت ساله را از لب او حلاوتی|
    block |خاربنان خشک را از گل او طراوتی|
  block
    block |جان و دل فسرده را از نظرش گشایشی|
    block |سنگ سیاه مرده را از گذرش سعادتی|
  block
    block |از گذری که او کند گردد سرد دوزخی|
    block |وز نظری که افکند زنده شود ولایتی|
  block
    block |مرده ز گور برجهد آید و مستمع شود|
    block |گر بت من ز مرده‌ای یاد کند حکایتی|
  block
    block |آنک ز چشم شوخ او هر نفسی است فتنه‌ای|
    block |آنک ز لطف قامتش هر طرفی قیامتی|
  block
    block |آه که در فراق او هر قدمی است آتشی|
    block |آه که از هوای او می‌رسدم ملامتی|