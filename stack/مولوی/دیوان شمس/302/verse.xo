
block |در هوایت بی‌قرارم روز و شب|
  block
    block |در هوایت بی‌قرارم روز و شب|
    block |سر ز پایت برندارم روز و شب|
  block
    block |روز و شب را همچو خود مجنون کنم|
    block |روز و شب را کی گذارم روز و شب|
  block
    block |جان و دل از عاشقان می‌خواستند|
    block |جان و دل را می‌سپارم روز و شب|
  block
    block |تا نیابم آن چه در مغز منست|
    block |یک زمانی سر نخارم روز و شب|
  block
    block |تا که عشقت مطربی آغاز کرد|
    block |گاه چنگم گاه تارم روز و شب|
  block
    block |می‌زنی تو زخمه و بر می‌رود|
    block |تا به گردون زیر و زارم روز و شب|
  block
    block |ساقیی کردی بشر را چل صبوح|
    block |زان خمیر اندر خمارم روز و شب|
  block
    block |ای مهار عاشقان در دست تو|
    block |در میان این قطارم روز و شب|
  block
    block |می‌کشم مستانه بارت بی‌خبر|
    block |همچو اشتر زیر بارم روز و شب|
  block
    block |تا بنگشایی به قندت روزه‌ام|
    block |تا قیامت روزه دارم روز و شب|
  block
    block |چون ز خوان فضل روزه بشکنم|
    block |عید باشد روزگارم روز و شب|
  block
    block |جان روز و جان شب ای جان تو|
    block |انتظارم انتظارم روز و شب|
  block
    block |تا به سالی نیستم موقوف عید|
    block |با مه تو عیدوارم روز و شب|
  block
    block |زان شبی که وعده کردی روز بعد|
    block |روز و شب را می‌شمارم روز و شب|
  block
    block |بس که کشت مهر جانم تشنه است|
    block |ز ابر دیده اشکبارم روز و شب|