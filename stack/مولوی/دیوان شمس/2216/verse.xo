
block |تن مزن ای پسر خوش دم خوش کام بگو|
  block
    block |تن مزن ای پسر خوش دم خوش کام بگو|
    block |بهر آرام دلم نام دلارام بگو|
  block
    block |پرده من مدران و در احسان بگشا|
    block |شیشه دل مشکن قصه آن جام بگو|
  block
    block |ور در لطف ببستی در اومید مبند|
    block |بر سر بام برآ و ز سر بام بگو|
  block
    block |ور حدیث و صفت او شر و شوری دارد|
    block |صفت این دل تنگ شررآشام بگو|
  block
    block |چونک رضوان بهشتی تو صلایی درده|
    block |چونک پیغامبر عشقی هله پیغام بگو|
  block
    block |آه زندانی این دام بسی بشنودیم|
    block |حال مرغی که برسته‌ست از این دام بگو|
  block
    block |سخن بند مگو و صفت قند بگو|
    block |صفت راه مگو و ز سرانجام بگو|
  block
    block |شرح آن بحر که واگشت همه جان‌ها او است|
    block |که فزون است ز ایام و ز اعوام بگو|
  block
    block |ور تنور تو بود گرم و دعای تو قبول|
    block |غم هر ممتحن سوخته خام بگو|
  block
    block |شکر آن بهره که ما یافته‌ایم از در فضل|
    block |فرصت ار دست دهد هم بر بهرام بگو|
  block
    block |وگر از عام بترسی که سخن فاش کنی|
    block |سخن خاص نهان در سخن عام بگو|
  block
    block |ور از آن نیز بترسی هله چون مرغ چمن|
    block |دم به دم زمزمه بی‌الف و لام بگو|
  block
    block |همچو اندیشه که دانی تو و دانای ضمیر|
    block |سخنی بی‌نقط و بی‌مد و ادغام بگو|