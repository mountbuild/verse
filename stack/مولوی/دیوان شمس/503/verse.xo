
block |بر شکرت جمع مگس‌ها چراست|
  block
    block |بر شکرت جمع مگس‌ها چراست|
    block |نکته لاحول مگسران کجاست|
  block
    block |هر نظری بر رخ او راست نیست|
    block |جز نظری کو ز ازل بود راست|
  block
    block |اسب خسان را به رخی پی بزن|
    block |عشوه ده ای شاه که این روی ماست|
  block
    block |عشوه و عیاری و جور و دغل|
    block |تو نکنی ور کنی از تو رواست|
  block
    block |از تو اگر سنگ رسد گوهرست|
    block |گر تو کنی جور به از صد وفاست|
  block
    block |تیره نظر چونک ببیند دو نقش|
    block |جامه درد نعره زند کاین صفاست|
  block
    block |چونک هر اندیشه خیالی گزید|
    block |مجلس عشاق خیالش جداست|
  block
    block |کعبه چو از سنگ پرستان پرست|
    block |روی به ما آر که قبله خداست|
  block
    block |آنک از این قبله گدایی کند|
    block |در نظرش سنجر و سلطان گداست|
  block
    block |جز که به تبریز بر شمس دین|
    block |روح نیاسود و نخفت و نخاست|