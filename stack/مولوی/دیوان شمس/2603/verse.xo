
block |ای بر سر و پا گشته داری سر حیرانی|
  block
    block |ای بر سر و پا گشته داری سر حیرانی|
    block |با حلقه عشاقان رو بر در حیرانی|
  block
    block |در زلف چو چوگانت غلطیده بسی جان‌ها|
    block |وز بهر چنان مشکی جان عنبر حیرانی|
  block
    block |از کون حذر کردم وز خویش گذر کردم|
    block |در شاه نظر کردم من چاکر حیرانی|
  block
    block |من یوسف دلخواهم چاه زنخت خواهم|
    block |هم مؤمن این راهم هم کافر حیرانی|
  block
    block |هم باده آن مستم هم بسته آن شستم|
    block |تا چست برون جستم از چنبر حیرانی|
  block
    block |ای عقل شده مهتر ای گشته دلت مرمر|
    block |آخر تو یکی بنگر در دلبر حیرانی|
  block
    block |ور نه بستیزم من در کار تو خیزم من|
    block |خون تو بریزم من از خنجر حیرانی|
  block
    block |از دولت مخدومی شمس الحق تبریزی|
    block |هم فربه عشقم من هم لاغر حیرانی|