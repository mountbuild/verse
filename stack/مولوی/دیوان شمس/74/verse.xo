
block |گر زان که نه‌ای طالب جوینده شوی با ما|
  block
    block |گر زان که نه‌ای طالب جوینده شوی با ما|
    block |ور زان که نه‌ای مطرب گوینده شوی با ما|
  block
    block |گر زان که تو قارونی در عشق شوی مفلس|
    block |ور زان که خداوندی هم بنده شوی با ما|
  block
    block |یک شمع از این مجلس صد شمع بگیراند|
    block |گر مرده‌ای ور زنده هم زنده شوی با ما|
  block
    block |پاهای تو بگشاید روشن به تو بنماید|
    block |تا تو همه تن چون گل در خنده شوی با ما|
  block
    block |در ژنده درآ یک دم تا زنده دلان بینی|
    block |اطلس به دراندازی در ژنده شوی با ما|
  block
    block |چون دانه شد افکنده بررست و درختی شد|
    block |این رمز چو دریابی افکنده شوی با ما|
  block
    block |شمس الحق تبریزی با غنچه دل گوید|
    block |چون باز شود چشمت بیننده شوی با ما|