
block |جان ما را هر نفس بستان نو|
  block
    block |جان ما را هر نفس بستان نو|
    block |گوش ما را هر نفس دستان نو|
  block
    block |ماهیانیم اندر آن دریا که هست|
    block |روز روزش گوهر و مرجان نو|
  block
    block |تا فسون هیچ کس را نشنوی|
    block |این جهان کهنه را برهان نو|
  block
    block |عیش ما نقد است وآنگه نقد نو|
    block |ذات ما کان است وآنگه کان نو|
  block
    block |این شکر خور این شکر کز ذوق او|
    block |می‌دهد اندر دهان دندان نو|
  block
    block |جمله جان شو ار کسی پرسد تو را|
    block |تو کیی گو هر زمانی جان نو|
  block
    block |من زمین را لقمه‌ام لیکن زمین|
    block |رویدش زین لقمه صد لقمان نو|
  block
    block |زرد گشتی از خزان غمگین مشو|
    block |در خزان بین تاب تابستان نو|