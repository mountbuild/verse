
block |ای مرغ گیر دام نهانی نهاده‌ای|
  block
    block |ای مرغ گیر دام نهانی نهاده‌ای|
    block |بر روی دام شعر دخانی نهاده‌ای|
  block
    block |چندین هزار مرغ بدین فن بکشته‌ای|
    block |پرهای کشته بهر نشانی نهاده‌ای|
  block
    block |مرغان پاسبان تو هیهای می‌زنند|
    block |درهای هویشان چه معانی نهاده‌ای|
  block
    block |مرغان تشنه را به خرابات قرب خویش|
    block |خم‌ها و باده‌های معانی نهاده‌ای|
  block
    block |آن خنب را که ساقی و مستیش بود نبرد|
    block |از بهر شب روی که تو دانی نهاده‌ای|
  block
    block |در صبر و توبه عصمت اسپر سرشته‌ای|
    block |و اندر جفا و خشم سنانی نهاده‌ای|
  block
    block |بی زحمت سنان و سپر بهر مخلصان|
    block |ملکی درون سبع مثانی نهاده‌ای|
  block
    block |زیر سواد چشم روان کرده موج نور|
    block |و اندر جهان پیر جوانی نهاده‌ای|
  block
    block |در سینه کز مخیله تصویر می‌رود|
    block |بی کلک و بی‌بنان تو بنانی نهاده‌ای|
  block
    block |چندین حجاب لحم و عصب بر فراز دل|
    block |دل را نفوذ و سیر عیانی نهاده‌ای|
  block
    block |غمزه عجبتر است که چون تیر می‌پرد|
    block |یا ابروی که بهر کمانی نهاده‌ای|
  block
    block |اخلاق مختلف چو شرابات تلخ و نوش|
    block |در جسم‌های همچو اوانی نهاده‌ای|
  block
    block |وین شربت نهان مترشح شد از زبان|
    block |سرجوش نطق را به لسانی نهاده‌ای|
  block
    block |هر عین و هر عرض چو دهان بسته غنچه‌ای است|
    block |کان را حجاب مهد غوانی نهاده‌ای|
  block
    block |روزی که بشکفانی و آن پرده برکشی|
    block |ای جان جان جان که تو جانی نهاده‌ای|
  block
    block |دل‌های بی‌قرار ببیند که در فراق|
    block |از بهر چه نیاز و کشانی نهاده‌ای|
  block
    block |خاموش تا بگوید آن جان گفته‌ها|
    block |این چه دراز شعبده خوانی نهاده‌ای|