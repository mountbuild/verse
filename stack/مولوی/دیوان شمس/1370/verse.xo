
block |آمد بهار ای دوستان منزل سوی بستان کنیم|
  block
    block |آمد بهار ای دوستان منزل سوی بستان کنیم|
    block |گرد غریبان چمن خیزید تا جولان کنیم|
  block
    block |امروز چون زنبورها پران شویم از گل به گل|
    block |تا در عسل خانه جهان شش گوشه آبادان کنیم|
  block
    block |آمد رسولی از چمن کاین طبل را پنهان مزن|
    block |ما طبل خانه عشق را از نعره‌ها ویران کنیم|
  block
    block |بشنو سماع آسمان خیزید ای دیوانگان|
    block |جانم فدای عاشقان امروز جان افشان کنیم|
  block
    block |زنجیرها را بردریم ما هر یکی آهنگریم|
    block |آهن گزان چون کلبتین آهنگ آتشدان کنیم|
  block
    block |چون کوره آهنگران در آتش دل می دمیم|
    block |کآهن دلان را زین نفس مستعمل فرمان کنیم|
  block
    block |آتش در این عالم زنیم وین چرخ را برهم زنیم|
    block |وین عقل پابرجای را چون خویش سرگردان کنیم|
  block
    block |کوبیم ما بی‌پا و سر گه پای میدان گاه سر|
    block |ما کی به فرمان خودیم تا این کنیم و آن کنیم|
  block
    block |نی نی چو چوگانیم ما در دست شه گردان شده|
    block |تا صد هزاران گوی را در پای شه غلطان کنیم|
  block
    block |خامش کنیم و خامشی هم مایه دیوانگیست|
    block |این عقل باشد کآتشی در پنبه پنهان کنیم|