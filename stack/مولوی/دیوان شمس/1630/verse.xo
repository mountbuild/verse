
block |گر مرا خار زند آن گل خندان بکشم|
  block
    block |گر مرا خار زند آن گل خندان بکشم|
    block |ور لبش جور کند از بن دندان بکشم|
  block
    block |ور بسوزد دل مسکین مرا همچو سپند|
    block |پای کوبان شوم و سوز سپندان بکشم|
  block
    block |گر سر زلف چو چوگانش مرا دور کند|
    block |همچنین سجده کنان تا بن میدان بکشم|
  block
    block |لعل در کوه بود گوهر در قلزم تلخ|
    block |از پی لعل و گهر این بخورم آن بکشم|
  block
    block |این نبوده‌ست و نباشد که من از طنز و گزاف|
    block |گهر از ره ببرم لعل بدخشان بکشم|
  block
    block |رخم از خون جگر صدره اطلس پوشید|
    block |چه شود گر ز خطا خلعت سلطان بکشم|
  block
    block |من چو در سایه آن زلف پریشان جمعم|
    block |لازمم نیست که من راه پریشان بکشم|
  block
    block |همرهانم همه رفتند سوی رهزن دل|
    block |بگشایید رهم تا سوی ایشان بکشم|
  block
    block |گر کسی قصه کند بارکشی مجنونی|
    block |از درون نعره زند دل که دو چندان بکشم|
  block
    block |ور به زندان بردم یوسف من بی‌گنهی|
    block |همچو یوسف بروم وحشت زندان بکشم|
  block
    block |گر دلم سر کشد از درد تو جان سیر شود|
    block |جان و دل تا برود بی‌دل و بی‌جان بکشم|
  block
    block |شور و شر در دو جهان افتد از عنبر و مشک|
    block |چونک من دامن مشکین تو پنهان بکشم|