
block |ما دو سه مست خلوتی جمع شدیم این طرف|
  block
    block |ما دو سه مست خلوتی جمع شدیم این طرف|
    block |چون شتران رو به رو پوز نهاده در علف|
  block
    block |هر طرفی همی‌رسد مست و خراب جوق جوق|
    block |چون شتران مست لب سست فکنده کرده کف|
  block
    block |خوش بخورید کاشتران ره نبرند سوی ما|
    block |زانک بوادی اندرند ما سر کوه بر شرف|
  block
    block |گر چه درازگردن‌اند تا سر کوه کی رسند|
    block |ور چه که عف عفی کنند غم نخوریم ما ز عف|
  block
    block |بحر اگر شود جهان کشتی نوح اندریم|
    block |کشتی نوح کی بود سخره آفت و تلف|
  block
    block |جمله جهان پرست غم در پی منصب و درم|
    block |ما خوش و نوش و محترم مست خرف در این کنف|
  block
    block |کان زمردیم ما آفت چشم مار غم|
    block |آنک اسیر غم بود حصه اوست وااسف|
  block
    block |مطرب عارفان بیا مست شدند عارفان|
    block |زود بگو رباعیی پیش درآ بگیر دف|
  block
    block |باد به بیشه درفکن بر سر هر درخت زن|
    block |تا که شوند سرفشان شاخ درخت صف به صف|
  block
    block |ابله اگر زنخ زند تو ره عشق گم مکن|
    block |عشق حیات جان بود مرده بود دگر حرف|
  block
    block |چون غزلی به سر بری مدحت شمس دین بگو|
    block |از تبریز یاد کن کوری خصم ناخلف|