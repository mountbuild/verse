
block |بی تو به سر می نشود با دگری می‌نشود|
  block
    block |بی تو به سر می نشود با دگری می‌نشود|
    block |هر چه کنم عشق بیان بی‌جگری می‌نشود|
  block
    block |اشک دوان هر سحری از دلم آرد خبری|
    block |هیچ کسی را ز دلم خود خبری می‌نشود|
  block
    block |یک سر مو از غم تو نیست که اندر تن من|
    block |آب حیاتی ندهد یا گهری می‌نشود|
  block
    block |ای غم تو راحت جان چیستت این جمله فغان|
    block |تا بزنم بانگ و فغان خود حشری می‌نشود|
  block
    block |میل تو سوی حشرست پیشه تو شور و شرست|
    block |بی ره و رای تو شها رهگذری می‌نشود|
  block
    block |چیست حشر از خود خود رفتن جان‌ها به سفر|
    block |مرغ چو در بیضه خود بال و پری می‌نشود|
  block
    block |بیست چو خورشید اگر تابد اندر شب من|
    block |تا تو قدم درننهی خود سحری می‌نشود|
  block
    block |دانه دل کاشته‌ای زیر چنین آب و گلی|
    block |تا به بهارت نرسد او شجری می‌نشود|
  block
    block |در غزلم جبر و قدر هست از این دو بگذر|
    block |زانک از این بحث به جز شور و شری می‌نشود|