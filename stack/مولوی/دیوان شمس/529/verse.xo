
block |خامی سوی پالیز جان آمد که تا خربز خورد|
  block
    block |خامی سوی پالیز جان آمد که تا خربز خورد|
    block |دیدی تو یا خود دید کس کاندر جهان خر بز خورد|
  block
    block |ترونده پالیز جان هر گاو و خر را کی رسد|
    block |زان میوه‌های نادره زیرک دل و گربز خورد|
  block
    block |آن کس که در مغرب بود یابد خورش از اندلس|
    block |وان کس که در مشرق بود او نعمت هرمز خورد|
  block
    block |چون خدمت قیصر کند او راتبه قیصر خورد|
    block |چون چاکر اربز بود از مطبخ اربز خورد|
  block
    block |آن کو به غصب و دزدیی آهنگ پالیزی کند|
    block |از داد و داور عاقبت اشکنجه‌های غز خورد|
  block
    block |ترک آن بود کز بیم او دیه از خراج ایمن بود|
    block |ترک آن نباشد کز طمع سیلی هر قنسز خورد|
  block
    block |وان عقل پرمغزی که او در نوبهاری دررسد|
    block |از پوست‌ها فارغ شود کی غصه قندز خورد|
  block
    block |صفراییی کز طبع بد از نار شیرین می‌رمد|
    block |نار ترش خواهد ولی آن به که نار مز خورد|
  block
    block |خامش نخواهد خورد خود این راح‌های روح را|
    block |آن کس که از جوع البقر ده مرده ماش و رز خورد|