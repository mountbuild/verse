
block |مکن ای دوست ز جور این دلم آواره مکن|
  block
    block |مکن ای دوست ز جور این دلم آواره مکن|
    block |جان پی پاره بگیر و جگرم پاره مکن|
  block
    block |مر تو را عاشق دل داده و غمخوار بسی است|
    block |جان و سر قصد سر این دل غمخواره مکن|
  block
    block |نظر رحم بکن بر من و بیچارگیم|
    block |جز تو ار چاره گری هست مرا چاره مکن|
  block
    block |پیش آتشکده عشق تو دل شیشه گر است|
    block |دل خود بر دل چون شیشه من خاره مکن|
  block
    block |هر دمی هجر ستمکار تو دم می دهدم|
    block |هر دمم دم ده بی‌باک ستمکاره مکن|
  block
    block |تن پربند چو گهواره و دل چون طفل است|
    block |در کنارش کش و وابسته گهواره مکن|
  block
    block |پیش خورشید رخت جان مرا رقصان دار|
    block |همچو شب جان مرا بند هر استاره مکن|
  block
    block |ز دغل عالم غدار دو صد سر دارد|
    block |سر من در سر این عالم غداره مکن|
  block
    block |صد چو هاروت و چو ماروت ز سحرش بسته‌ست|
    block |مر مرا بسته این جادوی سحاره مکن|
  block
    block |خمر یک روزه این نفس خمار ابد است|
    block |هین مرا تشنه این خاین خماره مکن|
  block
    block |لعب اول چو مرا بست میفزا بازی|
    block |ز آنچ یک باره شدم مات تو ده باره مکن|
  block
    block |جمله عیاری ناسوت ز لاهوت تو است|
    block |تو دگر یاری این کافر عیاره مکن|