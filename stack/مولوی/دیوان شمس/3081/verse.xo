
block |تو عاشقی چه کسی از کجا رسیدستی|
  block
    block |تو عاشقی چه کسی از کجا رسیدستی|
    block |مرا چه می‌نگری کژ به شب خریدستی|
  block
    block |چه ظلم کردم بر تو که چون ستم زدگان|
    block |کله زدی به زمین بر قبا دریدستی|
  block
    block |تظلمی به سلف می‌کنی مگر پیشین|
    block |که داغ و درد و غم عاشقان شنیدستی|
  block
    block |غلط ز رنگ تو پیداست ز آل یعقوبی|
    block |بدیده رخ یوسف که کف بریدستی|
  block
    block |ز تیر غمزه دلدار اگر نخست دلت|
    block |چرا ز غصه و غم چون کمان خمیدستی|
  block
    block |ز آه و ناله تو بوی مشک می‌آید|
    block |یقین تو آهوی نافی سمن چریدستی|
  block
    block |تو هر چه هستی می‌باش یک سخن بشنو|
    block |اگر چه میوه حکمت بسی بچیدستی|
  block
    block |حدیث جان توست این و گفت من چو صداست|
    block |اگر تو شیخ شیوخی وگر مریدستی|
  block
    block |تو خویش درد گمان برده‌ای و درمانی|
    block |تو خویش قفل گمان برده‌ای کلیدستی|
  block
    block |اگر ز وصف تو دزدم تو شحنه عقلی|
    block |وگر تمام بگویم ابایزیدستی|
  block
    block |دریغ از تو که در آرزوی غیری تو|
    block |جمال خویش ندیدی که بی‌ندیدستی|
  block
    block |تو را کسی بشناسد که اوت کسی کرده‌ست|
    block |دگر کیست نداند که ناپدیدستی|
  block
    block |دلا برو بر یار و مباش بسته خویش|
    block |که سایح و سبک و چابک و جریدستی|
  block
    block |به ترک مصر بگفتی ز شومی فرعون|
    block |بر شعیب چو موسی فروخزیدستی|
  block
    block |چون عمر ماست حدیثش دراز اولیتر|
    block |چنین درازسخن را بدان کشیدستی|
  block
    block |همی‌دوم پی ظل تو شمس تبریزی|
    block |مگر منم عرفه تو مگر که عیدستی|