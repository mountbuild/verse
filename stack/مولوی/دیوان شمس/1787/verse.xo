
block |گر آخر آمد عشق تو گردد ز اول‌ها فزون|
  block
    block |گر آخر آمد عشق تو گردد ز اول‌ها فزون|
    block |بنوشت توقیعت خدا کاخرون السابقون|
  block
    block |زرین شده طغرای او ز انا فتحناهای او|
    block |سر کرده صورت‌های او از بحر جان آبگون|
  block
    block |آدم دگربار آمده بر تخت دین تکیه زده|
    block |در سجده شکر آمده سرهای نحن الصافون|
  block
    block |رستم که باشد در جهان در پیش صف عاشقان|
    block |شبدیز می رانند خوش هر روز در دریای خون|
  block
    block |هر سو دو صد ببریده سر در بحر خون زان کر و فر|
    block |رقصان و خندان چون شکر ز انا الیه راجعون|
  block
    block |گر سایه عاشق فتد بر کوه سنگین برجهد|
    block |نه چرخ صدق‌ها زند تو منکری نک آزمون|
  block
    block |بر کوه زد اشراق او بشنو تو چاقاچاق او|
    block |خود کوه مسکین که بود آن جا که شد موسی زبون|
  block
    block |خود پیش موسی آسمان باشد کمینه نردبان|
    block |کو آسمان کو ریسمان کو جان کو دنیای دون|
  block
    block |تن را تو مشتی کاه دان در زیر او دریای جان|
    block |گر چه ز بیرون ذره‌ای صد آفتابی از درون|
  block
    block |خورشیدی و زرین طبق دیگ تو را پخته است حق|
    block |مطلوب بودی در سبق طالب شدستی تو کنون|
  block
    block |او پار کشتی کاشته امسال برگ افراشته|
    block |سر از زمین برداشته بر خویش می خواند فسون|
  block
    block |جان مست گشت از کاس او ای شاد کاس و طاس او|
    block |طاسی که بهر سجده‌اش شد طشت گردون سرنگون|
  block
    block |ای شمس تبریز از کرم ای رشک فردوس و ارم|
    block |تا چنگ اندر من زدی در عشق گشتم ارغنون|