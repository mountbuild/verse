
block |راز تو فاش می کنم صبر نماند بیش از این|
  block
    block |راز تو فاش می کنم صبر نماند بیش از این|
    block |بیش فلک نمی‌کشد درد مرا و نی زمین|
  block
    block |این دل من چه پرغم است وان دل تو چه فارغ است|
    block |آن رخ تو چو خوب چین وین رخ من پر است چین|
  block
    block |تا که بسوزد این جهان چند بسوزد این دلم|
    block |چند بود بتا چنان چند گهی بود چنین|
  block
    block |سر هزارساله را مستم و فاش می کنم|
    block |خواه ببند دیده را خواه گشا و خوش ببین|
  block
    block |شور مرا چو دید مه آمد سوی من ز ره|
    block |گفت مده ز من نشان یار توایم و همنشین|
  block
    block |خیره بماند جان من در رخ او دمی و گفت|
    block |ای صنم خوش خوشین ای بت آب و آتشین|
  block
    block |ای رخ جان فزای او بهر خدا همان همان|
    block |مطرب دلربای من بهر خدا همین همین|
  block
    block |عشق تو را چو مفرشم آب بزن بر آتشم|
    block |ای مه غیب آن جهان در تبریز شمس دین|