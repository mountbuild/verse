
block |گر روی بگردانی تو پشت قوی داری|
  block
    block |گر روی بگردانی تو پشت قوی داری|
    block |کان روی چو خورشیدت صد گون کندت یاری|
  block
    block |من بی‌رخ چون ماهت گر روی به ماه آرم|
    block |مه بی‌تو ز من گیرد صد دوری و بیزاری|
  block
    block |جان بی‌تو یتیم آمد مه بی‌تو دو نیم آمد|
    block |گلزار جفا گردد چون تخم جفا کاری|
  block
    block |چون سرکشی آغازی یا اسب جفا تازی|
    block |دست کی رسد در تو گر پای نیفشاری|
  block
    block |مهمان توام ای جان ای شادی هر مهمان|
    block |شاید که ز بخشایش این دم سر من خاری|
  block
    block |رو ای دل بیچاره با تیغ و کفن پیشش|
    block |کی پیش رود با او بدفعلی و طراری|
  block
    block |ای جان نه ز باغ تو رسته‌ست درخت من|
    block |پرورده و خو کرده با عشرت و خماری|
  block
    block |اجزای وجود من مستان تواند ای جان|
    block |مستان مرا مفکن در نوحه و در زاری|
  block
    block |آن ساغر پنهانی خواهم که بگردانی|
    block |مستانه به پیش آیی بی‌نخوت و جباری|
  block
    block |ای ساغر پنهانی تو جامی و یا جانی|
    block |یا چشمه حیوانی یا صحت بیماری|
  block
    block |یا آب حیاتی تو یا خط نجاتی تو|
    block |یا کان نباتی تو یا ابر شکرباری|
  block
    block |آن ساغر و آن کوزه کو نشکندم روزه|
    block |اما نهلد در سر نی عقل نی هشیاری|
  block
    block |هم عقلی و هم جانی هم اینی و هم آنی|
    block |هم آبی و هم نانی هم یاری و هم غاری|
  block
    block |خاموش شدم حاصل تا برنپرد این دل|
    block |نی زان که سخن کم شد از غایت بسیاری|