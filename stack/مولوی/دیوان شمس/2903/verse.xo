
block |باوفا یارا جفا آموختی|
  block
    block |باوفا یارا جفا آموختی|
    block |این جفا را از کجا آموختی|
  block
    block |کو وفاهای لطیفت کز نخست|
    block |در شکار جان ما آموختی|
  block
    block |هر کجا زشتی جفاکاری رسید|
    block |خوبیش دادی وفا آموختی|
  block
    block |ای دل از عالم چنین بیگانگی|
    block |هم ز یار آشنا آموختی|
  block
    block |جانت گر خواهد صنم گویی بلی|
    block |این بلی را زان بلا آموختی|
  block
    block |عشق را گفتم فروخوردی مرا|
    block |این مگر از اژدها آموختی|
  block
    block |آن عصای موسی اژدرها بخورد|
    block |تو مگر هم زان عصا آموختی|
  block
    block |ای دل ار از غمزه‌اش خسته شدی|
    block |از لبش آخر دوا آموختی|
  block
    block |شکر هشتی و شکایت می‌کنی|
    block |از یکی باری خطا آموختی|
  block
    block |زان شکرخانه مگو الا که شکر|
    block |آن چنان کز انبیا آموختی|
  block
    block |این صفا را از گله تیره مکن|
    block |کاین صفا از مصطفی آموختی|
  block
    block |هر چه خلق آموختت زان لب ببند|
    block |جمله آن شو کز خدا آموختی|
  block
    block |عاشقا از شمس تبریزی چو ابر|
    block |سوختی لیکن ضیا آموختی|