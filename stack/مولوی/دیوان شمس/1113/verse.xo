
block |ای جان جان جان‌ها جانی و چیز دیگر|
  block
    block |ای جان جان جان‌ها جانی و چیز دیگر|
    block |وی کیمیای کان‌ها کانی و چیز دیگر|
  block
    block |ای آفتاب باقی وی ساقی سواقی|
    block |وی مشرب مذاقی آنی و چیز دیگر|
  block
    block |ای مشعله یقین را وی پرورش زمین را|
    block |وی عقل اولین را ثانی و چیز دیگر|
  block
    block |ای مظهر الهی وی فر پادشاهی|
    block |هر صنعتی که خواهی تانی و چیز دیگر|
  block
    block |هر گون غرایبی را هر بوالعجایبی را|
    block |هر غیب و غایبی را دانی و چیز دیگر|
  block
    block |زان عشق همچو افیون لیلی کنی و مجنون|
    block |ای از سنات گردون سانی و چیز دیگر|
  block
    block |ای نور صدرها را اومید صبرها را|
    block |بر اوج ابرها را رانی و چیز دیگر|
  block
    block |ای فخر انبیا را وی ذخر اولیا را|
    block |وی قصر اجتبا را بانی و چیز دیگر|
  block
    block |ای گنج مغفرت را وی بحر مرحمت را|
    block |من غیر درگهت را شانی و چیز دیگر|
  block
    block |چشمی که غیر رویت بیند ز بهر زینت|
    block |باشد در این جریمت زانی و چیز دیگر|
  block
    block |ای اصل اصل مبدا وی دستگیر فردا|
    block |گشتم به دست سودا عانی و چیز دیگر|
  block
    block |پرست این دهانم بر غیر تو نخوانم|
    block |چون هست غیر گوشت فانی و چیز دیگر|