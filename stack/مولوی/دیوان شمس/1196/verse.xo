
block |عاشقان را شد مسلم شب نشستن تا به روز|
  block
    block |عاشقان را شد مسلم شب نشستن تا به روز|
    block |خوردنی و خواب نی اندر هوای دلفروز|
  block
    block |گر تو یارا عاشقی ماننده این شمع باش|
    block |جمله شب می‌گداز و جمله شب خوش می‌بسوز|
  block
    block |غیر عاشق دان که چون سرما بود اندر خزان|
    block |در میان آن خزان باشد دل عاشق تموز|
  block
    block |گر تو عشقی داری ای جان از پی اعلام را|
    block |عاشقانه نعره‌ای زن عاشقانه فوز فوز|
  block
    block |ور تو بند شهوتی دعوی عشاقی مکن|
    block |در ببند اندر خلاء و شهوت خود را بسوز|
  block
    block |عاشق و شهوت کجا جمع آید ای تو ساده دل|
    block |عیسی و خر در یکی آخر کجا دارند پوز|
  block
    block |گر همی‌خواهی که بویی بشنوی زین رمزها|
    block |چشم را از غیر شمس الدین تبریزی بدوز|
  block
    block |ور نبینی کز دو عالم برتر آمد شمس دین|
    block |بر تک دریای غفلت مرده ریگی تو هنوز|
  block
    block |رو به کتاب تعلم گرد علم فقه گرد|
    block |تا سرافرازی شوی اندر یجوز و لایجوز|
  block
    block |جان من از عشق شمس الدین ز طفلی دور شد|
    block |عشق او زین پس نماند با مویز و جوز و کوز|
  block
    block |عقل من از دست رفت و شعر من ناقص بماند|
    block |زان کمانم هست عریان از لباس نقش و توز|
  block
    block |ای جلال الدین بخسپ و ترک کن املا بگو|
    block |که تک آن شیر را اندرنیابد هیچ یوز|