
block |نگشتم از تو هرگز ای صنم سیر|
  block
    block |نگشتم از تو هرگز ای صنم سیر|
    block |ولیک از هجر گشتم دم به دم سیر|
  block
    block |همی‌بینم رضایت در غم ماست|
    block |چگونه گردد این بی‌دل ز غم سیر|
  block
    block |چه خون آشام و مستسقیست این دل|
    block |که چشمم می‌نگردد ز اشک و نم سیر|
  block
    block |اگر سیری از این عالم بیا که|
    block |نگردد هیچ کس زان عالمم سیر|
  block
    block |چو دیدم اتفاق عاشقانت|
    block |شدستم از خلاف و لا و لم سیر|
  block
    block |ولی دردم تو اسرافیل جان‌ها|
    block |نیم از نفخ روح و زیر و بم سیر|
  block
    block |چو بوی جام جان بر مغز من زد|
    block |شدم ای جان جان از جام جم سیر|
  block
    block |چو بیشست آن جنون لحظه به لحظه|
    block |خسیس آن کو نگشت از بیش و کم سیر|
  block
    block |چو دیدم کاس و طاس او شدستم|
    block |از این طشت نگون خم به خم سیر|
  block
    block |خیال شمس تبریزی بیامد|
    block |ز عشق خال او گشتم ز غم سیر|