
block |ساقیا ساقیا روا داری|
  block
    block |ساقیا ساقیا روا داری|
    block |که رود روز ما به هشیاری|
  block
    block |گر بریزی تو نقل‌ها در پیش|
    block |عقل‌ها را ز پیش برداری|
  block
    block |عوض باده نکته می‌گویی|
    block |تا بری وقت ما به طراری|
  block
    block |درد دل را اگر نمی‌بینی|
    block |بشنو از چنگ ناله و زاری|
  block
    block |ناله نای و چنگ حال دلست|
    block |حال دل را تو بین که دلداری|
  block
    block |دست بر حرف بی‌دلی چه نهی|
    block |حرف را در میان چه می‌آری|
  block
    block |طوق گردن تویی و حلقه گوش|
    block |گردن و گوش را چه می‌خاری|
  block
    block |گفته را دانه‌های دام مساز|
    block |که ز گفتست این گرفتاری|
  block
    block |گه کلیدست گفت و گه قفلست|
    block |گاه از او روشنیم و گه تاری|
  block
    block |گفت بادست گر در او بوییست|
    block |هدیه تو بود که گلزاری|
  block
    block |گفت جامست گر بر او نوریست|
    block |از رخ تو بود که انواری|
  block
    block |مشک بربند کوزه‌ها پر شد|
    block |مشک هم می‌درد ز بسیاری|