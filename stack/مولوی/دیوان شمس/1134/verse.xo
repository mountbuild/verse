
block |چرا ز قافله یک کس نمی‌شود بیدار|
  block
    block |چرا ز قافله یک کس نمی‌شود بیدار|
    block |که رخت عمر ز کی باز می‌برد طرار|
  block
    block |چرا ز خواب و ز طرار می‌نیازاری|
    block |چرا از او که خبر می‌کند کنی آزار|
  block
    block |تو را هر آنک بیازرد شیخ و واعظ توست|
    block |که نیست مهر جهان را چو نقش آب قرار|
  block
    block |یکی همیشه همی‌گفت راز با خانه|
    block |مشو خراب به ناگه مرا بکن اخبار|
  block
    block |شبی به ناگه خانه بر او فرود آمد|
    block |چه گفت گفت کجا شد وصیت بسیار|
  block
    block |نگفتمت خبرم کن تو پیش از افتادن|
    block |که چاره سازم من با عیال خود به فرار|
  block
    block |خبر نکردی ای خانه کو حق صحبت|
    block |فروفتادی و کشتی مرا به زاری زار|
  block
    block |جواب گفت مر او را فصیح آن خانه|
    block |که چند چند خبر کردمت به لیل و نهار|
  block
    block |بدان طرف که دهان را گشادمی بشکاف|
    block |که قوتم برسیدست وقت شد هش دار|
  block
    block |همی‌زدی به دهانم ز حرص مشتی گل|
    block |شکاف‌ها همی‌بستی سراسر دیوار|
  block
    block |ز هر کجا که گشادم دهان فروبستی|
    block |نهشتیم که بگویم چه گویم ای معمار|
  block
    block |بدان که خانه تن توست و رنج‌ها چو شکاف|
    block |شکاف رنج به دارو گرفتی ای بیمار|
  block
    block |مثال کاه و گلست آن مزوره و معجون|
    block |هلا تو کاه گل اندر شکاف می‌افشار|
  block
    block |دهان گشاید تن تا بگویدت رفتم|
    block |طبیب آید و بندد بر او ره گفتار|
  block
    block |خمار درد سرت از شراب مرگ شناس|
    block |مده شراب بنفشه بهل شراب انار|
  block
    block |وگر دهی تو به عادت دهش که روپوشست|
    block |چه روی پوشی زان کوست عالم الاسرار|
  block
    block |بخور شراب انابت بساز قرص ورع|
    block |ز توبه ساز تو معجون غذا ز استغفار|
  block
    block |بگیر نبض دل و دین خود ببین چونی|
    block |نگاه کن تو به قاروره عمل یک بار|
  block
    block |به حق گریز که آب حیات او دارد|
    block |تو زینهار از او خواه هر نفس زنهار|
  block
    block |اگر کیست بگوید که خواست فایده نیست|
    block |بگو که خواست از او خاست چون بود بی‌کار|
  block
    block |مرید چیست به تازی مرید خواهنده|
    block |مرید از آن مرادست و صید از آن شکار|
  block
    block |اگر نخواست مرا پس چرام خواهان کرد|
    block |که زرد کرد رخم را فراق آن رخسار|
  block
    block |وگر نه غمزه او زد به تیغ عشق مرا|
    block |چراست این دل من خون و چشم من خونبار|
  block
    block |خزان مرید بهارست زرد و آه کنان|
    block |نه عاقبت به سر او رسید شیخ بهار|
  block
    block |چو زنده گشت مرید بهار و مرده نماند|
    block |مرید حق ز چه ماند میان ره مردار|
  block
    block |به سوی باغ بیا و جزای فعل ببین|
    block |شکوفه لایق هر تخم پاک در اظهار|
  block
    block |چو واعظان خضرکسوه بهار ای جان|
    block |زبان حال گشا و خموش باش ای یار|