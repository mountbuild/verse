
block |تو آب روشنی تو در این آب گل مکن|
  block
    block |تو آب روشنی تو در این آب گل مکن|
    block |دل را مپوش پرده دل را تو دل مکن|
  block
    block |پاکان به گرد در به تماشا نشسته‌اند|
    block |دل را و خویش را ز عزیزان خجل مکن|
  block
    block |دل نعره می‌زند که بکش خویش را ز عشق|
    block |ور جمله جان نگردی دل را بحل مکن|
  block
    block |مس را که زر کنند یکی علم دیگر است|
    block |زین‌ها که می‌کنی نشود زر بهل مکن|
  block
    block |دوری بگشت این تن کز دل بگشته‌ای|
    block |سی سال دور باشد سی را چهل مکن|
  block
    block |چیزی که زیر هاون افلاک سوده شد|
    block |این سرمه نیست دیده از آن مکتحل مکن|
  block
    block |هنگامه‌هاست در ره هر جا مه‌ای است رو|
    block |بی‌گاه گشت روز تو خود مشتغل مکن|