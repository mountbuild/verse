
block |مرا چو زندگی از یاد روی چون مه توست|
  block
    block |مرا چو زندگی از یاد روی چون مه توست|
    block |همیشه سجده گهم آستان خرگه توست|
  block
    block |به هر شبی کشدم تا به روز زنده کند|
    block |نوای آن سگ کو پاسبان درگه توست|
  block
    block |ز پیش آب و گل من بدید روح تو را|
    block |خرد بگفت که سجده کنش که او شه توست|
  block
    block |سجود کرد و در آن سجده ماند تا به ابد|
    block |نهاده روی بر آن خاک خوش که او ره توست|
  block
    block |چه باشدت اگر این شوره خاک را که منم|
    block |به نعل بازنوازی که آن گذرگه توست|
  block
    block |ایا دو دیده تبریز شمس دین به حق|
    block |تو کهربای دلی دل به عاشقی که توست|