
block |آید هر دم رسول از طرف شهر یار|
  block
    block |آید هر دم رسول از طرف شهر یار|
    block |با فرح وصل دوست با قدح شهریار|
  block
    block |دست زنان عقل کل رقص کنان جزو و کل|
    block |سجده کنان سرو و گل بر طرف سبزه زار|
  block
    block |بحر از این دم به جوش کوه از این لعل پوش|
    block |نوح از این در خروش روح از این شرمسار|
  block
    block |ای خرد دوربین ساقی چون حور بین|
    block |باده منصور بین جان و دلی بی‌قرار|
  block
    block |بشنو از چپ و راست مژده سعادت تو راست|
    block |بخت صفا در صفاست تا تو توی اختیار|
  block
    block |پرده گردون بدر نعمت جنت بخور|
    block |آب بزن بر جگر حور بکش در کنار|
  block
    block |هر چه بر اصحاب حال باشد اول خیال|
    block |گردد آخر وصال چونک درآید نگار|