
block |ز ما برگشتی و با گل فتادی|
  block
    block |ز ما برگشتی و با گل فتادی|
    block |دو چشم خویش سوی گل گشادی|
  block
    block |ز شرم روی ما گل از تو بگریخت|
    block |ز گل واگشتی این جا سر نهادی|
  block
    block |نهادی سر که پای من ببوسی|
    block |نیابی بوسه گل را بوسه دادی|
  block
    block |بدان لب‌ها که بوی گل گرفته‌ست|
    block |نیابی بوسه گر چه اوستادی|
  block
    block |برای رفع بویش این دو لب را|
    block |همی‌مالم به خاکت من ز شادی|
  block
    block |کجا بردارم این لب از تو ای خاک|
    block |ولی فتنه تویی گل را تو زادی|
  block
    block |تو آن خاکی که از حق لطف دزدی|
    block |تو دزدی و مریدی و مرادی|