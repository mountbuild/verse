
block |من بیخود و تو بیخود (من مست و تو دیوانه) ما را کی برد خانه|
  block
    block |من بیخود و تو بیخود (من مست و تو دیوانه) ما را کی برد خانه|
    block |من چند تو را (صد بار تو را) گفتم کم خور دو سه پیمانه|
  block
    block |در شهر یکی کس را هشیار نمی‌بینم|
    block |هر یک بتر از دیگر شوریده و دیوانه|
  block
    block |جانا به خرابات آ تا لذت جان بینی|
    block |جان را چه خوشی باشد بی‌صحبت جانانه|
  block
    block |هر گوشه یکی مستی دستی ز بر دستی|
    block |و آن ساقی هر هستی با ساغر شاهانه|
  block
    block |تو وقف خراباتی دخلت می و خرجت می|
    block |زین وقف به هشیاران مسپار یکی دانه|
  block
    block |ای لولی بربط زن تو مستتری یا من|
    block |ای پیش چو تو مستی افسون من افسانه|
  block
    block |از خانه برون رفتم مستیم به پیش آمد|
    block |در هر نظرش مضمر صد گلشن و کاشانه|
  block
    block |چون کشتی بی‌لنگر کژ می‌شد و مژ می‌شد|
    block |وز حسرت او مرده صد عاقل و فرزانه|
  block
    block |گفتم ز کجایی تو تسخر زد و گفت ای جان|
    block |نیمیم ز ترکستان نیمیم ز فرغانه|
  block
    block |نیمیم ز آب و گل نیمیم ز جان و دل|
    block |نیمیم لب دریا نیمی همه دردانه|
  block
    block |گفتم که رفیقی کن با من که منم خویشت|
    block |گفتا که بنشناسم من خویش ز بیگانه|
  block
    block |من بی‌دل و دستارم در خانه خمارم|
    block |یک سینه سخن دارم هین شرح دهم یا نه|
  block
    block |در حلقه لنگانی می‌باید لنگیدن|
    block |این پند ننوشیدی از خواجه علیانه|
  block
    block |سرمست چنان خوبی کی کم بود از چوبی|
    block |برخاست فغان آخر از استن حنانه|
  block
    block |شمس الحق تبریزی از خلق چه پرهیزی|
    block |اکنون که درافکندی صد فتنه فتانه|