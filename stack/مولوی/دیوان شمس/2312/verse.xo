
block |دیدم رخ ترسا را با ما چو گل اشکفته|
  block
    block |دیدم رخ ترسا را با ما چو گل اشکفته|
    block |هم خلوت و هم بی‌گه در دیر صفا رفته|
  block
    block |با آن مه بی‌نقصان سرمست شده رقصان|
    block |دستی سر زلف او دستی می بگرفته|
  block
    block |در رسته بازاری هر جا بده اغیاری|
    block |در جانش زده ناری آن خونی آشفته|
  block
    block |و آن لعل چو بگشاید تا قند شکر خاید|
    block |از عرش نثار آید بس گوهر ناسفته|
  block
    block |دل دزدد و بستاند وز سر دلت داند|
    block |تا جمله فروخواند پنهانی ناگفته|
  block
    block |از حسن پری زاده صد بی‌دل و دل داده|
    block |در هر طرف افتاده هم یک یک و هم جفته|
  block
    block |نوری که از او تابد هر چشم که برتابد|
    block |بیدار ابد یابد در کالبد خفته|
  block
    block |از هفت فلک بیرون وز هر دو جهان افزون|
    block |وین طرفه که آن بی‌چون اندر دل بنهفته|
  block
    block |از بهر چنین مشکل تبریز شده حاصل|
    block |و اندر پی شمس الدین پای دل من کفته|