
block |آه کان سایه خدا گوهردلی پرمایه‌ای|
  block
    block |آه کان سایه خدا گوهردلی پرمایه‌ای|
    block |آفتاب او نهشت اندر دو عالم سایه‌ای|
  block
    block |آفتاب و چرخ را چون ذره‌ها برهم زند|
    block |وز جمال خود دهدشان نو به نو سرمایه‌ای|
  block
    block |عشق و عاشق را چه خوش خندان کنی رقصان کنی|
    block |عشق سازی عقل سوزی طرفه‌ای خودرایه‌ای|
  block
    block |چشم مرده وام کرده جان ز بهر عشق او|
    block |ز آنک در دیده بدیده جان از آن سر پایه‌ای|
  block
    block |قهر صد دندان ز لطفش پیر بی‌دندان شده|
    block |عقل پابرجا ز عشقش یاوه و هرجایه‌ای|
  block
    block |صد هزاران ساله از هست و عدم زان سوتری|
    block |وز تواضع مر عدم را هست خوش همسایه‌ای|
  block
    block |کوه حلمی شمس تبریزی دو عالم تخت تو|
    block |بر نهان و آشکارش می‌نگر از قایه‌ای|