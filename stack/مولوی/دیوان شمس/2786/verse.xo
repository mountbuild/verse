
block |آتشینا آب حیوان از کجا آورده‌ای|
  block
    block |آتشینا آب حیوان از کجا آورده‌ای|
    block |دانم این باری که الحق جان فزا آورده‌ای|
  block
    block |مشرق و مغرب بدرد همچو ابر از یک دگر|
    block |چون چنین خورشید از نور خدا آورده‌ای|
  block
    block |خیره گان روی خود را از ره و منزل مپرس|
    block |چون بر ایشان شعله‌های کبریا آورده‌ای|
  block
    block |احمقی باشد اگر جانی بمیرد بعد از این|
    block |چون چنین دریای جوشان از بقا آورده‌ای|
  block
    block |از قضا و از قدر مر عاشقان را خوف نیست|
    block |چون قدر را مست گشته با قضا آورده‌ای|
  block
    block |می‌نگنجد جان ما در پوست از شادی تو|
    block |کاین جمال جان فزا از بهر ما آورده‌ای|
  block
    block |شمس تبریزی جفا کردی و دانم این قدر|
    block |کز میان هر جفایی صد وفا آورده‌ای|