
block |ای آنک به دل‌ها ز حسد خار خلیدی|
  block
    block |ای آنک به دل‌ها ز حسد خار خلیدی|
    block |این‌ها همه کردی و در آن گور خزیدی|
  block
    block |تلخی دهد امروز تو را در دل و در کام|
    block |آن زهرگیاهی که در این دشت چریدی|
  block
    block |آن آهن تو نرم شد امروز ببینی|
    block |که قفل دری یا جهت قفل کلیدی|
  block
    block |طوق ملکی این دم اگر گوهر پاکی|
    block |رد فلکی این دم اگر جان پلیدی|
  block
    block |با جمله روان‌ها به تک روح روانی|
    block |سلطان جهادی اگر از نفس جهیدی|
  block
    block |با خالق آرام تو آرام گرفتی|
    block |وز دیو رمیده تو به هنگام رهیدی|
  block
    block |امروز تو را بازخرد از غمش آن نور|
    block |کو را چو دل و جان به دل و جان بخریدی|
  block
    block |آن سیمبر اندر بر سیمین تو آید|
    block |کو را چو نثار زر از این خاک بچیدی|
  block
    block |ای عشق ببخشای بر این خاک که دانی|
    block |کز خاک همان رست که در خاک دمیدی|
  block
    block |خامش کن و منمای به هر کس سر دل ز آنک|
    block |در دیده هر ذره چو خورشید پدیدی|