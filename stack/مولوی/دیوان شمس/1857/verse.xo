
block |توقع دارم از لطف تو ای صدر نکوآیین|
  block
    block |توقع دارم از لطف تو ای صدر نکوآیین|
    block |درون مدرسه حجره به پهلوی شهاب الدین|
  block
    block |پیاده قاضیم می خوان درون محکمه قاصد|
    block |و یا خود داعی سلطان دعاها را کنم آمین|
  block
    block |بدین حیله بگنجانی در آن خانه ربابی را|
    block |که نامم را بگردانی نهی نامم فلان الدین|
  block
    block |که خلقان صورت و نامند مثال میوه خامند|
    block |کی از جانشان خبر باشد که آن تلخ است یا شیرین|
  block
    block |وگر حال آورد قاضی سماعش آرزو آید|
    block |رباب خوب بنوازم سماعی آرمش شیرین|
  block
    block |ز آواز سماع من اقنجی هم شود زنده|
    block |سر از تربت برون آرد بکوبد پا کند تحسین|
  block
    block |کفن را اندراندازد قوال انداز مستانه|
    block |از آن پس مردگان یک یک برون آیند هم در حین|
  block
    block |عجب نبود که صورت‌ها بدین آواز برخیزند|
    block |که صورت‌های عشق تو درونت زنده شد می بین|
  block
    block |ز مردم آن به کار آید کی زنده می شود در تو|
    block |و باقی تن غباری دان که پیدا می شود از طین|
  block
    block |دلت را هر زمان نقشی تنت یک نقش افسرده|
    block |از آن افسرده‌ای که تو بر آنی نه‌ای با این|
  block
    block |مرا گوید یکی صورت منم اصل غزل واگو|
    block |خمش کردم نشاید داد این خاتم به هر گرگین|