
block |مات خود را صنما مات مکن|
  block
    block |مات خود را صنما مات مکن|
    block |بجز از لطف و مراعات مکن|
  block
    block |خرده و بی‌ادبی‌ها که برفت|
    block |عفو کن هیچ مکافات مکن|
  block
    block |وقت رحم است بکن کینه مکش|
    block |بنده را طعمه آفات مکن|
  block
    block |به سر تو که جدایی مندیش|
    block |جز که پیوند و ملاقات مکن|
  block
    block |خاک خود را به زمین برمگذار|
    block |منزلش جز به سماوات مکن|
  block
    block |اولش جز به سوی خویش مکش|
    block |آخرش جز که سعادات مکن|
  block
    block |آنچ خو کرد ز لطفت برسان|
    block |ترک تیمار و جرایات مکن|
  block
    block |بنده اهل خرابات توایم|
    block |پشت ما را به خرابات مکن|
  block
    block |ما که باشیم که گوییم مکن|
    block |چونک گفتیم ممارات مکن|