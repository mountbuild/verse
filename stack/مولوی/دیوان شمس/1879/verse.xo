
block |آرایش باغ آمد این روی چه روی است این|
  block
    block |آرایش باغ آمد این روی چه روی است این|
    block |مستی دماغ آمد این بوی چه بوی است این|
  block
    block |این خانه جنات است یا کوی خرابات است|
    block |یا رب که چه خانه‌ست این یا رب که چه کوی است این|
  block
    block |در دل صفت کوثر جویی ز می احمر|
    block |دل پر شده از دلبر یا رب که چه جوی است این|
  block
    block |ای بر سر هر پشته از درد تو صد کشته|
    block |تو پرده فروهشته ای دوست چه خوی است این|
  block
    block |جان‌ها که به ذوق آمد در عشق دو جوق آمد|
    block |در عشق شراب است آن در عشق سبوی است این|