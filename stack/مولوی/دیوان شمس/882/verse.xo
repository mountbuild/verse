
block |جامه سیه کرد کفر نور محمد رسید|
  block
    block |جامه سیه کرد کفر نور محمد رسید|
    block |طبل بقا کوفتند ملک مخلد رسید|
  block
    block |روی زمین سبز شد جیب درید آسمان|
    block |بار دگر مه شکافت روح مجرد رسید|
  block
    block |گشت جهان پرشکر بست سعادت کمر|
    block |خیز که بار دگر آن قمرین خد رسید|
  block
    block |دل چو سطرلاب شد آیت هفت آسمان|
    block |شرح دل احمدی هفت مجلد رسید|
  block
    block |عقل معقل شبی شد بر سلطان عشق|
    block |گفت به اقبال تو نفس مقید رسید|
  block
    block |پیک دل عاشقان رفت به سر چون قلم|
    block |مژده همچون شکر در دل کاغد رسید|
  block
    block |چند کند زیر خاک صبر روان‌های پاک|
    block |هین ز لحد برجهید نصر مؤید رسید|
  block
    block |طبل قیامت زدند صور حشر می‌دمد|
    block |وقت شد ای مردگان حشر مجدد رسید|
  block
    block |بعثر ما فی القبور حصل ما فی الصدور|
    block |آمد آواز صور روح به مقصد رسید|
  block
    block |دوش در استارگان غلغله افتاده بود|
    block |کز سوی نیک اختران اختر اسعد رسید|
  block
    block |رفت عطارد ز دست لوح و قلم درشکست|
    block |در پی او زهره جست مست به فرقد رسید|
  block
    block |قرص قمر رنگ ریخت سوی اسد می‌گریخت|
    block |گفتم خیرست گفت ساقی بیخود رسید|
  block
    block |عقل در آن غلغله خواست که پیدا شود|
    block |کودک هم کودکست گو چه به ابجد رسید|
  block
    block |خیز که دوران ماست شاه جهان آن ماست|
    block |چون نظرش جان ماست عمر مؤبد رسید|
  block
    block |ساقی بی‌رنگ و لاف ریخت شراب از گزاف|
    block |رقص جمل کرد قاف عیش ممدد رسید|
  block
    block |باز سلیمان روح گفت صلای صبوح|
    block |فتنه بلقیس را صرح ممرد رسید|
  block
    block |رغم حسودان دین کوری دیو لعین|
    block |کحل دل و دیده در چشم مرمد رسید|
  block
    block |از پی نامحرمان قفل زدم بر دهان|
    block |خیز بگو مطربا عشرت سرمد رسید|