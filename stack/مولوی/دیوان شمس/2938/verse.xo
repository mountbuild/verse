
block |آن مه چو در دل آید او را عجب شناسی|
  block
    block |آن مه چو در دل آید او را عجب شناسی|
    block |در دل چگونه آید از راه بی‌قیاسی|
  block
    block |گر گویی می‌شناسم لاف بزرگ و دعوی|
    block |ور گویی من چه دانم کفر است و ناسپاسی|
  block
    block |بردانم و ندانم گردان شده‌ست خلقی|
    block |گردان و چشم بسته چون استر خراسی|
  block
    block |می‌گرد چون خراسی خواهی و گر نخواهی|
    block |گردن مپیچ زیرا دربند احتباسی|
  block
    block |یوسف خرید کوری با هیجده قلب آری|
    block |از کوری خرنده وز حاسدی نخاسی|
  block
    block |تو هم ز یوسفانی در چاه تن فتاده|
    block |اینک رسن برون آ تا در زمین نتاسی|
  block
    block |ای نفس مطمئنه اندر صفات حق رو|
    block |اینک قبای اطلس تا کی در این پلاسی|
  block
    block |گر من غزل نخوانم بشکافد او دهانم|
    block |گوید طرب بیفزا آخر حریف کاسی|
  block
    block |از بانگ طاس ماه بگرفته می‌گشاید|
    block |ماهت منم گرفته بانگی زن ار تو طاسی|
  block
    block |آدم ز سنبلی خورد کان عاقبت بریزد|
    block |تو سنبل وصالی ایمن ز زخم داسی|