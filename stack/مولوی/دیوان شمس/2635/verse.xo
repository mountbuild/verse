
block |امروز سماع است و مدام است و سقایی|
  block
    block |امروز سماع است و مدام است و سقایی|
    block |گردان شده بر جمع قدح‌های عطایی|
  block
    block |فرمان سقی الله رسیده‌ست بنوشید|
    block |ای تن همه جان شو نه که ز اخوان صفایی|
  block
    block |ای دور چه دوری تو و ای روز چه روزی|
    block |وی گلشن اقبال چه بابرگ و نوایی|
  block
    block |از خاک برویند در این دور خلایق|
    block |کاین نفخه صور است که کرده‌ست صدایی|
  block
    block |از کوه شنو نعره صد ناقه صالح|
    block |وز چرخ شنو بانگ سرافیل صلایی|
  block
    block |هین رخت فروگیر و بخوابان شتران را|
    block |آخر بگشا چشم که در دست رضایی|
  block
    block |ای مرده بشو زنده و ای پیر جوان شو|
    block |وی منکر محشر هله تا ژاژ نخایی|
  block
    block |خواهم سخنی گفت دهانم بمبندید|
    block |کامروز حلال است ورا رازگشایی|
  block
    block |ور ز آنک ز غیرت ره این گفت ببندید|
    block |ره باز کنم سوی خیالات هوایی|
  block
    block |ما نیز خیالات بدستیم و از این دم|
    block |هستی پذرفتیم ز دم‌های خدایی|
  block
    block |صد هستی دیگر به جز این هست بگیری|
    block |کاین را تو فراموش کنی خواجه کجایی|