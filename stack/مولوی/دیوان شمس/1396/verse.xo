
block |باز در اسرار روم جانب آن یار روم|
  block
    block |باز در اسرار روم جانب آن یار روم|
    block |نعره بلبل شنوم در گل و گلزار روم|
  block
    block |تا کی از این شرم و حیا شرم بسوزان و بیا|
    block |همره دل گردم خوش جانب دلدار روم|
  block
    block |صبر نمانده‌ست که من گوش سوی نسیه برم|
    block |عقل نمانده‌ست که من راه به هنجار روم|
  block
    block |چنگ زن ای زهره من تا که بر این تنتن تن|
    block |گوش بر این بانگ نهم دیده به دیدار روم|
  block
    block |خسته دام است دلم بر در و بام است دلم|
    block |شاهد دل را بکشم سوی خریدار روم|
  block
    block |گفت مرا در چه فنی کار چرا می نکنی|
    block |راه دکانم بنما تا که پس کار روم|
  block
    block |تا که ز خود بد خبرش رفت دلم بر اثرش|
    block |کو اثری از دل من تا که بر آثار روم|
  block
    block |تا ز حریفان حسد چشم بدی درنرسد|
    block |کف به کف یار دهم در کنف غار روم|
  block
    block |درس رئیسان خوشی بی‌هشی است و خمشی|
    block |درس چو خام است مرا بر سر تکرار روم|