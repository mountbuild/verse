
block |در دلم چون غمت ای سرو روان برخیزد|
  block
    block |در دلم چون غمت ای سرو روان برخیزد|
    block |همچو سرو این تن من بی‌دل و جان برخیزد|
  block
    block |من گمانم تو عیان پیش تو من محو به هم|
    block |چون عیان جلوه کند چهره گمان برخیزد|
  block
    block |چون رسد سنجق تو در ستمستان جهان|
    block |ظلم کوته شود و کوچ و قلان برخیزد|
  block
    block |بر حصار فلک ار خوبی تو جمله برد|
    block |از مقیمان فلک بانگ امان برخیزد|
  block
    block |بگذر از باغ جهان یک سحر ای رشک بهار|
    block |تا ز گلزار چمن رسم خزان برخیزد|
  block
    block |پشت افلاک خمیدست از این بار گران|
    block |ز سبک روحی تو بار گران برخیزد|
  block
    block |من چو از تیر توم بال و پرم ده بپران|
    block |خوش پرد تیر زمانی که کمان برخیزد|
  block
    block |رمه خفتست و همی‌گردد گرگ از چپ و راست|
    block |سگ ما بانگ زند تا که شبان برخیزد|
  block
    block |هین خمش دل پنهانست چو رگ زیر زبان|
    block |آشکارا شود آن رگ چو زبان برخیزد|
  block
    block |این مجابات مجیرست در آن قطعه که گفت|
    block |بر سر کوی تو عقل از سر جان برخیزد|