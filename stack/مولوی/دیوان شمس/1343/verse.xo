
block |صد هزاران همچو ما غرقه در این دریای دل|
  block
    block |صد هزاران همچو ما غرقه در این دریای دل|
    block |تا چه باشد عاقبتشان وای دل ای وای دل|
  block
    block |گر امان خواهی امانی ندهدت آن بی‌امان|
    block |می‌کشد جان را از این گل تا به سربالای دل|
  block
    block |هر نواحی فوج فوج اندر گوی یا پشته‌ای|
    block |گاه پشته گاه گو از چیست از غوغای دل|
  block
    block |قلزم روحست دل یا کشتی نوحست دل|
    block |موج موج خون فراز جوشش و گرمای دل|
  block
    block |شور می نوشان نگر وان نور خاموشان نگر|
    block |جملگی سر گشت آن کو مرد اندر پای دل|
  block
    block |گرد ما در می‌پری ای رشک ماه و مشتری|
    block |آمدی تا دل بری ای قاف و ای عنقای دل|
  block
    block |ای که کالیوه بگشتی در جهان با پر جان|
    block |هیچ دیدی شیوه‌ای تو لایق سودای دل|