
block |از اول امروز چو آشفته و مستیم|
  block
    block |از اول امروز چو آشفته و مستیم|
    block |آشفته بگوییم که آشفته شدستیم|
  block
    block |آن ساقی بدمست که امروز درآمد|
    block |صد عذر بگفتیم و زان مست نرستیم|
  block
    block |آن باده که دادی تو و این عقل که ما راست|
    block |معذور همی‌دار اگر جام شکستیم|
  block
    block |امروز سر زلف تو مستانه گرفتیم|
    block |صد بار گشادیمش و صد بار ببستیم|
  block
    block |رندان خرابات بخوردند و برفتند|
    block |ماییم که جاوید بخوردیم و نشستیم|
  block
    block |وقت است که خوبان همه در رقص درآیند|
    block |انگشت زنان گشته که از پرده بجستیم|
  block
    block |یک لحظه بلانوش ره عشق قدیمیم|
    block |یک لحظه بلی گوی مناجات الستیم|
  block
    block |از گفت بلی صبر نداریم ازیرا|
    block |بسرشته و بر رسته سغراق الستیم|
  block
    block |بالا همه باغ آمد و پستی همگی گنج|
    block |ما بوالعجبانیم نه بالا و نه پستیم|
  block
    block |خاموش که تا هستی او کرد تجلی|
    block |هستیم بدان سان که ندانیم که هستیم|
  block
    block |تو دست بنه بر رگ ما خواجه حکیما|
    block |کز دست شدستیم ببین تا ز چه دستیم|
  block
    block |هر چند پرستیدن بت مایه کفر است|
    block |ما کافر عشقیم گر این بت نپرستیم|
  block
    block |جز قصه شمس حق تبریز مگویید|
    block |از ماه مگویید که خورشیدپرستیم|