
block |ای چشم و چراغ شهریاری|
  block
    block |ای چشم و چراغ شهریاری|
    block |والله به خدا که آن تو داری|
  block
    block |شمعی که در آسمان نگنجد|
    block |از گوشه سینه‌ای برآری|
  block
    block |خورشید به پیش نور آن شمع|
    block |یک ذره شود ز شرمساری|
  block
    block |وقت است که در وجود خاکی|
    block |آن تخم که گفته‌ای بکاری|
  block
    block |آخر چه شود کز آب حیوان|
    block |بر چهره زعفران بباری|
  block
    block |تا لاله ستان عاشقان را|
    block |از گلبن حق به خنده آری|
  block
    block |بر پشت فلک نهند پا را|
    block |چون تو سرشان دمی بخاری|
  block
    block |انگور وجود باده گردد|
    block |چون پای بر او نهی فشاری|
  block
    block |مخدومی شمس حق تبریز|
    block |لطفی که هزار نوبهاری|