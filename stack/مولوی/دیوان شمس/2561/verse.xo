
block |مسلمانان مسلمانان مرا جانی است سودایی|
  block
    block |مسلمانان مسلمانان مرا جانی است سودایی|
    block |چو طوفان بر سرم بارد از این سودا ز بالایی|
  block
    block |مسلمانان مسلمانان به هر روزی یکی شوری|
    block |به کوی لولیان افتد از آن لولی سرنایی|
  block
    block |مسلمانان مسلمانان ز جان پرسید کای سابق|
    block |ورای طور اندیشه حریفان را چه می‌پایی|
  block
    block |مسلمانان مسلمانان بشویید از دل من دست|
    block |کز این اندیشه دادم دل به دست موج دریایی|
  block
    block |مسلمانان مسلمانان خبر آن کارفرما را|
    block |که سخت از کار رفتم من مرا کاری بفرمایی|
  block
    block |مسلمانان مسلمانان امانت دست من گیرید|
    block |که مستم ره نمی‌دانم بدان معشوق زیبایی|
  block
    block |مسلمانان مسلمانان به کوی او سپاریدم|
    block |بر آن خاکم بخسپانید زان خاک است بینایی|
  block
    block |مسلمانان مسلمانان زبان پارسی گویم|
    block |که نبود شرط در جمعی شکر خوردن به تنهایی|
  block
    block |بیا ای شمس تبریزی که بر دست این سخن بیزی|
    block |به غیر تو نمی‌باید تویی آنک همی‌بایی|