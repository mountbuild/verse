
block |بار دگر جانب یار آمدیم|
  block
    block |بار دگر جانب یار آمدیم|
    block |خیره نگر سوی نگار آمدیم|
  block
    block |بر سر و رو سجده کنان جمله راه|
    block |تا سر آن گنج چو مار آمدیم|
  block
    block |نافه آهو چو بزد بر دماغ|
    block |دام گرفتیم و شکار آمدیم|
  block
    block |دام بشر لایق آن صید نیست|
    block |پس تو بگو ما به چه کار آمدیم|
  block
    block |پار دل پاره رفوی تو دید|
    block |بر طمع دولت پار آمدیم|
  block
    block |ای همه هستی مکن از ما کنار|
    block |زانک ز هستی به کنار آمدیم|
  block
    block |همچو ستاره سوی شیطان کفر|
    block |نفط زنانیم و شرار آمدیم|
  block
    block |همچو ابابیل سوی پیل گبر|
    block |سنگ زنانیم و دمار آمدیم|
  block
    block |باز چو بینیم رخ عاشقان|
    block |با طبق سیم نثار آمدیم|