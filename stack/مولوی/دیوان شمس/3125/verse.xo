
block |بتا گر مرا تو ببینی ندانی|
  block
    block |بتا گر مرا تو ببینی ندانی|
    block |به جان لاله زارم به رخ زعفرانی|
  block
    block |بدادم به تو دل مرا توبه از دل|
    block |سپارم به تو جان که جان را تو جانی|
  block
    block |هزاران نشان بد ز آه و ز اشکم|
    block |کنون رفت کارم گذشت از نشانی|
  block
    block |تو شاه عظیمی که در دل مقیمی|
    block |تو آب حیاتی که در تن روانی|
  block
    block |تو هم غیب بینی تو هم نازنینی|
    block |نگفتند هرگز تو را لن ترانی|
  block
    block |چو سرجوش کردی چه روپوش کردی|
    block |تو روپوش می‌کن که پنهان نمانی|
  block
    block |زهی تلخ مرگی چو بی‌تو زید جان|
    block |چو پیش تو میرم زهی زندگانی|
  block
    block |از این جان ظاهر به جان آمدم من|
    block |کز این جان ظاهر شود جان نهانی|
  block
    block |میان دو جان مانده بودیم حیران|
    block |که می‌گفت اینی که می‌گفت آنی|
  block
    block |یکی جان جنت یکی جان دوزخ|
    block |یکی جان ظلمت یکی جان عیانی|
  block
    block |چه جنت چه دوزخ تویی شاه برزخ|
    block |بخوانی بخوانی برانی برانی|