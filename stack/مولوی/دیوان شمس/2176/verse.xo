
block |آن دلبر عیار جگرخواره ما کو|
  block
    block |آن دلبر عیار جگرخواره ما کو|
    block |آن خسرو شیرین شکرپاره ما کو|
  block
    block |بی‌صورت او مجلس ما را نمکی نیست|
    block |آن پرنمک و پرفن و عیاره ما کو|
  block
    block |باریک شده‌ست از غم او ماه فلک نیز|
    block |آن زهره بابهره سیاره ما کو|
  block
    block |پربسته چو هاروتم و لب تشنه چو ماروت|
    block |آن رشک چه بابل سحاره ما کو|
  block
    block |موسی که در این خشک بیابان به عصایی|
    block |صد چشمه روان کرد از این خاره ما کو|
  block
    block |زین پنج حسن ظاهر و زین پنج حسن سر|
    block |ده چشمه گشاینده در این قاره ما کو|
  block
    block |از فرقت آن دلبر دردی است در این دل|
    block |آن داروی درد دل و آن چاره ما کو|
  block
    block |استاره روز او است چو بر می‌ندمد صبح|
    block |گویم که بدم گوید کاستاره ما کو|
  block
    block |اندر ظلمات است خضر در طلب آب|
    block |کان عین حیات خوش فواره ما کو|
  block
    block |جان همچو مسیحی است به گهواره قالب|
    block |آن مریم بندنده گهواره ما کو|
  block
    block |آن عشق پر از صورت بی‌صورت عالم|
    block |هم دوز ز ما هم زه قواره ما کو|
  block
    block |هر کنج یکی پرغم مخمور نشسته‌ست|
    block |کان ساقی دریادل خماره ما کو|
  block
    block |آن زنده کن این در و دیوار بدن کو|
    block |و آن رونق سقف و در و درساره ما کو|
  block
    block |لوامه و اماره بجنگند شب و روز|
    block |جنگ افکن لوامه و اماره ما کو|
  block
    block |ما مشت گلی در کف قدرت متقلب|
    block |از غفلت خود گفته که گل کاره ما کو|
  block
    block |شمس الحق تبریز کجا رفت و کجا نیست|
    block |و اندر پی او آن دل آواره ما کو|