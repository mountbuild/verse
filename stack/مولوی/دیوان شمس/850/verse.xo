
block |یک خانه پر ز مستان مستان نو رسیدند|
  block
    block |یک خانه پر ز مستان مستان نو رسیدند|
    block |دیوانگان بندی زنجیرها دریدند|
  block
    block |بس احتیاط کردیم تا نشنوند ایشان|
    block |گویی قضا دهل زد بانگ دهل شنیدند|
  block
    block |جان‌های جمله مستان دل‌های دل پرستان|
    block |ناگه قفس شکستند چون مرغ برپریدند|
  block
    block |مستان سبو شکستند بر خنب‌ها نشستند|
    block |یا رب چه باده خوردند یا رب چه مل چشیدند|
  block
    block |من دی ز ره رسیدم قومی چنین بدیدم|
    block |من خویش را کشیدم ایشان مرا کشیدند|
  block
    block |آن را که جان گزیند بر آسمان نشیند|
    block |او را دگر کی بیند جز دیده‌ها که دیدند|
  block
    block |یک ساقیی عیان شد آشوب آسمان شد|
    block |می تلخ از آن زمان شد خیکش از آن دریدند|