
block |می‌آیدم ز رنگ تو ای یار بوی آن|
  block
    block |می‌آیدم ز رنگ تو ای یار بوی آن|
    block |برکنده‌ای به خشم دل از یار مهربان|
  block
    block |از آفتاب روی تو چون شکل خشم تافت|
    block |پشتم خم است و سینه کبودم چو آسمان|
  block
    block |زان تیرهای غمزه خشمین که می‌زنی|
    block |صد قامت چو تیر خمیده‌ست چون کمان|
  block
    block |از پرسشم ز خشم لب لعل بسته‌ای|
    block |جان ماندم ز غصه این یا دل و زبان|
  block
    block |لطف تو نردبان بده بر بام دولتی|
    block |ای لطف واگرفته و بشکسته نردبان|
  block
    block |این لابه ام به ذات خدا نیست بهر جان|
    block |ای هر دمی خیال تو صد جان جان جان|
  block
    block |یاد آر دلبرا که ز من خواستی شبی|
    block |نقشی ز جان خون شده من دادمت نشان|
  block
    block |جانا به حق آن شب کان زلف جعد را|
    block |در گردنم درافکن و سرمست می‌کشان|
  block
    block |تا جان باسعادت غلطان همی‌رود|
    block |چوگان دو زلف و گوی دل و دشت لامکان|
  block
    block |کرسی عدل نه تو به تبریز شمس دین|
    block |تا عرش نور گیرد و حیران شود جهان|