
block |من از کجا پند از کجا باده بگردان ساقیا|
  block
    block |من از کجا پند از کجا باده بگردان ساقیا|
    block |آن جام جان افزای را برریز بر جان ساقیا|
  block
    block |بر دست من نه جام جان ای دستگیر عاشقان|
    block |دور از لب بیگانگان پیش آر پنهان ساقیا|
  block
    block |نانی بده نان خواره را آن طامع بیچاره را|
    block |آن عاشق نانباره را کنجی بخسبان ساقیا|
  block
    block |ای جان جان جان جان ما نامدیم از بهر نان|
    block |برجه گدارویی مکن در بزم سلطان ساقیا|
  block
    block |اول بگیر آن جام مه بر کفه آن پیر نه|
    block |چون مست گردد پیر ده رو سوی مستان ساقیا|
  block
    block |رو سخت کن ای مرتجا مست از کجا شرم از کجا|
    block |ور شرم داری یک قدح بر شرم افشان ساقیا|
  block
    block |برخیز ای ساقی بیا ای دشمن شرم و حیا|
    block |تا بخت ما خندان شود پیش آی خندان ساقیا|