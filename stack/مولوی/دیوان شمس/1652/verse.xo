
block |ای دریغا که شب آمد همه از هم ببریم|
  block
    block |ای دریغا که شب آمد همه از هم ببریم|
    block |مجلس آخر شد و ما تشنه و مخمورسریم|
  block
    block |رفت این روز دراز و در حس گشت فراز|
    block |ز اول روز خماریم به شب زان بتریم|
  block
    block |باطن ما چو فلک تا به ابد مستسقی است|
    block |گر چه روزی دو سه در نقش و نگار بشریم|
  block
    block |معده گاو گرفته‌ست ره معده دل|
    block |ور نه در مرج بقا صاحب جوع بقریم|
  block
    block |نزد یزدان نه صباح است برادر نه مسا|
    block |چیز دیگر بود و ما تبع آن دگریم|
  block
    block |همه زندان جهان پر ز نگارست و نقوش|
    block |همه محبوس نقوش و وثنات صوریم|
  block
    block |کوزه‌ها دان تو صور را و ز هر شربت فکر|
    block |همچو کوزه همه هر لحظه تهی ایم و پریم|
  block
    block |نفسی پر ز سماع و نفسی پر ز نزاع|
    block |نفسی لست ابالی نفسی نفع و ضریم|
  block
    block |شربت از کوزه نروید بود از جای دگر|
    block |همچو کوزه ز اصول مددش بی‌خبریم|
  block
    block |از دهنده نظر ار چه که نظر محجوب است|
    block |زان است محجوب که ما غرق دهنده نظریم|
  block
    block |آن چنانک نتوان دید ز بعد مفرط|
    block |سبب قربت مفرط معزول از بصریم|
  block
    block |گه ز تمزیج جمادات چو یخ منجمدیم|
    block |گه در آن شیر گدازنده مثال شکریم|
  block
    block |اگر این یخ نرود زان است که خورشید رمید|
    block |وگر آن مه نرسد زان است که بند اگریم|
  block
    block |گر چه دل را ز لقا بر جگرش آبی نیست|
    block |متصل با کرم دوست چو آب و جگریم|
  block
    block |چو مهندس جهت جان وطن غیبی ساخت|
    block |با مهندس ز درون هندسه‌ای برشمریم|
  block
    block |چو سلیمان اگر او تاج نهد بر سر ما|
    block |همچو مور از پی شکرش همه بسته کمریم|
  block
    block |از زکاتی که فرستد بر ما آن خورشید|
    block |قمر اندر قمر اندر قمر اندر قمریم|
  block
    block |وز سحابی که فرستد بر ما آن دریا|
    block |گهر اندر گهر اندر گهر اندر گهریم|
  block
    block |زان بهاری که خزانی نبود در پی او|
    block |همه سرسبز و فزاینده چو سرو و شجریم|
  block
    block |جان چو روز است و تن ما چو شب و ما به میان|
    block |واسطه روز و شب خویش مثال سحریم|
  block
    block |من خمش کردم ای خواجه ولیکن زنهار|
    block |هله منگر سوی ما سست که احدی الکبریم|