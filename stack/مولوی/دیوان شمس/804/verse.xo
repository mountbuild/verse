
block |صنما گر ز خط و خال تو فرمان آرند|
  block
    block |صنما گر ز خط و خال تو فرمان آرند|
    block |این دل خسته مجروح مرا جان آرند|
  block
    block |عاشقان نقش خیال تو چو بینند به خواب|
    block |ای بسا سیل که از دیده گریان آرند|
  block
    block |خنک آن روز خوشا وقت که در مجلس ما|
    block |ساقیان دست تو گیرند و به مهمان آرند|
  block
    block |صوفیان طاق دو ابروی تو را سجده برند|
    block |عارفان آنچ نداری بر تو آن آرند|
  block
    block |چشم شوخ تو چو آغاز کند بوالعجبی|
    block |آدم کافر و ابلیس مسلمان آرند|
  block
    block |بت پرستان رخ خورشید تو را گر بینند|
    block |بر قد و قامت زیبای تو ایمان آرند|
  block
    block |شمه‌ای گر ز تو در عالم علوی برسد|
    block |قدسیان رقص بر این گنبد گردان آرند|
  block
    block |گر بدین عاشق دلسوخته مسکینی|
    block |شکری زان لب چون لعل بدخشان آرند|
  block
    block |جان و دل هر دو فدای شکرستان تو باد|
    block |آب حیوان چو از آن چاه زنخدان آرند|
  block
    block |شمس تبریز اگر بلبل باغ ارمی|
    block |باش تا قوت تو از روضه رضوان آرند|