
block |ای تو ولی احسان دل ای حسن رویت دام دل|
  block
    block |ای تو ولی احسان دل ای حسن رویت دام دل|
    block |ای از کرم پرسان دل وی پرسشت آرام دل|
  block
    block |ما زنده از اکرام تو ای هر دو عالم رام تو|
    block |وی از حیات نام تو جانی گرفته نام دل|
  block
    block |بر گرد تن دل حلقه شد تن با دلم همخرقه شد|
    block |وین هر دو در تو غرقه شد ای تو ولی انعام دل|
  block
    block |ای تن گرفته پای دل وی دل گرفته دامنت|
    block |دامن ز دل اندرمکش تا تن رسد بر بام دل|
  block
    block |ای گوهر دریای دل چه جای جان چه جای دل|
    block |روشن ز تو شب‌های دل خرم ز تو ایام دل|
  block
    block |ای عاشق و معشوق من در غیر عشق آتش بزن|
    block |چون نقطه‌ای در جیم تن چون روشنی بر جام دل|
  block
    block |از بارگاه عقل کل آید همی بانگ دهل|
    block |کآمد سپاه آسمان نک می‌رسد اعلام دل|
  block
    block |از زخم تیغ آن سپه در کشتن خصمان شه|
    block |پرخون شده صحرا و ره ره گشته خون آشام دل|
  block
    block |زان حمله‌های صف شکن سرکوفته دیوان تن|
    block |خطبه به نام شه شده دیوان پر از احکام دل|
  block
    block |ای قیل و قالت چون شکر وی گوشمالت چون شکر|
    block |گر زین ادب خوارم کنی خواری منست اکرام دل|
  block
    block |گر سر تو ننهفتمی من گفتنی‌ها گفتمی|
    block |تا از دلم واقف شدی امروز خاص و عام دل|