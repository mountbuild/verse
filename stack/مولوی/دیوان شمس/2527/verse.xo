
block |بنامیزد نگویم من که تو آنی که هر باری|
  block
    block |بنامیزد نگویم من که تو آنی که هر باری|
    block |زهی صورت بدان صورت نمی‌مانی که هر باری|
  block
    block |بسوزد دل اگر گویم همان دلدار پیشینی|
    block |بسوزد جان اگر گویم همان جانی که هر باری|
  block
    block |فلک هم خرقه ازرق بدرد زود تا دامن|
    block |اگر تو آستین زان سان برافشانی که هر باری|
  block
    block |زهی خلوت زهی شاهی مسلم گشت آگاهی|
    block |اگر زان سان من و ما را برون رانی که هر باری|
  block
    block |بنال ای بلبل بیخود که سوز دیگر آوردی|
    block |بدان دم نامه گل را نمی‌خوانی که هر باری|