
block |ای بخاری را تو جان پنداشته|
  block
    block |ای بخاری را تو جان پنداشته|
    block |حبه زر را تو کان پنداشته|
  block
    block |ای فرورفته چو قارون در زمین|
    block |وی زمین را آسمان پنداشته|
  block
    block |ای بدیده لعبتان دیو را|
    block |لعبتان را مردمان پنداشته|
  block
    block |ای کرانه رفته عشق از ننگ تو|
    block |ای تو خود را در میان پنداشته|
  block
    block |ای گرفته چشمت آب از دود کفر|
    block |دود را نور عیان پنداشته|
  block
    block |ای ز شهوت در پلیدی همچو کرم|
    block |عاشقان را همچنان پنداشته|
  block
    block |مستی شهوت نشان لعنت است|
    block |ای نشان را بی‌نشان پنداشته|
  block
    block |ای تو گندیده میان حرف و صوت|
    block |وی خدا را بی‌زبان پنداشته|
  block
    block |ماهتابش می‌زند بر کوریت|
    block |ای تو مه را هم نهان پنداشته|
  block
    block |هر چه گفتم خویشتن را گفته‌ام|
    block |ای تو هجو دیگران پنداشته|