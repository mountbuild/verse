
block |بگردان شراب ای صنم بی‌درنگ|
  block
    block |بگردان شراب ای صنم بی‌درنگ|
    block |که بزمست و چنگ و ترنگاترنگ|
  block
    block |ولی بزم روحست و ساقی غیب|
    block |ببویید بوی و نبینید رنگ|
  block
    block |تو صحرای دل بین در آن قطره خون|
    block |زهی دشت بی‌حد در آن کنج تنگ|
  block
    block |در آن بزم قدسند ابدال مست|
    block |نه قدسی که افتد به دست فرنگ|
  block
    block |چه افرنگ عقلی که بود اصل دین|
    block |چو حلقه‌ست بر در در آن کوی و دنگ|
  block
    block |ز خشکیست این عقل و دریاست آن|
    block |بمانده است بیرون ز بیم نهنگ|
  block
    block |بده می گزافه به مستان حق|
    block |که نی عربده بینی آن جا نه جنگ|
  block
    block |یکی جام بنمودشان در الست|
    block |که از جام خورشید دارند ننگ|
  block
    block |تو گویی که بی‌دست و شیشه که دید|
    block |شراب دلارام و بکنی و بنگ|
  block
    block |ببین نیم شب خلق را جمله مست|
    block |ز سغراق خواب و ز ساقی زنگ|
  block
    block |قطار شتر بین که گشتند مست|
    block |ندانند افسار از پالهنگ|
  block
    block |خمش کن که اغلب همه باخودند|
    block |همه شهر لنگند تو هم بلنگ|
  block
    block |ره سیرت شمس تبریز گیر|
    block |به جرات چو شیر و به حمله پلنگ|