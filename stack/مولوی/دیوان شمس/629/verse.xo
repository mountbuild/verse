
block |عاشق چو منی باید می‌سوزد و می‌سازد|
  block
    block |عاشق چو منی باید می‌سوزد و می‌سازد|
    block |ور نی مثل کودک تا کعب همی‌بازد|
  block
    block |مه رو چو تویی باید ای ماه غلام تو|
    block |تا بر همه مه رویان می‌چربد و می‌نازد|
  block
    block |عاشق چو منی باید کز مستی و بی‌خویشی|
    block |با خلق نپیوندد با خویش نپردازد|
  block
    block |فارس چو تویی باید ای شاه سوار من|
    block |کز وهم و گمان زان سو می‌راند و می‌تازد|
  block
    block |عشق آب حیات آمد برهاندت از مردن|
    block |ای شاه که او خود را در عشق دراندازد|
  block
    block |چون شاخ زرست این جان می‌کش به خودش می‌دان|
    block |چندان که کشش بیند سوی تو همی‌یازد|
  block
    block |باری دل و جان من مستست در آن معدن|
    block |هر روز چو نوعشقان فرهنگ نو آغازد|
  block
    block |چون چنگ شوی از غم خم داده وانگه او|
    block |در بر کشدت شیرین بی‌واسطه بنوازد|
  block
    block |آن آهوی مفتونش چون تازه شود خونش|
    block |آن شیر بدان آهو در میمنه بگرازد|
  block
    block |شمس الحق تبریزی بر شمس فلک روزی|
    block |باشد که طراز نو شعشاع تو بطرازد|