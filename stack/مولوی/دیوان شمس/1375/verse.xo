
block |بازآمدم چون عید نو تا قفل زندان بشکنم|
  block
    block |بازآمدم چون عید نو تا قفل زندان بشکنم|
    block |وین چرخ مردم خوار را چنگال و دندان بشکنم|
  block
    block |هفت اختر بی‌آب را کاین خاکیان را می خورند|
    block |هم آب بر آتش زنم هم بادهاشان بشکنم|
  block
    block |از شاه بی‌آغاز من پران شدم چون باز من|
    block |تا جغد طوطی خوار را در دیر ویران بشکنم|
  block
    block |ز آغاز عهدی کرده‌ام کاین جان فدای شه کنم|
    block |بشکسته بادا پشت جان گر عهد و پیمان بشکنم|
  block
    block |امروز همچون آصفم شمشیر و فرمان در کفم|
    block |تا گردن گردن کشان در پیش سلطان بشکنم|
  block
    block |روزی دو باغ طاغیان گر سبز بینی غم مخور|
    block |چون اصل‌های بیخشان از راه پنهان بشکنم|
  block
    block |من نشکنم جز جور را یا ظالم بدغور را|
    block |گر ذره‌ای دارد نمک گیرم اگر آن بشکنم|
  block
    block |هر جا یکی گویی بود چوگان وحدت وی برد|
    block |گویی که میدان نسپرد در زخم چوگان بشکنم|
  block
    block |گشتم مقیم بزم او چون لطف دیدم عزم او|
    block |گشتم حقیر راه او تا ساق شیطان بشکنم|
  block
    block |چون در کف سلطان شدم یک حبه بودم کان شدم|
    block |گر در ترازویم نهی می دان که میزان بشکنم|
  block
    block |چون من خراب و مست را در خانه خود ره دهی|
    block |پس تو ندانی این قدر کاین بشکنم آن بشکنم|
  block
    block |گر پاسبان گوید که هی بر وی بریزم جام می|
    block |دربان اگر دستم کشد من دست دربان بشکنم|
  block
    block |چرخ ار نگردد گرد دل از بیخ و اصلش برکنم|
    block |گردون اگر دونی کند گردون گردان بشکنم|
  block
    block |خوان کرم گسترده‌ای مهمان خویشم برده‌ای|
    block |گوشم چرا مالی اگر من گوشهٔ نان بشکنم|
  block
    block |نی نی منم سرخوان تو سرخیل مهمانان تو|
    block |جامی دو بر مهمان کنم تا شرم مهمان بشکنم|
  block
    block |ای که میان جان من تلقین شعرم می کنی|
    block |گر تن زنم خامش کنم ترسم که فرمان بشکنم|
  block
    block |از شمس تبریزی اگر باده رسد مستم کند|
    block |من لاابالی وار خود استون کیوان بشکنم|