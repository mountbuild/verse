
block |تو چشم شیخ را دیدن میاموز|
  block
    block |تو چشم شیخ را دیدن میاموز|
    block |فلک را راست گردیدن میاموز|
  block
    block |تو کل را جمع این اجزا مپندار|
    block |تو گل را لطف و خندیدن میاموز|
  block
    block |تو بگشا چشم تا مهتاب بینی|
    block |تو مه را نور بخشیدن میاموز|
  block
    block |تو عقل خویش را از می نگهدار|
    block |تو می را عقل دزدیدن میاموز|
  block
    block |تو باز عقل را صیادی آموز|
    block |چنین بیهوده پریدن میاموز|
  block
    block |یتیمان فراقش را بخندان|
    block |یتیمان را تو نالیدن میاموز|
  block
    block |دل مظلوم را ایمن کن از ترس|
    block |دل او را تو لرزیدن میاموز|
  block
    block |تو ظالم را مده رخصت به تأویل|
    block |ستیزا را ستیزیدن میاموز|
  block
    block |زبان را پردگی می‌دار چون دل|
    block |زبان را پرده بدریدن میاموز|
  block
    block |تو در معنی گشا این چشم سر را|
    block |چو گوشش حرف برچیدن میاموز|