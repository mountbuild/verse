
block |چند از این راه نو روزگار|
  block
    block |چند از این راه نو روزگار|
    block |پرده آن یار قدیمی بیار|
  block
    block |آتش فرعون بکش ز آب بحر|
    block |مفرش نمرود به آتش سپار|
  block
    block |چرخ فلک را به خدایی مگیر|
    block |انجم و مه را مشناس اختیار|
  block
    block |شمس و شموسی که سرآخر شدست|
    block |چون خر لنگست در آن مستدار|
  block
    block |باد چو راکع شد و خود را شناخت|
    block |نیست در آخر چو خسان بی‌مدار|
  block
    block |چشم در آن باد نهادست خس|
    block |کو کشدش جانب هر دشت و غار|
  block
    block |خیره در آن آب بماندست سنگ|
    block |کوش بغلطاند در سیل بار|
  block
    block |گر بد و نیکیم تو از ما مگیر|
    block |ما همه چنگیم و دل ما چو تار|
  block
    block |گاه یکی نغمه تر می‌نواز|
    block |گاه ز تر بگذر و رو خشک آر|
  block
    block |گر ننوازی دل این چنگ را|
    block |بس بود اینش که نهی برکنار|
  block
    block |نور علی نور چو بنوازیش|
    block |باده خوش و خاصه به فصل بهار|
  block
    block |در کف عشقست مهار همه|
    block |اشتر مستیم در این زیر بار|
  block
    block |گاه چو شیری متمثل شود|
    block |تا برمد خلق از او چون شکار|
  block
    block |گاه چو آبی متشکل شود|
    block |خلق رود تشنه بدو جان سپار|