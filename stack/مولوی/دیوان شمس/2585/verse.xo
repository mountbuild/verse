
block |گر نرگس خون خوارش دربند امانستی|
  block
    block |گر نرگس خون خوارش دربند امانستی|
    block |هم زهر شکر گشتی هم گرگ شبانستی|
  block
    block |هم دور قمر یارا چون بنده بدی ما را|
    block |هم ساغر سلطانی اندر دورانستی|
  block
    block |هم کوه بدان سختی چون شیره و شیرستی|
    block |هم بحر بدان تلخی آب حیوانستی|
  block
    block |از طلعت مستورش بر خلق زدی نورش|
    block |هم نرگس مخمورش بر ما نگرانستی|
  block
    block |با هیچ دل مست او تقصیر نکرده‌ست او|
    block |پس چیست ز ناشکری تشنیع چنانستی|
  block
    block |وصلش به میان آید از لطف و کرم لیکن|
    block |کفو کمر وصلش ای کاش میانستی|
  block
    block |صورتگر بی‌صورت گر ز آنک عیان بودی|
    block |در مردن این صورت کس را چه زیانستی|
  block
    block |راه نظر ار بودی بی‌رهزن پنهانی|
    block |با هر مژه و ابرو کی تیر و کمانستی|
  block
    block |بربند دهان زیرا دریا خمشی خواهد|
    block |ور نی دهن ماهی پرگفت و زیانستی|