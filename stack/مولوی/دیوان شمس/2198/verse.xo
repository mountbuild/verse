
block |جمله خشم از کبر خیزد از تکبر پاک شو|
  block
    block |جمله خشم از کبر خیزد از تکبر پاک شو|
    block |گر نخواهی کبر را رو بی‌تکبر خاک شو|
  block
    block |خشم هرگز برنخیزد جز ز کبر و ما و من|
    block |هر دو را چون نردبان زیر آر و بر افلاک شو|
  block
    block |هر کجا تو خشم دیدی کبر را در خشم جو|
    block |گر خوشی با این دو مارت خود برو ضحاک شو|
  block
    block |گر ز کبر و خشم بیزاری برو کنجی بخست|
    block |ور ز کبر و خشم دلشادی برو غمناک شو|
  block
    block |خشم سگساران رها کن خشم از شیران ببین|
    block |خشم از شیران چو دیدی سر بنه شیشاک شو|
  block
    block |لقمه شیرین که از وی خشم انگیزان مخور|
    block |لقمه از لولاک گیر و بنده لولاک شو|
  block
    block |رو تو قصاب هوا شو کبر و کین را خون بریز|
    block |چند باشی خفته زیر این دو سگ چالاک شو|