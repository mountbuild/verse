
block |الا ای نقش روحانی چرا از ما گریزانی|
  block
    block |الا ای نقش روحانی چرا از ما گریزانی|
    block |تو خود از خانه آخر ز حال بنده می دانی|
  block
    block |به حق اشک گرم من به حق روی زرد من|
    block |به پیوندی که با تستم ورای طور انسانی|
  block
    block |اگر عالم بود خندان مرا بی‌تو بود زندان|
    block |بس است آخر بکن رحمی بر این محروم زندانی|
  block
    block |اگر با جمله خویشانم چو تو دوری پریشانم|
    block |مبادا ای خدا کس را بدین غایت پریشانی|
  block
    block |بر آن پای گریزانت چه بربندم که نگریزی|
    block |به جان بی‌وفا مانی چو یار ما گریزانی|
  block
    block |ور از نه چرخ برتازی بسوزی هفت دریا را|
    block |بدرم چرخ و دریا را به عشق و صبر و پیشانی|
  block
    block |وگر چو آفتابی هم روی بر طارم چارم|
    block |چو سایه در رکاب تو همی‌آیم به پنهانی|