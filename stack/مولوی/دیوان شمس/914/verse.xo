
block |ز بانگ پست تو ای دل بلند گشت وجود|
  block
    block |ز بانگ پست تو ای دل بلند گشت وجود|
    block |تو نفخ صوری یا خود قیامت موعود|
  block
    block |شنوده‌ام که بسی خلق جان بداد و بمرد|
    block |ز ذوق و لذت آواز و نغمه داوود|
  block
    block |شها نوای تو برعکس بانگ داوودست|
    block |کز آن بمرد و از این زنده می‌شود موجود|
  block
    block |ز حلق نیست نوایت ولیک حلقه رباست|
    block |هزار حلقه ربا را چو حلقه او بربود|
  block
    block |دلا تو راست بگو دوش می کجا خوردی|
    block |که از پگاه تو امروز مولعی به سرود|
  block
    block |سرود و بانگ تو زان رو گشاد می‌آرد|
    block |که آن ز روح معلاست نی ز جسم فرود|
  block
    block |چو بند جسم نگشتی گشاد جان دیدی|
    block |که هر که تخم نکو کشت دخل بد ندرود|
  block
    block |یقین که بوی گل فقر از گلستانیست|
    block |مرود هیچ کسی دید بی‌درخت مرود|
  block
    block |خنک کسی که چو بو برد بوی او را برد|
    block |خنک کسی که گشادی بیافت چشم گشود|
  block
    block |خنک کسی که از این بوی کرته یوسف|
    block |دلش چو دیده یعقوب خسته واشد زود|
  block
    block |ز ناسپاسی ما بسته است روزن دل|
    block |خدای گفت که انسان لربه لکنود|
  block
    block |تو سود می طلبی سود می‌رسد از یار|
    block |ولی چو پی نبری کز کجاست سود چه سود|
  block
    block |ستاره ایست خدا را که در زمین گردد|
    block |که در هوای ویست آفتاب و چرخ کبود|
  block
    block |بسا سحر که درآید به صومعه مؤمن|
    block |که من ستاره سعدم ز من بجو مقصود|
  block
    block |ستاره‌ام که من اندر زمینم و بر چرخ|
    block |به صد مقامم یابند چون خیال خدود|
  block
    block |زمینیان را شمعم سماییان را نور|
    block |فرشتگان را روحم ستارگان را بود|
  block
    block |اگر چه ذره نمایم ولیک خورشیدم|
    block |اگر چه جزو نمایم مراست کل وجود|
  block
    block |اگر چه قبله حاجات آسمان بوده‌ست|
    block |به آسمان منگر سوی من نگر بین جود|
  block
    block |ز روی نخوت و تقلید ننگ دارد از او|
    block |بلیس وار که خود بس بود خدا مسجود|
  block
    block |جواب گویدش آدم که این سجود او راست|
    block |تو احولی و دو می‌بینی از ضلال و جحود|
  block
    block |ز گرد چون و چرا پرده‌ای فرود آورد|
    block |میان اختر دولت میان چشم حسود|
  block
    block |ستاره گوید رو پرده تو افزون باد|
    block |ز من نماندی تنها ز حضرتی مردود|
  block
    block |بسا سال و جوابی که اندر این پرده‌ست|
    block |بدین حجاب ندیدی خلیل را نمرود|
  block
    block |چه پرده است حسد ای خدا میان دو یار|
    block |که دی چو جان بده‌اند این زمان چو گرگ عنود|
  block
    block |چه پرده بود که ابلیس پیش از این پرده|
    block |به سجده بام سموات و ارض می‌پیمود|
  block
    block |به رغبت و به نشاط و به رقت و به نیاز|
    block |به گونه گونه مناجات مهر می‌افزود|
  block
    block |ز پرده حسدی ماند همچو خر بر یخ|
    block |که آن همه پر و بالش بدین حدث آلود|
  block
    block |ز مسجد فلکش راند رو حدث کردی|
    block |حدیث می‌نشنود و حدث همی‌پالود|
  block
    block |چرا روم به چه حجت چه کرده‌ام چه سبب|
    block |بیا که بحث کنیم ای خدای فرد ودود|
  block
    block |اگر به دست تو کردی که جمله کرده تست|
    block |ضلالت و ثنی و مسیحیان و یهود|
  block
    block |مرا چه گمره کردی مراد تو این بود|
    block |چنان کنم که نبینی ز خلق یک محمود|
  block
    block |بگفت اگر بگذارم برآ به کوه بلند|
    block |وگر نه قعر فرورو چو لنگر مشدود|
  block
    block |تو را چه بحث رسد با من ای غراب غروب|
    block |اگر نه مسخ شدستی ز لعنت مورود|
  block
    block |خری که مات تو گردد ببرد از در ما|
    block |نخواهمش که بود عابد چو ما معبود|
  block
    block |ولی کسی که به دستش چراغ عقل بود|
    block |کجا گذارد نور و کجا رود سوی دود|
  block
    block |بگفت من به دمی آن چراغ را بکشم|
    block |بگفت باد نتاند چراغ صدق ربود|
  block
    block |هر آنک پف کند او بر چراغ موهبتم|
    block |بسوزد آن سر و ریشش چو هیزم موقود|
  block
    block |هزار شکر خدا را که عقل کلی باز|
    block |ز بعد فرقت آمد به طالع مسعود|
  block
    block |همه سپند بسوزیم بهر آمدنش|
    block |سپند چه که بسوزیم خویش را چون عود|
  block
    block |چو خویش را بنمود او ز خویش خود ببریم|
    block |به کوه طور چه آریم کاه دودآلود|
  block
    block |چو موش و مار شدستیم ساکن ظلمت|
    block |درون خاک مقیمان عالم محدود|
  block
    block |چو موش جز پی دزدی برون نه‌ایم از خاک|
    block |چه برخوریم از آن رفتن کژ مفسود|
  block
    block |چو موش ماش رها کرد اژدهاش کنی|
    block |چو گربه طالع خوانش شود جمله اسود|
  block
    block |خدای گربه بدان آفرید تا موشان|
    block |نهان شوند به خاک اندرون به حبس خلود|
  block
    block |دم مسیح غلام دمت که پیش از تو|
    block |بد از زمانه دم گیر راه دم مسدود|
  block
    block |همه کسان کس آنند کش کسی کرد او|
    block |همه جهانش ببخشید چون بر او بخشود|
  block
    block |خموش باش که گفتار بی‌زبان داری|
    block |که تار او نبود نطق و بانگ و حرفش پود|
  block
    block |چو سر ز سجده برآورد شمس تبریزی|
    block |هزار کافر و مؤمن نهاد سر به سجود|