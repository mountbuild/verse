
block |گفتا که کیست بر در گفتم کمین غلامت|
  block
    block |گفتا که کیست بر در گفتم کمین غلامت|
    block |گفتا چه کار داری گفتم مها سلامت|
  block
    block |گفتا که چند رانی گفتم که تا بخوانی|
    block |گفتا که چند جوشی گفتم که تا قیامت|
  block
    block |دعوی عشق کردم سوگندها بخوردم|
    block |کز عشق یاوه کردم من ملکت و شهامت|
  block
    block |گفتا برای دعوی قاضی گواه خواهد|
    block |گفتم گواه اشکم زردی رخ علامت|
  block
    block |گفتا گواه جرحست تردامنست چشمت|
    block |گفتم به فر عدلت عدلند و بی‌غرامت|
  block
    block |گفتا که بود همره گفتم خیالت ای شه|
    block |گفتا که خواندت این جا گفتم که بوی جامت|
  block
    block |گفتا چه عزم داری گفتم وفا و یاری|
    block |گفتا ز من چه خواهی گفتم که لطف عامت|
  block
    block |گفتا کجاست خوشتر گفتم که قصر قیصر|
    block |گفتا چه دیدی آن جا گفتم که صد کرامت|
  block
    block |گفتا چراست خالی گفتم ز بیم رهزن|
    block |گفتا که کیست رهزن گفتم که این ملامت|
  block
    block |گفتا کجاست ایمن گفتم که زهد و تقوا|
    block |گفتا که زهد چه بود گفتم ره سلامت|
  block
    block |گفتا کجاست آفت گفتم به کوی عشقت|
    block |گفتا که چونی آن جا گفتم در استقامت|
  block
    block |خامش که گر بگویم من نکته‌های او را|
    block |از خویشتن برآیی نی در بود نه بامت|