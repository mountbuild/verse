
block |شکست نرخ شکر را بتم به روی ترش|
  block
    block |شکست نرخ شکر را بتم به روی ترش|
    block |چه باده‌هاست بتم را در آن کدوی ترش|
  block
    block |به قاصد او ترشست و به جان شیرینش|
    block |که نیست در همه اجزاش تای موی ترش|
  block
    block |هزار خمره سرکه عسل شدست از او|
    block |که هست دلبر شیرین دوای خوی ترش|
  block
    block |زهای و هوی ترش‌های ماش خنده گرفت|
    block |حلاوت عجبی یافت‌های و هوی ترش|
  block
    block |ترش چگونه نخندد به زیر لب چو شنید|
    block |که جوی شیر و شکر شد روان به سوی ترش|
  block
    block |ربود سیل ویم دوش و خلق نعره زنان|
    block |میان جوی عسل چیست آن سبوی ترش|
  block
    block |پریر یار مرا جست کان ترش رو کو|
    block |خمار نیست چرا بودش آرزوی ترش|
  block
    block |شتاب و تیز همی‌رفت کو به کو پی من|
    block |چرا کند شکرقند جست و جوی ترش|
  block
    block |گرفته طبله حلوا و بنده را جویان|
    block |که تا ز جایزه شیرین کند گلوی ترش|
  block
    block |عجب نباشد اگر قصد او فنای منست|
    block |همیشه شیرین باشد یقین عدوی ترش|
  block
    block |غلط مکن ترشی نی برای دفع توست|
    block |ز رشک چون تو شکاریست رنگ و بوی ترش|
  block
    block |ز رشک جاه امیرست روترش دربان|
    block |ز رشک روی عروس است روی شوی ترش|
  block
    block |هزار خانه چو زنبور پرعسل داری|
    block |به جان تو که گذر کن ز گفت و گوی ترش|