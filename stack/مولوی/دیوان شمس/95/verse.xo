
block |زهی عشق زهی عشق که ما راست خدایا|
  block
    block |زهی عشق زهی عشق که ما راست خدایا|
    block |چه نغزست و چه خوبست و چه زیباست خدایا|
  block
    block |چه گرمیم چه گرمیم از این عشق چو خورشید|
    block |چه پنهان و چه پنهان و چه پیداست خدایا|
  block
    block |زهی ماه زهی ماه زهی باده همراه|
    block |که جان را و جهان را بیاراست خدایا|
  block
    block |زهی شور زهی شور که انگیخته عالم|
    block |زهی کار زهی بار که آن جاست خدایا|
  block
    block |فروریخت فروریخت شهنشاه سواران|
    block |زهی گرد زهی گرد که برخاست خدایا|
  block
    block |فتادیم فتادیم بدان سان که نخیزیم|
    block |ندانیم ندانیم چه غوغاست خدایا|
  block
    block |ز هر کوی ز هر کوی یکی دود دگرگون|
    block |دگربار دگربار چه سوداست خدایا|
  block
    block |نه دامیست نه زنجیر همه بسته چراییم|
    block |چه بندست چه زنجیر که برپاست خدایا|
  block
    block |چه نقشیست چه نقشیست در این تابه دل‌ها|
    block |غریبست غریبست ز بالاست خدایا|
  block
    block |خموشید خموشید که تا فاش نگردید|
    block |که اغیار گرفتست چپ و راست خدایا|