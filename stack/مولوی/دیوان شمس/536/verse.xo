
block |آمد بهار عاشقان تا خاکدان بستان شود|
  block
    block |آمد بهار عاشقان تا خاکدان بستان شود|
    block |آمد ندای آسمان تا مرغ جان پران شود|
  block
    block |هم بحر پرگوهر شود هم شوره چون گوهر شود|
    block |هم سنگ لعل کان شود هم جسم جمله جان شود|
  block
    block |گر چشم و جان عاشقان چون ابر طوفان بار شد|
    block |اما دل اندر ابر تن چون برق‌ها رخشان شود|
  block
    block |دانی چرا چون ابر شد در عشق چشم عاشقان|
    block |زیرا که آن مه بیشتر در ابرها پنهان شود|
  block
    block |ای شاد و خندان ساعتی کان ابرها گرینده شد|
    block |یا رب خجسته حالتی کان برق‌ها خندان شود|
  block
    block |زان صد هزاران قطره‌ها یک قطره ناید بر زمین|
    block |ور زانک آید بر زمین جمله جهان ویران شود|
  block
    block |جمله جهان ویران شود وز عشق هر ویرانه‌ای|
    block |با نوح هم کشتی شود پس محرم طوفان شود|
  block
    block |طوفان اگر ساکن بدی گردان نبودی آسمان|
    block |زان موج بیرون از جهت این شش جهت جنبان شود|
  block
    block |ای مانده زیر شش جهت هم غم بخور هم غم مخور|
    block |کان دانه‌ها زیر زمین یک روز نخلستان شود|
  block
    block |از خاک روزی سر کند آن بیخ شاخ تر کند|
    block |شاخی دو سه گر خشک شد باقیش آبستان شود|
  block
    block |وان خشک چون آتش شود آتش چو جان هم خوش شود|
    block |آن این نباشد این شود این آن نباشد آن شود|
  block
    block |چیزی دهانم را ببست یعنی کنار بام و مست|
    block |هر چه تو زان حیران شوی آن چیز از او حیران شود|