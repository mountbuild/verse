
block |رنج تن دور از تو ای تو راحت جان‌های ما|
  block
    block |رنج تن دور از تو ای تو راحت جان‌های ما|
    block |چشم بد دور از تو ای تو دیده بینای ما|
  block
    block |صحت تو صحت جان و جهانست ای قمر|
    block |صحت جسم تو بادا ای قمرسیمای ما|
  block
    block |عافیت بادا تنت را ای تن تو جان صفت|
    block |کم مبادا سایه لطف تو از بالای ما|
  block
    block |گلشن رخسار تو سرسبز بادا تا ابد|
    block |کان چراگاه دلست و سبزه و صحرای ما|
  block
    block |رنج تو بر جان ما بادا مبادا بر تنت|
    block |تا بود آن رنج همچون عقل جان آرای ما|