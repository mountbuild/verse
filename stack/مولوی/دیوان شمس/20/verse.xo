
block |چندانک خواهی جنگ کن یا گرم کن تهدید را|
  block
    block |چندانک خواهی جنگ کن یا گرم کن تهدید را|
    block |می‌دان که دود گولخن هرگز نیاید بر سما|
  block
    block |ور خود برآید بر سما کی تیره گردد آسمان|
    block |کز دود آورد آسمان چندان لطیفی و ضیا|
  block
    block |خود را مرنجان ای پدر سر را مکوب اندر حجر|
    block |با نقش گرمابه مکن این جمله چالیش و غزا|
  block
    block |گر تو کنی بر مه تفو بر روی تو بازآید آن|
    block |ور دامن او را کشی هم بر تو تنگ آید قبا|
  block
    block |پیش از تو خامان دگر در جوش این دیگ جهان|
    block |بس برطپیدند و نشد درمان نبود الا رضا|
  block
    block |بگرفت دم مار را یک خارپشت اندر دهن|
    block |سر درکشید و گرد شد مانند گویی آن دغا|
  block
    block |آن مار ابله خویش را بر خار می‌زد دم به دم|
    block |سوراخ سوراخ آمد او از خود زدن بر خارها|
  block
    block |بی صبر بود و بی‌حیل خود را بکشت او از عجل|
    block |گر صبر کردی یک زمان رستی از او آن بدلقا|
  block
    block |بر خارپشت هر بلا خود را مزن تو هم هلا|
    block |ساکن نشین وین ورد خوان جاء القضا ضاق الفضا|
  block
    block |فرمود رب العالمین با صابرانم همنشین|
    block |ای همنشین صابران افرغ علینا صبرنا|
  block
    block |رفتم به وادی دگر باقی تو فرما ای پدر|
    block |مر صابران را می‌رسان هر دم سلامی نو ز ما|