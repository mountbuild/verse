
block |خنده از لطفت حکایت می‌کند|
  block
    block |خنده از لطفت حکایت می‌کند|
    block |ناله از قهرت شکایت می‌کند|
  block
    block |این دو پیغام مخالف در جهان|
    block |از یکی دلبر روایت می‌کند|
  block
    block |غافلی را لطف بفریبد چنان|
    block |قهر نندیشد جنایت می‌کند|
  block
    block |وان یکی را قهر نومیدی دهد|
    block |یأس کلی را رعایت می‌کند|
  block
    block |عشق مانند شفیعی مشفقی|
    block |این دو گمره را حمایت می‌کند|
  block
    block |شکرها داریم زین عشق ای خدا|
    block |لطف‌های بی‌نهایت می‌کند|
  block
    block |هر چه ما در شکر تقصیری کنیم|
    block |عشق کفران را کفایت می‌کند|
  block
    block |کوثر است این عشق یا آب حیات|
    block |عمر را بی‌حد و غایت می‌کند|
  block
    block |در میان مجرم و حق چون رسول|
    block |بس دوادو بس سعایت می‌کند|
  block
    block |بس کن آیت آیت این را برمخوان|
    block |عشق خود تفسیر آیت می‌کند|