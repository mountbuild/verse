
block |چشم تو با چشم من هر دم بی‌قیل و قال|
  block
    block |چشم تو با چشم من هر دم بی‌قیل و قال|
    block |دارد در درس عشق بحث و جواب و سؤال|
  block
    block |گاه کند لاغرم همچو لب ساغرم|
    block |گاه کند فربهم تا نروم در جوال|
  block
    block |چون کشدم سوی طوی من بکشم گوش شیر|
    block |چونک نهان کرد روی ناله کنم از شغال|
  block
    block |چون نگرم سوی نقش گوید ای بت پرست|
    block |چشم نهم سوی مال او دهدم گوشمال|
  block
    block |گویمش ای آفتاب بر همه دل‌ها بتاب|
    block |جمله جهان ذره‌ها نور خوشت را عیال|
  block
    block |سر بزن ای آفتاب از پس کوه سحاب|
    block |هر نظری را نما بی‌سخنی شرح حال|
  block
    block |بازمگیر آب پاک از جگر شوره خاک|
    block |منع مکن از جلال پرتو نور جلال|
  block
    block |جلوه چو شد نور ما آن ملک نورها|
    block |نور شود جمله روح عقل شود بی‌عقال|
  block
    block |ای که میش خورده‌ای از چه تو پژمرده‌ای|
    block |باغ رخش دیده‌ای باز گشا پر و بال|
  block
    block |باز سرم گشت مست هیچ مگو دست دست|
    block |باقی این بایدت رو شب و فردا تعال|