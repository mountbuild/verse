
block |وجود من به کف یار جز که ساغر نیست|
  block
    block |وجود من به کف یار جز که ساغر نیست|
    block |نگاه کن به دو چشمم اگرت باور نیست|
  block
    block |چو ساغرم دل پرخون من و تن لاغر|
    block |به دست عشق که زرد و نزار و لاغر نیست|
  block
    block |به غیر خون مسلمان نمی‌خورد این عشق|
    block |بیا به گوش تو گویم عجب که کافر نیست|
  block
    block |هزار صورت زاید چو آدم و حوا|
    block |جهان پرست ز نقش وی او مصور نیست|
  block
    block |صلاح ذره صحرا و قطره دریا|
    block |بداند و مدد آرد که علم او کر نیست|
  block
    block |به هر دمی دل ما را گشاید و بندد|
    block |چرا دلش نشناسد به فعلش ار خر نیست|
  block
    block |خر از گشادن و بستن به دست خربنده|
    block |شدست عارف و داند که اوست دیگر نیست|
  block
    block |چو بیندش سر و گوش خرانه جنباند|
    block |ندای او بشناسد که او منکر نیست|
  block
    block |ز دست او علف و آب‌های خوش خوردست|
    block |عجب عجب ز خدا مر تو را چنان خور نیست|
  block
    block |هزار بار ببستت به درد و ناله زدی|
    block |چه منکری که خدا در خلاص مضطر نیست|
  block
    block |چو کافران ننهی سر مگر به وقت بلا|
    block |به نیم حبه نیرزد سری کز آن سر نیست|
  block
    block |هزار صورت جان در هوا همی‌پرد|
    block |مثال جعفر طیار اگر چه جعفر نیست|
  block
    block |ولیک مرغ قفس از هوا کجا داند|
    block |گمان برد ز نژندی که خود مرا پر نیست|
  block
    block |سر از شکاف قفس هر نفس کند بیرون|
    block |سرش بگنجد و تن نی از آنک کل سر نیست|
  block
    block |شکاف پنج حس تو شکاف آن قفس است|
    block |هزار منظر بینی و ره به منظر نیست|
  block
    block |تن تو هیزم خشکست و آن نظر آتش|
    block |چو نیک درنگری جمله جز که آذر نیست|
  block
    block |نه هیزمست که آتش شدست در سوزش|
    block |بدانک هیزم نورست اگر چه انور نیست|
  block
    block |برای گوش کسانی که بعد ما آیند|
    block |بگویم و بنهم عمر ما مأخر نیست|
  block
    block |که گوششان بگرفتست عشق و می‌آرد|
    block |ز راه‌های نهانی که عقل رهبر نیست|
  block
    block |بخفت چشم محمد ضعیف گشت رباب|
    block |مخسب گنج زرست این سخن اگر زر نیست|
  block
    block |خلایق اختر و خورشید شمس تبریزی|
    block |کدام اختر کز شمس او منور نیست|