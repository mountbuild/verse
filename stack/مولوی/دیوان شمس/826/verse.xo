
block |ای خدا از عاشقان خشنود باد|
  block
    block |ای خدا از عاشقان خشنود باد|
    block |عاشقان را عاقبت محمود باد|
  block
    block |عاشقان را از جمالت عید باد|
    block |جانشان در آتشت چون عود باد|
  block
    block |دست کردی دلبرا در خون ما|
    block |جان ما زین دست خون آلود باد|
  block
    block |هر که گوید که خلاصش ده ز عشق|
    block |آن دعا از آسمان مردود باد|
  block
    block |مه کم آید مدتی در راه عشق|
    block |آن کمی عشق جمله سود باد|
  block
    block |دیگران از مرگ مهلت خواستند|
    block |عاشقان گویند نی نی زود باد|
  block
    block |آسمان از دود عاشق ساخته‌ست|
    block |آفرین بر صاحب این دود باد|