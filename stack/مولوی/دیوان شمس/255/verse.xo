
block |خیز صبوحی کن و درده صلا|
  block
    block |خیز صبوحی کن و درده صلا|
    block |خیز که صبح آمد و وقت دعا|
  block
    block |کوزه پر از می کن و در کاسه ریز|
    block |خیز مزن خنبک و خم برگشا|
  block
    block |دور بگردان و مرا ده نخست|
    block |جان مرا تازه کن ای جان فزا|
  block
    block |خیز که از هر طرفی بانگ چنگ|
    block |در فلک انداخت ندا و صدا|
  block
    block |تنتن تنتن شنو و تن مزن|
    block |وقت تو خوش ای قمر خوش لقا|
  block
    block |در سرم افکن می و پابند کن|
    block |تا نروم بیهده از جا به جا|
  block
    block |زان کف دریاصفت درنثار|
    block |آب درانداز چو کشتی مرا|
  block
    block |پاره چوبی بدم و از کفت|
    block |گشته‌ام ای موسی جان اژدها|
  block
    block |عازر وقتم به دمت ای مسیح|
    block |حشر شدم از تک گور فنا|
  block
    block |یا چو درختم که به امر رسول|
    block |بیخ کشان آمدم اندر فلا|
  block
    block |هم تو بده هم تو بگو زین سپس|
    block |ای دهن و کف تو گنج بقا|
  block
    block |خسرو تبریز تویی شمس دین|
    block |سرور شاهان جهان علا|