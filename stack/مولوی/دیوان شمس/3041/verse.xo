
block |اگر مرا تو ندانی بپرس از شب تاری|
  block
    block |اگر مرا تو ندانی بپرس از شب تاری|
    block |شبست محرم عاشق گواه ناله و زاری|
  block
    block |چه جای شب که هزاران نشانه دارد عاشق|
    block |کمینه اشک و رخ زرد و لاغری و نزاری|
  block
    block |چو ابر ساعت گریه چو کوه وقت تحمل|
    block |چو آب سجده کنان و چو خاک راه به خواری|
  block
    block |ولیک این همه محنت به گرد باغ چو خاری|
    block |درون باغ گلستان و یار و چشمه جاری|
  block
    block |چو بگذری تو ز دیوار باغ و در چمن آیی|
    block |زبان شکر گزاری سجود شکر بیاری|
  block
    block |که شکر و حمد خدا را که برد جور خزان را|
    block |شکفته گشت زمین و بهار کرد بهاری|
  block
    block |هزار شاخ برهنه قرین حله گل شد|
    block |هزار خار مغیلان رهیده گشت ز خاری|
  block
    block |حلاوت غم معشوق را چه داند عاقل|
    block |چو جوله‌ست نداند طریق جنگ و سواری|
  block
    block |برادر و پدر و مادر تو عشاقند|
    block |که جمله یک شده‌اند و سرشته‌اند ز یاری|
  block
    block |نمک شود چو درافتد هزار تن به نمکدان|
    block |دوی نماند در تن چه مرغزی چه بخاری|
  block
    block |مکش عنان سخن را به کودنی ملولان|
    block |تو تشنگان ملک بین به وقت حرف گزاری|