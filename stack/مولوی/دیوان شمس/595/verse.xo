
block |آن را که درون دل عشق و طلبی باشد|
  block
    block |آن را که درون دل عشق و طلبی باشد|
    block |چون دل نگشاید در آن را سببی باشد|
  block
    block |رو بر در دل بنشین کان دلبر پنهانی|
    block |وقت سحری آید یا نیم شبی باشد|
  block
    block |جانی که جدا گردد جویای خدا گردد|
    block |او نادره‌ای باشد او بوالعجبی باشد|
  block
    block |آن دیده کز این ایوان ایوان دگر بیند|
    block |صاحب نظری باشد شیرین لقبی باشد|
  block
    block |آن کس که چنین باشد با روح قرین باشد|
    block |در ساعت جان دادن او را طربی باشد|
  block
    block |پایش چو به سنگ آید دریش به چنگ آید|
    block |جانش چو به لب آید با قندلبی باشد|
  block
    block |چون تاج ملوکاتش در چشم نمی‌آید|
    block |او بی‌پدر و مادر عالی نسبی باشد|
  block
    block |خاموش کن و هر جا اسرار مکن پیدا|
    block |در جمع سبک روحان هم بولهبی باشد|