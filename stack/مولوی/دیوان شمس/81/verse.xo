
block |ای ساقی جان پر کن آن ساغر پیشین را|
  block
    block |ای ساقی جان پر کن آن ساغر پیشین را|
    block |آن راه زن دل را آن راه بر دین را|
  block
    block |زان می که ز دل خیزد با روح درآمیزد|
    block |مخمور کند جوشش مر چشم خدابین را|
  block
    block |آن باده انگوری مر امت عیسی را|
    block |و این باده منصوری مر امت یاسین را|
  block
    block |خم‌ها است از آن باده خم‌ها است از این باده|
    block |تا نشکنی آن خم را هرگز نچشی این را|
  block
    block |آن باده به جز یک دم دل را نکند بی‌غم|
    block |هرگز نکشد غم را هرگز نکند کین را|
  block
    block |یک قطره از این ساغر کار تو کند چون زر|
    block |جانم به فدا باشد این ساغر زرین را|
  block
    block |این حالت اگر باشد اغلب به سحر باشد|
    block |آن را که براندازد او بستر و بالین را|
  block
    block |زنهار که یار بد از وسوسه نفریبد|
    block |تا نشکنی از سستی مر عهد سلاطین را|
  block
    block |گر زخم خوری بر رو رو زخم دگر می‌جو|
    block |رستم چه کند در صف دسته گل و نسرین را|