
block |از دلم صورت آن خوب ختن می‌نرود|
  block
    block |از دلم صورت آن خوب ختن می‌نرود|
    block |چاشنی شکر او ز دهن می‌نرود|
  block
    block |بالله ار شور کنم هر نفسی عیب مکن|
    block |گر برفت از دل تو از دل من می‌نرود|
  block
    block |بوالحسن گفت حسن را که از این خانه برو|
    block |بوالحسن نیز درافتاد و حسن می‌نرود|
  block
    block |جان پروانه مسکین ز پی شعله شمع|
    block |تا نسوزد پر و بالش ز لگن می‌نرود|
  block
    block |همه مرغان چمن هر طرفی می‌پرند|
    block |بلبل از واسطه گل ز چمن می‌نرود|
  block
    block |مرغ جان هر نفسی بال گشاید که پرد|
    block |وز امید نظر دوست ز تن می‌نرود|
  block
    block |زن ز شوهر ببرد چون به تو آسیب زند|
    block |مرد چون روی تو بیند سوی زن می‌نرود|
  block
    block |جان منصور چو در عشق توش دار زدند|
    block |در رسن کرد سر خود ز رسن می‌نرود|
  block
    block |جان ادیم و تو سهیلی و هوای تو یمن|
    block |از پی تربیت تو ز یمن می‌نرود|
  block
    block |چون خیال شکن زلف تو در دل دارم|
    block |این شکسته دلم از عشق شکن می‌نرود|
  block
    block |گر سبو بشکند آن آب سبو کی شکند|
    block |جان عاشق به سوی گور و کفن می‌نرود|
  block
    block |حیله‌ها دانم و تلبیسک و کژبازی‌ها|
    block |جان ز شرم تو به تلبیس و به فن می‌نرود|