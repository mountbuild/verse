
block |ای آنک تو را ما ز همه کون گزیده|
  block
    block |ای آنک تو را ما ز همه کون گزیده|
    block |بگذاشته ما را تو و در خود نگریده|
  block
    block |تو شرم نداری که تو را آینه ماییم|
    block |تو آینه ناقص کژشکل خریده|
  block
    block |ای بی‌خبر از خویش که از عکس دل تو|
    block |بر عارض جان‌ها گل و گلزار دمیده|
  block
    block |صد روح غلام تو تو هر دم چو کنیزک|
    block |آراسته خود را و به بازار دویده|
  block
    block |بر چرخ ز شادی جمال تو عروسی است|
    block |ای همچو کمان جان تو در غصه خمیده|
  block
    block |صد خرمن نعمت جهت پیشکش تو|
    block |وز بهر یکی دانه در این دام پریده|
  block
    block |ای آنک شنیدی سخن عشق ببین عشق|
    block |کو حالت بشنیده و کو حالت دیده|
  block
    block |در عشق همان کس که تو را دوش بیاراست|
    block |امشب تو به خلوتگه عشق آی جریده|
  block
    block |چون صبر بود از شه شمس الحق تبریز|
    block |ای آب حیات ابد از شاه چشیده|