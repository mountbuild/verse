
block |امروز چنانم که خر از بار ندانم|
  block
    block |امروز چنانم که خر از بار ندانم|
    block |امروز چنانم که گل از خار ندانم|
  block
    block |امروز مرا یار بدان حال ز سر برد|
    block |با یار چنانم که خود از یار ندانم|
  block
    block |دی باده مرا برد ز مستی به در یار|
    block |امروز چه چاره که در از دار ندانم|
  block
    block |از خوف و رجا پار دو پر داشت دل من|
    block |امروز چنان شد که پر از پار ندانم|
  block
    block |از چهره زار چو زرم بود شکایت|
    block |رستم ز شکایت چو زر از زار ندانم|
  block
    block |از کار جهان کور بود مردم عاشق|
    block |اما نه چو من خود که کر از کار ندانم|
  block
    block |جولاهه تردامن ما تار بدرید|
    block |می گفت ز مستی که تر از تار ندانم|
  block
    block |چون چنگم از زمزمه خود خبرم نیست|
    block |اسرار همی‌گویم و اسرار ندانم|
  block
    block |مانند ترازو و گزم من که به بازار|
    block |بازار همی‌سازم و بازار ندانم|
  block
    block |در اصبع عشقم چو قلم بیخود و مضطر|
    block |طومار نویسم من و طومار ندانم|