
block |بیا بیا که چو آب حیات درخوردی|
  block
    block |بیا بیا که چو آب حیات درخوردی|
    block |بیا بیا که شفا و دوای هر دردی|
  block
    block |بیا بیا که گلستان ثنات می‌گوید|
    block |بیا بیا بنما کز کجاش پروردی|
  block
    block |بیا بیا که به بیمارخانه بی‌قدمت|
    block |نمی‌رود ز رخ هیچ خسته‌ای زردی|
  block
    block |برآ برآ هله ای آفتاب چون بی‌تو|
    block |نمی‌رود ز هوا هیچ تلخی و سردی|
  block
    block |برآ برآ هله ای مه که حیف بسیارست|
    block |که دیده‌ها همه گریان و تو در این گردی|
  block
    block |بیا بیا که ولی نعمت همه کونی|
    block |که مخلص دل حیران و مهره نردی|
  block
    block |بیا بیا و بیاموز بنده خود را|
    block |که در امامت و تعلیم و آگهی فردی|