
block |برخیز و صبوح را برانگیز|
  block
    block |برخیز و صبوح را برانگیز|
    block |جان بخش زمانه را و مستیز|
  block
    block |آمیخته باش با حریفان|
    block |با آب شراب را میامیز|
  block
    block |یاد تو شراب و یاد ما آب|
    block |ما چون سرخر تو همچو پالیز|
  block
    block |ای غم اجلت در این قنینه‌ست|
    block |گر مردنت آرزوست مگریز|
  block
    block |مرگ نفس است در تجلی|
    block |مرگ جعلست در عبربیز|
  block
    block |مجلس چمنیست و گل شکفته|
    block |ای ساقی همچو سرو برخیز|
  block
    block |این جام مشعشع آنگهی شرم|
    block |ساقی چو تویی خطاست پرهیز|
  block
    block |ما را چو رخ خوشت برافروز|
    block |غم را چو عدوی خود درآویز|
  block
    block |هشتیم غزل که نوبت توست|
    block |مردانه درآ و چست و سرتیز|