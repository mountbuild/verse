
block |ما سر و پنجه و قوت نه از این جان داریم|
  block
    block |ما سر و پنجه و قوت نه از این جان داریم|
    block |ما کر و فر سعادت نه ز کیوان داریم|
  block
    block |آتش دولت ما نیست ز خورشید و اثیر|
    block |سبحات رخ تابنده ز سبحان داریم|
  block
    block |رگ و پی نی و در آن دجله خون می جوشیم|
    block |دست و پا نی و در آن معرکه جولان داریم|
  block
    block |هفت دریا بر ما غرقه یک قطره بود|
    block |که به کف شعشعه جوهر انسان داریم|
  block
    block |چه کم ار سر نبود چونک سراسر جانیم|
    block |چه غم ار زر نبود چون مدد از کان داریم|
  block
    block |بوهریره صفتیم و به گه داد و ستد|
    block |دل بدان سابقه و دست در انبان داریم|
  block
    block |اهرمن دیو و پری جمله به جان عاشق ماست|
    block |چونک در عشق خدا ملک سلیمان داریم|
  block
    block |در چه و حبس جهان گر چه رهین دلویم|
    block |چند یعقوب دل آشفته به کنعان داریم|
  block
    block |شمس تبریز شهنشاه همه مردان است|
    block |ما از آن قطب جهان حجت و برهان داریم|