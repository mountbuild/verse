
block |بکش بکش که چه خوش می‌کشی بیار بیار|
  block
    block |بکش بکش که چه خوش می‌کشی بیار بیار|
    block |هزیمتان ره عشق را قطار قطار|
  block
    block |کنار بازگشادست عشق از مستی|
    block |رسید دلشدگان را گه کنار کنار|
  block
    block |ز دست خویش از آن ساغری که می‌دانی|
    block |اگر چه نیک خرابم بیا بیار بیار|
  block
    block |قرار دولت او خواه و از قرار مپرس|
    block |که نیست از رخ او در دلم قرار قرار|
  block
    block |نگار کردن چون اشک بر رخ عاشق|
    block |حلاوتیست در آن رو که زد نگار نگار|
  block
    block |ایا کسی که درافتاده‌ای به چنگالش|
    block |ز چنگ دوست رهیدن طمع مدار مدار|
  block
    block |تو خون بدی وز عشقش چو شیر جوشیدی|
    block |چو شیر خون نشود تو از این گذار گذار|
  block
    block |برو به باده مخدوم شمس دین آمیز|
    block |که نیست باده تبریز را خمار خمار|