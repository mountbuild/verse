
block |چون همه عشق روی تست جمله رضای نفس ما|
  block
    block |چون همه عشق روی تست جمله رضای نفس ما|
    block |کفر شدست لاجرم ترک هوای نفس ما|
  block
    block |چونک به عشق زنده شد قصد غزاش چون کنم|
    block |غمزه خونی تو شد حج و غزای نفس ما|
  block
    block |نیست ز نفس ما مگر نقش و نشان سایه‌ای|
    block |چون به خم دو زلف تست مسکن و جای نفس ما|
  block
    block |عشق فروخت آتشی کآب حیات از او خجل|
    block |پرس که از برای که آن ز برای نفس ما|
  block
    block |هژده هزار عالم عیش و مراد عرضه شد|
    block |جز به جمال تو نبود جوشش و رای نفس ما|
  block
    block |دوزخ جای کافران جنت جای مؤمنان|
    block |عشق برای عاشقان محو سزای نفس ما|
  block
    block |اصل حقیقت وفا سر خلاصه رضا|
    block |خواجه روح شمس دین بود صفای نفس ما|
  block
    block |در عوض عبیر جان در بدن هزار سنگ|
    block |از تبریز خاک را کحل ضیای نفس ما|