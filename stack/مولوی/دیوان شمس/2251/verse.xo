
block |چو از سر بگیرم بود سرور او|
  block
    block |چو از سر بگیرم بود سرور او|
    block |چو من دل بجویم بود دلبر او|
  block
    block |چو من صلح جویم شفیع او بود|
    block |چو در جنگ آیم بود خنجر او|
  block
    block |چو در مجلس آیم شراب است و نقل|
    block |چو در گلشن آیم بود عبهر او|
  block
    block |چو در کان روم او عقیق است و لعل|
    block |چو در بحر آیم بود گوهر او|
  block
    block |چو در دشت آیم بود روضه او|
    block |چو وا چرخ آیم بود اختر او|
  block
    block |چو در صبر آیم بود صدر او|
    block |چو از غم بسوزم بود مجمر او|
  block
    block |چو در رزم آیم به وقت قتال|
    block |بود صف نگهدار و سرلشکر او|
  block
    block |چو در بزم آیم به وقت نشاط|
    block |بود ساقی و مطرب و ساغر او|
  block
    block |چو نامه نویسم سوی دوستان|
    block |بود کاغذ و خامه و محبر او|
  block
    block |چون بیدار گردم بود هوش نو|
    block |چو بخوابم بیاید به خواب اندر او|
  block
    block |چو جویم برای غزل قافیه|
    block |به خاطر بود قافیه گستر او|
  block
    block |تو هر صورتی که مصور کنی|
    block |چو نقاش و خامه بود بر سر او|
  block
    block |تو چندانک برتر نظر می‌کنی|
    block |از آن برتر تو بود برتر او|
  block
    block |برو ترک گفتار و دفتر بگو|
    block |که آن به که باشد تو را دفتر او|
  block
    block |خمش کن که هر شش جهت نور او است|
    block |وزین شش جهت بگذری داور او|
  block
    block |رضاک رضای الذی اوثر|
    block |و سرک سری فما اظهر|
  block
    block |زهی شمس تبریز خورشیدوش|
    block |که خود را بود سخت اندرخور او|