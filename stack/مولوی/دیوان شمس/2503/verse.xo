
block |چو سرمست منی ای جان ز خیر و شر چه اندیشی|
  block
    block |چو سرمست منی ای جان ز خیر و شر چه اندیشی|
    block |براق عشق جان داری ز مرگ خر چه اندیشی|
  block
    block |چو من با تو چنین گرمم چه آه سرد می‌آری|
    block |چو بر بام فلک رفتی ز بحر و بر چه اندیشی|
  block
    block |خوش آوازی من دیدی دواسازی من دیدی|
    block |رسن بازی من دیدی از این چنبر چه اندیشی|
  block
    block |بر این صورت چه می‌چفسی ز بی‌معنی چه می‌ترسی|
    block |چو گوهر در بغل داری ز بدگوهر چه اندیشی|
  block
    block |تویی گوهر ز دست تو که بجهد یا ز شست تو|
    block |همه مصرند مست تو ز کور و کر چه اندیشی|
  block
    block |چو با دل یار غاری تو چراغ چار یاری تو|
    block |فقیر ذوالفقاری تو از آن خنجر چه اندیشی|
  block
    block |چو مد و جر خود دیدی چو بال و پر خود دیدی|
    block |چو کر و فر خود دیدی ز هر بی‌فر چه اندیشی|
  block
    block |بیا ای خاصه جانان پناه جان مهمانان|
    block |تویی سلطان سلطانان ز بوالفنجر چه اندیشی|
  block
    block |خمش کن همچو ماهی شو در این دریای خوش دررو|
    block |چو در قعر چنین آبی از آن آذر چه اندیشی|