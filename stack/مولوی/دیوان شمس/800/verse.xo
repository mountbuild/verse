
block |گر نخسبی ز تواضع شبکی جان چه شود|
  block
    block |گر نخسبی ز تواضع شبکی جان چه شود|
    block |ور نکوبی به درشتی در هجران چه شود|
  block
    block |ور به یاری و کریمی شبکی روز آری|
    block |از برای دل پرآتش یاران چه شود|
  block
    block |ور دو دیده به تماشای تو روشن گردد|
    block |کوری دیده ناشسته شیطان چه شود|
  block
    block |ور بگیرد ز بهاران و ز نوروز رخت|
    block |همه عالم گل و اشکوفه و ریحان چه شود|
  block
    block |آب حیوان که نهفته‌ست و در آن تاریکیست|
    block |پر شود شهر و کهستان و بیابان چه شود|
  block
    block |ور بپوشند و بیابند یکی خلعت نو|
    block |این غلامان و ضعیفان ز تو سلطان چه شود|
  block
    block |ور سواره تو برانی سوی میدان آیی|
    block |تا شود گوشه هر سینه چو میدان چه شود|
  block
    block |دل ما هست پریشان تن تیره شده جمع|
    block |صاف اگر جمع شود تیره پریشان چه شود|
  block
    block |به ترازو کم از آنیم که مه با ما نیست|
    block |بهر ما گر برود ماه به میزان چه شود|
  block
    block |چون عزیر و خر او را به دمی جان بخشید|
    block |گر خر نفس شود لایق جولان چه شود|
  block
    block |بر سر کوی غمت جان مرا صومعه ایست|
    block |گر نباشد قدمش بر که لبنان چه شود|
  block
    block |هین خمش باش و بیندیش از آن جان غیور|
    block |جمع شو گر نبود حرف پریشان چه شود|