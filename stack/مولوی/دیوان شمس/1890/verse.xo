
block |با روی تو کفر است به معنی نگریدن|
  block
    block |با روی تو کفر است به معنی نگریدن|
    block |یا باغ صفا را به یکی تره خریدن|
  block
    block |با پر تو مرغان ضمیر دل ما را|
    block |در جنت فردوس حرام است پریدن|
  block
    block |اندر فلک عشق هر آن مه که بتابد|
    block |آن ابر تو است ای مه و فرض است دریدن|
  block
    block |دشتی که چراگاه شکاران تو باشد|
    block |شیران بنیارند در آن دست چریدن|
  block
    block |هر عشق که از آتش حسن تو نخیزد|
    block |آن عشق حرام است و صلای فسریدن|
  block
    block |در باطن من جان من از غیر تو ببرید|
    block |محسوس شنیدم من آواز بریدن|
  block
    block |در خواب شود غافل از این دولت بیدار|
    block |از پوست چه شیره بودت در فشریدن|
  block
    block |رنجور شقاوت چو بیفتاد به یاسین|
    block |لاحول بود چاره و انگشت گزیدن|
  block
    block |جز عشق خداوندی شمس الحق تبریز|
    block |آن موی بصر باشد باید ستریدن|