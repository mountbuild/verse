
block |بیا دل بر دل پردرد من نه|
  block
    block |بیا دل بر دل پردرد من نه|
    block |بیا رخ بر رخان زرد من نه|
  block
    block |تویی خورشید وز تو گرم عالم|
    block |یکی تابش بر آه سرد من نه|
  block
    block |چو مهره توست مهر جمله دل‌ها|
    block |بر این نطع هوای نرد من نه|
  block
    block |بیار آن معجز هر مرد و زن را|
    block |به پیش دشمن نامرد من نه|
  block
    block |به هر شرطی که بنهی من مطیعم|
    block |ولیکن شرط من درخورد من نه|
  block
    block |کلاه لطف خود با تارک من|
    block |برای بوش و بردابرد من نه|
  block
    block |از آن گردی که از دریا برآری|
    block |بیار آن گرد را بر گرد من نه|
  block
    block |به هر باده نمی‌گردد سرم مست|
    block |به پیشم باده خوکرد من نه|
  block
    block |خمش ای ناطقه بسیارگویم|
    block |سخن را پیش شاه فرد من نه|