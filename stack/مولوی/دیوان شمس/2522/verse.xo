
block |دل پردرد من امشب بنوشیده‌ست یک دردی|
  block
    block |دل پردرد من امشب بنوشیده‌ست یک دردی|
    block |از آنچ زهره ساقی بیاوردش ره آوردی|
  block
    block |چه زهره دارد و یارا که خواب آرد حشر ما را|
    block |که امشب می‌نماید عشق بر عشاق پامردی|
  block
    block |زنان در تعزیت شب‌ها نمی‌خسبند از نوحه|
    block |تو مرد عاشقی آخر زبون خواب چون گردی|
  block
    block |دلا می‌گرد چون بیدق به گرد خانه آن شه|
    block |بترس از مات و از قایم چو نطع عشق گستردی|
  block
    block |مرا هم خواب می‌باید ولیکن خواب می‌ناید|
    block |که بیرون شد مزاج من هم از گرمی هم از سردی|