
block |ای که به هنگام درد راحت جانی مرا|
  block
    block |ای که به هنگام درد راحت جانی مرا|
    block |وی که به تلخی فقر گنج روانی مرا|
  block
    block |آن چه نبردست وهم عقل ندیدست و فهم|
    block |از تو به جانم رسید قبله ازانی مرا|
  block
    block |از کرمت من به ناز می‌نگرم در بقا|
    block |کی بفریبد شها دولت فانی مرا|
  block
    block |نغمت آن کس که او مژده تو آورد|
    block |گر چه به خوابی بود به ز اغانی مرا|
  block
    block |در رکعات نماز هست خیال تو شه|
    block |واجب و لازم چنانک سبع مثانی مرا|
  block
    block |در گنه کافران رحم و شفاعت تو راست|
    block |مهتری و سروری سنگ دلانی مرا|
  block
    block |گر کرم لایزال عرضه کند ملک‌ها|
    block |پیش نهد جمله‌ای کنز نهانی مرا|
  block
    block |سجده کنم من ز جان روی نهم من به خاک|
    block |گویم از این‌ها همه عشق فلانی مرا|
  block
    block |عمر ابد پیش من هست زمان وصال|
    block |زانک نگنجد در او هیچ زمانی مرا|
  block
    block |عمر اوانی‌ست و وصل شربت صافی در آن|
    block |بی تو چه کار آیدم رنج اوانی مرا|
  block
    block |بیست هزار آرزو بود مرا پیش از این|
    block |در هوسش خود نماند هیچ امانی مرا|
  block
    block |از مدد لطف او ایمن گشتم از آنک|
    block |گوید سلطان غیب لست ترانی مرا|
  block
    block |گوهر معنی اوست پر شده جان و دلم|
    block |اوست اگر گفت نیست ثالث و ثانی مرا|
  block
    block |رفت وصالش به روح جسم نکرد التفات|
    block |گر چه مجرد ز تن گشت عیانی مرا|
  block
    block |پیر شدم از غمش لیک چو تبریز را|
    block |نام بری بازگشت جمله جوانی مرا|