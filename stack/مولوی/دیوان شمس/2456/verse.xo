
block |هم نظری هم خبری هم قمران را قمری|
  block
    block |هم نظری هم خبری هم قمران را قمری|
    block |هم شکر اندر شکر اندر شکر اندر شکری|
  block
    block |هم سوی دولت درجی هم غم ما را فرجی|
    block |هم قدحی هم فرحی هم شب ما را سحری|
  block
    block |هم گل سرخ و سمنی در دل گل طعنه زنی|
    block |سوی فلک حمله کنی زهره و مه را ببری|
  block
    block |چند فلک گشت قمر تا به خودش راه دهی|
    block |چند گدازید شکر تا تو بدو درنگری|
  block
    block |چند جنون کرد خرد در هوس سلسله‌ای|
    block |چند صفت گشت دلم تا تو بر او برگذری|
  block
    block |آن قدح شاده بده دم مده و باده بده|
    block |هین که خروس سحری مانده شد از ناله گری|
  block
    block |گر به خرابات بتان هر طرفی لاله رخی است|
    block |لاله رخا تو ز یکی لاله ستان دگری|
  block
    block |هم تو جنون را مددی هم تو جمال خردی|
    block |تیر بلا از تو رسد هم تو بلا را سپری|
  block
    block |چونک صلاح دل و دین مجلس دل را شد امین|
    block |مادر دولت بکند دختر جان را پدری|