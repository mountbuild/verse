
block |بعد از سماع گویی کان شورها کجا شد|
  block
    block |بعد از سماع گویی کان شورها کجا شد|
    block |یا خود نبود چیزی یا بود و آن فنا شد|
  block
    block |منکر مباش بنگر اندر عصای موسی|
    block |یک لحظه آن عصا بد یک لحظه اژدها شد|
  block
    block |چون اژدهاست قالب لب را نهاده بر لب|
    block |کو خورد عالمی را وانگه همان عصا شد|
  block
    block |یک گوهری چون بیضه جوشید و گشت دریا|
    block |کف کرد و کف زمین شد وز دود او سما شد|
  block
    block |الحق نهان سپاهی پوشیده پادشاهی|
    block |هر لحظه حمله آرد وانگه به اصل واشد|
  block
    block |گر چه ز ما نهان شد در عالمی روان شد|
    block |تا نیستش نخوانی گر از نظر جدا شد|
  block
    block |هر حالتی چو تیرست اندر کمان قالب|
    block |رو در نشانه جویش گر از کمان رها شد|
  block
    block |گر چه صدف ز ساحل قطره ربود و گم شد|
    block |در بحر جوید او را غواص کشنا شد|
  block
    block |از میل مرد و زن خون جوشید وان منی شد|
    block |وانگه از آن دو قطره یک خیمه در هوا شد|
  block
    block |وانگه ز عالم جان آمد سپاه انسان|
    block |عقلش وزیر گشت و دل رفت پادشا شد|
  block
    block |تا بعد چند گاهی دل یاد شهر جان کرد|
    block |واگشت جمله لشکر در عالم بقا شد|
  block
    block |گویی چگونه باشد آمدشد معانی|
    block |اینک به وقت خفتن بنگر گره گشا شد|