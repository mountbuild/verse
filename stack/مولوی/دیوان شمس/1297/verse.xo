
block |مدارم یک زمان از کار فارغ|
  block
    block |مدارم یک زمان از کار فارغ|
    block |که گردد آدمی غمخوار فارغ|
  block
    block |چو فارغ شد غم او را سخره گیرد|
    block |مبادا هیچ کس ای یار فارغ|
  block
    block |قلندر گر چه فارغ می‌نماید|
    block |ولیکن نیست در اسرار فارغ|
  block
    block |ز اول می‌کشد او خار بسیار|
    block |همه گل گشت و گشت از خار فارغ|
  block
    block |چو موری دانه‌ها انبار می‌کرد|
    block |سلیمان شد شد از انبار فارغ|
  block
    block |چو دریاییست او پرکار و بی‌کار|
    block |از او گیرند و او ز ایثار فارغ|
  block
    block |قلندر هست در کشتی نشسته|
    block |روان در را و از رفتار فارغ|
  block
    block |در این حیرت بسی بینی در این راه|
    block |ز کشتی و ز دریابار فارغ|
  block
    block |به یاد بحر مست از وهم کشتی|
    block |نشسته احمقی بسیار فارغ|