
block |بیا ای عارف مطرب چه باشد گر ز خوش خویی|
  block
    block |بیا ای عارف مطرب چه باشد گر ز خوش خویی|
    block |چو شعری نور افشانی و زان اشعار برگویی|
  block
    block |به جان جمله مردان به درد جمله بادردان|
    block |که برگو تا چه می‌خواهی و زین حیران چه می‌جویی|
  block
    block |از آن روی چو ماه او ز عشق حسن خواه او|
    block |بیاموزید ای خوبان رخ افروزی و مه رویی|
  block
    block |از آن چشم سیاه او وزان زلف سه تاه او|
    block |الا ای اهل هندستان بیاموزید هندویی|
  block
    block |ز غمزه تیراندازش کرشمه ساحری سازش|
    block |هلا هاروت و ماروتم بیاموزید جادویی|
  block
    block |ایا اصحاب و خلوتیان شده دل را چنان جویان|
    block |ز لعل جان فزای او بیاموزید دلجویی|
  block
    block |ز خرمنگاه شش گوشه نخواهی یافتن خوشه|
    block |روان شو سوی بی‌سویان رها کن رسم شش سویی|
  block
    block |همه عالم ز تو نالان تو باری از چه می‌نالی|
    block |چو از تو کم نشد یک مو نمی‌دانم چه می‌مویی|
  block
    block |فدایم آن کبوتر را که بر بام تو می‌پرد|
    block |کجایی ای سگ مقبل که اهل آن چنان کویی|
  block
    block |چو آن عمر عزیز آمد چرا عشرت نمی‌سازی|
    block |چو آن استاد جان آمد چرا تخته نمی‌شویی|
  block
    block |در این دام است آن آهو تو در صحرا چه می‌گردی|
    block |گهر در خانه گم کردی به هر ویران چه می‌پویی|
  block
    block |به هر روزی در این خانه یکی حجره نوی یابی|
    block |تو یک تو نیستی ای جان تفحص کن که صدتویی|
  block
    block |اگر کفری و گر دینی اگر مهری و گر کینی|
    block |همو را بین همو را دان یقین می‌دان که با اویی|
  block
    block |بماند آن نادره دستان ولیکن ساقی مستان|
    block |گرفت این دم گلوی من که بفشارم گر افزویی|