
block |چند گریزی ای قمر هر طرفی ز کوی من|
  block
    block |چند گریزی ای قمر هر طرفی ز کوی من|
    block |صید توایم و ملک تو گر صنمیم وگر شمن|
  block
    block |هر نفس از کرانه‌ای ساز کنی بهانه‌ای|
    block |هر نفسی برون کشی از عدمی هزار فن|
  block
    block |گر چه کثیف منزلم شد وطن تو این دلم|
    block |رحمت مؤمنی بود میل و محبت وطن|
  block
    block |دشمن جاه تو نیم گر چه که بس مقصرم|
    block |هیچ کسی بود شها دشمن جان خویشتن|
  block
    block |مطرب جمع عاشقان برجه و کاهلی مکن|
    block |قصه حسن او بگو پرده عاشقان بزن|
  block
    block |همچو چهی است هجر او چون رسنی است ذکر او|
    block |در تک چاه یوسفی دست زنان در آن رسن|
  block
    block |ذوق ز نیشکر بجو آن نی خشک را مخا|
    block |چاره ز حسن او طلب چاره مجو ز بوالحسن|
  block
    block |گر تو مرید و طالبی هست مراد مطلق او|
    block |ور تو ادیم طایفی هست سهیل در یمن|
  block
    block |آن دم کآفتاب او روزی و نور می دهد|
    block |ذره به ذره را نگر نور گرفته در دهن|
  block
    block |گر چه که گل لطیفتر رزق گرفت بیشتر|
    block |لیک رسید اندکی هم به دهان یاسمن|
  block
    block |عمر و ذکا و زیرکی داد به هندوان اگر|
    block |حسن و جمال و دلبری داد به شاهد ختن|
  block
    block |ملک نصیب مهتران عشق نصیب کهتران|
    block |قهر نصیب تیغ شد لطف نصیبه مجن|
  block
    block |شهد خدای هر شبی هست نصیبه لبی|
    block |همچو کسی که باشدش بسته به عقد چار زن|
  block
    block |تا که بود حیات من عشق بود نبات من|
    block |چونک بر آن جهان روم عشق بود مرا کفن|
  block
    block |مدمن خمرم و مرا مستی باده کم مکن|
    block |نازک و شیرخواره‌ام دوره مکن ز من لبن|
  block
    block |چونک حزین غم شوم عشق ندیمیم کند|
    block |عشق زمردی بود باشد اژدها حزن|
  block
    block |گفتم من به دل اگر بست رهت خمار غم|
    block |باده و نقل آرمت شمع و ندیم خوش ذقن|
  block
    block |گفت دلم اگر جز او سازی شمع و ساقیم|
    block |بر سر مام و باب زن جام و کباب بابزن|
  block
    block |گفتم ساقی او است و بس لیک به صورت دگر|
    block |نیک ببین غلط مکن ای دل مست ممتحن|
  block
    block |بس کن از این بهانه‌ها وام هوای او بده|
    block |تا نبود قماش جان پیش فراق مرتهن|