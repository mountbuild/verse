
block |به لاله دوش نسرین گفت برخیزیم مستانه|
  block
    block |به لاله دوش نسرین گفت برخیزیم مستانه|
    block |به دامان گل تازه درآویزیم مستانه|
  block
    block |چو باده بر سر باده خوریم از گلرخ ساده|
    block |بیا تا چون گل و لاله درآمیزیم مستانه|
  block
    block |چو نرگس شوخ چشم آمد سمن را رشک و خشم آمد|
    block |به نسرین گفت تا ما هم براستیزیم مستانه|
  block
    block |بت گلروی چون شکر چو غنچه بسته بود آن در|
    block |چو در بگشاد وقت آمد که درریزیم مستانه|
  block
    block |که جان‌ها کز الست آمد بسی بی‌خویش و مست آمد|
    block |از آن در آب و گل هر دم همی‌لغزیم مستانه|
  block
    block |دلا تو اندر این شادی ز سرو آموز آزادی|
    block |که تا از جرم و از توبه بپرهیزیم مستانه|
  block
    block |صلاح دیده ره بین صلاح الدین صلاح الدین|
    block |برای او ز خود شاید که بگریزیم مستانه|