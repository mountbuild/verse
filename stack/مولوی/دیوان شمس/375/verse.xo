
block |مر عاشق را ز ره چه بیمست|
  block
    block |مر عاشق را ز ره چه بیمست|
    block |چون همره عاشق آن قدیمست|
  block
    block |از رفتن جان چه خوف باشد|
    block |او را که خدای جان ندیمست|
  block
    block |اندر سفرست لیک چون مه|
    block |در طلعت خوب خود مقیمست|
  block
    block |کی منتظر نسیم باشد|
    block |آن کس که سبکتر از نسیمست|
  block
    block |عشق و عاشق یکی‌ست ای جان|
    block |تا ظن نبری که آن دو نیمست|
  block
    block |چون گشت درست عشق عاشق|
    block |هم منعم خویش و هم نعیمست|
  block
    block |او در طلب چنین درستی|
    block |در پیش سهیل چون ادیمست|
  block
    block |چون رفت در این طلب به دریا|
    block |دری‌ست اگر چه او یتیمست|
  block
    block |ای دیده کرم ز شمس تبریز|
    block |مر حاتم را مگو کریمست|