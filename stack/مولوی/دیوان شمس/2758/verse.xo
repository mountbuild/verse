
block |مست می عشق را حیا نی|
  block
    block |مست می عشق را حیا نی|
    block |وین باده عشق را بها نی|
  block
    block |آن عشق چو بزم و باده جان را|
    block |می نوشد و ممکن صلا نی|
  block
    block |با عقل بگفت ماجراها|
    block |جان گفت که وقت ماجرا نی|
  block
    block |از روح بجستم آن صفا گفت|
    block |آن هست صفا ولی ز ما نی|
  block
    block |گفتم که مکن نهان از این مس|
    block |ای کفو تو زر و کیمیا نی|
  block
    block |کاین برق حدیث تو از آن است|
    block |جز جان افزا و دلربا نی|
  block
    block |گفتا غلطی که آن نیم من|
    block |ما بوالحسنیم و بوالعلا نی|
  block
    block |گفتم که به حق نرگسانت|
    block |دفعم بمده به شیوه‌ها نی|
  block
    block |کاین غمزه مست خونی تو|
    block |کشته‌ست هزار و خونبها نی|
  block
    block |بالله که تویی که بی‌تویی تو|
    block |ای کبر تو غیر کبریا نی|
  block
    block |گر ز آنک تویی و گر نه‌ای تو|
    block |از تو گذری دو دیده را نی|
  block
    block |گر فرمایی که نیست هست است|
    block |کو زهره که گویمت چرا نی|
  block
    block |مغناطیسی و جان چو آهن|
    block |می‌آید مست و دست و پا نی|
  block
    block |چون گرم شوم ز جام اول|
    block |غیر تسلیم در قضا نی|
  block
    block |چون شد به سرم میم سراسر|
    block |می را تسلیم یا رضا نی|
  block
    block |از بهر نسیم زلف جعدت|
    block |یکتا زلفی که جز دو تا نی|
  block
    block |ای باد صبا به انتظارت|
    block |از بهر صبا و خود صبا نی|
  block
    block |پس ما چه زنیم ای قلندر|
    block |اندر گره و گره گشا نی|
  block
    block |گر ز آنک نه هر دمی خداوند|
    block |کو جز سر و خاصه خدا نی|
  block
    block |مخدومی شمس دین تبریز|
    block |چون خورشیدش در این سما نی|