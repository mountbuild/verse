
block |بر آن شده‌ست دلم کآتشی بگیرانم|
  block
    block |بر آن شده‌ست دلم کآتشی بگیرانم|
    block |که هر کی او نمرد پیش تو بمیرانم|
  block
    block |کمان عشق بدرم که تا بداند عقل|
    block |که بی‌نظیرم و سلطان بی‌نظیرانم|
  block
    block |که رفت در نظر تو که بی‌نظیر نشد|
    block |مقام گنج شده‌ست این نهاد ویرانم|
  block
    block |من از کجا و مباهات سلطنت ز کجا|
    block |فقیر فقرم و افتاده فقیرانم|
  block
    block |من آن کسم که تو نامم نهی نمی‌دانم|
    block |چو من اسیر توام پس امیر میرانم|
  block
    block |جز از اسیری و میری مقام دیگر هست|
    block |چو من فنا شوم از هر دو کس نفیرانم|
  block
    block |چو شب بیاید میر و اسیر محو شوند|
    block |اسیر هیچ نداند که از اسیرانم|
  block
    block |به خواب شب گرو آمد امیری میران|
    block |چو عشق هیچ نخسبد ز عشق گیرانم|
  block
    block |به آفتاب نگر پادشاه یک روزه‌ست|
    block |همی‌گدازد مه منیر کز وزیرانم|
  block
    block |منم که پخته عشقم نه خام و خام طمع|
    block |خدای کرد خمیری از آن خمیرانم|
  block
    block |خمیرکرده یزدان کجا بماند خام|
    block |خمیرمایه پذیرم نه از فطیرانم|
  block
    block |فطیر چون کند او فاطرالسموات است|
    block |چو اختران سماوات از منیرانم|
  block
    block |تو چند نام نهی خویش را خمش می باش|
    block |که کودکی است که گویی که من ز پیرانم|