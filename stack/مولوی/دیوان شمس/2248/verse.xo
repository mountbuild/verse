
block |من آن نیم که بگویم حدیث نعمت او|
  block
    block |من آن نیم که بگویم حدیث نعمت او|
    block |که مست و بیخودم از چاشنی محنت او|
  block
    block |اگر چو چنگ بزارم از او شکایت نیست|
    block |که همچو چنگم من بر کنار رحمت او|
  block
    block |ز من نباشد اگر پرده‌ای بگردانم|
    block |که هر رگم متعلق بود به ضربت او|
  block
    block |اگر چه قند ندارم چو نی نوا دارم|
    block |از آنک بر لب فضلش چشم ز شربت او|
  block
    block |کنون که نوبت خشم است لطف از این دست است|
    block |چگونه باشد چون دررسم به نوبت او|
  block
    block |اگر بدزدم من ز آفتاب ننگی نیست|
    block |چه ننگ باشد مر لعل را ز زینت او|
  block
    block |وگر چو لعل ندزدم ز آفتاب کمال|
    block |گذر ز طینت خود چون کنم به طینت او|
  block
    block |نه لولیان سیاه دو چشم دزد ویند|
    block |همی‌کشند نهان نور از بصیرت او|
  block
    block |ز آدمی چو بدزدی به کم قناعت کن|
    block |که شح نفس قرین است با جبلت او|
  block
    block |از او مدزد به جز گوهر زمانه بها|
    block |اگر تو واقفی از لطف و از سریرت او|
  block
    block |که نیست قهر خدا را به جز ز دزد خسیس|
    block |که سوی کاله فانی بود عزیمت او|
  block
    block |دریغ شرح نگشت و ز شرح می‌ترسم|
    block |که تیغ شرع برهنه‌ست در شریعت او|
  block
    block |گمان برد که مگر جرم او طمع بوده‌ست|
    block |نه بلک خس طمعی بود آن جریمت او|