
block |بازآمد آستین فشانان|
  block
    block |بازآمد آستین فشانان|
    block |آن دشمن جان و عقل و ایمان|
  block
    block |غارتگر صد هزار خانه|
    block |ویران کن صد هزار دکان|
  block
    block |شورنده صد هزار فتنه|
    block |حیرتگه صد هزار حیران|
  block
    block |آن دایه عقل و آفت عقل|
    block |آن مونس جان و دشمن جان|
  block
    block |او عقل سبک کجا رباید|
    block |عقلی خواهد چو عقل لقمان|
  block
    block |او جان خسیس کی پذیرد|
    block |جانی خواهد چو بحر عمان|
  block
    block |آمد که خراج ده بیاور|
    block |گفتم که چه ده دهی است ویران|
  block
    block |طوفان تو شهرها شکست است|
    block |یک ده چه زند میان طوفان|
  block
    block |گفتا ویران مقام گنج است|
    block |ویرانه ماست ای مسلمان|
  block
    block |ویرانه به ما ده و برون رو|
    block |تشنیع مزن مگو پریشان|
  block
    block |ویرانه ز توست چون تو رفتی|
    block |معمور شود به عدل سلطان|
  block
    block |حیلت مکن و مگو که رفتم|
    block |اندر پس در مباش پنهان|
  block
    block |چون مرده بساز خویشتن را|
    block |تا زنده شوی به روح انسان|
  block
    block |گفتی که تو در میان نباشی|
    block |آن گفت تو هست عین قرآن|
  block
    block |کاری که کنی تو در میان نی|
    block |آن کرده حق بود یقین دان|
  block
    block |باقی غزل به سر بگوییم|
    block |نتوان گفتن به پیش خامان|
  block
    block |خاموش که صد هزار فرق است|
    block |از گفت زبان و نور فرقان|