
block |گفتی که در چه کاری با تو چه کار ماند|
  block
    block |گفتی که در چه کاری با تو چه کار ماند|
    block |کاری که بی‌تو گیرم والله که زار ماند|
  block
    block |گر خمر خلد نوشم با جام‌های زرین|
    block |جمله صداع گردد جمله خمار ماند|
  block
    block |در کارگاه عشقت بی‌تو هر آنچ بافم|
    block |والله نه پود ماند والله نه تار ماند|
  block
    block |تو جوی بی‌کرانی پیشت جهان چو پولی|
    block |حاشا که با چنین جو بر پل گذار ماند|
  block
    block |عالم چهار فصلست فصلی خلاف فصلی|
    block |با جنگ چار دشمن هرگز قرار ماند|
  block
    block |پیش آ بهار خوبی تو اصل فصل‌هایی|
    block |تا فصل‌ها بسوزد جمله بهار ماند|