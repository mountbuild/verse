
block |روم به حجره خیاط عاشقان فردا|
  block
    block |روم به حجره خیاط عاشقان فردا|
    block |من درازقبا با هزار گز سودا|
  block
    block |ببردت ز یزید و بدوزدت بر زید|
    block |بدین یکی کندت جفت و زان دگر عذرا|
  block
    block |بدان یکیت بدوزد که دل نهی همه عمر|
    block |زهی بریشم و بخیه زهی ید بیضا|
  block
    block |چو دل تمام نهادی ز هجر بشکافد|
    block |به زخم نادره مقراض اهبطوا منها|
  block
    block |ز جمع کردن و تفریق او شدم حیران|
    block |به ثبت و محو چو تلوین خاطر شیدا|
  block
    block |دل‌ست تخته پرخاک او مهندس دل|
    block |زهی رسوم و رقوم و حقایق و اسما|
  block
    block |تو را چو در دگری ضرب کرد همچو عدد|
    block |ز ضرب خود چه نتیجه همی‌کند پیدا|
  block
    block |چو ضرب دیدی اکنون بیا و قسمت بین|
    block |که قطره‌ای را چون بخش کرد در دریا|
  block
    block |به جبر جمله اضداد را مقابله کرد|
    block |خمش که فکر دراشکست زین عجایب‌ها|