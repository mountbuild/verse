
block |سحری کرد ندایی عجب آن رشک پری|
  block
    block |سحری کرد ندایی عجب آن رشک پری|
    block |که گریزید ز خود در چمن بی‌خبری|
  block
    block |رو به دل کردم و گفتم که زهی مژده خوش|
    block |که دهد خاک دژم را صفت جانوری|
  block
    block |همه ارواح مقدس چو تو را منتظرند|
    block |تو چرا جان نشوی و سوی جانان نپری|
  block
    block |در مقامی که چنان ماه تو را جلوه کند|
    block |کفر باشد که از این سو و از آن سو نگری|
  block
    block |گر تو چون پشه به هر باد پراکنده شوی|
    block |پس نشاید که تو خود را ز همایان شمری|
  block
    block |بمترسان دل خود را تو به تهدید خسان|
    block |که نشاید که خسان را به یکی خس بخری|
  block
    block |حیله می‌کرد دلم تا ز غمش سر ببرد|
    block |گفتم ای ابله اگر سر ببری سر نبری|
  block
    block |شمس تبریز خیالت سوی من کژ نگریست|
    block |رفتم از دست و بگفتم که چه شیرین نظری|