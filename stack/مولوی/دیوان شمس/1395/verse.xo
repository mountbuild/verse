
block |مطرب عشق ابدم زخمه عشرت بزنم|
  block
    block |مطرب عشق ابدم زخمه عشرت بزنم|
    block |ریش طرب شانه کنم سبلت غم را بکنم|
  block
    block |تا همه جان ناز شود چونک طرب ساز شود|
    block |تا سر خم باز شود گل ز سرش دور کنم|
  block
    block |چونک خلیلی بده‌ام عاشق آتشکده‌ام|
    block |عاشق جان و خردم دشمن نقش وثنم|
  block
    block |وقت بهارست و عمل جفتی خورشید و حمل|
    block |جوش کند خون دلم آب شود برف تنم|
  block
    block |ای مه تابان شده‌ای از چه گدازان شده‌ای|
    block |گفت گرفتار دلم عاشق روی حسنم|
  block
    block |عشق کسی می کشدم گوش کشان می بردم|
    block |تیر بلا می رسدم زان همه تن چون مجنم|
  block
    block |گر چه در این شور و شرم غرقه بحر شکرم|
    block |گر چه اسیر سفرم تازه به بوی وطنم|
  block
    block |یار وصالی بده‌ام جفت جمالی بده‌ام|
    block |فلسفه برخواند قضا داد جدایی به فنم|
  block
    block |تا که رگی در تن من جنبد من سوی وطن|
    block |باشم پران و دوان ای شه شیرین ذقنم|
  block
    block |دم به دم آن بوی خوشش وان طلب گوش کشش|
    block |آب روان کرد مرا ساقی سرو و سمنم|
  block
    block |همره یعقوب شدم فتنه آن خوب شدم|
    block |هدیه فرستد به کرم یوسف جان پیرهنم|
  block
    block |الحق جانا چه خوشی قوس وفا را تو کشی|
    block |در دو جهان دیده بود هیچ کسی چون تو صنم|
  block
    block |بر بر او بربزنم گر چه برابر نزنم|
    block |شیشه بر آن سنگ زنم بنده شیشه شکنم|
  block
    block |پیل به خرطوم جفا قاصد کعبه شده است|
    block |من چو ابابیل حقم یاور هر کرگدنم|
  block
    block |صیقل هر آینه‌ام رستم هر میمنه‌ام|
    block |قوت هر گرسنه‌ام انجم هر انجمنم|
  block
    block |معنی هر قد و خدم سایه لطف احدم|
    block |کعبه هر نیک و بدم دایه باغ و چمنم|
  block
    block |آتش بدخوی بود سوزش هر کوی بود|
    block |چونک نکوروی بود باشد خوب ختنم|
  block
    block |گر تو بدین کژ نگری کاسه زنی کوزه خوری|
    block |سایه عدل صمدم جز که مناسب نتنم|
  block
    block |وقت شد ای شاه شهان سرور خوبان جهان|
    block |که به کرم شرح کنی آنک نگوید دهنم|