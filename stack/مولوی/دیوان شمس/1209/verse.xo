
block |ای دل بی‌بهره از بهرام ترس|
  block
    block |ای دل بی‌بهره از بهرام ترس|
    block |وز شهان در ساعت اکرام ترس|
  block
    block |دانه شیرین بود اکرام شاه|
    block |دانه دیدی آن زمان از دام ترس|
  block
    block |گر چه باران نعمتست از برق ترس|
    block |شاد ایامی تو از ایام ترس|
  block
    block |لطف شاهان گر چه گستاخت کند|
    block |تو ز گستاخی ناهنگام ترس|
  block
    block |چون بخندد شیر تو ایمن مباش|
    block |آن زمان از زخم خون آشام ترس|
  block
    block |ای مگس دل با لب شکر مپیچ|
    block |چشم بادامست از بادام ترس|