
block |ای دیده من جمال خود اندر جمال تو|
  block
    block |ای دیده من جمال خود اندر جمال تو|
    block |آیینه گشته‌ام همه بهر خیال تو|
  block
    block |و این طرفه‌تر که چشم نخسپد ز شوق تو|
    block |گرمابه رفته هر سحری از وصال تو|
  block
    block |خاتون خاطرم که بزاید به هر دمی|
    block |آبستن است لیک ز نور جلال تو|
  block
    block |آبستن است نه مهه کی باشدش قرار|
    block |او را خبر کجاست ز رنج و ملال تو|
  block
    block |ای عشق اگر بجوشد خونم به غیر تو|
    block |بادا به بی‌مرادی خونم حلال تو|
  block
    block |سر تا قدم ز عشق مرا شد زبان حال|
    block |افغان به عرش برده و پرسان ز حال تو|
  block
    block |گر از عدم هزار جهان نو شود دگر|
    block |بر صفحه جمال تو باشد چو خال تو|
  block
    block |از بس که غرقه‌ام چو مگس در حلاوتت|
    block |پروا نباشدم به نظر در خصال تو|
  block
    block |در پیش شمس خسرو تبریز ای فلک|
    block |می‌باش در سجود که این شد کمال تو|