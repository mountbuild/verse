
block |تویی نقشی که جان‌ها برنتابد|
  block
    block |تویی نقشی که جان‌ها برنتابد|
    block |که قند تو دهان‌ها برنتابد|
  block
    block |جهان گر چه که صد رو در تو دارد|
    block |جمالت را جهان‌ها برنتابد|
  block
    block |روان گشتند جان‌ها سوی عشقت|
    block |که با عشقت روان‌ها برنتابد|
  block
    block |درون دل نهان نقشیست از تو|
    block |که لطفش را نهان‌ها برنتابد|
  block
    block |چو خلوتگاه جان آیی خمش کن|
    block |که آن خلوت زبان‌ها برنتابد|
  block
    block |بدو نیک ار ببینی نیک نبود|
    block |از آن بگذر کز آن‌ها برنتابد|
  block
    block |بگو تو نام شمس الدین تبریز|
    block |که نامش را نشان‌ها برنتابد|