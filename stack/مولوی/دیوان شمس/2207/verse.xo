
block |در خلاصه عشق آخر شیوه اسلام کو|
  block
    block |در خلاصه عشق آخر شیوه اسلام کو|
    block |در کشوف مشکلاتش صاحب اعلام کو|
  block
    block |آهوی عرشی که او خود عاشق نافه خود است|
    block |التفات او به دانه طوف او بر دام کو|
  block
    block |گر چه هر روزی به هجران همچو سالی می‌بود|
    block |چونک از هجران گذشتی لیل یا ایام کو|
  block
    block |جانور را زادنش از ماده و نر وز رحم|
    block |در ولادت‌های روحانی بگو ارحام کو|
  block
    block |ساقیا هشیار نتوان عشق را دریافتن|
    block |بوی جامت بی‌قرارم کرد آخر جام کو|
  block
    block |هست احرامت در این حج جامه هستیت را|
    block |از سر سرت بکندن شرط این احرام کو|
  block
    block |چونک هستی را فکندی روح اندر روح بین|
    block |جوق جوق و جمله فرد آن جایگه اجرام کو|
  block
    block |وین همه جان‌های تشنه بحر را چون یافتند|
    block |محو گشتند اندر آن جا جز یکی علام کو|
  block
    block |دور و نزدیک و ضیاع و شهر و اقلیم و سواد|
    block |زین سوی بحر است از آن سو شهر یا اقلام کو|
  block
    block |آنچ این تن می‌نویسد بی‌قلم نبود یقین|
    block |آنک جان بر خود نویسد حاجت اقلام کو|
  block
    block |هوش و عقل آدمیزادی ز سردی وی است|
    block |چونک آن می گرم کردش عقل یا احلام کو|
  block
    block |اندر آن بی‌هوشی آری هوش دیگر لون هست|
    block |هوش بیداری کجا و رأیت احلام کو|
  block
    block |مرغ تا اندر قفس باشد به حکم دیگری است|
    block |چون قفس بشکست و شد بر وی از آن احکام کو|
  block
    block |با حضور عقل آثام است بر نفس از گنه|
    block |با حضور عقل عقل این نفس را آثام کو|
  block
    block |در مساس تن به تن محتاج حمام است مرد|
    block |در مساس روح‌ها خود حاجت حمام کو|
  block
    block |گر شوی تو رام خود رامت شود جمله جهان|
    block |گر تو رستم زاده‌ای این رخشت آخر رام کو|
  block
    block |گر تو ترک پخته گویی خام مسکر باشدت|
    block |پس تو را در جام سر آثار و بوی خام کو|
  block
    block |چون بخوردی بی‌قدم بخرام در دریای غیب|
    block |تو اگر مستی بیا مستانه‌ای بخرام کو|
  block
    block |فرض لازم شد عبادت عشق را آخر بگو|
    block |فرض و ندب و واجب و تعلیم و استلزام کو|
  block
    block |عشقبازی‌های جان و آنگهی اکراه و زور|
    block |عشق بربسته کجا و ای ولی اکرام کو|
  block
    block |رنج بر رخسار عاشق راحت اندر جان او|
    block |رنج خود آوازه ای آن جا به جز انعام کو|
  block
    block |خدمتی از خوف خود انعام را باشد ولیک|
    block |خدمتی از عشق را امثال کالانعام کو|
  block
    block |یک قدم راه است گر توفیق باشد دستگیر|
    block |پس حدیث راه دور و رفتن اعوام کو|
  block
    block |لیک سایه آن صنم باید که بر تو اوفتد|
    block |آن صنم کش مثل اندر جمله اصنام کو|
  block
    block |آن خداوند به حق شمس الحق و دین کفو او|
    block |در همه آبا و در اجداد و در اعمام کو|
  block
    block |درخور در یتیمش کی شود آن هفت بحر|
    block |گر نظیرش هست در ارواح یا اجسام کو|
  block
    block |در رکاب اسپ عشقش از قبیل روحیان|
    block |جز قباد و سنجر و کاووس یا بهرام کو|
  block
    block |دیده را از خاک تبریز ارمغان آراد باد|
    block |ز آنک جز آن خاک این خاکیش را آرام کو|