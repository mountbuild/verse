
block |ای پاک رو چون جام جم وز عشق آن مه متهم|
  block
    block |ای پاک رو چون جام جم وز عشق آن مه متهم|
    block |این مرگ خود پیدا کند پاکی تو را کم خور تو غم|
  block
    block |ای جان من با جان تو جویای در در بحر خون|
    block |تا در که را پیدا شود پیدا شود ای جان عم|
  block
    block |من چون شوم کوته نظر در عشق آن بحر گهر|
    block |کز ساحل دریای جان آید بشارت دم به دم|
  block
    block |من ترک فضل و فاضلی کردم به عشق از کاهلی|
    block |کز عشق شه کم بیشی است وز عشق شه بیشی است کم|
  block
    block |بیخ دل از صفرای او می خورد زد زردی به رخ|
    block |چون دیده عشقش بر رخم زد بر رخم آن شه رقم|
  block
    block |تلوین این رخسار بین در عشق بی‌تلوین شهی|
    block |گاه از غمش چون زعفران گاه از خجالت چون بقم|
  block
    block |من فانی مطلق شدم تا ترجمان حق شدم|
    block |گر مست و هشیارم ز من کس نشنود خود بیش و کم|
  block
    block |بازار مصر اندرشدم تا جانب مهتر شدم|
    block |دیدم یکی یوسف رخی گفتم به غفلت ذابکم|
  block
    block |گفتا عزیز مصر گر تو عاشقی بخشیدمت|
    block |من غایه الاحسان او من جوده او من کرم|
  block
    block |من قدر آن نشناختم آن را هوس پنداشتم|
    block |یا حسرتی من هجره یا غبنتی یا ذا الندم|
  block
    block |ای صد محال از قوتش گشته حقیقت عین حال|
    block |ما کان فی الدارین قط و الله مثل ذالقدم|
  block
    block |تبریز این تعظیم را تو از الست آورده‌ای|
    block |از مفخر من شمس دین از اول جف القلم|