
block |چه دانی تو که در باطن چه شاهی همنشین دارم|
  block
    block |چه دانی تو که در باطن چه شاهی همنشین دارم|
    block |رخ زرین من منگر که پای آهنین دارم|
  block
    block |بدان شه که مرا آورد کلی روی آوردم|
    block |وزان کو آفریدستم هزاران آفرین دارم|
  block
    block |گهی خورشید را مانم گهی دریای گوهر را|
    block |درون عز فلک دارم برون ذل زمین دارم|
  block
    block |درون خمره عالم چو زنبوری همی‌گردم|
    block |مبین تو ناله‌ام تنها که خانه انگبین دارم|
  block
    block |دلا گر طالب مایی برآ بر چرخ خضرایی|
    block |چنان قصری است حصن من که امن الؤمنین دارم|
  block
    block |چه باهول است آن آبی که این چرخ است از او گردان|
    block |چو من دولاب آن آبم چنین شیرین حنین دارم|
  block
    block |چو دیو و آدمی و جن همی‌بینی به فرمانم|
    block |نمی‌دانی سلیمانم که در خاتم نگین دارم|
  block
    block |چرا پژمرده باشم من که بشکفته‌ست هر جزوم|
    block |چرا خربنده باشم من براقی زیر زین دارم|
  block
    block |چرا از ماه وامانم نه عقرب کوفت بر پایم|
    block |چرا زین چاه برنایم چون من حبل متین دارم|
  block
    block |کبوترخانه‌ای کردم کبوترهای جان‌ها را|
    block |بپر ای مرغ جان این سو که صد برج حصین دارم|
  block
    block |شعاع آفتابم من اگر در خانه‌ها گردم|
    block |عقیق و زر و یاقوتم ولادت ز آب و طین دارم|
  block
    block |تو هر گوهر که می بینی بجو دری دگر در روی|
    block |که هر ذره همی‌گوید که در باطن دفین دارم|
  block
    block |تو را هر گوهری گوید مشو قانع به حسن من|
    block |که از شمع ضمیر است آن که نوری در جبین دارم|
  block
    block |خمش کردم که آن هوشی که دریابد نداری تو|
    block |مجنبان گوش و مفریبان که چشمی هوش بین دارم|