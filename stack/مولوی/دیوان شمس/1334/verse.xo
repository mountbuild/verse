
block |این بوالعجب کاندر خزان شد آفتاب اندر حمل|
  block
    block |این بوالعجب کاندر خزان شد آفتاب اندر حمل|
    block |خونم به جوش آمد کند در جوی تن رقص الجمل|
  block
    block |این رقص موج خون نگر صحرا پر از مجنون نگر|
    block |وین عشرت بی‌چون نگر ایمن ز شمشیر اجل|
  block
    block |مردار جانی می‌شود پیری جوانی می‌شود|
    block |مس زر کانی می‌شود در شهر ما نعم البدل|
  block
    block |شهری پر از عشق و فرح بر دست هر مستی قدح|
    block |این سوی نوش آن سوی صح این جوی شیر و آن عسل|
  block
    block |در شهر یک سلطان بود وین شهر پرسلطان عجب|
    block |بر چرخ یک ماهست بس وین چرخ پرماه و زحل|
  block
    block |رو رو طبیبان را بگو کان جا شما را کار نیست|
    block |کان جا نباشد علتی وان جا نبیند کس خلل|
  block
    block |نی قاضیی نی شحنه‌ای نی میر شهر و محتسب|
    block |بر آب دریا کی رود دعوی و خصمی و جدل|