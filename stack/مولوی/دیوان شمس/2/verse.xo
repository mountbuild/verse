
block |ای طایران قدس را عشقت فزوده بال‌ها|
  block
    block |ای طایران قدس را عشقت فزوده بال‌ها|
    block |در حلقه سودای تو روحانیان را حال‌ها|
  block
    block |در لا احب الآفلین پاکی ز صورت‌ها یقین|
    block |در دیده‌های غیب بین هر دم ز تو تمثال‌ها|
  block
    block |افلاک از تو سرنگون خاک از تو چون دریای خون|
    block |ماهت نخوانم ای فزون از ماه‌ها و سال‌ها|
  block
    block |کوه از غمت بشکافته وان غم به دل درتافته|
    block |یک قطره خونی یافته از فضلت این افضال‌ها|
  block
    block |ای سروران را تو سند بشمار ما را زان عدد|
    block |دانی سران را هم بود اندر تبع دنبال‌ها|
  block
    block |سازی ز خاکی سیدی بر وی فرشته حاسدی|
    block |با نقد تو جان کاسدی پامال گشته مال‌ها|
  block
    block |آن کو تو باشی بال او ای رفعت و اجلال او|
    block |آن کو چنین شد حال او بر روی دارد خال‌ها|
  block
    block |گیرم که خارم خار بد خار از پی گل می‌زهد|
    block |صراف زر هم می‌نهد جو بر سر مثقال‌ها|
  block
    block |فکری بدست افعال‌ها خاکی بدست این مال‌ها|
    block |قالی بدست این حال‌ها حالی بدست این قال‌ها|
  block
    block |آغاز عالم غلغله پایان عالم زلزله|
    block |عشقی و شکری با گله آرام با زلزال‌ها|
  block
    block |توقیع شمس آمد شفق طغرای دولت عشق حق|
    block |فال وصال آرد سبق کان عشق زد این فال‌ها|
  block
    block |از رحمة للعالمین اقبال درویشان ببین|
    block |چون مه منور خرقه‌ها چون گل معطر شال‌ها|
  block
    block |عشق امر کل ما رقعه‌ای او قلزم و ما جرعه‌ای|
    block |او صد دلیل آورده و ما کرده استدلال‌ها|
  block
    block |از عشق گردون مؤتلف بی‌عشق اختر منخسف|
    block |از عشق گشته دال الف بی‌عشق الف چون دال‌ها|
  block
    block |آب حیات آمد سخن کاید ز علم من لدن|
    block |جان را از او خالی مکن تا بردهد اعمال‌ها|
  block
    block |بر اهل معنی شد سخن اجمال‌ها تفصیل‌ها|
    block |بر اهل صورت شد سخن تفصیل‌ها اجمال‌ها|
  block
    block |گر شعرها گفتند پر پر به بود دریا ز در|
    block |کز ذوق شعر آخر شتر خوش می‌کشد ترحال‌ها|