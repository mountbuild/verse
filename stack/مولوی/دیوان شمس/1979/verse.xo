
block |عاشقان را مژده‌ای از سرفراز راستین|
  block
    block |عاشقان را مژده‌ای از سرفراز راستین|
    block |مژده مر دل را هزار از دلنواز راستین|
  block
    block |مژده مر کان‌های زر را از برای خالصیش|
    block |هست نقاد بصیر و هست گاز راستین|
  block
    block |مژده مر کسوه بقا را کز پی عمر ابد|
    block |هستش از اقبال و دولت‌ها طراز راستین|
  block
    block |فرخا زاغی که در زاغی نماند بعد از این|
    block |پیش شمس الدین درآید گشت باز راستین|
  block
    block |حبذا دستی که او بستم درازی کم کند|
    block |دست در فتراک او زد شد دراز راستین|
  block
    block |شد دراز آن دست او تا بگذرید او را ختن|
    block |تا گرفت از جیب معشوقی طراز راستین|
  block
    block |بعد از آن خوب طرازی چون شود همدست او|
    block |دو به دو چون مست گشته گفته راز راستین|
  block
    block |چشم بگشاید ببیند از ورای وهم و روح|
    block |آنک بر ترک طرازی کرد ناز راستین|
  block
    block |شاه تبریزی کریمی روح بخشی کاملی|
    block |در فرازی در وصال و ملک باز راستین|
  block
    block |ملک جانی‌ها نه ملک فانیی جسمانیی|
    block |تا شود جان‌ها ز ملکش چشم باز راستین|
  block
    block |مرحبا ای شاه جان‌ها مرحبا ای فر و حسن|
    block |ملک بخش بندگان و کارساز راستین|