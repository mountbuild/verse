
block |کجا باشد دورویان را میان عاشقان جایی|
  block
    block |کجا باشد دورویان را میان عاشقان جایی|
    block |که با صد رو طمع دارد ز روز عشق فردایی|
  block
    block |طمع دارند و نبودشان که شاه جان کند ردشان|
    block |ز آهن سازد او سدشان چو ذوالقرنین آسایی|
  block
    block |دورویی با چنان رویی پلیدی در چنان جویی|
    block |چه گنجد پیش صدیقان نفاقی کارفرمایی|
  block
    block |که بیخ بیشه جان را همه رگ‌های شیران را|
    block |بداند یک به یک آن را بدیده نورافزایی|
  block
    block |بداند عاقبت‌ها را فرستد راتبت‌ها را|
    block |ببخشد عافیت‌ها را به هر صدیق و یکتایی|
  block
    block |براندازد نقابی را نماید آفتابی را|
    block |دهد نوری خدایی را کند او تازه انشایی|
  block
    block |اگر این شه دورو باشد نه آتش خلق و خو باشد|
    block |برای جست و جو باشد ز فکر نفس کژپایی|
  block
    block |دورویی او است بی‌کینه ازیرا او است آیینه|
    block |ز عکس تو در آن سینه نماید کین و بدرایی|
  block
    block |مزن پهلو به آن نوری که مانی تا ابد کوری|
    block |تو با شیران مکن زوری که روباهی به سودایی|
  block
    block |که با شیران مری کردن سگان را بشکند گردن|
    block |نه مکری ماند و نی فن و نه دورویی نه صدتایی|