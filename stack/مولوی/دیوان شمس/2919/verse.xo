
block |گر سران را بی‌سری درواستی|
  block
    block |گر سران را بی‌سری درواستی|
    block |سرنگونان را سری درواستی|
  block
    block |از برای شرح آتش‌های غم|
    block |یا زبانی یا دلی برجاستی|
  block
    block |یا شعاعی زان رخ مهتاب او|
    block |در شب تاریک غم با ماستی|
  block
    block |یا کسی دیگر برای همدمی|
    block |هم از آن رو بی‌سر و بی‌پاستی|
  block
    block |گر اثر بودی از آن مه بر زمین|
    block |ناله‌ها از آسمان برخاستی|
  block
    block |ور نه دست غیر تستی بر دهان|
    block |راست و چپ بی‌این دهان غوغاستی|
  block
    block |گر از آن در پرتوی بر دل زدی|
    block |یا به دریا یا خود او دریاستی|
  block
    block |ور نه غیرت خاک زد در چشم دل|
    block |چشمه چشمه سوی دریاهاستی|
  block
    block |نیست پروای دو عالم عشق را|
    block |ور نه ز الا هر دو عالم لاستی|
  block
    block |عشق را خود خاک باشی آرزو است|
    block |ور نه عاشق بر سر جوزاستی|
  block
    block |تا چو برف این هر دو عالم در گداز|
    block |ز آتش عشق جحیم آساستی|
  block
    block |اژدهای عشق خوردی جمله را|
    block |گر عصا در پنجه موساستی|
  block
    block |لقمه‌ای کردی دو عالم را چنانک|
    block |پیش جوع کلب نان یکتاستی|
  block
    block |پیش شمس الدین تبریز آمدی|
    block |تا تجلی‌هاش مستوفاستی|