
block |ایمان بر کفر تو ای شاه چه کس باشد|
  block
    block |ایمان بر کفر تو ای شاه چه کس باشد|
    block |سیمرغ فلک پیما پیش تو مگس باشد|
  block
    block |آب حیوان ایمان خاک سیهی کفران|
    block |بر آتش تو هر دو ماننده خس باشد|
  block
    block |جان را صفت ایمان شد وین جان به نفس جان شد|
    block |دل غرقه عمان شد چه جای نفس باشد|
  block
    block |شب کفر و چراغ ایمان خورشید چو شد رخشان|
    block |با کفر بگفت ایمان رفتیم که بس باشد|
  block
    block |ایمان فرسی دین را مر نفس چو فرزین را|
    block |وان شاه نوآیین را چه جای فرس باشد|
  block
    block |ایمان گودت پیش آ وان کفر گود پس رو|
    block |چون شمع تنت جان شد نی پیش و نی پس باشد|
  block
    block |شمس الحق تبریزی رانی تو چنان بالا|
    block |تا جز من پابرجا خود دست مرس باشد|