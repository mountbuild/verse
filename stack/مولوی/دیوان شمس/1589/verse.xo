
block |چشم بگشا جان نگر کش سوی جانان می برم|
  block
    block |چشم بگشا جان نگر کش سوی جانان می برم|
    block |پیش آن عید ازل جان بهر قربان می برم|
  block
    block |چون کبوترخانه جان‌ها از او معمور گشت|
    block |پس چرا این زیره را من سوی کرمان می برم|
  block
    block |زانک هر چیزی به اصلش شاد و خندان می رود|
    block |سوی اصل خویش جان را شاد و خندان می برم|
  block
    block |زیر دندان تا نیاید قند شیرین کی بود|
    block |جان همچون قند را من زیر دندان می برم|
  block
    block |تا که زر در کان بود او را نباشد رونقی|
    block |سوی زرگر اندک اندک زودش از کان می برم|
  block
    block |دود آتش کفر باشد نور او ایمان بود|
    block |شمع جان را من ورای کفر و ایمان می برم|
  block
    block |سوی هر ابری که او منکر شود خورشید را|
    block |آفتابی زیر دامن بهر برهان می برم|
  block
    block |شمس تبریز ارمغانم گوهر بحر دل است|
    block |من ز شرم جان پاکت همچو عمان می برم|