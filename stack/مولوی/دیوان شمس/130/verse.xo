
block |بیدار کنید مستیان را|
  block
    block |بیدار کنید مستیان را|
    block |از بهر نبیذ همچو جان را|
  block
    block |ای ساقی باده بقایی|
    block |از خم قدیم گیر آن را|
  block
    block |بر راه گلو گذر ندارد|
    block |لیکن بگشاید او زبان را|
  block
    block |جان را تو چو مشک ساز ساقی|
    block |آن جان شریف غیب دان را|
  block
    block |پس جانب آن صبوحیان کش|
    block |آن مشک سبک دل گران را|
  block
    block |وز ساغرهای چشم مستت|
    block |درده تو فلان بن فلان را|
  block
    block |از دیده به دیده باده‌ای ده|
    block |تا خود نشود خبر دهان را|
  block
    block |زیرا ساقی چنان گذارد|
    block |اندر مجلس می نهان را|
  block
    block |بشتاب که چشم ذره ذره|
    block |جویا گشتست آن عیان را|
  block
    block |آن نافه مشک را به دست آر|
    block |بشکاف تو ناف آسمان را|
  block
    block |زیرا غلبات بوی آن مشک|
    block |صبری بنهشت یوسفان را|
  block
    block |چون نامه رسید سجده‌ای کن|
    block |شمس تبریز درفشان را|