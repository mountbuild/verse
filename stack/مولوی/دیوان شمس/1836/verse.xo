
block |باز بهار می کشد زندگی از بهار من|
  block
    block |باز بهار می کشد زندگی از بهار من|
    block |مجلس و بزم می نهد تا شکند خمار من|
  block
    block |من دل پردلان بدم قوت صابران بدم|
    block |برد هوای دلبری هم دل و هم قرار من|
  block
    block |تند نمود عشق او تیز شدم ز تندیش|
    block |گفت برو ندیده‌ای تیزی ذوالفقار من|
  block
    block |از قدم درشت او نرم شده‌ست گردنم|
    block |تا چه کشد دگر از او گردن نرمسار من|
  block
    block |پخته نجوشد ای صنم جوش مده که پخته‌ام|
    block |کز سر دیگ می رود تا به فلک بخار من|
  block
    block |هین که بخار خون من باخبر است از غمت|
    block |تا نبرد به آسمان راز دل نزار من|
  block
    block |روح گریخت پیش تو از تن همچو دوزخم|
    block |شرم بریخت پیش تو دیده شرمسار من|