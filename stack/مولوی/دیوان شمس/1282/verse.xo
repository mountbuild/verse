
block |تمام اوست که فانی شدست آثارش|
  block
    block |تمام اوست که فانی شدست آثارش|
    block |به دوستگانی اول تمام شد کارش|
  block
    block |مرا دلیست خراب خراب در ره عشق|
    block |خراب کرده خراباتیی به یک بارش|
  block
    block |بگو به عشق بیا گر فتاده می‌خواهی|
    block |چنان فتاد که خواهی بیا و بردارش|
  block
    block |میا به پیش ز درش ببین که می‌ترسم|
    block |ز شعله‌ها که بسوزی ز سوز اسرارش|
  block
    block |وگر بگیردت آتش به سوی چشم من آ|
    block |که سیل سیل روانست اشک دربارش|
  block
    block |حدیث موسی و سنگ و عصا و چشمه آب|
    block |ز اشک بنده ببینی به وقت رفتارش|
  block
    block |برآر بانگ و بگو هر کجا که بیماریست|
    block |صلای صحت و دولت ز چشم بیمارش|
  block
    block |برآ به کوه و بگو هر کجا که خفته دلیست|
    block |صلای بینش و دانش ز بخت بیدارش|
  block
    block |که نور من شرح الله صدره شمعیست|
    block |که در دو کون نگنجد فروغ انوارش|