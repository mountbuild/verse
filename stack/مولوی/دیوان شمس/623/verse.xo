
block |عاشق شده ای ای دل سودات مبارک باد|
  block
    block |عاشق شده ای ای دل سودات مبارک باد|
    block |از جا و مکان رستی آن جات مبارک باد|
  block
    block |از هر دو جهان بگذر تنها زن و تنها خور|
    block |تا ملک ملک گویند تنهات مبارک باد|
  block
    block |ای پیش رو مردی امروز تو برخوردی|
    block |ای زاهد فردایی فردات مبارک باد|
  block
    block |کفرت همگی دین شد تلخت همه شیرین شد|
    block |حلوا شده‌ای کلی حلوات مبارک باد|
  block
    block |در خانقه سینه غوغاست فقیران را|
    block |ای سینه بی‌کینه غوغات مبارک باد|
  block
    block |این دیده دل دیده اشکی بد و دریا شد|
    block |دریاش همی‌گوید دریات مبارک باد|
  block
    block |ای عاشق پنهانی آن یار قرینت باد|
    block |ای طالب بالایی بالات مبارک باد|
  block
    block |ای جان پسندیده جوییده و کوشیده|
    block |پرهات بروییده پرهات مبارک باد|
  block
    block |خامش کن و پنهان کن بازار نکو کردی|
    block |کالای عجب بردی کالات مبارک باد|