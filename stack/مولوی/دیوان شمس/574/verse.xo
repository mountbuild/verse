
block |مرا عاشق چنان باید که هر باری که برخیزد|
  block
    block |مرا عاشق چنان باید که هر باری که برخیزد|
    block |قیامت‌های پرآتش ز هر سویی برانگیزد|
  block
    block |دلی خواهیم چون دوزخ که دوزخ را فروسوزد|
    block |دو صد دریا بشوراند ز موج بحر نگریزد|
  block
    block |ملک‌ها را چه مندیلی به دست خویش درپیچد|
    block |چراغ لایزالی را چو قندیلی درآویزد|
  block
    block |چو شیری سوی جنگ آید دل او چون نهنگ آید|
    block |بجز خود هیچ نگذارد و با خود نیز بستیزد|
  block
    block |چو هفت صد پرده دل را به نور خود بدراند|
    block |ز عرشش این ندا آید بنامیزد بنامیزد|
  block
    block |چو او از هفتمین دریا به کوه قاف رو آرد|
    block |از آن دریا چه گوهرها کنار خاک درریزد|