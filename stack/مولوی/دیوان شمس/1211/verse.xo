
block |ای روترش به پیشم بد گفته‌ای مرا پس|
  block
    block |ای روترش به پیشم بد گفته‌ای مرا پس|
    block |مردار بوی دارد دایم دهان کرکس|
  block
    block |آن گفته پلیدت در روی شدت پدیدت|
    block |پیدا بود خبیثی در روی و رنگ ناکس|
  block
    block |ما راست یار و دلبر تو مرگ و جسک می‌خور|
    block |هین کز دهان هر سگ دریا نشد منجس|
  block
    block |بیت القدس اگر شد ز افرنگ پر از خوکان|
    block |بدنام کی شد آخر آن مسجد مقدس|
  block
    block |این روی آینه‌ست این یوسف در او بتابد|
    block |بیگانه پشت باشد هر چند شد مقرنس|
  block
    block |خفاش اگر سگالد خورشید غم ندارد|
    block |خورشید را چه نقصان گر سایه شد منکس|
  block
    block |ضحاک بود عیسی عباس بود یحیی|
    block |این ز اعتماد خندان وز خوف آن معبس|
  block
    block |گفتند از این دو یا رب پیش تو کیست بهتر|
    block |زین هر دو چیست بهتر در منهج مؤسس|
  block
    block |حق گفت افضل آنست کش ظن به من نکوتر|
    block |که حسن ظن مجرم نگذاردش مدنس|
  block
    block |تو خود عبوس گینی نه از خوف و طمع دینی|
    block |از رشک زعفرانی یا از شماتت اطلس|
  block
    block |این دو به کار ناید جز ناروا نشاید|
    block |ای وای آن که در وی باشد حسد مغرس|
  block
    block |واهل ز دست او را تبت بس است او را|
    block |هر کو عدوی مه شد ظلمات مر ورا بس|
  block
    block |اعدات آفتابا می‌دان یقین خفاشند|
    block |هم ننگ جمله مرغان هم حبس لیل عسعس|
  block
    block |ابتر بود عدوش وان منصبش نماند|
    block |در دیده کی بماند گر درفتد در او خس|