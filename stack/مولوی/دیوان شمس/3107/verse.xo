
block |میان تیرگی خواب و نور بیداری|
  block
    block |میان تیرگی خواب و نور بیداری|
    block |چنان نمود مرا دوش در شب تاری|
  block
    block |که خوب طلعتی از ساکنان حضرت قدس|
    block |که جمله محض خرد بود و نور هشیاری|
  block
    block |تنش چو روی مقدس بری ز کسوت جسم|
    block |چو عقل و جان گهردار، وز غرض عاری|
  block
    block |مرا ستایش بسیار کرد و گفت:« ای آن|
    block |که در جحیم طبیعت چنین گرفتاری|
  block
    block |شکفته گلبن جوزا برای عشرت تست|
    block |تو سر به گلخن گیتی چرا فرود آری|
  block
    block |سریر هفت فلک تخت تست اگرچه کنون|
    block |ز دست طبع، گرفتار چار دیواری|
  block
    block |کمال جان چو بهایم ز خواب و خور مطلب|
    block |که آفریده تو زین‌سان نه بهر این کاری|
  block
    block |بدی مکن که درین کشت زار زود زوال|
    block |به داس دهر همان بدروی که می‌کاری|
  block
    block |پی مراد چه پویی به عالمی که درو|
    block |چو دفع رنج کنی جمله راحت انگاری؟!|
  block
    block |حقیقت این شکم از آزپر نخواهد شد|
    block |اگر به ملک همه عالمش بینباری|
  block
    block |گرفتمست که رسیدی بدانچ می‌طلبی|
    block |ولی چه سود ازان، چون بجاش بگذاری؟!|
  block
    block |شب جوانیت ای دوست چون سپیده دمید|
    block |تو مست، خفته و آگه نه‌ای ز بیداری|