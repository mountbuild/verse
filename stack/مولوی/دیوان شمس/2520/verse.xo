
block |گر آبت بر جگر بودی دل تو پس چه کاره ستی|
  block
    block |گر آبت بر جگر بودی دل تو پس چه کاره ستی|
    block |تنت گر آن چنان بودی که گفتی دل نگاره ستی|
  block
    block |وگر بر کار بودی دل درون کارگاه عشق|
    block |ملالت بر برون تو نمی‌گویی چه کاره ستی|
  block
    block |غنیمت دار رمضان را چو عیدت روی ننموده‌ست|
    block |و عیدت گر کنارستی ز غم جان برکناره ستی|
  block
    block |چو روشن گشتی از طاعت شدی تاریک از عصیان|
    block |دل بیچاره را می‌دان که او محتاج چاره ستی|
  block
    block |وگر محتاج این طاعت نماندستی دل مسکین|
    block |ورای کفر و ایمان دل همیشه در نظاره ستی|
  block
    block |تو گویی جان من لعل است مگر نبود بدین لعلی|
    block |ز تابش‌های خورشیدش مبر گو سنگ خاره ستی|
  block
    block |به گرد قلعه ظلمت نماندی سنگ یک پاره|
    block |اگر خود منجنیق صوم دایم سوی باره ستی|
  block
    block |بزن این منجنیق صوم قلعه کفر و ظلمت بر|
    block |اگر بودی مسلمانی مؤذن بر مناره ستی|
  block
    block |اگر از عید قربان سرافرازان بدانندی|
    block |نه هر پاره ز گاو نفس آویز قناره ستی|
  block
    block |اگر سوز دل مسکین بدیدییی از این لقمه|
    block |ز بهر ساکنی سوزش شکم سوزی هماره ستی|
  block
    block |در اول منزلت این عشق با این لوت ضدانند|
    block |اگر این عشق باره ستی چرا او لوت باره ستی|
  block
    block |همه عالم خر و گاوان به عیش اندرخزیدندی|
    block |اگر عاشق بدی آن کس که دایم لوت خواره ستی|
  block
    block |اگر دیدی تو ظلمت‌ها ز قوت‌های این لقمه|
    block |ز جور نفس تردامن گریبان‌هات پاره ستی|
  block
    block |به تدریج ار کنی تو پی خر دجال از روزه|
    block |ببینی عیسی مریم که در میدان سواره ستی|
  block
    block |اگر امر تصوموا را نگهداری به امر رب|
    block |به هر یا رب که می‌گویی تو لبیکت دوباره ستی|