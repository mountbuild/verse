
block |هر لحظه یکی صورت می‌بینی و زادن نی|
  block
    block |هر لحظه یکی صورت می‌بینی و زادن نی|
    block |جز دیده فزودن نی جز چشم گشودن نی|
  block
    block |از نعمت روحانی در مجلس پنهانی|
    block |چندانک خوری می خور دستوری دادن نی|
  block
    block |آن میوه که از لطفش می آب شود در کف|
    block |و آن میوه نورش را بر کف به نهان نی|
  block
    block |این بوی که از زلف آن ترک خطا آمد|
    block |در مشک تتاری نی در عنبر و لادن نی|
  block
    block |می‌کوبد تقدیرش در هاون تن جان را|
    block |وین سرمه عشق او اندرخور هاون نی|
  block
    block |دیدی تو چنین سرمه کو هاون‌ها ساید|
    block |تا بازرود آن جا آن جا که تو و من نی|
  block
    block |آن جا روش و دین نی جز باغ نوآیین نی|
    block |جز گلبن و نسرین نی جز لاله و سوسن نی|
  block
    block |بگذار تنی‌ها را بشنو ارنی‌ها را|
    block |چون سوخت منی‌ها را پس طعنه گه لن نی|
  block
    block |تن را تو مبر سوی شمس الحق تبریزی|
    block |کز غلبه جان آن جا جای سر سوزن نی|