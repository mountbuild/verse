
block |هین که هنگام صابران آمد|
  block
    block |هین که هنگام صابران آمد|
    block |وقت سختی و امتحان آمد|
  block
    block |این چنین وقت عهدها شکنند|
    block |کارد چون سوی استخوان آمد|
  block
    block |عهد و سوگند سخت سست شود|
    block |مرد را کار چون به جان آمد|
  block
    block |هله ای دل تو خویش سست مکن|
    block |دل قوی کن که وقت آن آمد|
  block
    block |چون زر سرخ اندر آتش خند|
    block |تا بگویند زر کان آمد|
  block
    block |گرم خوش رو به پیش تیغ اجل|
    block |بانگ برزن که پهلوان آمد|
  block
    block |با خدا باش و نصرت از وی خواه|
    block |که مددها ز آسمان آمد|
  block
    block |ای خدا آستین فضل فشان|
    block |چونک بنده بر آستان آمد|
  block
    block |چون صدف ما دهان گشادستیم|
    block |کابر فضل تو درفشان آمد|
  block
    block |ای بسا خار خشک کز دل او|
    block |در پناه تو گلستان آمد|
  block
    block |من نشان کرده‌ام تو را که ز تو|
    block |دلخوشی‌های بی‌نشان آمد|
  block
    block |وقت رحمست و وقت عاطفت است|
    block |که مرا زخم بس گران آمد|
  block
    block |ای ابابیل هین که بر کعبه|
    block |لشکر و پیل بی‌کران آمد|
  block
    block |عقل گوید مرا خمش کن بس|
    block |که خداوند غیب دان آمد|
  block
    block |من خمش کردم ای خدا لیکن|
    block |بی من از خان من فغان آمد|
  block
    block |ما رمیت اذ رمیت هم ز خداست|
    block |تیر ناگه کز این کمان آمد|