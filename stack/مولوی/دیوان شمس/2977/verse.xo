
block |هر روز بامداد درآید یکی پری|
  block
    block |هر روز بامداد درآید یکی پری|
    block |بیرون کشد مرا که ز من جان کجا بری|
  block
    block |گر عاشقی نیابی مانند من بتی|
    block |ور تاجری کجاست چو من گرم مشتری|
  block
    block |ور عارفی حقیقت معروف جان منم|
    block |ور کاهلی چنان شوی از من که برپری|
  block
    block |ور حس فاسدی دهمت نور مصطفی|
    block |ور مس کاسدی کنمت زر جعفری|
  block
    block |محتاج روی مایی گر پشت عالمی|
    block |محتاج آفتابی گر صبح انوری|
  block
    block |از بر و بحر بگذر و بر کوه قاف رو|
    block |بر خشک و بر تری منشین زین دو برتری|
  block
    block |ای دل اگر دلی دل از آن یار درمدزد|
    block |وی سر اگر سری مکن این سجده سرسری|
  block
    block |چون اسب می‌گریزی و من بر توام سوار|
    block |مگریز از او که بر تو بود کان بود خری|
  block
    block |صد حیله گر تراشی و صد شهر اگر روی|
    block |قربان عید خنجر الله اکبری|
  block
    block |خاموش اگر چه بحر دهد در بی‌دریغ|
    block |لیکن مباح نیست که من رام یشتری|