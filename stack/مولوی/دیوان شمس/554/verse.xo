
block |این رخ رنگ رنگ من هر نفسی چه می‌شود|
  block
    block |این رخ رنگ رنگ من هر نفسی چه می‌شود|
    block |بی هوسی مکن ببین کز هوسی چه می‌شود|
  block
    block |دزد دلم به هر شبی در هوس شکرلبی|
    block |در سر کوی شب روان از عسسی چه می‌شود|
  block
    block |هیچ دلی نشان دهد هیچ کسی گمان برد|
    block |کاین دل من ز آتش عشق کسی چه می‌شود|
  block
    block |آن شکر چو برف او وان عسل شگرف او|
    block |از سر لطف و نازکی از مگسی چه می‌شود|
  block
    block |عشق تو صاف و ساده‌ای بحر صفت گشاده‌ای|
    block |چونک در آن همی‌فتد خار و خسی چه می‌شود|
  block
    block |از تبریز شمس دین دست دراز می‌کند|
    block |سوی دل و دل من از دسترسی چه می‌شود|