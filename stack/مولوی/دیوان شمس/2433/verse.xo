
block |ای آنک اندر باغ جان آلاجقی برساختی|
  block
    block |ای آنک اندر باغ جان آلاجقی برساختی|
    block |آتش زدی در جسم و جان روح مصور ساختی|
  block
    block |پای درختان بسته بد تو برگشادی پایشان|
    block |صحن گلستان خاک بد فرشش ز گوهر ساختی|
  block
    block |مرغ معماگوی را رسم سخن آموختی|
    block |باز دل پژمرده را صد بال و صد پر ساختی|
  block
    block |ای عمر بی‌مرگی ز تو وی برگ بی‌برگی ز تو|
    block |الحق خدنگ مرگ را پاینده اسپر ساختی|
  block
    block |عاشق در این ره چون قلم کژمژ همی‌رفتش قدم|
    block |بر دفتر جان بهر او پاکیزه مسطر ساختی|
  block
    block |حیوان و گاوی را اگر مردم کنی نبود عجب|
    block |سرگین گاوی را چو تو در بحر عنبر ساختی|
  block
    block |آن کو جهان گیری کند چون آفتاب از بهر تو|
    block |او را هم از اجزای او صد تیغ و لشکر ساختی|
  block
    block |در پیش آدم گر ملک سجده کند نبود عجب|
    block |کز بهر خاکی چرخ را سقا و چاکر ساختی|
  block
    block |از اختران در سنگ و گل تأثیرها درریختی|
    block |وز راه دل تا آسمان معراج معبر ساختی|
  block
    block |در خاک تیره خارشی انداختی از بهر زه|
    block |یک خاک را کردی پدر یک خاک مادر ساختی|
  block
    block |از گور در جنت اگر درها گشایی قادری|
    block |در گور تن از پنج حس بشکافتی در ساختی|
  block
    block |در آتش خشم پدر صد آب رحمت می‌نهی|
    block |و اندر دل آب منی صد گونه آذر ساختی|
  block
    block |از بلغم و صفرای ما وز خون و از سودای ما|
    block |زین چار خرقه روح را ای شاه چادر ساختی|
  block
    block |روزی بیاید کاین سخن خصمی کند با مستمع|
    block |کب حیاتم خواندمت تو خویشتن کر ساختی|
  block
    block |ای شمس تبریزی بگو شرح معانی مو به مو|
    block |دستش بده پایش بده چون صورت سر ساختی|