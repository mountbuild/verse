
block |یا رب این بوی که امروز به ما می‌آید|
  block
    block |یا رب این بوی که امروز به ما می‌آید|
    block |ز سراپرده اسرار خدا می‌آید|
  block
    block |بوستان را کرمش خلعت نو می‌پوشد|
    block |خستگان را ز دواخانه دوا می‌آید|
  block
    block |در نمازند درختان و به تسبیح طیور|
    block |در رکوعست بنفشه که دوتا می‌آید|
  block
    block |هر چه آمد سوی هستی ره هستی گم کرد|
    block |که ز مستی نشناسد که کجا می‌آید|
  block
    block |از یکی روح در این راه چو رو واپس کرد|
    block |اصل خود دید ز ارواح جدا می‌آید|
  block
    block |رنگ او یافت از آن روی چنین خوش رنگست|
    block |بوی او یافت کز او بوی وفا می‌آید|
  block
    block |مست او گشت از آن رو همگان مست ویند|
    block |خوش لقا گشت کز آن ماه لقا می‌آید|
  block
    block |نی بگویم ز ملولی کسی غم نخورم|
    block |که شکر رشک برد ز آنچ مرا می‌آید|
  block
    block |زان دلیرست که با شیر ژیان رو کردست|
    block |زان کریمست که از گنج عطا می‌آید|
  block
    block |آنک سرمست نباشد برمد از مردم|
    block |تا نگویند کز او بوی صبا می‌آید|
  block
    block |بس کن ای دوست که سنبوسه چو بسیار خوری|
    block |که ز سنبوسه تو را بوی گیا می‌آید|