
block |کدام لب که از او بوی جان نمی‌آید|
  block
    block |کدام لب که از او بوی جان نمی‌آید|
    block |کدام دل که در او آن نشان نمی‌آید|
  block
    block |مثال اشتر هر ذره‌ای چه می‌خاید|
    block |اگر نواله از آن شهره خوان نمی‌آید|
  block
    block |سگان طمع چپ و راست از چه می‌پویند|
    block |چو بوی قلیه از آن دیگدان نمی‌آید|
  block
    block |چراست پنجه شیران چو برگ گل لرزان|
    block |اگر ز غیب به دل‌ها سنان نمی‌آید|
  block
    block |هزار بره و گرگ از چه روی هم علفند|
    block |به جان چو هیبت و بانگ شبان نمی‌آید|
  block
    block |برون گوش دو صد نعره جان همی‌شنود|
    block |تو هوش دار چنین گر چنان نمی‌آید|
  block
    block |در این جهان کهن جان نو چرا روید|
    block |چو هر دمی مددی زان جهان نمی‌آید|
  block
    block |به دست خویش تو در چشم می‌فشانی خاک|
    block |نه آن که صورت نو نو عیان نمی‌آید|
  block
    block |شکسته قرن نگر صد هزار ذوالقرنین|
    block |قرین بسیست که صاحب قران نمی‌آید|
  block
    block |دهان و دست به آب وفا کی می‌شوید|
    block |که دم دمش می جان در دهان نمی‌آید|
  block
    block |دو سه قدم به سوی باغ عشق کس ننهاد|
    block |که صد سلامش از آن باغبان نمی‌آید|
  block
    block |ورای عشق هزاران هزار ایوان هست|
    block |ز عزت و عظمت در گمان نمی‌آید|
  block
    block |به هر دمی ز درونت ستاره‌ای تابد|
    block |که هین مگو کاثری ز آسمان نمی‌آید|
  block
    block |دهان ببند و دهان آفرین کند شرحش|
    block |به صورتی که تو را در زبان نمی‌آید|