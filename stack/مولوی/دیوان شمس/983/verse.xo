
block |هر کی در ذوق عشق دنگ آمد|
  block
    block |هر کی در ذوق عشق دنگ آمد|
    block |نیک فارغ ز نام و ننگ آمد|
  block
    block |نشود بند گفت و گوی جهان|
    block |شیرگیری که چون پلنگ آمد|
  block
    block |شیشه عشق را فراغت‌ها است|
    block |گر بر او صد هزار سنگ آمد|
  block
    block |نام و ناموس کی شود مانع|
    block |چونک آن دلربای شنگ آمد|
  block
    block |صد هزاران چو آسمان و زمین|
    block |پیش جولان عشق تنگ آمد|
  block
    block |قیصر روم عشق غالب باد|
    block |گر کسل چون سپاه زنگ آمد|
  block
    block |زهره بر چنگ این نوا می‌زد|
    block |کان قمر عاقبت به چنگ آمد|
  block
    block |شمس تبریز هر کی بی‌تو نشست|
    block |عذر او پیش عشق لنگ آمد|