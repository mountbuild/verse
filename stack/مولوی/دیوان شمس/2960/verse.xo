
block |رقصان شو ای قراضه کز اصل اصل کانی|
  block
    block |رقصان شو ای قراضه کز اصل اصل کانی|
    block |جویای هر چه هستی می‌دانک عین آنی|
  block
    block |خورشید رو نماید وز ذره رقص خواهد|
    block |آن به که رقص آری دامن همی‌کشانی|
  block
    block |روزی کنار گیری ای ذره آفتابی|
    block |سر بر برش نهاده این نکته را بدانی|
  block
    block |پیش آردت شرابی کای ذره درکش این را|
    block |خوردی و محو گشتی در آفتاب جانی|
  block
    block |شد ذره آفتابی از خوردن شرابی|
    block |در دولت تجلی از طعن لن ترانی|
  block
    block |ما میوه‌های خامیم در تاب آفتابت|
    block |رقصی کنیم رقصی زیرا تو می‌پزانی|
  block
    block |احسنت ای پزیدن شاباش ای مزیدن|
    block |از آفتاب جانی کو را نبود ثانی|
  block
    block |مخدوم شمس دینم شاهنشهی ز تبریز|
    block |تسلیم توست جان‌ها ای جان و دل تو دانی|