
block |ای در غم بیهوده رو کم ترکوا برخوان|
  block
    block |ای در غم بیهوده رو کم ترکوا برخوان|
    block |وی حرص تو افزوده رو کم ترکوا برخوان|
  block
    block |از اسپک و از زینک پربادک و پرکینک|
    block |وز غصه بیالوده رو کم ترکوا برخوان|
  block
    block |در روده و سرگینی باد هوس و کینی|
    block |ای غافل آلوده رو کم ترکوا برخوان|
  block
    block |ای شیخ پر از دعوی وی صورت بی‌معنی|
    block |نابوده و بنموده رو کم ترکوا برخوان|
  block
    block |منگر که شه و میری بنگر که همی‌میری|
    block |در زیر یکی توده رو کم ترکوا برخوان|
  block
    block |آن نازک و آن مشتک آن ما و من زشتک|
    block |پوسیده و فرسوده رو کم ترکوا برخوان|
  block
    block |رخ بر رخ زیبایان کم نه بنگر پایان|
    block |رخسار تو فرسوده رو کم ترکوا برخوان|
  block
    block |گر باغ و سرا داری با مرگ چه پا داری|
    block |در گور گل اندوده رو کم ترکوا برخوان|
  block
    block |رفتند جهان داران خون خواره و عیاران|
    block |بر خلق نبخشوده رو کم ترکوا برخوان|
  block
    block |تابوت کسان دیده وز دور بخندیده|
    block |وان چشم تو نگشوده رو کم ترکوا برخوان|
  block
    block |بس کن ز سخن گویی از گفت چه می جویی|
    block |ای بادبپیموده رو کم ترکوا برخوان|