
block |ای بر سر هر سنگی از لعل لبت نوری|
  block
    block |ای بر سر هر سنگی از لعل لبت نوری|
    block |وز شورش زلف تو در هر طرفی سوری|
  block
    block |در حسن بهشت تو در زیر درختانت|
    block |هر سوی یکی ساقی هر سوی یکی حوری|
  block
    block |از عشق شراب تو هر سوی یکی جانی|
    block |محبوس یکی خنبی چون شیره انگوری|
  block
    block |هر صبح ز عشق تو این عقل شود شیدا|
    block |بر بام دماغ آید بنوازد طنبوری|
  block
    block |ای شادی آن شهری کش عشق بود سلطان|
    block |هر کوی بود بزمی هر خانه بود سوری|
  block
    block |بگذشتم بر دیری پیش آمد قسیسی|
    block |می‌زد به در وحدت از عشق تو ناقوری|
  block
    block |ادریس شد از درسش هر جا که بد ابلیسی|
    block |در صحبت آن کافر شب گشته چون کافوری|
  block
    block |گفتم ز کی داری این گفتا ز یکی شاهی|
    block |هم عاشق و معشوقی هم ناصر و منصوری|
  block
    block |یک شاه شکرریزی شمس الحق تبریزی|
    block |جان پرور هر خویشی شور و شر هر دوری|