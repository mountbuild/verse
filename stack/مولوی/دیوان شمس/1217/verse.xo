
block |الحذر از عشق حذر هر کی نشانی بودش|
  block
    block |الحذر از عشق حذر هر کی نشانی بودش|
    block |گر بستیزد برود عشق تو برهم زندش|
  block
    block |از دل و جان برکندش لولی و منبل کندش|
    block |سیل درآید چو گیا هر طرفی می‌بردش|
  block
    block |اوست یقین رهزن تو خون تو در گردن تو|
    block |دور شو از خیر و شرش دور شو از نیک و بدش|
  block
    block |باده خوری مست شوی بی‌دل و بی‌دست شوی|
    block |بیست سلامت بودش درکشدش خوش خوردش|
  block
    block |پای در این جوی نهی تا به قیامت نرهی|
    block |هر که در این موج فتد تا لب دریا کشدش|
  block
    block |گول شود هول شود وز همه معزول شود|
    block |دست نگیرد هنرش سود ندارد خردش|
  block
    block |ای دم تو دام خمش بی‌گنهان را بمکش|
    block |ای رخ تو باده هش مست کند تا ابدش|