
block |درخت اگر متحرک بدی ز جای به جا|
  block
    block |درخت اگر متحرک بدی ز جای به جا|
    block |نه رنج اره کشیدی نه زخم‌های جفا|
  block
    block |نه آفتاب و نه مهتاب نور بخشیدی|
    block |اگر مقیم بدندی چو صخره صما|
  block
    block |فرات و دجله و جیحون چه تلخ بودندی|
    block |اگر مقیم بدندی به جای چون دریا|
  block
    block |هوا چو حاقن گردد به چاه زهر شود|
    block |ببین ببین چه زیان کرد از درنگ هوا|
  block
    block |چو آب بحر سفر کرد بر هوا در ابر|
    block |خلاص یافت ز تلخی و گشت چون حلوا|
  block
    block |ز جنبش لهب و شعله چون بماند آتش|
    block |نهاد روی به خاکستری و مرگ و فنا|
  block
    block |نگر به یوسف کنعان که از کنار پدر|
    block |سفر فتادش تا مصر و گشت مستثنا|
  block
    block |نگر به موسی عمران که از بر مادر|
    block |به مدین آمد و زان راه گشت او مولا|
  block
    block |نگر به عیسی مریم که از دوام سفر|
    block |چو آب چشمه حیوان‌ست یحیی الموتی|
  block
    block |نگر به احمد مرسل که مکه را بگذاشت|
    block |کشید لشکر و بر مکه گشت او والا|
  block
    block |چو بر براق سفر کرد در شب معراج|
    block |بیافت مرتبه قاب قوس او ادنی|
  block
    block |اگر ملول نگردی یکان یکان شمرم|
    block |مسافران جهان را دو تا دو تا و سه تا|
  block
    block |چو اندکی بنمودم بدان تو باقی را|
    block |ز خوی خویش سفر کن به خوی و خلق خدا|