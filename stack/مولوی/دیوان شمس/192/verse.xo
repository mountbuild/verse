
block |بشکن سبو و کوزه ای میرآب جان‌ها|
  block
    block |بشکن سبو و کوزه ای میرآب جان‌ها|
    block |تا وا شود چو کاسه در پیش تو دهان‌ها|
  block
    block |بر گیجگاه ما زن ای گیجی خردها|
    block |تا وارهد به گیجی این عقل ز امتحان‌ها|
  block
    block |ناقوس تن شکستی ناموس عقل بشکن|
    block |مگذار کان مزور پیدا کند نشان‌ها|
  block
    block |ور جادویی نماید بندد زبان مردم|
    block |تو چون عصای موسی بگشا برو زبان‌ها|
  block
    block |عاشق خموش خوشتر دریا به جوش خوشتر|
    block |چون آینه‌ست خوشتر در خامشی بیان‌ها|