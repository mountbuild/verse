
block |ریگ ز آب سیر شد من نشدم زهی زهی|
  block
    block |ریگ ز آب سیر شد من نشدم زهی زهی|
    block |لایق خرکمان من نیست در این جهان زهی|
  block
    block |بحر کمینه شربتم کوه کمینه لقمه‌ام|
    block |من چه نهنگم ای خدا بازگشا مرا رهی|
  block
    block |تشنه‌تر از اجل منم دوزخ وار می‌تنم|
    block |هیچ رسد عجب مرا لقمه زفت فربهی|
  block
    block |نیست نزار عشق را جز که وصال داروی|
    block |نیست دهان عشق را جز کف تو علف دهی|
  block
    block |عقل به دام تو رسد هم سر و ریش گم کند|
    block |گر چه بود گران سری گر چه بود سبک جهی|
  block
    block |صدق نهنده هم تویی در دل هر موحدی|
    block |نقش کننده هم تویی در دل هر مشبهی|
  block
    block |نوح ز اوج موج تو گشته حریف تخته‌ای|
    block |روح ز بوی کوی تو مست و خراب و والهی|
  block
    block |خامش باش و بازرو جانب قصر خامشان|
    block |باز به شهر عشق رو ای تو فکنده در دهی|