
block |گفته‌ای من یار دیگر می کنم|
  block
    block |گفته‌ای من یار دیگر می کنم|
    block |بر تو دل چون سنگ مرمر می کنم|
  block
    block |پس تو خود این گو که از تیغ جفا|
    block |عاشقی را قصد و بی‌سر می کنم|
  block
    block |گوهری را زیر مرمر می کشم|
    block |مرمری را لعل و گوهر می کنم|
  block
    block |صد هزاران مؤمن توحید را|
    block |بسته آن زلف کافر می کنم|
  block
    block |عاشقان را در کشاکش همچو ماه|
    block |گاه فربه گاه لاغر می کنم|
  block
    block |کله‌های عشق را از خنب جان|
    block |کیل باده همچو ساغر می کنم|
  block
    block |باغ دل سرسبز و تر باشد ولیک|
    block |از فراقش خشک و بی‌بر می کنم|
  block
    block |گلبنان را جمله گردن می زنم|
    block |قصد شاخ تازه و تر می کنم|
  block
    block |چونک بی‌من باغ حال خود بدید|
    block |جور هشتم داد و داور می کنم|
  block
    block |از بهار وصل بر بیمار دی|
    block |مغفرت را روح پرور می کنم|
  block
    block |بار دیگر از بر سیمین خود|
    block |دست بی‌سیمان پر از زر می کنم|
  block
    block |بندگان خویش را بر هر دو کون|
    block |خسرو و خاقان و سنجر می کنم|
  block
    block |شمس تبریزی همی‌گوید به روح|
    block |من ز عین روح سرور می کنم|