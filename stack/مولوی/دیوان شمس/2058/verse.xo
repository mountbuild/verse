
block |با رخ چون مشعله بر در ما کیست آن|
  block
    block |با رخ چون مشعله بر در ما کیست آن|
    block |هر طرفی موج خون نیم شبان چیست آن|
  block
    block |در کفن خویشتن رقص کنان مردگان|
    block |نفخه صور است یا عیسی ثانی است آن|
  block
    block |سینه خود باز کن روزن دل درنگر|
    block |کآتش تو شعله زد نی خبر دی است آن|
  block
    block |آتش نو را ببین زود درآ چون خلیل|
    block |گر چه به شکل آتش است باده صافی است آن|
  block
    block |یونس قدسی تویی در تن چون ماهیی|
    block |بازشکاف و ببین کاین تن ماهی است آن|
  block
    block |دلق تن خویش را بر گرو می‌بنه|
    block |پاک شوی پاکباز نوبت پاکی است آن|
  block
    block |باده کشیدی ولیک در قدحت باقی است|
    block |حمله دیگر که اصل جرعه باقی است آن|
  block
    block |دشنه تیز ار خلیل بنهد بر گردنت|
    block |رو بمگردان که آن شیوه شاهی است آن|
  block
    block |حکم به هم درشکست هست قضا در خطر|
    block |فتنه حکم است این آفت قاضی است آن|
  block
    block |نفس تو امروز اگر وعده فردا دهد|
    block |بر دهنش زن از آنک مردک لافی است آن|
  block
    block |باده فروشد ولیک باده دهد جمله باد|
    block |خم نماید ولیک حق نمک نیست آن|
  block
    block |ما ز زمستان نفس برف تن آورده‌ایم|
    block |بهر تقاضای لطف نکته کاجی است آن|
  block
    block |مفخر تبریزیان شمس حق ای پیش تو|
    block |طاق و طرنب دو کون طفلی و بازی است آن|