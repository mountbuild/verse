
block |گر باغ از او واقف بدی از شاخ تر خون آمدی|
  block
    block |گر باغ از او واقف بدی از شاخ تر خون آمدی|
    block |ور عقل از او آگه بدی از چشم جیحون آمدی|
  block
    block |گر سر برون کردی مهش روزی ز قرص آفتاب|
    block |ذره به ذره در هوا لیلی و مجنون آمدی|
  block
    block |ور گنج‌های لعل او یک گوشه بر پستی زدی|
    block |هر گوشه ویرانه‌ای صد گنج قارون آمدی|
  block
    block |نقشی که بر دل می‌زند بر دیده گر پیدا شدی|
    block |هر دست و رو ناشسته‌ای چون شیخ ذاالنون آمدی|
  block
    block |ور سحر آن کس نیستی کو چشم بندی می‌کند|
    block |چون چشم و دل این جسم و تن بر سقف گردون آمدی|
  block
    block |ای خواجه نظاره گر تا چند باشد این نظر|
    block |ارزان بدی گر زین نظر معشوق بیرون آمدی|
  block
    block |مهمان نو آمد ولی این لوت عالم را بس است|
    block |دو کون اگر مهمان شدی این لوت افزون آمدی|