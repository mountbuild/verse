
block |روشنی خانه تویی خانه بمگذار و مرو|
  block
    block |روشنی خانه تویی خانه بمگذار و مرو|
    block |عشرت چون شکر ما را تو نگهدار و مرو|
  block
    block |عشوه دهد دشمن من عشوه او را مشنو|
    block |جان و دلم را به غم و غصه بمسپار و مرو|
  block
    block |دشمن ما را و تو را بهر خدا شاد مکن|
    block |حیله دشمن مشنو دوست میازار و مرو|
  block
    block |هیچ حسود از پی کس نیک نگوید صنما|
    block |آنج سزد از کرم دوست به پیش آر و مرو|
  block
    block |همچو خسان هر نفسی خویش به هر باد مده|
    block |وسوسه‌ها را بزن آتش تو به یک بار و مرو|