
block |ای دو چشمت جاودان را نکته‌ها آموخته|
  block
    block |ای دو چشمت جاودان را نکته‌ها آموخته|
    block |جان‌ها را شیوه‌های جان فزا آموخته|
  block
    block |هر چه در عالم دری بسته‌ست مفتاحش تویی|
    block |عشق شاگرد تو است و درگشا آموخته|
  block
    block |از برای صوفیان صاف بزم آراسته|
    block |وانگهانی صوفیان را الصلا آموخته|
  block
    block |وز میان صوفیان آن صوفی محبوب را|
    block |سر معشوقی مطلق در خلاء آموخته|
  block
    block |و آن دگر را ز امتحان اندر فراق انداخته|
    block |سر سر عاشقانش در بلا آموخته|
  block
    block |عشق را نیمی نیاز و نیم دیگر بی‌نیاز|
    block |این اجابت یافته و آن خود دعا آموخته|
  block
    block |پیش آب لطف او بین آتشی زانو زده|
    block |همچو افلاطون حکمت صد دوا آموخته|
  block
    block |با دعا و با اجابت نقب کرده نیم شب|
    block |سوی عیاران رند و صد دغا آموخته|
  block
    block |پرجفایانی که ایشان با همه کافردلی|
    block |مر وفا را گوش مالیده وفا آموخته|
  block
    block |زخم و آتش‌های پنهانی است اندر چشمشان|
    block |کهنان را همچو آیینه صفا آموخته|
  block
    block |جمله ایشان بندگان شمس تبریزی شده|
    block |در تجلی‌های او نور لقا آموخته|