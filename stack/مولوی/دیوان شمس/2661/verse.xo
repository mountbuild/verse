
block |کجا شد عهد و پیمانی که کردی|
  block
    block |کجا شد عهد و پیمانی که کردی|
    block |کجا شد قول و سوگندی که خوردی|
  block
    block |نگفتی چرخ تا گردان بود گرد|
    block |از این سرگشته هرگز برنگردی|
  block
    block |نگفتی تا بود خورشید دلگرم|
    block |نکاهد گرم ما را هیچ سردی|
  block
    block |نگفتی یک دل و مردانه باشیم|
    block |به جان جمله مردان و بمردی|
  block
    block |مرا گویی اگر من جور کردم|
    block |بدان کردم که پیش از من تو کردی|
  block
    block |چرا شاید که با چون من گدایی|
    block |چو تو شاهنشهی گیرد نبردی|
  block
    block |میان ما و تو سرکنگبین است|
    block |ز من سرکه ز تو شکرنوردی|
  block
    block |چو من سرکه فروشم پس تو شکر|
    block |بیفزا چون به شیرینی تو فردی|
  block
    block |منم خاک و چو خاکی باد یابد|
    block |تو عذرش نه مگویش گرد کردی|
  block
    block |نباشد راه را عار از چو من گرد|
    block |که زر را عار نبود رنگ زردی|
  block
    block |شهاب آتش ما زنده بادا|
    block |چو القاب شهاب سهروردی|