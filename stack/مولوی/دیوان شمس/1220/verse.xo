
block |دام دگر نهاده‌ام تا که مگر بگیرمش|
  block
    block |دام دگر نهاده‌ام تا که مگر بگیرمش|
    block |آنک بجست از کفم بار دگر بگیرمش|
  block
    block |آنک به دل اسیرمش در دل و جان پذیرمش|
    block |گر چه گذشت عمر من باز ز سر بگیرمش|
  block
    block |دل بگداخت چون شکر بازفسرد چون جگر|
    block |باز روان شد از بصر تا به نظر بگیرمش|
  block
    block |راه برم به سوی او شب به چراغ روی او|
    block |چون برسم به کوی او حلقه در بگیرمش|
  block
    block |درد دلم بتر شده چهره من چو زر شده|
    block |تا ز رخم چو زر برد بر سر زر بگیرمش|
  block
    block |گر چه کمر شدم چه شد هر چه بتر شدم چه شد|
    block |زیر و زبر شدم چه شد زیر و زبر بگیرمش|
  block
    block |تا به سحر بپایمش همچو شکر بخایمش|
    block |بند قبا گشایمش بند کمر بگیرمش|
  block
    block |خواب شدست نرگسش زود درآیم از پسش|
    block |کرد سفر به خواب خوش راه سفر بگیرمش|