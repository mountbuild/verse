
block |هر که را گشت سر از غایت برگردیدن|
  block
    block |هر که را گشت سر از غایت برگردیدن|
    block |ساکنان را همه سرگشته تواند دیدن|
  block
    block |هر کی از ضعف خود اندر رخ مردان نگرد|
    block |بر دو چشم کژ او فرض بود خندیدن|
  block
    block |هر کی صفرا شودش غالب از شیرینی|
    block |تلخ گردد دهنش گاه شکر خاییدن|
  block
    block |عقل میدانی او خود خر لنگ افتاده است|
    block |در براق احدی دید کسی لنگیدن|
  block
    block |ای کسی کز حدثان در حدثی افتادی|
    block |چون چنینی تو روا نیست تو را جنبیدن|
  block
    block |باید اول ز حدث سوی قدم پیوستن|
    block |وانگهان بر قدمش نیمچه‌ای ببریدن|
  block
    block |خانه شاه بزن نقب اگر نقب زنی|
    block |گوهری دزد از آن خانه گه دزدیدن|
  block
    block |من علامات گهر گفتم لیکن چه کنم|
    block |کورموشی چو ندارد نظر بگزیدن|
  block
    block |شمس تبریز سخن‌های تو می بخشد چشم|
    block |لیک کو گوش که داند سخنت بشنیدن|