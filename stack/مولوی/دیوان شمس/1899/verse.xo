
block |دل خون خواره را یک باره بستان|
  block
    block |دل خون خواره را یک باره بستان|
    block |ز غم صدپاره شد یک پاره بستان|
  block
    block |بکن جان مرا امروز چاره|
    block |وگر نی جان از این بیچاره بستان|
  block
    block |همه شب دوش می گفتم خدایا|
    block |که داد من از آن خون خواره بستان|
  block
    block |دل سنگین او چون ریخت خونم|
    block |تو خون من ز سنگ خاره بستان|
  block
    block |به دست دل فرستادم دو سه خط|
    block |یکی خط را از آن آواره بستان|
  block
    block |در آن خط صورت و اشکال عشق است|
    block |برای عبرت و نظاره بستان|
  block
    block |دلم با عشق هم استاره افتاد|
    block |نخواهی جرم از استاره بستان|