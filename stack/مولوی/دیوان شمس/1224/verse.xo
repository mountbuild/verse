
block |پریشان باد پیوسته دل از زلف پریشانش|
  block
    block |پریشان باد پیوسته دل از زلف پریشانش|
    block |وگر برناورم فردا سر خویش از گریبانش|
  block
    block |الا ای شحنه خوبی ز لعل تو بسی گوهر|
    block |بدزدیدست جان من برنجانش برنجانش|
  block
    block |گر ایمان آورد جانی به غیر کافر زلفت|
    block |بزن از آتش شوقت تو اندر کفر و ایمانش|
  block
    block |پریشان باد زلف او که تا پنهان شود رویش|
    block |که تا تنها مرا باشد پریشانی ز پنهانش|
  block
    block |منم در عشق بی‌برگی که اندر باغ عشق او|
    block |چو گل پاره کنم جامه ز سودای گلستانش|
  block
    block |در آن گل‌های رخسارش همی‌غلطید روزی دل|
    block |بگفتم چیست این گفتا همی‌غلطم در احسانش|
  block
    block |یکی خطی نویسم من ز حال خود بر آن عارض|
    block |که تا برخواند آن عارض که استادست خط خوانش|
  block
    block |ولیکن سخت می‌ترسم از آن زلف سیه کاوش|
    block |که بس دل در رسن بستست آن هندو ز بهتانش|
  block
    block |به چاه آن ذقن بنگر مترس ای دل ز افتادن|
    block |که هر دل کان رسن بیند چنان چاهست زندانش|