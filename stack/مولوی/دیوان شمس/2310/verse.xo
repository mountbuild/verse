
block |ای غایب از این محضر از مات سلام الله|
  block
    block |ای غایب از این محضر از مات سلام الله|
    block |وی از همه حاضرتر از مات سلام الله|
  block
    block |ای نور پسندیده وی سرمه هر دیده|
    block |احسنت زهی منظر از مات سلام الله|
  block
    block |ای صورت روحانی وی رحمت ربانی|
    block |بر مؤمن و بر کافر از مات سلام الله|
  block
    block |چون ماه تمام آیی و آن گاه ز بام آیی|
    block |ای ماه تو را چاکر از مات سلام الله|
  block
    block |ای غایب بس حاضر بر حال همه ناظر|
    block |وی بحر پر از گوهر از مات سلام الله|
  block
    block |ای شاهد بی‌نقصان وی روح ز تو رقصان|
    block |وی مستی تو در سر از مات سلام الله|
  block
    block |ای جوشش می از تو وی شکر نی از تو|
    block |وز هر دو تویی خوشتر از مات سلام الله|
  block
    block |شمس الحق تبریزی در لخلخه آمیزی|
    block |هم مشکی و هم عنبر از مات سلام الله|