
block |مطرب چو زخمه‌ها را بر تار می‌کشانی|
  block
    block |مطرب چو زخمه‌ها را بر تار می‌کشانی|
    block |این کاهلان ره را در کار می‌کشانی|
  block
    block |ای عشق چون درآیی در عالم جدایی|
    block |این بازماندگان را تا یار می‌کشانی|
  block
    block |کوری رهزنان را ایمن کنی جهان را|
    block |دزدان شهر دل را بر دار می‌کشانی|
  block
    block |مکار را ببینی کورش کنی به مکری|
    block |چون یار را ببینی در غار می‌کشانی|
  block
    block |بر تازیان چابک بندی تو زین زرین|
    block |پالانیان بد را در بار می‌کشانی|
  block
    block |سوداییان ما را هر لحظه می‌نوازی|
    block |بازاریان ما را بس زار می‌کشانی|
  block
    block |عشاق خارکش را گلزار می‌نمایی|
    block |خودکام گل طرب را در خار می‌کشانی|
  block
    block |آن کو در آتش آید راهش دهی به آبی|
    block |و آن کو دود به آبی در نار می‌کشانی|
  block
    block |موسی خاک رو را ره می‌دهی به عزت|
    block |فرعون بوش جو را در عار می‌کشانی|
  block
    block |این نعل بازگونه بی‌چون و بی‌چگونه|
    block |موسی عصاطلب را در مار می‌کشانی|