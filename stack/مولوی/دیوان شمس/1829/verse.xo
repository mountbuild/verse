
block |گفتم دوش عشق را ای تو قرین و یار من|
  block
    block |گفتم دوش عشق را ای تو قرین و یار من|
    block |هیچ مباش یک نفس غایب از این کنار من|
  block
    block |نور دو دیده منی دور مشو ز چشم من|
    block |شعله سینه منی کم مکن از شرار من|
  block
    block |یار من و حریف من خوب من و لطیف من|
    block |چست من و ظریف من باغ من و بهار من|
  block
    block |ای تن من خراب تو دیده من سحاب تو|
    block |ذره آفتاب تو این دل بی‌قرار من|
  block
    block |لب بگشا و مشکلم حل کن و شاد کن دلم|
    block |کآخر تا کجا رسد پنج و شش قمار من|
  block
    block |تا که چه زاید این شب حامله از برای من|
    block |تا به کجا کشد بگو مستی بی‌خمار من|
  block
    block |تا چه عمل کند عجب شکر من و سپاس من|
    block |تا چه اثر کند عجب ناله و زینهار من|
  block
    block |گفت خنک تو را که تو در غم ما شدی دوتو|
    block |کار تو راست در جهان ای بگزیده کار من|
  block
    block |مست منی و پست من عاشق و می پرست من|
    block |برخورد او ز دست من هر کی کشید بار من|
  block
    block |رو که تو راست کر و فر مجلس عیش نه ز سر|
    block |زانک نظر دهد نظر عاقبت انتظار من|
  block
    block |گفتم وانما که چون زنده کنی تو مرده را|
    block |زنده کن این تن مرا از پی اعتبار من|
  block
    block |مرده‌تر از تنم مجو زنده کنش به نور هو|
    block |تا همه جان شود تنم این تن جان سپار من|
  block
    block |گفت ز من نه بارها دیده‌ای اعتبارها|
    block |بر تو یقین نشد عجب قدرت و کاربار من|
  block
    block |گفتم دید دل ولی سیر کجا شود دلی|
    block |از لطف و عجایبت ای شه و شهریار من|
  block
    block |عشق کشید در زمان گوش مرا به گوشه‌ای|
    block |خواند فسون فسون او دام دل شکار من|
  block
    block |جان ز فسون او چه شد دم مزن و مگو چه شد|
    block |ور بچخی تو نیستی محرم و رازدار من|