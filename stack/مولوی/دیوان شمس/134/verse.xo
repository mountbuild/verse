
block |ساقیا در نوش آور شیره عنقود را|
  block
    block |ساقیا در نوش آور شیره عنقود را|
    block |در صبوح آور سبک مستان خواب آلود را|
  block
    block |یک به یک در آب افکن جمله تر و خشک را|
    block |اندر آتش امتحان کن چوب را و عود را|
  block
    block |سوی شورستان روان کن شاخی از آب حیات|
    block |چون گل نسرین بخندان خار غم فرسود را|
  block
    block |بلبلان را مست گردان مطربان را شیرگیر|
    block |تا که درسازند با هم نغمه داوود را|
  block
    block |بادپیما بادپیمایان خود را آب ده|
    block |کوری آن حرص افزون جوی کم پیمود را|
  block
    block |هم بزن بر صافیان آن درد دردانگیز را|
    block |هم بخور با صوفیان پالوده بی‌دود را|
  block
    block |می میاور زان بیاور که می از وی جوش کرد|
    block |آنک جوشش در وجود آورد هر موجود را|
  block
    block |زان میی کاندر جبل انداخت صد رقص الجمل|
    block |زان میی کو روشنی بخشد دل مردود را|
  block
    block |هر صباحی عید داریم از تو خاصه این صبوح|
    block |کز کرم بر می فشانی باده موعود را|
  block
    block |برفشان چندانک ما افشانده گردیم از وجود|
    block |تا که هر قاصد بیابد در فنا مقصود را|
  block
    block |همچو آبی دیده در خود آفتاب و ماه را|
    block |چون ایازی دیده در خود هستی محمود را|
  block
    block |شمس تبریزی برآر از چاه مغرب مشرقی|
    block |همچو صبحی کو برآرد خنجر مغمود را|