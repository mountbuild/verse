
block |نه آن بی‌بهره دلدارم که از دلدار بگریزم|
  block
    block |نه آن بی‌بهره دلدارم که از دلدار بگریزم|
    block |نه آن خنجر به کف دارم کز این پیکار بگریزم|
  block
    block |منم آن تخته که با من دروگر کارها دارد|
    block |نه از تیشه زبون گردم نه از مسمار بگریزم|
  block
    block |مثال تخته بی‌خویشم خلاف تیشه نندیشم|
    block |نشایم جز که آتش را گر از نجار بگریزم|
  block
    block |چو سنگم خوار و سرد ار من به لعلی کم سفر سازم|
    block |چو غارم تنگ و تاری گر ز یار غار بگریزم|
  block
    block |نیابم بوس شفتالو چو بگریزم ز بی‌برگی|
    block |نبویم مشک تاتاری گر از تاتار بگریزم|
  block
    block |از آن از خود همی‌رنجم که منهم در نمی‌گنجم|
    block |سزد چون سر نمی‌گنجد گر از دستار بگریزم|
  block
    block |هزاران قرن می باید که این دولت به پیش آید|
    block |کجا یابم دگربارش اگر این بار بگریزم|
  block
    block |نه رنجورم نه نامردم که از خوبان بپرهیزم|
    block |نه فاسد معده‌ای دارم که از خمار بگریزم|
  block
    block |نیم بر پشت پالانی که در میدان سپس مانم|
    block |نیم فلاح این ده من که از سالار بگریزم|
  block
    block |همی‌گویم دلا بس کن دلم گوید جواب من|
    block |که من در کان زر غرقم چرا ز ایثار بگریزم|