
block |دلا چون واقف اسرار گشتی|
  block
    block |دلا چون واقف اسرار گشتی|
    block |ز جمله کارها بی‌کار گشتی|
  block
    block |همان سودایی و دیوانه می‌باش|
    block |چرا عاقل شدی هشیار گشتی|
  block
    block |تفکر از برای برد باشد|
    block |تو سرتاسر همه ایثار گشتی|
  block
    block |همان ترتیب مجنون را نگه دار|
    block |که از ترتیب‌ها بیزار گشتی|
  block
    block |چو تو مستور و عاقل خواستی شد|
    block |چرا سرمست در بازار گشتی|
  block
    block |نشستن گوشه ای سودت ندارد|
    block |چو با رندان این ره یار گشتی|
  block
    block |به صحرا رو بدان صحرا که بودی|
    block |در این ویرانه‌ها بسیار گشتی|
  block
    block |خراباتی است در همسایه تو|
    block |که از بوهای می خمار گشتی|
  block
    block |بگیر این بو و می‌رو تا خرابات|
    block |که همچون بو سبک رفتار گشتی|
  block
    block |به کوه قاف رو مانند سیمرغ|
    block |چه یار جغد و بوتیمار گشتی|
  block
    block |برو در بیشه معنی چو شیران|
    block |چه یار روبه و کفتار گشتی|
  block
    block |مرو بر بوی پیراهان یوسف|
    block |که چون یعقوب ماتم دار گشتی|