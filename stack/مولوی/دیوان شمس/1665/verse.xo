
block |عاشقی بر من پریشانت کنم|
  block
    block |عاشقی بر من پریشانت کنم|
    block |کم عمارت کن که ویرانت کنم|
  block
    block |گر دو صد خانه کنی زنبوروار|
    block |چون مگس بی‌خان و بی‌مانت کنم|
  block
    block |تو بر آنک خلق را حیران کنی|
    block |من بر آنک مست و حیرانت کنم|
  block
    block |گر که قافی تو را چون آسیا|
    block |آرم اندر چرخ و گردانت کنم|
  block
    block |ور تو افلاطون و لقمانی به علم|
    block |من به یک دیدار نادانت کنم|
  block
    block |تو به دست من چو مرغی مرده‌ای|
    block |من صیادم دام مرغانت کنم|
  block
    block |بر سر گنجی چو ماری خفته‌ای|
    block |من چو مار خسته پیچانت کنم|
  block
    block |خواه دلیلی گو و خواهی خود مگو|
    block |در دلالت عین برهانت کنم|
  block
    block |خواه گو لاحول خواهی خود مگو|
    block |چون شهت لاحول شیطانت کنم|
  block
    block |چند می باشی اسیر این و آن|
    block |گر برون آیی از این آنت کنم|
  block
    block |ای صدف چون آمدی در بحر ما|
    block |چون صدف‌ها گوهرافشانت کنم|
  block
    block |بر گلویت تیغ‌ها را دست نیست|
    block |گر چو اسماعیل قربانت کنم|
  block
    block |چون خلیلی هیچ از آتش مترس|
    block |من ز آتش صد گلستانت کنم|
  block
    block |دامن ما گیر اگر تردامنی|
    block |تا چو مه از نور دامانت کنم|
  block
    block |من همایم سایه کردم بر سرت|
    block |تا که افریدون و سلطانت کنم|
  block
    block |هین قرائت کم کن و خاموش باش|
    block |تا بخوانم عین قرآنت کنم|