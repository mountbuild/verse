
block |می بده ای ساقی آخرزمان|
  block
    block |می بده ای ساقی آخرزمان|
    block |ای ربوده عقل‌های مردمان|
  block
    block |خاکیان زین باده بر گردون زدند|
    block |ای می تو نردبان آسمان|
  block
    block |بشکن از باده در زندان غم|
    block |وارهان جان را ز زندان غمان|
  block
    block |تن به سان ریسمان بگداخته|
    block |جان معلق می‌زند بر ریسمان|
  block
    block |ترک ساقی گشت در ده کس نماند|
    block |گرگ ماند و گوسفند و ترکمان|
  block
    block |چون رسید این جا گمانم مست شد|
    block |دل گرفته خوش بغل‌های گمان|