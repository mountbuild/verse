
block |سخن که خیزد از جان ز جان حجاب کند|
  block
    block |سخن که خیزد از جان ز جان حجاب کند|
    block |ز گوهر و لب دریا زبان حجاب کند|
  block
    block |بیان حکمت اگر چه شگرف مشعله ایست|
    block |ز آفتاب حقایق بیان حجاب کند|
  block
    block |جهان کفست و صفات خداست چون دریا|
    block |ز صاف بحر کف این جهان حجاب کند|
  block
    block |همی‌شکاف تو کف را که تا به آب رسی|
    block |به کف بحر بمنگر که آن حجاب کند|
  block
    block |ز نقش‌های زمین و ز آسمان مندیش|
    block |که نقش‌های زمین و زمان حجاب کند|
  block
    block |برای مغز سخن قشر حرف را بشکاف|
    block |که زلف‌ها ز جمال بتان حجاب کند|
  block
    block |تو هر خیال که کشف حجاب پنداری|
    block |بیفکنش که تو را خود همان حجاب کند|
  block
    block |نشان آیت حقست این جهان فنا|
    block |ولی ز خوبی حق این نشان حجاب کند|
  block
    block |ز شمس تبریز ار چه قرضه ایست وجود|
    block |قراضه ایست که جان را ز کان حجاب کند|