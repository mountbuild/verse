
block |در میان پرده خون عشق را گلزارها|
  block
    block |در میان پرده خون عشق را گلزارها|
    block |عاشقان را با جمال عشق بی‌چون کارها|
  block
    block |عقل گوید شش جهت حدست و بیرون راه نیست|
    block |عشق گوید راه هست و رفته‌ام من بارها|
  block
    block |عقل بازاری بدید و تاجری آغاز کرد|
    block |عشق دیده زان سوی بازار او بازارها|
  block
    block |ای بسا منصور پنهان ز اعتماد جان عشق|
    block |ترک منبرها بگفته برشده بر دارها|
  block
    block |عاشقان دردکش را در درونه ذوق‌ها|
    block |عاقلان تیره دل را در درون انکارها|
  block
    block |عقل گوید پا منه کاندر فنا جز خار نیست|
    block |عشق گوید عقل را کاندر توست آن خارها|
  block
    block |هین خمش کن خار هستی را ز پای دل بکن|
    block |تا ببینی در درون خویشتن گلزارها|
  block
    block |شمس تبریزی تویی خورشید اندر ابر حرف|
    block |چون برآمد آفتابت محو شد گفتارها|