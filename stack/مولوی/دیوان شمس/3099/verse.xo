
block |بداد پندم استاد عشق از استادی|
  block
    block |بداد پندم استاد عشق از استادی|
    block |که هین بترس ز هر کس که دل بدو دادی|
  block
    block |هر آن کسی که تو از نوش او بنوشیدی|
    block |ز بعد نوش کند نیش اوت فصادی|
  block
    block |چو چشم مست کسی کرد حلقه در گوشت|
    block |ز گوش پنبه برون کن مجوی آزادی|
  block
    block |بر این بنه دل خود را چو دخل خنده رسید|
    block |که غم نجوید عشرت ز خرمن شادی|
  block
    block |مگر زمین مسلم دهد تو را سلطان|
    block |چنانک داد به بشر و جنید بغدادی|
  block
    block |چو طوق موهبت آمد شکست گردن غم|
    block |رسید داد خدا و بمرد بیدادی|
  block
    block |به هر کجا که روی ماه بر تو می‌تابد|
    block |مهست نورفشان بر خراب و آبادی|
  block
    block |غلام ماه شدی شب تو را به از روزست|
    block |که پشتدار تو باشد میان هر وادی|
  block
    block |خنک تو را و خنک جمله همرهان تو را|
    block |که سعد اکبری و نیکبخت افتادی|
  block
    block |به وعده‌های خوشش اعتماد کن ای جان|
    block |که شاه مثل ندارد به راست میعادی|
  block
    block |به گوش تو همه تفسیر این بگوید شاه|
    block |چنانک اشتر خود را نوا زند حادی|