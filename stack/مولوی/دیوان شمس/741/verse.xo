
block |پنج در چه فایده چون هجر را شش تو کند|
  block
    block |پنج در چه فایده چون هجر را شش تو کند|
    block |خون بدان شد دل که طالب خون دل را بو کند|
  block
    block |چنگ را در عشق او از بهر آن آموختم|
    block |کس نداند حالت من ناله من او کند|
  block
    block |ای به هر سویی دویده کار تو یک سو نشد|
    block |آنک در شش سو نگنجد کار او یک سو کند|
  block
    block |شیر آهو می‌دراند شیر ما بس نادرست|
    block |نقش آهو را بگیرد دردمد آهو کند|
  block
    block |باطنت را لاله سازد ظاهرت را ارغوان|
    block |یک دمت سازد قزلبک یک دمت صارو کند|
  block
    block |موج آن دریا مجو کو را مدد از جو بود|
    block |آن بجو کز نور جان دو پیه را دو جو کند|
  block
    block |خوش قمررویی کز این غم می‌گذارد چون هلال|
    block |خوش شکرخویی که با آن شکرستان خو کند|
  block
    block |آهنی کو موم شد بهر قبول مهر عشق|
    block |خاک را عنبر کند او سنگ را لؤلؤ کند|
  block
    block |دل کباب و خون دیده پیشکش پیشش برم|
    block |گر تقاضای شراب و یخنی و طرغو کند|
  block
    block |لکلک آن حق شناسد ملک را لکلک کند|
    block |فاخته محجوب باشد لاجرم کوکو کند|
  block
    block |آب و روغن کم کن و خامش چو روغن می‌گداز|
    block |خرم آن کاندر غم آن روی تن چون مو کند|