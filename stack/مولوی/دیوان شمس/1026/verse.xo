
block |گر چه نه به دریاییم دانه گهریم آخر|
  block
    block |گر چه نه به دریاییم دانه گهریم آخر|
    block |ور چه نه به میدانیم در کر و فریم آخر|
  block
    block |گر باده دهی ور نی زان باده دوشینه|
    block |از دادن و نادادن بس بی‌خبریم آخر|
  block
    block |ای عشق چه زیبایی چه راوق و گیرایی|
    block |گر رفت زر و کیسه در کان زریم آخر|
  block
    block |ای طعنه زنان بر ما بگشاده زبان بر ما|
    block |باری ز شما خامان ما مستتریم آخر|
  block
    block |لولی که زرش نبود مال پدرش نبود|
    block |دزدی نکند گوید پس ما چه خوریم آخر|
  block
    block |ما لولی و شنگولی بی‌مکسب و مشغولی|
    block |جز مال مسلمانان مال کی بریم آخر|
  block
    block |زنبیل اگر بردیم خرماش درآگندیم|
    block |وز نیل اگر خوردیم هم نیشکریم آخر|
  block
    block |گر شحنه بگیردمان آرد به چه و زندان|
    block |بر چاه زنخدانش آبی بچریم آخر|
  block
    block |چاهش خوش و زندانش وان ساقی و مستانش|
    block |وان گفتن بی‌سیمان که سیمبریم آخر|
  block
    block |می‌گوید جان با تن کای تن خمش و تن زن|
    block |لب بند و بصر بگشا صاحب نظریم آخر|