
block |اگر چه ما نه خروس و نه ماکیان داریم|
  block
    block |اگر چه ما نه خروس و نه ماکیان داریم|
    block |ز بیضه سر کن و بنگر که ما کیان داریم|
  block
    block |به آفتاب حقایق به هر سحر گوییم|
    block |تو جمله جانی و ما از تو نیم جان داریم|
  block
    block |گر از صفات تو نتوان نشان نمود ولی|
    block |ز بی‌نشانی اوصاف او نشان داریم|
  block
    block |دل چو شبنم ما را به بحر بازرسان|
    block |که دم به دم ز غریبی دو صد زیان داریم|
  block
    block |چو یوسف از کف گرگان دریده پیرهنم|
    block |ولی ز همت یعقوب پاسبان داریم|
  block
    block |به دام تو که همه دام‌ها زبون ویند|
    block |که هر قدم ز قدم دام امتحان داریم|
  block
    block |ولیک بندگشا هر دم آن کند با ما|
    block |که مادر و پدر و عم مگر که آن داریم|
  block
    block |بنوش کردن زهر این چه جرات است مگر|
    block |ز کان فضل تو تریاق بی‌کران داریم|
  block
    block |به خرج کردن این نقد عمر مبتشریم|
    block |ز عمربخش مگر عمر جاودان داریم|
  block
    block |نگیرد آینه زنگار هیچ اگر گیرد|
    block |ز عین زنگ بدان روی دیدمان داریم|
  block
    block |یقین بنشکند آن نردبان وگر شکند|
    block |ز عین رخنه اشکست نردبان داریم|
  block
    block |رهین روز چرایی چو شب کند روزی|
    block |مکان بهل که مکانی ز لامکان داریم|
  block
    block |بهار حله دریدی ز رشک و زرد شدی|
    block |اگر بدیش خبر کاین چنین خزان داریم|
  block
    block |دهان پر است و خموشم که تا بگویی تو|
    block |کز آن لب شکرینت شکرفشان داریم|