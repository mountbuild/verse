
block |در تابش خورشیدش رقصم به چه می‌باید|
  block
    block |در تابش خورشیدش رقصم به چه می‌باید|
    block |تا ذره چو رقص آید از منش به یاد آید|
  block
    block |شد حامله هر ذره از تابش روی او|
    block |هر ذره از آن لذت صد ذره همی‌زاید|
  block
    block |در هاون تن بنگر کز عشق سبک روحی|
    block |تا ذره شود خود را می‌کوبد و می‌ساید|
  block
    block |گر گوهر و مرجانی جز خرد مشو این جا|
    block |زیرا که در این حضرت جز ذره نمی‌شاید|
  block
    block |در گوهر جان بنگر اندر صدف این تن|
    block |کز دست گران جانی انگشت همی‌خاید|
  block
    block |چون جان بپرد از تو این گوهر زندانی|
    block |چون ذره به اصلش شد خوانیش ولی ناید|
  block
    block |ور سخت شود بندش در خون بزند نقبی|
    block |عمری برود در خون موییش نیالاید|
  block
    block |جز تا به چه بابل او را نبود منزل|
    block |تا جان نشود جادو جایی بنیاساید|
  block
    block |تبریز ز برج تو گر تابد شمس الدین|
    block |هم ابر شود چون مه هم ماه درافزاید|