
block |چون تو شادی بنده گو غمخوار باش|
  block
    block |چون تو شادی بنده گو غمخوار باش|
    block |تو عزیزی صد چو ما گو خوار باش|
  block
    block |کار تو باید که باشد بر مراد|
    block |کارهای عاشقان گو زار باش|
  block
    block |شاه منصوری و ملکت آن توست|
    block |بنده چون منصور گو بر دار باش|
  block
    block |اشتر مستم نجویم نسترن|
    block |نوشخوارم در رهت گو خار باش|
  block
    block |نشنوم من هیچ جز پیغام او|
    block |هر چه خواهی گفت گو اسرار باش|
  block
    block |ای دل آن جایی تو باری که ویست|
    block |از جمال یار برخوردار باش|
  block
    block |او طبیبست و به بیماران رود|
    block |ای تن وامانده تو بیمار باش|
  block
    block |بر امید یار غار خلوتی|
    block |ثانی اثنین برو در غار باش|
  block
    block |بر امید داد و ایثار بهار|
    block |مهرها می‌کار و در ایثار باش|
  block
    block |خرمنا بر طمع ماه بانمک|
    block |گم شو از دزد و در آن انبار باش|
  block
    block |بهر نطق یار خوش گفتار خویش|
    block |لب ببند از گفت و کم گفتار باش|