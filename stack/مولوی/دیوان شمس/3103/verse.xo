
block |پدید گشت یکی آهوی در این وادی|
  block
    block |پدید گشت یکی آهوی در این وادی|
    block |به چشم آتش افکند در همه نادی|
  block
    block |همه سوار و پیاده طلب درافتادند|
    block |بجهد و جد نه چون تو که سست افتادی|
  block
    block |چو یک دو حمله دویدند ناپدید شد او|
    block |که هیچ بوی نبردی کسی به استادی|
  block
    block |لگام‌ها بکشیدند تا که واگردند|
    block |نمود باز بدیشان فزودشان شادی|
  block
    block |چو باز حمله بکردند باز تک برداشت|
    block |که باد در پی او گم کند همی‌بادی|
  block
    block |بر این صفت چو ز حد رفت هر کسی ز هوس|
    block |ز هم شدند جدا و بکرد وحادی|
  block
    block |یکی به تک دم خرگوش برگرفت غلط|
    block |یکی پی بز کوهی و راه بغدادی|
  block
    block |گروه گمشده با همدگر دو قسم شدند|
    block |یکی به طمع در آهو یکی به آزادی|
  block
    block |جماعتی که بدیشانست میل آن آهو|
    block |چو گم شدندی بنمودی آهو آبادی|
  block
    block |از این جماعت قومی که خاصتر بودند|
    block |به چشم مست بیاموختشان هم اورادی|
  block
    block |چو خو و طبع ورا خوبتر بدانستند|
    block |ز طبع او نشدندی به هیچ رو عادی|
  block
    block |جمال خویش چو بنمودشان ز رحمت خود|
    block |که اندک اندک گستاخ کردشان هادی|
  block
    block |به هر دو روز یکی شکل دیگر آوردی|
    block |به شکل‌های عجایب مثال شیادی|
  block
    block |ازانک زهره بدرد دل ضعیفان را|
    block |چه تاب دارد خود جان آدمیزادی|
  block
    block |که آسمان و زمین بردرد اگر بیند|
    block |یکی صفت ز صفت‌های مبدی بادی|
  block
    block |که باشد آنک بگفتم خیال شمس الدین|
    block |که او مراست خدیو و مجیر بیدادی|
  block
    block |ز عشق او نتوانم که توبه آرم من|
    block |وگر شود به نصیحت هزار عبادی|
  block
    block |که اوست اصل بصیرت پناه عالم کشف|
    block |کز او بیابد بنیاد دید بنیادی|
  block
    block |ایا جمال تو را او جمال داد و نمک|
    block |ایا کمال تو از رشک او بیفزادی|
  block
    block |حرام باشد یاد کسی به هر دو جهان|
    block |از آن گهی که تو اندر ضمیر و دل یادی|
  block
    block |اگر چه طینت تبریز بس شهان زادی|
    block |ولیک چون وی شاهی بگو که کی زادی|
  block
    block |کفیل قافیه عمر سایه‌اش بادا|
    block |ففی الحقیقه منه الدلیل و الحادی|