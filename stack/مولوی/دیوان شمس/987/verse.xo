
block |هر که را ذوق دین پدید آید|
  block
    block |هر که را ذوق دین پدید آید|
    block |شهد دنیاش کی لذیذ آید|
  block
    block |آن چنان عقل را چه خواهی کرد|
    block |که نگوسار یک نبیذ آید|
  block
    block |عقل بفروش و جمله حیرت خر|
    block |که تو را سود از این خرید آید|
  block
    block |نه از آن حالتیست ای عاقل|
    block |که در او عقل کس بدید آید|
  block
    block |نشود باز این چنین قفلی|
    block |گر همه عقل‌ها کلید آید|
  block
    block |گر درآیند ذره ذره به بانگ|
    block |آن همه بانگ ناشنید آید|
  block
    block |چه شود بیش و کم از این دریا|
    block |بنده گر پاک وگر پلید آید|
  block
    block |هر که رو آورد بدین دریا|
    block |گر یزیدست بایزید آید|