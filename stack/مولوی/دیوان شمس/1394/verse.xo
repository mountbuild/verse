
block |دفع مده دفع مده من نروم تا نخورم|
  block
    block |دفع مده دفع مده من نروم تا نخورم|
    block |عشوه مده عشوه مده عشوه مستان نخرم|
  block
    block |وعده مکن وعده مکن مشتری وعده نیم|
    block |یا بدهی یا ز دکان تو گروگان ببرم|
  block
    block |گر تو بهایی بنهی تا که مرا دفع کنی|
    block |رو که به جز حق نبری گر چه چنین بی‌خبرم|
  block
    block |پرده مکن پرده مدر در سپس پرده مرو|
    block |راه بده راه بده یا تو برون آ ز حرم|
  block
    block |ای دل و جان بنده تو بند شکرخنده تو|
    block |خنده تو چیست بگو جوشش دریای کرم|
  block
    block |طالع استیز مرا از مه و مریخ بجو|
    block |همچو قضاهای فلک خیره و استیزه گرم|
  block
    block |چرخ ز استیزه من خیره و سرگشته شود|
    block |زانک دو چندان که ویم گر چه چنین مختصرم|
  block
    block |گر تو ز من صرفه بری من ز تو صد صرفه برم|
    block |کیسه برم کاسه برم زانک دورو همچو زرم|
  block
    block |گر چه دورو همچو زرم مهر تو دارد نظرم|
    block |از مه و از مهر فلک مه‌تر و افلاک ترم|
  block
    block |لاف زنم لاف که تو راست کنی لاف مرا|
    block |ناز کنم ناز که من در نظرت معتبرم|
  block
    block |چه عجب ار خوش خبرم چونک تو کردی خبرم|
    block |چه عجب ار خوش نظرم چونک تویی در نظرم|
  block
    block |بر همگان گر ز فلک زهر ببارد همه شب|
    block |من شکر اندر شکر اندر شکر اندر شکرم|
  block
    block |هر کسکی را کسکی هر جگری را هوسی|
    block |لیک کجا تا به کجا من ز هوایی دگرم|
  block
    block |من طلب اندر طلبم تو طرب اندر طربی|
    block |آن طربت در طلبم پا زد و برگشت سرم|
  block
    block |تیر تراشنده تویی دوک تراشنده منم|
    block |ماه درخشنده تویی من چو شب تیره برم|
  block
    block |میر شکار فلکی تیر بزن در دل من|
    block |ور بزنی تیر جفا همچو زمین پی سپرم|
  block
    block |جمله سپرهای جهان باخلل از زخم بود|
    block |بی‌خطر آن گاه بوم کز پی زخمت سپرم|
  block
    block |گیج شد از تو سر من این سر سرگشته من|
    block |تا که ندانم پسرا که پسرم یا پدرم|
  block
    block |آن دل آواره من گر ز سفر بازرسد|
    block |خانه تهی یابد او هیچ نبیند اثرم|
  block
    block |سرکه فشانی چه کنی کآتش ما را بکشی|
    block |کآتشم از سرکه‌ات افزون شود افزون شررم|
  block
    block |عشق چو قربان کندم عید من آن روز بود|
    block |ور نبود عید من آن مرد نیم بلک غرم|
  block
    block |چون عرفه و عید تویی غره ذی الحجه منم|
    block |هیچ به تو درنرسم وز پی تو هم نبرم|
  block
    block |باز توام باز توام چون شنوم طبل تو را|
    block |ای شه و شاهنشه من باز شود بال و پرم|
  block
    block |گر بدهی می بچشم ور ندهی نیز خوشم|
    block |سر بنهم پا بکشم بی‌سر و پا می نگرم|