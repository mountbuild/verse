
block |چون خیال تو درآید به دلم رقص کنان|
  block
    block |چون خیال تو درآید به دلم رقص کنان|
    block |چه خیالات دگر مست درآید به میان|
  block
    block |گرد بر گرد خیالش همه در رقص شوند|
    block |وان خیال چو مه تو به میان چرخ زنان|
  block
    block |هر خیالی که در آن دم به تو آسیب زند|
    block |همچو آیینه ز خورشید برآید لمعان|
  block
    block |سخنم مست شود از صفتی و صد بار|
    block |از زبانم به دلم آید و از دل به زبان|
  block
    block |سخنم مست و دلم مست و خیالات تو مست|
    block |همه بر همدگر افتاده و در هم نگران|
  block
    block |همه بر همدگر از بس که بمالند دهن|
    block |آن خیالات به هم درشکند او ز فغان|
  block
    block |همه چون دانه انگور و دلم چون چرش است|
    block |همه چون برگ گلاب و دل من همچو دکان|
  block
    block |ز صلاح دل و دین زر برم و زر کوبم|
    block |تا مفرح شود آن را که بود دیده جان|