
block |خنک آن دم که نشینیم در ایوان من و تو|
  block
    block |خنک آن دم که نشینیم در ایوان من و تو|
    block |به دو نقش و به دو صورت به یکی جان من و تو|
  block
    block |داد باغ و دم مرغان بدهد آب حیات|
    block |آن زمانی که درآییم به بستان من و تو|
  block
    block |اختران فلک آیند به نظاره ما|
    block |مه خود را بنماییم بدیشان من و تو|
  block
    block |من و تو بی‌من و تو جمع شویم از سر ذوق|
    block |خوش و فارغ ز خرافات پریشان من و تو|
  block
    block |طوطیان فلکی جمله شکرخوار شوند|
    block |در مقامی که بخندیم بدان سان من و تو|
  block
    block |این عجبتر که من و تو به یکی کنج این جا|
    block |هم در این دم به عراقیم و خراسان من و تو|
  block
    block |به یکی نقش بر این خاک و بر آن نقش دگر|
    block |در بهشت ابدی و شکرستان من و تو|