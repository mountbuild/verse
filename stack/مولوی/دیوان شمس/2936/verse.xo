
block |ای نوبهار خندان از لامکان رسیدی|
  block
    block |ای نوبهار خندان از لامکان رسیدی|
    block |چیزی بیار مانی از یار ما چه دیدی|
  block
    block |خندان و تازه رویی سرسبز و مشک بویی|
    block |همرنگ یار مایی یا رنگ از او خریدی|
  block
    block |ای فضل خوش چو جانی وز دیده‌ها نهانی|
    block |اندر اثر پدیدی در ذات ناپدیدی|
  block
    block |ای گل چرا نخندی کز هجر بازرستی|
    block |ای ابر چون نگریی کز یار خود بریدی|
  block
    block |ای گل چمن بیارا می‌خند آشکارا|
    block |زیرا سه ماه پنهان در خار می‌دویدی|
  block
    block |ای باغ خوش بپرور این نورسیدگان را|
    block |کاحوال آمدنشان از رعد می‌شنیدی|
  block
    block |ای باد شاخه‌ها را در رقص اندرآور|
    block |بر یاد آن که روزی بر وصل می‌وزیدی|
  block
    block |بنگر بدین درختان چون جمع نیکبختان|
    block |شادند ای بنفشه از غم چرا خمیدی|
  block
    block |سوسن به غنچه گوید هر چند بسته چشمی|
    block |چشمت گشاده گردد کز بخت در مزیدی|