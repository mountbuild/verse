
block |بگفتم عذر با دلبر که بی‌گه بود و ترسیدم|
  block
    block |بگفتم عذر با دلبر که بی‌گه بود و ترسیدم|
    block |جوابم داد کای زیرک بگاهت نیز هم دیدم|
  block
    block |بگفتم ای پسندیده چو دیدی گیر نادیده|
    block |بگفت او ناپسندت را به لطف خود پسندیدم|
  block
    block |بگفتم گر چه شد تقصیر دل هرگز نگردیده‌ست|
    block |بگفت آن را هم از من دان که من از دل نگردیدم|
  block
    block |بگفتم هجر خونم خورد بشنو آه مهجوران|
    block |بگفت آن دام لطف ماست کاندر پات پیچیدم|
  block
    block |چو یوسف کابن یامین را به مکر از دشمنان بستد|
    block |تو را هم متهم کردند و من پیمانه دزدیدم|
  block
    block |بگفتم روز بی‌گاه است و بس ره دور گفتا رو|
    block |به من بنگر به ره منگر که من ره را نوردیدم|
  block
    block |به گاه و بی‌گه عالم چه باشد پیش این قدرت|
    block |که من اسرار پنهان را بر این اسباب نبریدم|
  block
    block |اگر عقل خلایق را همه بر همدگر بندی|
    block |نیابد سر لطف ما مگر آن جان که بگزیدم|