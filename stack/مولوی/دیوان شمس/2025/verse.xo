
block |ای به انکار سوی ما نگران|
  block
    block |ای به انکار سوی ما نگران|
    block |من نیم با تو دودل چون دگران|
  block
    block |سخن تلخ چه می‌اندیشی|
    block |ای تو سرمایه جمله شکران|
  block
    block |بر دل سوخته‌ام آبی زن|
    block |که تویی دلبر پرخون جگران|
  block
    block |ز غمم همچو کمان تیر مزن|
    block |چه زنی تیر سوی بی‌سپران|
  block
    block |با گل از تو گله‌ها می‌کردم|
    block |گفت من هم ز ویم جامه دران|
  block
    block |گفت نرگس که ز من پرس او را|
    block |که منم بنده صاحب نظران|
  block
    block |که چو من جمله چمن سوخته‌اند|
    block |ز آتش او ز کران تا به کران|
  block
    block |مه و خورشید ز عشق رخ او|
    block |اندر این چرخ ز زیر و زبران|
  block
    block |بحر در جوش از این آتش تیز|
    block |چرخ خم داده از این بار گران|
  block
    block |کوه بسته‌ست کمر خدمت را|
    block |که شماریش ز بسته کمران|
  block
    block |بانگ ارواح به من می‌آید|
    block |که بگو حالت این بی‌صوران|
  block
    block |با کی گویم به جهان محرم کو|
    block |چه خبر گویم با بی‌خبران|
  block
    block |ظاهر بحر بود جای خسان|
    block |باطن بحر مقام گهران|
  block
    block |ظاهر و باطن من خاک خسی|
    block |کو بر این بحر بود ره گذران|
  block
    block |غزل بی‌سر و بی‌پایان بین|
    block |که ز پایان بردت تا به سران|