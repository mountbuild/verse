
block |به عاقبت بپریدی و در نهان رفتی|
  block
    block |به عاقبت بپریدی و در نهان رفتی|
    block |عجب عجب به کدامین ره از جهان رفتی|
  block
    block |بسی زدی پر و بال و قفس دراشکستی|
    block |هوا گرفتی و سوی جهان جان رفتی|
  block
    block |تو باز خاص بدی در وثاق پیرزنی|
    block |چو طبل باز شنیدی به لامکان رفتی|
  block
    block |بدی تو بلبل مستی میانه جغدان|
    block |رسید بوی گلستان به گل ستان رفتی|
  block
    block |بسی خمار کشیدی از این خمیر ترش|
    block |به عاقبت به خرابات جاودان رفتی|
  block
    block |پی نشانه دولت چو تیر راست شدی|
    block |بدان نشانه پریدی و زین کمان رفتی|
  block
    block |نشان‌های کژت داد این جهان چو غول|
    block |نشان گذاشتی و سوی بی‌نشان رفتی|
  block
    block |تو تاج را چه کنی چونک آفتاب شدی|
    block |کمر چرا طلبی چونک از میان رفتی|
  block
    block |دو چشم کشته شنیدم که سوی جان نگرد|
    block |چرا به جان نگری چون به جان جان رفتی|
  block
    block |دلا چه نادره مرغی که در شکار شکور|
    block |تو با دو پر چو سپر جانب سنان رفتی|
  block
    block |گل از خزان بگریزد عجب چه شوخ گلی|
    block |که پیش باد خزانی خزان خزان رفتی|
  block
    block |ز آسمان تو چو باران به بام عالم خاک|
    block |به هر طرف بدویدی به ناودان رفتی|
  block
    block |خموش باش مکش رنج گفت و گوی بخسب|
    block |که در پناه چنان یار مهربان رفتی|