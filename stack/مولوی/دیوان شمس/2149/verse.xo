
block |ای تو خموش پرسخن چیست خبر بیا بگو|
  block
    block |ای تو خموش پرسخن چیست خبر بیا بگو|
    block |سوره هل اتی بخوان نکته لافتی بگو|
  block
    block |خیمه جان بر اوج زن در دل بحر موج زن|
    block |مشک وجود بردران ترک دو سه سقا بگو|
  block
    block |چونک ز خود سفر کنی وز دو جهان گذر کنی|
    block |کیست کز او حذر کنی هیچ سخن مخا بگو|
  block
    block |از می لعل پرگهر بی‌خبری و باخبر|
    block |در دل ما بزن شرر بر سر ما برآ بگو|
  block
    block |ساقی چرخ در طرب مجلس خاک خشک لب|
    block |زین دو بزاده روز و شب چیست سبب مرا بگو|
  block
    block |از دل چرخ در زمین باغ و گل است و یاسمین|
    block |باد خزانش در کمین چیست چنین چرا بگو|
  block
    block |بخل و سخا و خیر و شر نیست جدا ز یک دگر|
    block |نیست یکی و نیست دو چیست یکی دو تا بگو|
  block
    block |بلبل مست تا به کی ناله کنی ز ماه دی|
    block |ذکر جفا بس است هی شکر کن از وفا بگو|
  block
    block |هیچ در این دو مرحله شکر تو نیست بی‌گله|
    block |نقش فنا بشو هله ز آینه صفا بگو|
  block
    block |جزو بهل ز کل بگو خار بهل ز گل بگو|
    block |درگذر از صفات او ذات نگر خدا بگو|