
block |ز همراهان جدایی مصلحت نیست|
  block
    block |ز همراهان جدایی مصلحت نیست|
    block |سفر بی‌روشنایی مصلحت نیست|
  block
    block |چو ملک و پادشاهی دیده باشی|
    block |پس شاهی گدایی مصلحت نیست|
  block
    block |شما را بی‌شما می‌خواند آن یار|
    block |شما را این شمایی مصلحت نیست|
  block
    block |چو خوان آسمان آمد به دنیا|
    block |از این پس بی‌نوایی مصلحت نیست|
  block
    block |در این مطبخ که قربانست جان‌ها|
    block |چو دونان نان ربایی مصلحت نیست|
  block
    block |بگو آن حرص و آز راه زن را|
    block |که مکر و بدنمایی مصلحت نیست|
  block
    block |چو پا داری برو دستی بجنبان|
    block |تو را بی‌دست و پایی مصلحت نیست|
  block
    block |چو پای تو نماند پر دهندت|
    block |که بی‌پر در هوایی مصلحت نیست|
  block
    block |چو پر یابی به سوی دام حق پر|
    block |که از دامش رهایی مصلحت نیست|
  block
    block |همای قاف قربی ای برادر|
    block |هما را جز همایی مصلحت نیست|
  block
    block |جهان جوی و صفا بحر و تو ماهی|
    block |در این جو آشنایی مصلحت نیست|
  block
    block |خمش باش و فنای بحر حق شو|
    block |به هنبازی خدایی مصلحت نیست|