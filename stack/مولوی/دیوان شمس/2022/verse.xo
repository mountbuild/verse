
block |ای زیان و ای زیان و ای زیان|
  block
    block |ای زیان و ای زیان و ای زیان|
    block |هوشیاری در میان مستیان|
  block
    block |گر بیاید هوشیاری راه نیست|
    block |ور بیاید مست گیر اندرکشان|
  block
    block |گر خماری باده خواهی اندرآ|
    block |نان پرستی رو که این جا نیست نان|
  block
    block |آنک او نان را بت خود کرده است|
    block |کی درآید در میان این بتان|
  block
    block |ور درآید چادر اندر رو کشند|
    block |تا نبیند رویشان آن قلتبان|
  block
    block |سیمبر خواهیم و زیبا همچو خویش|
    block |سیم نستانیم پیدا و نهان|
  block
    block |آنک او خوبی به سیم و زر فروخت|
    block |روسپی باشد نه حوران جنان|
  block
    block |تا نگردی پاک دل چون جبرئیل|
    block |گر چه گنجی درنگنجی در جهان|
  block
    block |چشم خود را شسته عارف بیست سال|
    block |مشک مشک آورده از اشک روان|
  block
    block |معتمد شو تا درآیی در حرم|
    block |اولا بربند از گفتن دهان|
  block
    block |شمس تبریزی گشاید راه شرق|
    block |چون شوی بسته دهان و رازدان|