
block |ای دل اگر کم آیی کارت کمال گیرد|
  block
    block |ای دل اگر کم آیی کارت کمال گیرد|
    block |مرغت شکار گردد صید حلال گیرد|
  block
    block |مه می‌دود چو آیی در ظل آفتابی|
    block |بدری شود اگر چه شکل هلال گیرد|
  block
    block |در دل مقام سازد همچون خیال آن کس|
    block |کاندر ره حقیقت ترک خیال گیرد|
  block
    block |کو آن خلیل گویا وجهت وجه حقا|
    block |وان جان گوشمالی کو پای مال گیرد|
  block
    block |این گنده پیر دنیا چشمک زند ولیکن|
    block |مر چشم روشنان را از وی ملال گیرد|
  block
    block |گر در برم کشد او از ساحری و شیوه|
    block |اندر برش دل من کی پر و بال گیرد|
  block
    block |گلگونه کرده است او تا روی چون گلم را|
    block |بویش تباه گردد رنگش زوال گیرد|
  block
    block |رخ بر رخش منه تو تا رویت از شهنشه|
    block |مانند آفتابی نور جلال گیرد|
  block
    block |چه جای آفتابی کز پرتو جمالش|
    block |صد آفتاب و مه را بر چرخ حال گیرد|
  block
    block |شویان اولینش بنگر که در چه حالند|
    block |آن کاین دلیل داند نی آن دلال گیرد|
  block
    block |ای صد هزار عاقل او در جوال کرده|
    block |کو عقل کاملی تا ترک جوال گیرد|
  block
    block |خطی نوشت یزدان بر خد خوش عذاران|
    block |کز خط سیه‌تر است او کاین خط و خال گیرد|
  block
    block |از ابر خط برون آ وز خال و عم جدا شو|
    block |تا مه ز طلعت تو هر شام فال گیرد|