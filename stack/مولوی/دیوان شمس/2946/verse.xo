
block |دی عهد و توبه کردی امروز درشکستی|
  block
    block |دی عهد و توبه کردی امروز درشکستی|
    block |دی بحر تلخ بودی امروز گوهرستی|
  block
    block |دی بایزید بودی و اندر مزید بودی|
    block |و امروز در خرابی دردی فروش و مستی|
  block
    block |دردی بنوش ای جان بسکل ز هوش ای جان|
    block |ازرق مپوش ای جان تا که صنم پرستی|
  block
    block |امروز بس خرابی هم جام آفتابی|
    block |نی کدخدای ماهی نی شوهر مهستی|
  block
    block |افزونی از مساکن بیرونی از معادن|
    block |آن نیستی ولیکن هستی چنانک هستی|
  block
    block |یک گوشه بسته بودی زان گوشه خسته بودی|
    block |آن بسته را گشودی رستی تمام رستی|
  block
    block |حیوان سوار نبود جز بهر کار نبود|
    block |حیوان نه‌ای تو حیی جستی ز کار جستی|
  block
    block |تو پیک آسمانی چون ماه کی توانی|
    block |تا تو سوار پایی تا تو به دست شستی|
  block
    block |خامش مده نشانی گر چه ز هر بیانی|
    block |شد مرهم جهانی هر خسته‌ای که خستی|