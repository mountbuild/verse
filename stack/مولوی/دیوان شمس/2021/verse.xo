
block |صبحدم شد زود برخیز ای جوان|
  block
    block |صبحدم شد زود برخیز ای جوان|
    block |رخت بربند و برس در کاروان|
  block
    block |کاروان رفت و تو غافل خفته‌ای|
    block |در زیانی در زیانی در زیان|
  block
    block |عمر را ضایع مکن در معصیت|
    block |تا تر و تازه بمانی جاودان|
  block
    block |نفس شومت را بکش کان دیو توست|
    block |تا ز جیبت سر برآرد حوریان|
  block
    block |چون بکشتی نفس شومت را یقین|
    block |پای نه بر بام هفتم آسمان|
  block
    block |چون نماز و روزه‌ات مقبول شد|
    block |پهلوانی پهلوانی پهلوان|
  block
    block |پاک باش و خاک این درگاه باش|
    block |کبر کم کن در سماع عاشقان|
  block
    block |گر سماع عاشقان را منکری|
    block |حشر گردی در قیامت با سگان|
  block
    block |گر غلام شمس تبریزی شدی|
    block |نعره زن کالحمد لک یا مستعان|