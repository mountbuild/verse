
block |چون دلت با من نباشد همنشینی سود نیست|
  block
    block |چون دلت با من نباشد همنشینی سود نیست|
    block |گر چه با من می‌نشینی چون چنینی سود نیست|
  block
    block |چون دهانت بسته باشد در جگر آتش بود|
    block |در میان جو درآیی آب بینی سود نیست|
  block
    block |چونک در تن جان نباشد صورتش را ذوق نیست|
    block |چون نباشد نان و نعمت صحن و سینی سود نیست|
  block
    block |گر زمین از مشک و عنبر پر شود تا آسمان|
    block |چون نباشد آدمی را راه بینی سود نیست|
  block
    block |تا ز آتش می‌گریزی ترش و خامی چون پنیر|
    block |گر هزاران یار و دلبر می‌گزینی سود نیست|