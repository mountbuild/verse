
block |چراغ عالم افروزم نمی‌تابد چنین روشن|
  block
    block |چراغ عالم افروزم نمی‌تابد چنین روشن|
    block |عجب این عیب از چشم است یا از نو یا روزن|
  block
    block |مگر گم شد سر رشته چه شد آن حال بگذشته|
    block |که پوشیده نمی‌ماند در آن حالت سر سوزن|
  block
    block |خنک آن دم که فراش فرشنا اندر این مسجد|
    block |در این قندیل دل ریزد ز زیتون خدا روغن|
  block
    block |دلا در بوته آتش درآ مردانه بنشین خوش|
    block |که از تأثیر این آتش چنان آیینه شد آهن|
  block
    block |چو ابراهیم در آذر درآمد همچو نقد زر|
    block |برویید از رخ آتش سمن زار و گل و سوسن|
  block
    block |اگر دل را از این غوغا نیاری اندر این سودا|
    block |چه خواهی کرد این دل را بیا بنشین بگو با من|
  block
    block |اگر در حلقه مردان نمی‌آیی ز نامردی|
    block |چو حلقه بر در مردان برون می باش و در می زن|
  block
    block |چو پیغامبر بگفت الصوم جنه پس بگیر آن را|
    block |به پیش نفس تیرانداز زنهار این سپر مفکن|
  block
    block |سپر باید در این خشکی چو در دریا رسی آنگه|
    block |چو ماهی بر تنت روید به دفع تیر او جوشن|