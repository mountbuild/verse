
block |صدایی کز کمان آید نذیریست|
  block
    block |صدایی کز کمان آید نذیریست|
    block |که اغلب با صدایش زخم تیریست|
  block
    block |مؤثر را نگر در آب آثار|
    block |کاثر جستن عصای هر ضریریست|
  block
    block |پس لا تبصرونت تبصرونی‌ست|
    block |بصر جستن ز الهام بصیریست|
  block
    block |تو هر چه داری نه جویانش بودی|
    block |طلب‌ها گوش گیری و بشیریست|
  block
    block |چنان کن که طلب‌ها بیش گردد|
    block |کثیرالزرع را طمع وفیریست|
  block
    block |مشو نومید از ظلمی که کردی|
    block |که دریای کرم توبه پذیریست|
  block
    block |گناهت را کند تسبیح و طاعات|
    block |که در توبه پذیری بی‌نظیریست|
  block
    block |شکسته باش و خاکی باش این جا|
    block |که می‌جوید کرم هر جا فقیریست|
  block
    block |کرم دامن پر از زر کرد و آورد|
    block |که تا وا می‌خرد هر جا اسیریست|
  block
    block |عزیزی بخشد آن کس را که خواری‌ست|
    block |بزرگی بخشد آن را که حقیریست|
  block
    block |که هستی نیستی جوید همیشه|
    block |زکات آن جا نیاید که امیریست|
  block
    block |ازیرا مظهر چیزیست ضدش|
    block |از این دو ضد را ضد خود ظهیریست|
  block
    block |تو بر تخته سیاهی گر نویسی|
    block |نهان گردد که هر دو همچو قیریست|
  block
    block |بود فرقی ز تری تا ترست خط|
    block |چو گردد خشک پنهان چون ضمیریست|
  block
    block |خمش کن گر چه شرحش بی‌شمارست|
    block |طبیعت‌ها عدو هر کثیریست|