
block |امروز مها خویش ز بیگانه ندانیم|
  block
    block |امروز مها خویش ز بیگانه ندانیم|
    block |مستیم بدان حد که ره خانه ندانیم|
  block
    block |در عشق تو از عاقله عقل برستیم|
    block |جز حالت شوریده دیوانه ندانیم|
  block
    block |در باغ به جز عکس رخ دوست نبینیم|
    block |وز شاخ به جز حالت مستانه ندانیم|
  block
    block |گفتند در این دام یکی دانه نهاده‌ست|
    block |در دام چنانیم که ما دانه ندانیم|
  block
    block |امروز از این نکته و افسانه مخوانید|
    block |کافسون نپذیرد دل و افسانه ندانیم|
  block
    block |چون شانه در آن زلف چنان رفت دل ما|
    block |کز بیخودی از زلف تو تا شانه ندانیم|
  block
    block |باده ده و کم پرس که چندم قدح است این|
    block |کز یاد تو ما باده ز پیمانه ندانیم|