
block |مطرب عاشقان بجنبان تار|
  block
    block |مطرب عاشقان بجنبان تار|
    block |بزن آتش به مؤمن و کفار|
  block
    block |مصلحت نیست عشق را خمشی|
    block |پرده از روی مصلحت بردار|
  block
    block |تا بنگریست طفل گهواره|
    block |کی دهد شیر مادر غمخوار|
  block
    block |هر چه غیر خیال معشوقست|
    block |خار عشقست اگر بود گلزار|
  block
    block |مطربا چون رسی به شرح دلم|
    block |پای در خون نهاده‌ای هش دار|
  block
    block |پای آهسته نه که تا نجهد|
    block |چکره‌ای خون دل به هر دیوار|
  block
    block |مطربا زخم‌های دل می‌بین|
    block |تا ندانند خویشتن خوش دار|
  block
    block |مطربا نام بر ز معشوقی|
    block |کز دل ما ببرد صبر و قرار|
  block
    block |من چه گفتم کجا بماند دلی|
    block |گر دلم کوه بود رفت از کار|
  block
    block |نام او گوی و نام من کم کن|
    block |تا لقب گویمت نکوگفتار|
  block
    block |چون ز رفتار او سخن گویم|
    block |دل کجا می‌رود زهی رفتار|
  block
    block |شمس تبریز عیسی عهدی|
    block |هست در عهد تو چنین بیمار|