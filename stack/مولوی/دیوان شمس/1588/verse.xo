
block |من سر خم را ببستم باز شد پهلوی خم|
  block
    block |من سر خم را ببستم باز شد پهلوی خم|
    block |آنک خم را ساخت هم او می شناسد خوی خم|
  block
    block |کوزه‌ها محتاج خم و خم‌ها محتاج جو|
    block |در میان خم چه باشد آنچ دارد جوی خم|
  block
    block |مستیان بس پدید و خمشان را کس ندید|
    block |عالمی زیر و زبر پیچان شده از بوی خم|
  block
    block |گر نبودی بوی آن خم در دماغ خاص و عام|
    block |پس به هر محفل چرا دارند گفت و گوی خم|
  block
    block |بوی خمش خلق را در کوزه فقاع کرد|
    block |شد هزاران ترک و رومی بنده و هندوی خم|
  block
    block |جادوی بر خم نشیند می دواند شهر شهر|
    block |جادوان را ریش خندی می کند جادوی خم|
  block
    block |در سر خود پیچ ای دل مست و بیخود چون شراب|
    block |همچنین می رو خراب از بوی خم تا روی خم|
  block
    block |تا ببینی ناگهان مستی رمیده از جهان|
    block |نزد خم ای جان عمم که منم خالوی خم|
  block
    block |روی از آن سو کن کز این سو گفت و گو را راه نیست|
    block |چون ز شش سو وارهیدی بازیابی سوی خم|