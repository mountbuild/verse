
block |روزی تو مرا بینی میخانه درافتاده|
  block
    block |روزی تو مرا بینی میخانه درافتاده|
    block |دستار گرو کرده بیزار ز سجاده|
  block
    block |من مست و حریفم مست زلف خوش او در دست|
    block |احسنت زهی شاهد شاباش زهی باده|
  block
    block |لب نیز شده مستک گم کرده ره بوسه|
    block |من مستک و لب مستک و آن بوسه قواده|
  block
    block |این دلبر پرفتنه با جمله دستان‌ها|
    block |خوش خفته و جمله شب این عشرت آماده|
  block
    block |این صورت‌ها جمله از پرتو او باشد|
    block |و آن روح قدس پاک است از صورت‌ها ساده|
  block
    block |شمس الحق تبریزی شرحی است مر این‌ها را|
    block |آن خسرو روحانی شاهنشه شه زاده|