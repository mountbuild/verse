
block |بانگ برآمد ز خرابات من|
  block
    block |بانگ برآمد ز خرابات من|
    block |یار درآمد به مراعات من|
  block
    block |تا که بدیدم مه بی‌حد او|
    block |رفت ز حد ذوق مناجات من|
  block
    block |موسی جانم به که طور رفت|
    block |آمد هنگام ملاقات من|
  block
    block |طور ندا کرد که آن خسته کیست|
    block |کآمد سرمست به میقات من|
  block
    block |این نفس روشن چون برق چیست|
    block |پر شده تا سقف سماوات من|
  block
    block |این دل آن عاشق مستان ماست|
    block |رسته ز هجران و ز آفات من|
  block
    block |آمده با سوز و هزاران نیاز|
    block |بر طمع لطف و مکافات من|
  block
    block |پیشتر آ پیشتر آ و ببین|
    block |خلعت و تشریف و مکافات من|
  block
    block |نفی شدی در طلب وصل من|
    block |عمر ابد گیر ز اثبات من|
  block
    block |از خم توحید بخور جام می|
    block |مست شو این است کرامات من|
  block
    block |پهلوی شه آمده‌ای مات شو|
    block |مات منی مات منی مات من|
  block
    block |بس کن ای دل چو شدی مات شه|
    block |چند ز هیهای و ز هیهات من|