
block |ناگاه درافتادم زان قصر و سراپرده|
  block
    block |ناگاه درافتادم زان قصر و سراپرده|
    block |در قعر چنین چاهی ناخورده و نابرده|
  block
    block |دنیا نبود عیدم من زشتی او دیدم|
    block |گلگونه نهد بر رو آن روسپی زرده|
  block
    block |گلگونه چه آراید آن خاربن بد را|
    block |آن خار فرورفته در هر جگر و گرده|
  block
    block |با تارک گل آمد موبند فروهشته|
    block |ابروی خود از وسمه آن کور سیه کرده|
  block
    block |منگر تو به خلخالش ساق سیهش را بین|
    block |خوش آید شب بازی لیک از سپس پرده|
  block
    block |رو دست بشو از وی ای صوفی روشسته|
    block |دل را بستر از وی ای مرد سراسترده|
  block
    block |بدبخت و گران جانی کو بخت از او جوید|
    block |دربند بزرگی شد می‌سوزد چون خرده|
  block
    block |فریاد رس ای جانان ما را ز گران جانان|
    block |ای از عدمی ما را در چرخ درآورده|
  block
    block |خاموش سخن می‌ران زان خوش دم بی‌پایان|
    block |تا چند سخن سازی تو زین دم بشمرده|