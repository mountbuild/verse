
block |به جان تو پس گردن نخاری|
  block
    block |به جان تو پس گردن نخاری|
    block |نگویی می‌روم عذری نیاری|
  block
    block |بسازی با دو سه مسکین بی‌دل|
    block |اگر چه بی‌دلان بسیار داری|
  block
    block |نگویی کار دارم در پی کار|
    block |چه باشی بسته تو خاوندگاری|
  block
    block |تو گویی می‌روم رنجور دارم|
    block |نه رنجوران ما را می‌گذاری|
  block
    block |ز ما رنجورتر آخر کی باشد|
    block |که در چشمت نیاییم از نزاری|
  block
    block |خوری سوگند که فردا بیایم|
    block |چه دامن گیردت سوگند خواری|
  block
    block |تو با سوگند کاری پخته‌ای سر|
    block |که بر اسرار پنهانی سواری|
  block
    block |تو ماهی ما شبیم از ما بمگریز|
    block |که بی‌مه شب بود دلگیر و تاری|
  block
    block |تو آبی ما مثال کشت تشنه|
    block |مگرد از ما که آب خوشگواری|
  block
    block |بپاش ای جان درویشان صادق|
    block |چه باشد گر چنین تخمی بکاری|
  block
    block |چه درویشان که هر یک گنج ملکند|
    block |که شاهان راست ز ایشان شرمساری|
  block
    block |به تو درویش و با غیر تو سلطان|
    block |ز تو دارند تاج شهریاری|
  block
    block |که مه درویش باشد پیش خورشید|
    block |کند بر اختران مه شهسواری|
  block
    block |منم نای تو معذورم در این بانگ|
    block |که بر من هر دمی دم می‌گماری|
  block
    block |همه دم‌های این عالم شمرده‌ست|
    block |تو ای دم چه دمی که بی‌شماری|