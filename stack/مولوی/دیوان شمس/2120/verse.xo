
block |دگرباره چو مه کردیم خرمن|
  block
    block |دگرباره چو مه کردیم خرمن|
    block |خرامیدیم بر کوری دشمن|
  block
    block |دگربار آفتاب اندر حمل شد|
    block |بخندانید عالم را چو گلشن|
  block
    block |ز طنازی شکوفه لب گشاده‌ست|
    block |به غمازی زبان گشته‌ست سوسن|
  block
    block |چه اطلس‌ها که پوشیدند در باغ|
    block |از آن خیاط بی‌مقراض و سوزن|
  block
    block |طبق بر سر نهاده هر درختی|
    block |پر از حلوای بی‌دوشاب و روغن|
  block
    block |دهل کردیم اشکم را دگربار|
    block |چو طبال ربیعی شد دهلزن|
  block
    block |ز ره گشته ز باد آن روی آبی|
    block |که بود اندر زمستان همچو آهن|
  block
    block |بهار نو مگر داوود وقت است|
    block |کز آن آهن ببافیده‌ست جوشن|
  block
    block |ندا زد در عدم حق کای ریاحین|
    block |برون رفتند آن سردان ز مسکن|
  block
    block |به سربالای هستی روی آرید|
    block |چو مرغان خلیلی از نشیمن|
  block
    block |رسید آن لک لک عارف ز غربت|
    block |مسبح گرد او مرغان الکن|
  block
    block |هزیمتیان که پنهان گشته بودند|
    block |برون کردند سر یک یک ز روزن|
  block
    block |برون کردند سرها سبزپوشان|
    block |پر از طوق و جواهر گوش و گردن|
  block
    block |سماع است و هزاران حور در باغ|
    block |همی‌کوبند پا بر گور بهمن|
  block
    block |هلا ای بید گوش و سر بجنبان|
    block |اگر داری چو نرگس چشم روشن|
  block
    block |همی‌گویم سخن را ترک من کن|
    block |ستیزه رو است می‌آید پی من|
  block
    block |نخواهم من برای روی سختش|
    block |حدیث عاشقان را فاش کردن|
  block
    block |ینادی الورد یا اصحاب مدین|
    block |الا فافرح بنا من کان یحزن|
  block
    block |فان الارض اخضرت بنور|
    block |و قال الله للعاری تزین|
  block
    block |و عاد الهاربون الی حیاه|
    block |و دیوان النشور غدا مدون|
  block
    block |بامر الله ماتوا ثم جاؤا|
    block |و ابلاهم زمانا ثم احسن|
  block
    block |و شمس الله طالعه به فضل|
    block |و برهان صنایعه مبرهن|
  block
    block |و صبغنا النبات بغیر صبغ|
    block |نقدر حجمها من غیر ملبن|
  block
    block |جنان فی جنان فی جنان|
    block |الا یا حایرا فیها توطن|
  block
    block |و هیجنا النفوس الی المعالی|
    block |فذا نال الوصال و ذا تفرعن|
  block
    block |الا فاسکت و کلمهم به صمت|
    block |فان الصمت للاسرار ابین|