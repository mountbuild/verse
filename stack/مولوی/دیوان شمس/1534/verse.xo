
block |بیا ما چند کس با هم بسازیم|
  block
    block |بیا ما چند کس با هم بسازیم|
    block |چو شادی کم شود با غم بسازیم|
  block
    block |بیا تا با خدا خلوت گزینیم|
    block |چو عیسی با چنین مریم بسازیم|
  block
    block |گر از فرزند آدم کس نماند|
    block |چه غم داریم با آدم بسازیم|
  block
    block |ور آدم نیز از ما گوشه گیرد|
    block |به جان تو که بی‌او هم بسازیم|
  block
    block |یکی جانی است ما را شادی انگیز|
    block |که گر ویران شود عالم بسازیم|
  block
    block |اگر دریا شود آتش بنوشیم|
    block |وگر زخمی رسد مرهم بسازیم|
  block
    block |به پیش کعبه رویش بمیریم|
    block |بدان چاه و بدان زمزم بسازیم|