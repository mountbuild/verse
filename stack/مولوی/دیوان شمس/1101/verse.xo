
block |نرم نرمک سوی رخسارش نگر|
  block
    block |نرم نرمک سوی رخسارش نگر|
    block |چشم بگشا چشم خمارش نگر|
  block
    block |چون بخندد آن عقیق قیمتی|
    block |صد هزاران دل گرفتارش نگر|
  block
    block |سر برآر از مستی و بیدار شو|
    block |کار و بار و بخت بیدارش نگر|
  block
    block |اندرآ در باغ بی‌پایان دل|
    block |میوه شیرین بسیارش نگر|
  block
    block |شاخه‌های سبز رقصانش ببین|
    block |لطف آن گل‌های بی‌خارش نگر|
  block
    block |چند بینی صورت نقش جهان|
    block |بازگرد و سوی اسرارش نگر|
  block
    block |حرص بین در طبع حیوان و نبات|
    block |بعد از آن سیری و ایثارش نگر|
  block
    block |حرص و سیری صنعت عشقست و بس|
    block |گر ندیدی عشق را کارش نگر|
  block
    block |گر ندیدی عشق رنگ آمیز را|
    block |رنگ روی عاشق زارش نگر|
  block
    block |با چنین دشوار بازاری که اوست|
    block |با زر و بی‌زر خریدارش نگر|