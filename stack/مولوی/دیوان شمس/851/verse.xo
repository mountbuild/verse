
block |ای آنک پیش حسنت حوری قدم دو آید|
  block
    block |ای آنک پیش حسنت حوری قدم دو آید|
    block |در خانه خیالت شاید که غم درآید|
  block
    block |ای آنک هر وجودی ز آغاز از تو خیزد|
    block |شاید که با وجودت در ما عدم درآید|
  block
    block |ای غم تو جمع می‌شو کاینک سپاه شادی|
    block |تا کیقباد شادان با صد علم درآید|
  block
    block |ای دل مباش غمگین کاینک ز شاه شیرین|
    block |آن چنگ پرنوای خالی شکم درآید|
  block
    block |آن ساقی الهی آید ز بزم شاهی|
    block |وان مطرب معانی اکنون به دم درآید|
  block
    block |ای غم چه خیره رویی آخر مرا نگویی|
    block |اندر درم درافتی چون او درم درآید|
  block
    block |آخر شوم مسلم از آتش تو ای غم|
    block |زان کس که جان فزایی او را سلم درآید|