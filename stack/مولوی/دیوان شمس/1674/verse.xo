
block |ما ز بالاییم و بالا می رویم|
  block
    block |ما ز بالاییم و بالا می رویم|
    block |ما ز دریاییم و دریا می رویم|
  block
    block |ما از آن جا و از این جا نیستیم|
    block |ما ز بی‌جاییم و بی‌جا می رویم|
  block
    block |لااله اندر پی الالله است|
    block |همچو لا ما هم به الا می رویم|
  block
    block |قل تعالوا آیتیست از جذب حق|
    block |ما به جذبه حق تعالی می رویم|
  block
    block |کشتی نوحیم در طوفان روح|
    block |لاجرم بی‌دست و بی‌پا می رویم|
  block
    block |همچو موج از خود برآوردیم سر|
    block |باز هم در خود تماشا می رویم|
  block
    block |راه حق تنگ است چون سم الخیاط|
    block |ما مثال رشته یکتا می رویم|
  block
    block |هین ز همراهان و منزل یاد کن|
    block |پس بدانک هر دمی ما می رویم|
  block
    block |خوانده‌ای انا الیه راجعون|
    block |تا بدانی که کجاها می رویم|
  block
    block |اختر ما نیست در دور قمر|
    block |لاجرم فوق ثریا می رویم|
  block
    block |همت عالی است در سرهای ما|
    block |از علی تا رب اعلا می رویم|
  block
    block |رو ز خرمنگاه ما ای کورموش|
    block |گر نه کوری بین که بینا می رویم|
  block
    block |ای سخن خاموش کن با ما میا|
    block |بین که ما از رشک بی‌ما می رویم|
  block
    block |ای که هستی ما ره را مبند|
    block |ما به کوه قاف و عنقا می رویم|