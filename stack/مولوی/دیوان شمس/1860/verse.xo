
block |الا ای باد شبگیرم بیار اخبار شمس الدین|
  block
    block |الا ای باد شبگیرم بیار اخبار شمس الدین|
    block |خداوندم ولی دانی تو از اسرار شمس الدین|
  block
    block |کسی کز نام او بر بحر بی‌کشتی عبر یابی|
    block |چو سامندر ز مهر او روی در نار شمس الدین|
  block
    block |کرامت‌ها که مردان از تفاخر یاد آن آرند|
    block |به ذات حق کز آن دارد هماره عار شمس الدین|
  block
    block |یکی غاری است کاندر وی ز سر سرها وحی است|
    block |برون غار حق حارس درون غار شمس الدین|
  block
    block |ز جسم و روح‌ها بگذر حجاب عشق هم بردر|
    block |دو صد منزل از آن سوتر ببین بازار شمس الدین|
  block
    block |ایا روحی ترفرف فی فضاء العشق و استشرف|
    block |و طرفی جنه الاسرار من انوار شمس الدین|
  block
    block |قلایدهای در دارد بناگوش ضمیر من|
    block |از آن الفاظ وحی آسای شکربار شمس الدین|
  block
    block |ایا ای دل تو آن جایی که نوشت باد وصل او|
    block |ولیکن زحمتش کم ده مکن آزار شمس الدین|
  block
    block |بصر در دیده بفزاید اگر در دیده ره یابد|
    block |به جای توتیا و کحل ناگه خار شمس الدین|
  block
    block |به هر سویی چو تو ای دل هزاران زار دارد او|
    block |مپندار از سر نخوت تویی بس زار شمس الدین|
  block
    block |به لطف خویش یک چندی مهار اشترش دادت|
    block |وگر نه خود کی یارد آن که باشد یار شمس الدین|
  block
    block |زهی فرقی از آن روزی که پیشش سجده می کردم|
    block |که آن روزی که می گفتم بد این جا پار شمس الدین|
  block
    block |خرابی دین و دنیا را نباشد هیچ اصلاحی|
    block |مگر از لطف بی‌پایان وز هنجار شمس الدین|
  block
    block |شب تاریک تو ای دل نبیند روز را هرگز|
    block |مگر از نور و از اشراق آن رخسار شمس الدین|
  block
    block |عجب باشد که روزی من بگیرم جام وصل او|
    block |شوم مست و همی‌گویم که من خمار شمس الدین|
  block
    block |که بخت من چنان خفته‌ست که بیداری ندارد رو|
    block |مگر از بخت و اقبال چنان بیدار شمس الدین|
  block
    block |نبودت پیش از این مثلش نباشد بعد از این دانم|
    block |ز لوح سرها واقف و زان هشیار شمس الدین|
  block
    block |بزد خود بر در امکان که مانندش برون ناید|
    block |ز اوصاف بدیع خویش خود مسمار شمس الدین|
  block
    block |یکی جوبار روحانی است که جان‌ها جان از او یابند|
    block |شده حاکم به کلیه بر آن جوبار شمس الدین|
  block
    block |سمعت القوم کل القوم اعلاهم و اصفاهم|
    block |علی تفضیله جدا علی الاخیار شمس الدین|
  block
    block |و ان کانت ایادیه و افضالا اتانیه|
    block |و احیی الروح مجانا لمن ادرار شمس الدین|
  block
    block |فروحی خط اقرارا برق الف اقرار|
    block |و ان کان قد استغنی من الاقرار شمس الدین|
  block
    block |هدی قلبی الی واد کثیر خصبه جدا|
    block |علیه الغیث موصولا لمن مدرار شمس الدین|
  block
    block |ایا تبریز سلمنا علی نادیک تسلیما|
    block |فبلغ صبوتی و الهجر بالاعذار شمس الدین|