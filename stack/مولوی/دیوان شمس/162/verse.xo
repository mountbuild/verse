
block |تو مرا جان و جهانی چه کنم جان و جهان را|
  block
    block |تو مرا جان و جهانی چه کنم جان و جهان را|
    block |تو مرا گنج روانی چه کنم سود و زیان را|
  block
    block |نفسی یار شرابم نفسی یار کبابم|
    block |چو در این دور خرابم چه کنم دور زمان را|
  block
    block |ز همه خلق رمیدم ز همه بازرهیدم|
    block |نه نهانم نه بدیدم چه کنم کون و مکان را|
  block
    block |ز وصال تو خمارم سر مخلوق ندارم|
    block |چو تو را صید و شکارم چه کنم تیر و کمان را|
  block
    block |چو من اندر تک جویم چه روم آب چه جویم|
    block |چه توان گفت چه گویم صفت این جوی روان را|
  block
    block |چو نهادم سر هستی چه کشم بار کهی را|
    block |چو مرا گرگ شبان شد چه کشم ناز شبان را|
  block
    block |چه خوشی عشق چه مستی چو قدح بر کف دستی|
    block |خنک آن جا که نشستی خنک آن دیده جان را|
  block
    block |ز تو هر ذره جهانی ز تو هر قطره چو جانی|
    block |چو ز تو یافت نشانی چه کند نام و نشان را|
  block
    block |جهت گوهر فایق به تک بحر حقایق|
    block |چو به سر باید رفتن چه کنم پای دوان را|
  block
    block |به سلاح احد تو ره ما را بزدی تو|
    block |همه رختم ستدی تو چه دهم باج ستان را|
  block
    block |ز شعاع مه تابان ز خم طره پیچان|
    block |دل من شد سبک ای جان بده آن رطل گران را|
  block
    block |منگر رنج و بلا را بنگر عشق و ولا را|
    block |منگر جور و جفا را بنگر صد نگران را|
  block
    block |غم را لطف لقب کن ز غم و درد طرب کن|
    block |هم از این خوب طلب کن فرج و امن و امان را|
  block
    block |بطلب امن و امان را بگزین گوشه گران را|
    block |بشنو راه دهان را مگشا راه دهان را|