
block |ای بی تو حیات‌ها فسرده|
  block
    block |ای بی تو حیات‌ها فسرده|
    block |وی بی‌تو سماع مرده مرده|
  block
    block |ما بر در عشق حلقه کوبان|
    block |تو قفل زده کلید برده|
  block
    block |هر آتش زنده از دم توست|
    block |رحم آر بر این دم شمرده|
  block
    block |خامیم بیا بسوز ما را|
    block |در آتش عشق همچو خرده|
  block
    block |چون موسی شیر کس نگیریم|
    block |با شیر توایم خوی کرده|
  block
    block |در پرده مباش ای چو دیده|
    block |خوش نیست به پیش دیده پرده|
  block
    block |کم گوی ز عشق و عشق می‌خور|
    block |گفتن نبود چنانک خورده|