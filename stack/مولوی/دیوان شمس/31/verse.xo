
block |بادا مبارک در جهان سور و عروسی‌های ما|
  block
    block |بادا مبارک در جهان سور و عروسی‌های ما|
    block |سور و عروسی را خدا ببرید بر بالای ما|
  block
    block |زهره قرین شد با قمر طوطی قرین شد با شکر|
    block |هر شب عروسیی دگر از شاه خوش سیمای ما|
  block
    block |ان القلوب فرجت ان النفوس زوجت|
    block |ان الهموم اخرجت در دولت مولای ما|
  block
    block |بسم الله امشب بر نوی سوی عروسی می‌روی|
    block |داماد خوبان می‌شوی ای خوب شهرآرای ما|
  block
    block |خوش می‌روی در کوی ما خوش می‌خرامی سوی ما|
    block |خوش می‌جهی در جوی ما ای جوی و ای جویای ما|
  block
    block |خوش می‌روی بر رای ما خوش می‌گشایی پای ما|
    block |خوش می‌بری کف‌های ما ای یوسف زیبای ما|
  block
    block |از تو جفا کردن روا وز ما وفا جستن خطا|
    block |پای تصرف را بنه بر جان خون پالای ما|
  block
    block |ای جان جان جان را بکش تا حضرت جانان ما|
    block |وین استخوان را هم بکش هدیه بر عنقای ما|
  block
    block |رقصی کنید ای عارفان چرخی زنید ای منصفان|
    block |در دولت شاه جهان آن شاه جان افزای ما|
  block
    block |در گردن افکنده دهل در گردک نسرین و گل|
    block |کامشب بود دف و دهل نیکوترین کالای ما|
  block
    block |خاموش کامشب زهره شد ساقی به پیمانه و به مد|
    block |بگرفته ساغر می‌کشد حمرای ما حمرای ما|
  block
    block |والله که این دم صوفیان بستند از شادی میان|
    block |در غیب پیش غیبدان از شوق استسقای ما|
  block
    block |قومی چو دریا کف زنان چون موج‌ها سجده کنان|
    block |قومی مبارز چون سنان خون خوار چون اجزای ما|
  block
    block |خاموش کامشب مطبخی شاهست از فرخ رخی|
    block |این نادره که می‌پزد حلوای ما حلوای ما|