
block |مرا آن اصل بیداری دگرباره به خواب اندر|
  block
    block |مرا آن اصل بیداری دگرباره به خواب اندر|
    block |بداد افیون شور و شر ببرد از سر ببرد از سر|
  block
    block |به صد حیله کنم غافل از او خود را کنم جاهل|
    block |بیاید آن مه کامل به دست او چنین ساغر|
  block
    block |مرا گوید نمی‌گویی که تا چند از گدارویی|
    block |چو هر عوری و ادباری گدایی می‌کنی هر در|
  block
    block |بدین زاری و خفریقی غلام دلق و ابریقی|
    block |اگر حقی و تحقیقی چرایی این جوال اندر|
  block
    block |از این‌ها کز تو می‌زاید شهان را ننگ می‌آید|
    block |ملک بودی چرا باید که باشی دیو را تسخر|
  block
    block |که داند گفت گفت او که عالم نیست جفت او|
    block |ز پیدا و نهفت او جهان کورست و هستی کر|
  block
    block |مرا گر آن زبان بودی که راز یار بگشودی|
    block |هر آن جانی که بشنودی برون جستی از این معبر|
  block
    block |از آن دلدار دریادل مرا حالیست بس مشکل|
    block |که ویران می‌شود سینه از آن جولان و کر و فر|
  block
    block |اگر با مؤمنان گویم همه کافر شوند آن دم|
    block |وگر با کافران گویم نماند در جهان کافر|
  block
    block |چو دوش آمد خیال او به خواب اندر تفضل جو|
    block |مرا پرسید چونی تو بگفتم بی‌تو بس مضطر|
  block
    block |اگر صد جان بود ما را شود خون از غمت یارا|
    block |دلت سنگست یا خارا و یا کوهیست از مرمر|