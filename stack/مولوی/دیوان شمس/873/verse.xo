
block |خفته نمود دلبر گفتم ز باغ زود|
  block
    block |خفته نمود دلبر گفتم ز باغ زود|
    block |شفتالوی بدزدم او خود نخفته بود|
  block
    block |خندید و گفت روبه آخر به زیرکی|
    block |از دست شیر صید کجا سهل درربود|
  block
    block |مر ابر را که دوشد و آن جا که دررسد|
    block |الا مگر که ابر نماید به خویش جود|
  block
    block |معدوم را کجاست به ایجاد دست و پا|
    block |فضل خدای بخشد معدوم را وجود|
  block
    block |معدوم وار بنشین زیرا که در نماز|
    block |داد سلام نبود الا که در قعود|
  block
    block |بر آتش آب چیره بود از فروتنی|
    block |کآتش قیام دارد و آب است در سجود|
  block
    block |چون لب خموش باشد دل صدزبان شود|
    block |خاموش چند چند بخواهیش آزمود|