
block |نذر کند یار که امشب تو را|
  block
    block |نذر کند یار که امشب تو را|
    block |خواب نباشد ز طمع برتر آ|
  block
    block |حفظ دماغ آن مدمغ بود|
    block |چونک سهر باید یار مرا|
  block
    block |هست دماغ تو چو زیت چراغ|
    block |هست چراغ تن ما بی‌وفا|
  block
    block |گر دبه پر زیت بود سود نیست|
    block |صبح شود گشت چراغت فنا|
  block
    block |دعوت خورشید به از زیت تو|
    block |چند چراغ ارزد آن یک صلا|
  block
    block |چشم خوشش را ابدا خواب نیست|
    block |مست کند چشم همه خلق را|
  block
    block |جمله بخسپند و تبسم کند|
    block |چشم خوشش بر خلل چشم‌ها|
  block
    block |پس لمن الملک برآید به چرخ|
    block |کو ملکان خوش زرین قبا|
  block
    block |کو امرا کو وزرا کو مهان|
    block |بهر بلادالله حافظ کجا|
  block
    block |اهل علم چون شد و اهل قلم|
    block |دیو نیابی تو به دیوان سرا|
  block
    block |خانه و تنشان شده تاریک و تنگ|
    block |چونک ببردیم یکی دم ضیا|
  block
    block |گرد که بادش برود چون شود|
    block |افتد بر خاک سیه بی‌نوا|
  block
    block |چون بجهند از حجب خواب خویش|
    block |بازبمالند سبال جفا|
  block
    block |اه چه فراموش گرند این گروه|
    block |دانششان هیچ ندارد بقا|
  block
    block |زود فراموش شود سوز شمع|
    block |بر دل پروانه ز جهل و عما|
  block
    block |بازبیاید به پر نیم سوز|
    block |بازبسوزد چو دل ناسزا|
  block
    block |نذر تو کن حکم تو کن حاکمی|
    block |بر شب و بر روز و سحر ای خدا|