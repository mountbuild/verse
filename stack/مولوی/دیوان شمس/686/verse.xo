
block |ای مطرب جان چو دف به دست آمد|
  block
    block |ای مطرب جان چو دف به دست آمد|
    block |این پرده بزن که یار مست آمد|
  block
    block |چون چهره نمود آن بت زیبا|
    block |ماه از سوی چرخ بت پرست آمد|
  block
    block |ذرات جهان به عشق آن خورشید|
    block |رقصان ز عدم به سوی هست آمد|
  block
    block |غمگین ز چیی مگر تو را غولی|
    block |از راه ببرد و همنشست آمد|
  block
    block |زان غول ببر بگیر سغراقی|
    block |کان بر کف عشق از الست آمد|
  block
    block |این پرده بزن که مشتری از چرخ|
    block |از بهر شکستگان به پست آمد|
  block
    block |در حلقه این شکستگان گردید|
    block |کان دولت و بخت در شکست آمد|
  block
    block |این عشرت و عیش چون نماز آمد|
    block |وین دردی درد آبدست آمد|
  block
    block |خامش کن و در خمش تماشا کن|
    block |بلبل از گفت پای بست آمد|