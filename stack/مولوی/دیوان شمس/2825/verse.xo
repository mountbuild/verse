
block |مثل ذره روزن همگان گشته هوایی|
  block
    block |مثل ذره روزن همگان گشته هوایی|
    block |که تو خورشیدشمایل به سر بام برآیی|
  block
    block |همه ذرات پریشان ز تو کالیوه و شادان|
    block |همه دستک زن و گویان که تو در خانه مایی|
  block
    block |همه در نور نهفته همه در لطف تو خفته|
    block |غلط انداز بگفته که خدایا تو کجایی|
  block
    block |همه همخوابه رحمت همه پرورده نعمت|
    block |همه شه زاده دولت شده در لبس گدایی|
  block
    block |چو من این وصل بدیدم همه آفاق دویدم|
    block |طلبیدم نشنیدم که چه بد نام جدایی|
  block
    block |مگر این نام نقیبی بود از رشک رقیبی|
    block |چه رقیبی چه نقیبی همه مکر است و دغایی|
  block
    block |بجز از روح بقایی به جز از خوب لقایی|
    block |مده از جهل گوایی هله تا ژاژ نخایی|