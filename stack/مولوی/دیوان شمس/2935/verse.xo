
block |گر چه به زیر دلقی شاهی و کیقبادی|
  block
    block |گر چه به زیر دلقی شاهی و کیقبادی|
    block |ور چه ز چشم دوری در جان و سینه یادی|
  block
    block |گر چه به نقش پستی بر آسمان شدستی|
    block |قندیل آسمانی نه چرخ را عمادی|
  block
    block |بستی تو هست ما را بر نیستی مطلق|
    block |بستی مراد ما را بر شرط بی‌مرادی|
  block
    block |تا هیچ سست پایی در کوی تو نیاید|
    block |پیش تو شیر آید شیری و شیرزادی|
  block
    block |سر را نهد به بیرون بی‌سر بر تو آید|
    block |تا بشنود ز گردون بی‌گوش یا عبادی|
  block
    block |یک ماهه راه را تو بگذر برو به روزی|
    block |زیرا که چون سلیمان بر بارگیر بادی|
  block
    block |دینار و زر چه باشد انبار جان بیاور|
    block |جان ده درم رها کن گر عاشق جوادی|
  block
    block |حاجت نیاید ای جان در راه تو قلاوز|
    block |چون نور و ماهتاب است این مهتدی و هادی|
  block
    block |مه نور و تاب خود را از جا به جا کشاند|
    block |چون اشتر عرب را از جا به جای حادی|
  block
    block |از صد هزار توبه بشناخت جان مجنون|
    block |چون بوی گور لیلی برداشت در منادی|
  block
    block |چون مه پی فزایش غمگین مشو ز کاهش|
    block |زیرا ز بعد کاهش چون مه در ازدیادی|
  block
    block |هر لحظه دسته دسته ریحان به پیشت آید|
    block |رسته ز دست رنجت وز خوب اعتقادی|
  block
    block |تشنیع بر سلیمان آری که گم شدم من|
    block |گم شو چو هدهد ار تو دربند افتقادی|
  block
    block |یا صاحبی هذا دیباجه الرشاد|
    block |الصبح قد تجلی حولوا عن الرقاد|
  block
    block |الشمس قد تلالا من غیر احتجاب|
    block |و النصر قد توالی من غیر اجتهاد|
  block
    block |الروح فی المطار و الکأس فی الدوار|
    block |و الهم فی الفرار و السکر فی امتداد|