
block |بیا که دانه لطیفست رو ز دام مترس|
  block
    block |بیا که دانه لطیفست رو ز دام مترس|
    block |قمارخانه درآ و ز ننگ وام مترس|
  block
    block |بیا بیا که حریفان همه به گوش تواند|
    block |بیا بیا که حریفان تو را غلام مترس|
  block
    block |بیا بیا به شرابی و ساقیی که مپرس|
    block |درآ درآ بر آن شاه خوش سلام مترس|
  block
    block |شنیده‌ای که در این راه بیم جان و سر است|
    block |چو یار آب حیاتست از این پیام مترس|
  block
    block |چو عشق عیسی وقتست و مرده می‌جوید|
    block |بمیر پیش جمالش چو من تمام مترس|
  block
    block |اگر چه رطل گرانست او سبک روحست|
    block |ز دست دوست فروکش هزار جام مترس|
  block
    block |غلام شیر شدی بی‌کباب کی مانی|
    block |چو پخته خوار نباشی ز هیچ خام مترس|
  block
    block |حریف ماه شدی از عسس چه غم داری|
    block |صبوح روح چو دیدی ز صبح و شام مترس|
  block
    block |خیال دوست بیاورد سوی من جامی|
    block |که گیر باده خاص و ز خاص و عام مترس|
  block
    block |بگفتمش مه روزه‌ست و روز گفت خموش|
    block |که نشکند می جان روزه و صیام مترس|
  block
    block |در این مقام خلیلست و بایزید حریف|
    block |بگیر جام مقیم و در این مقام مترس|