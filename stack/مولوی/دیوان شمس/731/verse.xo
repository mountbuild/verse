
block |پیش از آن کاندر جهان باغ و می و انگور بود|
  block
    block |پیش از آن کاندر جهان باغ و می و انگور بود|
    block |از شراب لایزالی جان ما مخمور بود|
  block
    block |ما به بغداد جهان جان اناالحق می‌زدیم|
    block |پیش از آن کاین دار و گیر و نکته منصور بود|
  block
    block |پیش از آن کاین نفس کل در آب و گل معمار شد|
    block |در خرابات حقایق عیش ما معمور بود|
  block
    block |جان ما همچون جهان بد جام جان چون آفتاب|
    block |از شراب جان جهان تا گردن اندر نور بود|
  block
    block |ساقیا این معجبان آب و گل را مست کن|
    block |تا بداند هر یکی کو از چه دولت دور بود|
  block
    block |جان فدای ساقیی کز راه جان در می‌رسد|
    block |تا براندازد نقاب از هر چه آن مستور بود|
  block
    block |ما دهان‌ها باز مانده پیش آن ساقی کز او|
    block |خمرهای بی‌خمار و شهد بی‌زنبور بود|
  block
    block |یا دهان ما بگیر ای ساقی ور نی فاش شد|
    block |آنچ در هفتم زمین چون گنج‌ها گنجور بود|
  block
    block |شهر تبریز ار خبر داری بگو آن عهد را|
    block |آن زمان کی شمس دین بی‌شمس دین مشهور بود|