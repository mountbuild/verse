
block |برخیز و بزن یکی نوایی|
  block
    block |برخیز و بزن یکی نوایی|
    block |بر یاد وصال دلربایی|
  block
    block |هین وقت صبوح شد فتوحی|
    block |هین وقت دعاست الصلایی|
  block
    block |بگشا سر خنب خسروانی|
    block |تا خلق زنند دست و پایی|
  block
    block |صد گون گره است بر دل و نیست|
    block |جز باده جان گره گشایی|
  block
    block |از جای ببر به یک قنینه|
    block |آن را که قرار نیست جایی|
  block
    block |جز دشت عدم قرارگه نیست|
    block |چون نیست وجود را وفایی|
  block
    block |بر سفره خاک تره‌ای نیست|
    block |هر سوی ز چیست ژاژخایی|
  block
    block |عالم مردار و عامه چون سگ|
    block |کی دید ز دست سگ سخایی|
  block
    block |ساقی درده صلا که چون تو|
    block |جان‌ها بندید جان فزایی|
  block
    block |ما چون مس و آهنیم ثابت|
    block |در حیرت چون تو کیمیایی|
  block
    block |در مغز فکن تو هوی هویی|
    block |وز خلق برآر های هایی|
  block
    block |تا روح ز مستی و خرابی|
    block |نشناسد هجو از ثنایی|
  block
    block |زین باده چو مست شد فلاطون|
    block |نشناسد درد از دوایی|
  block
    block |دردی ده و عقل را چنان کن|
    block |کو درد نداند از صفایی|
  block
    block |بر ناطق منطقی فروریز|
    block |از جام صبوحیان عطایی|
  block
    block |تا دم نزند دگر نجوید|
    block |زنبیل و فطیر هر گدایی|
  block
    block |خامش که تو را مسلم آمد|
    block |برساختن از عدم بقایی|