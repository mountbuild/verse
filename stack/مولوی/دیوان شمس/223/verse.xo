
block |کجاست مطرب جان تا ز نعره‌های صلا|
  block
    block |کجاست مطرب جان تا ز نعره‌های صلا|
    block |درافکند دم او در هزار سر سودا|
  block
    block |بگفته‌ام که نگویم ولیک خواهم گفت|
    block |من از کجا و وفاهای عهدها ز کجا|
  block
    block |اگر زمین به سراسر بروید از توبه|
    block |به یک دم آن همه را عشق بدرود چو گیا|
  block
    block |از آنک توبه چو بندست بند نپذیرد|
    block |علو موج چو کهسار و غره دریا|
  block
    block |میان ابروت ای عشق این زمان گرهیست|
    block |که نیست لایق آن روی خوب از آن بازآ|
  block
    block |مرا به جمله جهان کار کس نیاید خوش|
    block |که کارهای تو دیدم مناسب و همتا|
  block
    block |چو آفتاب جمالت برآمد از مشرق|
    block |ز ذره ذره شنیدم که نعم مولانا|
  block
    block |حلاوتیست در آن آب بحر زخارت|
    block |که شد از او جگر آب را هم استسقا|
  block
    block |خدای پهلوی هر درد دارویی بنهاد|
    block |چو درد عشق قدیمست ماند بی ز دوا|
  block
    block |وگر دوا بود این را تو خود روا داری|
    block |به کاه گل که بیندوده است بام سما|
  block
    block |کسی که نوبت الفقر فخر زد جانش|
    block |چه التفات نماید به تاج و تخت و لوا|
  block
    block |چو باغ و راغ حقایق جهان گرفت همه|
    block |میان زهرگیاهی چرا چرند چرا|
  block
    block |دهان پرست سخن لیک گفت امکان نیست|
    block |به جان جمله مردان بگو تو باقی را|