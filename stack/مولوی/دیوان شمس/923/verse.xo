
block |رسید ساقی جان ما خمار خواب آلود|
  block
    block |رسید ساقی جان ما خمار خواب آلود|
    block |گرفت ساغر زرین سر سبو بگشود|
  block
    block |صلای باده جان و صلای رطل گران|
    block |که می‌دهد به خماران به گاه زودازود|
  block
    block |زهی صباح مبارک زهی صبوح عزیز|
    block |ز شاه جام شراب و ز ما رکوع و سجود|
  block
    block |شراب صافی و سلطان ندیم و دولت یار|
    block |دگر نیارم گفتن که در میانه چه بود|
  block
    block |هر آنک می نخورد بر سرش فروریزد|
    block |بگویدش که برو در جهان کور و کبود|
  block
    block |در این جهان که در او مرده می‌خورد مرده|
    block |نخورد عاقل و ناسود و یک دمی نغنود|
  block
    block |چو پاک داشت شکم را رسید باده پاک|
    block |زهی شراب و زهی جام و بزم و گفت و شنود|
  block
    block |شراب را تو نبینی و مست را بینی|
    block |نبینی آتش دل را و خانه‌ها پردود|
  block
    block |دل خسان چو بسوزد چه بوی بد آید|
    block |دل شهان چو بسوزد فزود عنبر و عود|
  block
    block |نبشته بر رخ هر مست رو که جان بردی|
    block |نبشته بر لب ساغر که عاقبت محمود|
  block
    block |نبشته بر دف مطرب که زهره بنده تو|
    block |نبشته بر کف ساقی که طالعت مسعود|
  block
    block |بخند موسی عمران به کوری فرعون|
    block |بخور خلیل خدا نوش کوری نمرود|
  block
    block |بلیس اگر ز شراب خدای مست بدی|
    block |ز صد گنه نشدی هیچ طاعتش مردود|
  block
    block |خمش کنم که خمش به پیش هشیاران|
    block |که خلق خیره شدند و خیالشان افزود|