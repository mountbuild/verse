
block |مندیش از آن بت مسیحایی|
  block
    block |مندیش از آن بت مسیحایی|
    block |تا دل نشود سقیم و سودایی|
  block
    block |لاحول کن و ره سلامت گیر|
    block |مندیش از آن جمال و زیبایی|
  block
    block |فرصت ز کجا که تا کنی لاحول|
    block |چون نیست از او دمی شکیبایی|
  block
    block |ماهی ز کجا شکیبد از دریا|
    block |یا طوطی روح از شکرخایی|
  block
    block |چون دین نشود مشوش و ایمان|
    block |زان زلف مشوش چلیپایی|
  block
    block |اخگر شده دل در آتش رویش|
    block |بگرفته عقول بادپیمایی|
  block
    block |دل با دو جهان چراست بیگانه|
    block |کز جا برمد صفات بی‌جایی|
  block
    block |ای تن تو و تره زار این عالم|
    block |چون خو کردی که ژاژ می‌خایی|
  block
    block |ای عقل برو مشاطگی می‌کن|
    block |می‌ناز بدین که عالم آرایی|
  block
    block |بگرفته معلمی در این مکتب|
    block |با حفصی اگر چه کارافزایی|
  block
    block |ای بر لب بحر همچو بوتیمار|
    block |دستور نه تا لبی بیالایی|
  block
    block |این‌ها همه رفت ساقیا برخیز|
    block |با تشنه دلان نمای سقایی|
  block
    block |مشرق چه کند چراغ افروزی|
    block |سلطان چه کند شهی و مولایی|
  block
    block |مصقول شود چو چهره گردون|
    block |چون دود سیاه را تو بزدایی|
  block
    block |درده تو شراب جان فزایی را|
    block |کز وی آموخت باده صهبایی|
  block
    block |یکتا عیشی است و عشرتی کز وی|
    block |جان عارف گرفت یکتایی|
  block
    block |از دست تو هر که را دهد این دست|
    block |بی عقبه لا شده است الایی|
  block
    block |ای شاد دمی که آن صراحی را|
    block |از دور به مست خویش بنمایی|
  block
    block |چون گوهر می‌بتافت بر خاکم|
    block |خاک تن من نمود مینایی|
  block
    block |دریای صفات عشق می‌جوشد|
    block |رمزی دو بگویم ار بفرمایی|
  block
    block |ور نی بهلم ستیر و بربسته|
    block |من دانم و یار من به تنهایی|
  block
    block |زین بگذشتم بیار حمرا را|
    block |صفراشکن هزار صفرایی|
  block
    block |تا روز رهد ز غصه روزی|
    block |وین هندوی شب رهد ز لالایی|
  block
    block |در حال مگر درت فروبسته‌ست|
    block |کاندر پیکار قال می‌آیی|