
block |می‌گفت چشم شوخش با طره سیاهش|
  block
    block |می‌گفت چشم شوخش با طره سیاهش|
    block |من دم دهم فلان را تو درربا کلاهش|
  block
    block |یعقوب را بگویم یوسف به قعر چاهست|
    block |چون بر سر چه آید تو درفکن به چاهش|
  block
    block |ما شکل حاجیانیم جاسوس و رهزنانیم|
    block |حاجی چو در ره آید ما خود زنیم راهش|
  block
    block |ما شاخ ارغوانیم در آب و می‌نماییم|
    block |با نعل بازگونه چون ماه و چون سپاهش|
  block
    block |روباه دید دنبه در سبزه زار و می‌گفت|
    block |هرگز کی دید دنبه بی‌دام در گیاهش|
  block
    block |وان گرگ از حریصی در دنبه چون نمک شد|
    block |از دام بی‌خبر بد آن خاطر تباهش|
  block
    block |ابله چو اندرافتد گوید که بی‌گناهم|
    block |بس نیست ای برادر آن ابلهی گناهش|
  block
    block |ابله کننده عشقست عشقی گزین تو باری|
    block |کابله شدن بیرزد حسن و جمال و جاهش|
  block
    block |پای تو درد گیرد افسون جان بر او خوان|
    block |آن پای گاو باشد کافسون اوست کاهش|
  block
    block |حلق تو درد گیرد همراه دم پذیرد|
    block |خود حلق کی گشاید بی‌آه غصه کاهش|
  block
    block |تا پیشگاه عشقش چون باشد و چه باشد|
    block |چون ما ز دست رفتیم از پای گاه جاهش|
  block
    block |تا چه جمال دارد آن نادره مطرز|
    block |که سوخت جان ما را آن نقش کارگاهش|
  block
    block |ز اندیشه می‌گذارم تا خود چه حیله سازم|
    block |با او که مکر و حیله تلقین کند الهش|
  block
    block |آن کس که گم کند ره با عقل بازگردد|
    block |وان را که عقل گم شد از کی بود پناهش|
  block
    block |نی ما از آن شاهیم ما عقل و جان نخواهیم|
    block |چه عقل و بند و پندش چه جان و آه آهش|
  block
    block |مستی فزود خامش تا نکته‌ای نرانی|
    block |ای رفته لاابالی در خون نیکخواهش|