
block |کالبد ما ز خواب کاهل و مشغول خاست|
  block
    block |کالبد ما ز خواب کاهل و مشغول خاست|
    block |آنک به رقص آورد کاهل ما را کجاست|
  block
    block |آنک به رقص آورد پرده دل بردرد|
    block |این همه بویش کند دیدن او خود جداست|
  block
    block |جنبش خلقان ز عشق جنبش عشق از ازل|
    block |رقص هوا از فلک رقص درخت از هواست|
  block
    block |دل چو شد از عشق گرم رفت ز دل ترس و شرم|
    block |شد نفسش آتشین عشق یکی اژدهاست|
  block
    block |ساقی جان در قدح دوش اگر درد ریخت|
    block |دردی ساقی ما جمله صفا در صفاست|
  block
    block |باده عشق ای غلام نیست حلال و حرام|
    block |پر کن و پیش آر جام بنگر نوبت که راست|
  block
    block |ای دل پاک تمام بر تو هزاران سلام|
    block |جمله خوبان غلام جمله خوبی تو راست|
  block
    block |سجده کنم پیش یار گوید دل هوش دار|
    block |دادن جان در سجود جان همه سجده‌هاست|