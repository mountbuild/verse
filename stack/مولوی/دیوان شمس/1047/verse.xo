
block |در این سرما و باران یار خوشتر|
  block
    block |در این سرما و باران یار خوشتر|
    block |نگار اندر کنار و عشق در سر|
  block
    block |نگار اندر کنار و چون نگاری|
    block |لطیف و خوب و چست و تازه و تر|
  block
    block |در این سرما به کوی او گریزیم|
    block |که مانندش نزاید کس ز مادر|
  block
    block |در این برف آن لبان او ببوسیم|
    block |که دل را تازه دارد برف و شکر|
  block
    block |مرا طاقت نماند از دست رفتم|
    block |مرا بردند و آوردند دیگر|
  block
    block |خیال او چو ناگه در دل آید|
    block |دل از جا می‌رود الله اکبر|