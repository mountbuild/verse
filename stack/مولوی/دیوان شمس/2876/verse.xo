
block |شکنی شیشه مردم گرو از من گیری|
  block
    block |شکنی شیشه مردم گرو از من گیری|
    block |همه شب عهد کنی روز شکستن گیری|
  block
    block |شیری و شیرشکن کینه ز خرگوش مکش|
    block |قادری که شکنی شیر و تهمتن گیری|
  block
    block |ای سلیمان که به فرمانت بود دیو و پری|
    block |بی گنه مور چرا بر سر خرمن گیری|
  block
    block |ننگری هیچ غنی را و یکی عوری را|
    block |خوش گریبان کشی و گوشه دامن گیری|
  block
    block |هین مترس ای دل از آن جور که مؤمن آن جاست|
    block |ای دل ار عاقلی آرام به مؤمن گیری|
  block
    block |ترک یک قطره کنی ماهی دریا باشی|
    block |ترک یک حبه کنی ملکت مخزن گیری|
  block
    block |دور از آبی تو چو روغن چو همه او نشوی|
    block |چون شدی او پس از آن آب ز روغن گیری|
  block
    block |ننگ مردانی اگر او به جفا نیزه کشد|
    block |به سوی او نروی و پی جوشن گیری|