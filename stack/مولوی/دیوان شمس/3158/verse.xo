
block |رو، مسلم تراست بی‌کاری|
  block
    block |رو، مسلم تراست بی‌کاری|
    block |چونک اندر عنایت یاری|
  block
    block |نقش را کار نیست پیش قلم|
    block |آن قلم را چه حاجت از یاری؟|
  block
    block |همچو بت باش پیش آن بتگر|
    block |که همه نقش و رنگ ازو داری|
  block
    block |گر بپرسد، چه صورتت باید؟|
    block |گو: « همان صورتی که بنگاری »|
  block
    block |گر مرا تن کنی، تو جان منی|
    block |ور مرا دل کنی، تو دلداری|
  block
    block |لطف گل، خار را تو می‌بخشی|
    block |چه کند شاخ خار، جز خاری؟|
  block
    block |باده ده، باده خواهمان کردی|
    block |که حرامست با تو هشیاری|