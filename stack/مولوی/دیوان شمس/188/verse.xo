
block |این جا کسیست پنهان خود را مگیر تنها|
  block
    block |این جا کسیست پنهان خود را مگیر تنها|
    block |بس تیز گوش دارد مگشا به بد زبان را|
  block
    block |بر چشمه ضمیرت کرد آن پری وثاقی|
    block |هر صورت خیالت از وی شدست پیدا|
  block
    block |هر جا که چشمه باشد باشد مقام پریان|
    block |بااحتیاط باید بودن تو را در آن جا|
  block
    block |این پنج چشمه حس تا بر تنت روانست|
    block |ز اشراق آن پری دان گه بسته گاه مجری|
  block
    block |وان پنج حس باطن چون وهم و چون تصور|
    block |هم پنج چشمه می‌دان پویان به سوی مرعی|
  block
    block |هر چشمه را دو مشرف پنجاه میرابند|
    block |صورت به تو نمایند اندر زمان اجلا|
  block
    block |زخمت رسد ز پریان گر باادب نباشی|
    block |کاین گونه شهره پریان تندند و بی‌محابا|
  block
    block |تقدیر می‌فریبد تدبیر را که برجه|
    block |مکرش گلیم برده از صد هزار چون ما|
  block
    block |مرغان در قفس بین در شست ماهیان بین|
    block |دل‌های نوحه گر بین زان مکرساز دانا|
  block
    block |دزدیده چشم مگشا بر هر بت از خیانت|
    block |تا نفکند ز چشمت آن شهریار بینا|
  block
    block |ماندست چند بیتی این چشمه گشت غایر|
    block |برجوشد آن ز چشمه خون برجهیم فردا|