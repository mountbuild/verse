
block |هر روز بگه ای شه دلدار درآیی|
  block
    block |هر روز بگه ای شه دلدار درآیی|
    block |جان را و جهان را شکفانی و فزایی|
  block
    block |یا رب چه خجسته‌ست ملاقات جمالت|
    block |آن لحظه که چون بدر بر این صدر برآیی|
  block
    block |هر جا که ملاقات دو یار است اثر توست|
    block |خود ذوق و نمک بخش وصالی و لقایی|
  block
    block |معنی ندهد وصلت این حرف بدان حرف|
    block |تا تو ننهی در کلمه فایده زایی|
  block
    block |ای داده تو دندان و شکرها که بخایند|
    block |دندان دگر داده پی فایده خایی|
  block
    block |بیزارم از آن گوش که آواز نیاشنود|
    block |و آگاه نشد از خرد و دانش نایی|
  block
    block |این مشک به خود چون رود و آب کشاند|
    block |تا خواجه سقا نکند جهد سقایی|
  block
    block |این چرخ که می‌گردد بی‌آب نگردد|
    block |تا سر نبود پای کجا یابد پایی|
  block
    block |هان ای دل پرسنده که دلدار کجای است|
    block |تو ای دل جوینده و پرسنده کجایی|
  block
    block |تیهی ز کجا یابد گلزار و شقایق|
    block |پیهی ز کجا یابد تمییز ضیایی|
  block
    block |اصداف حواسی که به شب ماند ز در دور|
    block |دانند که در هست ز دریای عطایی|
  block
    block |درهاست در آن بحر در اصداف نگنجد|
    block |آن سوی برو ای صدف این سوی چه پایی|
  block
    block |آن نیستی ای خواجه که کعبه به تو آید|
    block |گوید بر ما آی اگر حاجی مایی|
  block
    block |این کعبه نه جا دارد نی گنجد در جا|
    block |می‌گوید العزه و الحسن ردایی|
  block
    block |هین غرقه عزت شو و فانی ردا شو|
    block |تا جان دهدت چونک ببیند که فنایی|
  block
    block |خامش کن و از راه خموشی به عدم رو|
    block |معدوم چو گشتی همگی حد و ثنایی|