
block |آوخ آوخ چو من وفاداری|
  block
    block |آوخ آوخ چو من وفاداری|
    block |در تمنای چون تو خون خواری|
  block
    block |آوخ آوخ طبیب خون ریزی|
    block |بر سر زار زار بیماری|
  block
    block |آن جفاها که کرده‌ای با من|
    block |نکند هیچ یار با یاری|
  block
    block |گفتمش قصد خون من داری|
    block |بی خطا و گناه گفت آری|
  block
    block |عشق جز بی‌گناه می‌نکشد|
    block |نکشد عشق او گنه کاری|
  block
    block |هر زمان گلشنی همی‌سوزم|
    block |تو چه باشی به پیش من خاری|
  block
    block |بشکستم هزار چنگ طرب|
    block |تو چه باشی به چنگ من تاری|
  block
    block |شهرها از سپاه من ویران|
    block |تو چه باشی شکسته دیواری|
  block
    block |گفتمش از کمینه بازی تو|
    block |جان نبرده‌ست هیچ عیاری|
  block
    block |ای ز هر تار موی طره تو|
    block |سرنگون سار بسته طراری|
  block
    block |گر ببازم وگر نه زین شه رخ|
    block |ماتم و مات مات من باری|
  block
    block |آن که نخرید و آن که او بخرید|
    block |شد پشیمان غریب بازاری|
  block
    block |و آن که بخرید گوید آن همه را|
    block |کاش من بودمی خریداری|
  block
    block |و آن که نخرید دست می‌خاید|
    block |ناامید و فتاده و خواری|
  block
    block |فرع بگرفته اصل افکنده|
    block |جان بداده گرفته مرداری|
  block
    block |پا بریده به عشق نعلینی|
    block |سر بداده به عشق دستاری|
  block
    block |با چنین مشتری کند صرفه|
    block |از چنین باده مانده هشیاری|
  block
    block |خر علف زار تن گزید و بماند|
    block |خر مردار در علف زاری|