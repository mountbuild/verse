
block |مست توام نه از می و نه از کوکنار|
  block
    block |مست توام نه از می و نه از کوکنار|
    block |وقت کنارست بیا گو کنار|
  block
    block |برجه مستانه کناری بگیر|
    block |چون شجر و باد به وقت بهار|
  block
    block |شاخ تر از باد کناری چو یافت|
    block |رقص درآمد چو من بی‌قرار|
  block
    block |این خبر افتاد به خوبان غیب|
    block |تا برسیدند هزاران نگار|
  block
    block |لاله رخ افروخته از که رسید|
    block |سنبله پا به گل از مرغزار|
  block
    block |سوسن با تیغ و سمن با سپر|
    block |سبزه پیادست و گل تر سوار|
  block
    block |فندق و خشخاش به دست آمده|
    block |نعنع و حلبو به لب جویبار|
  block
    block |جدول هر گونه حویجی جدا|
    block |تا مددی یابد از یار یار|
  block
    block |کرده دکان‌ها همه حلواییان|
    block |پرشکر و فستق از بهر کار|
  block
    block |میوه فروشان همه با طبل‌ها|
    block |بر سر هر پشته فشانده ثمار|
  block
    block |لیک ز گل گوی که همرنگ اوست|
    block |جمله ز بو گو که پریست یار|
  block
    block |بلبل و قمری و دو صد نوع مرغ|
    block |جانب باغ آمده قادم یزار|
  block
    block |می‌زندم نرگس چشمک خموش|
    block |خطبه مرغان چمن گوش دار|