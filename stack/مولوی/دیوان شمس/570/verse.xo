
block |بهار آمد بهار آمد بهار خوش عذار آمد|
  block
    block |بهار آمد بهار آمد بهار خوش عذار آمد|
    block |خوش و سرسبز شد عالم اوان لاله زار آمد|
  block
    block |ز سوسن بشنو ای ریحان که سوسن صد زبان دارد|
    block |به دشت آب و گل بنگر که پرنقش و نگار آمد|
  block
    block |گل از نسرین همی‌پرسد که چون بودی در این غربت|
    block |همی‌گوید خوشم زیرا خوشی‌ها زان دیار آمد|
  block
    block |سمن با سرو می‌گوید که مستانه همی‌رقصی|
    block |به گوشش سرو می‌گوید که یار بردبار آمد|
  block
    block |بنفشه پیش نیلوفر درآمد که مبارک باد|
    block |که زردی رفت و خشکی رفت و عمر پایدار آمد|
  block
    block |همی‌زد چشمک آن نرگس به سوی گل که خندانی|
    block |بدو گفتا که خندانم که یار اندر کنار آمد|
  block
    block |صنوبر گفت راه سخت آسان شد به فضل حق|
    block |که هر برگی به ره بری چو تیغ آبدار آمد|
  block
    block |ز ترکستان آن دنیا بنه ترکان زیبارو|
    block |به هندستان آب و گل به امر شهریار آمد|
  block
    block |ببین کان لکلک گویا برآمد بر سر منبر|
    block |که ای یاران آن کاره صلا که وقت کار آمد|