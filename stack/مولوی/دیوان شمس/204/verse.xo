
block |سر بر گریبان درست صوفی اسرار را|
  block
    block |سر بر گریبان درست صوفی اسرار را|
    block |تا چه برآرد ز غیب عاقبت کار را|
  block
    block |می که به خم حقست راز دلش مطلق‌ست|
    block |لیک بر او هم دق‌ست عاشق بیدار را|
  block
    block |آب چو خاکی بده باد در آتش شده|
    block |عشق به هم برزده خیمه این چار را|
  block
    block |عشق که چادرکشان در پی آن سرخوشان|
    block |بر فلک بی‌نشان نور دهد نار را|
  block
    block |حلقه این در مزن لاف قلندر مزن|
    block |مرغ نه‌ای پر مزن قیر مگو قار را|
  block
    block |حرف مرا گوش کن باده جان نوش کن|
    block |بیخود و بی‌هوش کن خاطر هشیار را|
  block
    block |پیش ز نفی وجود خانه خمار بود|
    block |قبله خود ساز زود آن در و دیوار را|
  block
    block |مست شود نیک مست از می جام الست|
    block |پر کن از می پرست خانه خمار را|
  block
    block |داد خداوند دین شمس حق‌ست این ببین|
    block |ای شده تبریز چین آن رخ گلنار را|