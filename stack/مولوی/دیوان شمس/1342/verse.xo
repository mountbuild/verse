
block |چه کارستان که داری اندر این دل|
  block
    block |چه کارستان که داری اندر این دل|
    block |چه بت‌ها می‌نگاری اندر این دل|
  block
    block |بهار آمد زمان کشت آمد|
    block |کی داند تا چه کاری اندر این دل|
  block
    block |حجاب عزت ار بستی ز بیرون|
    block |به غایت آشکاری اندر این دل|
  block
    block |در آب و گل فروشد پای طالب|
    block |سرش را می‌بخاری اندر این دل|
  block
    block |دل از افلاک اگر افزون نبودی|
    block |نکردی مه سواری اندر این دل|
  block
    block |اگر دل نیستی شهر معظم|
    block |نکردی شهریاری اندر این دل|
  block
    block |عجایب بیشه‌ای آمد دل ای جان|
    block |که تو میر شکاری اندر این دل|
  block
    block |ز بحر دل هزاران موج خیزد|
    block |چو جوهرها بیاری اندر این دل|
  block
    block |خمش کردم که در فکرت نگنجد|
    block |چو وصف دل شماری اندر این دل|