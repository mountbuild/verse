
block |ای گوش من گرفته تویی چشم روشنم|
  block
    block |ای گوش من گرفته تویی چشم روشنم|
    block |باغم چه می بری چو تویی باغ و گلشنم|
  block
    block |عمری است کز عطای تو من طبل می خورم|
    block |در سایه لوای کرم طبل می زنم|
  block
    block |می مالم این دو چشم که خواب است یا خیال|
    block |باور نمی‌کنم عجب ای دوست کاین منم|
  block
    block |آری منم ولیک برون رفته از منی|
    block |چون ماه نو ز بدر تو باریک می تنم|
  block
    block |در تاج خسروان به حقارت نظر کنم|
    block |تا شوق روی توست مها طوق گردنم|
  block
    block |با ماهیان ز بحر تو من نزل می خورم|
    block |با خاکیان ز رشک تو چون آب و روغنم|
  block
    block |گر چه ز بحر صنعت من آب خوردنی است|
    block |چون ماهیم نبیند کس آب خوردنم|
  block
    block |گر ناخن جفا بخراشد رگ مرا|
    block |من خوش صدا چو چنگ ز آسیب ناخنم|
  block
    block |خود پی ببرده‌ای تو که رگ دار نیستم|
    block |گر می جهد رگی بنما تاش برکنم|
  block
    block |گفتی چه کار داری بر نیست کار نیست|
    block |گر نیست نیستم ز چه شد نیست مسکنم|
  block
    block |نفخ قیامتی تو و من شخص مرده‌ام|
    block |تا جان نوبهاری و من سرو و سوسنم|
  block
    block |من نیم کاره گفتم باقیش تو بگو|
    block |تو عقل عقل عقلی و من سخت کودنم|
  block
    block |من صورتی کشیدم جان بخشی آن توست|
    block |تو جان جان جانی و من قالب تنم|