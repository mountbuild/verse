
block |یار مرا می‌نهلد تا که بخارم سر خود|
  block
    block |یار مرا می‌نهلد تا که بخارم سر خود|
    block |هیکل یارم که مرا می‌فشرد در بر خود|
  block
    block |گاه چو قطار شتر می‌کشدم از پی خود|
    block |گاه مرا پیش کند شاه چو سرلشکر خود|
  block
    block |گه چو نگینم به مزد تا که به من مهر نهد|
    block |گاه مرا حلقه کند دوزد او بر در خود|
  block
    block |خون ببرد نطفه کند نطفه برد خلق کند|
    block |خلق کشد عقل کند فاش کند محشر خود|
  block
    block |گاه براند به نیم همچو کبوتر ز وطن|
    block |گاه به صد لابه مرا خواند تا محضر خود|
  block
    block |گاه چو کشتی بردم بر سر دریا به سفر|
    block |گاه مرا لنگ کند بندد بر لنگر خود|
  block
    block |گاه مرا آب کند از پی پاکی طلبان|
    block |گاه مرا خار کند در ره بداختر خود|
  block
    block |هشت بهشت ابدی منظر آن شاه نشد|
    block |تا چه خوش است این دل من کو کندش منظر خود|
  block
    block |من به شهادت نشدم مؤمن آن شاهد جان|
    block |مؤمنش آن گاه شدم که بشدم کافر خود|
  block
    block |هر کی درآمد به صفش یافت امان از تلفش|
    block |تیغ بدیدم به کفش سوختم آن اسپر خود|
  block
    block |همپر جبریل بدم ششصد پر بود مرا|
    block |چونک رسیدم بر او تا چه کنم من پر خود|
  block
    block |حارس آن گوهر جان بودم روزان و شبان|
    block |در تک دریای گهر فارغم از گوهر خود|
  block
    block |چند صفت می‌کنیش چونک نگنجد به صفت|
    block |بس کن تا من بروم بر سر شور و شر خود|