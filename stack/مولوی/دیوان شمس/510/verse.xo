
block |باز به بط گفت که صحرا خوشست|
  block
    block |باز به بط گفت که صحرا خوشست|
    block |گفت شبت خوش که مرا جا خوشست|
  block
    block |سر بنهم من که مرا سر خوشست|
    block |راه تو پیما که سرت ناخوشست|
  block
    block |گر چه که تاریک بود مسکنم|
    block |در نظر یوسف زیبا خوشست|
  block
    block |دوست چو در چاه بود چه خوشست|
    block |دوست چو بالاست به بالا خوشست|
  block
    block |در بن دریا به تک آب تلخ|
    block |در طلب گوهر رعنا خوشست|
  block
    block |بلبل نالنده به گلشن به دشت|
    block |طوطی گوینده شکرخا خوشست|
  block
    block |تابش تسبیح فرشته‌ست و روح|
    block |کاین فلک نادره مینا خوشست|
  block
    block |چونک خدا روفت دلت را ز حرص|
    block |رو به دل آور دل یکتا خوشست|
  block
    block |از تو چو انداخت خدا رنج کار|
    block |رو به تماشا که تماشا خوشست|
  block
    block |گفت تماشای جهان عکس ماست|
    block |هم بر ما باش که با ما خوشست|
  block
    block |عکس در آیینه اگر چه نکوست|
    block |لیک خود آن صورت احیا خوشست|
  block
    block |زردی رو عکس رخ احمرست|
    block |بگذر از این عکس که حمرا خوشست|
  block
    block |نور خدایی‌ست که ذرات را|
    block |رقص کنان بی‌سر و بی‌پا خوشست|
  block
    block |رقص در این نور خرد کن کز او|
    block |تحت ثری تا به ثریا خوشست|
  block
    block |ذره شدی بازمرو که مشو|
    block |صبر و وفا کن که وفاها خوشست|
  block
    block |بس کن چون دیده ببین و مگو|
    block |دیده مجو دیده بینا خوشست|
  block
    block |مفخر تبریز شهم شمس دین|
    block |با همه فرخنده و تنها خوشست|