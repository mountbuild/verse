
block |از اصل چو حورزاد باشیم|
  block
    block |از اصل چو حورزاد باشیم|
    block |شاید که همیشه شاد باشیم|
  block
    block |ما داد طرب دهیم تا ما|
    block |در عشق امیرداد باشیم|
  block
    block |چون عشق بنا نهاد ما را|
    block |دانی که نکونهاد باشیم|
  block
    block |در عشق توام گشاد دیده|
    block |چون عشق تو باگشاد باشیم|
  block
    block |ما را چو مراد بی‌مرادی است|
    block |پس ما همه بر مراد باشیم|
  block
    block |چون بنده بندگان عشقیم|
    block |کیخسرو و کیقباد باشیم|
  block
    block |چون یوسف آن عزیز مصریم|
    block |هر چند که در مزاد باشیم|
  block
    block |بر چهره یوسفی حجابی است|
    block |اندر پس پرده راد باشیم|
  block
    block |خود باد حجاب را رباید|
    block |ما منتظران باد باشیم|
  block
    block |ما دل به صلاح دین سپردیم|
    block |تا در دل او به یاد باشیم|