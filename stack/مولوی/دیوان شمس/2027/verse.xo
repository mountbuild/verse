
block |ای امتان باطل بر نان زنید بر نان|
  block
    block |ای امتان باطل بر نان زنید بر نان|
    block |وی امتان مقبل بر جان زنید بر جان|
  block
    block |حیوان علف کشاند غیر علف نداند|
    block |آن آدمی بود کو جوید عقیق و مرجان|
  block
    block |آن باغ‌ها بخفته وین باغ‌ها شکفته|
    block |وین قسمتی است رفته در بارگاه سلطان|
  block
    block |جان‌هاست نارسیده در دام‌ها خزیده|
    block |جان‌هاست برپریده ره برده تا به جانان|
  block
    block |جانی ز شرح افزون بالای چرخ گردون|
    block |چست و لطیف و موزون چون مه به برج میزان|
  block
    block |جانی دگر چو آتش تند و حرون و سرکش|
    block |کوتاه عمر و ناخوش همچون خیال شیطان|
  block
    block |ای خواجه تو کدامی یا پخته یا که خامی|
    block |سرمست نقل و جامی یا شهسوار میدان|
  block
    block |روزی به سوی صحرا دیدم یکی معلا|
    block |اندر هوا به بالا می‌کرد رقص و جولان|
  block
    block |هر سو از او خروشی او ساکن و خموشی|
    block |سرسبز و سبزپوشی جانم بماند حیران|
  block
    block |گفتم که در چه شوری کز وهم خلق دوری|
    block |تو نور نور نوری یا آفتاب تابان|
  block
    block |گفتا دلم تنگ شد تن نیز هم سبک شد|
    block |تا پاگشاده گشتم از چارمیخ ارکان|
  block
    block |گفتم که ای امیرم شادت کنار گیرم|
    block |بسیار لابه کردم گفتا که نیست امکان|
  block
    block |گفتم بیا وفا کن وین ناز را رها کن|
    block |شاخی شکر سخا کن چه کم شود از آن کان|
  block
    block |گفتا که من فنایم اندر کنار نایم|
    block |نقشی همی‌نمایم از بهر درد و درمان|
  block
    block |گفتم تو را نباید خود دفع کم نیاید|
    block |پنجه بهانه زاید از طبعت ای سخندان|
  block
    block |گفتا ز سر یک تو باور کجا کنی تو|
    block |طفلی و درست ابجد برگیر لوح و می‌خوان|
  block
    block |گفتم همین سیاست می‌کن حلال بادت|
    block |صد گونه دفع می‌ده می‌کش مرا به هجران|
  block
    block |زود از زبان دیگر صد پاسخ چو شکر|
    block |برخواند بر من از بر گشتم خراب و سکران|
  block
    block |بسیار اشک راندم تا دیر مست ماندم|
    block |تا که برون شد آن شه چون جان ز نقش انسان|
  block
    block |داغی بماند حاصل زان صحبت اندر این دل|
    block |داغی که از لذیذی ارزد هزار احسان|
  block
    block |فرمود مشکلاتی در وی عجب عظاتی|
    block |خامش در زبان‌ها آن می نیاید آسان|