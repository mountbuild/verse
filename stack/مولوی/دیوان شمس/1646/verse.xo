
block |روز آن است که ما خویش بر آن یار زنیم|
  block
    block |روز آن است که ما خویش بر آن یار زنیم|
    block |نظری سیر بر آن روی چو گلنار زنیم|
  block
    block |مشتری وار سر زلف مه خود گیریم|
    block |فتنه و غلغله اندر همه بازار زنیم|
  block
    block |اندرافتیم در آن گلشن چون باد صبا|
    block |همه بر جیب گل و جعد سمن زار زنیم|
  block
    block |نفسی کوزه زنیم و نفسی کاسه خوریم|
    block |تا سبووار همه بر خم خمار زنیم|
  block
    block |تا به کی نامه بخوانیم گه جام رسید|
    block |نامه را یک نفسی در سر دستار زنیم|
  block
    block |چنگ اقبال ز فر رخ تو ساخته شد|
    block |واجب آید که دو سه زخمه بر آن تار زنیم|
  block
    block |وقت شور آمد و هنگام نگه داشت نماند|
    block |ما که مستیم چه دانیم چه مقدار زنیم|
  block
    block |خاک زر می شود اندر کف اخوان صفا|
    block |خاک در دیده این عالم غدار زنیم|
  block
    block |می کشانند سوی میمنه ما را به طناب|
    block |خیمه عشرت از این بار در اسرار زنیم|
  block
    block |شد جهان روشن و خوش از رخ آتشرویی|
    block |خیز تا آتش در مکسبه و کار زنیم|
  block
    block |پاره پاره شود و زنده شود چون که طور|
    block |گر ز برق دل خود بر که و کهسار زنیم|
  block
    block |هله باقیش تو گو که به وجود چو توی|
    block |سرد و حیف است که ما حلقه گفتار زنیم|