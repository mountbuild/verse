
block |گر من از اسرار عشقش نیک دانا بودمی|
  block
    block |گر من از اسرار عشقش نیک دانا بودمی|
    block |اندر آن یغما رفیق ترک یغما بودمی|
  block
    block |ور چو چشم خونی او بودمی من فتنه جوی|
    block |در میان حلقه‌های شور و غوغا بودمی|
  block
    block |گر ضمیر هر خسی ما را نخستی در جهان|
    block |در سر و دل‌ها روان مانند سودا بودمی|
  block
    block |گر نه هر روزی ز برجی سر فروکردی مهم|
    block |جا نگردانیدمی هرگز به یک جا بودمی|
  block
    block |من نکردم جلدیی با عشق او کان آتشش|
    block |آب کردی مر مرا گر سنگ خارا بودمی|
  block
    block |گر نکاهیدی وجودم هر دمی از درد عشق|
    block |من نه عاشق بودمی من کارافزا بودمی|
  block
    block |گر نه موج عشق شمس الدین تبریزی بدی|
    block |کو مرا بر می‌کشد در قعر دریا بودمی|