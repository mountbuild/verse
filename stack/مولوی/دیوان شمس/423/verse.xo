
block |مگر این دم سر آن زلف پریشان شده است|
  block
    block |مگر این دم سر آن زلف پریشان شده است|
    block |که چنین مشک تتاری عبرافشان شده است|
  block
    block |مگر از چهره او باد صبا پرده ربود|
    block |که هزاران قمر غیب درخشان شده است|
  block
    block |هست جانی که ز بوی خوش او شادان نیست|
    block |گر چه جان بو نبرد کو ز چه شادان شده است|
  block
    block |ای بسا شاد گلی کز دم حق خندان است|
    block |لیک هر جان بنداند ز چه خندان شده است|
  block
    block |آفتاب رخش امروز زهی خوش که بتافت|
    block |که هزاران دل از او لعل بدخشان شده است|
  block
    block |عاشق آخر ز چه رو تا به ابد دل ننهد|
    block |بر کسی کز لطفش تن همگی جان شده است|
  block
    block |مگرش دل سحری دید بدان سان که وی است|
    block |که از آن دیدنش امروز بدین سان شده است|
  block
    block |تا بدیده است دل آن حسن پری زاد مرا|
    block |شیشه بر دست گرفته است و پری خوان شده است|
  block
    block |بر درخت تن اگر باد خوشش می‌نوزد|
    block |پس دو صد برگ دو صد شاخ چه لرزان شده است|
  block
    block |بهر هر کشته او جان ابد گر نبود|
    block |جان سپردن بر عاشق ز چه آسان شده است|
  block
    block |از حیات و خبرش باخبران بی‌خبرند|
    block |که حیات و خبرش پرده ایشان شده است|
  block
    block |گر نه در نای دلی مطرب عشقش بدمید|
    block |هر سر موی چو سرنای چه نالان شده است|
  block
    block |شمس تبریز ز بام ار نه کلوخ اندازد|
    block |سوی دل پس ز چه جان‌هاش چو دربان شده است|