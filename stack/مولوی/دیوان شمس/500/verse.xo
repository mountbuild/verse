
block |قبله امروز جز شهنشه نیست|
  block
    block |قبله امروز جز شهنشه نیست|
    block |هر که آید به در بگو ره نیست|
  block
    block |عذر گو وز بهانه آگه باش|
    block |همه خفتند و یک کس آگه نیست|
  block
    block |نگذارد نه کوته و نه دراز|
    block |آتشی کو دراز و کوته نیست|
  block
    block |در چه طبع تو خیالاتست|
    block |یوسفی بی‌خیال در چه نیست|
  block
    block |چون که گندم رسید مغز آکند|
    block |همره ماست و همره که نیست|
  block
    block |پاره پاره کند یکایک را|
    block |عشق آن یک که پاره ده نیست|
  block
    block |گه گهی می‌کشند گوش تو را|
    block |سوی آن عالمی که گه گه نیست|
  block
    block |شمس تبریز شاه ترکانست|
    block |رو به صحرا که شه به خرگه نیست|