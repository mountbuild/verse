
block |گشت جان از صدر شمس الدین یکی سوداییی|
  block
    block |گشت جان از صدر شمس الدین یکی سوداییی|
    block |در درون ظلمت سودا را داناییی|
  block
    block |یک بلندی یافت بختم در هوای شمس دین|
    block |کز ورای آن نباشد وهم را گنجاییی|
  block
    block |مایه سودا در این عشقم چنان بالا گرفت|
    block |کز سر سودا نداند پستی از بالاییی|
  block
    block |موج سودا و جنونی کز هوای او بخاست|
    block |بر سر آن موج چون خاشاک من هرجاییی|
  block
    block |عقل پابرجای من چون دید شور بحر او|
    block |با چنین شوری ندارد عقل کل تواناییی|
  block
    block |مصحف دیوانگی دیدم بخواندم آیتی|
    block |گشت منسوخ از جنونم دانش و قراییی|
  block
    block |عشق یکتا دزد شب رو بود اندر سینه‌ها|
    block |عقل را خفته بگیرد دزددش یکتاییی|
  block
    block |پیش از این سودا دل و جان عاقل رای خودند|
    block |بعد از آن غرقاب کی باشد تو را خودراییی|
  block
    block |رو تو در بیمارخانه عاشقی تا بنگری|
    block |هر طرف دیوانه جانی هر سوی شیداییی|
  block
    block |دوش دیدم عشق را می‌کرد از خون سرشک|
    block |بر سر بام دلم از هجر خون انداییی|
  block
    block |هست مر سودای عاشق را دلا این خاصیت|
    block |گر چه او پستی رود باشد بر آن بالاییی|
  block
    block |گرد دارایی جان مظلم ناپایدار|
    block |گشت جان پایداری از چنان داراییی|
  block
    block |یک دمی مرده شو از جمله فضولی‌ها ببین|
    block |هر نفس جان بخشیی هر دم مسیح آساییی|
  block
    block |یک نفس در پرده عشقش چو جانت غسل کرد|
    block |همچو مریم از دمی بینی تو عیسی زاییی|
  block
    block |چون بزادی همچو مریم آن مسیح بی‌پدر|
    block |گردد این رخسار سرخت زعفران سیماییی|
  block
    block |نام مخدومی شمس الدین همی‌گو هر دمی|
    block |تا بگیرد شعر و نظمت رونق و رعناییی|
  block
    block |خون ببین در نظم شعرم شعر منگر بهر آنک|
    block |دیده و دل را به عشقش هست خون پالاییی|
  block
    block |خون چو می‌جوشد منش از شعر رنگی می‌دهم|
    block |تا نه خون آلود گردد جامه خون آلاییی|
  block
    block |من چو جانداری بدم در خدمت آن پادشاه|
    block |اینک اکنون در فراقش می‌کنم جان ساییی|
  block
    block |در هوای سایه‌ای عنقای آن خورشید لطف|
    block |دل به غربت برگرفته عادت عنقاییی|
  block
    block |چون به خوبی و ملاحت هست تنها در جهان|
    block |داد جان را از زمانه شیوه تنهاییی|
  block
    block |چون شوم نومید از آن آهو که مشکش دم به دم|
    block |در طلب می‌داردم از بوی و از بویاییی|
  block
    block |آه از آن رخسار مریخی خون ریزش مرا|
    block |آه از آن ترکانه چشم کافر یغماییی|
  block
    block |عقل در دهلیز عشقش خاکروبی بی‌دلی|
    block |ناطقه در لشکرش یا طبلیی یا ناییی|
  block
    block |او همه دیده‌ست اندر درد و اندر رنج من|
    block |من نمی‌تانم که گویم نیستش بیناییی|
  block
    block |من نظر کردم دمی در جان سودارنگ خویش|
    block |دیدم او را پیچ پیچ و شورش و درواییی|
  block
    block |گفتم آخر چیست گفتا دست را از من بشو|
    block |من نیم در عشق او امروزی و فرداییی|
  block
    block |در هر آن شهری که نوشروان عشقش حاکم است|
    block |شد به جان درباختن آن شهر حاتم طاییی|
  block
    block |و اندر آن جانی که گردان شد پیاله عشق او|
    block |عقل را باشد از آن جان محو و ناپیداییی|
  block
    block |چون خیالش نیم شب در سینه آید می‌نگر|
    block |هر نواحی یوسفی و هر طرف حوراییی|
  block
    block |در شکرریز لبش جان‌ها به هنگام وصال|
    block |هر سر مویی تو را بوده‌ست شکرخاییی|
  block
    block |چون میی در عشق او تا کهنه‌تر تو مستتر|
    block |کی جوانی یاد آرد جانت یا برناییی|
  block
    block |سلسله این عشق درجنبان و شورم بیش کن|
    block |بحر سودا را بجوش و کن جنون افزاییی|
  block
    block |این عجب بحری که بهر نازکی خاک تو|
    block |قطره‌ای گشته‌ست و ننماید همی‌دریاییی|
  block
    block |بهر ضعف این دماغ زخمگاه عشق خویش|
    block |می‌کند آن زلف عنبر مشک و عنبرساییی|
  block
    block |چهره‌های یوسفان و فتنه انگیزان دهر|
    block |از گدایی حسن او دارند هر زیباییی|
  block
    block |گر شود موسی بیاموزم جهودی را تمام|
    block |ور بود عیسی بگیرم ملت ترساییی|
  block
    block |گر به جانش میل باشد جان شوم همچون هوا|
    block |ور به دنیا رو بیارد من شوم دنیاییی|
  block
    block |جان من چون سفره خود را درکشد از سحر او|
    block |گرده گرم از تنورت بخشدش پهناییی|
  block
    block |نفس و شیطان در غرور باغ لطفت می‌چرند|
    block |ز اعتماد عفو تو دارند بدفرماییی|
  block
    block |نفس را نفسی نماند دیو را دیوی شود|
    block |گر تو از رخسار یک دم پرده‌ها بگشاییی|
  block
    block |ای صبا جانم تو را چاکر شدی بر چشم و سر|
    block |گر ز تبریزم کنی خاک کفش بخشاییی|