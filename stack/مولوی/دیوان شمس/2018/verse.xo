
block |مرغ خانه با هما پر وا مکن|
  block
    block |مرغ خانه با هما پر وا مکن|
    block |پر نداری نیت صحرا مکن|
  block
    block |چون سمندر در دل آتش مرو|
    block |وز مری تو خویش را رسوا مکن|
  block
    block |درزیا آهنگری کار تو نیست|
    block |تو ندانی فعل آتش‌ها مکن|
  block
    block |اول از آهنگران تعلیم گیر|
    block |ور نه بی‌تعلیم تو آن را مکن|
  block
    block |چون نه‌ای بحری تو بحر اندرمشو|
    block |قصد موج و غره دریا مکن|
  block
    block |ور کنی پس گوشه کشتی بگیر|
    block |دست خود را تو ز کشتی وا مکن|
  block
    block |گر بیفتی هم در آتش کشتی بیفت|
    block |تکیه تو بر پنجه و بر پا مکن|
  block
    block |چرخ خواهی صحبت عیسی گزین|
    block |ور نه قصد گنبد خضرا مکن|
  block
    block |میوه خامی مقیم شاخ باش|
    block |بی‌معانی ترک این اسما مکن|
  block
    block |شمس تبریزی مقیم حضرت است|
    block |تو مقام خویش جز آن جا مکن|