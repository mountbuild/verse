
block |سراندازان همی‌آیی نگارین جگرخواره|
  block
    block |سراندازان همی‌آیی نگارین جگرخواره|
    block |دلم بردی نمی‌دانم چه آوردی دگرباره|
  block
    block |فغان از چشم مکارت کز اول بود این کارت|
    block |که پاره پاره پیش آیی و بربایی دل پاره|
  block
    block |برای ماه بی‌چون را کشیدی جور گردون را|
    block |مسلم گشت مجنون را که عاقل نیست این کاره|
  block
    block |بیار آن جام پرآتش که تا ما درکشیمش خوش|
    block |به عشق روی آن مه وش برون از چرخ و استاره|
  block
    block |بزن آتش به کشت من فکن از بام طشت من|
    block |که کار عشق این باشد که باشد عاشق آواره|
  block
    block |اگر زخمی زنی از کین به قصد این دل مسکین|
    block |بزن که زخم بردارد چه باید کرد بیچاره|
  block
    block |دلم شد جای اندیشه و یا دکان پرشیشه|
    block |بگو ای شمس تبریزی دلت سنگ است یا خاره|