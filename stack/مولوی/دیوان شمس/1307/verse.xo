
block |ای مونس و غمگسار عاشق|
  block
    block |ای مونس و غمگسار عاشق|
    block |وی چشم و چراغ و یار عاشق|
  block
    block |ای داروی فربهی و صحت|
    block |از بهر تن نزار عاشق|
  block
    block |ای رحمت و پادشاهی تو|
    block |بربوده دل و قرار عاشق|
  block
    block |ای کرده خیال را رسولی|
    block |در واسطه یادگار عاشق|
  block
    block |آن را که به خویش بار ندهی|
    block |کی بیند کار و بار عاشق|
  block
    block |از جذب و کشیدن تو باشد|
    block |آن ناله زار زار عاشق|
  block
    block |تعلیم و اشارت تو باشد|
    block |آن حیله گری و کار عاشق|
  block
    block |از راه نمودن تو باشد|
    block |آن رفتن راهوار عاشق|
  block
    block |ای بند تو دلگشای عاشق|
    block |وی پند تو گوشوار عاشق|
  block
    block |دیرست که خواب شب نمانده است|
    block |در دیده شرمسار عاشق|
  block
    block |دیرست که اشتها برفتست|
    block |از معده لقمه خوار عاشق|
  block
    block |دیرست که زعفران برستست|
    block |از چهره لاله زار عاشق|
  block
    block |دیرست کز آب‌های دیده|
    block |دریا کردی کنار عاشق|
  block
    block |زین‌ها چه زیانش چون تو باشی|
    block |چاره گر و غمگسار عاشق|
  block
    block |صد گنج فروشیش به دانگی|
    block |وان دانگ کنی نثار عاشق|
  block
    block |ای لاف ابیت عند ربی|
    block |آرایش و افتخار عاشق|
  block
    block |لو لاک لما خلقت الافلاک|
    block |نه چرخ به اختیار عاشق|
  block
    block |بس کن که عنایتش بسنده است|
    block |برهان و سخن گزار عاشق|