
block |جان حیوان که ندیده است به جز کاه و عطن|
  block
    block |جان حیوان که ندیده است به جز کاه و عطن|
    block |شد ز تبدیل خدا لایق گلزار فطن|
  block
    block |نوبهاری است خدا را جز از این فصل بهار|
    block |که در او مرده نماند وثنی و نه وثن|
  block
    block |ز نسیمش شود آن جغد به از باز سپید|
    block |بهتر از شیر شود از دم او ماده زغن|
  block
    block |زنده گشتند و پی شکر دهان بگشادند|
    block |بوسه‌ها مست شدند از طرب بوی دهن|
  block
    block |دست دستان صبا لخلخه را شورانید|
    block |تا بیاموخت به طفلان چمن خلق حسن|
  block
    block |جبرئیل است مگر باد و درختان مریم|
    block |دست بازی نگر آن سان که کند شوهر و زن|
  block
    block |ابر چون دید که در زیر تتق خوبانند|
    block |برفشانید نثار گهر و در عدن|
  block
    block |چون گل سرخ گریبان ز طرب بدرانید|
    block |وقت آن شد که به یعقوب رسد پیراهن|
  block
    block |چون عقیق یمنی لب دلبر خندید|
    block |بوی رحمان به محمد رسد از سوی یمن|
  block
    block |چند گفتیم پراکنده دل آرام نیافت|
    block |جز بدان جعد پراکنده آن خوب زمن|
  block
    block |شمس تبریز برآ تیغ بزن چون خورشید|
    block |تیغ خورشید دهد نور به جان چو مجن|