
block |در خانه خود یافتم از شاه نشانی|
  block
    block |در خانه خود یافتم از شاه نشانی|
    block |انگشتری لعل و کمر خاصه کانی|
  block
    block |دوش آمده بوده‌ست و مرا خواب ببرده|
    block |آن شاه دلارامم و آن محرم جانی|
  block
    block |بشکسته دو صد کاسه و کوزه شه من دوش|
    block |از عربده مستانه بدان شیوه که دانی|
  block
    block |گویی که گزیده‌ست ز مستی رخ من بر|
    block |کز شاه رخ من بر کاری است نهانی|
  block
    block |امروز در این خانه همی‌بوی نگار است|
    block |زین بوی به هر گوشه نگاری است عیانی|
  block
    block |خون در تن من باده صرف است از این بوی|
    block |هر موی ز من هندوی مست است شبانی|
  block
    block |گوشی بنه و نعره مستانه شنو تو|
    block |از قامت چون چنگ من الحان اغانی|
  block
    block |هم آتش و هم باده و خرگاه چو نقد است|
    block |پیران طریقت بپذیرند جوانی|
  block
    block |در آینه شمس حق و دین شه تبریز|
    block |هم صورت کل شهره و هم بحر معانی|