
block |ای از جمال حسن تو عالم نشانه‌ای|
  block
    block |ای از جمال حسن تو عالم نشانه‌ای|
    block |مقصود حسن توست و دگرها بهانه‌ای|
  block
    block |نقاش را اگر ز جمال تو قبله نیست|
    block |مقصود او چه بود ز نقشی و خانه‌ای|
  block
    block |ای صد هزار شمع نشسته بدین امید|
    block |گرد تنور عشق تو بهر زبانه‌ای|
  block
    block |ای حلقه‌های زلف خوشت طوق حلق ما|
    block |سازید مرغ روح در آن حلقه لانه‌ای|
  block
    block |گویی میان مجلس آن شاه کی رسم|
    block |نی آن کرانه دارد و نی این میانه‌ای|
  block
    block |این داد کیست مفخر تبریز شمس دین|
    block |زان دولتی که داد درختی ز دانه‌ای|