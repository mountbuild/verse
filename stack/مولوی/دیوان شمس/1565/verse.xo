
block |ای دشمن روزه و نمازم|
  block
    block |ای دشمن روزه و نمازم|
    block |وی عمر و سعادت درازم|
  block
    block |هر پرده که ساختم دریدی|
    block |بگذشت از آنک پرده سازم|
  block
    block |ای من چو زمین و تو بهاری|
    block |پیدا شده از تو جمله رازم|
  block
    block |چون صید شدم چگونه پرم|
    block |چون مات توام دگر چه بازم|
  block
    block |پروانه من چو سوخت بر شمع|
    block |دیگر ز چه باشد احترازم|
  block
    block |نزدیکتری به من ز عقلم|
    block |پس سوی تو من چگونه یازم|
  block
    block |بگداز مرا که جمله قندم|
    block |گر من فسرم وگر گدازم|
  block
    block |یک بارگی از وفا مشو دست|
    block |یک بار دگر ببین نیازم|
  block
    block |یک بار دگر مرا فسون خوان|
    block |وز روح مسیح کن طرازم|
  block
    block |بر قنطره بست باج دارم|
    block |از بهر عبور ده جوازم|
  block
    block |خاموش که گفت حاجتش نیست|
    block |در گفتن خویش یاوه تازم|
  block
    block |خاموش که عاقبت مرا کار|
    block |محمود بود چو من ایازم|