
block |چه آفتاب جمالی که از مجره گشادی|
  block
    block |چه آفتاب جمالی که از مجره گشادی|
    block |درون روزن عالم چو روز بخت فتادی|
  block
    block |هزار سوسن نادر ز روی گل بشکفتی|
    block |هزار رسم دل افزا بدان چمن بنهادی|
  block
    block |هزار اطلس کحلی بنفشه وار دریدی|
    block |که پر و بال مریدی و جان جان مرادی|
  block
    block |در آن زمان که به خوبی کلاه عقل ربایی|
    block |نه عقل پره کاه‌ست و تو به لطف چو بادی|
  block
    block |چه عقل دارد آن گل که پیش باد ستیزد|
    block |نه از نسیم ویستش جمال و نیک نهادی|
  block
    block |میی که کف تو بخشد دو صد خمار به ارزد|
    block |چگونه گیج نگردد سر وجود ز شادی|