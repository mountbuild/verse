
block |آن میر دروغین بین با اسپک و با زینک|
  block
    block |آن میر دروغین بین با اسپک و با زینک|
    block |شنگینک و منگینک سربسته به زرینک|
  block
    block |چون منکر مرگست او گوید که اجل کو کو|
    block |مرگ آیدش از شش سو گوید که منم اینک|
  block
    block |گوید اجلش کای خر کو آن همه کر و فر|
    block |وان سبلت و آن بینی وان کبرک و آن کینک|
  block
    block |کو شاهد و کو شادی مفرش به کیان دادی|
    block |خشتست تو را بالین خاکست نهالینک|
  block
    block |ترک خور و خفتن گو رو دین حقیقی جو|
    block |تا میر ابد باشی بی‌رسمک و آیینک|
  block
    block |بی‌جان مکن این جان را سرگین مکن این نان را|
    block |ای آنک فکندی تو در در تک سرگینک|
  block
    block |ما بسته سرگین دان از بهر دریم ای جان|
    block |بشکسته شو و در جو ای سرکش خودبینک|
  block
    block |چون مرد خدابینی مردی کن و خدمت کن|
    block |چون رنج و بلا بینی در رخ مفکن چینک|
  block
    block |این هجو منست ای تن وان میر منم هم من|
    block |تا چند سخن گفتن از سینک و از شینک|
  block
    block |شمس الحق تبریزی خود آب حیاتی تو|
    block |وان آب کجا یابد جز دیده نمگینک|