
block |گرم سیم و درم بودی مرا مونس چه کم بودی|
  block
    block |گرم سیم و درم بودی مرا مونس چه کم بودی|
    block |وگر یارم فقیرستی ز زر فارغ چه غم بودی|
  block
    block |خدایا حرمت مردان ز دنیا فارغش گردان|
    block |از آن گر فارغستی او ز پیش من چه کم بودی|
  block
    block |نگارا گر مرا خواهی وگر همدرد و همراهی|
    block |مکن آه و مخور حسرت که بختم محتشم بودی|
  block
    block |بتا زیبا و نیکویی رها کن این گدارویی|
    block |اگر چشم تو سیرستی فلک ما را حشم بودی|
  block
    block |ز طمع آدمی باشد که خویش از وی چو بیگانه است|
    block |وگر او بی‌طمع بودی همه کس خال و عم بودی|
  block
    block |بیا چون ما شو ای مه رو نه نعمت جو نه دولت جو|
    block |گر ابلیس این چنین بودی شه و صاحب علم بودی|
  block
    block |از ابلیسی جدا بودی سقط او را ثنا بودی|
    block |جفا او را وفا بودی سقم او را کرم بودی|
  block
    block |زهی اقبال درویشی زهی اسرار بی‌خویشی|
    block |اگر دانستیی پیشت همه هستی عدم بودی|
  block
    block |جهانی هیچ و ما هیچان خیال و خواب ما پیچان|
    block |وگر خفته بدانستی که در خوابم چه غم بودی|
  block
    block |خیالی بیند این خفته در اندیشه فرورفته|
    block |وگر زین خواب آشفته بجستی در نعم بودی|
  block
    block |یکی زندان غم دیده یکی باغ ارم دیده|
    block |وگر بیدار گشتی او نه زندان نی ارم بودی|