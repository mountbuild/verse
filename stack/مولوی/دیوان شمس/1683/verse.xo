
block |من که حیران ز ملاقات توام|
  block
    block |من که حیران ز ملاقات توام|
    block |چون خیالی ز خیالات توام|
  block
    block |به مراعات کنی دلجویی|
    block |اه که بی‌دل ز مراعات توام|
  block
    block |ذات من نقش صفات خوش توست|
    block |من مگر خود صفت ذات توام|
  block
    block |گر کرامات ببخشد کرمت|
    block |مو به مو لطف و کرامات توام|
  block
    block |نقش و اندیشه من از دم توست|
    block |گویی الفاظ و عبارات توام|
  block
    block |گاه شه بودم و گاهت بنده|
    block |این زمان هر دو نیم مات توام|
  block
    block |دل زجاج آمد و نورت مصباح|
    block |من بی‌دل شده مشکات توام|
  block
    block |ای مهندس که تو را لوحم و خاک|
    block |چون رقم محو تو و اثبات توام|
  block
    block |چه کنم ذکر که من ذکر توام|
    block |چه کنم رای که رایات توام|
  block
    block |سنریهم شد و فی انفسهم|
    block |هم توام خوان که ز آیات توام|