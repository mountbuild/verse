
block |چو رو نمود به منصور وصل دلدارش|
  block
    block |چو رو نمود به منصور وصل دلدارش|
    block |روا بود که رساند به اصل دل دارش|
  block
    block |من از قباش ربودم یکی کلهواری|
    block |بسوخت عقل و سر و پایم از کلهوارش|
  block
    block |شکستم از سر دیوار باغ او خاری|
    block |چه خارخار و طلب در دلست از آن خارش|
  block
    block |چو شیرگیر شد این دل یکی سحر ز میش|
    block |سزد که زخم کشد از فراق سگسارش|
  block
    block |اگر چه کره گردون حرون و تند نمود|
    block |به دست عشق وی آمد شکال و افسارش|
  block
    block |اگر چه صاحب صدرست عقل و بس دانا|
    block |به جام عشق گرو شد ردا و دستارش|
  block
    block |بسا دلا که به زنهار آمد از عشقش|
    block |کشان کشان بکشیدش نداد زنهارش|
  block
    block |به روز سرد یکی پوستین بد اندر جو|
    block |به عور گفتم درجه به جو برون آرش|
  block
    block |نه پوستین بود آن خرس بود اندر جو|
    block |فتاده بود همی‌برد آب جوبارش|
  block
    block |درآمد او به طمع تا به پوست خرس رسید|
    block |به دست خرس بکرد آن طمع گرفتارش|
  block
    block |بگفتمش که رها کن تو پوستین بازآ|
    block |چه دور و دیر بماندی به رنج و پیکارش|
  block
    block |بگفت رو که مرا پوستین چنان بگرفت|
    block |که نیست امید رهایی ز چنگ جبارش|
  block
    block |هزار غوطه مرا می‌دهد به هر ساعت|
    block |خلاص نیست از آن چنگ عاشق افشارش|
  block
    block |خمش بس است حکایت اشارتی بس کن|
    block |چه حاجتست بر عقل طول طومارش|