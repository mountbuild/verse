
block |گر ناز تو را به گفت نارم|
  block
    block |گر ناز تو را به گفت نارم|
    block |مهر تو درون سینه دارم|
  block
    block |بی‌مهر تو گر گلی ببویم|
    block |در حال بسوز همچو خارم|
  block
    block |ماننده ماهی ار خموشم|
    block |چون موج و چو بحر بی‌قرارم|
  block
    block |ای بر لب من نهاده مهری|
    block |می کش تو به سوی خود مهارم|
  block
    block |مقصود تو چیست من چه دانم|
    block |دانم که من اندر این قطارم|
  block
    block |نشخوار غمت زنم چو اشتر|
    block |چون اشتر مست کف برآرم|
  block
    block |هر چند نهان کنم نگویم|
    block |در حضرت عشق آشکارم|
  block
    block |ماننده دانه زیر خاکم|
    block |موقوف اشارت بهارم|
  block
    block |تا بی‌دم خود زنم دمی خوش|
    block |تا بی‌سر خود سری بخارم|