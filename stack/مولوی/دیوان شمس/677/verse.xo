
block |عجب آن دلبر زیبا کجا شد|
  block
    block |عجب آن دلبر زیبا کجا شد|
    block |عجب آن سرو خوش بالا کجا شد|
  block
    block |میان ما چو شمعی نور می‌داد|
    block |کجا شد ای عجب بی‌ما کجا شد|
  block
    block |دلم چون برگ می‌لرزد همه روز|
    block |که دلبر نیم شب تنها کجا شد|
  block
    block |برو بر ره بپرس از رهگذریان|
    block |که آن همراه جان افزا کجا شد|
  block
    block |برو در باغ پرس از باغبانان|
    block |که آن شاخ گل رعنا کجا شد|
  block
    block |برو بر بام پرس از پاسبانان|
    block |که آن سلطان بی‌همتا کجا شد|
  block
    block |چو دیوانه همی‌گردم به صحرا|
    block |که آن آهو در این صحرا کجا شد|
  block
    block |دو چشم من چو جیحون شد ز گریه|
    block |که آن گوهر در این دریا کجا شد|
  block
    block |ز ماه و زهره می‌پرسم همه شب|
    block |که آن مه رو بر این بالا کجا شد|
  block
    block |چو آن ماست چون با دیگرانست|
    block |چو این جا نیست او آن جا کجا شد|
  block
    block |دل و جانش چو با الله پیوست|
    block |اگر زین آب و گل شد لاکجا شد|
  block
    block |بگو روشن که شمس الدین تبریز|
    block |چو گفت الشمس لا یخفی کجا شد|