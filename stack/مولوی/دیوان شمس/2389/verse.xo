
block |در خانه دل ای جان آن کیست ایستاده|
  block
    block |در خانه دل ای جان آن کیست ایستاده|
    block |بر تخت شه کی باشد جز شاه و شاه زاده|
  block
    block |کرده به دست اشارت کز من بگو چه خواهی|
    block |مخمور می چه خواهد جز نقل و جام و باده|
  block
    block |نقلی ز دل معلق جامی ز نور مطلق|
    block |در خلوت هوالحق بزم ابد نهاده|
  block
    block |ای بس دغل فروشان در بزم باده نوشان|
    block |هش دار تا نیفتی ای مرد نرم و ساده|
  block
    block |در حلقه قلاشی زنهار تا نباشی|
    block |چون غنچه چشم بسته چون گل دهان گشاده|
  block
    block |چون آینه است عالم نقش کمال عشق است|
    block |ای مردمان کی دیده است جزوی ز کل زیاده|
  block
    block |چون سبزه شو پیاده زیرا در این گلستان|
    block |دلبر چو گل سوار است باقی همه پیاده|
  block
    block |هم تیغ و هم کشنده هم کشته هم کشنده|
    block |هم جمله عقل گشته هم عقل باده داده|
  block
    block |آن شه صلاح دین است کو پایدار بادا|
    block |دست عطاش دایم در گردنم قلاده|