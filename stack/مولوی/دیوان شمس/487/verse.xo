
block |چو عید و چون عرفه عارفان این عرفات|
  block
    block |چو عید و چون عرفه عارفان این عرفات|
    block |به هر که قدر تو دانست می‌دهند برات|
  block
    block |هلال وار ز راه دراز می‌آیند|
    block |برای کارگزاری ز قاضی الحاجات|
  block
    block |به مفلسان که ز بازارشان نصیبی نیست|
    block |ز مخزن زر سلطان همی‌کشند زکات|
  block
    block |پی گشادن درهای بسته می‌آیند|
    block |گرفته زیر بغل‌ها کلیدهای نجات|
  block
    block |به دست هر جان زنبیل زفت می‌آید|
    block |شنیده بانگ تعالو لتأخذوا الصدقات|
  block
    block |بیا بیا گذری کن ببین زکات ملک|
    block |به طور موسی عمران و غلغل میقات|
  block
    block |دریده پهلوی همیان از آن زر بسیار|
    block |دریده قوصره‌هاشان ز بار قند و نبات|
  block
    block |ز خرمن دو جهان مور خود چه تاند برد|
    block |خمش کن و بنشین دور و می‌شنو صلوات|