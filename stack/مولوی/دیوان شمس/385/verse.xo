
block |خلق‌های خوب تو پیشت دود بعد از وفات|
  block
    block |خلق‌های خوب تو پیشت دود بعد از وفات|
    block |همچو خاتونان مه رو می‌خرامند این صفات|
  block
    block |آن یکی دست تو گیرد وان دگر پرسش کند|
    block |وان دگر از لعل و شکر پیش بازآرد زکات|
  block
    block |چون طلاق تن بدادی حور بینی صف زده|
    block |مسلمات مؤمنات قانتات تائبات|
  block
    block |بی عدد پیش جنازه می‌دود خوهای تو|
    block |صبر تو و النازعات و شکر تو و الناشطات|
  block
    block |در لحد مونس شوندت آن صفات باصفا|
    block |در تو آویزند ایشان چون بنین و چون بنات|
  block
    block |حله‌ها پوشی بسی از پود و تار طاعتت|
    block |بسط جانت عرصه گردد از برون این جهات|
  block
    block |هین خمش کن تا توانی تخم نیکی کار تو|
    block |زانک پیدا شد بهشت عدن ز افعال ثقات|