
block |یوسف کنعانیم روی چو ماهم گواست|
  block
    block |یوسف کنعانیم روی چو ماهم گواست|
    block |هیچ کس از آفتاب خط و گواهان نخواست|
  block
    block |سرو بلندم تو را راست نشانی دهم|
    block |راستتر از سروقد نیست نشانی راست|
  block
    block |هست گواه قمر چستی و خوبی و فر|
    block |شعشعه اختران خط و گواه سماست|
  block
    block |ای گل و گلزارها کیست گواه شما|
    block |بوی که در مغزهاست رنگ که در چشم‌هاست|
  block
    block |عقل اگر قاضیست کو خط و منشور او|
    block |دیدن پایان کار صبر و وقار و وفاست|
  block
    block |عشق اگر محرم است چیست نشان حرم|
    block |آنک به جز روی دوست در نظر او فناست|
  block
    block |عالم دون روسپیست چیست نشانی آن|
    block |آنک حریفیش پیش و آن دگرش در قفاست|
  block
    block |چونک به راهش کند آن به برش درکشد|
    block |بوسه او نه از وفاست خلعت او نه از عطاست|
  block
    block |چیست نشانی آنک هست جهانی دگر|
    block |نو شدن حال‌ها رفتن این کهنه‌هاست|
  block
    block |روز نو و شام نو باغ نو و دام نو|
    block |هر نفس اندیشه نو نوخوشی و نوغناست|
  block
    block |نو ز کجا می‌رسد کهنه کجا می‌رود|
    block |گر نه ورای نظر عالم بی‌منتهاست|
  block
    block |عالم چون آب جوست بسته نماید ولیک|
    block |می‌رود و می‌رسد نو نو این از کجاست|
  block
    block |خامش و دیگر مگو آنک سخن بایدش|
    block |اصل سخن گو بجو اصل سخن شاه ماست|
  block
    block |شاه شهی بخش جان مفخر تبریزیان|
    block |آنک در اسرار عشق همنفس مصطفاست|