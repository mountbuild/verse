
block |ای شاه جسم و جان ما خندان کن دندان ما|
  block
    block |ای شاه جسم و جان ما خندان کن دندان ما|
    block |سرمه کش چشمان ما ای چشم جان را توتیا|
  block
    block |ای مه ز اجلالت خجل عشقت ز خون ما بحل|
    block |چون دیدمت می‌گفت دل جاء القضا جاء القضا|
  block
    block |ما گوی سرگردان تو اندر خم چوگان تو|
    block |گه خوانیش سوی طرب گه رانیش سوی بلا|
  block
    block |گه جانب خوابش کشی گه سوی اسبابش کشی|
    block |گه جانب شهر بقا گه جانب دشت فنا|
  block
    block |گه شکر آن مولی کند گه آه واویلی کند|
    block |گه خدمت لیلی کند گه مست و مجنون خدا|
  block
    block |جان را تو پیدا کرده‌ای مجنون و شیدا کرده‌ای|
    block |گه عاشق کنج خلا گه عاشق رو و ریا|
  block
    block |گه قصد تاج زر کند گه خاک‌ها بر سر کند|
    block |گه خویش را قیصر کند گه دلق پوشد چون گدا|
  block
    block |طرفه درخت آمد کز او گه سیب روید گه کدو|
    block |گه زهر روید گه شکر گه درد روید گه دوا|
  block
    block |جویی عجایب کاندرون گه آب رانی گاه خون|
    block |گه باده‌های لعل گون گه شیر و گه شهد شفا|
  block
    block |گه علم بر دل برتند گه دانش از دل برکند|
    block |گه فضل‌ها حاصل کند گه جمله را روبد بلا|
  block
    block |روزی محمدبک شود روزی پلنگ و سگ شود|
    block |گه دشمن بدرگ شود گه والدین و اقربا|
  block
    block |گه خار گردد گاه گل گه سرکه گردد گاه مل|
    block |گاهی دهلزن گه دهل تا می‌خورد زخم عصا|
  block
    block |گه عاشق این پنج و شش گه طالب جان‌های خوش|
    block |این سوش کش آن سوش کش چون اشتری گم کرده جا|
  block
    block |گاهی چو چه کن پست رو مانند قارون سوی گو|
    block |گه چون مسیح و کشت نو بالاروان سوی علا|
  block
    block |تا فضل تو راهش دهد وز شید و تلوین وارهد|
    block |شیاد ما شیدا شود یک رنگ چون شمس الضحی|
  block
    block |چون ماهیان بحرش سکن بحرش بود باغ و وطن|
    block |بحرش بود گور و کفن جز بحر را داند وبا|
  block
    block |زین رنگ‌ها مفرد شود در خنب عیسی دررود|
    block |در صبغه الله رو نهد تا یفعل الله ما یشا|
  block
    block |رست از وقاحت وز حیا وز دور وز نقلان جا|
    block |رست از برو رست از بیا چون سنگ زیر آسیا|
  block
    block |انا فتحنا بابکم لا تهجروا اصحابکم|
    block |نلحق بکم اعقابکم هذا مکافات الولا|
  block
    block |انا شددنا جنبکم انا غفرنا ذنبکم|
    block |مما شکرتم ربکم و الشکر جرار الرضا|
  block
    block |مستفعلن مستفعلن مستفعلن مستفعلن|
    block |باب البیان مغلق قل صمتنا اولی بنا|