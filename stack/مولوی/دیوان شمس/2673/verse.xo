
block |سؤالی دارم ای خواجه خدایی|
  block
    block |سؤالی دارم ای خواجه خدایی|
    block |که امروز این چنین شیرین چرایی|
  block
    block |کی باشد مه که گویم ماه رویی|
    block |کی باشد جان که گویم جان فزایی|
  block
    block |مثالی لایق آن روی خوبت|
    block |بسی شب‌ها ز حق کردم گدایی|
  block
    block |رها کن این همه با ما تو چونی|
    block |تو جانی و به چونی درنیایی|
  block
    block |تو صدساله ره از چونی گذشتی|
    block |میان موج‌های کبریایی|
  block
    block |هوای خویشتن را سر بریدی|
    block |ز میل نفس خود کردی جدایی|
  block
    block |همه میل دل معشوق گشتی|
    block |به تسلیم و رضا و مرتضایی|
  block
    block |از این هم درگذشتم چونی ای جان|
    block |که این دم رستخیز سحرهایی|
  block
    block |همی‌پیچی به صد گون چشم ما را|
    block |به صد صورت جهان را می‌نمایی|
  block
    block |زمانی صورت زندان و چاهی|
    block |زمانی گلستان و دلربایی|
  block
    block |همان یک چیز را گه مار سازی|
    block |گهی بخشی درختی و عصایی|
  block
    block |به دست توست بوقلمون همه چیز|
    block |ز انسان و ز حیوان و نمایی|
  block
    block |گهی نیل است و گاهی خون بسته|
    block |گهی لیل است و گه صبح ضیایی|
  block
    block |بدین خوف و رجاها منعقد شد|
    block |که از هر ضد ضد بر می‌گشایی|
  block
    block |سؤالی چند دارم از تو حل کن|
    block |که مشکل‌های ما را مرتجایی|
  block
    block |سؤال اول آن است ای سخندان|
    block |که هم اول هم آخر جان مایی|
  block
    block |چو اول هم تویی و آخر تویی هم|
    block |ز کی دانم وفا و بی‌وفایی|
  block
    block |دوم آن است ای آن کت دوم نیست|
    block |که رنج احولی را توتیایی|