
block |ای عشق پرده در که تو در زیر چادری|
  block
    block |ای عشق پرده در که تو در زیر چادری|
    block |در حسن حوریی تو و در مهر مادری|
  block
    block |در حلقه اندرآ و ببین جمله جان‌ها|
    block |در گوش حلقه کرده به قانون چاکری|
  block
    block |در آینه نظر کن و در چشم خود نگر|
    block |صد جان گره گره شده از وی به ساحری|
  block
    block |در هر گره نگه کن وضع خدای بین|
    block |در هم ببسته موسی و فرعون و سامری|
  block
    block |از زیر دامنت تو برون آر شمع را|
    block |تا نقش حق بخندد بر نقش آزری|
  block
    block |تا دست و پا نهاد دو زلف تو کفر را|
    block |هر دم بمیرد ایمان در پای کافری|
  block
    block |چون مر تو را نیابد در جان و جا دلم|
    block |گشتم هزار بار من از جان و جا بری|
  block
    block |خشک و تر دو چشم و لب من روان شده|
    block |در قلزمی که خشک نیابند و نی تری|
  block
    block |دی لطف‌ها بکرد خیال تو گفتمش|
    block |کای باوفا و عهد ز من باوفاتری|
  block
    block |دانم ز شمس دین است تو را این همه وفا|
    block |تبریز این سلام بر جان ما بری|