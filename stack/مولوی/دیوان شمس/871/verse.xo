
block |آمد بهار خرم و رحمت نثار شد|
  block
    block |آمد بهار خرم و رحمت نثار شد|
    block |سوسن چو ذوالفقار علی آبدار شد|
  block
    block |اجزای خاک حامله بودند از آسمان|
    block |نه ماه گشت حامله زان بی‌قرار شد|
  block
    block |گلنار پرگره شد و جوبار پرزره|
    block |صحرا پر از بنفشه و که لاله زار شد|
  block
    block |اشکوفه لب گشاد که هنگام بوسه گشت|
    block |بگشاد سر و دست که وقت کنار شد|
  block
    block |گلزار چرخ چونک گلستان دل بدید|
    block |در رو کشید ابر و ز دل شرمسار شد|
  block
    block |آن خار می‌گریست که ای عیب پوش خلق|
    block |شد مستجاب دعوت او گلعذار شد|
  block
    block |شاه بهار بست کمر را به معذرت|
    block |هر شاخ و هر درخت از او تاجدار شد|
  block
    block |هر چوب در تجمل چون بزم میر گشت|
    block |گر در دو دست موسی یک چوب مار شد|
  block
    block |زنده شدند بار دگر کشتگان دی|
    block |تا منکر قیامت بی‌اعتبار شد|
  block
    block |اصحاب کهف باغ ز خواب اندرآمدند|
    block |چون لطف روح بخش خدا یار غار شد|
  block
    block |ای زنده گشتگان به زمستان کجا بدیت|
    block |آن سو که وقت خواب روان را مطار شد|
  block
    block |آن سو که هر شبی بپرد این حواس و روح|
    block |آن سو که هر شبی نظر و انتظار شد|
  block
    block |مه چون هلال بود سفر کرد آن طرف|
    block |بدری منور آمد و شمع دیار شد|
  block
    block |این پنج حس ظاهر و پنج دگر نهان|
    block |لنگ و ملول رفت و سحر راهوار شد|
  block
    block |بربند این دهان و مپیمای باد بیش|
    block |کز باد گفت راه نظر پرغبار شد|