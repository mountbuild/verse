
block |اینک آن جویی که چرخ سبز را گردان کند|
  block
    block |اینک آن جویی که چرخ سبز را گردان کند|
    block |اینک آن رویی که ماه و زهره را حیران کند|
  block
    block |اینک آن چوگان سلطانی که در میدان روح|
    block |هر یکی گو را به وحدت سالک میدان کند|
  block
    block |اینک آن نوحی که لوح معرفت کشتی اوست|
    block |هر که در کشتیش ناید غرقه طوفان کند|
  block
    block |هر که از وی خرقه پوشد برکشد خرقه فلک|
    block |هر که از وی لقمه یابد حکمتش لقمان کند|
  block
    block |نیست ترتیب زمستان و بهارت با شهی|
    block |بر من این دم را کند دی بر تو تابستان کند|
  block
    block |خار و گل پیشش یکی آمد که او از نوک خار|
    block |بر یکی کس خار و بر دیگر کسی بستان کند|
  block
    block |هر که در آبی گریزد ز امر او آتش شود|
    block |هر که در آتش شود از بهر او ریحان کند|
  block
    block |من بر این برهان بگویم زانک آن برهان من|
    block |گر همه شبهه‌ست او آن شبهه را برهان کند|
  block
    block |چه نگری در دیو مردم این نگر کو دم به دم|
    block |آدمی را دیو سازد دیو را انسان کند|
  block
    block |اینک آن خضری که میرآب حیوان گشته بود|
    block |زنده را بخشد بقا و مرده را حیوان کند|
  block
    block |گر چه نامش فلسفی خود علت اولی نهد|
    block |علت آن فلسفی را از کرم درمان کند|
  block
    block |گوهر آیینه کلست با او دم مزن|
    block |کو از این دم بشکند چون بشکند تاوان کند|
  block
    block |دم مزن با آینه تا با تو او همدم بود|
    block |گر تو با او دم زنی او روی خود پنهان کند|
  block
    block |کفر و ایمان تو و غیر تو در فرمان اوست|
    block |سر مکش از وی که چشمش غارت ایمان کند|
  block
    block |هر که نادان ساخت خود را پیش او دانا شود|
    block |ور بر او دانش فروشد غیرتش نادان کند|
  block
    block |دام نان آمد تو را این دانش تقلید و ظن|
    block |صورت عین الیقین را علم القرآن کند|
  block
    block |پس ز نومیدی بود کان کور بر درها رود|
    block |داروی دیده نجوید جمله ذکر نان کند|
  block
    block |این سخن آبیست از دریای بی‌پایان عشق|
    block |تا جهان را آب بخشد جسم‌ها را جان کند|
  block
    block |هر که چون ماهی نباشد جوید او پایان آب|
    block |هر که او ماهی بود کی فکرت پایان کند|
  block
    block |گر به فقر و صدق پیش آیی به راه عاشقان|
    block |شمس تبریزی تو را همصحبت مردان کند|