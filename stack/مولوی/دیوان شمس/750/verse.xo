
block |شاد شد جانم که چشمت وعده احسان نهاد|
  block
    block |شاد شد جانم که چشمت وعده احسان نهاد|
    block |ساده دل مردی که دل بر وعده مستان نهاد|
  block
    block |چون حدیث بی‌دلان بشنید جان خوشدلم|
    block |جان بداد و این سخن را در میان جان نهاد|
  block
    block |برج برج و خانه خانه جویم آن خورشید را|
    block |کو کلید خانه از همسایگان پنهان نهاد|
  block
    block |مشک گفتم زلف او را زین سخن بشکست زلف|
    block |هندوی زلفش شکسته رو به ترکستان نهاد|
  block
    block |من نیم سلطان ولیکن خاک پای او شدم|
    block |خاک پای خویشتن را او لقب سلطان نهاد|
  block
    block |همچو گربه عطسه شیری بدم از ابتدا|
    block |بس شدم زیر و زبر کو گربه در انبان نهاد|
  block
    block |گفت ار تو زاده شیری نه‌ای گربه برآ|
    block |بردر انبان شیر در انبان درون نتوان نهاد|
  block
    block |من چو انبان بردریدم گفت آن انبان مرا|
    block |چون تویی را هر که گربه دید او بهتان نهاد|
  block
    block |شمس تبریزیست تابان از ورای هفت چرخ|
    block |لاجرم تاب نوآیین بر چهارارکان نهاد|