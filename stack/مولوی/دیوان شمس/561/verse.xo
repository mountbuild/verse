
block |طوطی جان مست من از شکری چه می‌شود|
  block
    block |طوطی جان مست من از شکری چه می‌شود|
    block |زهره می پرست من از قمری چه می‌شود|
  block
    block |بحر دلم که موج او از فلک نهم گذشت|
    block |خیره بمانده‌ام که او از گهری چه می‌شود|
  block
    block |باغ دلم که صد ارم در نظرش بود عدم|
    block |نرگس تازه خیره شد کز شجری چه می‌شود|
  block
    block |جان سپهست و من علم جان سحرست و من شبم|
    block |این دل آفتاب من هر سحری چه می‌شود|
  block
    block |دل شده پاره پاره‌ها در نظر و نظاره‌ها|
    block |کاین همه کون هر زمان از نظری چه می‌شود|
  block
    block |از غلبات عشق او عقل چه شور می‌کند|
    block |وز لمعان جان او جانوری چه می‌شود|
  block
    block |من همگی چو شیشه‌ام شیشه گریست پیشه‌ام|
    block |آه که شیشه دلم از حجری چه می‌شود|
  block
    block |باخبران و زیرکان گر چه شوند لعل کان|
    block |بی خبرند از این کز او بی‌خبری چه می‌شود|
  block
    block |از تبریز شمس دین راست شود دل و نظر|
    block |آن نظر خوش از کژ و کژنگری چه می‌شود|