
block |پیغام زاهدان را کآمد بلای توبه|
  block
    block |پیغام زاهدان را کآمد بلای توبه|
    block |با آن جمال و خوبی آخر چه جای توبه|
  block
    block |هم زهد برشکسته هم توبه توبه کرده|
    block |چون هست عاشقان را کاری ورای توبه|
  block
    block |چون از جهان رمیدی در نور جان رسیدی|
    block |چون شمع سر بریدی بشکن تو پای توبه|
  block
    block |شرط است بی‌قراری با آهوی تتاری|
    block |ترک خطا چو آمد ای بس خطای توبه|
  block
    block |در صید چون درآید بس جان که او رباید|
    block |یک تیر غمزه او صد خونبهای توبه|
  block
    block |چون هر سحر خیالش بر عاشقان بتازد|
    block |گرد غبار اسبش صد توتیای توبه|
  block
    block |از باده لب او مخمور گشته جان‌ها|
    block |و آن چشم پرخمارش داده سزای توبه|
  block
    block |تا باغ عاشقان را سرسبز و تازه کردی|
    block |حسنت خراب کرده بام و سرای توبه|
  block
    block |ای توبه برگشاده بی‌شمس حق تبریز|
    block |روزی که ره نماید ای وای وای توبه|