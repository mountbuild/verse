
block |بجوشید بجوشید که ما اهل شعاریم|
  block
    block |بجوشید بجوشید که ما اهل شعاریم|
    block |بجز عشق به جز عشق دگر کار نداریم|
  block
    block |در این خاک در این خاک در این مزرعه پاک|
    block |بجز مهر به جز عشق دگر تخم نکاریم|
  block
    block |چه مستیم چه مستیم از آن شاه که هستیم|
    block |بیایید بیایید که تا دست برآریم|
  block
    block |چه دانیم چه دانیم که ما دوش چه خوردیم|
    block |که امروز همه روز خمیریم و خماریم|
  block
    block |مپرسید مپرسید ز احوال حقیقت|
    block |که ما باده پرستیم نه پیمانه شماریم|
  block
    block |شما مست نگشتید وزان باده نخوردید|
    block |چه دانید چه دانید که ما در چه شکاریم|
  block
    block |نیفتیم بر این خاک ستان ما نه حصیریم|
    block |برآییم بر این چرخ که ما مرد حصاریم|