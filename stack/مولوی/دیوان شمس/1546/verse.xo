
block |رفتم تصدیع از جهان بردم|
  block
    block |رفتم تصدیع از جهان بردم|
    block |بیرون شدم از زحیر و جان بردم|
  block
    block |کردم بدرود همنشینان را|
    block |جان را به جهان بی‌نشان بردم|
  block
    block |زین خانه شش دری برون رفتم|
    block |خوش رخت به سوی لامکان بردم|
  block
    block |چون میر شکار غیب را دیدم|
    block |چون تیر پریدم و کمان بردم|
  block
    block |چوگان اجل چو سوی من آمد|
    block |من گوی سعادت از میان بردم|
  block
    block |از روزن من مهی عجب درتافت|
    block |رفتم سوی بام و نردبان بردم|
  block
    block |این بام فلک که مجمع جان‌هاست|
    block |ز آن خوشتر بد که من گمان بردم|
  block
    block |شاخ گل من چو گشت پژمرده|
    block |بازش سوی باغ و گلستان بردم|
  block
    block |چون مشتریی نبود نقدم را|
    block |زودش سوی اصل اصل کان بردم|
  block
    block |زین قلب زنان قراضه جان را|
    block |هم جانب زرگر ارمغان بردم|
  block
    block |در غیب جهان بی‌کران دیدم|
    block |آلاجق خود بدان کران بردم|
  block
    block |بر من مگری که زین سفر شادم|
    block |چون راه به خطه جنان بردم|
  block
    block |این نکته نویس بر سر گورم|
    block |که سر ز بلا و امتحان بردم|
  block
    block |خوش خسپ تنا در این زمین که من|
    block |پیغام تو سوی آسمان بردم|
  block
    block |بربند زنخ که من فغان‌ها را|
    block |سرجمله به خالق فغان بردم|
  block
    block |زین بیش مگو غم دل ایرا من|
    block |دل را به جناب غیب دان بردم|