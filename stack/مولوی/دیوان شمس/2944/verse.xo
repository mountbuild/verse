
block |ای مبدعی که سگ را بر شیر می‌فزایی|
  block
    block |ای مبدعی که سگ را بر شیر می‌فزایی|
    block |سنگ سیه بگیری آموزیش سقایی|
  block
    block |بس شاه و بس فریدون کز تیغشان چکد خون|
    block |زان روی همچو لاله لولی است و لالکایی|
  block
    block |ناموسیان سرکش جبارتر ز آتش|
    block |در کوی عشق گردان امروز در گدایی|
  block
    block |قهر است کار آتش گریه‌ست پیشه شمع|
    block |از ما وفا و خدمت وز یار بی‌وفایی|
  block
    block |آتش که او نخندد خاکستر است و دودی|
    block |شمعی که او نگرید چوبی بود عصایی|
  block
    block |آن خر بود که آید در بوستان دنیا|
    block |خاونده را نجوید افتد به ژاژخایی|
  block
    block |خاوند بوستان را اول بجوی ای خر|
    block |تا از خری رهی تو زان لطف و کبریایی|
  block
    block |آمد غریبی از ره مهمان مهتری شد|
    block |مهمانیی بکردش باکار و باکیایی|
  block
    block |بریانه‌های فاخر سنبوسه‌های نادر|
    block |شمع و شراب و شاهد بس خلعت عطایی|
  block
    block |ماهیش کرد مهمان هر روز به ز روزی|
    block |چون حسن دلبر ما در دلبری فزایی|
  block
    block |هر شب غریب گفتی نیکو است این ولیکن|
    block |مهمانیت نمایم چون شهر ما بیایی|
  block
    block |آن مهتر از تحیر گفت ای عجب چه باشد|
    block |بهتر از این تنعم وین خلعت بهایی|
  block
    block |زین گفت حاج کوله شد در دلش گلوله|
    block |زیرا ندیده بود او مهمانیی سمایی|
  block
    block |این میوه‌های دنیا گل پاره‌هاست رنگین|
    block |چه بود نعیم دنیا جز نان و نان ربایی|
  block
    block |می‌گفت ای خدایا ما را به شهر او بر|
    block |تا حاصل آید آن جا دل را گره گشایی|
  block
    block |بگذشت چند سالی در انتظار این دم|
    block |بی انتظار ندهد هرگز دوا دوایی|
  block
    block |می‌گفت ای مسبب برساز یک بهانه|
    block |زیرا سبب تو سازی در دام ابتلایی|
  block
    block |بسیار شد دعایش آمد ز حق اجابت|
    block |تا مرد ای خدا گو دید از خدا خدایی|
  block
    block |شه جست یک رسولی تا آن طرف فرستد|
    block |تا آن طرف رساند پیغام کدخدایی|
  block
    block |این میرداد رشوت پنهان و آشکارا|
    block |تا میر را فرستد شاه از کرم نمایی|
  block
    block |شه هم قبول کردش گفتا تو بر بدان جا|
    block |پیغام ما ازیرا طوطی خوش نوایی|
  block
    block |پس ساز کرد ره را همراه شد سپه را|
    block |در پیش کرد مه را از بهر روشنایی|
  block
    block |منزل به منزل آن سو می‌شد چو سیل در جو|
    block |سجده کنان و جویان اسرار اولیایی|
  block
    block |چون موسی پیمبر از بهر خضر انور|
    block |کرده سفر به صد پر چون هدهد هوایی|
  block
    block |چون پر جبرئیلی کو پیک عرش آمد|
    block |تا زان سفر دهد او احکام را روایی|
  block
    block |مه کو منور آمد دایم مسافر آمد|
    block |ای ماه رو سفر کن چون شمع این سرایی|
  block
    block |هر حالتت چو برجی در وی دری و درجی|
    block |غم آتشی و برقی شادی تو ضیایی|
  block
    block |کوته کنم بیان را رفت آن رسول آن جا|
    block |چون برگ که کشیدش دلبر به کهربایی|
  block
    block |ما چون قطار پویان دست کشنده پنهان|
    block |دستی نهان که نبود کس را از او رهایی|
  block
    block |این را به چپ کشاند و آن را به راست آرد|
    block |این را به وصل آرد و آن را سوی جدایی|
  block
    block |وصلش نماید آن سو تا مست و گرم گردد|
    block |و آن سوی هجر باشد مکری است این دغایی|
  block
    block |دررفت آن معلا در شهر همچو دریا|
    block |از کو به کو همی‌شد کای مقصدم کجایی|
  block
    block |جوینده چون شتابد مطلوب را بیابد|
    block |ما آگهیم که تو در جست و جوی مایی|
  block
    block |شد ناگهان به کویی سرمست شد ز بویی|
    block |عقلش پرید از سر پا را نماند پایی|
  block
    block |پیغام کیقبادش جمله بشد ز یادش|
    block |کو دانش رسولی تا محفل اندرآیی|
  block
    block |چل روز بر سر کو سرمست ماند از آن بو|
    block |حیران شده رعیت با میرهای‌هایی|
  block
    block |نی حکم و نی امارت نی غسل و نی طهارت|
    block |نی گفت و نی اشارت نی میل اغتذایی|
  block
    block |زو هر کی جست کاری می‌گفت خیره آری|
    block |آری و نی یکی دان در وقت خیره رایی|
  block
    block |کو خیمه و طویله کو کار و حال و حیله|
    block |کو دمنه و کلیله کو کد کدخدایی|
  block
    block |سیلاب عشق آمد نی دام ماند نی دد|
    block |چون سیل شد به بحری بی‌بدو و منتهایی|
  block
    block |گفت ای رفیق جفتی کردی هر آنچ گفتی|
    block |بردی مرا از اسفل تا مصعد علایی|
  block
    block |این درس که شنودم هرگز نخوانده بودم|
    block |درسی است نی وسیطی نی نیز منتقایی|
  block
    block |دعویت به ز معنی معنیت به ز دعوی|
    block |جان روی در تو دارد که قبله دعایی|
  block
    block |این جمله بد بدایت کو باقی حکایت|
    block |واپرس از او که دادت در گوش اشنوایی|
  block
    block |یا رب ظلمت نفسی بردر حجاب حسی|
    block |گر مس نمود مسی آخر تو کیمیایی|
  block
    block |صدر الرجال حقا فی مصدر البلا|
    block |والله ما علونا الا باعتنا|
  block
    block |یا سادتی و قومی یوفون بالعهود|
    block |ما خاب من تحلی بالصدق و الوفا|