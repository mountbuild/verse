
block |مطربا عشقبازی از سر گیر|
  block
    block |مطربا عشقبازی از سر گیر|
    block |یک دو ابریشمک فروتر گیر|
  block
    block |چونک در چرخ آردت باده|
    block |خانه بر بام چرخ اخضر گیر|
  block
    block |ملک مستی و بیخودی داری|
    block |ترک سودای ملک سنجر گیر|
  block
    block |مست شو مست کن حریفان را|
    block |بار گیر از کمیت احمر گیر|
  block
    block |مستی آمد ز راه بام دماغ|
    block |برو اندیشه و ره در گیر|
  block
    block |از ره خشک راه بسیارست|
    block |کشتیی ساز وین ره تر گیر|
  block
    block |پر برآوردم و بپریدم|
    block |ز آنچ خوردم بخور تو هم پر گیر|
  block
    block |فارغم همچو مرغ از مرکب|
    block |مرکبم را تو لنگ و لاغر گیر|
  block
    block |گر نروید ز خاک هیچ انگور|
    block |مستی عشق را مقرر گیر|
  block
    block |شیشه گر گر دگر نسازد جام|
    block |جام می عشق را میسر گیر|
  block
    block |پاره روح را کند نقشی|
    block |گویدت دلبر مصور گیر|
  block
    block |توبه کردم دگر نخواهم گفت|
    block |توبه مست را مزور گیر|
  block
    block |عاشق و مست و آنگهی توبه|
    block |ترک سالوس آن فسونگر گیر|