
block |رحم کن ار زخم شوم سر به سر|
  block
    block |رحم کن ار زخم شوم سر به سر|
    block |مرهم صبرم ده و رنجم ببر|
  block
    block |ور همه در زهر دهی غوطه‌ام|
    block |زهر مرا غوطه ده اندر شکر|
  block
    block |بحر اگر تلخ بود همچو زهر|
    block |هست صدف عصمت جان گهر|
  block
    block |ابر ترش رو که غم انگیز شد|
    block |مژده تو دادیش ز رزق و مطر|
  block
    block |مادر اگر چه که همه رحمتست|
    block |رحمت حق بین تو ز قهر پدر|
  block
    block |سرمه نو باید در چشم دل|
    block |ور نه چه داند ره سرمه بصر|
  block
    block |بود به بصره به یکی کو خراب|
    block |خانه درویش به عهد عمر|
  block
    block |مفلس و مسکین بد و صاحب عیال|
    block |جمله آن خانه یک از یک بتر|
  block
    block |هر یک مشهور بخواهندگی|
    block |خلق ز بس کدیه شان بر حذر|
  block
    block |بود لحاف شبشان ماهتاب|
    block |روز طواف همشان در به در|
  block
    block |گر بکنم قصه ز ادبیرشان|
    block |درد دل افزاید با درد سر|
  block
    block |شاه کریمی برسید از شکار|
    block |شد سوی آن خانه ز گرد سفر|
  block
    block |در بزد از تشنگی و آب خواست|
    block |آمد از آن خانه یتیمی به در|
  block
    block |گفت که هست آب ولی کوزه نیست|
    block |آب یتیمان بود از چشم تر|
  block
    block |شاه در این بود که لشکر رسید|
    block |همچو ستاره همه گرد قمر|
  block
    block |گفت برای دل من هر یکی|
    block |در حق این قوم ببخشید زر|
  block
    block |گنج شد آن خانه ز اقبال شاه|
    block |روشن و آراسته زیر و زبر|
  block
    block |ولوله و آوازه به شهر اوفتاد|
    block |شهر به نظاره پی یک دگر|
  block
    block |گفت یکی کأخر ای مفلسان|
    block |کشت به یک روز نیاید به بر|
  block
    block |حال شما دی همگان دیده‌اند|
    block |کن فیکون کس نشود بخت ور|
  block
    block |ور بشود بخت ور آخر چنین|
    block |کی شود او همچو فلک مشتهر|
  block
    block |گفت کریمی سوی بر ما گذشت|
    block |کرد در این خانه به رحمت نظر|
  block
    block |قصه درازست و اشارت بس است|
    block |دیده فزون دار و سخن مختصر|