
block |کجایی ساقیا درده مدامم|
  block
    block |کجایی ساقیا درده مدامم|
    block |که من از جان غلامت را غلامم|
  block
    block |می اندرده تهی دستم چه داری|
    block |که از خون جگر پر گشت جامم|
  block
    block |ز ننگ من نگوید نام من کس|
    block |چو من مردی چه جای ننگ و نامم|
  block
    block |چو بر جانم زدی شمشیر عشقت|
    block |تمامم کن که زنده ناتمامم|
  block
    block |گهم زاهد همی‌خوانند و گه رند|
    block |من مسکین ندانم تا کدامم|
  block
    block |ز من چون شمع تا یک ذره باقی است|
    block |نخواهد بود جز آتش مقامم|
  block
    block |مرا جز سوختن راه دگر نیست|
    block |بیا تا خوش بسوزم زانک خامم|