
block |نی نی به از این باید با دوست وفا کردن|
  block
    block |نی نی به از این باید با دوست وفا کردن|
    block |نی نی کم از این باید تقصیر و جفا کردن|
  block
    block |زخمی که زند دستت بر عاشق سرمستت|
    block |نتواند غیر تو تدبیر دوا کردن|
  block
    block |مرغی که چشد یک دم از دانه دام تو|
    block |در خاطر او ناید آهنگ هوا کردن|
  block
    block |ای کار دو چشم تو بی‌جرم و گنه کشتن|
    block |وی کار دو لعل تو حاجات روا کردن|
  block
    block |خوش واقعه‌ای دارد دل با غم عشق تو|
    block |نی روی فروخوردن نی رای رها کردن|
  block
    block |دعوی صفا کردن در عشق تو نیکو نیست|
    block |با جان صفا چه بود تفسیر صفا کردن|