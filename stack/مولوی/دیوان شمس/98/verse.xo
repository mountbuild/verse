
block |ای از نظرت مست شده اسم و مسما|
  block
    block |ای از نظرت مست شده اسم و مسما|
    block |ای یوسف جان گشته ز لب‌های شکرخا|
  block
    block |ما را چه از آن قصه که گاو آمد و خر رفت|
    block |هین وقت لطیفست از آن عربده بازآ|
  block
    block |ای شاه تو شاهی کن و آراسته کن بزم|
    block |ای جان ولی نعمت هر وامق و عذرا|
  block
    block |هم دایه جان‌هایی و هم جوی می و شیر|
    block |هم جنت فردوسی و هم سدره خضرا|
  block
    block |جز این بنگوییم وگر نیز بگوییم|
    block |گویید خسیسان که محالست و علالا|
  block
    block |خواهی که بگویم بده آن جام صبوحی|
    block |تا چرخ به رقص آید و صد زهره زهرا|
  block
    block |هر جا ترشی باشد اندر غم دنیی|
    block |می‌غرد و می‌برد از آن جای دل ما|
  block
    block |برخیز بخیلانه در خانه فروبند|
    block |کان جا که تویی خانه شود گلشن و صحرا|
  block
    block |این مه ز کجا آمد وین روی چه رویست|
    block |این نور خداییست تبارک و تعالی|
  block
    block |هم قادر و هم قاهر و هم اول و آخر|
    block |اول غم و سودا و به آخر ید بیضا|
  block
    block |هر دل که نلرزیدت و هر چشم که نگریست|
    block |یا رب خبرش ده تو از این عیش و تماشا|
  block
    block |تا شید برآرد وی و آید به سر کوی|
    block |فریاد برآرد که تمنیت تمنا|
  block
    block |نگذاردش آن عشق که سر نیز بخارد|
    block |شاباش زهی سلسله و جذب و تقاضا|
  block
    block |در شهر چو من گول مگر عشق ندیدست|
    block |هر لحظه مرا گیرد این عشق ز بالا|
  block
    block |هر داد و گرفتی که ز بالاست لطیفست|
    block |گر حاذق جدست وگر عشوه تیبا|