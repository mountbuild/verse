
block |آن وعده که کرده‌ای مرا کو|
  block
    block |آن وعده که کرده‌ای مرا کو|
    block |این جا منم و تو وانما کو|
  block
    block |با جمله پلاس خوش نباشد|
    block |آن عهد پلاس را وفا کو|
  block
    block |لب بسته چو بوبک ربابی|
    block |آن داد و گشاد و آن عطا کو|
  block
    block |ای وعده تو چو صبح صادق|
    block |آن شمع و چراغ و آن ضیا کو|
  block
    block |تا چند ز ناسزا و دشنام|
    block |آن دلداری و آن سزا کو|
  block
    block |خیزید به سوی من کشیدش|
    block |ای طایفه یاری شما کو|
  block
    block |ای سنگ دلان جواب گویید|
    block |کان کان عقیق و کیمیا کو|
  block
    block |یا سحر نمود و چشم ما بست|
    block |آن ساحر و آن گره گشا کو|
  block
    block |یا پر بگشاد و در هوا رفت|
    block |ای مرغ ضمیر آن هوا کو|
  block
    block |والله که نرفت و رفتنی نیست|
    block |ماییم ز خویش رفته ما کو|
  block
    block |ماکو به همان طرف که انداخت|
    block |ای در کف صنع ما چو ماکو|
  block
    block |هین مشک سخن بنه به جو رو|
    block |می‌خواندت آب کان سقا کو|