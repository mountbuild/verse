
block |شب و روز آن نکوتر که به پیش یار باشی|
  block
    block |شب و روز آن نکوتر که به پیش یار باشی|
    block |به میان سرو و سوسن گل خوش عذار باشی|
  block
    block |به طرب هزار چندان که بوند عیش مندان|
    block |به میان باغ خندان مثل انار باشی|
  block
    block |نشوی چو خارهایی که خلند دست و پا را|
    block |به مثال نیشکرها که شکرنثار باشی|
  block
    block |به مثال آفتابی که شهیر شد به بخشش|
    block |به میان پاکبازان به عطا مشار باشی|
  block
    block |هله بس که تا شهنشه بگشاید و بگوید|
    block |چو خمش کنی نگویی و در انتظار باشی|