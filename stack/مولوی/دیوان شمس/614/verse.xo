
block |آن بنده آواره بازآمد و بازآمد|
  block
    block |آن بنده آواره بازآمد و بازآمد|
    block |چون شمع به پیش تو در سوز و گداز آمد|
  block
    block |چون عبهر و قند ای جان در روش بخند ای جان|
    block |در را بمبند ای جان زیرا به نیاز آمد|
  block
    block |ور زانک ببندی در بر حکم تو بنهد سر|
    block |بر بنده نیاز آمد شه را همه ناز آمد|
  block
    block |هر شمع گدازیده شد روشنی دیده|
    block |کان را که گداز آمد او محرم راز آمد|
  block
    block |زهراب ز دست وی گر فرق کنم از می|
    block |پس در ره جان جانم والله به مجاز آمد|
  block
    block |آب حیوانش را حیوان ز کجا نوشد|
    block |کی بیند رویش را چشمی که فرازآمد|
  block
    block |من ترک سفر کردم با یار شدم ساکن|
    block |وز مرگ شدم ایمن کان عمر دراز آمد|
  block
    block |ای دل چو در این جویی پس آب چه می‌جویی|
    block |تا چند صلا گویی هنگام نماز آمد|