
block |دریوزه‌ای دارم ز تو در اقتضای آشتی|
  block
    block |دریوزه‌ای دارم ز تو در اقتضای آشتی|
    block |دی نکته‌ای فرموده‌ای جان را برای آشتی|
  block
    block |جان را نشاط و دمدمه جمله مهماتش همه|
    block |کاری نمی‌بینم دگر الا نوای آشتی|
  block
    block |جان خشم گیرد با کسی گردد جهانش محبسی|
    block |جان را فتد یا رب عجب با جسم رای آشتی|
  block
    block |با غیر اگر خشمین شوی گیری سر خویش و روی|
    block |سر با تو چون خشمین شود آن گاه وای آشتی|
  block
    block |گر دستبوس وصل تو یابد دلم در جست و جو|
    block |بس بوسه‌ها که دل دهد بر خاک پای آشتی|
  block
    block |هر نیکوی که تن کند از لطف داد جان بود|
    block |من هر سخا که کرده‌ام بود آن سخای آشتی|
  block
    block |چون ابر دی گریان شدم وز برگ و بر عریان شدم|
    block |خواهم که ناگه درغژم خوش در قبای آشتی|
  block
    block |سلطان و شاهنشه شوم اجری فرست مه شوم|
    block |نیکولقا آنگه شود کید لقای آشتی|
  block
    block |ای جان صد باغ و چمن تشریف ده سوی وطن|
    block |هر چند بدرایی من نگذاشت جای آشتی|
  block
    block |از نوبهار لم یکن این باد را تلطیف کن|
    block |تا بی‌بخار غم شود از تو فضای آشتی|
  block
    block |آلایش ما چیست خود با بحر جان و جر و مد|
    block |یا کبر و شیطانی ما با کبریای آشتی|
  block
    block |خاموش کن ای بی‌ادب چیزی مگو در زیر لب|
    block |تا بی‌ریا باشد طلب اندر دعای آشتی|