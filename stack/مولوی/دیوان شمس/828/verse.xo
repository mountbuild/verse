
block |هر که را اسرار عشق اظهار شد|
  block
    block |هر که را اسرار عشق اظهار شد|
    block |رفت یاری زانک محو یار شد|
  block
    block |شمع افروزان بنه در آفتاب|
    block |بنگرش چون محو آن انوار شد|
  block
    block |نیست نور شمع هست آن نور شمع|
    block |هم نشد آثار و هم آثار شد|
  block
    block |همچنان در نور روح این نار تن|
    block |هم نشد این نار و هم این نار شد|
  block
    block |جوی جویانست و پویان سوی بحر|
    block |گم شود چون غرق دریابار شد|
  block
    block |تا طلب جنبان بود مطلوب نیست|
    block |مطلب آمد آن طلب بی‌کار شد|
  block
    block |پس طلب تا هست ناقص بد طلب|
    block |چون نماند آگهی سالار شد|
  block
    block |هر تن بی‌عشق کو جوید کله|
    block |سر ندارد جملگی دستار شد|
  block
    block |تا ببیند ناگهانی گلرخی|
    block |بر وی آن دستار و سر چون خار شد|
  block
    block |همچو من شد در هوای شمس دین|
    block |آنک او را در سر این اسرار شد|