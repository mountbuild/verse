
block |ای تو ز خوبی خویش آینه را مشتری|
  block
    block |ای تو ز خوبی خویش آینه را مشتری|
    block |سوخته باد آینه تا تو در او ننگری|
  block
    block |جان من از بحر عشق آب چو آتش بخورد|
    block |در قدح جان من آب کند آذری|
  block
    block |خار شد این جان و دل در حسد آینه|
    block |کو چو گلستان شده‌ست از نظر عبهری|
  block
    block |گم شده‌ام من ز خویش گر تو بیابی مرا|
    block |زود سلامش رسان گو که خوشی خوشتری|
  block
    block |گر تو بیابی مرا از من من را بگو|
    block |که من آواره‌ای گشته نهان چون پری|
  block
    block |مست نیم ای حریف عقل نرفت از سرم|
    block |غمزه جادوش کرد جان مرا ساحری|
  block
    block |گر تو به عقلی بیا یک نظری کن در او|
    block |تا تو بدانی که نیست کار بتم سرسری|
  block
    block |بر لب دریای عشق دیدم من ماهیی|
    block |کرد یکی شیوه‌ای شیوه او برتری|
  block
    block |گر چه که ماهی نمود لیک خود او بحر بود|
    block |صورت گوساله‌ای بود دو صد سامری|
  block
    block |ماهی ترک زبان کرد که گفته‌ست بحر|
    block |نطق زبان را که تو حلقه برون دری|
  block
    block |دم زدن ماهیان آب بود نی هوا|
    block |زانک هوا آتشیست نیست حریف تری|
  block
    block |بنگر در ماهیی نان وی و رزق او|
    block |بحر بود پس تو در عشق از او کمتری|
  block
    block |دام فکندم که تا صید کنم ماهیی|
    block |صید سلیمان وقت جان من انگشتری|
  block
    block |این چه بهانست خود زود بگو بحر کیست|
    block |از حسد کس مترس در طلب مهتری|
  block
    block |روشن و مطلق بگو تا نشود از دلت|
    block |مفخر تبریز ما شمس حق و دین بری|