
block |رو رو ای جان سبک خیز غریب سفری|
  block
    block |رو رو ای جان سبک خیز غریب سفری|
    block |سوی دریای معانی که گرامی گهری|
  block
    block |برگذشتی ز بسی منزل اگر یادت هست|
    block |مکن استیزه کز این مصطبه هم برگذری|
  block
    block |پر فروشوی از این آب و گل و باش سبک|
    block |پی یاران پریده چه کنی که نپری|
  block
    block |هین سبو بشکن و در جوی رو ای آب حیات|
    block |پیش هر کوزه شکن چند کنی کاسه گری|
  block
    block |زین سر کوه چو سیلاب سوی دریا رو|
    block |که از این کوه نیاید تن کس را کمری|
  block
    block |بس کن از شمس مبر نه به غروب و نه شروق|
    block |که از او گه چو هلالی و گهی چون قمری|