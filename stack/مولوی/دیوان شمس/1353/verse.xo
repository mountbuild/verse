
block |چگونه برنپرد جان چو از جناب جلال|
  block
    block |چگونه برنپرد جان چو از جناب جلال|
    block |خطاب لطف چو شکر به جان رسد که تعال|
  block
    block |در آب چون نجهد زود ماهی از خشکی|
    block |چو بانگ موج به گوشش رسد ز بحر زلال|
  block
    block |چرا ز صید نپرد به سوی سلطان باز|
    block |چو بشنود خبر ارجعی ز طبل و دوال|
  block
    block |چرا چو ذره نیاید به رقص هر صوفی|
    block |در آفتاب بقا تا رهاندش ز زوال|
  block
    block |چنان لطافت و خوبی و حسن و جان بخشی|
    block |کسی از او بشکیبد زهی شقا و ضلال|
  block
    block |بپر بپر هله ای مرغ سوی معدن خویش|
    block |که از قفس برهید و باز شد پر و بال|
  block
    block |ز آب شور سفر کن به سوی آب حیات|
    block |رجوع کن به سوی صدر جان ز صف نعال|
  block
    block |برو برو تو که ما نیز می‌رسیم ای جان|
    block |از این جهان جدایی بدان جهان وصال|
  block
    block |چو کودکان هله تا چند ما به عالم خاک|
    block |کنیم دامن خود پر ز خاک و سنگ و سفال|
  block
    block |ز خاک دست بداریم و بر سما پریم|
    block |ز کودکی بگریزیم سوی بزم رجال|
  block
    block |مبین که قالب خاکی چه در جوالت کرد|
    block |جوال را بشکاف و برآر سر ز جوال|
  block
    block |به دست راست بگیر از هوا تو این نامه|
    block |نه کودکی که ندانی یمین خود ز شمال|
  block
    block |بگفت پیک خرد را خدا که پا بردار|
    block |بگفت دست اجل را که گوش حرص بمال|
  block
    block |ندا رسید روان را روان شو اندر غیب|
    block |منال و گنج بگیر و دگر ز رنج منال|
  block
    block |تو کن ندا و تو آواز ده که سلطانی|
    block |تو راست لطف جواب و تو راست علم سؤال|