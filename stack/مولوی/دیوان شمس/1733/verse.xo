
block |به جان عشق که از بهر عشق دانه و دام|
  block
    block |به جان عشق که از بهر عشق دانه و دام|
    block |که عزم صد سفرستم ز روم تا سوی شام|
  block
    block |نمی‌خورم به حلال و حرام من سوگند|
    block |به جان عشق که بالاست از حلال و حرام|
  block
    block |به جان عشق که از جان جان لطیفتر است|
    block |که عاشقان را عشق است هم شراب و طعام|
  block
    block |فتاده ولوله در شهر از ضمیر حسود|
    block |که بازگشت فلان کس ز دوست دشمن کام|
  block
    block |نه عشق آتش و جان من است سامندر|
    block |نه عشق کوره و نقد من است زر تمام|
  block
    block |نه عشق ساقی و مخمور اوست جان شب و روز|
    block |نه آن شراب ازل را شده‌ست جسمم جام|
  block
    block |نهاده بر کف جامی بر من آمد عشق|
    block |که ای هزار چو من عشق را غلام غلام|
  block
    block |هزار رمز به هم گفته جان من با عشق|
    block |در آن رموز نگنجیده نظم حرف و کلام|
  block
    block |بیار باده خامی که خالی است وطن|
    block |که عاشق زر پخته ز عشق باشد خام|
  block
    block |ورای وهم حریفی کنیم خوش با عشق|
    block |نه عقل گنجد آن جا نه زحمت اجسام|
  block
    block |چو گم کنیم من و عشق خویشتن در می|
    block |بیاید آن شه تبریز شمس دین که سلام|