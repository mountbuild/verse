
block |چو شست عشق در جانم شناسا گشت شستش را|
  block
    block |چو شست عشق در جانم شناسا گشت شستش را|
    block |به شست عشق دست آورد جان بت پرستش را|
  block
    block |به گوش دل بگفت اقبال رست آن جان به عشق ما|
    block |بکرد این دل هزاران جان نثار آن گفت رستش را|
  block
    block |ز غیرت چونک جان افتاد گفت اقبال هم نجهد|
    block |نشستست این دل و جانم همی‌پاید نجستش را|
  block
    block |چو اندر نیستی هستست و در هستی نباشد هست|
    block |بیامد آتشی در جان بسوزانید هستش را|
  block
    block |برات عمر جان اقبال چون برخواند پنجه شصت|
    block |تراشید و ابد بنوشت بر طومار شصتش را|
  block
    block |خدیو روح شمس الدین که از بسیاری رفعت|
    block |نداند جبرئیل وحی خود جای نشستش را|
  block
    block |چو جامش دید این عقلم چو قرابه شد اشکسته|
    block |درستی‌های بی‌پایان ببخشید آن شکستش را|
  block
    block |چو عشقش دید جانم را به بالای‌یست از این هستی|
    block |بلندی داد از اقبال او بالا و پستش را|
  block
    block |اگر چه شیرگیری تو دلا می‌ترس از آن آهو|
    block |که شیرانند بیچاره مر آن آهوی مستش را|
  block
    block |چو از تیغ حیات انگیز زد مر مرگ را گردن|
    block |فروآمد ز اسپ اقبال و می‌بوسید دستش را|
  block
    block |در آن روزی که در عالم الست آمد ندا از حق|
    block |بده تبریز از اول بلی گویان الستش را|