
block |یا رب چه کس است آن مه یا رب چه کس است آن مه|
  block
    block |یا رب چه کس است آن مه یا رب چه کس است آن مه|
    block |کز چهره بزد آتش در خیمه و در خرگه|
  block
    block |اندر ذقن یوسف چاهی چه عجب چاهی|
    block |صد یوسف کنعانی اندر تک آن خوش چه|
  block
    block |آخر چه کند یوسف کز چاه بپرهیزد|
    block |کو دیده ربودستش و آن چاه میان ره|
  block
    block |آن کس که ربود از رخ مر کاه ربایان را|
    block |انصاف بده آخر با او چه کند یک که|
  block
    block |زنهار نگهدارید زان غمزه زبان‌ها را|
    block |کو مست بود خفته از حال همه آگه|
  block
    block |شطرنج همی‌بازد با بنده و این طرفه|
    block |کاندر دو جهان شه او وز بنده بخواهد شه|
  block
    block |جان بخشد و جان بخشد چندانک فناها را|
    block |در خانه و مان افتد هم ماتم و هم آوه|
  block
    block |او جان بهاران است جان‌هاست درختانش|
    block |جان‌ها شود آبستن هم نسل دهد هم زه|
  block
    block |هر آینه کو بیند شمس الحق تبریزی|
    block |هم آینه برسوزد هم آینه گوید خه|