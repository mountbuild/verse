
block |باز درآمد طبیب از در رنجور خویش|
  block
    block |باز درآمد طبیب از در رنجور خویش|
    block |دست عنایت نهاد بر سر مهجور خویش|
  block
    block |بار دگر آن حبیب رفت بر آن غریب|
    block |تا جگر او کشید شربت موفور خویش|
  block
    block |شربت او چون ربود گشت فنا از وجود|
    block |ساقی وحدت بماند ناظر و منظور خویش|
  block
    block |نوش ورا نیش نیست ور بودش راضیم|
    block |نیست عسل خواره را چاره ز زنبور خویش|
  block
    block |این شب هجران دراز با تو بگویم چراست|
    block |فتنه شد آن آفتاب بر رخ مستور خویش|
  block
    block |غفلت هر دلبری از رخ خود رحمتست|
    block |ور نه ببستی نقاب بر رخ مشهور خویش|
  block
    block |عاشق حسن خودی لیک تو پنهان ز خود|
    block |خلعت وصلت بپوش بر تن این عور خویش|
  block
    block |شکر که خورشید عشق رفت به برج حمل|
    block |در دل و جان‌ها فکند پرورش نور خویش|
  block
    block |شکر که موسی برست از همه فرعونیان|
    block |باز به میقات وصل آمد بر طور خویش|
  block
    block |عیسی جان دررسید بر سر عازر دمید|
    block |عازر از افسون او حشر شد از گور خویش|
  block
    block |باز سلیمان رسید دیو و پری جمع شد|
    block |بر همه شان عرضه کرد خاتم و منشور خویش|
  block
    block |ساقی اگر بایدت تا کنم این را تمام|
    block |باده گویا بنه بر لب مخمور خویش|