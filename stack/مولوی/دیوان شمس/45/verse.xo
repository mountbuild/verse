
block |با لب او چه خوش بود گفت و شنید و ماجرا|
  block
    block |با لب او چه خوش بود گفت و شنید و ماجرا|
    block |خاصه که در گشاید و گوید خواجه اندرآ|
  block
    block |با لب خشک گوید او قصه چشمه خضر|
    block |بر قد مرد می‌برد درزی عشق او قبا|
  block
    block |مست شوند چشم‌ها از سکرات چشم او|
    block |رقص کنان درخت‌ها پیش لطافت صبا|
  block
    block |بلبل با درخت گل گوید چیست در دلت|
    block |این دم در میان بنه نیست کسی تویی و ما|
  block
    block |گوید تا تو با تویی هیچ مدار این طمع|
    block |جهد نمای تا بری رخت توی از این سرا|
  block
    block |چشمه سوزن هوس تنگ بود یقین بدان|
    block |ره ندهد به ریسمان چونک ببیندش دوتا|
  block
    block |بنگر آفتاب را تا به گلو در آتشی|
    block |تا که ز روی او شود روی زمین پر از ضیا|
  block
    block |چونک کلیم حق بشد سوی درخت آتشین|
    block |گفت من آب کوثرم کفش برون کن و بیا|
  block
    block |هیچ مترس ز آتشم زانک من آبم و خوشم|
    block |جانب دولت آمدی صدر تراست مرحبا|
  block
    block |جوهریی و لعل کان جان مکان و لامکان|
    block |نادره زمانه‌ای خلق کجا و تو کجا|
  block
    block |بارگه عطا شود از کف عشق هر کفی|
    block |کارگه وفا شود از تو جهان بی‌وفا|
  block
    block |ز اول روز آمدی ساغر خسروی به کف|
    block |جانب بزم می‌کشی جان مرا که الصلا|
  block
    block |دل چه شود چو دست دل گیرد دست دلبری|
    block |مس چه شود چو بشنود بانگ و صلای کیمیا|
  block
    block |آمد دلبری عجب نیزه به دست چون عرب|
    block |گفتم هست خدمتی گفت تعال عندنا|
  block
    block |جست دلم که من دوم گفت خرد که من روم|
    block |کرد اشارت از کرم گفت بلی کلا کما|
  block
    block |خوان چو رسید از آسمان دست بشوی و هم دهان|
    block |تا که نیاید از کفت بوی پیاز و گندنا|
  block
    block |کان نمک رسید هین گر تو ملیح و عاشقی|
    block |کاس ستان و کاسه ده شور گزین نه شوربا|
  block
    block |بسته کنم من این دو لب تا که چراغ روز و شب|
    block |هم به زبانه زبان گوید قصه با شما|