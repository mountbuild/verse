
block |هر کی ز حور پرسدت رخ بنما که همچنین|
  block
    block |هر کی ز حور پرسدت رخ بنما که همچنین|
    block |هر کی ز ماه گویدت بام برآ که همچنین|
  block
    block |هر کی پری طلب کند چهره خود بدو نما|
    block |هر کی ز مشک دم زند زلف گشا که همچنین|
  block
    block |هر کی بگویدت ز مه ابر چگونه وا شود|
    block |باز گشا گره گره بند قبا که همچنین|
  block
    block |گر ز مسیح پرسدت مرده چگونه زنده کرد|
    block |بوسه بده به پیش او جان مرا که همچنین|
  block
    block |هر کی بگویدت بگو کشته عشق چون بود|
    block |عرضه بده به پیش او جان مرا که همچنین|
  block
    block |هر کی ز روی مرحمت از قد من بپرسدت|
    block |ابروی خویش عرضه ده گشته دوتا که همچنین|
  block
    block |جان ز بدن جدا شود باز درآید اندرون|
    block |هین بنما به منکران خانه درآ که همچنین|
  block
    block |هر طرفی که بشنوی ناله عاشقانه‌ای|
    block |قصه ماست آن همه حق خدا که همچنین|
  block
    block |خانه هر فرشته‌ام سینه کبود گشته‌ام|
    block |چشم برآر و خوش نگر سوی سما که همچنین|
  block
    block |سر وصال دوست را جز به صبا نگفته‌ام|
    block |تا به صفای سر خود گفت صبا که همچنین|
  block
    block |کوری آنک گوید او بنده به حق کجا رسد|
    block |در کف هر یکی بنه شمع صفا که همچنین|
  block
    block |گفتم بوی یوسفی شهر به شهر کی رود|
    block |بوی حق از جهان هو داد هوا که همچنین|
  block
    block |گفتم بوی یوسفی چشم چگونه وادهد|
    block |چشم مرا نسیم تو داد ضیا که همچنین|
  block
    block |از تبریز شمس دین بوک مگر کرم کند|
    block |وز سر لطف برزند سر ز وفا که همچنین|