
block |کجا شد عهد و پیمانی که کردی دوش با بنده|
  block
    block |کجا شد عهد و پیمانی که کردی دوش با بنده|
    block |که بادا عهد و بدعهدی و حسنت هر سه پاینده|
  block
    block |ز بدعهدی چه غم دارد شهنشاهی که برباید|
    block |جهانی را به یک غمزه قرانی را به یک خنده|
  block
    block |بخواه ای دل چه می‌خواهی عطا نقد است و شه حاضر|
    block |که آن مه رو نفرماید که رو تا سال آینده|
  block
    block |به جان شه که نشنیدم ز نقدش وعده فردا|
    block |شنیدی نور رخ نسیه ز قرص ماه تابنده|
  block
    block |کجا شد آن عنایت‌ها کجا شد آن حکایت‌ها|
    block |کجا شد آن گشایش‌ها کجا شد آن گشاینده|
  block
    block |همه با ماست چه با ما که خود ماییم سرتاسر|
    block |مثل گشته‌ست در عالم که جوینده‌ست یابنده|
  block
    block |چه جای ما که ما مردیم زیر پای عشق او|
    block |غلط گفتم کجا میرد کسی کو شد بدو زنده|
  block
    block |خیال شه خرامان شد کلوخ و سنگ باجان شد|
    block |درخت خشک خندان شد سترون گشت زاینده|
  block
    block |خیالش چون چنین باشد جمالش بین که چون باشد|
    block |جمالش می‌نماید در خیال نانماینده|
  block
    block |خیالش نور خورشیدی که اندر جان‌ها افتد|
    block |جمالش قرص خورشیدی به چارم چرخ تازنده|
  block
    block |نمک را در طعام آن کس شناسد در گه خوردن|
    block |که تنها خورده‌ست آن را و یا بوده‌ست ساینده|
  block
    block |عجایب غیر و لاغیری که معشوق است با عاشق|
    block |وصال بوالعجب دارد زدوده با زداینده|