
block |ای صبا حالی ز خد و خال شمس الدین بیار|
  block
    block |ای صبا حالی ز خد و خال شمس الدین بیار|
    block |عنبر و مشک ختن از چین به قسطنطین بیار|
  block
    block |گر سلامی از لب شیرین او داری بگو|
    block |ور پیامی از دل سنگین او داری بیار|
  block
    block |سر چه باشد تا فدای پای شمس الدین کنم|
    block |نام شمس الدین بگو تا جان کنم بر او نثار|
  block
    block |خلعت خیر و لباس از عشق او دارد دلم|
    block |حسن شمس الدین دثار و عشق شمس الدین شعار|
  block
    block |ما به بوی شمس دین سرخوش شدیم و می‌رویم|
    block |ما ز جام شمس دین مستیم ساقی می میار|
  block
    block |ما دماغ از بوی شمس الدین معطر کرده‌ایم|
    block |فارغیم از بوی عود و عنبر و مشک تتار|
  block
    block |شمس دین بر دل مقیم و شمس دین بر جان کریم|
    block |شمس دین در یتیم و شمس دین نقد عیار|
  block
    block |من نه تنها می‌سرایم شمس دین و شمس دین|
    block |می‌سراید عندلیب از باغ و کبک از کوهسار|
  block
    block |حسن حوران شمس دین و باغ رضوان شمس دین|
    block |عین انسان شمس دین و شمس دین فخر کبار|
  block
    block |روز روشن شمس دین و چرخ گردان شمس دین|
    block |گوهر کان شمس دین و شمس دین لیل و نهار|
  block
    block |شمس دین جام جمست و شمس دین بحر عظیم|
    block |شمس دین عیسی دم است و شمس دین یوسف عذار|
  block
    block |از خدا خواهم ز جان خوش دولتی با او نهان|
    block |جان ما اندر میان و شمس دین اندر کنار|
  block
    block |شمس دین خوشتر ز جان و شمس دین شکرستان|
    block |شمس دین سرو روان و شمس دین باغ و بهار|
  block
    block |شمس دین نقل و شراب و شمس دین چنگ و رباب|
    block |شمس دین خمر و خمار و شمس دین هم نور و نار|
  block
    block |نی خماری کز وی آید انده و حزن و ندم|
    block |آن خمار شمس دین کز وی فزاید افتخار|
  block
    block |ای دلیل بی‌دلان و ای رسول عاشقان|
    block |شمس تبریزی بیا زنهار دست از ما مدار|