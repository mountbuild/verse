
block |چو آمد روی مه رویم کی باشم من که باشم من|
  block
    block |چو آمد روی مه رویم کی باشم من که باشم من|
    block |چو زاید آفتاب جان کجا ماند شب آبستن|
  block
    block |چه باشد خار گریان رو که چون سور بهار آید|
    block |نگیرد رنگ و بوی خوش نگیرد خوی خندیدن|
  block
    block |چه باشد سنگ بی‌قیمت چو خورشید اندر او تابد|
    block |که از سنگی برون ناید نگردد گوهر روشن|
  block
    block |چه باشد شیر نوزاده ز یک گربه زبون باشد|
    block |چو شیر شیر آشامد شود او شیر شیرافکن|
  block
    block |یکی قطره منی بودی منی انداز کردت حق|
    block |چو سیمابی بدی وز حق شدستی شاه سیمین تن|
  block
    block |منی دیگری داری که آن بحر است و این قطره|
    block |قراضه است این منی تو و آن من هست چون معدن|
  block
    block |منی حق شود پیدا منی ما فنا گردد|
    block |بسوزد خرمن هستی چو ماه حق کند خرمن|
  block
    block |گرفتم دامن جان را که پوشیده‌ست تشریفی|
    block |که آن را نی گریبان است و نی تیریز و نی دامن|
  block
    block |قبای اطلس معنی که برقش کفرسوز آمد|
    block |گر این اطلس همی‌خواهی پلاس حرص را برکن|
  block
    block |اگر پوشیدم این اطلس سخن پوشیده گویم بس|
    block |اگر خود صد زبان دارم نگویم حرف چون سوسن|
  block
    block |چنین خلعت بدش در سر که نامش کرد مدثر|
    block |شعارش صورت نیر دثارش سیرت احسن|