
block |تو کمترخواره‌ای هشیار می‌رو|
  block
    block |تو کمترخواره‌ای هشیار می‌رو|
    block |میان کژروان رهوار می‌رو|
  block
    block |تو آن خنبی که من دیدم ندیدی|
    block |مرا خنبک مزن ای یار می‌رو|
  block
    block |ز بازار جهان بیزار گشتم|
    block |تو دلالی سوی بازار می‌رو|
  block
    block |چو من ایزار پا دستار کردم|
    block |تو پا بردار و با دستار می‌رو|
  block
    block |مرا تا وقت مردن کار این است|
    block |تو را کار است سوی کار می‌رو|
  block
    block |مرا آن رند بشکسته‌ست توبه|
    block |تو مرد صایمی ناهار می‌رو|
  block
    block |شنیدی فضل شمس الدین تبریز|
    block |نداری دیده در اقرار می‌رو|