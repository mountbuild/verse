
block |بر آنم کز دل و دیده شوم بیزار یک باره|
  block
    block |بر آنم کز دل و دیده شوم بیزار یک باره|
    block |چو آمد آفتاب جان نخواهم شمع و استاره|
  block
    block |دلا نقاش را بنگر چه بینی نقش گرمابه|
    block |مه و خورشید را بنگر چه گردی گرد مه پاره|
  block
    block |نهادی سیر بر بینی نسیم گل همی‌جویی|
    block |زهی بی‌رزق کو جوید ز هر بیچاره‌ای چاره|
  block
    block |بجز نقاش را منگر که نقش غم کند شادی|
    block |که از اکسیر لطف او عقیق و لعل شد خاره|
  block
    block |اگر مخمور اگر مستی به بزم او رو و رستی|
    block |که شد عمری که در غربت ز خان و مانی آواره|
  block
    block |مگر غول بیابانی ره مدین نمی‌دانی|
    block |که فوق سقف گردونی تو را قصر است و درساره|
  block
    block |نه هر قصری که تو دیدی از آن قیصری بود آن|
    block |نه هر بامی و هر برجی ز بنایی است همواره|
  block
    block |هزاران گل در این پستی به وعده شاد می‌خندد|
    block |هزاران شمع بر بالا به امر او است سیاره|
  block
    block |زهی سلطان زهی نجده سری بخشد به یک سجده|
    block |اسیر او شوی بهتر کاسیر نفس مکاره|
  block
    block |ز علم او است هر مغزی پر از اندیشه و حیله|
    block |ز لطف او است هر چشمی که مخمور است و سحاره|
  block
    block |خری کو در کلم زاری درافتاد و نمی‌ترسد|
    block |برون رانندش از حایط بریده دم و لت خواره|
  block
    block |مگو ای عشق با تن تو حدیث عشق زیرا او|
    block |نفاقی می‌کند با تو ولیکن نیست این کاره|
  block
    block |به پیشت دست می‌بندد ولیکن بر تو می‌خندد|
    block |به گورستان رو و بنگر فغان از نفس اماره|