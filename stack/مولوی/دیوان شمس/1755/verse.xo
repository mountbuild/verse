
block |در طریقت دو صد کمین دارم|
  block
    block |در طریقت دو صد کمین دارم|
    block |لیک صد چشم خرده بین دارم|
  block
    block |این نشان‌ها که بر رخم پیداست|
    block |دانک از شاه همنشین دارم|
  block
    block |آن یکی گنج کز جهان بیش است|
    block |در دل و جان خود دفین دارم|
  block
    block |ظلمت شک جای من بادا|
    block |گر از آن رو سر یقین دارم|
  block
    block |من نهانی ز جبرئیل امین|
    block |جبرئیل دگر امین دارم|
  block
    block |نقش چین مر مرا چه کار آید|
    block |چونک بر رخ ز عشق چین دارم|
  block
    block |اسپ اقبال را ببرم پی|
    block |زانک بر پشت عشق زین دارم|
  block
    block |پای دار است جان من در عشق|
    block |چونک پاهای آهنین دارم|
  block
    block |از دمم بوی باغ می آید|
    block |کز درون باغ و یاسمین دارم|
  block
    block |از فرح پایم از زمین دور است|
    block |چونک در لامکان زمین دارم|
  block
    block |رو به تبریز شرح این بطلب|
    block |زانک من این ز شمس دین دارم|