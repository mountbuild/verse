
block |از آن باده ندانم چون فنایم|
  block
    block |از آن باده ندانم چون فنایم|
    block |از آن بی‌جا نمی‌دانم کجایم|
  block
    block |زمانی قعر دریایی درافتم|
    block |دمی دیگر چو خورشیدی برآیم|
  block
    block |زمانی از من آبستن جهانی|
    block |زمانی چون جهان خلقی بزایم|
  block
    block |چو طوطی جان شکر خاید به ناگه|
    block |شوم سرمست و طوطی را بخایم|
  block
    block |به جایی درنگنجیدم به عالم|
    block |بجز آن یار بی‌جا را نشایم|
  block
    block |منم آن رند مست سخت شیدا|
    block |میان جمله رندان‌های هایم|
  block
    block |مرا گویی چرا با خود نیایی|
    block |تو بنما خود که تا با خود بیایم|
  block
    block |مرا سایه هما چندان نوازد|
    block |که گویی سایه او شد من همایم|
  block
    block |بدیدم حسن را سرمست می گفت|
    block |بلایم من بلایم من بلایم|
  block
    block |جوابش آمد از هر سو ز صد جان|
    block |ترایم من ترایم من ترایم|
  block
    block |تو آن نوری که با موسی همی‌گفت|
    block |خدایم من خدایم من خدایم|
  block
    block |بگفتم شمس تبریزی کیی گفت|
    block |شمایم من شمایم من شمایم|