
block |طواف کعبه دل کن اگر دلی داری|
  block
    block |طواف کعبه دل کن اگر دلی داری|
    block |دلست کعبه معنی تو گل چه پنداری|
  block
    block |طواف کعبه صورت حقت بدان فرمود|
    block |که تا به واسطه آن دلی به دست آری|
  block
    block |هزار بار پیاده طواف کعبه کنی|
    block |قبول حق نشود گر دلی بیازاری|
  block
    block |بده تو ملکت و مال و دلی به دست آور|
    block |که دل ضیا دهدت در لحد شب تاری|
  block
    block |هزار بدره زرگر بری به حضرت حق|
    block |حقت بگوید دل آر اگر به ما آری|
  block
    block |که سیم و زر بر ما لاشیست بی‌مقدار|
    block |دلست مطلب ما گر مرا طلبکاری|
  block
    block |ز عرش و کرسی و لوح قلم فزون باشد|
    block |دل خراب که آن را کهی بنشماری|
  block
    block |مدار خوار دلی را اگر چه خوار بود|
    block |که بس عزیر عزیزست دل در آن خواری|
  block
    block |دل خراب چو منظرگه اله بود|
    block |زهی سعادت جانی که کرد معماری|
  block
    block |عمارت دل بیچاره دو صدپاره|
    block |ز حج و عمره به آید به حضرت باری|
  block
    block |کنوز گنج الهی دل خراب بود|
    block |که در خرابه بود دفن گنج بسیاری|
  block
    block |کمر به خدمت دل‌ها ببند چاکروار|
    block |که برگشاید در تو طریق اسراری|
  block
    block |گرت سعادت و اقبال گشت مطلوبت|
    block |شوی تو طالب دل‌ها و کبر بگذاری|
  block
    block |چو همعنان تو گردد عنایت دل‌ها|
    block |شود ینابع حکمت ز قلب تو جاری|
  block
    block |روان شود ز لسانت چو سیل آب حیات|
    block |دمت بود چو مسیحا دوای بیماری|
  block
    block |برای یک دل موجود گشت هر دو جهان|
    block |شنو تو نکته لولاک از لب قاری|
  block
    block |وگر نه کون و مکان را وجود کی بودی|
    block |ز مهر و ماه و ز ارض و سمای زنگاری|
  block
    block |خموش وصف دل اندر بیان نمی‌گنجد|
    block |اگر به هر سر مویی دو صد زبان داری|