
block |بیا ای آنک سلطان جمالی|
  block
    block |بیا ای آنک سلطان جمالی|
    block |کمالات کمالان را کمالی|
  block
    block |خیالی را امین خلق کردی|
    block |چنانک وهمشان شد که خیالی|
  block
    block |خیالت شحنه شهر فراق است|
    block |تو زان پاکی تو سلطان وصالی|
  block
    block |تو خورشیدی و جان‌ها سایه تو|
    block |نه چون خورشید گردون در زوالی|
  block
    block |بخندانی جهان را تو نخندی|
    block |بنالانی روان را تو ننالی|
  block
    block |تو دست و پای هر بی‌دست و پایی|
    block |تو پر و بال هر بی‌پر و بالی|
  block
    block |هزاران مشفق غمخوار سازی|
    block |ولیک از ناز گویی لاابالی|