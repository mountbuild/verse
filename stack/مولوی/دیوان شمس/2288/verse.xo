
block |شحنه عشق می‌کشد از دو جهان مصادره|
  block
    block |شحنه عشق می‌کشد از دو جهان مصادره|
    block |دیده و دل گرو کنم بهر چنان مصادره|
  block
    block |از سبب مصادره شحنه عشق رهزند|
    block |پس بر عاشقان شود راحت جان مصادره|
  block
    block |داد جگر مصادره از خود لعل پاره‌ها|
    block |جانب دیده پاره‌ای رفت از آن مصادره|
  block
    block |عشق شهی است چون قمر کیسه گشا و سیم بر|
    block |سیم بده به سیم بر نیست زیان مصادره|
  block
    block |هر چه برد مصادره از تن عاشقان گرو|
    block |بازرسد به کوی دل نورفشان مصادره|
  block
    block |فصل بهار را ببین جمله به باغ وادهد|
    block |آنچ ز باغ برده بد ظلم خزان مصادره|
  block
    block |بخشش آفتاب بین بازدهد قماش مه|
    block |هر چه ز ماه می‌ستد دور زمان مصادره|
  block
    block |دیده و عقل و هوش را شب به مصادره برد|
    block |صبحدمی ندا کند بازستان مصادره|
  block
    block |نور سحر بریخته زنگیکان گریخته|
    block |گر چه شب آفتاب را کرد نهان مصادره|