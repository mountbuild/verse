
block |به خانه خانه می‌آرد چو بیذق شاه جان ما را|
  block
    block |به خانه خانه می‌آرد چو بیذق شاه جان ما را|
    block |عجب بردست یا ماتست زیر امتحان ما را|
  block
    block |همه اجزای ما را او کشانیدست از هر سو|
    block |تراشیدست عالم را و معجون کرده زان ما را|
  block
    block |ز حرص و شهوتی ما را مهاری کرده دربینی|
    block |چو اشتر می‌کشاند او به گرد این جهان ما را|
  block
    block |چه جای ما که گردون را چو گاوان در خرس بست او|
    block |که چون کنجد همی‌کوبد به زیر آسمان ما را|
  block
    block |خنک آن اشتری کو را مهار عشق حق باشد|
    block |همیشه مست می‌دارد میان اشتران ما را|