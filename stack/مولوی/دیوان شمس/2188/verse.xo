
block |در این رقص و در این های و در این هو|
  block
    block |در این رقص و در این های و در این هو|
    block |میان ماست گردان میر مه رو|
  block
    block |اگر چه روی می‌دزدد ز مردم|
    block |کجا پنهان شود آن روی نیکو|
  block
    block |چو چشمت بست آن جادوی استاد|
    block |درآ در آب جو و آب می‌جو|
  block
    block |تو گویی کو و کو او نیز سر را|
    block |به هر سو می‌کند یعنی که کو کو|
  block
    block |ز کوی عشق می‌آید ندایی|
    block |رها کن کو و کو دررو در این کو|
  block
    block |برو دامان خاقان گیر محکم|
    block |چو او باشد چه اندیشی ز باجو|
  block
    block |برو پهلوی قصرش خانه‌ای گیر|
    block |که تا ایمن شوی از درد پهلو|
  block
    block |گریزان درد و دارو در پی تو|
    block |زهی لطف و زهی احسان و دارو|
  block
    block |سیه کاری و تلخی را رها کن|
    block |بر ما زو بیا غلطان چو مازو|
  block
    block |از او یابد طرب هم مست و هم می|
    block |از او گیرد نمک هم رو و هم خو|
  block
    block |از او اندیش و گفتن را رها کن|
    block |لطیف اندیش باشد مرد کم گو|