
block |ای عشق کز قدیم تو با ما یگانه‌ای|
  block
    block |ای عشق کز قدیم تو با ما یگانه‌ای|
    block |یک یک بگو تو راز چو از عین خانه‌ای|
  block
    block |از بیم آتش تو زبان را ببسته‌ایم|
    block |تا خود چه آتشی تو و یا چه زبانه‌ای|
  block
    block |هر دم خرابیی است ز تو شهر عقل را|
    block |باد چراغ عقلی و باده مغانه‌ای|
  block
    block |یا دوست دوستی تو و یا نیک دشمنی|
    block |یا در میان هر دو تو شکل میانه‌ای|
  block
    block |گویند عاقلان دم عاشق فسانه‌ای است|
    block |شب روز کن چرایی اگر تو فسانه‌ای|
  block
    block |ای آنک خوبی تو نشانید فتنه‌ها|
    block |عشق تو است فتنه و تو خود نشانه‌ای|
  block
    block |ای شاه شاه و مفخر تبریز شمس دین|
    block |نور زمینیان و جمال زمانه‌ای|