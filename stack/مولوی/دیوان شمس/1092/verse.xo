
block |اختران را شب وصلست و نثارست و نثار|
  block
    block |اختران را شب وصلست و نثارست و نثار|
    block |چون سوی چرخ عروسیست ز ماه ده و چار|
  block
    block |زهره در خویش نگنجد ز نواهای لطیف|
    block |همچو بلبل که شود مست ز گل فصل بهار|
  block
    block |جدی را بین به کرشمه به اسد می‌نگرد|
    block |حوت را بین که ز دریا چه برآورد غبار|
  block
    block |مشتری اسب دوانید سوی پیر زحل|
    block |که جوانی تو ز سر گیر و بر او مژده بیار|
  block
    block |کف مریخ که پرخون بود از قبضه تیغ|
    block |گشت جان بخش چو خورشید مشرف آثار|
  block
    block |دلو گردون چو از آن آب حیات آمد پر|
    block |شود آن سنبله خشک از او گوهربار|
  block
    block |جوز پرمغز ز میزان و شکستن نرمد|
    block |حمل از مادر خود کی بگریزد به نفار|
  block
    block |تیر غمزه چو رسید از سوی مه بر دل قوس|
    block |شب روی پیشه گرفت از هوسش عقرب وار|
  block
    block |اندر این عید برو گاو فلک قربان کن|
    block |گر نه‌ای چون سرطان در وحلی کژرفتار|
  block
    block |این فلک هست سطرلاب و حقیقت عشقست|
    block |هر چه گوییم از این گوش سوی معنی دار|
  block
    block |شمس تبریز در آن صبح که تو درتابی|
    block |روز روشن شود از روی چو ماهت شب تار|