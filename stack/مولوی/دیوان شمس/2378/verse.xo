
block |صد خمار است و طرب در نظر آن دیده|
  block
    block |صد خمار است و طرب در نظر آن دیده|
    block |که در آن روی نظر کرده بود دزدیده|
  block
    block |صد نشاط است و هوس در سر آن سرمستی|
    block |که رخ خود به کف پاش بود مالیده|
  block
    block |عشوه و مکر زمانه نپذیرد گوشی|
    block |که سلام از لب آن یار بود بشنیده|
  block
    block |پیچ زلفش چو ندیدی تو برو معذوری|
    block |ای تو در نیک و بد دور زمان پیچیده|
  block
    block |نی تراشی است که اندر نی صورت بدمد|
    block |هیچ دیدی تو نیی بی‌نفسی نالیده|
  block
    block |گر بداند که حریف لب کی خواهد شد|
    block |کی برنجد ز بریدن قلم بالیده|
  block
    block |گر بپرسند چه فرق است میان تو و غیر|
    block |فرق این بس که تویی فرق مرا خاریده|
  block
    block |جرعه‌ای کن فیکون بر سر آن خاک بریخت|
    block |لب عشاق جهان خاک تو را لیسیده|
  block
    block |شمس تبریز تو را عشق شناسد نه خرد|
    block |بر دم باد بهاری نرسد پوسیده|