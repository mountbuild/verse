
block |یا من عجب فتادم یا تو عجب فتادی|
  block
    block |یا من عجب فتادم یا تو عجب فتادی|
    block |چندین قدح بخوردی جامی به من ندادی|
  block
    block |تو از شراب مستی من هم ز بوی مستم|
    block |بو نیز نیست اندک در بزم کیقبادی|
  block
    block |بسیار عاشقان را کشتی تو بی‌گناهی|
    block |در رنج و غم نکشتی کشتی ز ذوق و شادی|
  block
    block |ای تو گشاد عالم ای تو مراد آدم|
    block |خانه چرا گرفتی در کوی بی‌مرادی|
  block
    block |زیرا چراغ روشن در ظلمت شب آید|
    block |درمان به درد آید این است اوستادی|
  block
    block |بستی زبان و گوشم تا جز غمت ننوشم|
    block |نی نکته عمیدی نی گفته عمادی|
  block
    block |تبریز شمس دین را خدمت رسان ز مستان|
    block |سجده کن و بگویش اوحشت یا فؤادی|