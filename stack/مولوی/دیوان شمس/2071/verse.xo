
block |هر چه کنی تو کرده من دان|
  block
    block |هر چه کنی تو کرده من دان|
    block |هر چه کند تن کرده بود جان|
  block
    block |چشم منی تو گوش منی تو|
    block |این دو بگفتم باقی می‌دان|
  block
    block |گر به جهان آن گنج نبودی|
    block |بهر چه بودی خانه ویران|
  block
    block |گنج طلب کن ای پدر من|
    block |دست بجنبان دست بجنبان|
  block
    block |بوی خوش او رهبر ما شد|
    block |تا گل و ریحان تا گل و ریحان|
  block
    block |ذره به ذره مشتریندت|
    block |گوهر خود را هین مده ارزان|
  block
    block |موش درآید گربه درآید|
    block |گر بگشایی تو سر انبان|
  block
    block |عشق چو باشد کم نشود جان|
    block |دور مبادا سایه جانان|
  block
    block |باقی این را هم تو بگویی|
    block |ای مه مه رو زهره تابان|