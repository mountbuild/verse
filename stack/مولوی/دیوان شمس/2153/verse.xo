
block |ای تو امان هر بلا ما همه در امان تو|
  block
    block |ای تو امان هر بلا ما همه در امان تو|
    block |جان همه خوش است در سایه لطف جان تو|
  block
    block |شاه همه جهان تویی اصل همه کسان تویی|
    block |چونک تو هستی آن ما نیست غم از کسان تو|
  block
    block |ابر غم تو ای قمر آمد دوش بر جگر|
    block |گفت مرا ز بام و در صد سقط از زبان تو|
  block
    block |جست دلم ز قال او رفت بر خیال او|
    block |شاید ای نبات خو این همه در زمان تو|
  block
    block |جان مرا در این جهان آتش توست در دهان|
    block |از هوس وصال تو وز طلب جهان تو|
  block
    block |نیست مرا ز جسم و جان در ره عشق تو نشان|
    block |ز آنک نغول می‌روم در طلب نشان تو|
  block
    block |بنده بدید جوهرت لنگ شده‌ست بر درت|
    block |مانده‌ام ای جواهری بر طرف دکان تو|
  block
    block |شاد شود دل و جگر چون بگشایی آن کمر|
    block |بازگشا تو خوش قبا آن کمر از میان تو|
  block
    block |تا نظری به جان کنی جان مرا چو کان کنی|
    block |در تبریز شمس دین نقد رسم به کان تو|