
block |صاف جان‌ها سوی گردون می‌رود|
  block
    block |صاف جان‌ها سوی گردون می‌رود|
    block |درد جان‌ها سوی هامون می‌رود|
  block
    block |چشم دل بگشا و در جان‌ها نگر|
    block |چون بیامد چون شد و چون می‌رود|
  block
    block |جامه برکش چونک در راهی روی|
    block |چون همه ره خاک با خون می‌رود|
  block
    block |لاله خون آلود می‌روید ز خاک|
    block |گر چه با دامان گلگون می‌رود|
  block
    block |جان چو شد در زیر خاکم جا کنید|
    block |خاک در خانه چو خاتون می‌رود|
  block
    block |جان عرشی سوی عیسی می‌رود|
    block |جان فرعونی به قارون می‌رود|
  block
    block |سوی آن دل جان من پر می‌زند|
    block |کو لطیف و شاد و موزون می‌رود|
  block
    block |زانک آن جان دون حق چیزی نخواست|
    block |وین دگر جان سوی مادون می‌رود|