
block |منم از جان خود بیزار بیزار|
  block
    block |منم از جان خود بیزار بیزار|
    block |اگر باشد تو را از بنده آزار|
  block
    block |مرا خود جان و دل بهر تو باید|
    block |که قربان تو باشد ای نکوکار|
  block
    block |ز آزار دلت گر چه نگویی|
    block |درون جان من پیداست آثار|
  block
    block |بهار از من بگردد چون ندانم|
    block |چو در دل جای گلشن پر شود خار|
  block
    block |گناهم پیش لطفت سجده آرد|
    block |که ای مسجود جان زنهار زنهار|
  block
    block |گنه را لطف تو گوید که تا کی|
    block |گنه گوید بدو کاین بار این بار|
  block
    block |تن و جانی که خاک تو نباشد|
    block |تن او سله باشد جان او مار|
  block
    block |تو خورشیدی و مرغ روز خواهی|
    block |چو مرغ شب بیاید نبودش بار|
  block
    block |چو برگیری تو رسم شب ز عالم|
    block |چه پرها برکند مرغ شب ای یار|
  block
    block |به حق آن که لطف تو جهانست|
    block |که آن جا گم شود این چرخ دوار|
  block
    block |به چشم جان چه دریا و چه صحرا|
    block |در آن عالم چه اقرار و چه انکار|
  block
    block |به تنگی درفتد هرک از تو ماند|
    block |فروکن دست و او را زود بردار|
  block
    block |به قصد از شمس تبریزی نگردم|
    block |چگونه زهر نوشد مرد هشیار|