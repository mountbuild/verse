
block |آه که دلم برد غمزه‌های نگاری|
  block
    block |آه که دلم برد غمزه‌های نگاری|
    block |شیر شگرف آمد و ضعیف شکاری|
  block
    block |هیچ دلی چون نبود خالی از اندوه|
    block |درد و غم چون تو یار و دلبر باری|
  block
    block |از پی این عشق اشک‌هاست روانه|
    block |خوب شهی آمد و لطیف نثاری|
  block
    block |چشم پیاپی چو ابر آب فشاند|
    block |تا ننشیند بر آن نیاز غباری|
  block
    block |کان شکر آن لبست باد بقایش|
    block |تا که نماند حزین و غوره فشاری|
  block
    block |نک شب قدرست و بدر کرد عنایت|
    block |بر دل هر شب روی ستاره شماری|
  block
    block |بی مه او جان چو چرخ زیر و زبر بود|
    block |ماهی بی‌آب را کی دید قراری|
  block
    block |خود تو چو عقلی و این جهان همه چون تن|
    block |از تن بی‌عقل کی بیاید کاری|
  block
    block |خلعت نو پوش بر زمین و زمانه|
    block |خلعت گل یافت از جناب تو خاری|
  block
    block |گر نبدی خوی دوست روح فشانی|
    block |خود نبدی عاشقی و روح سپاری|
  block
    block |خرقه بده در قمارخانه عالم|
    block |خوب حریفی و سودناک قماری|
  block
    block |بهر کنارش همی کنار گشایم|
    block |هیچ کس آن بحر را ندید کناری|
  block
    block |تن بزنم تا بگوید آن مه خوش رو|
    block |آنک ز حلمش بیافت کوه وقاری|