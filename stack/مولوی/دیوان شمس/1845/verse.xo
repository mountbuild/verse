
block |عدو توبه و صبرم مرا امروز ناگاهان|
  block
    block |عدو توبه و صبرم مرا امروز ناگاهان|
    block |میان راه پیش آمد نوازش کرد چون شاهان|
  block
    block |گرفته جام چون مستان در او صد عشوه و دستان|
    block |به پیشم داشت جام می که گر میخواره‌ای بستان|
  block
    block |منور چون رخ موسی مبارک چون که سینا|
    block |مشعشع چون ید بیضا مشرح چون دل عمران|
  block
    block |هلا این لوح لایح را بیا بستان از این موسی|
    block |مکش سر همچو فرعونان مکن استیزه چون هامان|
  block
    block |بدو گفتم که ای موسی به دستت چیست آن گفت این|
    block |یکی ساعت عصا باشد یکی ساعت بود ثعبان|
  block
    block |ز هر ذره جدا صد نقش گوناگون بدید آید|
    block |که هر چه بوهریره را بباید هست در انبان|
  block
    block |به دست من بود حکمش به هر صورت بگردانم|
    block |کنم زهراب را دارو کنم دشوار را آسان|
  block
    block |زنم گاهیش بر دریا برآرم گرد از دریا|
    block |زنم گاهیش بر سنگی بجوشد چشمه حیوان|
  block
    block |گه آب نیل صافی را به دشمن خون نمودم من|
    block |نمودم سنگ خاکی را به عامه گوهر و مرجان|
  block
    block |به چشم حاسدان گرگم بر یعقوب خود یوسف|
    block |بر جهال بوجهلم محمد پیش یزدان دان|
  block
    block |گلاب خوش نفس باشد جعل را مرگ و جان کندن|
    block |جلاب شکری باشد به صفرایی زیان جان|
  block
    block |به ظاهر طالبان همراه و در تحقیق پشتاپشت|
    block |یکی منزل در اسفل کرد و دیگر برتر از کیوان|
  block
    block |مثال کودک و پیری که همراهند در ظاهر|
    block |ولیک این روزافزون است و آن هر لحظه در نقصان|
  block
    block |چه جام زهر و قند است این چه سحر و چشم بند است این|
    block |که سرگردان همی‌دارد تو را این دور و این دوران|
  block
    block |جهان ثابت است و تو ورا گردان همی‌بینی|
    block |چو برگردد کسی را سر ببیند خانه را گردان|
  block
    block |مقام خوف آن را دان که هستی تو در او ایمن|
    block |مقام امن آن را دان که هستی تو در او لرزان|
  block
    block |چو عکسی و دروغینی همه برعکس می بینی|
    block |چو کردی مشورت با زن خلاف زن کن ای نادان|
  block
    block |زن آن باشد که رنگ و بو بود او را ره و قبله|
    block |حقیقت نفس اماره‌ست زن در بنیت انسان|
  block
    block |نصیحت‌های اهل دل دوی نحل را ماند|
    block |پر از حلوا کند از لب ز فرش خانه تا ساران|
  block
    block |زهی مفهوم نامفهوم زهی بیگانه همدل|
    block |زهی ترشی به از شیرین زهی کفری به از ایمان|
  block
    block |خمش کن که زبان دربان شده‌ست از حرف پیمودن|
    block |چو دل بی‌حرف می گوید بود در صدر چون سلطان|
  block
    block |بتاب ای شمس تبریزی به سوی برج‌های دل|
    block |که شمس مقعد صدقی نه چون این شمس سرگردان|