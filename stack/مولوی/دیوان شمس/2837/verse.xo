
block |هله عاشقان بشارت که نماند این جدایی|
  block
    block |هله عاشقان بشارت که نماند این جدایی|
    block |برسد وصال دولت بکند خدا خدایی|
  block
    block |ز کرم مزید آید دو هزار عید آید|
    block |دو جهان مرید آید تو هنوز خود کجایی|
  block
    block |شکر وفا بکاری سر روح را بخاری|
    block |ز زمانه عار داری به نهم فلک برآیی|
  block
    block |کرمت به خود کشاند به مراد دل رساند|
    block |غم این و آن نماند بدهد صفا صفایی|
  block
    block |هله عاشقان صادق مروید جز موافق|
    block |که سعادتی است سابق ز درون باوفایی|
  block
    block |به مقام خاک بودی سفر نهان نمودی|
    block |چو به آدمی رسیدی هله تا به این نپایی|
  block
    block |تو مسافری روان کن سفری بر آسمان کن|
    block |تو بجنب پاره پاره که خدا دهد رهایی|
  block
    block |بنگر به قطره خون که دلش لقب نهادی|
    block |که بگشت گرد عالم نه ز راه پر و پایی|
  block
    block |نفسی روی به مغرب نفسی روی به مشرق|
    block |نفسی به عرش و کرسی که ز نور اولیایی|
  block
    block |بنگر به نور دیده که زند بر آسمان‌ها|
    block |به کسی که نور دادش بنمای آشنایی|
  block
    block |خمش از سخن گزاری تو مگر قدم نداری|
    block |تو اگر بزرگواری چه اسیر تنگنایی|