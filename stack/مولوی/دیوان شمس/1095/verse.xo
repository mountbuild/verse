
block |داد جاروبی به دستم آن نگار|
  block
    block |داد جاروبی به دستم آن نگار|
    block |گفت کز دریا برانگیزان غبار|
  block
    block |باز آن جاروب را ز آتش بسوخت|
    block |گفت کز آتش تو جاروبی برآر|
  block
    block |کردم از حیرت سجودی پیش او|
    block |گفت بی‌ساجد سجودی خوش بیار|
  block
    block |آه بی‌ساجد سجودی چون بود|
    block |گفت بی‌چون باشد و بی‌خارخار|
  block
    block |گردنک را پیش کردم گفتمش|
    block |ساجدی را سر ببر از ذوالفقار|
  block
    block |تیغ تا او بیش زد سر بیش شد|
    block |تا برست از گردنم سر صد هزار|
  block
    block |من چراغ و هر سرم همچون فتیل|
    block |هر طرف اندر گرفته از شرار|
  block
    block |شمع‌ها می‌ورشد از سرهای من|
    block |شرق تا مغرب گرفته از قطار|
  block
    block |شرق و مغرب چیست اندر لامکان|
    block |گلخنی تاریک و حمامی به کار|
  block
    block |ای مزاجت سرد کو تاسه دلت|
    block |اندر این گرمابه تا کی این قرار|
  block
    block |برشو از گرمابه و گلخن مرو|
    block |جامه کن دربنگر آن نقش و نگار|
  block
    block |تا ببینی نقش‌های دلربا|
    block |تا ببینی رنگ‌های لاله زار|
  block
    block |چون بدیدی سوی روزن درنگر|
    block |کان نگار از عکس روزن شد نگار|
  block
    block |شش جهت حمام و روزن لامکان|
    block |بر سر روزن جمال شهریار|
  block
    block |خاک و آب از عکس او رنگین شده|
    block |جان بباریده به ترک و زنگبار|
  block
    block |روز رفت و قصه‌ام کوته نشد|
    block |ای شب و روز از حدیثش شرمسار|
  block
    block |شاه شمس الدین تبریزی مرا|
    block |مست می‌دارد خمار اندر خمار|