
block |ای میرآب بگشا آن چشمه روان را|
  block
    block |ای میرآب بگشا آن چشمه روان را|
    block |تا چشم‌ها گشاید ز اشکوفه بوستان را|
  block
    block |آب حیات لطفت در ظلمت دو چشم است|
    block |زان مردمک چو دریا کردست دیدگان را|
  block
    block |هرگز کسی نرقصد تا لطف تو نبیند|
    block |کاندر شکم ز لطفت رقص است کودکان را|
  block
    block |اندر شکم چه باشد و اندر عدم چه باشد|
    block |کاندر لحد ز نورت رقص است استخوان را|
  block
    block |بر پرده‌های دنیا بسیار رقص کردیم|
    block |چابک شوید یاران مر رقص آن جهان را|
  block
    block |جان‌ها چو می‌برقصد با کندهای قالب|
    block |خاصه چو بسکلاند این کنده گران را|
  block
    block |پس ز اول ولادت بودیم پای کوبان|
    block |در ظلمت رحم‌ها از بهر شکر جان را|
  block
    block |پس جمله صوفیانیم از خانقه رسیده|
    block |رقصان و شکرگویان این لوت رایگان را|
  block
    block |این لوت را اگر جان بدهیم رایگانست|
    block |خود چیست جان صوفی این گنج شایگان را|
  block
    block |چون خوان این جهان را سرپوش آسمانست|
    block |از خوان حق چه گویم زهره بود زبان را|
  block
    block |ما صوفیان راهیم ما طبل خوار شاهیم|
    block |پاینده دار یا رب این کاسه را و خوان را|
  block
    block |در کاسه‌های شاهان جز کاسه شست ما نی|
    block |هر خام درنیابد این کاسه را و نان را|
  block
    block |از کاسه‌های نعمت تا کاسه ملوث|
    block |پیش مگس چه فرق است آن ننگ میزبان را|
  block
    block |وان کس که کس بود او ناخورده و چشیده|
    block |گه می‌گزد زبان را گه می‌زند دهان را|