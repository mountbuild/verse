
block |چنان گشتم ز مستی و خرابی|
  block
    block |چنان گشتم ز مستی و خرابی|
    block |که خاکی را نمی‌دانم ز آبی|
  block
    block |در این خانه نمی‌یابم کسی را|
    block |تو هشیاری بیا باشد بیابی|
  block
    block |همین دانم که مجلس از تو برپاست|
    block |نمی‌دانم شرابی یا کبابی|
  block
    block |به باطن جان جان جان جانی|
    block |به ظاهر آفتاب آفتابی|
  block
    block |از آن رو خوش فسونی که مسیحی|
    block |از آن رو دیوسوزی که شهابی|
  block
    block |مرا خوش خوی کن زیرا شرابی|
    block |مرا خوش بوی کن زیرا گلابی|
  block
    block |صبایی که بخندانی چمن را|
    block |اگر چه تشنگان را تو عذابی|
  block
    block |بیا مستان بی‌حد بین به بازار|
    block |اگر تو محتسب در احتسابی|
  block
    block |چو نان خواهان گهی اندر سؤالی|
    block |چو رنجوران گهی اندر جوابی|
  block
    block |مثال برق کوته خنده تو|
    block |از آن محبوس ظلمات سحابی|
  block
    block |درآ در مجلس سلطان باقی|
    block |ببین گردان جفان کالجوابی|
  block
    block |تو خوش لعلی ولیکن زیر کانی|
    block |تو بس خوبی ولیکن در نقابی|
  block
    block |به سوی شه پری باز سپیدی|
    block |وگر پری به گورستان غرابی|
  block
    block |جوان بختا بزن دستی و می‌گو|
    block |شبابی یا شبابی یا شبابی|
  block
    block |مگو با کس سخن ور سخت گیرد|
    block |بگو والله اعلم بالصواب|