
block |گوش من منتظر پیام تو را|
  block
    block |گوش من منتظر پیام تو را|
    block |جان به جان جسته یک سلام تو را|
  block
    block |در دلم خون شوق می‌جوشد|
    block |منتظر بوی جوش جام تو را|
  block
    block |ای ز شیرینی و دلاویزی|
    block |دانه حاجت نبوده دام تو را|
  block
    block |کرده شاهان نثار تاج و کمر|
    block |مر قبای کمین غلام تو را|
  block
    block |ز اول عشق من گمان بردم|
    block |که تصور کنم ختام تو را|
  block
    block |سلسله‌ام کن به پای اشتر بند|
    block |من طمع کی کنم سنام تو را|
  block
    block |آنک شیری ز لطف تو خوردست|
    block |مرگ بیند یقین فطام تو را|
  block
    block |به حق آن زبان کاشف غیب|
    block |که به گوشم رسان پیام تو را|
  block
    block |به حق آن سرای دولت بخش|
    block |بنمایم ز دور بام تو را|
  block
    block |گر سر از سجده تو سود کند|
    block |چه زیانست لطف عام تو را|
  block
    block |شمس تبریز این دل آشفته|
    block |بر جگر بسته است نام تو را|