
block |مر عاشقان را پند کس هرگز نباشد سودمند|
  block
    block |مر عاشقان را پند کس هرگز نباشد سودمند|
    block |نی آن چنان سیلیست این کش کس تواند کرد بند|
  block
    block |ذوق سر سرمست را هرگز نداند عاقلی|
    block |حال دل بی‌هوش را هرگز نداند هوشمند|
  block
    block |بیزار گردند از شهی شاهان اگر بویی برند|
    block |زان باده‌ها که عاشقان در مجلس دل می‌خورند|
  block
    block |خسرو وداع ملک خود از بهر شیرین می‌کند|
    block |فرهاد هم از بهر او بر کوه می‌کوبد کلند|
  block
    block |مجنون ز حلقه عاقلان از عشق لیلی می‌رمد|
    block |بر سبلت هر سرکشی کردست وامق ریش خند|
  block
    block |افسرده آن عمری که آن بگذشت بی آن جان خوش|
    block |ای گنده آن مغزی که آن غافل بود زین لورکند|
  block
    block |این آسمان گر نیستی سرگشته و عاشق چو ما|
    block |زین گردش او سیر آمدی گفتی بسستم چند چند|
  block
    block |عالم چو سرنایی و او در هر شکافش می‌دمد|
    block |هر ناله‌ای دارد یقین زان دو لب چون قند قند|
  block
    block |می‌بین که چون در می‌دمد در هر گلی در هر دلی|
    block |حاجت دهد عشقی دهد کافغان برآرد از گزند|
  block
    block |دل را ز حق گر برکنی بر کی نهی آخر بگو|
    block |بی جان کسی که دل از او یک لحظه برتانست کند|
  block
    block |من بس کنم تو چست شو شب بر سر این بام رو|
    block |خوش غلغلی در شهر زن ای جان به آواز بلند|