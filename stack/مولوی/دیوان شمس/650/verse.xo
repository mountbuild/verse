
block |آن سرخ قبایی که چو مه پار برآمد|
  block
    block |آن سرخ قبایی که چو مه پار برآمد|
    block |امسال در این خرقه زنگار برآمد|
  block
    block |آن ترک که آن سال به یغماش بدیدی|
    block |آنست که امسال عرب وار برآمد|
  block
    block |آن یار همانست اگر جامه دگر شد|
    block |آن جامه بدل کرد و دگربار برآمد|
  block
    block |آن باده همانست اگر شیشه بدل شد|
    block |بنگر که چه خوش بر سر خمار برآمد|
  block
    block |شب رفت حریفان صبوحی به کجایید|
    block |کان مشعله از روزن اسرار برآمد|
  block
    block |رومی پنهان گشت چو دوران حبش دید|
    block |امروز در این لشکر جرار برآمد|
  block
    block |شمس الحق تبریز رسیدست بگویید|
    block |کز چرخ صفا آن مه انوار برآمد|