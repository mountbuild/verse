
block |چرا شاید چو ما شه زادگانیم|
  block
    block |چرا شاید چو ما شه زادگانیم|
    block |که جز صورت ز یک دیگر ندانیم|
  block
    block |چو مرغ خانه تا کی دانه چینیم|
    block |چه شد دریا چو ما مرغابیانیم|
  block
    block |برو ای مرغ خانه تو چه دانی|
    block |که ما مرغان در آن دریا چه سانیم|
  block
    block |مزن بر عاشقان عشق تشنیع|
    block |تو را چه کاین چنینیم و چنانیم|
  block
    block |چنینیم و چنان و هر چه هستیم|
    block |اسیر دام عشق بی‌امانیم|
  block
    block |چرا از جهل بر ما می دوانی|
    block |نه گردون را چنین ما می دوانیم|
  block
    block |عجب نبود اگر ما را بخایند|
    block |که آتش دیده و پخته چو نانیم|
  block
    block |وگر چون گرگ ما را می درانند|
    block |چه چاره چون به حکم آن شبانیم|
  block
    block |چو چرخ اندر زبان‌ها اوفتادیم|
    block |چو چرخ بی‌گناه و بی‌زبانیم|
  block
    block |حریف کهرباییم ار چو کاهیم|
    block |نه در زندان چو کاه کاهدانیم|
  block
    block |نتاند باد کاه ما ربودن|
    block |که ما زان کهربا اندر امانیم|
  block
    block |تو را باد و دم شهوت رباید|
    block |نه ما که کهربای عقل و جانیم|
  block
    block |خمش کن کاه و کوه و کهربا چیست|
    block |که آنچ از فهم بیرون است آنیم|