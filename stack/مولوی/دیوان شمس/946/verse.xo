
block |میان باغ گل سرخ‌های و هو دارد|
  block
    block |میان باغ گل سرخ‌های و هو دارد|
    block |که بو کنید دهان مرا چه بو دارد|
  block
    block |پیاله‌ای به من آورد لاله که بخوری|
    block |خورم چرا نخورم بنده هم گلو دارد|
  block
    block |گلو چه حاجت می‌نوش بی‌گلو و دهان|
    block |رحیق غیب که طعم سقا همو دارد|
  block
    block |چو سال سال نشاطست و روز روز طرب|
    block |خنک مرا و کسی را که عیش خو دارد|
  block
    block |چرا مقیم نباشد چو ما به مجلس گل|
    block |کسی که ساقی باقی ماه رو دارد|
  block
    block |به آفتاب جلالت که ذره ذره عشق|
    block |نهان به زیر قبا ساغر و کدو دارد|
  block
    block |سؤال کردم از گل که بر که می‌خندی|
    block |جواب داد بدان زشت کو دو شو دارد|
  block
    block |غلام کور که او را دو خواجه می‌باید|
    block |چو سگ همیشه مقام او میان کو دارد|
  block
    block |سؤال کردم از خار کاین سلاح تو چیست|
    block |جواب داد که گلزار صد عدو دارد|
  block
    block |هزار بار چمن را بسوخت و بازآراست|
    block |چه عشق دارد با ما چه جست و جو دارد|
  block
    block |ز شمس مفخر تبریز پرس کاین از چیست|
    block |وگر چه دفع دهد دم مخور که او دارد|