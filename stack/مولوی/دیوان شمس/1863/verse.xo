
block |ای سنجق نصرالله وی مشعله یاسین|
  block
    block |ای سنجق نصرالله وی مشعله یاسین|
    block |یا رب چه سبک روحی بر چشم و سرم بنشین|
  block
    block |ای تاج هنرمندی معراج خردمندی|
    block |تعریف چه می باید چون جمله تویی تعیین|
  block
    block |هر ذره که می جنبد هر برگ که می خنبد|
    block |بی کام و زبان گفتی در گوش فلک بنشین|
  block
    block |جان همه جانا ای دولت مولانا|
    block |جان را برهانیدی از ناز فلان الدین|
  block
    block |از نفخ تو می روید پر ملاء الاعلی|
    block |وز شرق تو می تفسد پشت فلک عنین|
  block
    block |از عشق جهان سوزت وز شوق جگردوزت|
    block |بی هیچ دعاگویی عالم شده پرآمین|
  block
    block |ناگاه سحرگاهی بی‌رخنه و بیراهی|
    block |آورد طبیب جان یک خمره پرافسنتین|
  block
    block |تا این تن بیمارم وین کشته دل زارم|
    block |زنده شد و چابک شد برداشت سر از بالین|
  block
    block |گفتم که ملیحی تو مانا که مسیحی تو|
    block |شاد آمدی ای سلطان ای چاره هر مسکین|
  block
    block |پیغامبر بیماران نافعتری از باران|
    block |در خمره چه داری گفت داروی دل غمگین|
  block
    block |حرز دل یعقوبم سرچشمه ایوبم|
    block |هم چستم و هم خوبم هم خسرو و هم شیرین|
  block
    block |گفتم که چنان دریا در خمره کجا گنجد|
    block |گفتا که چه دانی تو این شیوه و این آیین|
  block
    block |کی داند چون آخر استادی بی‌چون را|
    block |گنجاند در سجین او عالم علیین|
  block
    block |یوسف به بن چاهی بر هفت فلک ناظر|
    block |و اندر شکم ماهی یونس زبر پروین|
  block
    block |گر فوقی وگر پستی هستی طلب و مستی|
    block |نی بر زبرین وقف است این بخت نه بر زیرین|
  block
    block |خامش که نمی‌گنجد این حصه در این قصه|
    block |رو چشم به بالا کن روی چو مهش می بین|