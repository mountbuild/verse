
block |عقل دریابد تو را یا عشق یا جان صفا|
  block
    block |عقل دریابد تو را یا عشق یا جان صفا|
    block |لوح محفوظت شناسد یا ملایک بر سما|
  block
    block |جبرئیلت خواب بیند یا مسیحا یا کلیم|
    block |چرخ شاید جای تو یا سدره‌ها یا منتها|
  block
    block |طور موسی بارها خون گشت در سودای عشق|
    block |کز خداوند شمس دین افتد به طور اندر صدا|
  block
    block |پر در پر بافته رشک احد گرد رخش|
    block |جان احمد نعره زن از شوق او واشوقنا|
  block
    block |غیرت و رشک خدا آتش زند اندر دو کون|
    block |گر سر مویی ز حسنش بی‌حجاب آید به ما|
  block
    block |از ورای صد هزاران پرده حسنش تافته|
    block |نعره‌ها در جان فتاده مرحبا شه مرحبا|
  block
    block |سجده تبریز را خم درشده سرو سهی|
    block |غاشیه تبریز را برداشته جان سها|