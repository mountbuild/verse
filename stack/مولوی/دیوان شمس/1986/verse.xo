
block |صنما به چشم شوخت که به چشم اشارتی کن|
  block
    block |صنما به چشم شوخت که به چشم اشارتی کن|
    block |نفسی خراب خود را به نظر عمارتی کن|
  block
    block |دل و جان شهید عشقت به درون گور قالب|
    block |سوی گور این شهیدان بگذر زیارتی کن|
  block
    block |تو چو یوسفی رسیده همه مصر کف بریده|
    block |بنما جمال و بستان دل و جان تجارتی کن|
  block
    block |و اگر قدم فشردی به جفا و نذر کردی|
    block |بشکن تو نذر خود را چه شود کفارتی کن|
  block
    block |تو مگو کز این نثارم ز شما چه سود دارم|
    block |تو ز سود بی‌نیازی بده و خسارتی کن|
  block
    block |رخ همچو زعفران را چو گل و چو لاله گردان|
    block |سه چهار قطره خون را دل بابشارتی کن|
  block
    block |چو غلام توست دولت نکشد ز امر تو سر|
    block |به میان ما و دولت ملکا سفارتی کن|
  block
    block |چو به پیش کوه حلمت گنهان چو کاه آمد|
    block |به گناه چون که ما نظر حقارتی کن|
  block
    block |تن ما دو قطره خون بد که نظیف و آدمی شد|
    block |صفت پلید را هم صفت طهارتی کن|
  block
    block |ز جهان روح جان‌ها چو اسیر آب و گل شد|
    block |تو ز دار حرب گلشان برهان و غارتی کن|
  block
    block |چو ز حرف توبه کردم تو برای طالبان را|
    block |جز حرف پرمعانی علم و امارتی کن|
  block
    block |ز برای گرم کردن بود این دم چو آتش|
    block |جز دم تو تابشی را سبب حرارتی کن|
  block
    block |تو که شاه شمس دینی تبریز نازنین را|
    block |به ظهور نیر خود وطن بصارتی کن|