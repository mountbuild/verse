
block |صبح است و صبوح است بر این بام برآییم|
  block
    block |صبح است و صبوح است بر این بام برآییم|
    block |از ثور گریزیم و به برج قمر آییم|
  block
    block |پیکار نجوییم و ز اغیار نگوییم|
    block |هنگام وصال است بدان خوش صور آییم|
  block
    block |روی تو گلستان و لب تو شکرستان|
    block |در سایه این هر دو همه گلشکر آییم|
  block
    block |خورشید رخ خوب تو چون تیغ کشیده‌ست|
    block |شاید که به پیش تو چو مه شب سپر آییم|
  block
    block |زلف تو شب قدر و رخ تو همه نوروز|
    block |ما واسطه روز و شبش چون سحر آییم|
  block
    block |این شکل ندانیم که آن شکل نمودی|
    block |ور زانک دگرگونه نمایی دگر آییم|
  block
    block |خورشید جهانی تو و ما ذره پنهان|
    block |درتاب در این روزن تا در نظر آییم|
  block
    block |خورشید چو از روی تو سرگشته و خیره‌ست|
    block |ما ذره عجب نیست که خیره نگر آییم|
  block
    block |گفتم چو بیایید دو صد در بگشایید|
    block |گفتند که این هست ولیکن اگر آییم|
  block
    block |گفتم که چو دریا به سوی جوی نیاید|
    block |چون آب روان جانب او در سفر آییم|
  block
    block |ای ناطقه غیب تو برگوی که تا ما|
    block |از مخبر و اخبار خوشت خوش خبر آییم|