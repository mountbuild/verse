
block |دل را تمام برکن ای جان ز نیک نامی|
  block
    block |دل را تمام برکن ای جان ز نیک نامی|
    block |تا یک به یک بدانی اسرار را تمامی|
  block
    block |ای عاشق الهی ناموس خلق خواهی|
    block |ناموس و پادشاهی در عشق هست خامی|
  block
    block |عاشق چو قند باید بی‌چون و چند باید|
    block |جانی بلند باید کان حضرتی است سامی|
  block
    block |هستی تو از سر و بن در چشم خویش ناخن|
    block |زنار روم گم کن در عشق زلف شامی|
  block
    block |در عشق علم جهل است ناموس علم سهل است|
    block |نادان علم اهل است دانای علم عامی|
  block
    block |از کوی بی‌نشانش زان سوی جهل و دانش|
    block |وز جان جان جانش عشق آمدت سلامی|
  block
    block |بر بام عشق بی‌تن دیدم چو ماه روشن|
    block |بر در بمانده‌ام من زان شیوه‌های بامی|
  block
    block |گر مست و گر میم من نی از دف و نیم من|
    block |از شیوه ویم من مست شراب جامی|
  block
    block |آن چهره چو آتش در زیر زلف دلکش|
    block |گردن ببسته جان خوش در حلقه‌های دامی|
  block
    block |گوید غمت ز تیزی وقتی که خون تو ریزی|
    block |کای دل تو خود چه چیزی وی جان تو خود کدامی|
  block
    block |ای جان شبی که زادی آن شب سری نهادی|
    block |دادی تو آنچ دادی وز جان مطیع و رامی|
  block
    block |ای روح برپریدی بر ساحلی چریدی|
    block |دل دادی و خریدی آن را که تش غلامی|
  block
    block |گر رند و گر قلاشی ما را تو خواجه تاشی|
    block |ای شمس هر طواشی تبریز را نظامی|