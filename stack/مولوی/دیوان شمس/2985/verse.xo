
block |مه طلعتی و شهره قبایی بدیده‌ای|
  block
    block |مه طلعتی و شهره قبایی بدیده‌ای|
    block |خوبی و آتشی و بلایی بدیده‌ای|
  block
    block |چشمی که مستتر کند از صد هزار می|
    block |چشمی لطیفتر ز صبایی بدیده‌ای|
  block
    block |دولت شفاست مر همه را وز هوای او|
    block |دولت پیش دوان که شفایی بدیده‌ای|
  block
    block |سایه هماست فتنه شاهان و این هما|
    block |جویای شاه تا که همایی بدیده‌ای|
  block
    block |ای چرخ راست گو که در این گردش آن چنان|
    block |خورشیدرو و ماه لقایی بدیده‌ای|
  block
    block |ای دل فنا شدی تو در این عشق یا مگر|
    block |در عین این فنا تو بقایی بدیده‌ای|
  block
    block |هر گریه خنده جوید و امروز خنده‌ها|
    block |با چشم لابه گر که بکایی بدیده‌ای|
  block
    block |جان را وباست هجر تو سوزان آن لطف|
    block |مهلکتر از فراق وبایی بدیده‌ای|
  block
    block |تو خاک آن جفا شده‌ای وین گزاف نیست|
    block |در زیر این جفا تو وفایی بدیده‌ای|
  block
    block |شاهی شنیده‌ای چو خداوند شمس دین|
    block |تبریز مثل شاه تو جایی بدیده‌ای|