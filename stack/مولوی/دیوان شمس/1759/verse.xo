
block |اه چه بی‌رنگ و بی‌نشان که منم|
  block
    block |اه چه بی‌رنگ و بی‌نشان که منم|
    block |کی ببینم مرا چنان که منم|
  block
    block |گفتی اسرار در میان آور|
    block |کو میان اندر این میان که منم|
  block
    block |کی شود این روان من ساکن|
    block |این چنین ساکن روان که منم|
  block
    block |بحر من غرقه گشت هم در خویش|
    block |بوالعجب بحر بی‌کران که منم|
  block
    block |این جهان و آن جهان مرا مطلب|
    block |کاین دو گم شد در آن جهان که منم|
  block
    block |فارغ از سودم و زیان چو عدم|
    block |طرفه بی‌سود و بی‌زیان که منم|
  block
    block |گفتم ای جان تو عین مایی گفت|
    block |عین چه بود در این عیان که منم|
  block
    block |گفتم آنی بگفت‌های خموش|
    block |در زبان نامده‌ست آن که منم|
  block
    block |گفتم اندر زبان چو درنامد|
    block |اینت گویای بی‌زبان که منم|
  block
    block |می شدم در فنا چو مه بی‌پا|
    block |اینت بی‌پای پادوان که منم|
  block
    block |بانگ آمد چه می دوی بنگر|
    block |در چنین ظاهر نهان که منم|
  block
    block |شمس تبریز را چو دیدم من|
    block |نادره بحر و گنج و کان که منم|