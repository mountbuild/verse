
block |در ره معشوق ما ترسندگان را کار نیست|
  block
    block |در ره معشوق ما ترسندگان را کار نیست|
    block |جمله شاهانند آن جا بندگان را بار نیست|
  block
    block |گر تو نازی می‌کنی یعنی که من فرخنده‌ام|
    block |نزد این اقبال ما فرخندگی جز عار نیست|
  block
    block |گر به فقرت ناز باشد ژنده برگیر و برو|
    block |نزد این سلطان ما آن جمله جز زنار نیست|
  block
    block |گر تو نور حق شدی از شرق تا مغرب برو|
    block |زانک ما را زین صفت پروای آن انوار نیست|
  block
    block |گر تو سر حق بدانستی برو با سر باش|
    block |زانک این اسرار ما را خوی آن اسرار نیست|
  block
    block |راست شو در راه ما وین مکر را یک سوی نه|
    block |زان که این میدان ما جولانگه مکار نیست|
  block
    block |شمس دین و شمس دین آن جان ما اینک بدان|
    block |جز به سوی راه تبریز اسب ما رهوار نیست|
  block
    block |مست بودم فاش کردم سر خود با یارکان|
    block |زانک هشیاری مرا خود مذهب آزار نیست|
  block
    block |گر نهی پرگار بر تن تا بدانی حد ما|
    block |حد ما خود ای برادر لایق پرگار نیست|
  block
    block |خاک پاشی می‌کنی تو ای صنم در راه ما|
    block |خاک پاشی دو عالم پیش ما در کار نیست|
  block
    block |صوفیان عشق را خود خانقاهی دیگر است|
    block |جان ما را اندر آن جا کاسه و ادرار نیست|
  block
    block |در تک دوزخ نشستم ترک کردم بخت را|
    block |زانک ما را اشتهای جنت و ابرار نیست|