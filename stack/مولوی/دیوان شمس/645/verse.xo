
block |بار دگر آن آب به دولاب درآمد|
  block
    block |بار دگر آن آب به دولاب درآمد|
    block |وان چرخه گردنده در اشتاب درآمد|
  block
    block |بار دگر آن جان پر از آتش و از آب|
    block |در لرزه چو خورشید و چو سیماب درآمد|
  block
    block |بار دگر آن صورت پنهانی عالم|
    block |از روزن جان دوش چو مهتاب درآمد|
  block
    block |خورشید که می‌درد از او مشرق و مغرب|
    block |از لطف بود گر به سطرلاب درآمد|
  block
    block |بار دگر آن صبح بخندید و بتابید|
    block |تا خفته صدساله هم از خواب درآمد|
  block
    block |بار دگر آن قاضی حاجات ندا کرد|
    block |خیزید که آن فاتح ابواب درآمد|
  block
    block |بار دگر از قبله روان گشت رسالت|
    block |در گوش محمد چو به محراب درآمد|
  block
    block |چون رفت محمد به در خیبر ناسوت|
    block |نقبی بزد از نصرت و نقاب درآمد|
  block
    block |از بیم ملک جمله فلک رخنه و در شد|
    block |وز بیم مسبب همه اسباب درآمد|
  block
    block |آری لقبش بود سعادت بک عالم|
    block |زان پیش که اشخاص به القاب درآمد|
  block
    block |بگشاد محمد در خمخانه غیبی|
    block |بسیار کسادی به می ناب درآمد|
  block
    block |از بهر دل تشنه و تسکین چنین خون|
    block |آن جام می لعل چو عناب درآمد|
  block
    block |خاموش کن امروز که این روز سخن نیست|
    block |زحمت مده آن ساقی اصحاب درآمد|