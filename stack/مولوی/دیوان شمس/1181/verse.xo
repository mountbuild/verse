
block |به سوی ما نگر چشمی برانداز|
  block
    block |به سوی ما نگر چشمی برانداز|
    block |وگر فرصت بود بوسی درانداز|
  block
    block |چو کردی نیت نیکو مگردان|
    block |از آن گلشن گلی بر چاکر انداز|
  block
    block |اگر خواهی که روزافزون بود کار|
    block |نظر بر کار ما افزونتر انداز|
  block
    block |وگر تو فتنه انگیزی و خودکام|
    block |رها کن داد و رسمی دیگر انداز|
  block
    block |نگون کن سرو را همچون بنفشه|
    block |گناه غنچه بر نیلوفر انداز|
  block
    block |ز باد و بوی توست امروز در باغ|
    block |درختان جمله رقاص و سرانداز|
  block
    block |چو شاخ لاغری افزون کند رقص|
    block |تو میوه سوی شاخ لاغر انداز|
  block
    block |چو آمد خار گل را اسپری بخش|
    block |چو خصم آمد به سوسن خنجر انداز|
  block
    block |بر عاشق بری چون سیم بگشا|
    block |سوی مفلس یکی مشتی زر انداز|
  block
    block |برآ ای شاه شمس الدین تبریز|
    block |یکی نوری عجب بر اختر انداز|