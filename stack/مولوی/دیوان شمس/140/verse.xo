
block |درد ما را در جهان درمان مبادا بی‌شما|
  block
    block |درد ما را در جهان درمان مبادا بی‌شما|
    block |مرگ بادا بی‌شما و جان مبادا بی‌شما|
  block
    block |سینه‌های عاشقان جز از شما روشن مباد|
    block |گلبن جان‌های ما خندان مبادا بی‌شما|
  block
    block |بشنو از ایمان که می‌گوید به آواز بلند|
    block |با دو زلف کافرت کایمان مبادا بی‌شما|
  block
    block |عقل سلطان نهان و آسمان چون چتر او|
    block |تاج و تخت و چتر این سلطان مبادا بی‌شما|
  block
    block |عشق را دیدم میان عاشقان ساقی شده|
    block |جان ما را دیدن ایشان مبادا بی‌شما|
  block
    block |جان‌های مرده را ای چون دم عیسی شما|
    block |ملک مصر و یوسف کنعان مبادا بی‌شما|
  block
    block |چون به نقد عشق شمس الدین تبریزی خوشم|
    block |رخ چو زر کردم بگفتم کان مبادا بی‌شما|