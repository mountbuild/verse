
block |کی باشد کاین قفس چمن گردد|
  block
    block |کی باشد کاین قفس چمن گردد|
    block |و اندرخور گام و کام من گردد|
  block
    block |این زهر کشنده انگبین بخشد|
    block |وین خار خلنده یاسمن گردد|
  block
    block |آن ماه دو هفته در کنار آید|
    block |وز غصه حسود ممتحن گردد|
  block
    block |آن یوسف مصر الصلا گوید|
    block |یعقوب قرین پیرهن گردد|
  block
    block |بر ما خورشید سایه اندازد|
    block |وان شمع مقیم این لگن گردد|
  block
    block |آن چنگ نشاط ساز نو یابد|
    block |وین گوش حریف تن تنن گردد|
  block
    block |در خرمن ماه سنبله کوبیم|
    block |چون نور سهیل در یمن گردد|
  block
    block |خم‌های شراب عشق برجوشد|
    block |هنگام کباب و بابزن گردد|
  block
    block |سیمرغ هوای ما ز قاف آید|
    block |دام شبلی و بوالحسن گردد|
  block
    block |هر ذره مثال آفتاب آید|
    block |هر قطره به موهبت عدن گردد|
  block
    block |هر بره ز گرگ شیر آشامد|
    block |هر پیل انیس کرگدن گردد|
  block
    block |ز انبوهی دلبران و مه رویان|
    block |هر گوشه شهر ما ختن گردد|
  block
    block |هر عاشق بی‌مراد سرگشته|
    block |مستغرق عشق باختن گردد|
  block
    block |چون قالب مرده جان نو یابد|
    block |فارغ ز لفافه و کفن گردد|
  block
    block |آن عقل فضول در جنون آید|
    block |هوش از بن گوش مرتهن گردد|
  block
    block |جان و دل صد هزار دیوانه|
    block |از بوسه یار خوش دهن گردد|
  block
    block |آن روز که جان جمله مخموران|
    block |ساقی هزار انجمن گردد|
  block
    block |وان کس که سبال می‌زدی بر عشق|
    block |در عشق شهیر مرد و زن گردد|
  block
    block |در چاه فراق هر کی افتاده‌ست|
    block |ره یابد و همره رسن گردد|
  block
    block |باقیش مگو درون دل می‌دار|
    block |آن به که سخن در آن وطن گردد|