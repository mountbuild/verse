
block |چو نماز شام هر کس بنهد چراغ و خوانی|
  block
    block |چو نماز شام هر کس بنهد چراغ و خوانی|
    block |منم و خیال یاری غم و نوحه و فغانی|
  block
    block |چو وضو ز اشک سازم بود آتشین نمازم|
    block |در مسجدم بسوزد چو بدو رسد اذانی|
  block
    block |رخ قبله‌ام کجا شد که نماز من قضا شد|
    block |ز قضا رسد هماره به من و تو امتحانی|
  block
    block |عجبا نماز مستان تو بگو درست هست آن|
    block |که نداند او زمانی نشناسد او مکانی|
  block
    block |عجبا دو رکعت است این عجبا که هشتمین است|
    block |عجبا چه سوره خواندم چو نداشتم زبانی|
  block
    block |در حق چگونه کوبم که نه دست ماند و نه دل|
    block |دل و دست چون تو بردی بده ای خدا امانی|
  block
    block |به خدا خبر ندارم چو نماز می‌گزارم|
    block |که تمام شد رکوعی که امام شد فلانی|
  block
    block |پس از این چو سایه باشم پس و پیش هر امامی|
    block |که بکاهم و فزایم ز حراک سایه بانی|
  block
    block |به رکوع سایه منگر به قیام سایه منگر|
    block |مطلب ز سایه قصدی مطلب ز سایه جانی|
  block
    block |ز حساب رست سایه که به جان غیر جنبد|
    block |که همی‌زند دو دستک که کجاست سایه دانی|
  block
    block |چو شه است سایه بانم چو روان شود روانم|
    block |چو نشیند او نشستم به کرانه دکانی|
  block
    block |چو مرا نماند مایه منم و حدیث سایه|
    block |چه کند دهان سایه تبعیت دهانی|
  block
    block |نکنی خمش برادر چو پری ز آب و آذر|
    block |ز سبو همان تلابد که در او کنند یا نی|