
block |به حارسان نکوروی من خطاب کنید|
  block
    block |به حارسان نکوروی من خطاب کنید|
    block |که چشم بد را از یوسفان به خواب کنید|
  block
    block |گهی به خاطر بیگانگان سؤال دهید|
    block |گهی دل همه را سخره جواب کنید|
  block
    block |و چون شدند همه سخره سؤال و جواب|
    block |شما به خلوت ساغر پر از شراب کنید|
  block
    block |دلی که نیست در اندیشه سؤال و جواب|
    block |وی آفتاب جهان شد بدو شتاب کنید|
  block
    block |زنید خاک به چشمی که باد در سر اوست|
    block |دو چشم آتشی حاسدان پرآب کنید|
  block
    block |از آن که هر که جز این آب زندگی باشد|
    block |سراب مرگ بود پشت بر سراب کنید|
  block
    block |چو زندگی ابد هست اندر آب حیات|
    block |به ترک عمر به صد رنگ شیخ و شاب کنید|
  block
    block |گداز عاشق در تاب عشق کی ماند|
    block |به خدمتی که شما از پی ثواب کنید|
  block
    block |چو کف جود و سخاوت به لطف بگشاید|
    block |نشاید این که شما قصه سحاب کنید|
  block
    block |وگر ز تن حشم زنگبار خون آرد|
    block |سپاه قیصر رومی شما حراب کنید|
  block
    block |به یک نظر چو بکرد او جهان جان معمور|
    block |چرا چو جغد حدیث تن خراب کنید|
  block
    block |که صد هزار اسیرند پیش زنگ از روم|
    block |مخنثی چه بود فک آن رقاب کنید|
  block
    block |لوای دولت مخدوم شمس دین آمد|
    block |گروه بازصفت قصد آن جناب کنید|