
block |ربود عشق تو تسبیح و داد بیت و سرود|
  block
    block |ربود عشق تو تسبیح و داد بیت و سرود|
    block |بسی بکردم لاحول و توبه دل نشنود|
  block
    block |غزل سرا شدم از دست عشق و دست زنان|
    block |بسوخت عشق تو ناموس و شرم و هر چم بود|
  block
    block |عفیف و زاهد و ثابت قدم بدم چون کوه|
    block |کدام کوه که باد توش چو که نربود|
  block
    block |اگر کهم هم از آواز تو صدا دارم|
    block |وگر کهم همه در آتش توم که دود|
  block
    block |وجود تو چو بدیدم شدم ز شرم عدم|
    block |ز عشق این عدم آمد جهان جان به وجود|
  block
    block |به هر کجا عدم آید وجود کم گردد|
    block |زهی عدم که چو آمد از او وجود افزود|
  block
    block |فلک کبود و زمین همچو کور راه نشین|
    block |کسی که ماه تو بیند رهد ز کور و کبود|
  block
    block |مثال جان بزرگی نهان به جسم جهان|
    block |مثال احمد مرسل میان گبر و جهود|
  block
    block |ستایشت به حقیقت ستایش خویش است|
    block |که آفتاب ستا چشم خویش را بستود|
  block
    block |ستایش تو چو دریا زبان ما کشتی|
    block |روان مسافر دریا و عاقبت محمود|
  block
    block |مرا عنایت دریا چو بخت بیدارست|
    block |مرا چه غم اگرم هست چشم خواب آلود|