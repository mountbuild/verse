
block |هله پاسبان منزل تو چگونه پاسبانی|
  block
    block |هله پاسبان منزل تو چگونه پاسبانی|
    block |که ببرد رخت ما را همه دزد شب نهانی|
  block
    block |بزن آب سرد بر رو بجه و بکن علالا|
    block |که ز خوابناکی تو همه سود شد زیانی|
  block
    block |که چراغ دزد باشد شب و خواب پاسبانان|
    block |به دمی چراغشان را ز چه رو نمی‌نشانی|
  block
    block |بگذار کاهلی را چو ستاره شب روی کن|
    block |ز زمینیان چه ترسی که سوار آسمانی|
  block
    block |دو سه عوعو سگانه نزند ره سواران|
    block |چه برد ز شیر شرزه سگ و گاو کاهدانی|
  block
    block |سگ خشم و گاو شهوت چه زنند پیش شیری|
    block |که به بیشه حقایق بدرد صف عیانی|
  block
    block |نه دو قطره آب بودی که سفینه‌ای و نوحی|
    block |به میان موج طوفان چپ و راست می‌دوانی|
  block
    block |چو خدا بود پناهت چه خطر بود ز راهت|
    block |به فلک رسد کلاهت که سر همه سرانی|
  block
    block |چه نکو طریق باشد که خدا رفیق باشد|
    block |سفر درشت گردد چو بهشت جاودانی|
  block
    block |تو مگو که ارمغانی چه برم پی نشانی|
    block |که بس است مهر و مه را رخ خویش ارمغانی|
  block
    block |تو اگر روی وگر نی بدود سعادت تو|
    block |همه کار برگزارد به سکون و مهربانی|
  block
    block |چو غلام توست دولت کندت هزار خدمت|
    block |که ندارد از تو چاره و گرش ز در برانی|
  block
    block |تو بخسپ خوش که بختت ز برای تو نخسپد|
    block |تو بگیر سنگ در کف که شود عقیق کانی|
  block
    block |به فلک برآ چو عیسی ارنی بگو چو موسی|
    block |که خدا تو را نگوید که خموش لن ترانی|
  block
    block |خمش ای دل و چه چاره سر خم اگر بگیری|
    block |دل خنب برشکافد چو بجوشد این معانی|
  block
    block |دو هزار بار هر دم تو بخوانی این غزل را|
    block |اگر آن سوی حقایق سیران او بدانی|