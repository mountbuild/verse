
block |اندر قمارخانه چون آمدی به بازی|
  block
    block |اندر قمارخانه چون آمدی به بازی|
    block |کارت شود حقیقت هر چند تو مجازی|
  block
    block |با جمله سازواری ای جان به نیک خویی|
    block |این جا که اصل کار است جانا چرا نسازی|
  block
    block |گویی که من شب و روز مرد نمازکارم|
    block |چون نیست ای برادر گفتار تو نمازی|
  block
    block |با ناکسان تو صحبت زنهار تا نداری|
    block |شو همنشین شاهان گر مرد سرفرازی|
  block
    block |آخر چرا تو خود را کردی چو پای تابه|
    block |چون بر لباس آدم تو بهترین طرازی|
  block
    block |بر خر چرا نشینی ای همنشین شاهان|
    block |چون هست در رکابت چندین هزار تازی|
  block
    block |شیشه دلی که داری بربا ز سنگ جانان|
    block |باری به بزم شاه آ بنگر تو دلنوازی|
  block
    block |در جانت دردمد شه از شادیی که جانت|
    block |هم وارهد ز مطرب وز پرده حجازی|
  block
    block |سرمست و پای کوبان با جمع ماه رویان|
    block |در نور روی آن شه شاهانه می‌گرازی|
  block
    block |شاهت همی‌نوازد کای پیشوای خاصان|
    block |پیوسته پیش ما باش چون تو امین رازی|
  block
    block |گاه از جمال پستی گاه از شراب مستی|
    block |گه با قدم قرینی گه با کرشم و نازی|
  block
    block |مقصود شمس دین است هم صدر و هم خداوند|
    block |وصلم به خدمت او است چون مرغزی و رازی|
  block
    block |هر کس که در دل او باشد هوای تبریز|
    block |گردد اگر چه هندو است او گلرخ طرازی|