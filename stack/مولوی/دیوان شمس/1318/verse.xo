
block |هر اول روز ای جان صد بار سلام علیک|
  block
    block |هر اول روز ای جان صد بار سلام علیک|
    block |در گفتن و خاموشی ای یار سلام علیک|
  block
    block |از جان همه قدوسی وز تن همه سالوسی|
    block |وز گل همه جباری وز خار سلام علیک|
  block
    block |من ترکم و سرمستم ترکانه سلح بستم|
    block |در ده شدم و گفتم سالار سلام علیک|
  block
    block |بنهاد یکی صهبا بر کف من و گفتا|
    block |این شهره امانت را هشدار سلام علیک|
  block
    block |گفتم من دیوانه پیوسته خلیلانه|
    block |بر مالک خود گویم در نار سلام علیک|
  block
    block |آن لحظه که بیرونم عالم ز سلامم پر|
    block |وان لحظه که در غارم با یار سلام علیک|
  block
    block |چون صنع و نشان او دارد همه صورت‌ها|
    block |ای مور شبت خوش باد ای مار سلام علیک|
  block
    block |داوود تو را گوید بر تخت فدیناکم|
    block |منصور تو را گوید بر دار سلام علیک|
  block
    block |مشتاق تو را گوید بی‌طمع سلام از جان|
    block |محتاج همت گوید ناچار سلام علیک|
  block
    block |شاهان چو سلام تو با طبل و علم گویند|
    block |در زیر زبان گوید بیمار سلام علیک|
  block
    block |چون باده جان خوردم ایزار گرو کردم|
    block |تا مست مرا گوید ای زار سلام علیک|
  block
    block |امسال ز ماه تو چندان خوش و خرم شد|
    block |کز کبر نمی‌گوید بر پار سلام علیک|
  block
    block |از لذت زخمه تو این چنگ فلک بیخود|
    block |سر زیر کند هر دم کای تار سلام علیک|
  block
    block |مرغان خلیلی هم سررفته و پرکنده|
    block |آورده از آن عالم هر چار سلام علیک|
  block
    block |بس سیل سخن راندم بس قارعه برخواندم|
    block |از کار فروماندم ای کار سلام علیک|