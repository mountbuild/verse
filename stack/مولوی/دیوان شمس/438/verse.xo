
block |هر دم سلام آرد کاین نامه از فلانست|
  block
    block |هر دم سلام آرد کاین نامه از فلانست|
    block |گویی سلام و کاغذ در شهر ما گرانست|
  block
    block |زین مرگ هیچ کوسه ارزان نبرد بوسه|
    block |بینی دراز کردن آیین نر خرانست|
  block
    block |هر جا که سیمبر بد می‌دانک سیم بر بد|
    block |جان و جهان مگویش کان جان ز تو جهانست|
  block
    block |بتراش زر به ناخن از کان و چاره‌ای کن|
    block |پنهان مدار زر را بی‌زر صنم نهانست|
  block
    block |گر حلقه زر نبودی در گوش او نرفتی|
    block |در گوش حلقه زر بر طمع او نشانست|
  block
    block |ور زانک نازنینی بی‌سیم و زر ببینی|
    block |چونک عنایت آمد اقبال رایگانست|
  block
    block |این یار زر نگیرد جانی بیار زرین|
    block |زیرا که زر مرده آن سوی ناروانست|
  block
    block |سنگی است سرخ گشته صد تخم فتنه کشته|
    block |مغرور زر پخته خام است و قلتبانست|
  block
    block |خامش سخن چه باید آن جا که عشق آید|
    block |کمتر ز زر نباشی معشوق بی‌زبانست|