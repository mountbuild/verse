
block |صلا ای صوفیان کامروز باری|
  block
    block |صلا ای صوفیان کامروز باری|
    block |سماع است و نشاط و عیش آری|
  block
    block |صلا کز شش جهت درها گشاده‌ست|
    block |ز قعر بحر پیدا شد غباری|
  block
    block |صلا کاین مغزها امروز پر شد|
    block |ز بوی وصل جانی جان سپاری|
  block
    block |صلا که یافت هر گوشی و هوشی|
    block |ز بی‌هوشی مطلق گوشواری|
  block
    block |صلا که ساعتی دیگر نیابی|
    block |ز مشرق تا به مغرب هوشیاری|
  block
    block |در آن میدان که دیاری نمی‌گشت|
    block |به هر گوشه‌ست روحانی سواری|
  block
    block |چو هیزم اندر این آتش درآیید|
    block |که تا هفتم فلک دارد شراری|
  block
    block |میان شوره خاک نفس جز وی|
    block |به هر سویی درختی جویباری|
  block
    block |تو اندر باغ‌ها دیدی که گیرد|
    block |درختی مر درختی را کناری|