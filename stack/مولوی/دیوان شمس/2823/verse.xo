
block |ز کجایی ز کجایی هله ای مجلس سامی|
  block
    block |ز کجایی ز کجایی هله ای مجلس سامی|
    block |نفسی در دل تنگی نفسی بر سر بامی|
  block
    block |هله ای جان و جهانم مدد نور نهانم|
    block |ستن چرخ و زمینی هوس خاصی و عامی|
  block
    block |عجب از خلوتیانی عجب از مجلس جانی|
    block |عجب از ارمن و رومی عجب از خطه شامی|
  block
    block |عجب آن چیست مشعشع رخت از نور مبرقع|
    block |که مه و مهر به پیشش کند از عشق غلامی|
  block
    block |به گلستان جمالت چو رسد دیده عاشق|
    block |به سوی باغ چه آید مگر از غفلت و خامی|
  block
    block |سیدی انت من این صاد حسناک ندامی|
    block |نظر الحق تعالی لک فی البهجه حامی|
  block
    block |قمر سار الینا حبه فرض علینا|
    block |سطع العشق لدینا طرد العشق منامی|
  block
    block |شجر طاب جناه شجر الخلد فداه|
    block |وجد القلب مناه و کلوا منه کرامی|
  block
    block |سر خنبی که ببستی به کرم بازگشایی|
    block |خرد هر دو جهان را بربایی به تمامی|
  block
    block |بشنیدیم که دیکی ز پی خلق بپختی|
    block |که از او یابد اباها همگی ذوق طعامی|
  block
    block |ز عدم هر چه برآید چو مصفا نظر آید|
    block |به دو صد دام درآید چو تواش دانه دامی|
  block
    block |ز رخ یوسف خوبان همه زندان چو گلستان|
    block |چو چنین باشد زندان تو چرا در غم وامی|
  block
    block |هله خاموش مپرسش که کسی قرص قمر را|
    block |بنپرسد که چه نامی و کیی وز چه مقامی|