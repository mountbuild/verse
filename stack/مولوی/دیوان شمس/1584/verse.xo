
block |هر که گوید کان چراغ دیده‌ها را دیده‌ام|
  block
    block |هر که گوید کان چراغ دیده‌ها را دیده‌ام|
    block |پیش من نه دیده‌اش را کامتحان دیده‌ام|
  block
    block |چشم بد دور از خیالش دوشمان بس لطف کرد|
    block |من پس گوش از خجالت تا سحر خاریده‌ام|
  block
    block |گر چه او عیار و مکار است گرد خویشتن|
    block |از میان رخت او من نقدها دزدیده‌ام|
  block
    block |پای از دزدی کشیدم چونک دست از کار شد|
    block |زانک دزدی دزدتر از خویشتن بشنیده‌ام|
  block
    block |جمله مرغان به پر و بال خود پریده‌اند|
    block |من ز بال و پر خود بی‌بال و پر پریده‌ام|
  block
    block |من به سنگ خود همیشه جام خود بشکسته‌ام|
    block |من به چنگ خود همیشه پرده‌ام بدریده‌ام|
  block
    block |من به ناخن‌های خود هم اصل خود برکنده‌ام|
    block |من ز ابر چشم خود بر کشت جان باریده‌ام|
  block
    block |ای سیه دل لاله بر کشتم چرا خندیده‌ای|
    block |نوبهارت وانماید آنچ من کاریده‌ام|
  block
    block |چون بهارم از بهار شمس تبریزی خدیو|
    block |از درونم جمله خنده وز برون زاریده‌ام|