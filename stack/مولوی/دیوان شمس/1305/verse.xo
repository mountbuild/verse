
block |کعبه جان‌ها تویی گرد تو آرم طواف|
  block
    block |کعبه جان‌ها تویی گرد تو آرم طواف|
    block |جغد نیم بر خراب هیچ ندارم طواف|
  block
    block |پیشه ندارم جز این کار ندارم جز این|
    block |چون فلکم روز و شب پیشه و کارم طواف|
  block
    block |بهتر از این یار کیست خوشتر از این کار چیست|
    block |پیش بت من سجود گرد نگارم طواف|
  block
    block |رخت کشیدم به حج تا کنم آن جا قرار|
    block |برد عرب رخت من برد قرارم طواف|
  block
    block |تشنه چه بیند به خواب چشمه و حوض و سبو|
    block |تشنه وصل توام کی بگذارم طواف|
  block
    block |چونک برآرم سجود بازرهم از وجود|
    block |کعبه شفیعم شود چونک گزارم طواف|
  block
    block |حاجی عاقل طواف چند کند هفت هفت|
    block |حاجی دیوانه‌ام من نشمارم طواف|
  block
    block |گفتم گل را که خار کیست ز پیشش بران|
    block |گفت بسی کرد او گرد عذارم طواف|
  block
    block |گفت به آتش هوا دود نه درخورد توست|
    block |گفت بهل تا کند گرد شرارم طواف|
  block
    block |عشق مرا می‌ستود کو همه شب همچو ماه|
    block |بر سر و رو می‌کند گرد غبارم طواف|
  block
    block |همچو فلک می‌کند بر سر خاکم سجود|
    block |همچو قدح می‌کند گرد خمارم طواف|
  block
    block |خواجه عجب نیست اینک من بدوم پیش صید|
    block |طرفه که بر گرد من کرد شکارم طواف|
  block
    block |چار طبیعت چو چار گردن حمال دان|
    block |همچو جنازه مبا بر سر چارم طواف|
  block
    block |هست اثرهای یار در دمن این دیار|
    block |ور نه نبودی بر این تیره دیارم طواف|
  block
    block |عاشق مات ویم تا ببرد رخت من|
    block |ور نه نبودی چنین گرد قمارم طواف|
  block
    block |سرو بلندم که من سبز و خوشم در خزان|
    block |نی چو حشیشم بود گرد بهارم طواف|
  block
    block |از سپه رشک ما تیر قضا می‌رسد|
    block |تا نکنی بی‌سپر گرد حصارم طواف|
  block
    block |خشت وجود مرا خرد کن ای غم چو گرد|
    block |تا که کنم همچو گرد گرد سوارم طواف|
  block
    block |بس کن و چون ماهیان باش خموش اندر آب|
    block |تا نه چو تابه شود بر سر نارم طواف|