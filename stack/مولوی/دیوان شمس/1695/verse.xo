
block |پیش چنین جمال جان بخش چون نمیرم|
  block
    block |پیش چنین جمال جان بخش چون نمیرم|
    block |دیوانه چون نگردم زنجیر چون نگیرم|
  block
    block |چون باده تو خوردم من محو چون نگردم|
    block |تو چون میی من آبم تو شهد و من چو شیرم|
  block
    block |بگشا دهان خود را آن قند بی‌عدد را|
    block |عذر ار نمی‌پذیری من عشوه می پذیرم|
  block
    block |دانی که از چه خندم از همت بلندم|
    block |زیرا به شهر عشقت بر عاشقان امیرم|
  block
    block |با عشق لایزالی از یک شکم بزادم|
    block |نوعشق می نمایم والله که سخت پیرم|
  block
    block |آن چشم اگر گشایی جز خویش را نشایی|
    block |ور این نظر گشایی دانی که بی‌نظیرم|
  block
    block |اندر تنور سردان آتش زنم چو مردان|
    block |و اندر تنور گرمان من پخته‌تر خمیرم|
  block
    block |در لطف همچو شیرم اندر گلو نگیرم|
    block |تا در غلط نیفتی گر شور چون پنیرم|
  block
    block |در عشق شمس تبریز سلطان تاجدارم|
    block |چون او به تخت آید من پیش او وزیرم|