
block |امیر دل همی‌گوید تو را گر تو دلی داری|
  block
    block |امیر دل همی‌گوید تو را گر تو دلی داری|
    block |که عاشق باش تا گیری ز نان و جامه بیزاری|
  block
    block |تو را گر قحط نان باشد کند عشق تو خبازی|
    block |وگر گم گشت دستارت کند عشق تو دستاری|
  block
    block |ببین بی‌نان و بی‌جامه خوش و طیار و خودکامه|
    block |ملایک را و جان‌ها را بر این ایوان زنگاری|
  block
    block |چو زین لوت و از این فرنی شود آزاد و مستغنی|
    block |پی ملکی دگر افتد تو را اندیشه و زاری|
  block
    block |وگر دربند نان مانی بیاید یار روحانی|
    block |تو را گوید که یاری کن نیاری کردنش یاری|
  block
    block |عصای عشق از خارا کند چشمه روان ما را|
    block |تو زین جوع البقر یارا مکن زین بیش بقاری|
  block
    block |فروریزد سخن در دل مرا هر یک کند لابه|
    block |که اول من برون آیم خمش مانم ز بسیاری|
  block
    block |الا یا صاحب الدار رایت الحسن فی جاری|
    block |فاوقد بیننا نارا یطفی نوره ناری|
  block
    block |چو من تازی همی‌گویم به گوشم پارسی گوید|
    block |مگر بدخدمتی کردم که رو این سو نمی‌آری|
  block
    block |نکردی جرم ای مه رو ولی انعام عام او|
    block |به هر باغی گلی سازد که تا نبود کسی عاری|
  block
    block |غلامان دارد او رومی غلامان دارد او زنگی|
    block |به نوبت روی بنماید به هندو و به ترکاری|
  block
    block |غلام رومیش شادی غلام زنگیش انده|
    block |دمی این را دمی آن را دهد فرمان و سالاری|
  block
    block |همه روی زمین نبود حریف آفتاب و مه|
    block |به شب پشت زمین روشن شود روی زمین تاری|
  block
    block |شب این روز آن باشد فراق آن وصال این|
    block |قدح در دور می‌گردد ز صحت‌ها و بیماری|
  block
    block |گرت نبود شبی نوبت مبر گندم از این طاحون|
    block |که بسیار آسیا بینی که نبود جوی او جاری|
  block
    block |چو من قشر سخن گفتم بگو ای نغز مغزش را|
    block |که تا دریا بیاموزد درافشانی و درباری|