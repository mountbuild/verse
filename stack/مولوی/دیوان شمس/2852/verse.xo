
block |چو یقین شده‌ست دل را که تو جان جان جانی|
  block
    block |چو یقین شده‌ست دل را که تو جان جان جانی|
    block |بگشا در عنایت که ستون صد جهانی|
  block
    block |چو فراق گشت سرکش بزنی تو گردنش خوش|
    block |به قصاص عاشقانت که تو صارم زمانی|
  block
    block |چو وصال گشت لاغر تو بپرورش به ساغر|
    block |همه چیز را به پیشت خورشی است رایگانی|
  block
    block |به حمل رسید آخر به سعادت آفتابت|
    block |که جهان پیر یابد ز تو تابش جوانی|
  block
    block |چه سماع‌هاست در جان چه قرابه‌های ریزان|
    block |که به گوش می‌رسد زان دف و بربط و اغانی|
  block
    block |چه پر است این گلستان ز دم هزاردستان|
    block |که ز های و هوی مستان تو می از قدح ندانی|
  block
    block |همه شاخه‌ها شکفته ملکان قدح گرفته|
    block |همگان ز خویش رفته به شراب آسمانی|
  block
    block |برسان سلام جانم تو بدان شهان ولیکن|
    block |تو کسی به هش نیابی که سلامشان رسانی|
  block
    block |پشه نیز باده خورده سر و ریش یاوه کرده|
    block |نمرود را به دشنه ز وجود کرده فانی|
  block
    block |چو به پشه این رساند تو بگو به پیل چه دهد|
    block |چه کنم به شرح ناید می جام لامکانی|
  block
    block |ز شراب جان پذیرش سگ کهف شیرگیرش|
    block |که به گرد غار مستان نکند به جز شبانی|
  block
    block |چو سگی چنین ز خود شد تو ببین که شیر شرزه|
    block |چو وفا کند چه یابد ز رحیق آن اوانی|
  block
    block |تبریز مشرقی شد به طلوع شمس دینی|
    block |که از او رسد شرارت به کواکب معانی|