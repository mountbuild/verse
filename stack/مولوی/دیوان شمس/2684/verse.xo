
block |شنودم من که چاکر را ستودی|
  block
    block |شنودم من که چاکر را ستودی|
    block |کی باشم من تو لطف خود نمودی|
  block
    block |تو کان لعل و جان کهربایی|
    block |به رحمت برگ کاهی را ربودی|
  block
    block |یکی آهن بدم بی‌قدر و قیمت|
    block |توام آیینه ای کردی زدودی|
  block
    block |ز طوفان فناام واخریدی|
    block |که هم نوحی و هم کشتی جودی|
  block
    block |دلا گر سوختی چون عود بوده|
    block |وگر خامی بسوز اکنون که عودی|
  block
    block |به زیر سایه اقبال خفتم|
    block |برون پنج حس راهم گشودی|
  block
    block |بدان ره بی‌پر و بی‌پا و بی‌سر|
    block |به شرق و غرب شاید شد به زودی|
  block
    block |در آن ره نیست خار اختیاری|
    block |نه ترسایی است آن جا نه جهودی|
  block
    block |برون از خطه چرخ کبودش|
    block |رهیده جان ز کوری و کبودی|
  block
    block |چه می‌گریی بر خندندگان رو|
    block |چه می‌پایی همان جا رو که بودی|
  block
    block |از این شهدی که صد گون نیش دارد|
    block |بجز دنبل ببین چیزی فزودی|