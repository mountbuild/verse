
block |باز گردد عاقبت این در بلی|
  block
    block |باز گردد عاقبت این در بلی|
    block |رو نماید یار سیمین بر بلی|
  block
    block |ساقی ما یاد این مستان کند|
    block |بار دیگر با می و ساغر بلی|
  block
    block |نوبهار حسن آید سوی باغ|
    block |بشکفد آن شاخه‌های تر بلی|
  block
    block |طاق‌های سبز چون بندد چمن|
    block |جفت گردد ورد و نیلوفر بلی|
  block
    block |دامن پرخاک و خاشاک زمین|
    block |پر شود از مشک و از عنبر بلی|
  block
    block |آن بر سیمین و این روی چو زر|
    block |اندرآمیزند سیم و زر بلی|
  block
    block |این سر مخمور اندیشه پرست|
    block |مست گردد زان می احمر بلی|
  block
    block |این دو چشم اشکبار نوحه گر|
    block |روشنی یابد از آن منظر بلی|
  block
    block |گوش‌ها که حلقه در گوش وی است|
    block |حلقه‌ها یابند از آن زرگر بلی|
  block
    block |شاهد جان چون شهادت عرضه کرد|
    block |یابد ایمان این دل کافر بلی|
  block
    block |چون براق عشق از گردون رسید|
    block |وارهد عیسی جان زین خر بلی|
  block
    block |جمله خلق جهان در یک کس است|
    block |او بود از صد جهان بهتر بلی|
  block
    block |من خمش کردم ولیکن در دلم|
    block |تا ابد روید نی و شکر بلی|