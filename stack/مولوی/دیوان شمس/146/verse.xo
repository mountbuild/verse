
block |در صفای باده بنما ساقیا تو رنگ ما|
  block
    block |در صفای باده بنما ساقیا تو رنگ ما|
    block |محومان کن تا رهد هر دو جهان از ننگ ما|
  block
    block |باد باده برگمار از لطف خود تا برپرد|
    block |در هوا ما را که تا خفت پذیرد سنگ ما|
  block
    block |بر کمیت می تو جان را کن سوار راه عشق|
    block |تا چو یک گامی بود بر ما دو صد فرسنگ ما|
  block
    block |وارهان این جان ما را تو به رطلی می از آنک|
    block |خون چکید از بینی و چشم دل آونگ ما|
  block
    block |ساقیا تو تیزتر رو این نمی‌بینی که بس|
    block |می‌دود اندر عقب اندیشه‌های لنگ ما|
  block
    block |در طرب اندیشه‌ها خرسنگ باشد جان گداز|
    block |از میان راه برگیرید این خرسنگ ما|
  block
    block |در نوای عشق شمس الدین تبریزی بزن|
    block |مطرب تبریز در پرده عشاقی چنگ ما|