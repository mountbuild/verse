
block |آمدستیم تا چنان گردیم|
  block
    block |آمدستیم تا چنان گردیم|
    block |که چو خورشید جمله جان گردیم|
  block
    block |مونس و یار غمگنان باشیم|
    block |گل و گلزار خاکیان گردیم|
  block
    block |چند کس را نییم خاص چو زر|
    block |بر همه همچو بحر و کان گردیم|
  block
    block |جان نماییم جسم عالم را|
    block |قره العین دیدگان گردیم|
  block
    block |چون زمین نیستیم یغماگاه|
    block |ایمن و خوش چو آسمان گردیم|
  block
    block |هر کی ترسان بود چو ترسایان|
    block |همچو ایمان بر او امان گردیم|
  block
    block |هین خمش کن از آن هم افزونیم|
    block |که بر الفاظ و بر زبان گردیم|