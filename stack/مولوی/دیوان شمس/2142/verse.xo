
block |چون بجهد خنده ز من خنده نهان دارم از او|
  block
    block |چون بجهد خنده ز من خنده نهان دارم از او|
    block |روی ترش سازم از او بانگ و فغان آرم از او|
  block
    block |با ترشان لاغ کنی خنده زنی جنگ شود|
    block |خنده نهان کردم من اشک همی‌بارم از او|
  block
    block |شهر بزرگ است تنم غم طرفی من طرفی|
    block |یک طرفی آبم از او یک طرفی نارم از او|
  block
    block |با ترشانش ترشم با شکرانش شکرم|
    block |روی من او پشت من او پشت طرب خارم از او|
  block
    block |صد چو تو و صد چو منش مست شده در چمنش|
    block |رقص کنان دست زنان بر سر هر طارم از او|
  block
    block |طوطی قند و شکرم غیر شکر می نخورم|
    block |هر چه به عالم ترشی دورم و بیزارم از او|
  block
    block |گر ترشی داد تو را شهد و شکر داد مرا|
    block |سکسک و لنگی تو از او من خوش و رهوارم از او|
  block
    block |هر کی در این ره نرود دره و دوله‌ست رهش|
    block |من که در این شاه رهم بر ره هموارم از او|
  block
    block |مسجد اقصاست دلم جنت مأواست دلم|
    block |حور شده نور شده جمله آثارم از او|
  block
    block |هر کی حقش خنده دهد از دهنش خنده جهد|
    block |تو اگر انکاری از او من همه اقرارم از او|
  block
    block |قسمت گل خنده بود گریه ندارد چه کند|
    block |سوسن و گل می‌شکفد در دل هشیارم از او|
  block
    block |صبر همی‌گفت که من مژده ده وصلم از او|
    block |شکر همی‌گفت که من صاحب انبارم از او|
  block
    block |عقل همی‌گفت که من زاهد و بیمارم از او|
    block |عشق همی‌گفت که من ساحر و طرارم از او|
  block
    block |روح همی‌گفت که من گنج گهر دارم از او|
    block |گنج همی‌گفت که من در بن دیوارم از او|
  block
    block |جهل همی‌گفت که من بی‌خبرم بیخود از او|
    block |علم همی‌گفت که من مهتر بازارم از او|
  block
    block |زهد همی‌گفت که من واقف اسرارم از او|
    block |فقر همی‌گفت که من بی‌دل و دستارم از او|
  block
    block |از سوی تبریز اگر شمس حقم بازرسد|
    block |شرح شود کشف شود جمله گفتارم از او|