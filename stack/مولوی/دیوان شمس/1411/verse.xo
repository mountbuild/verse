
block |گرم درآ و دم مده باده بیار ای صنم|
  block
    block |گرم درآ و دم مده باده بیار ای صنم|
    block |لابه بنده گوش کن گوش مخار ای صنم|
  block
    block |فوق فلک مکان تو جان و روان روان تو|
    block |هل طربی که برکند بیخ خمار ای صنم|
  block
    block |این دو حریف دلستان باد قرین دوستان|
    block |جیم جمال خوب تو جام عقار ای صنم|
  block
    block |مرغ دل علیل را شهپر جبرئیل را|
    block |غیر بهشت روی تو نیست مطار ای صنم|
  block
    block |خمر عصیر روح را نیست نظیر در جهان|
    block |ذوق کنار دوست را نیست کنار ای صنم|
  block
    block |معجز موسوی تویی چون سوی بحر غم روی|
    block |از تک بحر برجهد گرد و غبار ای صنم|
  block
    block |جام پر از عقار کن جان مرا سوار کن|
    block |زود پیاده را ببین گشته سوار ای صنم|
  block
    block |مرکب من چو می بود هر عدمیم شیء بود|
    block |موجب حبس کی بود وام قمار ای صنم|
  block
    block |هین که فزود شور من هم تو بخوان زبور من|
    block |کرد دل شکور من ترک شکار ای صنم|