
block |مطربا عیش و نوش از سر گیر|
  block
    block |مطربا عیش و نوش از سر گیر|
    block |یک دو ابریشمک فروتر گیر|
  block
    block |ننگ بگذار و با حریف بساز|
    block |جنگ بگذار جام و ساغر گیر|
  block
    block |لطف گل بین و جرم خار مبین|
    block |جعد بگشا و مشک و عنبر گیر|
  block
    block |فربه از توست آسمان و زمین|
    block |این یک استاره را تو لاغر گیر|
  block
    block |داروی فربهی خلق تویی|
    block |فربهش کن چو خواهی و برگیر|
  block
    block |خرمش کن به یک شکرخنده|
    block |شکری را ز مصر کمتر گیر|
  block
    block |بخت و اقبال خاک پای تواند|
    block |هر چه می‌بایدت میسر گیر|
  block
    block |چونک سعد و ظفر غلام تواند|
    block |دشمنت را هزار لشکر گیر|
  block
    block |ای دل ار آب کوثرت باید|
    block |آتش عشق را تو کوثر گیر|
  block
    block |گر غلامی قیصرت باید|
    block |بنده‌اش را قباد و قیصر گیر|
  block
    block |هر که را نبض عشق می‌نجهد|
    block |گر فلاطون بود تواش خر گیر|
  block
    block |هر سری کو ز عشق پر نبود|
    block |آن سرش را ز دم مأخر گیر|
  block
    block |هین مگو راز شمس تبریزی|
    block |مکن اسپید و جام احمر گیر|