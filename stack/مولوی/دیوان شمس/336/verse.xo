
block |بده یک جام ای پیر خرابات|
  block
    block |بده یک جام ای پیر خرابات|
    block |مگو فردا که فی التأخیر آفات|
  block
    block |به جای باده درده خون فرعون|
    block |که آمد موسی جانم به میقات|
  block
    block |شراب ما ز خون خصم باشد|
    block |که شیران را ز صیادیست لذات|
  block
    block |چه پرخونست پوز و پنجه شیر|
    block |ز خون ما گرفتست این علامات|
  block
    block |نگیرم گور و نی هم خون انگور|
    block |که من از نفی مستم نی ز اثبات|
  block
    block |چو بازم گرد صید زنده گردم|
    block |نگردم همچو زاغان گرد اموات|
  block
    block |بیا ای زاغ و بازی شو به همت|
    block |مصفا شو ز زاغی پیش مصفات|
  block
    block |بیفشان وصف‌های باز را هم|
    block |مجردتر شو اندر خویش چون ذات|
  block
    block |نه خاکست این زمین طشتیست پرخون|
    block |ز خون عاشقان و زخم شهمات|
  block
    block |خروسا چند گویی صبح آمد|
    block |نماید صبح را خود نور مشکات|