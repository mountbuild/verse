
block |مرا عهدیست با شادی که شادی آن من باشد|
  block
    block |مرا عهدیست با شادی که شادی آن من باشد|
    block |مرا قولیست با جانان که جانان جان من باشد|
  block
    block |به خط خویشتن فرمان به دستم داد آن سلطان|
    block |که تا تختست و تا بختست او سلطان من باشد|
  block
    block |اگر هشیار اگر مستم نگیرد غیر او دستم|
    block |وگر من دست خود خستم همو درمان من باشد|
  block
    block |چه زهره دارد اندیشه که گرد شهر من گردد|
    block |کی قصد ملک من دارد چو او خاقان من باشد|
  block
    block |نبیند روی من زردی به اقبال لب لعلش|
    block |بمیرد پیش من رستم چو از دستان من باشد|
  block
    block |بدرم زهره زهره خراشم ماه را چهره|
    block |برم از آسمان مهره چو او کیوان من باشد|
  block
    block |بدرم جبه مه را بریزم ساغر شه را|
    block |وگر خواهند تاوانم همو تاوان من باشد|
  block
    block |چراغ چرخ گردونم چو اجری خوار خورشیدم|
    block |امیر گوی و چوگانم چو دل میدان من باشد|
  block
    block |منم مصر و شکرخانه چو یوسف در برم گیرم|
    block |چه جویم ملک کنعان را چو او کنعان من باشد|
  block
    block |زهی حاضر زهی ناظر زهی حافظ زهی ناصر|
    block |زهی الزام هر منکر چو او برهان من باشد|
  block
    block |یکی جانیست در عالم که ننگش آید از صورت|
    block |بپوشد صورت انسان ولی انسان من باشد|
  block
    block |سر ما هست و من مجنون مجنبانید زنجیرم|
    block |مرا هر دم سر مه شد چو مه بر خوان من باشد|
  block
    block |سخن بخش زبان من چو باشد شمس تبریزی|
    block |تو خامش تا زبان‌ها خود چو دل جنبان من باشد|