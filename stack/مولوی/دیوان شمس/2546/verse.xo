
block |سحرگه گفتم آن مه را که ای من جسم و تو جانی|
  block
    block |سحرگه گفتم آن مه را که ای من جسم و تو جانی|
    block |بدین حالم که می‌بینی وزان نالم که می‌دانی|
  block
    block |ورای کفر و ایمانی و مرکب تند می‌رانی|
    block |چه بس بی‌باک سلطانی همین می‌کن که تو آنی|
  block
    block |یکی بازآ به ما بگذر به بیشه جان‌ها بنگر|
    block |درختان بین ز خون تر به شکل شاخ مرجانی|
  block
    block |شنودی تو که یک خامی ز مردان می‌برد نامی|
    block |نمی‌ترسد که خودکامی نهد داغش به پیشانی|
  block
    block |مشو تو منکر پاکان بترس از زخم بی‌باکان|
    block |که صبر جان غمناکان تو را فانی کند فانی|
  block
    block |تو باخویشی به بی‌خویشان مپیچ ای خصم درویشان|
    block |مزن تو پنجه با ایشان به دستانی که نتوانی|
  block
    block |که شمس الدین تبریزی به جان بخشی و خون ریزی|
    block |ز آتش برکند تیزی به قدرت‌های ربانی|