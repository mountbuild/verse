
block |ما را مسلم آمد هم عیش و هم عروسی|
  block
    block |ما را مسلم آمد هم عیش و هم عروسی|
    block |شادی هر مسلمان کوری هر فسوسی|
  block
    block |هر روز خطبه‌ای نو هر شام گردکی نو|
    block |هر دم نثار گوهر نی قبضه فلوسی|
  block
    block |عشقی است سخت زیبا فقری است پای برجا|
    block |بر آسمان نهی پا گر دست این دو بوسی|
  block
    block |جانی است چون چراغی در زیر طشت قالب|
    block |کرد به پیش نورش خورشید چاپلوسی|
  block
    block |صد گونه رخت دارد صد تخت و بخت دارد|
    block |تختش ز رفعت آمد نی تخت آبنوسی|
  block
    block |رختش ز نور مطلق در تخته جامه حق|
    block |نی بارگیر سیسی نی جامه‌های سوسی|
  block
    block |از ذوق آتش دل وز سوزش خوش دل|
    block |آتش پرست گشتم اما نیم مجوسی|
  block
    block |روزی دو همره آمد جان غریب با تن|
    block |چون مرغزی و رازی چون مغربی و طوسی|
  block
    block |پرویزن است عالم ما همچو آرد در وی|
    block |گر بگذری تو صافی ور نگذری سبوسی|
  block
    block |هر روز بر دکان‌ها بازار این خسان بین|
    block |ای خام پیش ما آ کتان ماست روسی|
  block
    block |بشکن سبوی قالب ساغر ستان لبالب|
    block |تا چند کاسه لیسی تا کی زبون لوسی|
  block
    block |دستور می‌دهی تا گویم تمام این را|
    block |تا شرق و غرب گیرد اقبال بی‌نحوسی|