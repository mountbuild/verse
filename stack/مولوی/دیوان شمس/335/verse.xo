
block |همه خوف آدمی را از درونست|
  block
    block |همه خوف آدمی را از درونست|
    block |ولیکن هوش او دایم برونست|
  block
    block |برون را می‌نوازد همچو یوسف|
    block |درون گرگی‌ست کو در قصد خونست|
  block
    block |بدرد زهره او گر نبیند|
    block |درون را کو به زشتی شکل چونست|
  block
    block |بدان زشتی به یک حمله بمیرد|
    block |ولیکن آدمی او را زبونست|
  block
    block |الف گشت‌ست نون می‌بایدش ساخت|
    block |که تا گردد الف چیزی که نونست|
  block
    block |اگر نه خود عنایات خداوند|
    block |بدیدستی چه امکان سکون‌ست|
  block
    block |نه عالم بد نه آدم بد نه روحی|
    block |که صافی و لطیف و آبگون‌ست|
  block
    block |که او را بود حکم و پادشاهی|
    block |نپنداری که این کار از کنونست|
  block
    block |نمی‌گویم که در تقدیر شه بود|
    block |حقیقت بود و صد چندین فزونست|
  block
    block |خداوندی شمس الدین تبریز|
    block |ورای هفت چرخ نیلگونست|
  block
    block |به زیر ران او تقدیر رامست|
    block |اگر چه نیک تندست و حرونست|
  block
    block |چو عقل کل بویی برد از وی|
    block |شب و روز از هوس اندر جنونست|
  block
    block |که پیش همت او عقل دیده‌ست|
    block |که همت‌های عالی جمله دونست|
  block
    block |کدامین سوی جویم خدمتش را|
    block |که منزلگاه او بالای سونست|
  block
    block |هر آن مشکل که شیران حل نکردند|
    block |بر او جمله بازی و فسونست|
  block
    block |نگفتم هیچ رمزی تا بدانی|
    block |ز عین حال او این‌ها شجونست|
  block
    block |ایا تبریز خاک توست کحلم|
    block |که در خاکت عجایب‌ها فنونست|