
block |هر جور کز تو آید بر خود نهم غرامت|
  block
    block |هر جور کز تو آید بر خود نهم غرامت|
    block |جرم تو را و خود را بر خود نهم تمامت|
  block
    block |ای ماه روی از تو صد جور اگر بیاید|
    block |تن را بود چو خلعت جان را بود سلامت|
  block
    block |هر کس ز جمله عالم از تو نصیب دارند|
    block |عشق تو شد نصیبم احسنت ای کرامت|
  block
    block |گه جام مست گردد از لذت می تو|
    block |گه می به جوش آید از چاشنی جامت|
  block
    block |معنی به سجده آید چون صورت تو بیند|
    block |هر حرف رقص آرد چون بشنود کلامت|
  block
    block |عاشق چو مستتر شد بر وی ملامت آید|
    block |زیرا که نقل این می نبود به جز ملامت|