
block |هله آن به که خوری این می و از دست روی|
  block
    block |هله آن به که خوری این می و از دست روی|
    block |تا به هر جا که روی خوشدل و سرمست روی|
  block
    block |چرخ گردان به تو گردد که تو آب اویی|
    block |ماه چرخی چه زیان دارد اگر پست روی|
  block
    block |ماهیی لیک چنان مست توست آن دریا|
    block |همه دریا ز پی آید چو تو در شست روی|
  block
    block |صدقات همه شاهان که سوی نیست رود|
    block |رو سوی هست نهد چون تو سوی هست روی|
  block
    block |سابق تیزروانی تو در این راه دراز|
    block |وز ره رفق تو با این دو سه پابست روی|
  block
    block |کسب عیش ابد آموز ز شمس تبریز|
    block |تا در آن مجلس عیشی که جنان است روی|