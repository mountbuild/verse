
block |اگر مر تو را صلح آهنگ نیست|
  block
    block |اگر مر تو را صلح آهنگ نیست|
    block |مرا با تو ای جان سر جنگ نیست|
  block
    block |تو در جنگ آیی روم من به صلح|
    block |خدای جهان را جهان تنگ نیست|
  block
    block |جهانیست جنگ و جهانیست صلح|
    block |جهان معانی به فرسنگ نیست|
  block
    block |هم آب و هم آتش برادر بدند|
    block |ببین اصل هر دو به جز سنگ نیست|
  block
    block |که بی این دو عالم ندارد نظام|
    block |اگر روم خوبست بی‌زنگ نیست|
  block
    block |مرا عقل صد بار پیغام داد|
    block |خمش کن که فخرست آن ننگ نیست|