
block |ساقی جان غیر آن رطل گرانم مده|
  block
    block |ساقی جان غیر آن رطل گرانم مده|
    block |ز آنک بدادی نخست هیچ جز آنم مده|
  block
    block |شهره نگارم ز تو عیش و قرارم ز تو|
    block |جان بهارم ز تو رسم خزانم مده|
  block
    block |جان چو تویی بی‌شکی پیش تو جان جانکی|
    block |باش مرا ای یکی هر دو جهانم مده|
  block
    block |پردگی و فاش تو آفت او باش تو|
    block |جان رهی باش تو جان و روانم مده|
  block
    block |دوش بدادی مرا از کف خود باده را|
    block |چون که چنینم درآ جز که چنانم مده|
  block
    block |غیر شرابی چو زر ای صنم سیمبر|
    block |هیچ ندانم دگر ز آنک ندانم مده|
  block
    block |نیست شدم در چمن قفل بر آن در بزن|
    block |هر کی بپرسد ز من هیچ نشانم مده|
  block
    block |شیر پراکنده‌ام زخم تو را بنده‌ام|
    block |بی‌تو اگر زنده‌ام جز به سگانم مده|
  block
    block |زان مه چون اخترم زان گل تازه و ترم|
    block |بی‌همگان خوشترم با همگانم مده|
  block
    block |خسرو تبریزیان شمس حق روحیان|
    block |پر شده از تو دهان زخم زبانم مده|