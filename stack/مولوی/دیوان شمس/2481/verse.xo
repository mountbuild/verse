
block |با همگان فضولکی چون که به ما ملولکی|
  block
    block |با همگان فضولکی چون که به ما ملولکی|
    block |رو که بدین عاشقی سخت عظیم گولکی|
  block
    block |ای تو فضول در هوا ای تو ملول در خدا|
    block |چون تو از آن قان نه‌ای رو که یکی مغولکی|
  block
    block |مستک خویش گشته‌ای گه ترشک گهی خوشک|
    block |نازک و کبرکت که چه در هنرک نغولکی|
  block
    block |گر تو کتاب خانه‌ای طالب باغ جان نه‌ای|
    block |گر چه اصیلکی ولی خواجه تو بی‌اصولکی|
  block
    block |رو تو به کیمیای جان مس وجود خرج کن|
    block |تا نشوی از او چو زر در غم نیم پولکی|
  block
    block |گفتم با ضمیر خود چند خیال جسمیان|
    block |یا تو ز هر فسرده‌ای سوی دلم رسولکی|
  block
    block |نور خدایگان جان در تبریز شمس دین|
    block |کرد طریق سالکان ایمن اگر تو غولکی|