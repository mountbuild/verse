
block |ای آنک تو خواب ما ببستی|
  block
    block |ای آنک تو خواب ما ببستی|
    block |رفتی و به گوشه‌ای نشستی|
  block
    block |ای زنده کننده هر دلی را|
    block |آخر به جفا دلم شکستی|
  block
    block |ای دل چو به دام او فتادی|
    block |از بند هزار دام رستی|
  block
    block |رستی ز خمار هر دو عالم|
    block |تا حشر ز دام دوست مستی|
  block
    block |با پر بلی بلند می‌پر|
    block |چون محرم گلشن الستی|
  block
    block |رو بر سر خم آسمان صاف|
    block |تا درد بدی بدی به پستی|
  block
    block |دولت همه سوی نیستی بود|
    block |می‌جوید ابلهش ز هستی|
  block
    block |گیرم که جمال دوست دیدی|
    block |از چشم ویش ندیده استی|
  block
    block |ای یوسف عشق رو نمودی|
    block |دست دو هزار مست خستی|
  block
    block |خامش که ز بحر بی‌نصیبی|
    block |تا بسته نقش‌های شستی|