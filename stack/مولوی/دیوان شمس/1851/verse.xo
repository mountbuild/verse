
block |نشانی‌هاست در چشمش نشانش کن نشانش کن|
  block
    block |نشانی‌هاست در چشمش نشانش کن نشانش کن|
    block |ز من بشنو که وقت آمد کشانش کن کشانش کن|
  block
    block |برآمد آفتاب جان فزون از مشرق و مغرب|
    block |بیا ای حاسد ار مردی نهانش کن نهانش کن|
  block
    block |از این نکته منم در خون خدا داند که چونم چون|
    block |بیا ای جان روزافزون بیانش کن بیانش کن|
  block
    block |بیانش کرده گیر ای جان نه آن دریاست وان مرجان|
    block |نیارامد به شرحش جان عیانش کن عیانش کن|
  block
    block |عیانش بود ما آمد زیانش سود ما آمد|
    block |اگر تو سود جان خواهی زیانش کن زیانش کن|
  block
    block |یکی جان خواهد آن دریا همه آتش نهنگ آسا|
    block |اگر داری چنین جانی روانش کن روانش کن|
  block
    block |هر آن کو بحربین باشد فلک پیشش زمین باشد|
    block |هر آن کو نی چنین باشد چنانش کن چنانش کن|
  block
    block |برون جه از جهان زوتر درآ در بحر پرگوهر|
    block |جهنده‌ست این جهان بنگر جهانش کن جهانش کن|
  block
    block |اگر خواهی که بگریزی ز شاه شمس تبریزی|
    block |مپران تیر دعوی را کمانش کن کمانش کن|