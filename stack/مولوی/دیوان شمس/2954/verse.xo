
block |گر روشنی تو یارا یا خود سیه ضمیری|
  block
    block |گر روشنی تو یارا یا خود سیه ضمیری|
    block |در هر دو حال خود را از یار وانگیری|
  block
    block |پا واگرفتن تو هر دو ز حال کفر است|
    block |صد کفر بیش باشد در عاشقان نفیری|
  block
    block |پاکت شود پلیدی چون از صنم بریدی|
    block |گردد پلید پاکی چون غرقه در غدیری|
  block
    block |دنبال شیر گیری کی بی‌کباب مانی|
    block |کی بی‌نوا نشینی چون صاحب امیری|
  block
    block |بگذار سر بد را پنهان مکن تو خود را|
    block |در زیرکی چو مویی پیدا میان شیری|
  block
    block |خوردی تو زهر و گفتی حق را از این چه نقصان|
    block |حق بی‌نیاز باشد وز زهر تو بمیری|
  block
    block |زیر درخت خرما انداز همچو مریم|
    block |گر کاهلی به غایت ور نیز سست پیری|
  block
    block |از سایه‌های خرما شیرین شوی چو خرما|
    block |وز پختگی خرما تو پختگی پذیری|