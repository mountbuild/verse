
block |ای فصل باباران ما برریز بر یاران ما|
  block
    block |ای فصل باباران ما برریز بر یاران ما|
    block |چون اشک غمخواران ما در هجر دلداران ما|
  block
    block |ای چشم ابر این اشک‌ها می‌ریز همچون مشک‌ها|
    block |زیرا که داری رشک‌ها بر ماه رخساران ما|
  block
    block |این ابر را گریان نگر وان باغ را خندان نگر|
    block |کز لابه و گریه پدر رستند بیماران ما|
  block
    block |ابر گران چون داد حق از بهر لب خشکان ما|
    block |رطل گران هم حق دهد بهر سبکساران ما|
  block
    block |بر خاک و دشت بی‌نوا گوهرفشان کرد آسمان|
    block |زین بی‌نوایی می‌کشند از عشق طراران ما|
  block
    block |این ابر چون یعقوب من وان گل چو یوسف در چمن|
    block |بشکفته روی یوسفان از اشک افشاران ما|
  block
    block |یک قطره‌اش گوهر شود یک قطره‌اش عبهر شود|
    block |وز مال و نعمت پر شود کف‌های کف خاران ما|
  block
    block |باغ و گلستان ملی اشکوفه می‌کردند دی|
    block |زیرا که بر ریق از پگه خوردند خماران ما|
  block
    block |بربند لب همچون صدف مستی میا در پیش صف|
    block |تا بازآیند این طرف از غیب هشیاران ما|