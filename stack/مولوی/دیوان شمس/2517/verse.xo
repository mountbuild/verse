
block |ز رنگ روی شمس الدین گرم خود بو و رنگستی|
  block
    block |ز رنگ روی شمس الدین گرم خود بو و رنگستی|
    block |مرا از روی این خورشید عارستی و ننگستی|
  block
    block |قرابه دل ز اشکستن شدی ایمن اگر از لطف|
    block |شراب وصل آن شه را دمی در وی درنگستی|
  block
    block |به بزمش جان‌های ما ندانستی سر از پایان|
    block |اگر نه هجر بدمستش به بدمستی و جنگستی|
  block
    block |الا ای ساقی بزمش بگردان جام باقی را|
    block |چرا بر من دلت رحمی نیارد گویی سنگستی|
  block
    block |از آن می کو ز بهر شه دهان خویش بگشادی|
    block |همه هستی فروبردی تو پنداری نهنگستی|
  block
    block |ز بانگ رعد آن دریا تو بنگر چون به جوش آید|
    block |ولیک آن بحر می‌بودی و رعدش بانگ چنگستی|
  block
    block |روان گشته میش چون خون درون دل به هر سویی|
    block |تو گویی دل چو قدسستی و می همچون فرنگستی|
  block
    block |که لشکرهای اسلام شه ما را درون قدس|
    block |ز نصرت‌های یزدانی بر آن افرنگ هنگستی|
  block
    block |به یک ساغر نگردم مست تو ساقی بیشتر گردان|
    block |خرابی گشتمی گر می ز جام شاه شنگستی|
  block
    block |ایا تبریز عقلم را خیال تو بشوراند|
    block |تو گویی باده صافی خیالت گویی بنگستی|
  block
    block |ترنگ چنگ وصل او بپراندهمی جان را|
    block |تو گویی عیسی خوش دم درون آن ترنگستی|
  block
    block |پیاپی گردد از وصلش قدح‌ها بر مثال آن|
    block |که اندر جنگ سلطانی قدح تیر خدنگستی|
  block
    block |چنین عقلی که از تزویر مو در موی می‌بیند|
    block |شمار موی عقل آن جا تو بینی گویی دنگستی|
  block
    block |ز تیزی‌های آن جامش که برق از وی فغان آید|
    block |قدح در رو همی‌آید بریزش گویی لنگستی|
  block
    block |چه بالایی همی‌جوید می اندر مغز مستانش|
    block |چو گردند شیرگیر از وی مگر گویی پلنگستی|
  block
    block |فراوان ریز در جانم از آن می‌های ربانی|
    block |ز بحر صدر شمس الدین که کان خمر تنگستی|