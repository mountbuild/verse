
block |در این جو دل چو دولاب خرابست|
  block
    block |در این جو دل چو دولاب خرابست|
    block |که هر سویی که گردد پیشش آبست|
  block
    block |وگر تو پشت سوی آب داری|
    block |به پیش روت آب اندر شتابست|
  block
    block |چگونه جان برد سایه ز خورشید|
    block |که جان او به دست آفتابست|
  block
    block |اگر سایه کند گردن درازی|
    block |رخ خورشید آن دم در نقابست|
  block
    block |زهی خورشید کاین خورشید پیشش|
    block |چو سیماب از خطر در اضطرابست|
  block
    block |چو سیماب‌ست مه بر کف مفلوج|
    block |بجز یک شب دگر در انسکابست|
  block
    block |به هر سی شب دو شب جمع‌ست و لاغر|
    block |دگر فرقت کشد فرقت عذابست|
  block
    block |اگر چه زار گردد تازه روی‌ست|
    block |ضحوکی عاشقان را خوی و دابست|
  block
    block |زید خندان بمیرد نیز خندان|
    block |که سوی بخت خندانش ایابست|
  block
    block |خمش کن زانک آفات بصیرت|
    block |همیشه از سؤالست و جوابست|