
block |کو مطرب عشق چست دانا|
  block
    block |کو مطرب عشق چست دانا|
    block |کز عشق زند نه از تقاضا|
  block
    block |مردم به امید و این ندیدم|
    block |در گور شدم بدین تمنا|
  block
    block |ای یار عزیز اگر تو دیدی|
    block |طوبی لک یا حبیب طوبی|
  block
    block |ور پنهانست او خضروار|
    block |تنها به کناره‌های دریا|
  block
    block |ای باد سلام ما بدو بر|
    block |کاندر دل ما از اوست غوغا|
  block
    block |دانم که سلام‌های سوزان|
    block |آرد به حبیب عاشقان را|
  block
    block |عشقیست دوار چرخ نه از آب|
    block |عشقیست مسیر ماه نه از پا|
  block
    block |در ذکر به گردش اندرآید|
    block |با آب دو دیده چرخ جان‌ها|
  block
    block |ذکرست کمند وصل محبوب|
    block |خاموش که جوش کرد سودا|