
block |بروید ای حریفان بکشید یار ما را|
  block
    block |بروید ای حریفان بکشید یار ما را|
    block |به من آورید آخر صنم گریزپا را|
  block
    block |به ترانه‌های شیرین به بهانه‌های زرین|
    block |بکشید سوی خانه مه خوب خوش لقا را|
  block
    block |وگر او به وعده گوید که دمی دگر بیایم|
    block |همه وعده مکر باشد بفریبد او شما را|
  block
    block |دم سخت گرم دارد که به جادوی و افسون|
    block |بزند گره بر آب او و ببندد او هوا را|
  block
    block |به مبارکی و شادی چو نگار من درآید|
    block |بنشین نظاره می‌کن تو عجایب خدا را|
  block
    block |چو جمال او بتابد چه بود جمال خوبان|
    block |که رخ چو آفتابش بکشد چراغ‌ها را|
  block
    block |برو ای دل سبک رو به یمن به دلبر من|
    block |برسان سلام و خدمت تو عقیق بی‌بها را|