
block |لولیکان توییم در بگشا ای صنم|
  block
    block |لولیکان توییم در بگشا ای صنم|
    block |لولیکان را دمی بار ده ای محتشم|
  block
    block |ای تو امان جهان ای تو جهان را چو جان|
    block |ای شده خندان دهان از کرمت دم به دم|
  block
    block |امن دو عالم تویی گوهر آدم تویی|
    block |هین که رسید از حبش بر سر کوی حشم|
  block
    block |چون برسد کوس تو کمتر جاسوس تو|
    block |گردد هر لولیی صاحب طبل و علم|
  block
    block |رایت نصرت فرست لشکر عشرت فرست|
    block |تا که ز شادی ما جان نبرد هیچ غم|
  block
    block |تیغ عرب برکنیم بر سر ترکان زنیم|
    block |چون لطفت برکشد بر خط لولی رقم|
  block
    block |خوف مهل در میان بانگ بزن کالامان|
    block |عشرت با خوف جان راست نیاید به هم|
  block
    block |مهر برآور به جوش وز دل چنگ آن خروش|
    block |پر کن از عیش گوش پر کن از می شکم|
  block
    block |تا سوی تبریز جان جانب شمس الزمان|
    block |آید صافی روان گوید ای من منم|