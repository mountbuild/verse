
block |گفت لبم ناگهان نام گل و گلستان|
  block
    block |گفت لبم ناگهان نام گل و گلستان|
    block |آمد آن گلعذار کوفت مرا بر دهان|
  block
    block |گفت که سلطان منم جان گلستان منم|
    block |حضرت چون من شهی وآنگه یاد فلان|
  block
    block |دف منی هین مخور سیلی هر ناکسی|
    block |نای منی هین مکن از دم هر کس فغان|
  block
    block |پیش چو من کیقباد چشم بدم دور باد|
    block |شرم ندارد کسی یاد کند از کهان|
  block
    block |جغد بود کو به باغ یاد خرابه کند|
    block |زاغ بود کو بهار یاد کند از خزان|
  block
    block |چنگ به من درزدی چنگ منی در کنار|
    block |تار که در زخمه‌ام سست شود بگسلان|
  block
    block |پشت جهان دیده‌ای روی جهان را ببین|
    block |پشت به خود کن که تا روی نماید جهان|
  block
    block |ای قمر زیر میغ خویش ندیدی دریغ|
    block |چند چو سایه دوی در پی این دیگران|
  block
    block |بس که مرا دام شعر از دغلی بند کرد|
    block |تا که ز دستم شکار جست سوی گلستان|
  block
    block |در پی دزدی بدم دزد دگر بانگ کرد|
    block |هشتم بازآمدم گفتم و هین چیست آن|
  block
    block |گفت که اینک نشان دزد تو این سوی رفت|
    block |دزد مرا باد داد آن دغل کژنشان|