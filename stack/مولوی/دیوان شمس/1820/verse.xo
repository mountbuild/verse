
block |هی چه گریزی چندین یک نفس این جا بنشین|
  block
    block |هی چه گریزی چندین یک نفس این جا بنشین|
    block |صبر تو کو ای صابر ای همه صبر و تمکین|
  block
    block |ما دو سه کس نو مرده منتظر آن پرده|
    block |زنده شویم از تلقین بازرهیم از تکفین|
  block
    block |هی به سلف نفخی کن پیشتر از یوم الدین|
    block |تا شنود چرخ فلک از حشر تو تحسین|
  block
    block |هی به زبان ما گو رمز مگو پیدا گو|
    block |چند خوری خون به ستم ای همه خویت خونین|
  block
    block |چند گزی بر جگرش چند کنی قصد سرش|
    block |چند دهی بد خبرش کار چنین است و چنین|
  block
    block |چند کنی تلخ لبش چند کنی تیره شبش|
    block |ای لب تو همچو شکر ای شب تو خلد برین|
  block
    block |هیچ عسل زهر دهد یا ز شکر سرکه جهد|
    block |مغلطه تا چند دهی ای غلط انداز مهین|
  block
    block |هر چه کنی آن لب تو باشد غماز شکر|
    block |هر حرکت که تو کنی هست در آن لطف دفین|
  block
    block |سرو چه ماند به خسی زر به چه ماند به مسی|
    block |تو به چه مانی به کسی ای ملک یوم الدین|