
block |ساقی اگر کم شد میت دستار ما بستان گرو|
  block
    block |ساقی اگر کم شد میت دستار ما بستان گرو|
    block |چون می ز داد تو بود شاید نهادن جان گرو|
  block
    block |بس اکدش و بس کدخدا کز شور می‌های خدا|
    block |کرده‌ست اندر شهر ما دکان و خان و مان گرو|
  block
    block |آن شاه ابراهیم بین کادهم به دستش معرفت|
    block |مر تخت را و تاج را کرده‌ست آن سلطان گرو|
  block
    block |بوبکر سر کرده گرو عمر پسر کرده گرو|
    block |عثمان جگر کرده گرو و آن بوهریره انبان گرو|
  block
    block |پس چه عجب آید تو را چون با شهان این می‌کند|
    block |گر ز آنک درویشی کند از بهر می خلقان گرو|
  block
    block |آن شاهد فرد احد یک جرعه‌ای در بت نهد|
    block |در عشق آن سنگ سیه کافر کند ایمان گرو|
  block
    block |من مست آن میخانه‌ام در دام آن دردانه‌ام|
    block |در هیچ دامی پر خود ننهاده چون مرغان گرو|
  block
    block |بهر چه لرزی بر گرو در کار او جان گو برو|
    block |جان شد گرو ای کاشکی گشتی دو صد چندان گرو|
  block
    block |خامش رها کن بلبلی در گلشن آی و درنگر|
    block |بلبل نهاده پر و سر پیش گل خندان گرو|