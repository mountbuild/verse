
block |نگارا، چرا قول دشمن شنیدی|
  block
    block |نگارا، چرا قول دشمن شنیدی؟!|
    block |چرا بهر دشمن ز چاکر بریدی؟!|
  block
    block |چه سوگند خوردی؟! چه دل سخت کردی|
    block |که گویی که هرگز مرا خود ندیدی|
  block
    block |مها، بار دیگر نظر کن به چاکر|
    block |چنین دان، کاسیری ز کافر خریدی|
  block
    block |تو آب حیاتی، چو رویت بدیدم|
    block |چو می در تن بنده هرسو دویدی|
  block
    block |تو باز سپیدی، که بر من نشستی|
    block |ربودی دلم را، هوا بر پریدی|
  block
    block |دلم رو به دیوار کردست ازان دم|
    block |که در خانه رفتی و رو درکشیدی|
  block
    block |اگر جان بخواندم ترا راست گفتم|
    block |که جان ناپدیدست، و تو ناپدیدی|
  block
    block |به فریاد من رس، که این وقت رحمست|
    block |که صد جا به فریاد جانم رسیدی|