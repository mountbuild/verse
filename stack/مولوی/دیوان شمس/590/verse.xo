
block |سر از بهر هوس باید چو خالی گشت سر چه بود|
  block
    block |سر از بهر هوس باید چو خالی گشت سر چه بود|
    block |چو جان بهر نظر باشد روان بی‌نظر چه بود|
  block
    block |نظر در روی شه باید چو آن نبود چه را شاید|
    block |سفر از خویشتن باید چو با خویشی سفر چه بود|
  block
    block |مرا پرسید صفرایی که گر مرد شکرخایی|
    block |کمر بندم چو نی پیشت اگر گویی شکر چه بود|
  block
    block |بگفتم بهترین چیزی ولیکن پیش غیر تو|
    block |که تو ابله شکر بینی و گویی زین بتر چه بود|
  block
    block |ازیرا اصل جسم تو ز زهر قاتل افتادست|
    block |سقر بودست اصل تو نداند جز سقر چه بود|
  block
    block |جهان و عقل کلی را ز عقل جزو چون بینی|
    block |در آن دریای خون آشام عقل مختصر چه بود|
  block
    block |دو سه سطرست که می‌خوانی ز سر تا پا و پا تا سر|
    block |دگر کاری نداری تو وگر نه پا و سر چه بود|
  block
    block |چو کور افتاد چشم دل چو گوش از ثقل شد پرگل|
    block |به غیر خانه وسواس جای کور و کر چه بود|