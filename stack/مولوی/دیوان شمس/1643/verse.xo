
block |چند خسپیم صبوح است صلا برخیزیم|
  block
    block |چند خسپیم صبوح است صلا برخیزیم|
    block |آب رحمت بستانیم و بر آتش ریزیم|
  block
    block |آن کمیت عربی را که فلک پیمای است|
    block |وقت زین است و لگام است چرا ننگیزیم|
  block
    block |خوش برانیم سوی بیشه شیران سیاه|
    block |شیرگیرانه ز شیران سیه نگریزیم|
  block
    block |در زندان جهان را به شجاعت بکنیم|
    block |شحنه عشق چو با ماست ز کی پرهیزیم|
  block
    block |زنگیان شب غم را همه سر برداریم|
    block |زنگ و رومی چه بود چون به وغا یستیزیم|
  block
    block |قدح باده نسازیم جز از کاسه سر|
    block |گرد هر دیگ نگردیم نه ما کفلیزیم|
  block
    block |ز آخور ثور برانیم سوی برج اسد|
    block |چو اسد هست چه با گله گاو آمیزیم|
  block
    block |اندر این منزل هر دم حشری گاو آرد|
    block |چاره نبود ز سر خر چو در این پالیزیم|
  block
    block |موج دریای حقایق که زند بر که قاف|
    block |زان ز ما جوش برآورد که ما کاریزیم|
  block
    block |بدر ما راست اگر چه چو هلالیم نزار|
    block |صدر ما راست اگر چه که در این دهلیزیم|
  block
    block |گلرخان روی نمایند چو رو بنماییم|
    block |که بهاریم در آن باغ نه ما پاییزیم|
  block
    block |وز سر ناز بگوییم چه چیزید شما|
    block |سجده آرند که ما پیش شما ناچیزیم|
  block
    block |گلعذاریم ولی پیش رخ خوب شما|
    block |روی ناشسته و آلوده و بی‌تمییزیم|
  block
    block |آهوان تبتی بهر چرا آمده‌اند|
    block |زانک امروز همه مشک و عبر می بیزیم|
  block
    block |چون دهد جام صفا بر همه ایثار کنیم|
    block |ور زند سیخ بلا همچو خران نسکیزیم|
  block
    block |تاب خورشید ازل بر سر ما می تابد|
    block |می زند بر سر ما تیز از آن سرتیزیم|
  block
    block |طالع شمس چو ما راست چه باشد اختر|
    block |روز و شب در نظر شمس حق تبریزیم|