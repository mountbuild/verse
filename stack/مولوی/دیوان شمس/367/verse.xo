
block |دل آمد و دی به گوش جان گفت|
  block
    block |دل آمد و دی به گوش جان گفت|
    block |ای نام تو این که می‌نتان گفت|
  block
    block |درنده آنک گفت پیدا|
    block |سوزنده آنک در نهان گفت|
  block
    block |چه عذر و بهانه دارد ای جان|
    block |آن کس که ز بی‌نشان نشان گفت|
  block
    block |گل داند و بلبل معربد|
    block |رازی که میان گلستان گفت|
  block
    block |آن کس نه که از طریق تحصیل|
    block |آموخت ز بانگ بلبلان گفت|
  block
    block |صیادی تیر غمزه‌ها را|
    block |آن ابروهای چون کمان گفت|
  block
    block |صد گونه زبان زمین برآورد|
    block |در پاسخ آن چه آسمان گفت|
  block
    block |ای عاشق آسمان قرین شو|
    block |با او که حدیث نردبان گفت|
  block
    block |زان شاهد خانگی نشان کو|
    block |هر کس سخنی ز خاندان گفت|
  block
    block |کو شعشعه‌های قرص خورشید|
    block |هر سایه نشین ز سایه بان گفت|
  block
    block |با این همه گوش و هوش مستست|
    block |زان چند سخن که این زبان گفت|
  block
    block |چون یافت زبان دو سه قراضه|
    block |مشغول شد و به ترک کان گفت|
  block
    block |وز ننگ قراضه جان عاشق|
    block |ترک بازار و این دکان گفت|
  block
    block |در گوشم گفت عشق بس کن|
    block |خاموش کنم چو او چنان گفت|