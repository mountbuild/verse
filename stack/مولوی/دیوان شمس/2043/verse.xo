
block |دیدی چه گفت بهمن هیزم بنه چو خرمن|
  block
    block |دیدی چه گفت بهمن هیزم بنه چو خرمن|
    block |گر دی نکرد سرما سرمای هر دو بر من|
  block
    block |سرما چو گشت سرکش هیزم بنه در آتش|
    block |هیزم دریغت آید هیزم به است یا تن|
  block
    block |نقش فناست هیزم عشق خداست آتش|
    block |درسوز نقش‌ها را ای جان پاکدامن|
  block
    block |تا نقش را نسوزی جانت فسرده باشد|
    block |مانند بت پرستان دور از بهار و مؤمن|
  block
    block |در عشق همچو آتش چون نقره باش دلخوش|
    block |چون زاده خلیلی آتش تو راست مسکن|
  block
    block |آتش به امر یزدان گردد به پیش مردان|
    block |لاله و گل و شکوفه ریحان و بید و سوسن|
  block
    block |مؤمن فسون بداند بر آتشش بخواند|
    block |سوزش در او نماند ماند چو ماه روشن|
  block
    block |شاباش ای فسونی کافتد از او سکونی|
    block |در آتشی که آهن گردد از او چو سوزن|
  block
    block |پروانه زان زند خود بر آتش موقد|
    block |کو را همی‌نماید آتش به شکل روزن|
  block
    block |تیر و سنان به حمزه چون گلفشان نماید|
    block |در گلفشان نپوشد کس خویش را به جوشن|
  block
    block |فرعون همچو دوغی در آب غرقه گشته|
    block |بر فرق آب موسی بنشسته همچو روغن|
  block
    block |اسپان اختیاری حمال شهریاری|
    block |پالان کشند و سرگین اسبان کند و کودن|
  block
    block |چو لک لک است منطق بر آسیای معنی|
    block |طاحون ز آب گردد نه از لکلک مقنن|
  block
    block |زان لکلک ای برادر گندم ز دلو بجهد|
    block |در آسیا درافتد گردد خوش و مطحن|
  block
    block |وز لکلک بیان تو از دلو حرص و غفلت|
    block |در آسیا درافتی یعنی رهی مبین|
  block
    block |من گرم می‌شوم جان اما ز گفت و گو نی|
    block |از شمس دین زرین تبریز همچو معدن|