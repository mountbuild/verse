
block |گهی در گیرم و گه بام گیرم|
  block
    block |گهی در گیرم و گه بام گیرم|
    block |چو بینم روی تو آرام گیرم|
  block
    block |زبون خاص و عامم در فراقت|
    block |بیا تا ترک خاص و عام گیرم|
  block
    block |دلم از غم گریبان می دراند|
    block |که کی دامان آن خوش نام گیرم|
  block
    block |نگیرم عیش و عشرت تا نیاید|
    block |وگر گیرم در آن هنگام گیرم|
  block
    block |چو زلف انداز من ساقی درآید|
    block |به دستی زلف و دستی جام گیرم|
  block
    block |اگر در خرقه زاهد درآید|
    block |شوم حاجی و راه شام گیرم|
  block
    block |وگر خواهد که من دیوانه باشم|
    block |شوم خام و حریف خام گیرم|
  block
    block |وگر چون مرغ اندر دل بپرد|
    block |شوم صیاد مرغان دام گیرم|
  block
    block |چو گویم شب نخسپم او بگوید|
    block |که من خواب از نماز شام گیرم|
  block
    block |وگر گویم عنایت کن بگوید|
    block |که نی من جنگیم دشنام گیرم|
  block
    block |مراد خویش بگذارم همان دم|
    block |مراد دلبر خودکام گیرم|