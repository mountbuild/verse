
block |اگر خورشید جاویدان نگشتی|
  block
    block |اگر خورشید جاویدان نگشتی|
    block |درخت و رخت بازرگان نگشتی|
  block
    block |دو دست کفشگر گر ساکنستی|
    block |همیشه گربه در انبان نگشتی|
  block
    block |اگر نه عشوه‌های باد بودی|
    block |سر شاخ گل خندان نگشتی|
  block
    block |چه گویم گر نبودی آن که دانی|
    block |به هر دم این نگشتی آن نگشتی|
  block
    block |فلک چتر است و سلطان عقل کلی|
    block |نگشتی چتر اگر سلطان نگشتی|
  block
    block |اگر آواز سرهنگان نبودی|
    block |نگشتی اختر و کیوان نگشتی|
  block
    block |کریمی گر ندادی ابر و باران|
    block |یکی جرعه به گرد خوان نگشتی|
  block
    block |درونت گر نبودی کیمیاگر|
    block |به هر دم خون و بلغم جان نگشتی|
  block
    block |نهان از عالم ار نی عالمستی|
    block |دل تاریک تو میدان نگشتی|
  block
    block |نهان دار این سخن را ز آنک زرها|
    block |اگر پنهان نبودی کان نگشتی|