
block |سه روز شد که نگارین من دگرگونست|
  block
    block |سه روز شد که نگارین من دگرگونست|
    block |شکر ترش نبود آن شکر ترش چونست|
  block
    block |به چشمه‌ای که در او آب زندگانی بود|
    block |سبو ببردم و دیدم که چشمه پرخونست|
  block
    block |به روضه‌ای که در او صد هزار گل می‌رست|
    block |به جای میوه و گل خار و سنگ و هامونست|
  block
    block |فسون بخوانم و بر روی آن پری بدمم|
    block |از آنک کار پری خوان همیشه افسونست|
  block
    block |پری من به فسون‌ها زبون شیشه نشد|
    block |که کار او ز فسون و فسانه بیرونست|
  block
    block |میان ابروی او خشم‌های دیرینه‌ست|
    block |گره در ابروی لیلی هلاک مجنونست|
  block
    block |بیا بیا که مرا بی‌تو زندگانی نیست|
    block |ببین ببین که مرا بی‌تو چشم جیحونست|
  block
    block |به حق روی چو ماهت که چشم روشن کن|
    block |اگر چه جرم من از جمله خلق افزونست|
  block
    block |به گرد خویش برآید دلم که جرمم چیست|
    block |از آنک هر سببی با نتیجه مقرونست|
  block
    block |ندا همی‌رسدم از نقیب حکم ازل|
    block |که گرد خویش مجو کاین سبب نه زان کونست|
  block
    block |خدای بخشد و گیرد بیارد و ببرد|
    block |که کار او نه به میزان عقل موزونست|
  block
    block |بیا بیا که هم اکنون به لطف کن فیکون|
    block |بهشت در بگشاید که غیر ممنونست|
  block
    block |ز عین خار ببینی شکوفه‌های عجیب|
    block |ز عین سنگ ببینی که گنج قارونست|
  block
    block |که لطف تا ابدست و از آن هزار کلید|
    block |نهان میانه کاف و سفینه نونست|