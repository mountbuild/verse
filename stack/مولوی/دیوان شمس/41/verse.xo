
block |شمع جهان دوش نبد نور تو در حلقه ما|
  block
    block |شمع جهان دوش نبد نور تو در حلقه ما|
    block |راست بگو شمع رخت دوش کجا بود کجا|
  block
    block |سوی دل ما بنگر کز هوس دیدن تو|
    block |دولت آن جا که در او حسن تو بگشاد قبا|
  block
    block |دوش به هر جا که بدی دانم کامروز ز غم|
    block |گشته بود همچو دلم مسجد لا حول و لا|
  block
    block |دوش همی‌گشتم من تا به سحر ناله کنان|
    block |بدرک بالصبح بدا هیج نومی‌و نفی|
  block
    block |سایه نوری تو و ما جمله جهان سایه تو|
    block |نور کی دیدست که او باشد از سایه جدا|
  block
    block |گاه بود پهلوی او گاه شود محو در او|
    block |پهلوی او هست خدا محو در او هست لقا|
  block
    block |سایه زده دست طلب سخت در آن نور عجب|
    block |تا چو بکاهد بکشد نور خدایش به خدا|
  block
    block |شرح جدایی و درآمیختگی سایه و نور|
    block |لا یتناهی و لئن جئت بضعف مددا|
  block
    block |نور مسبب بود و هر چه سبب سایه او|
    block |بی سببی قد جعل الله لکل سببا|
  block
    block |آینه همدگر افتاد مسبب و سبب|
    block |هر کی نه چون آینه گشتست ندید آینه را|