
block |ایها العشاق آتش گشته چون استاره‌ایم|
  block
    block |ایها العشاق آتش گشته چون استاره‌ایم|
    block |لاجرم رقصان همه شب گرد آن مه پاره‌ایم|
  block
    block |تا بود خورشید حاضر هست استاره ستیر|
    block |بی‌رخ خورشید ما می دانک ما آواره‌ایم|
  block
    block |الصلا ای عاشقان‌هان الصلا این کاریان|
    block |باده کاری است این جا زانک ما این کاره‌ایم|
  block
    block |هر سحر پیغام آن پیغامبر خوبان رسد|
    block |کالصلا بیچارگان ما عاشقان را چاره‌ایم|
  block
    block |نعره لبیک لبیک از همه برخاسته|
    block |مصحف معنی تویی ما هر یکی سی پاره‌ایم|
  block
    block |خونبهای کشتگان چون غمزه خونی اوست|
    block |در میان خون خود چون طفلک خون خواره‌ایم|
  block
    block |کوه طور از باده‌اش بیخود شد و بدمست شد|
    block |ما چه کوه آهنیم آخر چه سنگ خاره‌ایم|
  block
    block |یک جو از سرش نگوییم ار همه جو جو شویم|
    block |گرد خرمنگاه چرخ ار چه که ما سیاره‌ایم|
  block
    block |همچو مریم حامله نور خدایی گشته‌ایم|
    block |گر چو عیسی بسته این جسم چون گهواره‌ایم|
  block
    block |از درون باره این عقل خود ما را مجو|
    block |زانک در صحرای عشقش ما برون باره‌ایم|
  block
    block |عشق دیوانه‌ست و ما دیوانه دیوانه‌ایم|
    block |نفس اماره‌ست و ما اماره اماره‌ایم|
  block
    block |مفخر تبریز شمس الدین تو بازآ زین سفر|
    block |بهر حق یک بارگی ما عاشق یک باره‌ایم|