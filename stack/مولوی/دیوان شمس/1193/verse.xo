
block |من از سخنان مهرانگیز|
  block
    block |من از سخنان مهرانگیز|
    block |دل پر دارم ز خواب برخیز|
  block
    block |ای آنک رخ تو همچو آتش|
    block |یک لحظه ز آتشم مپرهیز|
  block
    block |شیرم ز تو جوش کرد و خون شد|
    block |ای شیر به خون من درآمیز|
  block
    block |با یارک خود بساز پنهان|
    block |مستیز به جان تو که مستیز|
  block
    block |تسلیم قضا شدم ازیرا|
    block |مانند قضا تو تندی و تیز|
  block
    block |بنگر که چه خون دل گرفتست|
    block |بر گرد قبام چون فراویز|
  block
    block |در خشم مکن تو چشم خود را|
    block |وان فتنه خفته را مینگیز|
  block
    block |خود خفته نماید و نخفتست|
    block |آن نرگس پرخمار خون ریز|