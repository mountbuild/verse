
block |من از عالم تو را تنها گزینم|
  block
    block |من از عالم تو را تنها گزینم|
    block |روا داری که من غمگین نشینم|
  block
    block |دل من چون قلم اندر کف توست|
    block |ز توست ار شادمان وگر حزینم|
  block
    block |بجز آنچ تو خواهی من چه باشم|
    block |بجز آنچ نمایی من چه بینم|
  block
    block |گه از من خار رویانی گهی گل|
    block |گهی گل بویم و گه خار چینم|
  block
    block |مرا تو چون چنان داری چنانم|
    block |مرا تو چون چنین خواهی چنینم|
  block
    block |در آن خمی که دل را رنگ بخشی|
    block |چه باشم من چه باشد مهر و کینم|
  block
    block |تو بودی اول و آخر تو باشی|
    block |تو به کن آخرم از اولینم|
  block
    block |چو تو پنهان شوی از اهل کفرم|
    block |چو تو پیدا شوی از اهل دینم|
  block
    block |بجز چیزی که دادی من چه دارم|
    block |چه می جویی ز جیب و آستینم|