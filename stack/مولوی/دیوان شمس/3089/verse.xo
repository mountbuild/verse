
block |به اهل پرده اسرارها ببر خبری|
  block
    block |به اهل پرده اسرارها ببر خبری|
    block |که پرده‌های شما بردرید از قمری|
  block
    block |نشسته بودند یک شب نجوم و سیارات|
    block |برای طلعت آن آفتاب در سمری|
  block
    block |برید غیرت شمشیر برکشید و برفت|
    block |که در چه‌اید بگفتند نیستمان خبری|
  block
    block |برید غیرت واگشت و هر یکی می‌گفت|
    block |به ناله‌های پرآتش که آه واحذری|
  block
    block |شبانگهانی عقرب چو کزدمک می‌رفت|
    block |به گوش‌های سراپرده‌هاش بر خطری|
  block
    block |که پاسبان سراپرده جلالت او|
    block |به نفط قهر بزد تا بسوخت از شرری|
  block
    block |دریغ دیده بختم به کحل خاک درش|
    block |ز بهر روشنی چشم یافتی نظری|
  block
    block |که تا به قوت آن یک نظر بدو کردی|
    block |که مهر و ماه نیابند اندر او اثری|
  block
    block |که نسر طایر بگذشت از هوس آن سو|
    block |به اعتماد که او راست بسته بال و پری|
  block
    block |یکی مگس ز شکرهای بی‌کرانه او|
    block |پرید در پی آن نسر و برسکست سری|
  block
    block |چو بوی خمر رحیقش برون زند ز جهان|
    block |خراب و مست ببینی به هر طرف عمری|
  block
    block |به بر و بحر فتادست ولوله شادی|
    block |که بحر رحمت پوشید قالب بشری|
  block
    block |فکند ایمن و ساکن حذرکنان بلا|
    block |سلاح‌ها بفراغت ز تیغ یا سپری|
  block
    block |که ذره‌های هواها و قطره‌های بحار|
    block |به گوش حلقه او کرد و بر میان کمری|
  block
    block |چو حق خدمت او ماجرا کند آغاز|
    block |یقین شود همه را زانک نیستشان هنری|
  block
    block |نگارگر بگه نقش شهرها می‌کرد|
    block |گشاد هندسه را پس مهندسانه دری|
  block
    block |چو دررسید به تبریز و نقش او ناگاه|
    block |برو فتاد شعاعات روح سیمبری|
  block
    block |قلم شکست و بیفتاد بی‌خبر بر جای|
    block |چو مستیان شبانه ز خوردن سکری|
  block
    block |تمام چون کنم این را که خاطر از آتش|
    block |همی‌گدازد در آب شکر چون شکری|