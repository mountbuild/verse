
block |باز از آن کوه قاف آمد عنقای عشق|
  block
    block |باز از آن کوه قاف آمد عنقای عشق|
    block |باز برآمد ز جان نعره و هیهای عشق|
  block
    block |باز برآورد عشق سر به مثال نهنگ|
    block |تا شکند زورق عقل به دریای عشق|
  block
    block |سینه گشادست فقر جانب دل‌های پاک|
    block |در شکم طور بین سینه سینای عشق|
  block
    block |مرغ دل عاشقان باز پر نو گشاد|
    block |کز قفس سینه یافت عالم پهنای عشق|
  block
    block |هر نفس آید نثار بر سر یاران کار|
    block |از بر جانان که اوست جان و دل افزای عشق|
  block
    block |فتنه نشان عقل بود رفت و به یک سو نشست|
    block |هر طرف اکنون ببین فتنه دروای عشق|
  block
    block |عقل بدید آتشی گفت که عشقست و نی|
    block |عشق ببیند مگر دیده بینای عشق|
  block
    block |عشق ندای بلند کرد به آواز پست|
    block |کای دل بالا بپر بنگر بالای عشق|
  block
    block |بنگر در شمس دین خسرو تبریزیان|
    block |شادی جان‌های پاک دیده دل‌های عشق|