
block |هر آن کو صبر کرد ای دل ز شهوت‌ها در این منزل|
  block
    block |هر آن کو صبر کرد ای دل ز شهوت‌ها در این منزل|
    block |عوض دیدست او حاصل به جان زان سوی آب و گل|
  block
    block |چو شخصی کو دو زن دارد یکی را دل شکن دارد|
    block |بدان دیگر وطن دارد که او خوشتر بدش در دل|
  block
    block |تو گویی کاین بدین خوبی زهی صبر وی ایوبی|
    block |وزین غبن اندر آشوبی که این کاریست بی‌طایل|
  block
    block |و او گوید ز سرمستی که آن را تو بدیدستی|
    block |که آن علوست و تو پستی که تو نقصی و آن کامل|
  block
    block |بدو گر باز رو آرد و تخم دوستی کارد|
    block |حجابی آن دگر دارد کز این سو راند او محمل|
  block
    block |چو باز آن خوب کم نازد و با این شخص درسازد|
    block |دگربار او نپردازد از این سون رخت دل حاصل|
  block
    block |سر رشته صبوری را ببین بگذار کوری را|
    block |ببین تو حسن حوری را صبوری نبودت مشکل|
  block
    block |همه کدیه از این حضرت به سجده و وقفه و رکعت|
    block |برای دید این لذت کز او شهوت شود حامل|
  block
    block |بفرما صبر یاران را به پندی حرص داران را|
    block |بمشنو نفس زاران را مباش از دست حرص آکل|
  block
    block |کسی را چون دهی پندی شود حرص تو را بندی|
    block |صبوری گرددت قندی پی آجل در این عاجل|
  block
    block |ز بی‌چون بین که چون‌ها شد ز بی‌سون بین که سون‌ها شد|
    block |ز حلمی بین که خون‌ها شد ز حقی چند گون باطل|
  block
    block |حروف تخته کانی بدین تأویل می‌خوانی|
    block |خلاصه صبر می‌دانی بر آن تأویل شو عامل|
  block
    block |صبوری کن مکن تیزی ز شمس الدین تبریزی|
    block |بشر خسپی ملک خیزی که او شاهیست بس مفضل|