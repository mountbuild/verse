
block |ز بامداد سعادت سه بوسه داد مرا|
  block
    block |ز بامداد سعادت سه بوسه داد مرا|
    block |که بامداد عنایت خجسته باد مرا|
  block
    block |به یاد آر دلا تا چه خواب دیدی دوش|
    block |که بامداد سعادت دری گشاد مرا|
  block
    block |مگر به خواب بدیدم که مه مرا برداشت|
    block |ببرد بر فلک و بر فلک نهاد مرا|
  block
    block |فتاده دیدم دل را خراب در راهش|
    block |ترانه گویان کاین دم چنین فتاد مرا|
  block
    block |میان عشق و دلم پیش کارها بوده‌ست|
    block |که اندک اندک آیدهمی به یاد مرا|
  block
    block |اگر نمود به ظاهر که عشق زاد ز من|
    block |همی‌بدان به حقیقت که عشق زاد مرا|
  block
    block |ایا پدید صفاتت نهان چو جان ذاتت|
    block |به ذات تو که تویی جملگی مراد مرا|
  block
    block |همی‌رسد ز توام بوسه و نمی‌بینم|
    block |ز پرده‌های طبیعت که این کی داد مرا|
  block
    block |مبر وظیفه رحمت که در فنا افتم|
    block |فغان برآورم آن جا که داد داد مرا|
  block
    block |به جای بوسه اگر خود مرا رسد دشنام|
    block |خوشم که حادثه کردست اوستاد مرا|