
block |یک روز مرا بر لب خود میر نکردی|
  block
    block |یک روز مرا بر لب خود میر نکردی|
    block |وز لعل لبت جامگی تقریر نکردی|
  block
    block |زان شب که سر زلف تو در خواب بدیدم|
    block |حیران و پریشانم و تعبیر نکردی|
  block
    block |یک عالم و عاقل به جهان نیست که او را|
    block |دیوانه آن زلف چو زنجیر نکردی|
  block
    block |بگریست بسی از غم تو طفل دو چشمم|
    block |وز سنگ دلی در دهنش شیر نکردی|
  block
    block |در کعبه خوبی تو احرام ببستیم|
    block |بس تلبیه گفتیم و تو تکبیر نکردی|
  block
    block |بگرفت دلم در غمت ای سرو جوان بخت|
    block |شد پیر دلم پیروی پیر نکردی|
  block
    block |با قوس دو ابروی تو یک دل به جهان نیست|
    block |تا خسته بدان غمزه چون تیر نکردی|
  block
    block |بس عقل که در آیت حسن تو فروماند|
    block |وز وی به کرم روزی تفسیر نکردی|
  block
    block |در بردن جان‌ها و در آزردن جان‌ها|
    block |الحق صنما هیچ تو تقصیر نکردی|
  block
    block |در کشتنم ای دلبر خون خوار بکردم|
    block |صد لابه و یک ساعت تأخیر نکردی|
  block
    block |در آتش عشق تو دلم سوخت به یک بار|
    block |وز بهر دوا قرص تباشیر نکردی|
  block
    block |بیمار شدم از غم هجر تو و روزی|
    block |از بهر من خسته تو تدبیر نکردی|
  block
    block |خورشید رخت با زحل زلف سیاهت|
    block |صد بار قران کرد و تو تأثیر نکردی|
  block
    block |بر خاک درت روی نهادم ز سر عجز|
    block |وز قصه هجرانم تحریر نکردی|
  block
    block |خامش شوم و هیچ نگویم پس از این من|
    block |هر چاکر دیرینه چو توفیر نکردی|