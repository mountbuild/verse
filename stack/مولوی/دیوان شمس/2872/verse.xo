
block |مرغ اندیشه که اندر همه دل‌ها بپری|
  block
    block |مرغ اندیشه که اندر همه دل‌ها بپری|
    block |به خدا کز دل و از دلبر ما بی‌اثری|
  block
    block |آفتابی که به هر روزنه‌ای درتابی|
    block |از سر روزن آن اصل بصر بی‌بصری|
  block
    block |باد شبگیر که چون پیک خبرها آری|
    block |ز آنچ دریای خبرهاست چرا بی‌خبری|
  block
    block |دیدبانا که تو را عقل و خرد می‌گویند|
    block |ساکن سقف دماغی و چراغ نظری|
  block
    block |بر سر بام شدستی مه نو می‌جویی|
    block |مه نو کو و تو مسکین به کجا می‌نگری|
  block
    block |دل ترسنده که از عشق گریزان شده‌ای|
    block |ز کف عشق اگر جان ببری جان نبری|
  block
    block |رهزنانند به هر گام یکی عشوه دهی|
    block |وای بر تو گر از این عشوه دهان عشوه خری|
  block
    block |ای مه ار تو عسسی الحذر از جامه کنان|
    block |که کلاهت ببرند ار چه که سیمین کمری|
  block
    block |به حشر غره مشو این نگر ای مه کز بیم|
    block |می‌گریزی همه شب گر چه شه باحشری|
  block
    block |می‌گریزی تو ولی جان نبری از کف عشق|
    block |تیرت آید سه پری گر چه همه تن سپری|
  block
    block |گر همه تن سپری ور ره پنهان سپری|
    block |ور دو پر ور سه پری در فخ آن دام وری|
  block
    block |مردم چشم که مردم به تو مردم بیند|
    block |نظرت نیست به دل گر چه که صاحب نظری|
  block
    block |در درون ظلمات سیهی چشمان|
    block |همچو آب حیوان ساکنی و مستتری|
  block
    block |خانه در دیده گرفتی و تو را یار نشد|
    block |آنک از چشمه او جوش کند دیده وری|
  block
    block |گر شکر را خبری بودی از لذت عشق|
    block |آب گشتی ز خجالت ننمودی شکری|
  block
    block |چشم غیرت ز حسد گوش شکر را کر کرد|
    block |ترس از آن چشم که در گوش شکر ریخت کری|
  block
    block |شیر گردون که همه شیردلان از تو برند|
    block |جگر و صف شکنی حمیت و استیزه گری|
  block
    block |جگر باجگران آب ظفر از تو خورند|
    block |به کمینگاه دل اهل دلان بی‌جگری|
  block
    block |شیر ز آتش برمد سخت و دل آتشکده‌ای است|
    block |جان پروانه بود بر شرر شمع جری|
  block
    block |پر پروانه بسوزد جز پروانه دل|
    block |که پرش ده پره گردد ز فروغ شرری|
  block
    block |شاه حلمی ز خلاء زیر پر دل می‌رو|
    block |تا تو را علم دهد واهب انسان و پری|
  block
    block |رو به مریخ بگو که بنگر وصلت دل|
    block |تا که خنجر بنهی هیچ سری را نبری|
  block
    block |گر توانی عوض سر سر دیگر دادن|
    block |سزد ار سر ببری حاکم و وهاب سری|
  block
    block |سر ز تو یافت سری پر ز تو دزدید پری|
    block |ز تو آموخت تری و ز تو آورد زری|
  block
    block |شیشه گر کو به دمی صد قدح و جام کند|
    block |قدحی گر شکند زو نتوان گشت بری|
  block
    block |مشتری را نرسد لاف که من سیمبرم|
    block |که نبود و نبود سیمبری سیم بری|
  block
    block |مشتری بود زلیخا مه کنعانی را|
    block |سیم بر بود بر سیم بر از زرشمری|
  block
    block |زهره زخمه زن آخر بشنو زخمه دل|
    block |بتری غره مشو چنگ کنندت بتری|
  block
    block |چنگ دل چند از این چنگ و دف و نای شکست|
    block |وای بر مادر تو گر نکند دل پدری|
  block
    block |ای عطارد بس از این کاغذ و از حبر و قلم|
    block |زفتی و لاف و تکبر حیل و پرهنری|
  block
    block |گر پلنگی به یکی باد چو موشی گردی|
    block |ور تو شیری به یکی برق ز روبه بتری|
  block
    block |سر قدم کن چو قلم بر اثر دل می‌رو|
    block |که اثرهاست نهان در عدم و بی‌صوری|