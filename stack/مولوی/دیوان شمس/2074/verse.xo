
block |مکن مکن که روا نیست بی‌گنه کشتن|
  block
    block |مکن مکن که روا نیست بی‌گنه کشتن|
    block |مرو مرو که چراغی و دیده روشن|
  block
    block |چو برگشادی از لطف خویشتن سر خم|
    block |دماغ ما ز خمار تو است آبستن|
  block
    block |مبند آن سر خم را چو کیسه مدخل|
    block |که خانه گردد تاری به بستن روزن|
  block
    block |چو آدمی به غم آماج تیر را ماند|
    block |ندارد او جز مستی و بیخودی جوشن|
  block
    block |دو دست عشق مثال دو دست داوود است|
    block |که همچو موم همی‌گردد از کفش آهن|
  block
    block |حدیث عشق هم از عشقباز باید جست|
    block |که او چو آینه هم ناطق است و هم الکن|
  block
    block |دلا دو دست برآور سبک به گردن عشق|
    block |اگر چه دارد او خون خلق در گردن|
  block
    block |ز خونبها بنترسد که گنج‌ها دارد|
    block |که مرده زنده شود زان و وارهد ز کفن|
  block
    block |گرفت خواب گریبان تو بپر سوی غیب|
    block |بگه ز غیب بیایی کشان کشان دامن|
  block
    block |که تا تمام غزل را بگویمت فردا|
    block |که گل پگاه بچینند مردم از گلشن|