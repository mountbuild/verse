
block |تو را که عشق نداری تو را رواست بخسب|
  block
    block |تو را که عشق نداری تو را رواست بخسب|
    block |برو که عشق و غم او نصیب ماست بخسب|
  block
    block |ز آفتاب غم یار ذره ذره شدیم|
    block |تو را که این هوس اندر جگر نخاست بخسب|
  block
    block |به جست و جوی وصالش چو آب می‌پویم|
    block |تو را که غصه آن نیست کو کجاست بخسب|
  block
    block |طریق عشق ز هفتاد و دو برون باشد|
    block |چو عشق و مذهب تو خدعه و ریاست بخسب|
  block
    block |صباح ماست صبوحش عشای ما عشوه ش|
    block |تو را که رغبت لوت و غم عشاست بخسب|
  block
    block |ز کیمیاطلبی ما چو مس گدازانیم|
    block |تو را که بستر و همخوابه کیمیاست بخسب|
  block
    block |چو مست هر طرفی می‌فتی و می‌خیزی|
    block |که شب گذشت کنون نوبت دعاست بخسب|
  block
    block |قضا چو خواب مرا بست ای جوان تو برو|
    block |که خواب فوت شدت خواب را قضاست بخسب|
  block
    block |به دست عشق درافتاده‌ایم تا چه کند|
    block |چو تو به دست خودی رو به دست راست بخسب|
  block
    block |منم که خون خورم ای جان تویی که لوت خوری|
    block |چو لوت را به یقین خواب اقتضاست بخسب|
  block
    block |من از دماغ بریدم امید و از سر نیز|
    block |تو را دماغ تر و تازه مرتجاست بخسب|
  block
    block |لباس حرف دریدم سخن رها کردم|
    block |تو که برهنه نه‌ای مر تو را قباست بخسب|