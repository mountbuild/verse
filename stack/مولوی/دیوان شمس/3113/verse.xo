
block |نه ز عاقلانم که ز من بگیری|
  block
    block |نه ز عاقلانم که ز من بگیری|
    block |خردم تو بردی، چه ز من بگیری؟!|
  block
    block |نخرم فلک را، بدو حسبه والله|
    block |من اگر حقیرم، نکنم حقیری|
  block
    block |چو گشاده دستم، چو ز باده مستم|
    block |بده ای برادر قدح فقیری|
  block
    block |نه حیات خواهم، نه زکات خواهم|
    block |که اگر بمیرم، نکنم امیری|
  block
    block |چو تو عقل داری، بگریز از من|
    block |هله دور از من، مکن این دلیری|
  block
    block |وگر آشنایی، تو دو چشم مایی|
    block |کنمت غلامی، اگرم پذیری|
  block
    block |چه شود محمد! که شبی نخسبی؟!|
    block |طرب اندر آیی نکنی زحیری؟!|
  block
    block |تو بیار ساقی! ز شراب باقی|
    block |که لطیف خویی، و شه شهیری|
  block
    block |ز جفای مستان، نروی ز دستان|
    block |که لطیف کیشی، نه چو زخم تیری|