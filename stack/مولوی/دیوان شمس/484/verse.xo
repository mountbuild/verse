
block |هر آنچ دور کند مر تو را ز دوست بدست|
  block
    block |هر آنچ دور کند مر تو را ز دوست بدست|
    block |به هر چه روی نهی بی‌وی ار نکوست بدست|
  block
    block |چو مغز خام بود در درون پوست نکوست|
    block |چو پخته گشت از این پس بدانک پوست بدست|
  block
    block |درون بیضه چو آن مرغ پر و بال گرفت|
    block |بدانک بیضه از این پس حجاب اوست بدست|
  block
    block |به خلق خوب اگر با جهان بسازد کس|
    block |چو خلق حق نشناسد نه نیک خوست بدست|
  block
    block |فراق دوست اگر اندک‌ست اندک نیست|
    block |درون چشم اگر نیم تای موست بدست|
  block
    block |در این فراق چو عمری به جست و جو بگذشت|
    block |به وقت مرگ اگر نیز جست و جوست بدست|
  block
    block |غزل رها کن از این پس صلاح دین را بین|
    block |از آنک خلعت نو را غزل رفوست بدست|