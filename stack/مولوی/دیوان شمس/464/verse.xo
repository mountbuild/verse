
block |نوبت وصل و لقاست نوبت حشر و بقاست|
  block
    block |نوبت وصل و لقاست نوبت حشر و بقاست|
    block |نوبت لطف و عطاست بحر صفا در صفاست|
  block
    block |درج عطا شد پدید غره دریا رسید|
    block |صبح سعادت دمید صبح چه نور خداست|
  block
    block |صورت و تصویر کیست این شه و این میر کیست|
    block |این خرد پیر کیست این همه روپوش‌هاست|
  block
    block |چاره روپوش‌ها هست چنین جوش‌ها|
    block |چشمه این نوش‌ها در سر و چشم شماست|
  block
    block |در سر خود پیچ لیک هست شما را دو سر|
    block |این سر خاک از زمین وان سر پاک از سماست|
  block
    block |ای بس سرهای پاک ریخته در پای خاک|
    block |تا تو بدانی که سر زان سر دیگر به پاست|
  block
    block |آن سر اصلی نهان وان سر فرعی عیان|
    block |دانک پس این جهان عالم بی‌منتهاست|
  block
    block |مشک ببند ای سقا می‌نبرد خنب ما|
    block |کوزه ادراک‌ها تنگ از این تنگناست|
  block
    block |از سوی تبریز تافت شمس حق و گفتمش|
    block |نور تو هم متصل با همه و هم جداست|