
block |باز درآمد ز راه بیخود و سرمست دوش|
  block
    block |باز درآمد ز راه بیخود و سرمست دوش|
    block |توبه کنان توبه را سیل ببردست دوش|
  block
    block |گرز برآورد عشق کوفت سر عقل را|
    block |شد ز بلندی عشق چرخ فلک پست دوش|
  block
    block |دولت نو شد پدید دام جهان را درید|
    block |مرغ ظریف از قفس شکر که وارست دوش|
  block
    block |آنچ به هفت آسمان جست فرشته و نیافت|
    block |نک به زمین گاه خاک سهل برون جست دوش|
  block
    block |آنک دل جبرئیل از کف او خسته بود|
    block |مرغ پراشکسته‌ای سینه او خست دوش|
  block
    block |عقل کمالی که او گردن شیران شکست|
    block |عاشق بی‌دست و پا گردن او بست دوش|
  block
    block |از شرر آفتاب شیشه گردون نکفت|
    block |سایه بی‌سایه‌ای دید دراشکست دوش|
  block
    block |ماه که چون عاشقان در پی خورشید بود|
    block |بعد فراق دراز خفیه بپیوست دوش|
  block
    block |آنک در او عقل و وهم می‌نرسد از قصور|
    block |گشت عیان تا که عشق کوفت بر او دست دوش|
  block
    block |هر چه بود آن خیال گردد روزی وصال|
    block |چند خیال عدم آمد در هست دوش|
  block
    block |خامش باش ای دلیل خامشیت گفتنست|
    block |شد سر و گوشت بلند از سخن پست دوش|