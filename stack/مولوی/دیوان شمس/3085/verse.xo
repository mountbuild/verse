
block |به حق آنک تو جان و جهان جانداری|
  block
    block |به حق آنک تو جان و جهان جانداری|
    block |مرا چنانک بپرورده‌ای چنان داری|
  block
    block |به حق حلقه عزت که دام حلق منست|
    block |مرا به حلقه مستان و سرخوشان داری|
  block
    block |به حق جان عظیمی که جان نتیجه اوست|
    block |چنان کنی که مرا در میان جان داری|
  block
    block |به حق گنج نهانی که در خرابه ماست|
    block |مرا ز چشم همه مردمان نهان داری|
  block
    block |به حق باغی کز چشم خلق پنهانست|
    block |رخ نژند مرا همچو ارغوان داری|
  block
    block |به حق بام بلندی که صومعه ملکست|
    block |مرا به بام برآری چو نردبان داری|
  block
    block |دری که هیچ نبستی به روی ما دربند|
    block |اگر ز راحت و از سود ما زیان داری|
  block
    block |چو از فغان تو نزدیکتر به تو یارست|
    block |چه حکمتست که نزدیک را فغان داری|
  block
    block |در آفرینش عالم چو حکمت اظهارست|
    block |تو نیز ظاهر می‌کن اگر بیان داری|
  block
    block |به برج آتش فرمود دیگ پالان کن|
    block |برای پختن خامی چو دیگدان داری|
  block
    block |به برج آبی فرمود خاک را تر کن|
    block |به شکر آنک درون چشمه روان داری|
  block
    block |به سعد اکبر فرمود هین هنر بنما|
    block |که از گشایش بی‌چون ما نشان داری|
  block
    block |به نحس اکبر فرمود رو حسودی کن|
    block |دگر بگو چه کنی چون هنر همان داری|
  block
    block |چو کرد ظاهر هجده هزار عالم را|
    block |برای حکمت اظهار اگر عیان داری|
  block
    block |هر آنک او هنری دارد او همی‌کوشد|
    block |که شهره گردد در دانش و عنان داری|
  block
    block |هنروری که بپوشد هنر غرض آنست|
    block |که شهره گردد در ستر و در نهان داری|
  block
    block |وگر بستر بپوشد هنر غرض آنست|
    block |که شهره گردد در دانش و صوان داری|
  block
    block |نه انبیا که رسیدند بهر اظهارند|
    block |که ای نتیجه خاک از درونه کان داری|
  block
    block |که من به تن بشرمثلکم بدم و اکنون|
    block |مقام گنجم و تو حبه‌ای از آن داری|
  block
    block |منم دل تو دل از خود مجوی از من جوی|
    block |مرید پیر شو ار دولت جوان داری|
  block
    block |اگر ز خویش بدانی مرا ندانی خویش|
    block |درون خویش بسی رنج و امتحان داری|
  block
    block |بیا تو جزو منی جزو را ز کل مسکل|
    block |بچفس بر کل زیرا کل کلان داری|
  block
    block |گمان که جزو یقینست شد یقین ز یقین|
    block |وگر جدا هلیش از یقین گمان داری|
  block
    block |دلیل سود ندارد تو را دلیل منم|
    block |چو بی‌منی نرهی گر دلیل لان داری|
  block
    block |اگر دعا نکنم لطف او همی‌گوید|
    block |که سرد و بسته چرایی بگو زبان داری|
  block
    block |بگفتمش که چو جانم روان شود از تن|
    block |شعار شعر مرا با روان روان داری|
  block
    block |جواب داد مرا لطف او که ای طالب|
    block |خود این شدست ز اول چه دل طپان داری|
  block
    block |دلا بگو تو تمام سخن دهان بستیم|
    block |سخن تو گوی که گفتار جاودان داری|
  block
    block |بیار معنی اسما تو شمس تبریزی|
    block |در آسمان چو نه‌ای تا چه آسمان داری|