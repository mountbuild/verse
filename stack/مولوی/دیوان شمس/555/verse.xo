
block |چونک جمال حسن تو اسب شکار زین کند|
  block
    block |چونک جمال حسن تو اسب شکار زین کند|
    block |نیست عجب که از جنون صد چو مرا چنین کند|
  block
    block |بال برآرد این دلم چونک غمت پرک زند|
    block |بارخدا تو حکم کن تا به ابد همین کند|
  block
    block |چونک ستاره دلم با مه تو قران کند|
    block |اه که فلک چه لطف‌ها از تو بر این زمین کند|
  block
    block |باده به دست ساقیت گرد جهان همی‌رود|
    block |آخر کار عاقبت جان مرا گزین کند|
  block
    block |گر چه بسی بیاورد در دل بنده سر کند|
    block |غیرت تو بسوزدش گر نفسی جز این کند|
  block
    block |از دل همچو آهنم دیو و پری حذر کند|
    block |چون دل همچو آب را عشق تو آهنین کند|
  block
    block |جان چو تیر راست من در کف تست چون کمان|
    block |چرخ از این ز کین من هر طرفی کمین کند|
  block
    block |دیده چرخ و چرخیان نقش کند نشان من|
    block |زانک مرا به هر نفس لطف تو همنشین کند|
  block
    block |سجده کنم به هر نفس از پی شکر آنک حق|
    block |در تبریز مر مرا بنده شمس دین کند|