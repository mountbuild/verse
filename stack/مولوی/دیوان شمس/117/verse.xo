
block |از دور بدیده شمس دین را|
  block
    block |از دور بدیده شمس دین را|
    block |فخر تبریز و رشک چین را|
  block
    block |آن چشم و چراغ آسمان را|
    block |آن زنده کننده زمین را|
  block
    block |ای گشته چنان و آن چنانتر|
    block |هر جان که بدیده او چنین را|
  block
    block |گفتا که که را کشم به زاری|
    block |گفتمش که بنده کمین را|
  block
    block |این گفتن بود و ناگهانی|
    block |از غیب گشاد او کمین را|
  block
    block |آتش درزد به هست بنده|
    block |وز بیخ بکند کبر و کین را|
  block
    block |بی دل سیهی لاله زان می|
    block |سرمست بکرد یاسمین را|
  block
    block |در دامن اوست عین مقصود|
    block |بر ما بفشاند آستین را|
  block
    block |شاهی که چو رخ نمود مه را|
    block |بر اسب فلک نهاد زین را|
  block
    block |بنشین کژ و راست گو که نبود|
    block |همتا شه روح راستین را|
  block
    block |والله که از او خبر نباشد|
    block |جبریل مقدس امین را|
  block
    block |حالی چه زند به قال آورد|
    block |او چرخ بلند هفتمین را|
  block
    block |چون چشم دگر در او گشادیم|
    block |یک جو نخریم ما یقین را|
  block
    block |آوه که بکرد بازگونه|
    block |آن دولت وصل پوستین را|
  block
    block |ای مطرب عشق شمس دینم|
    block |جان تو که بازگو همین را|
  block
    block |چون می‌نرسم به دستبوسش|
    block |بر خاک همی‌زنم جبین را|