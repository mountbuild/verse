
block |امتزاج روح‌ها در وقت صلح و جنگ‌ها|
  block
    block |امتزاج روح‌ها در وقت صلح و جنگ‌ها|
    block |با کسی باید که روحش هست صافی صفا|
  block
    block |چون تغییر هست در جان وقت جنگ و آشتی|
    block |آن نه یک روحست تنها بلک گشتستند جدا|
  block
    block |چون بخواهد دل سلام آن یکی همچون عروس|
    block |مر زفاف صحبت داماد دشمن روی را|
  block
    block |باز چون میلی بود سویی بدان ماند که او|
    block |میل دارد سوی داماد لطیف دلربا|
  block
    block |از نظرها امتزاج و از سخن‌ها امتزاج|
    block |وز حکایت امتزاج و از فکر آمیزها|
  block
    block |همچنانک امتزاج ظاهرست اندر رکوع|
    block |وز تصافح وز عناق و قبله و مدح و دعا|
  block
    block |بر تفاوت این تمازج‌ها ز میل و نیم میل|
    block |وز سر کره و کراهت وز پی ترس و حیا|
  block
    block |آن رکوع باتأنی وان ثنای نرم نرم|
    block |هم مراتب در معانی در صورها مجتبا|
  block
    block |این همه بازیچه گردد چون رسیدی در کسی|
    block |کش سما سجده‌اش برد وان عرش گوید مرحبا|
  block
    block |آن خداوند لطیف بنده پرور شمس دین|
    block |کو رهاند مر شما را زین خیال بی‌وفا|
  block
    block |با عدم تا چند باشی خایف و امیدوار|
    block |این همه تأثیر خشم اوست تا وقت رضا|
  block
    block |هستی جان اوست حقا چونک هستی زو بتافت|
    block |لاجرم در نیستی می‌ساز با قید هوا|
  block
    block |گه به تسبیع هوا و گه به تسبیع خیال|
    block |گه به تسبیع کلام و گه به تسبیع لقا|
  block
    block |گه خیال خوش بود در طنز همچون احتلام|
    block |گه خیال بد بود همچون که خواب ناسزا|
  block
    block |وانگهی تخییل‌ها خوشتر از این قوم رذیل|
    block |اینت هستی کو بود کمتر ز تخییل عما|
  block
    block |پس از آن سوی عدم بدتر از این از صد عدم|
    block |این عدم‌ها بر مراتب بود همچون که بقا|
  block
    block |تا نیاید ظل میمون خداوندی او|
    block |هیچ بندی از تو نگشاید یقین می‌دان دلا|