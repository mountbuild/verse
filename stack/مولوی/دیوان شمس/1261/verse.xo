
block |روی تو جان جانست از جان نهان مدارش|
  block
    block |روی تو جان جانست از جان نهان مدارش|
    block |آنچ از جهان فزونست اندر جهان درآرش|
  block
    block |ای قطب آسمان‌ها در آسمان جان‌ها|
    block |جان گرد توست گردان می‌دار بی‌قرارش|
  block
    block |همچون انار خندان عالم نمود دندان|
    block |در خویش می‌نگنجد از خویشتن برآرش|
  block
    block |نگذارد آفتابش یک ذره اختیارم|
    block |تا اختیار دارم کی باشم اختیارش|
  block
    block |از خاک چون غباری برداشت باد عشقم|
    block |آن جا که باد جنبد آن جا بود غبارش|
  block
    block |در خاک تیره دانه زان رو به جنبش آمد|
    block |کز عشق خاکیان را بر می‌کشد بهارش|
  block
    block |هم بدر و هم هلالش هم حور و هم جمالش|
    block |هم باغ و هم نهالش چون من در انتظارش|
  block
    block |جامش نعوذبالله دامش نعوذبالله|
    block |نامش نعوذبالله والله که نیست یارش|
  block
    block |من همچو گلبنانم او همچو باغبانم|
    block |از وی شکفت جانم بر وی بود نثارش|
  block
    block |چون برگ من ز بالا رقصان به پستی آیم|
    block |لرزان که تا نیفتم الا که در کنارش|
  block
    block |حیله گریست کارش مهره بریست کارش|
    block |پرده دریست کارش نی سرسریست کارش|
  block
    block |می‌خارد این گلویم گویم عجب نگویم|
    block |بگذار تا بخارد بی‌محرمی مخارش|