
block |از لب یار شکر را چه خبر|
  block
    block |از لب یار شکر را چه خبر|
    block |وز رخش شمس و قمر را چه خبر|
  block
    block |با دمش باد بهاری چه زند|
    block |وز قدش سرو و شجر را چه خبر|
  block
    block |گر جهان زیر و زبر گشت از او|
    block |عاشق زیر و زبر را چه خبر|
  block
    block |چونک جان محرم اسرارش نیست|
    block |از رهش اهل خبر را چه خبر|
  block
    block |گر چه نرگس نگرانست به باغ|
    block |از چمن نرگس تر را چه خبر|
  block
    block |گفته هر قوم هم از مستی خویش|
    block |که ز ما قوم دگر را چه خبر|
  block
    block |گفت چونی و دل تو چونست|
    block |از دل این خسته جگر را چه خبر|
  block
    block |با ملک تاج و کمر گر به همند|
    block |از ملک تاج و کمر را چه خبر|
  block
    block |کم کن این ناله که کس واقف نیست|
    block |ز آه عشاق سحر را چه خبر|