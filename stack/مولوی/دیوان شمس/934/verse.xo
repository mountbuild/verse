
block |میان باغ گل سرخ‌های و هو دارد|
  block
    block |میان باغ گل سرخ‌های و هو دارد|
    block |که بو کنید دهان مرا چه بو دارد|
  block
    block |به باغ خود همه مستند لیک نی چون گل|
    block |که هر یکی به قدح خورد و او سبو دارد|
  block
    block |چو سال سال نشاطست و روز روز طرب|
    block |خنک مرا و کسی را که عیش خو دارد|
  block
    block |چرا مقیم نباشد چو ما به مجلس گل|
    block |کسی که ساقی باقی ماه رو دارد|
  block
    block |هزار جان مقدس فدای آن جانی|
    block |که او به مجلس ما امر اشربوا دارد|
  block
    block |سؤال کردم گل را که بر کی می‌خندی|
    block |جواب داد بر آن زشت کو دو شو دارد|
  block
    block |هزار بار خزان کرد نوبهار تو را|
    block |چه عشق دارد با ما چه جست و جو دارد|
  block
    block |پیاله‌ای به من آورد گل که باده خوری|
    block |خورم چرا نخورم بنده هم گلو دارد|
  block
    block |چه حاجتیست گلو باده خدایی را|
    block |که ذره ذره همه نقل و می از او دارد|
  block
    block |عجب که خار چه بدمست و تیز و روترشست|
    block |ز رشک آنک گل و لاله صد عدو دارد|
  block
    block |به طور موسی بنگر که از شراب گزاف|
    block |دهان ندارد و اشکم چهارسو دارد|
  block
    block |به مستیان درختان نگر به فصل بهار|
    block |شکوفه کرده که در شرب می غلو دارد|