
block |پرده بگردان و بزن ساز نو|
  block
    block |پرده بگردان و بزن ساز نو|
    block |هین که رسید از فلک آواز نو|
  block
    block |تازه و خندان نشود گوش و هوش|
    block |تا ز خرد درنرسد راز نو|
  block
    block |این بکند زهره که چون ماه دید|
    block |او بزند چنگ طرب ساز نو|
  block
    block |خیز سبک رطل گران را بیار|
    block |تا ببرم شرم ز هنباز نو|
  block
    block |برجه ساقی طرب آغاز کن|
    block |وز می کهنه بنه آغاز نو|
  block
    block |در عوض آنک گزیدی رخم|
    block |بوسه بده بر سر این گاز نو|
  block
    block |از تو رخ همچو زرم گاز یافت|
    block |می‌رسدم گر بکنم ناز نو|
  block
    block |چون نکنم ناز که پنهان و فاش|
    block |می‌رسدم خلعت و اعزاز نو|
  block
    block |خلعت نو بین که به هر گوشه‌اش|
    block |تازه طرازی است ز طراز نو|
  block
    block |پر همایی بگشا در وفا|
    block |بر سر عشاق به پرواز نو|
  block
    block |مرد قناعت که کرم‌های تو|
    block |حرص دهد هر نفس و آز نو|
  block
    block |می به سبو ده که به تو تشنه شد|
    block |این قنق خابیه پرداز نو|
  block
    block |رنگ رخ و اشک روانم بس است|
    block |سر مرا هر یک غماز نو|
  block
    block |گرم درآ گرم که آن گرمدار|
    block |صنعت نو دارد و انگاز نو|
  block
    block |بس کن کاین گفت تو نسبت به عشق|
    block |جامه کهنه‌ست ز بزاز نو|