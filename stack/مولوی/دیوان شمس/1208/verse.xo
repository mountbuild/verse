
block |حال ما بی‌آن مه زیبا مپرس|
  block
    block |حال ما بی‌آن مه زیبا مپرس|
    block |آنچ رفت از عشق او بر ما مپرس|
  block
    block |زیر و بالا از رخش پرنور بین|
    block |ز اهتزاز آن قد و بالا مپرس|
  block
    block |گوهر اشکم نگر از رشک عشق|
    block |وز صفا و موج آن دریا مپرس|
  block
    block |در میان خون ما پا درمنه|
    block |هیچم از صفرا و از سودا مپرس|
  block
    block |خون دل می‌بین و با کس دم مزن|
    block |وز نگار شنگ سرغوغا مپرس|
  block
    block |صد هزاران مرغ دل پرکنده بین|
    block |تو ز کوه قاف و از عنقا مپرس|
  block
    block |صد قیامت در بلای عشق اوست|
    block |درنگر امروز و از فردا مپرس|
  block
    block |ای خیال اندیش دوری سخت دور|
    block |سر او از طبع کارافزا مپرس|
  block
    block |چند پرسی شمس تبریزی کی بود|
    block |چشم جیحون بین و از دریا مپرس|