
block |یک لحظه و یک ساعت دست از تو نمی‌دارم|
  block
    block |یک لحظه و یک ساعت دست از تو نمی‌دارم|
    block |زیرا که تویی کارم زیرا که تویی بارم|
  block
    block |از قند تو می نوشم با پند تو می کوشم|
    block |من صید جگرخسته تو شیر جگرخوارم|
  block
    block |جان من و جان تو گویی که یکی بوده‌ست|
    block |سوگند بدین یک جان کز غیر تو بیزارم|
  block
    block |از باغ جمال تو یک بند گیاهم من|
    block |وز خلعت وصل تو یک پاره کلهوارم|
  block
    block |بر گرد تو این عالم خار سر دیوار است|
    block |بر بوی گل وصلت خاری است که می خارم|
  block
    block |چون خار چنین باشد گلزار تو چون باشد|
    block |ای خورده و ای برده اسرار تو اسرارم|
  block
    block |خورشید بود مه را بر چرخ حریف ای جان|
    block |دانم که بنگذاری در مجلس اغیارم|
  block
    block |رفتم بر درویشی گفتا که خدا یارت|
    block |گویی به دعای او شد چون تو شهی یارم|
  block
    block |دیدم همه عالم را نقش در گرمابه|
    block |ای برده تو دستارم هم سوی تو دست آرم|
  block
    block |هر جنس سوی جنسش زنجیر همی‌درد|
    block |من جنس کیم کاین جا در دام گرفتارم|
  block
    block |گرد دل من جانا دزدیده همی‌گردی|
    block |دانم که چه می جویی ای دلبر عیارم|
  block
    block |در زیر قبا جانا شمعی پنهان داری|
    block |خواهی که زنی آتش در خرمن و انبارم|
  block
    block |ای گلشن و گلزارم وی صحت بیمارم|
    block |ای یوسف دیدارم وی رونق بازارم|
  block
    block |تو گرد دلم گردان من گرد درت گردان|
    block |در دست تو در گردش سرگشته چو پرگارم|
  block
    block |در شادی روی تو گر قصه غم گویم|
    block |گر غم بخورد خونم والله که سزاوارم|
  block
    block |بر ضرب دف حکمت این خلق همی‌رقصند|
    block |بی‌پرده تو رقصد یک پرده نپندارم|
  block
    block |آواز دفت پنهان وین رقص جهان پیدا|
    block |پنهان بود این خارش هر جای که می خارم|
  block
    block |خامش کنم از غیرت زیرا ز نبات تو|
    block |ابر شکرافشانم جز قند نمی‌بارم|
  block
    block |در آبم و در خاکم در آتش و در بادم|
    block |این چار بگرد من اما نه از این چارم|
  block
    block |گه ترکم و گه هندو گه رومی و گه زنگی|
    block |از نقش تو است ای جان اقرارم و انکارم|
  block
    block |تبریز دل و جانم با شمس حق است این جا|
    block |هر چند به تن اکنون تصدیع نمی‌آرم|