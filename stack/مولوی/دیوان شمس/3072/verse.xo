
block |به من نگر که به جز من به هر کی درنگری|
  block
    block |به من نگر که به جز من به هر کی درنگری|
    block |یقین شود که ز عشق خدای بی‌خبری|
  block
    block |بدان رخی بنگر که کو نمک ز حق دارد|
    block |بود که ناگه از آن رخ تو دولتی ببری|
  block
    block |تو را چو عقل پدر بوده‌ست و تن مادر|
    block |جمال روی پدر درنگر اگر پسری|
  block
    block |بدانک پیر سراسر صفات حق باشد|
    block |وگر چه پیر نماید به صورت بشری|
  block
    block |به پیش تو چو کفست و به وصف خود دریا|
    block |به چشم خلق مقیمست و هر دم او سفری|
  block
    block |هنوز مشکل مانده‌ست حال پیر تو را|
    block |هزار آیت کبری در او چه بی‌هنری|
  block
    block |رسید صورت روحانیی به مریم دل|
    block |ز بارگاه منزه ز خشکی و ز تری|
  block
    block |از آن نفس که در او سر روح پنهان شد|
    block |بکرد حامله دل را رسول رهگذری|
  block
    block |ایا دلی که تو حامل شدی از آن خسرو|
    block |به وقت جنبش آن حمل تا در او نگری|
  block
    block |چو حمل صورت گیرد ز شمس تبریزی|
    block |چو دل شوی تو و چون دل به سوی غیب پری|