
block |هین که خروس بانگ زد وقت صبوح یافتی|
  block
    block |هین که خروس بانگ زد وقت صبوح یافتی|
    block |شرح نمی‌کنم که بس عاقل را اشارتی|
  block
    block |فهم کنی تو خود که تو زیرک و پاک خاطری|
    block |باده بیار و دل ببر زود بکن تجارتی|
  block
    block |نای بنه دهان همی‌آرد صبح ناله‌ای|
    block |چنگ ز چنگ هجر تو کرد حزین شکایتی|
  block
    block |درده بی‌دریغ از آن شیره و شیر رایگان|
    block |شیر و نبید خلد را نیست حدی و غایتی|
  block
    block |درده باده‌ای چو زر پاک ز خویشمان ببر|
    block |نیست بتر ز باخودی مذهب ما جنایتی|
  block
    block |باده شاد جان فزا تحفه بیار از سما|
    block |تا غم و غصه را کند اشقر می سیاستی|
  block
    block |عقل ز نقل تو شود منتقل از عقیله‌ها|
    block |دانش غیب یابد و تبصره و فراستی|
  block
    block |جام تو را چو دل بود در سر و سینه شعله‌ای|
    block |مست تو را چه کم بود تجربه یا کفایتی|
  block
    block |دست که یافت مشربی ماند ز حرص و مکسبی|
    block |سر که بیافت آن طرب کی طلبد ریاستی|
  block
    block |شست تو ماهی مرا چله نشاند مدتی|
    block |دام تو کرکس مرا داد به غم ریاضتی|
  block
    block |قطره ز بحر فضل تو یافت عجب تبدلی|
    block |پاکدلی و صفوتی توسعه و احاطتی|
  block
    block |نفس خسیس حرص خو عاشق مال و گفت و گو|
    block |یافت به گنج رحمتت از دو جهان فراغتی|
  block
    block |ترک زیارتت شها دان ز خری نه بی‌خری|
    block |ز آنک به جان است متصل حج تو بی‌مسافتی|
  block
    block |هیچ مگو دلا هلا طاقت رنج نیستم|
    block |طاق شو از فضول خود حاجت نیست طاقتی|
  block
    block |طاقت رنج هر کسی داری و می‌کشی بسی|
    block |طاقت گنج نیستت این چه بود خساستی|
  block
    block |سر دل تو جز ولا تا نبود که بی‌گمان|
    block |بر سر بینیت کند سر دلت علامتی|
  block
    block |حشر شود ضمیر تو در سخن و صفیر تو|
    block |نقد شود در این جهان عرض تو را قیامتی|
  block
    block |از بد و نیک مجرمان کند نشد وفای تو|
    block |ز آنک تو راست در کرم ثابتی و مهارتی|
  block
    block |جان و دل مرید را از شهوات ما و من|
    block |جز ز زلال بحر تو نیست یقین طهارتی|
  block
    block |متقیان به بادیه رفته عشا و غادیه|
    block |کعبه روان شده به تو تا که کند زیارتی|
  block
    block |روح سجود می‌کند شکر وجود می‌کند|
    block |یافت ز بندگی تو سروری و سیادتی|
  block
    block |بر کرم و کرامت خنده آفتاب تو|
    block |ذره به ذره را بود نوع دگر شهادتی|
  block
    block |جمله به جست و جوی تو معتکفان کوی تو|
    block |روی به کعبه کرم مشتغل عبادتی|
  block
    block |پنج حس از مصاحف نور و حیات جامعت|
    block |یاد گرفته ز اوستا ظاهر پنج آیتی|
  block
    block |گاه چو چنگ می‌کند پیش درت رکوع خوش|
    block |گاه چو نای می‌کند بهر دم تو قامتی|
  block
    block |بس کن ای خرد از این ناله و قصه حزین|
    block |بوی برد به خامشی هر دل باشهامتی|