
block |مشک و عنبر گر ز مشک زلف یارم بو کند|
  block
    block |مشک و عنبر گر ز مشک زلف یارم بو کند|
    block |بوی خود را واهلد در حال و زلفش بو کند|
  block
    block |کافر و مؤمن گر از خوی خوشش واقف شوند|
    block |خوی را خود واکند در حین و خو با او کند|
  block
    block |آفتابی ناگهان از روی او تابان شود|
    block |پردها را بردرد وین کار را یک سو کند|
  block
    block |چنگ تن‌ها را به دست روح‌ها زان داد حق|
    block |تا بیان سر حق لایزالی او کند|
  block
    block |تارهای خشم و عشق و حقد و حاجت می‌زند|
    block |تا ز هر یک بانگ دیگر در حوادث رو کند|
  block
    block |شاد با چنگ تنی کز دست جان حق بستدش|
    block |بر کنار خود نهاد و ساز آن را هو کند|
  block
    block |اوستاد چنگ‌ها آن چنگ باشد در جهان|
    block |وای آن چنگی که با آن چنگ حق پهلو کند|
  block
    block |باز هم در چنگ حق تاریست بس پنهان و خوش|
    block |کو به ناگه وصف آن دو نرگس جادو کند|
  block
    block |نرگسان مست شمس الدین تبریزی که هست|
    block |چشم آهو تا شکار شیر آن آهو کند|