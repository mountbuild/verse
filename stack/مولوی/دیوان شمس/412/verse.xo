
block |آنک بی‌باده کند جان مرا مست کجاست|
  block
    block |آنک بی‌باده کند جان مرا مست کجاست|
    block |و آنک بیرون کند از جان و دلم دست کجاست|
  block
    block |و آنک سوگند خورم جز به سر او نخورم|
    block |و آنک سوگند من و توبه‌ام اشکست کجاست|
  block
    block |و آنک جان‌ها به سحر نعره زنانند از او|
    block |و آنک ما را غمش از جای ببرده‌ست کجاست|
  block
    block |جان جان‌ست وگر جای ندارد چه عجب|
    block |این که جا می‌طلبد در تن ما هست کجاست|
  block
    block |غمزه چشم بهانه‌ست و زان سو هوسی‌ست|
    block |و آنک او در پس غمزه‌ست دل خست کجاست|
  block
    block |پرده روشن دل بست و خیالات نمود|
    block |و آنک در پرده چنین پرده دل بست کجاست|
  block
    block |عقل تا مست نشد چون و چرا پست نشد|
    block |و آنک او مست شد از چون و چرا رست کجاست|