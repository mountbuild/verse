
block |بیار مطرب بر ما کریم باش کریم|
  block
    block |بیار مطرب بر ما کریم باش کریم|
    block |به کوی خسته دلانی رحیم باش رحیم|
  block
    block |دلم چو آتش چون در دمی شود زنده|
    block |چو دل مباش مسافر مقیم باش مقیم|
  block
    block |بیامد آتش و بر راه عاشقان بنشست|
    block |که ای مسافر این ره یتیم باش یتیم|
  block
    block |ندا رسید به آتش که بر همه عشاق|
    block |چو شعله‌های خلیلی نعیم باش نعیم|
  block
    block |گلیم از آب چو خواهی که تا برون آری|
    block |به زیر پای عزیزان گلیم باش گلیم|
  block
    block |چو بایدت که تو را بحر دایه وار بود|
    block |مثال دانه در رو یتیم باش یتیم|
  block
    block |درست و راست شد ای دل که در هوا دل را|
    block |درست راست نیاید دو نیم باش دو نیم|
  block
    block |الف مباش ز ابجد که سرکشی دارد|
    block |مباش بی دو سر تو چو جیم باش چو جیم|