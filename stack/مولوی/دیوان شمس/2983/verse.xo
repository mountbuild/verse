
block |ای ساقیی که آن می احمر گرفته‌ای|
  block
    block |ای ساقیی که آن می احمر گرفته‌ای|
    block |وی مطربی که آن غزل تر گرفته‌ای|
  block
    block |ای زهره‌ای که آتش در آسمان زدی|
    block |مریخ را بگو که چه خنجر گرفته‌ای|
  block
    block |از جان و از جهان دل عاشق ربوده‌ای|
    block |الحق شکار نازک و لاغر گرفته‌ای|
  block
    block |ای هجر تو ز روز قیامت درازتر|
    block |این چه قیامتی است که از سر گرفته‌ای|
  block
    block |ای آسمان چو دور ندیمانش دیده‌ای|
    block |در دور خویش شکل مدور گرفته‌ای|
  block
    block |پیلان شیردل چو کفت را مسخرند|
    block |این چند پشه را چه مسخر گرفته‌ای|
  block
    block |هان ای فقیر روز فقیری گله مکن|
    block |زیرا که صد چو ملکت سنجر گرفته‌ای|
  block
    block |ای روی خویش دیده تو در روی خوب یار|
    block |آیینه‌ای عظیم منور گرفته‌ای|
  block
    block |ای دل طپان چرایی چون برگ هر دمی|
    block |چون دامن بهار معنبر گرفته‌ای|
  block
    block |ای چشم گریه چیست به هر ساعتی تو را|
    block |چون کحل از مسیح پیمبر گرفته‌ای|
  block
    block |هجده هزار عالم اگر ملک تو شود|
    block |بی روی دوست چیز محقر گرفته‌ای|
  block
    block |داری تکی که بگذری از خنگ آسمان|
    block |کاهل چرا شدی صفت خر گرفته‌ای|
  block
    block |خامش کن و زبان دگر گو و رسم نو|
    block |این رسم کهنه را چه مکرر گرفته‌ای|