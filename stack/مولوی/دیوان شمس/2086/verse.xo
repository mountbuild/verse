
block |من کجا بودم عجب بی‌تو این چندین زمان|
  block
    block |من کجا بودم عجب بی‌تو این چندین زمان|
    block |در پی تو همچو تیر در کف تو چون کمان|
  block
    block |تو مرا دستور ده تا بگویم حال ده|
    block |گر چه ازرق پوش شد شیخ ما چون آسمان|
  block
    block |برگشا این پرده را تازه کن پژمرده را|
    block |تا رود خاکی به خاک تا روان گردد روان|
  block
    block |من کجا بودم عجب غایب از سلطان خویش|
    block |ساعتی ترسان چو دزد ساعتی چون پاسبان|
  block
    block |گه اسیر چار و پنج گه میان گنج و رنج|
    block |سود من بی‌روی تو بد زیان اندر زیان|
  block
    block |ور تو ای استاسرا متهم داری مرا|
    block |روی زرد و چشم تر می‌دهد از دل نشان|
  block
    block |رحم را سیلاب برد یا نکوکاری بمرد|
    block |ای زده تیر جفا ای کمان کرده نهان|
  block
    block |ای همه کردی ولی برنگشت از تو دلی|
    block |ای جفا و جور تو به ز لطف دیگران|
  block
    block |باری این دم رسته‌ام با تو درپیوسته‌ام|
    block |ای سبک روح جهان درده آن رطل گران|
  block
    block |واخرم یک بارگی از غم و بیچارگی|
    block |سیرم از غمخوارگی منت غمخوارگان|
  block
    block |مست جام حق شوم فانی مطلق شوم|
    block |پر برآرم در عدم برپرم در لامکان|
  block
    block |جان بر جانان رود گوش و هوشم نشنود|
    block |بینی هر قلتبوز و چربک هر قلتبان|
  block
    block |همچو ذره مر مرا رقص باره کرده‌ای|
    block |پای کوبان پای کوب جان دهم ای جان جان|
  block
    block |ای عجب گویم دگر باقیات این خبر|
    block |نی خمش کردم تو گوی مطرب شیرین زبان|
  block
    block |اقتلونی یا ثقات ان فی قتلی حیات|
    block |و الحیات فی الممات فی صبابات الحسان|
  block
    block |قد هدانا ربنا من سقام طبنا|
    block |قد قضی ما فاتنا نعم هذا المستعان|
  block
    block |اقچلر در گزلری خوش نسا اول قشلری|
    block |الدر ریز سواری کمدر اول الپ ارسلان|
  block
    block |نورکم فی ناظری حسنکم فی خاطری|
    block |ان ربی ناصری رب زد هذا القرآن|
  block
    block |دب طیف فی الحشا نعم ماش قد مشا|
    block |قد سقانا ما یشا فی کأس کالجفان|
  block
    block |ارفضوا هذا الفراق و اکرموا بالاعتناق|
    block |و ارغبوا فی الاتفاق و افتحوا باب الجنان|
  block
    block |وقت عشرت هر کسی گوشه خلوت رود|
    block |عشرت و شرب مرا می‌نباید شد نهان|
  block
    block |از کف این نیکبخت می‌خورم همچون درخت|
    block |ور نه من سرسبز چون می‌روم مست و جوان|
  block
    block |چون سنان است این غزل در دل و جان دغل|
    block |بیشتر شد عیب نیست این درازی در سنان|
  block
    block |فاعلاتن فاعلات فاعلاتن فاعلات|
    block |شمس تبریزی تویی هم شه و هم ترجمان|