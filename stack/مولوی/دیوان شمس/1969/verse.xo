
block |از بدی‌ها آن چه گویم هست قصدم خویشتن|
  block
    block |از بدی‌ها آن چه گویم هست قصدم خویشتن|
    block |زانک زهری من ندیدم در جهان چون خویشتن|
  block
    block |گر اشارت با کسی دیدی ندارم قصد او|
    block |نی به حق ذوالجلال و ذوالکمال و ذوالمنن|
  block
    block |تا ز خود فارغ نیایم با دگر کس چون رسم|
    block |ور بگویم فارغم از خود بود سودا و ظن|
  block
    block |ور بگفتم نکته‌ای هستش بسی تأویل‌ها|
    block |گر غرض نقصان کس دارم نه مردم من نه زن|
  block
    block |از تو دارم التماسی ای حریف رازدار|
    block |حسن ظنی در هوی و مهر من با خویشتن|
  block
    block |دشمن جانم منم افغان من هم از خود است|
    block |کز خودی خود من بخواهم همچو هیزم سوختن|
  block
    block |چونک یاری را هزاران بار با نام و نشان|
    block |مدح‌های بی‌نفاقش کرده باشم در علن|
  block
    block |فخر کرده من بر او صد بار پیدا و نهان|
    block |بوده ما را از عزیزی با دو دیده مقترن|
  block
    block |گر یکی عیبی بگویم قصد من عیب من است|
    block |زانک ماهم را بپوشد ابر من اندر بدن|
  block
    block |رو بدان یک وصف کردم کز ملامت مر ورا|
    block |بهر حق دوستی حملش مکن بر مکر و فن|
  block
    block |من خودی خویش را گویم که در پنداشتی|
    block |رو اگر نور خدایی نیست شو شو ممتحن|
  block
    block |ای خود من گر همه سر خدایی محو شو|
    block |کان همه خود دیده‌ای پس دیده خودبین بکن|
  block
    block |چون خداوند شمس دین را می ستایم تو بدان|
    block |کاین همه اوصاف خوبی را ستودم در قرن|