
block |گر تو خواهی وطن پر از دلدار|
  block
    block |گر تو خواهی وطن پر از دلدار|
    block |خانه را رو تهی کن از اغیار|
  block
    block |ور تو خواهی سماع را گیرا|
    block |دور دارش ز دیده انکار|
  block
    block |هر که او را سماع مست نکرد|
    block |منکرش دان اگر چه کرد اقرار|
  block
    block |هر که اقرار کرد و باده شناخت|
    block |عاقلش نام نه مگو خمار|
  block
    block |به بهانه به ره کن آن‌ها را|
    block |تا شوی از سماع برخوردار|
  block
    block |وز میان خویش را برون کن تیز|
    block |تا بگیری تو خویش را به کنار|
  block
    block |سایه یار به که ذکر خدای|
    block |این چنین گفتست صدر کبار|
  block
    block |تا نگویی که گل هم از خارست|
    block |زانک هر خار گل نیارد بار|
  block
    block |خار بیگانه را ز دل برکن|
    block |خار گل را به جان و دل می‌دار|
  block
    block |موسی اندر درخت آتش دید|
    block |سبزتر می‌شد آن درخت از نار|
  block
    block |شهوت و حرص مرد صاحب دل|
    block |همچنین دان و همچنین پندار|
  block
    block |صورت شهوتست لیکن هست|
    block |همچو نار خلیل پرانوار|
  block
    block |شمس تبریز را بشر بینند|
    block |چون گشایند دیده‌ها کفار|