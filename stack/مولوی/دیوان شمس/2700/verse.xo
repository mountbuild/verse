
block |ز هر چیزی ملول است آن فضولی|
  block
    block |ز هر چیزی ملول است آن فضولی|
    block |ملولش کن خدایا از ملولی|
  block
    block |به قاصد تا بیاشوبد بجنگد|
    block |بدو گفتم ملولی هست گولی|
  block
    block |بخورد آن بازی من خشمگین شد|
    block |مرا گفتا خمش دیوانه لولی|
  block
    block |نگوید هیچ را بد مرد این راه|
    block |مبین بد هیچ را ور نی تو غولی|
  block
    block |بگفتم عین انکار تو بر من|
    block |نه بد دیدن بود یا بی‌حصولی|
  block
    block |مرا گفت او تناقض‌های بینا|
    block |بود از مصلحت نه از بی‌اصولی|
  block
    block |محالی گر بگوید مرد کامل|
    block |تو عین حال دانش ای حلولی|
  block
    block |گهی درد که داند گه بدوزد|
    block |گهی شاهی کند گاهی رسولی|
  block
    block |به تأویلات تو او درنگنجد|
    block |که تو هستی فصولی او اصولی|
  block
    block |ز خود منگر در او از خود برون آ|
    block |که بر بی‌حد ندارد حد شمولی|
  block
    block |خمش ای نفس تازی هم بگویم|
    block |دوباره لا تقولی لا تقولی|