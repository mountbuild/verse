
block |اگر امروز دلدارم کند چون دوش بدمستی|
  block
    block |اگر امروز دلدارم کند چون دوش بدمستی|
    block |درافتد در جهان غوغا درافتد شور در هستی|
  block
    block |الا ای عقل شوریده بد و نیک جهان دیده|
    block |که امروز است دست خون اگر چه دوش از او رستی|
  block
    block |درآمد ترک در خرگه چه جای ترک قرص مه|
    block |کی دیده است ای مسلمانان مه گردون در این پستی|
  block
    block |چو گرد راه هین برجه هلا پا دار و گردن نه|
    block |که مردن پیش دلبر به تو را زین عمر سردستی|
  block
    block |برو بی‌سر به میخانه بخور بی‌رطل و پیمانه|
    block |کز این خم جهان چون می بجوشیدی برون جستی|
  block
    block |غلام و خاک آن مستم که شد هم جام و هم دستم|
    block |غلامش چون شوی ای دل که تو خود عین آنستی|
  block
    block |چه غم داری در این وادی چو روی یوسفان دیدی|
    block |اگر چه چون زنان حیران ز خنجر دست خود خستی|
  block
    block |منال ای دست از این خنجر چو در کف آمدت گوهر|
    block |هزاران درد زه ارزد ز عشق یوسف آبستی|
  block
    block |خمش کن ای دل دریا از این جوش و کف اندازی|
    block |زهی طرفه که دریایی چو ماهی چون در این شستی|
  block
    block |چه باشد شست روباهان به پیش پنجه شیران|
    block |بدران شست اگر خواهی برو در بحر پیوستی|
  block
    block |نمی‌دانی که سلطانی تو عزرائیل شیرانی|
    block |تو آن شیر پریشانی که صندوق خود اشکستی|
  block
    block |عجب نبود که صندوقی شکسته گردد از شیری|
    block |عجب از چون تو شیر آید که در صندوق بنشستی|
  block
    block |خمش کردم درآ ساقی بگردان جام راواقی|
    block |زهی دوران و دور ما که بهر ما میان بستی|