
block |ما نعره به شب زنیم و خاموش|
  block
    block |ما نعره به شب زنیم و خاموش|
    block |تا درنرود درون هر گوش|
  block
    block |تا بو نبرد دماغ هر خام|
    block |بر دیگ وفا نهیم سرپوش|
  block
    block |بخلی نبود ولی نشاید|
    block |این شهره گلاب و خانه موش|
  block
    block |شب آمد و جوش خلق بنشست|
    block |برخیز کز آن ماست سرجوش|
  block
    block |امشب ز تو قدر یافت و عزت|
    block |بر دوش ز کبر می‌زند دوش|
  block
    block |یک چند سماع گوش کردیم|
    block |بردار سماع جان بی‌هوش|
  block
    block |ای تن دهنت پر از شکر شد|
    block |پیشت گله نیست هیچ مخروش|
  block
    block |ای چنبر دف رسن گسستی|
    block |با چرخه و دلو و چاه کم کوش|
  block
    block |چون گشت شکار شیر جانی|
    block |بیزار شد از شکار خرگوش|
  block
    block |خرگوش که صورتند بی‌جان|
    block |گرمابه پر از نگار منقوش|
  block
    block |با نفس حدیث روح کم گوی|
    block |وز ناقه مرده شیر کم دوش|
  block
    block |از شر بگریز یار شب باش|
    block |کاندر سر شب نهند شب پوش|
  block
    block |تا صبح وصال دررسیدن|
    block |درکش شب تیره را در آغوش|
  block
    block |از یاد لقای یار بی‌خواب|
    block |از خواب شدستمان فراموش|
  block
    block |شب چتر سیاه دان و با وی|
    block |نعره دهلست و بانک چاووش|
  block
    block |این فتنه به هر دمی فزونست|
    block |امشب بترست عشق از دوش|
  block
    block |شب چیست نقاب روی مقصود|
    block |کای رحمت و آفرین بر آن روش|
  block
    block |هین طبلک شب روان فروکوب|
    block |زیرا که سوار شد سیاووش|