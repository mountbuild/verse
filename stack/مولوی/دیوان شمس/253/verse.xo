
block |چند نهان داری آن خنده را|
  block
    block |چند نهان داری آن خنده را|
    block |آن مه تابنده فرخنده را|
  block
    block |بنده کند روی تو صد شاه را|
    block |شاه کند خنده تو بنده را|
  block
    block |خنده بیاموز گل سرخ را|
    block |جلوه کن آن دولت پاینده را|
  block
    block |بسته بدانست در آسمان|
    block |تا بکشد چون تو گشاینده را|
  block
    block |دیده قطار شترهای مست|
    block |منتظرانند کشاننده را|
  block
    block |زلف برافشان و در آن حلقه کش|
    block |حلق دو صد حلقه رباینده را|
  block
    block |روز وصالست و صنم حاضرست|
    block |هیچ مپا مدت آینده را|
  block
    block |عاشق زخمست دف سخت رو|
    block |میل لبست آن نی نالنده را|
  block
    block |بر رخ دف چند طپانچه بزن|
    block |دم ده آن نای سگالنده را|
  block
    block |ور به طمع ناله برآرد رباب|
    block |خوش بگشا آن کف بخشنده را|
  block
    block |عیب مکن گر غزل ابتر بماند|
    block |نیست وفا خاطر پرنده را|