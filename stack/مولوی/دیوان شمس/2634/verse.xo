
block |امروز در این شهر نفیر است و فغانی|
  block
    block |امروز در این شهر نفیر است و فغانی|
    block |از جادوی چشم یکی شعبده خوانی|
  block
    block |در شهر به هر گوشه یکی حلقه به گوشی است|
    block |از عشق چنین حلقه ربا چرب زبانی|
  block
    block |بی‌زخم نیابی تو در این شهر یکی دل|
    block |از تیر نظرهای چنین سخته کمانی|
  block
    block |ای شهر چه شهری تو که هر روز تو عید است|
    block |ای شهر مکان تو شد از لطف زمانی|
  block
    block |چه جای مکان است و چه سودای زمان است|
    block |ای هر دو شده از دم تو نادره لانی|
  block
    block |شهری است که او تختگه عشق خدایی است|
    block |بغداد نهان است وز او دل همدانی|
  block
    block |امروز در این مصر از این یوسف خوبی|
    block |بی‌زجر و سیاست شده هر گرگ شبانی|
  block
    block |صد پیر دو صدساله از این یوسف خوش دم|
    block |مانند زلیخا شده در عشق جوانی|
  block
    block |او حاکم دل‌ها و روان‌هاست در این شهر|
    block |ماننده تقدیر خدا حکم روانی|
  block
    block |صد نور یقین سجده کن روی چو ماهش|
    block |کی سوی مهش راه بزد ابر گمانی|
  block
    block |صد چون من و تو محو چنان بی‌من و مایی|
    block |چون ظلمت شب محو رخ ماه جهانی|
  block
    block |جز حضرت او نیست فقیرانه حضوری|
    block |جز سایه خورشید رخش نیست امانی|
  block
    block |از حیله او یک دو سخن دارم بشنو|
    block |چون زهره ندارم که بگویم که فلانی|
  block
    block |گر نام نگوییم و نشان نیز نگوییم|
    block |زین باده شکافیده شود شیشه جانی|
  block
    block |هین دست ملرزان و فروکش قدح عشق|
    block |پازهر چو داری نکند زهر زیانی|
  block
    block |هر چیز که خواهی تو ز عطار بیابی|
    block |دکان محیط است و جز این نیست دکانی|