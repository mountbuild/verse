
block |تو ز هر ذره وجودت بشنو ناله و زاری|
  block
    block |تو ز هر ذره وجودت بشنو ناله و زاری|
    block |تو یکی شهر بزرگی نه یکی بلکه هزاری|
  block
    block |همه اجزات خموشند ز تو اسرار نیوشند|
    block |همه روزی بخروشند که بیا تا تو چه داری|
  block
    block |تویی دریای مخلد که در او ماهی بی‌حد|
    block |ز سر جهل مکن رد سر انکار چه خاری|
  block
    block |همه خاموش به ظاهر همه قلاش و مقامر|
    block |همه غایب همه حاضر همه صیاد و شکاری|
  block
    block |همه ماهند نه ماهی همه کیخسرو و شاهی|
    block |همه چون یوسف چاهی ز تو اندر چه تاری|
  block
    block |همه ذرات چو ذاالنون همه رقاص چو گردون|
    block |همه خاموش چو مریم همه در بانگ چو قاری|
  block
    block |همه اجزای وجودت به تو گویند چه بودت|
    block |که همه گفت و شنودت نه ز مهر است و ز یاری|
  block
    block |مثل نفس خزان است که در او باغ نهان است|
    block |ز درون باغ بخندد چو رسد جان بهاری|
  block
    block |تو بر این شمع چه گردی چو از آن شهد بخوردی|
    block |تو چو پروانه چه سوزی که ز نوری نه ز ناری|