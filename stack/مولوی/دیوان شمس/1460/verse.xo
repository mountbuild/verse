
block |بشکسته سر خلقی سر بسته که رنجورم|
  block
    block |بشکسته سر خلقی سر بسته که رنجورم|
    block |برده ز فلک خرقه آورده که من عورم|
  block
    block |وای از دل سنگینش وز عشوه رنگینش|
    block |او نیست منم سنگین کاین فتنه همی‌شورم|
  block
    block |من در تک خونستم وز خوردن خون مستم|
    block |گویی که نیم در خون در شیره انگورم|
  block
    block |ای عشق که از زفتی در چرخ نمی‌گنجی|
    block |چون است که می گنجی اندر دل مستورم|
  block
    block |در خانه دل جستی در را ز درون بستی|
    block |مشکات و زجاجم من یا نور علی نورم|
  block
    block |تن حامله زنگی دل در شکمش رومی|
    block |پس نیم ز مشکم من یک نیم ز کافورم|
  block
    block |بردی دل و من قاصد دل از دگران جویم|
    block |نادیده همی‌آرم اما نه چنین کورم|
  block
    block |گر چهره زرد من در خاک رود روزی|
    block |روید گل زرد ای جان از خاک سر گورم|
  block
    block |آخر نه سلیمان هم بشنید غم موری|
    block |آخر تو سلیمانی انگار که من مورم|
  block
    block |گفتی که چه می نالی صد خانه عسل داری|
    block |می مالم و می نالم هم خرقه زنبورم|
  block
    block |می نالم از این علت اما به دو صد دولت|
    block |نفروشم یک ذره زین علت ناسورم|
  block
    block |چون چنگ همی‌زارم چون بلبل گلزارم|
    block |چون مار همی‌پیچم چون بر سر گنجورم|
  block
    block |گویی که انا گفتی با کبر و منی جفتی|
    block |آن عکس تو است ای جان اما من از آن دورم|
  block
    block |من خامم و بریانم خندنده و گریانم|
    block |حیران کن و حیرانم در وصلم و مهجورم|