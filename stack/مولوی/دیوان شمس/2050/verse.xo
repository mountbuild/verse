
block |جانا بیار باده و بختم تمام کن|
  block
    block |جانا بیار باده و بختم تمام کن|
    block |عیش مرا خجسته چو دارالسلام کن|
  block
    block |زهره کمین کنیزک بزم و شراب توست|
    block |دفع کسوف دل کن و مه را غلام کن|
  block
    block |همچون مسیح مایده از آسمان بیار|
    block |از نان و شوربا بشری را فطام کن|
  block
    block |مشتی فسرده را به دم گرم بشکفان|
    block |مشتی گدای را شه بااحتشام کن|
  block
    block |این روی پرگره را خندان و شاد کن|
    block |این عمر منقطع را عمری مدام کن|
  block
    block |ای شوق هر دماغ سر عاشقان بخار|
    block |وی ذوق هر مقام بر ما مقام کن|
  block
    block |آن خانه را که جام نباشد چو نیست نور|
    block |ما خانه ساختیم تو تدبیر جام کن|
  block
    block |ما را وظیفه‌هاست ز لطف تو صد هزار|
    block |درمانده گشت دل که چه گوید کدام کن|
  block
    block |خاموش کن که دوست مجیب است بی‌سال|
    block |نظاره کرم کن و ترک کلام کن|