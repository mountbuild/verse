
block |اینک آن مرغان که ایشان بیضه‌ها زرین کنند|
  block
    block |اینک آن مرغان که ایشان بیضه‌ها زرین کنند|
    block |کره تند فلک را هر سحرگه زین کنند|
  block
    block |چون بتازند آسمان هفتمین میدان شود|
    block |چون بخسپند آفتاب و ماه را بالین کنند|
  block
    block |ماهیانی کاندرون جان هر یک یونسیست|
    block |گلبنانی که فلک را خوب و خوب آیین کنند|
  block
    block |دوزخ آشامان جنت بخش روز رستخیز|
    block |حاکمند و نی دعا دانند و نه نفرین کنند|
  block
    block |از لطافت کوه‌ها را در هوا رقصان کنند|
    block |وز حلاوت بحرها را چون شکر شیرین کنند|
  block
    block |جسم‌ها را جان کنند و جان جاویدان کنند|
    block |سنگ‌ها را کان لعل و کفرها را دین کنند|
  block
    block |از همه پیداترند و از همه پنهان ترند|
    block |گر عیان خواهی به پیش چشم تو تعیین کنند|
  block
    block |گر عیان خواهی ز خاک پای ایشان سرمه ساز|
    block |زانک ایشان کور مادرزاد را ره بین کنند|
  block
    block |گر تو خاری همچو خار اندر طلب سرتیز باش|
    block |تا همه خار تو را همچون گل و نسرین کنند|
  block
    block |گر مجال گفت بودی گفتنی‌ها گفتمی|
    block |تا که ارواح و ملایک ز آسمان تحسین کنند|