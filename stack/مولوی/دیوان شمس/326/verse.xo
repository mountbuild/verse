
block |حالت ده و حیرت ده ای مبدع بی‌حالت|
  block
    block |حالت ده و حیرت ده ای مبدع بی‌حالت|
    block |لیلی کن و مجنون کن ای صانع بی‌آلت|
  block
    block |صد حاجت گوناگون در لیلی و در مجنون|
    block |فریادکنان پیشت کای معطی بی‌حاجت|
  block
    block |انگشتری حاجت مهریست سلیمانی|
    block |رهنست به پیش تو از دست مده صحبت|
  block
    block |بگذشت مه توبه آمد به جهان ماهی|
    block |کو بشکند و سوزد صد توبه به یک ساعت|
  block
    block |ای گیج سری کان سر گیجیده نگردد ز او|
    block |وی گول دلی کان دل یاوه نکند نیت|
  block
    block |ما لنگ شدیم این جا بربند در خانه|
    block |چرنده و پرنده لنگند در این حضرت|
  block
    block |ای عشق تویی کلی هم تاجی و هم غلی|
    block |هم دعوت پیغامبر هم ده دلی امت|
  block
    block |از نیست برآوردی ما را جگری تشنه|
    block |بردوخته‌ای ما را بر چشمه این دولت|
  block
    block |خارم ز تو گل گشته و اجزا همه کل گشته|
    block |هم اول ما رحمت هم آخر ما رحمت|
  block
    block |در خار ببین گل را بیرون همه کس بیند|
    block |در جزو ببین کل را این باشد اهلیت|
  block
    block |در غوره ببین می را در نیست ببین شیء را|
    block |ای یوسف در چه بین شاهنشهی و ملکت|
  block
    block |خاری که ندارد گل در صدر چمن ناید|
    block |خاکی ز کجا یابد بی‌روح سر و سبلت|
  block
    block |کف می‌زن و زین می‌دان تو منشاء هر بانگی|
    block |کاین بانگ دو کف نبود بی‌فرقت و بی‌وصلت|
  block
    block |خامش که بهار آمد گل آمد و خار آمد|
    block |از غیب برون جسته خوبان جهت دعوت|