
block |مرغان که کنون از قفس خویش جدایید|
  block
    block |مرغان که کنون از قفس خویش جدایید|
    block |رخ باز نمایید و بگویید کجایید|
  block
    block |کشتی شما ماند بر این آب شکسته|
    block |ماهی صفتان یک دم از این آب برآیید|
  block
    block |یا قالب بشکست و بدان دوست رسیدست|
    block |یا دام بشد از کف و از صید جدایید|
  block
    block |امروز شما هیزم آن آتش خویشید|
    block |یا آتشتان مرد شما نور خدایید|
  block
    block |آن باد وبا گشت شما را فسرانید|
    block |یا باد صبا گشت به هر جا که درآیید|
  block
    block |در هر سخن از جان شما هست جوابی|
    block |هر چند دهان را به جوابی نگشایید|
  block
    block |در هاون ایام چه درها که شکستید|
    block |آن سرمه دیدست بسایید بسایید|
  block
    block |ای آنک بزادیت چو در مرگ رسیدید|
    block |این زادن ثانیست بزایید بزایید|
  block
    block |گر هند وگر ترک بزادیت دوم بار|
    block |پیدا شود آن روز که روبند گشایید|
  block
    block |ور زانک سزیدیت به شمس الحق تبریز|
    block |والله که شما خاصبک روز سزایید|