
block |هر صبوحی ارغنون‌ها را برنجان همچنین|
  block
    block |هر صبوحی ارغنون‌ها را برنجان همچنین|
    block |آفرین‌ها بر جمالت همچنین جان همچنین|
  block
    block |پیش رویت روز مست و پیش زلفت شب خراب|
    block |ای که کفرت همچنان و ای که ایمان همچنین|
  block
    block |در کنار زهره نه تو چنگ عشرت همچنان|
    block |پای کوبان اندرآ ای ماه تابان همچنین|
  block
    block |اشتهای مشک و عنبر چون بخیزد جمع را|
    block |حلقه‌های زلف خود را زو برافشان همچنین|
  block
    block |چرخه چرخ ار بگردد بی‌مرادت یک نفس|
    block |آتشی درزن به جان چرخ گردان همچنین|
  block
    block |روز روز مجلس است ای عشق دست ما بگیر|
    block |می کشان تا بزم خاص و تخت سلطان همچنین|
  block
    block |پاره پاره پیشتر رو گر چه مستی ای رفیق|
    block |پاره‌ای راه است از ما تا به میدان همچنین|
  block
    block |در هوای شمس تبریزی ز ظلمت می گذر|
    block |ناگهان سر برزنی از باغ و ایوان همچنین|