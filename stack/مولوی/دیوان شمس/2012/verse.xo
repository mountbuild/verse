
block |ای دلارام من و ای دل شکن|
  block
    block |ای دلارام من و ای دل شکن|
    block |وی کشیده خویش بی‌جرمی ز من|
  block
    block |از نظر رفتی ز دل بیرون نه‌ای|
    block |ز آنک تو شمعی و جان و دل لگن|
  block
    block |جان من جان تو جانت جان من|
    block |هیچ کس دیده‌ست یک جان در دو تن|
  block
    block |زندگی‌ام وصل تو مرگم فراق|
    block |بی‌نظیرم کرده‌ای اندر دو فن|
  block
    block |بس بجستم آب حیوان خضر گفت|
    block |بی‌وصالش جان نیابی جان مکن|
  block
    block |غم نیارد گرد غمگین تو گشت|
    block |ور بگردد بایدش گردن زدن|
  block
    block |جان‌ها زان گرد تو گرددهمی|
    block |جان ادیم و تو سهیل اندر یمن|
  block
    block |بهر تو گفته‌ست منصور حلاج|
    block |یا صغیر السن یا رطب البدن|
  block
    block |شیر مست شهد تو گشت و بگفت|
    block |یا قریب العهد من شرب اللبن|
  block
    block |پیش مستان تو غم را راه نیست|
    block |فکرت و غم هست کار بوالحسن|
  block
    block |هر کی در چاه طبیعت مانده است|
    block |چاره‌اش نبود ز فکر چون رسن|
  block
    block |چونک برپرید کاسد گشت حبل|
    block |چون یقینی یافت کاسد گشت ظن|
  block
    block |همزبان بی‌زبانان شو دلا|
    block |تا به گفت و گو نباشی مرتهن|