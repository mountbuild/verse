
block |به حق روی تو که من چنین رویی ندیدستم|
  block
    block |به حق روی تو که من چنین رویی ندیدستم|
    block |چه مانی تو بدان صورت که از مردم شنیدستم|
  block
    block |چنین باغی در این عالم نرسته‌ست و نروید هم|
    block |نه در خواب و نه بیداری چنین میوه نچیدستم|
  block
    block |دعای یک پدر نبود دعای صد نبی باشد|
    block |کز این سان دولتی گشتم بدین دولت رسیدستم|
  block
    block |شنیدم ز آسمان روزی که دارم از غمت سوزی|
    block |ز رفعت‌های سوز او در این گردش خمیدستم|
  block
    block |مرا می گوید اندیشه ز عشق آموختم پیشه|
    block |ز عدل دوست قفلستم ز لطف او کلیدستم|
  block
    block |گرفته هر یکی ذره یکی آیینه پیش رو|
    block |کز آن آیینه گر این را به نرخ جان خریدستم|
  block
    block |کدام است او یکی اویی همه اوها از او بویی|
    block |که از بعدش یزیدستم ز قربش بایزیدستم|
  block
    block |بگفتم نیشکر را من که از کی پرشکر گشتی|
    block |اشارت کرد سوی تو کز انفاسش چشیدستم|
  block
    block |به جان گفتم که چون غنچه چرا چهره نهان کردی|
    block |بگفت از شرم روی او به جسم اندر خزیدستم|
  block
    block |جهان پیر را گفتم که هم بندی و هم پندی|
    block |بگفتا گر چه پیرم من ولیک او را مریدستم|
  block
    block |چو سوسن صد زبان دارد جهان در شکر و آزادی|
    block |کز آن جان و جهان خورش مزید اندر مزیدستم|
  block
    block |بهار آمد چو طاووسی هزاران رنگ بر پرش|
    block |که من از باغ حسن او بدین جانب پریدستم|
  block
    block |ز بهر عشرت جان‌ها کشیدم راح و ریحان‌ها|
    block |برای رنج رنجوران عقاقیری کشیدستم|
  block
    block |شبی عشق فریبنده بیامد جانب بنده|
    block |که بسم الله که تتماجی برای تو پزیدستم|
  block
    block |یکی تتماج آورد او که گم کردم سر رشته|
    block |شکستم سوزن آن ساعت گریبان‌ها دریدستم|
  block
    block |چو نوشیدم ز تتماجش فروکوبید چون سیرم|
    block |چو طزلق رو ترش کردم کز آن شیرین بریدستم|
  block
    block |به دست من به جز سیخی از آن تتماج او نامد|
    block |ولی چون سیخ سرتیزم در آنچ مستفیدستم|
  block
    block |به هر برگی از آن تتماج بشکفته‌ست نوعی گل|
    block |شکوفه کرد هر باغی که چون من بشکفیدستم|
  block
    block |شکوفه چون همی‌ریزد عقیبش میوه می خیزد|
    block |بقا در نفی دان که من بدید از نابدیدستم|
  block
    block |همه بالیدن عاشق پی پالودنی آید|
    block |پی قربان همی‌دان تو هر آنچ پروریدستم|
  block
    block |ندارد فایده چیزی به جز هنگام کاهیدن|
    block |گزافه نیست این که من ز غم کاهش گزیدستم|
  block
    block |بنال ای یار چون سرنا که سرنا بهر ما نالد|
    block |از آن دم‌ها پرآتش که در سرنا دمیدستم|
  block
    block |مجو از من سخن دیگر برو در روضه اخضر|
    block |از آن حسن و از آن منظر بجو که من خریدستم|