
block |بشکن قدح باده که امروز چنانیم|
  block
    block |بشکن قدح باده که امروز چنانیم|
    block |کز توبه شکستن سر توبه شکنانیم|
  block
    block |گر باده فنا گشت فنا باده ما بس|
    block |ما نیک بدانیم گر این رنگ ندانیم|
  block
    block |باده ز فنا دارد آن چیز که دارد|
    block |گر باده بمانیم از آن چیز نمانیم|
  block
    block |از چیزی خود بگذر ای چیز به ناچیز|
    block |کاین چیز نه پرده‌ست نه ما پرده درانیم|
  block
    block |با غمزه سرمست تو میریم و اسیریم|
    block |با عشق جوان بخت تو پیریم و جوانیم|
  block
    block |گفتی چه دهی پند و زین پند چه سود است|
    block |کان نقش که نقاش ازل کرد همانیم|
  block
    block |این پند من از نقش ازل هیچ جدا نیست|
    block |زین نقش بدان نقش ازل فرق ندانیم|
  block
    block |گفتی که جدا مانده‌ای از بر معشوق|
    block |ما در بر معشوق ز انده در امانیم|
  block
    block |معشوق درختی است که ما از بر اوییم|
    block |از ما بر او دور شود هیچ نمانیم|
  block
    block |چون هیچ نمانیم ز غم هیچ نپیچیم|
    block |چون هیچ نمانیم هم اینیم و هم آنیم|
  block
    block |شادی شود آن غم که خوریمش چو شکر خوش|
    block |ای غم بر ما آی که اکسیر غمانیم|
  block
    block |چون برگ خورد پیله شود برگ بریشم|
    block |ما پیله عشقیم که بی‌برگ جهانیم|
  block
    block |ماییم در آن وقت که ما هیچ نمانیم|
    block |آن وقت که پا نیست شود پای دوانیم|
  block
    block |بستیم دهان خود و باقی غزل را|
    block |آن وقت بگوییم که ما بسته دهانیم|