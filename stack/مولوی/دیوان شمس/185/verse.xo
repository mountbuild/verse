
block |از بس که ریخت جرعه بر خاک ما ز بالا|
  block
    block |از بس که ریخت جرعه بر خاک ما ز بالا|
    block |هر ذره خاک ما را آورد در علالا|
  block
    block |سینه شکاف گشته دل عشق باف گشته|
    block |چون شیشه صاف گشته از جام حق تعالی|
  block
    block |اشکوفه‌ها شکفته وز چشم بد نهفته|
    block |غیرت مرا بگفته می خور دهان میالا|
  block
    block |ای جان چو رو نمودی جان و دلم ربودی|
    block |چون مشتری تو بودی قیمت گرفت کالا|
  block
    block |ابرت نبات بارد جورت حیات آرد|
    block |درد تو خوش گوارد تو درد را مپالا|
  block
    block |ای عشق با توستم وز باده تو مستم|
    block |وز تو بلند و پستم وقت دنا تدلی|
  block
    block |ماهت چگونه خوانم مه رنج دق دارد|
    block |سروت اگر بخوانم آن راستست الا|
  block
    block |سرو احتراق دارد مه هم محاق دارد|
    block |جز اصل اصل جان‌ها اصلی ندارد اصلا|
  block
    block |خورشید را کسوفی مه را بود خسوفی|
    block |گر تو خلیل وقتی این هر دو را بگو لا|
  block
    block |گویند جمله یاران باطل شدند و مردند|
    block |باطل نگردد آن کو بر حق کند تولا|
  block
    block |این خنده‌های خلقان برقیست دم بریده|
    block |جز خنده‌ای که باشد در جان ز رب اعلا|
  block
    block |آب حیات حقست وان کو گریخت در حق|
    block |هم روح شد غلامش هم روح قدس لالا|