
block |بویی همی‌آید مرا مانا که باشد یار من|
  block
    block |بویی همی‌آید مرا مانا که باشد یار من|
    block |بر یاد من پیمود می آن باوفا خمار من|
  block
    block |کی یاد من رفت از دلش ای در دل و جان منزلش|
    block |هر لحظه معجونی کند بهر دل بیمار من|
  block
    block |خاصه کنون از جوش او زان جوش بی‌روپوش او|
    block |رحمت چو جیحون می رود در قلزم اسرار من|
  block
    block |پرده‌ست بر احوال من این گفتی و این قال من|
    block |ای ننگ گلزار ضمیر از فکرت چون خار من|
  block
    block |کو نعره‌ای یا بانگی اندرخور سودای من|
    block |کو آفتابی یا مهی ماننده انوار من|
  block
    block |این را رها کن قیصری آمد ز روم اندر حبش|
    block |تا زنگ را برهم زند در بردن زنگار من|
  block
    block |نظاره کن کز بام او هر لحظه‌ای پیغام او|
    block |از روزن دل می رسد در جان آتشخوار من|
  block
    block |لاف وصالش چون زنم شرح جمالش چون کنم|
    block |کان طوطیان سر می کشند از دام این گفتار من|
  block
    block |اندرخور گفتار من منگر به سوی یار من|
    block |سینای موسی را نگر در سینه افکار من|
  block
    block |امشب در این گفتارها رمزی از آن اسرارها|
    block |در پیش بیداران نهد آن دولت بیدار من|
  block
    block |آن پیل بی‌خواب ای عجب چون دید هندستان به شب|
    block |لیلی درآمد در طلب در جان مجنون وار من|
  block
    block |امشب ز سیلاب دلم ویران شود آب و گلم|
    block |کآمد به میرابی دل سرچشمه انهار من|
  block
    block |بر گوش من زد غره‌ای زان مست شد هر ذره‌ای|
    block |بانگ پریدن می رسد زان جعفر طیار من|
  block
    block |یا رب به غیر این زبان جان را زبانی ده روان|
    block |در قطع و وصل وحدتت تا بسکلد زنار من|
  block
    block |صبر از دل من برده‌ای مست و خرابم کرده‌ای|
    block |کو علم من کو حلم من کو عقل زیرکسار من|
  block
    block |این را بپوشان ای پسر تا نشنود آن سیمبر|
    block |ای هر چه غیر داد او گر جان بود اغیار من|
  block
    block |ای دلبر بی‌جفت من ای نامده در گفت من|
    block |این گفت را زیبی ببخش از زیور ای ستار من|
  block
    block |ای طوطی هم خوان ما جز قند بی‌چونی مخا|
    block |نی عین گو و نی عرض نی نقش و نی آثار من|
  block
    block |از کفر و از ایمان رهد جان و دلم آن سو رود|
    block |دوزخ بود گر غیر آن باشد فن و کردار من|
  block
    block |ای طبله‌ام پرشکرت من طبل دیگر چون زنم|
    block |ای هر شکن از زلف تو صد نافه و عطار من|
  block
    block |مهمانیم کن ای پسر این پرده می زن تا سحر|
    block |این است لوت و پوت من باغ و رز و دینار من|
  block
    block |خفته دلم بیدار شد مست شبم هشیار شد|
    block |برقی بزد بر جان من زان ابر بامدرار من|
  block
    block |در اولین و آخرین عشقی بننمود این چنین|
    block |ابصار عبرت دیده را ای عبره الابصار من|
  block
    block |بس سنگ و بس گوهر شدم بس مؤمن و کافر شدم|
    block |گه پا شدم گه سر شدم در عودت و تکرار من|
  block
    block |روزی برون آیم ز خود فارغ شوم از نیک و بد|
    block |گویم صفات آن صمد با نطق درانبار من|
  block
    block |جانم نشد زین‌ها خنک یا ذا السماء و الحبک|
    block |ای گلرخ و گلزار من ای روضه و ازهار من|
  block
    block |امشب چه باشد قرن‌ها ننشاند آن نار و لظی|
    block |من آب گشتم از حیا ساکن نشد این نار من|
  block
    block |هر دم جوانتر می شوم وز خود نهانتر می شوم|
    block |همواره آنتر می شوم از دولت هموار من|
  block
    block |چون جزو جانم کل شوم خار گلم هم گل شوم|
    block |گشتم سمعنا قل شوم در دوره دوار من|
  block
    block |ای کف زنم مختل مشو وی مطربم کاهل مشو|
    block |روزی بخواهد عذر تو آن شاه باایثار من|
  block
    block |روزی شوی سرمست او روزی ببوسی دست او|
    block |روزی پریشانی کنی در عشق چون دستار من|
  block
    block |کرده‌ست امشب یاد او جان مرا فرهاد او|
    block |فریاد از این قانون نو کاسکست چنگش تار من|
  block
    block |مجنون کی باشد پیش او لیلی بود دل ریش او|
    block |ناموس لیلییان برد لیلی خوش هنجار من|
  block
    block |دست پدر گیر ای پسر با او وفا کن تا سحر|
    block |کامشب منم اندر شرر زان ابر آتشبار من|
  block
    block |زان می حرام آمد که جان بی‌صبر گردد در زمان|
    block |نحس زحل ندهد رهش در دید مه دیدار من|
  block
    block |جان گر همی‌لرزد از او صد لرزه را می ارزد او|
    block |کو دیده‌های موج جو در قلزم زخار من|
  block
    block |من تا قیامت گویمش ای تاجدار پنج و شش|
    block |حیرت همی‌حیران شود در مبعث و انشار من|
  block
    block |خواهی بگو خواهی مگو صبری ندارم من از او|
    block |ای روی او امسال من ای زلف جعدش پار من|
  block
    block |خلقان ز مرگ اندر حذر پیشش مرا مردن شکر|
    block |ای عمر بی‌او مرگ من وی فخر بی‌او عار من|
  block
    block |آه از مه مختل شده وز اختر کاهل شده|
    block |از عقده من فارغ شده بی‌دانش فوار من|
  block
    block |بر قطب گردم ای صنم از اختران خلوت کنم|
    block |کو صبح مصبوحان من کو حلقه احرار من|
  block
    block |پهلو بنه ای ذوالبیان با پهلوان کاهلان|
    block |بیزار گشتم زین زبان وز قطعه و اشعار من|
  block
    block |جز شمس تبریزی مگو جز نصر و پیروزی مگو|
    block |جز عشق و دلسوزی مگو جز این مدان اقرار من|