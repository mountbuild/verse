
block |ای که به لطف و دلبری از دو جهان زیاده‌ای|
  block
    block |ای که به لطف و دلبری از دو جهان زیاده‌ای|
    block |ای که چو آفتاب و مه دست کرم گشاده‌ای|
  block
    block |صبح که آفتاب خود سر نزده‌ست از زمین|
    block |جام جهان نمای را بر کف جان نهاده‌ای|
  block
    block |مهدی و مهتدی تویی رحمت ایزدی تویی|
    block |روی زمین گرفته‌ای داد زمانه داده‌ای|
  block
    block |مایه صد ملامتی شورش صد قیامتی|
    block |چشمه مشک دیده‌ای جوشش خنب باده‌ای|
  block
    block |سر نبرد هر آنک او سر کشد از هوای تو|
    block |ز آنک به گردن همه بسته‌تر از قلاده‌ای|
  block
    block |خیز دلا و خلق را سوی صبوح بانگ زن|
    block |گر چه ز دوش بیخودی بی‌سر و پا فتاده‌ای|
  block
    block |هر سحری خیال تو دارد میل سردهی|
    block |دشمن عقل و دانشی فتنه مرد ساده‌ای|
  block
    block |همچو بهار ساقیی همچو بهشت باقیی|
    block |همچو کباب قوتی همچو شراب شاده‌ای|
  block
    block |خیز دلا کشان کشان رو سوی بزم بی‌نشان|
    block |عشق سواره‌ات کند گر چه چنین پیاده‌ای|
  block
    block |ذره به ذره ای جهان جانب تو نظرکنان|
    block |گوهر آب و آتشی مونس نر و ماده‌ای|
  block
    block |این تن همچو غرقه را تا نکنی ز سر برون|
    block |بند ردا و خرقه‌ای مرد سر سجاده‌ای|
  block
    block |باده خامشانه خور تا برهی ز گفت و گو|
    block |یا حیوان ناطقی جمله ز نطق زاده‌ای|
  block
    block |لطف نمای ساقیا دست بگیر مست را|
    block |جانب بزم خویش کش شاه طریق جاده‌ای|