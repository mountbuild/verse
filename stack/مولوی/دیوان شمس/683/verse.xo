
block |ز خاک من اگر گندم برآید|
  block
    block |ز خاک من اگر گندم برآید|
    block |از آن گر نان پزی مستی فزاید|
  block
    block |خمیر و نانبا دیوانه گردد|
    block |تنورش بیت مستانه سراید|
  block
    block |اگر بر گور من آیی زیارت|
    block |تو را خرپشته‌ام رقصان نماید|
  block
    block |میا بی‌دف به گور من برادر|
    block |که در بزم خدا غمگین نشاید|
  block
    block |زنخ بربسته و در گور خفته|
    block |دهان افیون و نقل یار خاید|
  block
    block |بدری زان کفن بر سینه بندی|
    block |خراباتی ز جانت درگشاید|
  block
    block |ز هر سو بانگ جنگ و چنگ مستان|
    block |ز هر کاری به لابد کار زاید|
  block
    block |مرا حق از می عشق آفریده‌ست|
    block |همان عشقم اگر مرگم بساید|
  block
    block |منم مستی و اصل من می عشق|
    block |بگو از می به جز مستی چه آید|
  block
    block |به برج روح شمس الدین تبریز|
    block |بپرد روح من یک دم نپاید|