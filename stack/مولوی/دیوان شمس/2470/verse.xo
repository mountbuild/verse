
block |جان به فدای عاشقان خوش هوسی است عاشقی|
  block
    block |جان به فدای عاشقان خوش هوسی است عاشقی|
    block |عشق پرست ای پسر باد هواست مابقی|
  block
    block |از می عشق سرخوشم آتش عشق مفرشم|
    block |پای بنه در آتشم چند از این منافقی|
  block
    block |از سوی چرخ تا زمین سلسله‌ای است آتشین|
    block |سلسله را بگیر اگر در ره خود محققی|
  block
    block |عشق مپرس چون بود عشق یکی جنون بود|
    block |سلسله را زبون بود نی به طریق احمقی|
  block
    block |عشق پرست ای پسر عشق خوش است ای پسر|
    block |رو که به جان صادقان صاف و لطیف و صادقی|
  block
    block |راه تو چون فنا بود خصم تو را کجا بود|
    block |طاقت تو که را بود کآتش تیز مطلقی|
  block
    block |جان مرا تو بنده کن عیش مرا تو زنده کن|
    block |مست کن و بیافرین بازنمای خالقی|
  block
    block |یک نفسی خموش کن در خمشی خروش کن|
    block |وقت سخن تو خامشی در خمشی تو ناطقی|
  block
    block |بی‌دل و جان سخنوری شیوه گاو سامری|
    block |راست نباشد ای پسر راست برو که حاذقی|