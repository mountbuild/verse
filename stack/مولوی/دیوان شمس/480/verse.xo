
block |به حق آن که در این دل به جز ولای تو نیست|
  block
    block |به حق آن که در این دل به جز ولای تو نیست|
    block |ولی او نشوم کو ز اولیای تو نیست|
  block
    block |مباد جانم بی‌غم اگر فدای تو نیست|
    block |مباد چشمم روشن اگر سقای تو نیست|
  block
    block |وفا مباد امیدم اگر به غیر تو است|
    block |خراب باد وجودم اگر برای تو نیست|
  block
    block |کدام حسن و جمالی که آن نه عکس تو است|
    block |کدام شاه و امیری که او گدای تو نیست|
  block
    block |رضا مده که دلم کام دشمنان گردد|
    block |ببین که کام دل من به جز رضای تو نیست|
  block
    block |قضا نتانم کردن دمی که بی‌تو گذشت|
    block |ولی چه چاره که مقدور جز قضای تو نیست|
  block
    block |دلا بباز تو جان را بر او چه می‌لرزی|
    block |بر او ملرز فدا کن چه شد خدای تو نیست|
  block
    block |ملرز بر خود تا بر تو دیگران لرزند|
    block |به جان تو که تو را دشمنی ورای تو نیست|