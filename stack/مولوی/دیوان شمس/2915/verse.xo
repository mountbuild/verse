
block |خوش بود گر کاهلی یک سو نهی|
  block
    block |خوش بود گر کاهلی یک سو نهی|
    block |وز همه یاران تو زوتر برجهی|
  block
    block |هست سرتیزی شعار شیر نر|
    block |هست دم داری در این ره روبهی|
  block
    block |برفروز آتش زنه در دست توست|
    block |یوسفت با توست اگر خود در چهی|
  block
    block |گر غروب آمد به گور اندرشدی|
    block |باز طالع شو ز مشرق چون مهی|
  block
    block |گرم شد آن یخ ز جنبش بس گداخت|
    block |پس بجنب ای قد تو سرو سهی|
  block
    block |برجهان تو اسب را ترکانه زود|
    block |که به گوش توست خوب خرگهی|
  block
    block |سارعوا فرمود پس مردانه رو|
    block |گفت شاهنشاه جان نبود تهی|
  block
    block |همچو زهره ناله کن هر صبحگاه|
    block |وآنگه از خورشید بین شاهنشهی|
  block
    block |بدر هر شب در روش لاغرتر است|
    block |بعد کاهش یافت آن مه فربهی|
  block
    block |وقت دوری شاه پروردت به لطف|
    block |تا چه‌ها بخشد چو باشی درگهی|
  block
    block |بس کن آخر توبه کردی از مقال|
    block |در خموشی‌هاست دخل آگهی|