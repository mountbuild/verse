
block |گر این سلطان ما را بنده باشی|
  block
    block |گر این سلطان ما را بنده باشی|
    block |همه گریند و تو در خنده باشی|
  block
    block |وگر غم پر شود اطراف عالم|
    block |تو شاد و خرم و فرخنده باشی|
  block
    block |وگر چرخ و زمین از هم بدرد|
    block |ورای هر دو جانی زنده باشی|
  block
    block |به هفتم چرخ نوبت پنج داری|
    block |چو خیمه شش جهت برکنده باشی|
  block
    block |همه مشتاق دیدار تو باشند|
    block |تو صد پرده فروافکنده باشی|
  block
    block |چو اندیشه به جاسوسی اسرار|
    block |درون سینه‌ها گردنده باشی|
  block
    block |دلا بر چشم خوبان چهره بگشا|
    block |که اندیشد که تو شرمنده باشی|
  block
    block |بدیشان صدقه می‌ده چون هلالند|
    block |تو بدری از کجا گیرنده باشی|
  block
    block |اگر خالی شوی از خویش چون نی|
    block |چو نی پر از شکر آکنده باشی|
  block
    block |برو خرقه گرو کن در خرابات|
    block |چو سالوسان چرا در ژنده باشی|
  block
    block |به عشق شمس تبریزی بده جان|
    block |که تا چون عشق او پاینده باشی|