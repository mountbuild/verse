
block |ای مست ماه روی تو استاره و گردون خوش|
  block
    block |ای مست ماه روی تو استاره و گردون خوش|
    block |رویت خوش و مویت خوش و آن دیگرت بیرون خوش|
  block
    block |هرگز ندیدست آسمان هرگز نبوده در جهان|
    block |مانند تو لیلی جان مانند من مجنون خوش|
  block
    block |باور کند خود عاقلی در ظلمت آب و گلی|
    block |مانند تو موسی دلی مانند من هارون خوش|
  block
    block |ای قطب این هفت آسیا هم کان زر هم کیمیا|
    block |ای عیسی دوران بیا بر ما بخوان افسون خوش|
  block
    block |چون گوهری ناسفته‌ام فارغ ز خام و پخته‌ام|
    block |در سایه‌ات خوش خفته‌ام سرمست از آن افیون خوش|
  block
    block |از نغمه تو ذره‌ها گر رقص آرد چه عجب|
    block |نک طور موسی از وله رقصان در آن هامون خوش|
  block
    block |ای دل برای دلخوشی زر و هنر چون می‌کشی|
    block |دیدی تو از زر و هنر بی‌خسف یک قارون خوش|
  block
    block |باشد به صورت خوش نما راه خوشی بسته شده|
    block |چون زهر مار کوهیی بنهفته در معجون خوش|
  block
    block |یا همچو گور کافران پرمحنت و زخم گران|
    block |پیچیده بیرون گور را در اطلس و اکسون خوش|
  block
    block |زان گوش همچون جیم تو زان چشم همچو صاد تو|
    block |زان قامت همچون الف زان ابروی چون نون خوش|
  block
    block |شاگرد لوح جان شدم زین حرف‌ها خط خوان شدم|
    block |کشتی و کشتی بان شدم اندر چنین جیحون خوش|
  block
    block |ایوان کجا ماند مرا با منجنیق کبریا|
    block |میزان کجا ماند مرا در عشقت ای موزون خوش|
  block
    block |ای مایه صد بی‌هشی دی از طریق سرکشی|
    block |گفتی مرا چونی خوشی در حیرت بی‌چون خوش|
  block
    block |هر ناخوشی را در قود عدل رخت گردن بزد|
    block |کان ناخوشی‌ها خورده بد در غیبت تو خون خوش|
  block
    block |ای شمس تبریزی تویی کاندر جلالت صدتویی|
    block |جان منست آن ماهیی در وی چو تو ذاالنون خوش|