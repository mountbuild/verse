
block |بگو به جان مسافر ز رنج‌ها چونی|
  block
    block |بگو به جان مسافر ز رنج‌ها چونی|
    block |ز رنج‌های جهان و ز رنج ما چونی|
  block
    block |تو همچو عیسی و اندیشه‌ها جهودانند|
    block |ز مکر و فعل جهودان بگو مرا چونی|
  block
    block |ز دشمنان و ز بیگانگان زیانت نیست|
    block |که از دو چشم تو دورند ز آشنا چونی|
  block
    block |ایا کسی که خوشی با وفا و صحبت خلق|
    block |بپرسمت ز وفاهای بی‌وفا چونی|
  block
    block |تو همچو مرغ ز باز اجل گریزانی|
    block |ز ترس و جهد بریدن در این هوا چونی|
  block
    block |اجل حیات توست ار چه صورتش مرگست|
    block |اگر نه غافلی از وی گریزپا چونی|