
block |باز آفتاب دولت بر آسمان برآمد|
  block
    block |باز آفتاب دولت بر آسمان برآمد|
    block |باز آرزوی جان‌ها از راه جان درآمد|
  block
    block |باز از رضای رضوان درهای خلد وا شد|
    block |هر روح تا به گردن در حوض کوثر آمد|
  block
    block |باز آن شهی درآمد کو قبله شهانست|
    block |باز آن مهی برآمد کز ماه برتر آمد|
  block
    block |سرگشتگان سودا جمله سوار گشتند|
    block |کان شاه یک سواره در قلب لشکر آمد|
  block
    block |اجزای خاک تیره حیران شدند و خیره|
    block |از لامکان شنیده خیزید محشر آمد|
  block
    block |آمد ندای بی‌چون نی از درون نه بیرون|
    block |نی چپ نی راست نی پس نی از برابر آمد|
  block
    block |گویی که آن چه سویست آن سو که جست و جویست|
    block |گویی کجا کنم رو آن سو که این سر آمد|
  block
    block |آن سو که میوه‌ها را این پختگی رسیدست|
    block |آن سو که سنگ‌ها را اوصاف گوهر آمد|
  block
    block |آن سو که خشک ماهی شد پیش خضر زنده|
    block |آن سو که دست موسی چون ماه انور آمد|
  block
    block |این سوز در دل ما چون شمع روشن آمد|
    block |وین حکم بر سر ما چون تاج مفخر آمد|
  block
    block |دستور نیست جان را تا گوید این بیان را|
    block |ور نی ز کفر رستی هر جا که کفر آمد|
  block
    block |کافر به وقت سختی رو آورد بدان سو|
    block |این سو چو درد بیند آن سوش باور آمد|
  block
    block |با درد باش تا درد آن سوت ره نماید|
    block |آن سو که بیند آن کس کز درد مضطر آمد|
  block
    block |آن پادشاه اعظم در بسته بود محکم|
    block |پوشید دلق آدم امروز بر در آمد|