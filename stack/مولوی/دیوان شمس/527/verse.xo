
block |گر جان عاشق دم زند آتش در این عالم زند|
  block
    block |گر جان عاشق دم زند آتش در این عالم زند|
    block |وین عالم بی‌اصل را چون ذره‌ها برهم زند|
  block
    block |عالم همه دریا شود دریا ز هیبت لا شود|
    block |آدم نماند و آدمی گر خویش با آدم زند|
  block
    block |دودی برآید از فلک نی خلق ماند نی ملک|
    block |زان دود ناگه آتشی بر گنبد اعظم زند|
  block
    block |بشکافد آن دم آسمان نی کون ماند نی مکان|
    block |شوری درافتد در جهان، وین سور بر ماتم زند|
  block
    block |گه آب را آتش برد گه آب آتش را خورد|
    block |گه موج دریای عدم بر اشهب و ادهم زند|
  block
    block |خورشید افتد در کمی از نور جان آدمی|
    block |کم پرس از نامحرمان آن جا که محرم کم زند|
  block
    block |مریخ بگذارد نری دفتر بسوزد مشتری|
    block |مه را نماند، مِهتری، شادّیِ او بر غم زند|
  block
    block |افتد عطارد در وحل آتش درافتد در زحل|
    block |زهره نماند زهره را تا پرده خرم زند|
  block
    block |نی قوس ماند نی قزح نی باده ماند نی قدح|
    block |نی عیش ماند نی فرح نی زخم بر مرهم زند|
  block
    block |نی آب نقاشی کند نی باد فراشی کند|
    block |نی باغ خوش باشی کند نی ابر نیسان نم زند|
  block
    block |نی درد ماند نی دوا نی خصم ماند نی گوا|
    block |نی نای ماند نی نوا نی چنگ زیر و بم زند|
  block
    block |اسباب در باقی شود ساقی به خود ساقی شود|
    block |جان ربی الاعلی گود دل ربی الاعلم زند|
  block
    block |برجه که نقاش ازل بار دوم شد در عمل|
    block |تا نقش‌های بی‌بدل بر کسوه معلم زند|
  block
    block |حق آتشی افروخته تا هر چه ناحق سوخته|
    block |آتش بسوزد قلب را بر قلب آن عالم زند|
  block
    block |خورشید حق دل شرق او شرقی که هر دم برق او|
    block |بر پوره ادهم جهد بر عیسی مریم زند|