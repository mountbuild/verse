
block |هیچ باشد که رسد آن شکر و پسته من|
  block
    block |هیچ باشد که رسد آن شکر و پسته من|
    block |نقل سازد جهت این جگر خسته من|
  block
    block |دست خود بر سر من مالد از روی کرم|
    block |که تو چونی هله ای بی‌دل و پابسته من|
  block
    block |سر گران گشته از آن باده بی‌ساغر من|
    block |زعفران کشته بدین لاله بررسته من|
  block
    block |زخم بر تار تو اندرخور خود چون رانم|
    block |ای گسسته رگت از زخمه آهسته من|
  block
    block |چون تنم جان نشود زان ابدی آب حیات|
    block |چون دلم برنجهد زان بت برجسته من|
  block
    block |هله ای طیف خیالش بنشین و بشنو|
    block |یک زمانی سخن پخته به نبشته من|
  block
    block |چون مه چارده شب را تو برآرای به حسن|
    block |ای به شب‌ها و سحرها به دعا جسته من|
  block
    block |چند صف‌ها بشکستی و بدیدی همه را|
    block |هیچ دیدی تو صفی چون صف اشکسته من|
  block
    block |لاله زار و چمن ار چه که همه ملک وی است|
    block |هوس و رغبت او بین تو به گلدسته من|
  block
    block |لب ببند و قصص عشق به گوش او گوی|
    block |که حریص آمد بر گفتن پیوسته من|