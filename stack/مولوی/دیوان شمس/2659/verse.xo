
block |کسی کو را بود در طبع سستی|
  block
    block |کسی کو را بود در طبع سستی|
    block |نخواهد هیچ کس را تندرستی|
  block
    block |مده دامن به دستان حسودان|
    block |که ایشان می‌کشندت سوی پستی|
  block
    block |زیانتر خویش را و دیگران را|
    block |نباشد چون حسد در جمله هستی|
  block
    block |هلا بشکن دل و دام حسودان|
    block |وگر نی پشت بخت خود شکستی|
  block
    block |از این اخوان چو ببریدی چو یوسف|
    block |عزیز مصری و از گرگ رستی|
  block
    block |اگر حاسد دو پایت را ببوسد|
    block |به باطن می‌زند خنجر دودستی|
  block
    block |ندارد مهر مهره او چه گشتی|
    block |ندارد دل دل اندر وی چه بستی|
  block
    block |اگر در حصن تقوا راه یابی|
    block |ز حاسد وز حسد جاوید رستی|
  block
    block |اگر چه شیرگیری ترک او کن|
    block |نه آن شیر است کش گیری به مستی|