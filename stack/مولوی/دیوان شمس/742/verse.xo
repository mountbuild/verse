
block |عشق عاشق را ز غیرت نیک دشمن رو کند|
  block
    block |عشق عاشق را ز غیرت نیک دشمن رو کند|
    block |چونک رد خلق کردش عشق رو با او کند|
  block
    block |کنک شاید خلق را آن کس نشاید عشق را|
    block |زانک جان روسپی باشد که او صد شو کند|
  block
    block |چون نشاید دیگران را تا همه ردش کنند|
    block |شاه عشقش بعد از آن با خویش همزانو کند|
  block
    block |زانک خلقش چون براند خو ز خلقان واکند|
    block |باطن و ظاهر همه با عشق خوش خو خو کند|
  block
    block |جان قبول خلق یابد خاطرش آن جا کشد|
    block |دل به مهر هر کسی دزدیده رو هر سو کند|
  block
    block |چون ببیند عشق گوید زلف من سایه فکند|
    block |وانگهی عاشق در این دم مشک و عنبر بو کند|
  block
    block |مشک و عنبر را کنم من خصم آن مغز و دماغ|
    block |تا که عاشق از ضرورت ترک این هر دو کند|
  block
    block |گر چه هم بر یاد ما بو کرد عاشق مشک را|
    block |نوطلب باشد که همچون طفلکان کوکو کند|
  block
    block |چونک از طفلی برون شد چشم دانش برگشاد|
    block |بر لب جو کی دوادو بر نشان جو کند|
  block
    block |عاشق نوکار باشی تلخ گیر و تلخ نوش|
    block |تا تو را شیرین ز شهد خسروی دارو کند|
  block
    block |تا بود کز شمس تبریزی بیابی مستیی|
    block |از ورای هر دو عالم کان تو را بی‌تو کند|