
block |هذا رشاد الکافرین هذا جزاء الصابرین|
  block
    block |هذا رشاد الکافرین هذا جزاء الصابرین|
    block |هذا معاد الغابرین نعم الرجا نعم المعین|
  block
    block |صد آفتاب از تو خجل او خوشه چین تو مشتعل|
    block |نعره زنان در سینه دل استدرکوا عین الیقین|
  block
    block |از آسمان در هر غذا از علویان آید ندا|
    block |کای روح پاک مقتدا یا رحمة للعالمین|
  block
    block |حبس حقایق را دری باغ شقایق را تری|
    block |هم از دقایق مخبری پیش از ظهور یوم دین|
  block
    block |ای دل ز دیده دام کن دیده نداری وام کن|
    block |ای جان نفیر عام کن تا برجهی زین آب و طین|
  block
    block |ای جان تو باری لمتری شیر جهاد اکبری|
    block |باید که صف‌ها بردری و آیی بر آن قلعه حصین|
  block
    block |هان ای حبیب و ای محب بشنو صلا و فاستجب|
    block |گر گشت جانان محتجب جان می رود نیکوش بین|
  block
    block |گفته‌ست جان ذوفنون چون غرقه شد در بحر خون|
    block |یا لیت قومی یعلمون که با کیانم همنشین|
  block
    block |سیلم سوی دریا روم روحم سوی بالا روم|
    block |لعلم به گوهرها روم یا تاج باشم یا نگین|
  block
    block |هر کس که یابد این رشد زان قند بی‌حد او چشد|
    block |مانند موسی برکشد از خاره او ماء معین|
  block
    block |چون مست گشتم برجهم بر رخش دل زین برنهم|
    block |زیرا که مشتاق شهم آن ماه از مه‌ها مهین|
  block
    block |گفتن رها کن ای پدر گفتن حجاب است از نظر|
    block |گر می خوری زان می بخور ور می گزینی زان گزین|
  block
    block |الصمت اولی بالرصد فی النطق تهییج العدد|
    block |جاء المدد جاء المدد استنصروا یا مسلمین|
  block
    block |مستفعلن مستفعلن یا سیدا یا اقربا|
    block |فی نشونا او مشینا من قربه العرق الوتین|