
block |چشم تو خواب می‌رود یا که تو ناز می‌کنی|
  block
    block |چشم تو خواب می‌رود یا که تو ناز می‌کنی|
    block |نی به خدا که از دغل چشم فراز می‌کنی|
  block
    block |چشم ببسته‌ای که تا خواب کنی حریف را|
    block |چونک بخفت بر زرش دست دراز می‌کنی|
  block
    block |سلسله‌ای گشاده‌ای دام ابد نهاده‌ای|
    block |بند کی سخت می‌کنی بند کی باز می‌کنی|
  block
    block |عاشق بی‌گناه را بهر ثواب می‌کشی|
    block |بر سر گور کشتگان بانگ نماز می‌کنی|
  block
    block |گه به مثال ساقیان عقل ز مغز می‌بری|
    block |گه به مثال مطربان نغنغه ساز می‌کنی|
  block
    block |طبل فراق می‌زنی نای عراق می‌زنی|
    block |پرده بوسلیک را جفت حجاز می‌کنی|
  block
    block |جان و دل فقیر را خسته دل اسیر را|
    block |از صدقات حسن خود گنج نیاز می‌کنی|
  block
    block |پرده چرخ می‌دری جلوه ملک می‌کنی|
    block |تاج شهان همی‌بری ملک ایاز می‌کنی|
  block
    block |عشق منی و عشق را صورت شکل کی بود|
    block |اینک به صورتی شدی این به مجاز می‌کنی|
  block
    block |گنج بلا نهایتی سکه کجاست گنج را|
    block |صورت سکه گر کنی آن پی گاز می‌کنی|
  block
    block |غرق غنا شو و خمش شرم بدار چند چند|
    block |در کنف غنای او ناله آز می‌کنی|