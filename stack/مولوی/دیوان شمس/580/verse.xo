
block |صلا یا ایها العشاق کان مه رو نگار آمد|
  block
    block |صلا یا ایها العشاق کان مه رو نگار آمد|
    block |میان بندید عشرت را که یار اندر کنار آمد|
  block
    block |بشارت می پرستان را که کار افتاد مستان را|
    block |که بزم روح گستردند و باده بی‌خمار آمد|
  block
    block |قیامت در قیامت بین نگار سروقامت بین|
    block |کز او عالم بهشتی شد هزاران نوبهار آمد|
  block
    block |چو او آب حیات آمد چرا آتش برانگیزد|
    block |چو او باشد قرار جان چرا جان بی‌قرار آمد|
  block
    block |درآ ساقی دگرباره بکن عشاق را چاره|
    block |که آهوچشم خون خواره چو شیر اندر شکار آمد|
  block
    block |چو کار جان به جان آمد ندای الامان آمد|
    block |که لشکرهای عشق او به دروازه حصار آمد|
  block
    block |رود جان بداندیشش به شمشیر و کفن پیشش|
    block |که هرک از عشق برگردد به آخر شرمسار آمد|
  block
    block |نه اول ماند و نی آخر مرا در عشق آن فاخر|
    block |که عاشق همچو نی آمد و عشق او چو نار آمد|
  block
    block |اگر چه لطف شمس الدین تبریزی گذر دارد|
    block |ز باد و آب و خاک و نار جان هر چهار آمد|