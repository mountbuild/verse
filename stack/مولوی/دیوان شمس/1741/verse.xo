
block |به کوی عشق تو من نامدم که بازروم|
  block
    block |به کوی عشق تو من نامدم که بازروم|
    block |چگونه قبله گذارم چو در نماز روم|
  block
    block |بجز که کور نخواهد که من به هیچ سبب|
    block |به سوی ظلمت از آن شمع صدطراز روم|
  block
    block |کدام عقل روا بیند این که من تشنه|
    block |به غیر حضرت آن بحر بی‌نیاز روم|
  block
    block |براق عشق گزیدم که تا به دور ابد|
    block |به سوی طره هندو به ترک تاز روم|
  block
    block |شب چو باز و بط روز را بسوزد پر|
    block |چو در سحر به مناجات او به راز روم|
  block
    block |چو چشم بند قضا راه چشم بسته کند|
    block |به بوی عنبریش چشم‌ها فرازروم|
  block
    block |به خاک پای خداوند شمس تبریزی|
    block |که چون شدم ز وی از دست سرفراز روم|