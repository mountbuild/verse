
block |بدید این دل درون دل بهاری|
  block
    block |بدید این دل درون دل بهاری|
    block |سحرگه دید طرفه مرغزاری|
  block
    block |در او آرامگاه جان عاشق|
    block |در او بوس و کنار بی‌کناری|
  block
    block |که فردوسش غلام آن گلستان|
    block |بهشت از سبزه زارش شرمساری|
  block
    block |به هر جانب یکی حلقه سماعی|
    block |به زیر هر درختی خوش نگاری|
  block
    block |اگر پیری درآید همچو کافور|
    block |شود گل عارضی مشکین عذاری|
  block
    block |چو شیر اسکست جان زنجیرها را|
    block |رمید آن سو چو مجنون بی‌قراری|
  block
    block |برفتم در پی جان تا کجا شد|
    block |در آن رفتن مرا بگشاد کاری|
  block
    block |بدیدم طرفه منزل‌های دلکش|
    block |ولیک از جان ندیدم من غباری|
  block
    block |بگو راز مرا تا بازآید|
    block |وگر ناید بیا واپس تو باری|
  block
    block |نشانی‌ها بیاور ارمغانی|
    block |که تا تن را کنم من دارداری|
  block
    block |کیست آن مه خداوند شمس تبریز|
    block |خداخلقی عجیبی نامداری|