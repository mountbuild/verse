
block |شب قدر است جسم تو کز او یابند دولت‌ها|
  block
    block |شب قدر است جسم تو کز او یابند دولت‌ها|
    block |مه بدرست روح تو کز او بشکافت ظلمت‌ها|
  block
    block |مگر تقویم یزدانی که طالع‌ها در او باشد|
    block |مگر دریای غفرانی کز او شویند زلت‌ها|
  block
    block |مگر تو لوح محفوظی که درس غیب از او گیرند|
    block |و یا گنجینه رحمت کز او پوشند خلعت‌ها|
  block
    block |عجب تو بیت معموری که طوافانش املاکند|
    block |عجب تو رق منشوری کز او نوشند شربت‌ها|
  block
    block |و یا آن روح بی‌چونی کز این‌ها جمله بیرونی|
    block |که در وی سرنگون آمد تأمل‌ها و فکرت‌ها|
  block
    block |ولی برتافت بر چون‌ها مشارق‌های بی‌چونی|
    block |بر آثار لطیف تو غلط گشتند الفت‌ها|
  block
    block |عجایب یوسفی چون مه که عکس اوست در صد چه|
    block |از او افتاده یعقوبان به دام و جاه ملت‌ها|
  block
    block |چو زلف خود رسن سازد ز چه‌هاشان براندازد|
    block |کشدشان در بر رحمت رهاندشان ز حیرت‌ها|
  block
    block |چو از حیرت گذر یابد صفات آن را که دریابد|
    block |خمش که بس شکسته شد عبارت‌ها و عبرت‌ها|