
block |ایا خورشید بر گردون سواره|
  block
    block |ایا خورشید بر گردون سواره|
    block |به حیله کرده خود را چون ستاره|
  block
    block |گهی باشی چو دل اندر میانه|
    block |گهی آیی نشینی بر کناره|
  block
    block |گهی از دور دور استاده باشی|
    block |که من مرد غریبم در نظاره|
  block
    block |گهی چون چاره غم‌ها را بسوزی|
    block |گهی گویی که این غم را چه چاره|
  block
    block |تو پاره می‌کنی و هم بدوزی|
    block |که دل آن به که باشد پاره پاره|
  block
    block |گهی دل را بگریانم چو طفلان|
    block |مرا گویی بجنبان گاهواره|
  block
    block |گهی بر گیریم چون دایگان تو|
    block |گهی بر من نشینی چون سواره|
  block
    block |گهی پیری نمایی گاه دومو|
    block |زمانی کودک و گه شیرخواره|
  block
    block |زبونم یا زبونم تو گرفتی|
    block |زهی عیار و چست و حیله باره|