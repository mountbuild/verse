
block |باده ده آن یار قدح باره را|
  block
    block |باده ده آن یار قدح باره را|
    block |یار ترش روی شکرپاره را|
  block
    block |منگر آن سوی بدین سو گشا|
    block |غمزه غمازه خون خواره را|
  block
    block |دست تو می‌مالد بیچاره وار|
    block |نه به کفش چاره بیچاره را|
  block
    block |خیره و سرگشته و بی‌کار کن|
    block |این خرد پیر همه کاره را|
  block
    block |ای کرمت شاه هزاران کرم|
    block |چشمه فرستی جگر خاره را|
  block
    block |طفل دوروزه چو ز تو بو برد|
    block |می‌کشد او سوی تو گهواره را|
  block
    block |ترک کند دایه و صد شیر را|
    block |ای بدل روغن کنجاره را|
  block
    block |خوب کلیدی در بربسته را|
    block |خوب کمندی دل آواره را|
  block
    block |کار تو این باشد ای آفتاب|
    block |نور فرستی مه و استاره را|
  block
    block |منتظرش باش و چو مه نور گیر|
    block |ترک کن این گنگل و نظاره را|
  block
    block |رحمت تو مهره دهد مار را|
    block |خانه دهد عقرب جراره را|
  block
    block |یاد دهد کار فراموش را|
    block |باد دهد خاطر سیاره را|
  block
    block |هر بت سنگین ز دمش زنده شد|
    block |تا چه دمست آن بت سحاره را|
  block
    block |خامش کن گفت از این عالم است|
    block |ترک کن این عالم غداره را|