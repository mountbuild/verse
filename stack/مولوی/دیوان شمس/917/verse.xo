
block |به یارکان صفا جز می صفا مدهید|
  block
    block |به یارکان صفا جز می صفا مدهید|
    block |چو می‌دهید بدیشان جدا جدا مدهید|
  block
    block |در این چنین قدح آمیختن حرام بود|
    block |به عاشقان خدا جز می خدا مدهید|
  block
    block |برهنگان ره از آفتاب جامه کنید|
    block |برهنگان ره عشق را قبا مدهید|
  block
    block |چو هیچ باد صبایی به گردشان نرسد|
    block |به جانشان خبر از وعده صبا مدهید|
  block
    block |به بوی وصل اگر عاشقی قرار گرفت|
    block |بهانه را نپذیرم بهانه‌ها مدهید|
  block
    block |شراب حاضر و معشوق مست و من عاشق|
    block |مرا قرار نباشد به بو مرا مدهید|
  block
    block |شراب آتش و ما زاده‌ایم از آتش|
    block |اگر حریف شناسید جز به ما مدهید|
  block
    block |برای زخم چنین غازیان بود مرهم|
    block |کسی که درد ندارد بدو دوا مدهید|
  block
    block |چو تاج مفخر تبریز شمس دین آمد|
    block |لقای هر دو جهان جز بدان لقا مدهید|