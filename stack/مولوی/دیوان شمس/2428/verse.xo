
block |فصل بهاران شد ببین بستان پر از حور و پری|
  block
    block |فصل بهاران شد ببین بستان پر از حور و پری|
    block |گویی سلیمان بر سپه عرضه نمود انگشتری|
  block
    block |رومی رخان ماه وش زاییده از خاک حبش|
    block |چون تو مسلمانان خوش بیرون شده از کافری|
  block
    block |گلزار بین گلزار بین در آب نقش یار بین|
    block |و آن نرگس خمار بین و آن غنچه‌های احمری|
  block
    block |گلبرگ‌ها بر همدگر افتاده بین چون سیم و زر|
    block |آویزها و حلقه‌ها بی‌دستگاه زرگری|
  block
    block |در جان بلبل گل نگر وز گل به عقل کل نگر|
    block |وز رنگ در بی‌رنگ پر تا بوک آن جا ره بری|
  block
    block |گل عقل غارت می‌کند نسرین اشارت می‌کند|
    block |کاینک پس پرده است آن کو می‌کند صورتگری|
  block
    block |ای صلح داده جنگ را وی آب داده سنگ را|
    block |چون این گل بدرنگ را در رنگ‌ها می‌آوری|
  block
    block |گر شاخه‌ها دارد تری ور سرو دارد سروری|
    block |ور گل کند صد دلبری ای جان تو چیزی دیگری|
  block
    block |چه جای باغ و راغ و گل چه جای نقل و جام مل|
    block |چه جای روح و عقل کل کز جان جان هم خوشتری|