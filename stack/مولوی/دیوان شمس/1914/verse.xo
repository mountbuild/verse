
block |اگر خواهی مرا می در هوا کن|
  block
    block |اگر خواهی مرا می در هوا کن|
    block |وگر سیری ز من رفتم رها کن|
  block
    block |نیم قانع به یک جام و به صد جام|
    block |دوساله پیش تو دارم قضا کن|
  block
    block |بده می گر ننوشم بر سرم ریز|
    block |وگر نیکو نگفتم ماجرا کن|
  block
    block |من از قندم مرا گویی ترش شو|
    block |تو ماشی را بگیر و لوبیا کن|
  block
    block |سر خم را به کهگل هین مبندا|
    block |دل خم را برآور دلگشا کن|
  block
    block |مرا چون نی درآوردی به ناله|
    block |چو چنگم خوش بساز و بانوا کن|
  block
    block |اگر چه می زنی سیلیم چون دف|
    block |که آوازی خوشی داری صدا کن|
  block
    block |چو دف تسلیم کردم روی خود را|
    block |بزن سیلی و رویم را قفا کن|
  block
    block |همی‌زاید ز دف و کف یک آواز|
    block |اگر یک نیست از همشان جدا کن|
  block
    block |حریف آن لبی ای نی شب و روز|
    block |یکی بوسه پی ما اقتضا کن|
  block
    block |تو بوسه باره‌ای و جمله خواری|
    block |نگیری پند اگر گویم سخا کن|
  block
    block |شدی ای نی شکر ز افسون آن لب|
    block |ز لب ای نیشکر رو شکرها کن|
  block
    block |نه شکر است این نوای خوش که داری|
    block |نوای شکرین داری ادا کن|
  block
    block |خموش از ذکر نی می باش یکتا|
    block |که نی گوید که یکتا را دو تا کن|