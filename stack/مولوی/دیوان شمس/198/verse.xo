
block |ای صوفیان عشق بدرید خرقه‌ها|
  block
    block |ای صوفیان عشق بدرید خرقه‌ها|
    block |صد جامه ضرب کرد گل از لذت صبا|
  block
    block |کز یار دور ماند و گرفتار خار شد|
    block |زین هر دو درد رست گل از امر ایتیا|
  block
    block |از غیب رو نمود صلایی زد و برفت|
    block |کاین راه کوتهست گرت نیست پا روا|
  block
    block |من هم خموش کردم و رفتم عقیب گل|
    block |از من سلام و خدمت ریحان و لاله را|
  block
    block |دل از سخن پر آمد و امکان گفت نیست|
    block |ای جان صوفیان بگشا لب به ماجرا|
  block
    block |زان حال‌ها بگو که هنوز آن نیامده‌ست|
    block |چون خوی صوفیان نبود ذکر مامضی|