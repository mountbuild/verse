
block |دلا در روزه مهمان خدایی|
  block
    block |دلا در روزه مهمان خدایی|
    block |طعام آسمانی را سرایی|
  block
    block |در این مه چون در دوزخ ببندی|
    block |هزاران در ز جنت برگشایی|
  block
    block |نخواهد ماند این یخ زود بفروش|
    block |بیاموز از خدا این کدخدایی|
  block
    block |برون کن خرقه کان زین چار رقعه‌ست|
    block |ترابی آتشی آبی هوایی|
  block
    block |برهنه کن تو جزو جان و بنما|
    block |ز خرقه گر به کل بیرون نیایی|
  block
    block |بیامد جان که عذر عشق خواهد|
    block |که عفوم کن که جان عذرهایی|
  block
    block |در این مه عذر ما بپذیر ای عشق|
    block |خطا کردیم ای ترک خطایی|
  block
    block |به خنده گوید او دستت گرفتم|
    block |که می‌دانم که بس بی‌دست و پایی|
  block
    block |تو را پرهیز فرمودم طبیبم|
    block |که تو رنجور این خوف و رجایی|
  block
    block |بکن پرهیز تا شربت بسازم|
    block |که تا دور ابد باخود نیایی|
  block
    block |خمش کردم که شرحش عشق گوید|
    block |که گفت او است جان را جان فزایی|