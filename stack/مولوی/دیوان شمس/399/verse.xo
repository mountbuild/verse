
block |آخر ای دلبر نه وقت عشرت انگیزی شدست|
  block
    block |آخر ای دلبر نه وقت عشرت انگیزی شدست|
    block |آخر ای کان شکر وقت شکرریزی شدست|
  block
    block |تو چو آب زندگانی ما چو دانه زیر خاک|
    block |وقت آن کز لطف خود با ما درآمیزی شدست|
  block
    block |گر بپوسم همچو دانه عاقبت نخلی شوم|
    block |زانک جمله چیزها چیزی ز بی‌چیزی شدست|
  block
    block |زین سپس با من مکن تیزی تو ای شمشیر حق|
    block |زانک از لطف تو ز آتش تندی و تیزی شدست|
  block
    block |جان کشیدم پیش عشقش گفت کو چیزی دگر|
    block |گفتم آخر جان جان زین سان ز بی‌چیزی شدست|
  block
    block |چون حجاب چشم دل شد چشم صورت لاجرم|
    block |شمس تبریزی حجاب شمس تبریزی شدست|