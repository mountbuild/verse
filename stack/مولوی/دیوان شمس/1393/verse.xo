
block |مرده بدم زنده شدم گریه بدم خنده شدم|
  block
    block |مرده بدم زنده شدم گریه بدم خنده شدم|
    block |دولت عشق آمد و من دولت پاینده شدم|
  block
    block |دیده سیر است مرا جان دلیر است مرا|
    block |زهره شیر است مرا زهره تابنده شدم|
  block
    block |گفت که دیوانه نه‌ای لایق این خانه نه‌ای|
    block |رفتم دیوانه شدم سلسله بندنده شدم|
  block
    block |گفت که سرمست نه‌ای رو که از این دست نه‌ای|
    block |رفتم و سرمست شدم وز طرب آکنده شدم|
  block
    block |گفت که تو کشته نه‌ای در طرب آغشته نه‌ای|
    block |پیش رخ زنده کنش کشته و افکنده شدم|
  block
    block |گفت که تو زیرککی مست خیالی و شکی|
    block |گول شدم هول شدم وز همه برکنده شدم|
  block
    block |گفت که تو شمع شدی قبله این جمع شدی|
    block |جمع نیم شمع نیم دود پراکنده شدم|
  block
    block |گفت که شیخی و سری پیش رو و راهبری|
    block |شیخ نیم پیش نیم امر تو را بنده شدم|
  block
    block |گفت که با بال و پری من پر و بالت ندهم|
    block |در هوس بال و پرش بی‌پر و پرکنده شدم|
  block
    block |گفت مرا دولت نو راه مرو رنجه مشو|
    block |زانک من از لطف و کرم سوی تو آینده شدم|
  block
    block |گفت مرا عشق کهن از بر ما نقل مکن|
    block |گفتم آری نکنم ساکن و باشنده شدم|
  block
    block |چشمه خورشید تویی سایه گه بید منم|
    block |چونک زدی بر سر من پست و گدازنده شدم|
  block
    block |تابش جان یافت دلم وا شد و بشکافت دلم|
    block |اطلس نو بافت دلم دشمن این ژنده شدم|
  block
    block |صورت جان وقت سحر لاف همی‌زد ز بطر|
    block |بنده و خربنده بدم شاه و خداونده شدم|
  block
    block |شکر کند کاغذ تو از شکر بی‌حد تو|
    block |کآمد او در بر من با وی ماننده شدم|
  block
    block |شکر کند خاک دژم از فلک و چرخ به خم|
    block |کز نظر وگردش او نورپذیرنده شدم|
  block
    block |شکر کند چرخ فلک از ملک و ملک و ملک|
    block |کز کرم و بخشش او روشن بخشنده شدم|
  block
    block |شکر کند عارف حق کز همه بردیم سبق|
    block |بر زبر هفت طبق اختر رخشنده شدم|
  block
    block |زهره بدم ماه شدم چرخ دو صد تاه شدم|
    block |یوسف بودم ز کنون یوسف زاینده شدم|
  block
    block |از توام ای شهره قمر در من و در خود بنگر|
    block |کز اثر خنده تو گلشن خندنده شدم|
  block
    block |باش چو شطرنج روان خامش و خود جمله زبان|
    block |کز رخ آن شاه جهان فرخ و فرخنده شدم|