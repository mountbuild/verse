
block |مرا چون ناف بر مستی بریدی|
  block
    block |مرا چون ناف بر مستی بریدی|
    block |ز من چه ساقیا دامن کشیدی|
  block
    block |چنین عشقی پدید آری به هر دم|
    block |پدیدآرنده چون ناپدیدی|
  block
    block |دهل پیدا دهلزن چون است پنهان|
    block |زهی قفل و زهی این بی‌کلیدی|
  block
    block |جنون طرفه پیدا گشت در جان|
    block |جنون را عقل‌ها کرده مریدی|
  block
    block |هزاران رنگ پیدا شد از آن خم|
    block |منزه از کبودی و سپیدی|
  block
    block |دو دیده در عدم دوز و عجب بین|
    block |زهی اومیدها در ناامیدی|
  block
    block |اگر دریای عمانی سراسر|
    block |در آن ابری نگر کز وی چکیدی|
  block
    block |در آن دکان تو تخته تخته بودی|
    block |اگر خود این زمان عرش مجیدی|
  block
    block |در اقلیم عدم ز آحاد بودی|
    block |در این ده گر چه مشهور و وحیدی|
  block
    block |همان جا رو چنان ز آحاد می‌باش|
    block |از آن گلشن چرا بیرون پریدی|
  block
    block |بر این سو صد گره بر پایت افتاد|
    block |ز فکر وهمی و نکته عمیدی|