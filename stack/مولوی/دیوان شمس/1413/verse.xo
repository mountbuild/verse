
block |کشید این دل گریبانم به سوی کوی آن یارم|
  block
    block |کشید این دل گریبانم به سوی کوی آن یارم|
    block |در آن کویی که می خوردم گرو شد کفش و دستارم|
  block
    block |ز عقل خود چو رفتم من سر زلفش گرفتم من|
    block |کنون در حلقه زلفش گرفتارم گرفتارم|
  block
    block |چو هر دم می فزون باشد ببین حالم که چون باشد|
    block |چنان می‌های صدساله چنین عقلی که من دارم|
  block
    block |بگوید در چنان مستی نهان کن سر ز من رستی|
    block |مسلمانان در آن حالت چه پنهان ماند اسرارم|
  block
    block |مرا می گوید آن دلبر که از عاشق فنا خوشتر|
    block |نگارا چند بشتابی نه آخر اندر این کارم|
  block
    block |چو ابر نوبهاری من چه خوش گریان و خندانم|
    block |از آن می‌های کاری من چه خوش بی‌هوش هشیارم|
  block
    block |چو عنقا کوه قافی را تو پران بینی از عشقش|
    block |اگر آن که خبر یابد ز لعل یار عیارم|
  block
    block |منم چو آسمان دوتو ز عشق شمس تبریزی|
    block |بزن تو زخمه آهسته که تا برنسکلد تارم|