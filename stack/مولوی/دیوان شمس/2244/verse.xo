
block |سیر نیم سیر نی از لب خندان تو|
  block
    block |سیر نیم سیر نی از لب خندان تو|
    block |ای که هزار آفرین بر لب و دندان تو|
  block
    block |هیچ کسی سیر شد ای پسر از جان خویش|
    block |جان منی چون یکی است جان من و جان تو|
  block
    block |تشنه و مستسقیم مرگ و حیاتم ز آب|
    block |دور بگردان که من بنده دوران تو|
  block
    block |پیش کشی می‌کنی پیش خودم کش تمام|
    block |تا که برآرد سرم سر ز گریبان تو|
  block
    block |گر چه دو دستم بخست دست من آن تو است|
    block |دست چه کار آیدم بی‌دم و دستان تو|
  block
    block |عشق تو گفت ای کیا در حرم ما بیا|
    block |تا نکند هیچ دزد قصد حرمدان تو|
  block
    block |گفتم ای ذوالقدم حلقه این در شدم|
    block |تا که نرنجد ز من خاطر دربان تو|
  block
    block |گفت که هم بر دری واقف و هم در بری|
    block |خارج و داخل توی هر دو وطن آن تو|
  block
    block |خامش و دیگر مخوان بس بود این نزل و خوان|
    block |تا به ابد روم و ترک برخورد از خوان تو|