
block |سر و پا گم کند آن کس که شود دلخوش از او|
  block
    block |سر و پا گم کند آن کس که شود دلخوش از او|
    block |دل کی باشد که نگردد همگی آتش از او|
  block
    block |گرد آن حوض همی‌گردی و عاشق شده‌ای|
    block |چون شدی غرق شکر رو همه تن می‌چش از او|
  block
    block |چون سبوی تو در آن عشق و کشاکش بشکست|
    block |بر لب چشمه دهان می‌نه و خوش می‌کش از او|
  block
    block |عسلی جوشد از آن خم که نه در شش جهت است|
    block |پنج انگشت بلیسند کنون هر شش از او|
  block
    block |آن چه آب است کز او عاشق پرآتش و باد|
    block |از هوس همچو زمین خاک شد و مفرش از او|
  block
    block |آه عاشق ز چه سوزد تتق گردون را|
    block |ز آنک می‌خیزد آن آتش و آن آهش از او|
  block
    block |شمس تبریز که جان در هوس او بگریست|
    block |گشت زیبا و دلارام و لطیف و کش از او|