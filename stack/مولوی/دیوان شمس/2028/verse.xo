
block |گر چه بسی نشستم در نار تا به گردن|
  block
    block |گر چه بسی نشستم در نار تا به گردن|
    block |اکنون در آب وصلم با یار تا به گردن|
  block
    block |گفتم که تا به گردن در لطف‌هات غرقم|
    block |قانع نگشت از من دلدار تا به گردن|
  block
    block |گفتا که سر قدم کن تا قعر عشق می‌رو|
    block |زیرا که راست ناید این کار تا به گردن|
  block
    block |گفتم سر من ای جان نعلین توست لیکن|
    block |قانع شو ای دو دیده این بار تا به گردن|
  block
    block |گفتا تو کم ز خاری کز انتظار گل‌ها|
    block |در خاک بود نه مه آن خار تا به گردن|
  block
    block |گفتم که خار چه بود کز بهر گلستانت|
    block |در خون چو گل نشستم بسیار تا به گردن|
  block
    block |گفتا به عشق رستی از عالم کشاکش|
    block |کان جا همی‌کشیدی بیگار تا به گردن|
  block
    block |رستی ز عالم اما از خویشتن نرستی|
    block |عار است هستی تو وین عار تا به گردن|
  block
    block |عیاروار کم نه تو دام و حیله کم کن|
    block |در دام خویش ماند عیار تا به گردن|
  block
    block |دامی است دام دنیا کز وی شهان و شیران|
    block |ماندند چون سگ اندر مردار تا به گردن|
  block
    block |دامی است طرفه‌تر زین کز وی فتاده بینی|
    block |بی‌عقل تا به کعب و هشیار تا به گردن|
  block
    block |بس کن ز گفتن آخر کان دم بود بریده|
    block |کز تاسه نبود آخر گفتار تا به گردن|