
block |جانم به فدا بادا آن را که نمی‌گویم|
  block
    block |جانم به فدا بادا آن را که نمی‌گویم|
    block |آن روز سیه بادا کو را بنمی جویم|
  block
    block |یک باره شوم رسوا در شهر اگر فردا|
    block |من بر در دل باشم او آید در کویم|
  block
    block |گفتم صنم مه رو گه گاه مرا می جو|
    block |کز درد به خون دل رخساره همی‌شویم|
  block
    block |گفتا که تو را جستم در خانه نبودی تو|
    block |یا رب که چنین بهتان می گوید در رویم|
  block
    block |یک روز غزل گویان والله سپارم جان|
    block |زیرا که چو مو شد جان از بس که همی‌مویم|