
block |بگفتم حال دل گویم از آن نوعی که دانستم|
  block
    block |بگفتم حال دل گویم از آن نوعی که دانستم|
    block |برآمد موج آب چشم و خون دل نتانستم|
  block
    block |شکسته بسته می گفتم پریر از شرح دل چیزی|
    block |تنک شد جام فکر و من چو شیشه خرد بشکستم|
  block
    block |چو تخته تخته بشکستند کشتی‌ها در این طوفان|
    block |چه باشد زورق من خود که من بی‌پا و بی‌دستم|
  block
    block |شکست از موج این کشتی نه خوبی ماند و نه زشتی|
    block |شدم بی‌خویش و خود را من سبک بر تخته‌ای بستم|
  block
    block |نه بالایم نه پست اما ولیک این حرف پست آمد|
    block |که گه زین موج بر اوجم گهی زان اوج در پستم|
  block
    block |چه دانم نیستم هستم ولیک این مایه می دانم|
    block |چو هستم نیستم ای جان ولی چون نیستم هستم|
  block
    block |چه شک ماند مرا در حشر چون صد ره در این محشر|
    block |چو اندیشه بمردم زار و چون اندیشه برجستم|
  block
    block |جگر خون شد ز صیادی مرا باری در این وادی|
    block |ز صیدم چون نبد شادی شدم من صید و وارستم|
  block
    block |بود اندیشه چون بیشه در او صد گرگ و یک میشه|
    block |چه اندیشه کنم پیشه که من ز اندیشه ده مستم|
  block
    block |به هر چاهی که برکندم ز اول من درافتادم|
    block |به هر دامی که بنهادم من اندر دام پیوستم|
  block
    block |خسی که مشتریش آمد خیال خام ریش آمد|
    block |سبال از کبر می مالد که رو من کار کردستم|
  block
    block |چه کردی آخر ای کودن نشاندی گل در این گلخن|
    block |نرست از گلشنت برگی ولیک از خار تو خستم|
  block
    block |مرا واجب کند که من برون آیم چو گل از تن|
    block |که عمرم شد به شصت و من چو سین و شین در این شستم|