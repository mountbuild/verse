
block |دوش خوابی دیده‌ام خود عاشقان را خواب کو|
  block
    block |دوش خوابی دیده‌ام خود عاشقان را خواب کو|
    block |کاندرون کعبه می‌جستم که آن محراب کو|
  block
    block |کعبه جان‌ها نه آن کعبه که چون آن جا رسی|
    block |در شب تاریک گویی شمع یا مهتاب کو|
  block
    block |بلک بنیادش ز نوری کز شعاع جان تو|
    block |نور گیرد جمله عالم لیک جان را تاب کو|
  block
    block |خانقاهش جمله از نور است فرشش علم و عقل|
    block |صوفیانش بی‌سر و پا غلبه قبقاب کو|
  block
    block |تاج و تختی کاندرون داری نهان ای نیکبخت|
    block |در گمان کیقباد و سنجر و سهراب کو|
  block
    block |در میان باغ حسنش می‌پر ای مرغ ضمیر|
    block |کایمن آباد است آن جا دام یا مضراب کو|
  block
    block |در درون عاریت‌های تن تو بخششی است|
    block |در میان جان طلب کان بخشش وهاب کو|
  block
    block |در صفت کردن ز دور اطناب شد گفت زمان|
    block |چون رسیدم در طناب خود کنون اطناب کو|
  block
    block |چون برون رفتی ز گل زود آمدی در باغ دل|
    block |پس از آن سو جز سماع و جز شراب ناب کو|
  block
    block |چون ز شورستان تن رفتی سوی بستان جان|
    block |جز گل و ریحان و لاله و چشمه‌های آب کو|
  block
    block |چون هزاران حسن دیدی کان نبد از کالبد|
    block |پس چرا گویی جمال فاتح الابواب کو|
  block
    block |ای فقیه از بهر لله علم عشق آموز تو|
    block |ز آنک بعد از مرگ حل و حرمت و ایجاب کو|
  block
    block |چون به وقت رنج و محنت زود می‌یابی درش|
    block |بازگویی او کجا درگاه او را باب کو|
  block
    block |باش تا موج وصالش دررباید مر تو را|
    block |غیب گردی پس بگویی عالم اسباب کو|
  block
    block |ار چه خط این بوابت هوس شد در رقاع|
    block |رقعه عشقش بخوان بنمایدت بواب کو|
  block
    block |هر کسی را نایب حق تا نگویی زینهار|
    block |در بساط قاضی آ آنگه ببین نواب کو|
  block
    block |تا نمالی گوش خود را خلق بینی کار و بار|
    block |چون بمالی چشم خود را گویی آن را تاب کو|
  block
    block |در خرابات حقیقت پیش مستان خراب|
    block |در چنان صافی نبینی درد و خس و انساب کو|
  block
    block |در حساب فانیی عمرت تلف شد بی‌حساب|
    block |در صفای یار بنگر شبهت حساب کو|
  block
    block |چون میت پردل کند در بحر دل غوطی خوری|
    block |این ترانه می‌زنی کاین بحر را پایاب کو|