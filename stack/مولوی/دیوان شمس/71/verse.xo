
block |اگر نه عشق شمس الدین بدی در روز و شب ما را|
  block
    block |اگر نه عشق شمس الدین بدی در روز و شب ما را|
    block |فراغت‌ها کجا بودی ز دام و از سبب ما را|
  block
    block |بت شهوت برآوردی دمار از ما ز تاب خود|
    block |اگر از تابش عشقش نبودی تاب و تب ما را|
  block
    block |نوازش‌های عشق او لطافت‌های مهر او|
    block |رهانید و فراغت داد از رنج و نصب ما را|
  block
    block |زهی این کیمیای حق که هست از مهر جان او|
    block |که عین ذوق و راحت شد همه رنج و تعب ما را|
  block
    block |عنایت‌های ربانی ز بهر خدمت آن شه|
    block |برویانید و هستی داد از عین ادب ما را|
  block
    block |بهار حسن آن مهتر به ما بنمود ناگاهان|
    block |شقایق‌ها و ریحان‌ها و گل‌های عجب ما را|
  block
    block |زهی دولت زهی رفعت زهی بخت و زهی اختر|
    block |که مطلوب همه جان‌ها کند از جان طلب ما را|
  block
    block |گزید او لب گه مستی که رو پیدا مکن مستی|
    block |چو جام جان لبالب شد از آن می‌های لب ما را|
  block
    block |عجب بختی که رو بنمود ناگاهان هزاران شکر|
    block |ز معشوق لطیف اوصاف خوب بوالعجب ما را|
  block
    block |در آن مجلس که گردان کرد از لطف او صراحی‌ها|
    block |گران قدر و سبک دل شد دل و جان از طرب ما را|
  block
    block |به سوی خطه تبریز چه چشمه آب حیوانست|
    block |کشاند دل بدان جانب به عشق چون کنب ما را|