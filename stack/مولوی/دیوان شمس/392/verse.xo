
block |گر ندید آن شادجان این گلستان را شاد چیست|
  block
    block |گر ندید آن شادجان این گلستان را شاد چیست|
    block |گر نه لطف او بود پس عیش را بنیاد چیست|
  block
    block |گر خرابات ازل از تاب رویش پر نگشت|
    block |پس هزاران صومعه در محو جان آباد چیست|
  block
    block |جان ما با عشق او گر نی ز یک جا رسته‌اند|
    block |جان بااقبال ما با عشق او همزاد چیست|
  block
    block |گر نه پرتوهای آن رخسار داد حسن داد|
    block |پس به دیوان سرای عاشقان بیداد چیست|
  block
    block |ساکنان آب و گل گر عشق ما را محرمند|
    block |پس درون گنبد دل غلغله و فریاد چیست|
  block
    block |گر نه آتش می‌زند آتش رخی در جان نهان|
    block |پس دماغ عاشقان پرآتش و پرباد چیست|
  block
    block |گر نه آتش رنگ گشتی جان‌ها در لامکان|
    block |صد هزاران مشعله همچون شب میلاد چیست|
  block
    block |گر نه تقصیر است از جان در فدا گشتن در او|
    block |لطف نقد اولین و وعده و میعاد چیست|
  block
    block |گر نه شمس الدین تبریزی قباد جان‌ها است|
    block |صد هزاران جان قدسی هر دمش منقاد چیست|