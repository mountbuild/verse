
block |به گرد دل همی‌گردی چه خواهی کرد می دانم|
  block
    block |به گرد دل همی‌گردی چه خواهی کرد می دانم|
    block |چه خواهی کرد دل را خون و رخ را زرد می دانم|
  block
    block |یکی بازی برآوردی که رخت دل همه بردی|
    block |چه خواهی بعد از این بازی دگر آورد می دانم|
  block
    block |به یک غمزه جگر خستی پس آتش اندر او بستی|
    block |بخواهی پخت می بینم بخواهی خورد می دانم|
  block
    block |به حق اشک گرم من به حق آه سرد من|
    block |که گرمم پرس چون بینی که گرم از سرد می دانم|
  block
    block |مرا دل سوزد و سینه تو را دامن ولی فرق است|
    block |که سوز از سوز و دود از دود و درد از درد می دانم|
  block
    block |به دل گویم که چون مردان صبوری کن دلم گوید|
    block |نه مردم نی زن ار از غم ز زن تا مرد می دانم|
  block
    block |دلا چون گرد برخیزی ز هر بادی نمی‌گفتی|
    block |که از مردی برآوردن ز دریا گرد می دانم|
  block
    block |جوابم داد دل کان مه چو جفت و طاق می بازد|
    block |چو ترسا جفت گویم گر ز جفت و فرد می دانم|
  block
    block |چو در شطرنج شد قایم بریزد نرد شش پنجی|
    block |بگویم مات غم باشم اگر این نرد می دانم|