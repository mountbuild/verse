
block |سحر است خیز ساقی بکن آنچ خوی داری|
  block
    block |سحر است خیز ساقی بکن آنچ خوی داری|
    block |سر خنب برگشای و برسان شراب ناری|
  block
    block |چه شود اگر ز عیسی دو سه مرده زنده گردد|
    block |خوش و شیرگیر گردد ز کفت دو سه خماری|
  block
    block |قدح چو آفتابت چو به دور اندرآید|
    block |برهد جهان تیره ز شب و ز شب شماری|
  block
    block |ز شراب چون عقیقت شکفد گل حقیقت|
    block |که حیات مرغ زاری و بهار مرغزاری|
  block
    block |بدهیم جان شیرین به شراب خسروانی|
    block |چو سر خمار ما را به کف کرم بخاری|
  block
    block |که ز فکرت دقیقه خللی است در شقیقه|
    block |تو روان کن آب درمان بگشا ره مجاری|
  block
    block |همه آتشی تو مطلق بر ما شد این محقق|
    block |که هزار دیگ سر را به تفی به جوش آری|
  block
    block |همه مطربان خروشان همه از تو گشته جوشان|
    block |همه رخت خود فروشان خوششان همی‌فشاری|