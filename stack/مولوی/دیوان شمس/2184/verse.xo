
block |بیا ای رونق گلزار از این سو|
  block
    block |بیا ای رونق گلزار از این سو|
    block |از آن شکر یکی قنطار از این سو|
  block
    block |یکی بوسه قضاگردان جانت|
    block |از آن دو لعل شکربار از این سو|
  block
    block |از آن روزن فروکن سر چو مهتاب|
    block |وزان گلشن یکی گلزار از این سو|
  block
    block |کباب و می از این سو دود از آن سو|
    block |درخت خار از آن سو یار از این سو|
  block
    block |تعب تن راست لایق راح دل را|
    block |منه رنج تن سگسار از این سو|
  block
    block |سلیمانا سوی بلقیس بگذر|
    block |که آمد هدهد طیار از این سو|
  block
    block |به منقارش یکی پرنور نامه|
    block |نموده صد هزار اسرار از این سو|
  block
    block |مخور تنها که تنها خوش نباشد|
    block |یکی ساغر از آن خمار از این سو|
  block
    block |بدن تنهاخور آمد روح مؤثر|
    block |که جان هدیه کند ایثار از این سو|
  block
    block |سقاهم می‌دهد ساغر پیاپی|
    block |به تو ای ساقی ابرار از این سو|
  block
    block |به هر دو دست گیرش تا نریزی|
    block |قدح پر است هین هشدار از این سو|
  block
    block |بیا که خرقه‌ها جمله گرو شد|
    block |ز تو ای شاه خوش دستار از این سو|
  block
    block |برهنه شو ز حرف و بحر در رو|
    block |چو بانگ بحر دان گفتار از این سو|