
block |ای رونق هر گلشنی وی روزن هر خانه‌ای|
  block
    block |ای رونق هر گلشنی وی روزن هر خانه‌ای|
    block |هر ذره از خورشید تو تابنده چون دردانه‌ای|
  block
    block |ای غوث هر بیچاره‌ای واگشت هر آواره‌ای|
    block |اصلاح هر مکاره‌ای مقصود هر افسانه‌ای|
  block
    block |ای حسرت سرو سهی ای رونق شاهنشهی|
    block |خواهم که یاران را دهی یک یاریی یارانه‌ای|
  block
    block |در هر سری سودای تو در هر لبی هیهای تو|
    block |بی‌فیض شربت‌های تو عالم تهی پیمانه‌ای|
  block
    block |هر خسروی مسکین تو صید کمین شاهین تو|
    block |وی سلسله تقلیب تو زنجیر هر دیوانه‌ای|
  block
    block |هر نور را ناری بود با هر گلی خاری بود|
    block |بهر حرس ماری بود بر گنج هر ویرانه‌ای|
  block
    block |ای گلشنت را خار نی با نور پاکت نار نی|
    block |بر گرد گنجت مار نی نی زخم و نی دندانه‌ای|
  block
    block |یک عشرتی افراشتی صد تخم فتنه کاشتی|
    block |در شهر ما نگذاشتی یک عاقلی فرزانه‌ای|
  block
    block |اندیشه و فرهنگ‌ها دارد ز عشقت رنگ‌ها|
    block |شب تا سحرگه چنگ‌ها ماه تو را حنانه‌ای|
  block
    block |عقل و جنون آمیخته صد نعل در ره ریخته|
    block |در جعد تو آویخته اندیشه همچون شانه‌ای|
  block
    block |ای چشم تو چون نرگسی شد خواب در چشمم خسی|
    block |بیدار می‌بینم بسی لیک از پی دانگانه‌ای|
  block
    block |بقال با دوغ ترش جانش مراقب لب خمش|
    block |تا روز بیدار و به هش بر گوشه دکانه‌ای|
  block
    block |چون روز گردد می‌دود از بهر کسب و بهر کد|
    block |تا خشک نانه او شود مشتری ترنانه‌ای|
  block
    block |ای مزرعه بگذاشته در شوره گندم کاشته|
    block |ای شعله را پنداشته روزن تو چون پروانه‌ای|
  block
    block |امروز تشریفت دهد تفهیم و تشریفت دهد|
    block |ترکیب و تألیفت دهد با عقل کل جانانه‌ای|
  block
    block |خامش که تو زین رسته‌ای زین دام‌ها برجسته‌ای|
    block |جان و دل اندربسته‌ای در دلبری فتانه‌ای|