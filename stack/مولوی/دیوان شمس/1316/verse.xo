
block |رو رو که نه‌ای عاشق ای زلفک و ای خالک|
  block
    block |رو رو که نه‌ای عاشق ای زلفک و ای خالک|
    block |ای نازک و ای خشمک پابسته به خلخالک|
  block
    block |با مرگ کجا پیچد آن زلفک و آن پیچک|
    block |بر چرخ کجا پرد آن پرک و آن بالک|
  block
    block |ای نازک نازک‌دل دل جو که دلت ماند|
    block |روزی که جدا مانی از زرک و از مالک|
  block
    block |اشکسته چرا باشی دلتنگ چرا گردی|
    block |دل همچو دل میمک قد همچو قد دالک|
  block
    block |تو رستم دستانی از زال چه می‌ترسی|
    block |یا رب برهان او را از ننگ چنین زالک|
  block
    block |من دوش تو را دیدم در خواب و چنان باشد|
    block |بر چرخ همی‌گشتی سرمستک و خوش حالک|
  block
    block |می‌گشتی و می‌گفتی ای زهره به من بنگر|
    block |سرمستم و آزادم ز ادبارک و اقبالک|
  block
    block |درویشی وانگه غم از مست نبیذی کم|
    block |رو خدمت آن مه کن مردانه یکی سالک|
  block
    block |بر هفت فلک بگذر افسون زحل مشنو|
    block |بگذار منجم را در اختر و در فالک|
  block
    block |من خرقه ز خور دارم چون لعل و گهر دارم|
    block |من خرقه کجا پوشم از صوفک و از شالک|
  block
    block |با یار عرب گفتم در چشم ترم بنگر|
    block |می‌گفت به زیر لب لا تخدعنی والک|
  block
    block |می‌گفتم و می‌پختم در سینه دو صد حیلت|
    block |می‌گفت مرا خندان کم تکتم احوالک|
  block
    block |خامش کن و شه را بین چون باز سپیدی تو|
    block |نی بلبل قوالی درمانده در این قالک|