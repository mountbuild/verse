
block |بیا که ساقی عشق شراب باره رسید|
  block
    block |بیا که ساقی عشق شراب باره رسید|
    block |خبر ببر بر بیچارگان که چاره رسید|
  block
    block |امیر عشق رسید و شرابخانه گشاد|
    block |شراب همچو عقیقش به سنگ خاره رسید|
  block
    block |هزار چشمه شیر و شکر روان شد از او|
    block |شکاف کرد و به طفلان گاهواره رسید|
  block
    block |هزار مسجد پر شد چو عشق گشت امام|
    block |صلوه خیر من النوم از آن مناره رسید|
  block
    block |بریز دیگ حلیماب را که کاسه رسید|
    block |گشاده هل سر خم را که دردخواه رسید|
  block
    block |چو آفتاب جمالش به خاکیان درتافت|
    block |زحل ز پرده هفتم پی نظاره رسید|
  block
    block |شدیم جمله فریدون چو تاج او دیدیم|
    block |شدیم جمله منجم چو آن ستاره رسید|
  block
    block |شدیم جمله برهنه چو عشق او زد راه|
    block |شدیم جمله پیاده چو او سواره رسید|
  block
    block |چو پاره پاره درآمد به لطف آن دلبر|
    block |بدان طمع دل پرخون پاره پاره رسید|
  block
    block |بده زبان و همه گوش شو در این حضرت|
    block |شتاب کن که پی گوش گوشواره رسید|