
block |نگفتمت که تو سلطان خوبرویانی|
  block
    block |نگفتمت که تو سلطان خوبرویانی|
    block |به جای سبزه تو از خاک خوب رویانی|
  block
    block |هزار یوسف زیبا برآید از هر چاه|
    block |چو چرخه و رسن حسن را بگردانی|
  block
    block |ز بس رونده جانباز جان شدست ارزان|
    block |به عهد عشق تو منسوخ شد گران جانی|
  block
    block |به پیش عاشق صادق چه جان چه بند تره|
    block |دلا ملرز چو برگ ار از این گلستانی|
  block
    block |چه داند و چه شناسد نوای بلبل مست|
    block |کلاغ بهمنی و لک لک بیابانی|
  block
    block |چو اشتهای کریمی به لوت صادق شد|
    block |گران نباشد بارانیی به بورانی|
  block
    block |نه کمتری تو ز پروانه و حبیب از شمع|
    block |وگر کمی ز پر او چه باد پرانی|
  block
    block |هزار جان مقدس بهای جان خسیس|
    block |همی‌دهد به کرم یار اینت ارزانی|
  block
    block |سجود کرد تو را آفتاب وقت غروب|
    block |ببرد دولت و پیروزیی به پیشانی|
  block
    block |کسی که ذوق پریشانی چنین غم یافت|
    block |دگر نگوید یا رب مده پریشانی|
  block
    block |سوار باد هوا گشت پشه دل من|
    block |کی دید پشه که او می‌کند سلیمانی|
  block
    block |خموش باش و چو ماهی در آب رو پنهان|
    block |بهل تو دعوت عامان چو ز اهل عمانی|
  block
    block |خمش که خوان بنهادند وقت خوردن شد|
    block |حریف صرفه برد گر تمام برخوانی|