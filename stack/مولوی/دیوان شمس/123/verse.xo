
block |دیدم شه خوب خوش لقا را|
  block
    block |دیدم شه خوب خوش لقا را|
    block |آن چشم و چراغ سینه‌ها را|
  block
    block |آن مونس و غمگسار دل را|
    block |آن جان و جهان جان فزا را|
  block
    block |آن کس که خرد دهد خرد را|
    block |آن کس که صفا دهد صفا را|
  block
    block |آن سجده گه مه و فلک را|
    block |آن قبله جان اولیا را|
  block
    block |هر پاره من جدا همی‌گفت|
    block |کای شکر و سپاس مر خدا را|
  block
    block |موسی چو بدید ناگهانی|
    block |از سوی درخت آن ضیا را|
  block
    block |گفتا که ز جست و جوی رستم|
    block |چون یافتم این چنین عطا را|
  block
    block |گفت ای موسی سفر رها کن|
    block |وز دست بیفکن آن عصا را|
  block
    block |آن دم موسی ز دل برون کرد|
    block |همسایه و خویش و آشنا را|
  block
    block |اخلع نعلیک این بود این|
    block |کز هر دو جهان ببر ولا را|
  block
    block |در خانه دل جز او نگنجد|
    block |دل داند رشک انبیا را|
  block
    block |گفت ای موسی به کف چه داری|
    block |گفتا که عصاست راه ما را|
  block
    block |گفتا که عصا ز کف بیفکن|
    block |بنگر تو عجایب سما را|
  block
    block |افکند و عصاش اژدها شد|
    block |بگریخت چو دید اژدها را|
  block
    block |گفتا که بگیر تا منش باز|
    block |چوبی سازم پی شما را|
  block
    block |سازم ز عدوت دست یاری|
    block |سازم دشمنت متکا را|
  block
    block |تا از جز فضل من ندانی|
    block |یاران لطیف باوفا را|
  block
    block |دست و پایت چو مار گردد|
    block |چون درد دهیم دست و پا را|
  block
    block |ای دست مگیر غیر ما را|
    block |ای پا مطلب جز انتها را|
  block
    block |مگریز ز رنج ما که هر جا|
    block |رنجیست رهی بود دوا را|
  block
    block |نگریخت کسی ز رنج الا|
    block |آمد بترش پی جزا را|
  block
    block |از دانه گریز بیم آن جاست|
    block |بگذار به عقل بیم جا را|
  block
    block |شمس تبریز لطف فرمود|
    block |چون رفت ببرد لطف‌ها را|