
block |ای آنک تو خواب ما ببستی|
  block
    block |ای آنک تو خواب ما ببستی|
    block |رفتی و به گوشه‌ای نشستی|
  block
    block |ما را همه بند دام کردی|
    block |ما بند شدیم و تو بجستی|
  block
    block |جز دام تو نیست کفر و ایمان|
    block |یا رب که چه بس درازدستی|
  block
    block |گر خواب و قرار رفت غم نیست|
    block |دولت بر ماست چون تو هستی|
  block
    block |چون ساقی عاشقان تو باشی|
    block |پس باقی عمر ما و مستی|
  block
    block |ای صورت جان و جان صورت|
    block |بازار بتان همه شکستی|
  block
    block |ما را چو خیال تو بود بت|
    block |پس واجب گشت بت پرستی|
  block
    block |عقل دومی و نفس اول|
    block |ای آمده بهر ما به پستی|
  block
    block |این وهم من است شرح تو نیست|
    block |تو خود هستی چنانک هستی|