
block |گل سرخ دیدم شدم زعفرانی|
  block
    block |گل سرخ دیدم شدم زعفرانی|
    block |یکی لعل دیدم شدم زر کانی|
  block
    block |دلم چون ستاره شبی در نظاره|
    block |به هر برج می‌شد به چرخ معانی|
  block
    block |چو در برج عشاق پا درنهاد او|
    block |سری کرد ماهی ز افلاک جانی|
  block
    block |چو آن مه برآمد به چشمش درآمد|
    block |زمین درنگنجد از آن آسمانی|
  block
    block |دلم پاره پاره بشد عشق باره|
    block |که هر پاره من دهد زو نشانی|
  block
    block |چو از بامداد او سلامی بداد او|
    block |مرا از سلامش ابد شد جوانی|
  block
    block |چو بر روی من دید آثار مجنون|
    block |ز رحمت بیامد بر من نهانی|
  block
    block |بگفت ای فلانی چرا تو چنانی|
    block |چنین من از آنم که تو آن چنانی|
  block
    block |چه سرها که داند چه درها فشاند|
    block |چه ملکی که راند کسی کش بخوانی|
  block
    block |چه ماه و چه گردون چه برج و چه هامون|
    block |همه رمز آنست دریاب ار آنی|
  block
    block |اگر شرح خواهی ببین شمس تبریز|
    block |چو او را ببینی تو او را بدانی|