
block |دلم همچون قلم آمد در انگشتان دلداری|
  block
    block |دلم همچون قلم آمد در انگشتان دلداری|
    block |که امشب می‌نویسد زی نویسد باز فردا ری|
  block
    block |قلم را هم تراشد او رقاع و نسخ و غیر آن|
    block |قلم گوید که تسلیمم تو دانی من کیم باری|
  block
    block |گهی رویش سیه دارد گهی در موی خود مالد|
    block |گه او را سرنگون دارد گهی سازد بدو کاری|
  block
    block |به یک رقعه جهانی را قلم بکشد کند بی‌سر|
    block |به یک رقعه قرانی را رهاند از بلا آری|
  block
    block |کر و فر قلم باشد به قدر حرمت کاتب|
    block |اگر در دست سلطانی اگر در کف سالاری|
  block
    block |سرش را می‌شکافد او برای آنچ او داند|
    block |که جالینوس به داند صلاح حال بیماری|
  block
    block |نیارد آن قلم گفتن به عقل خویش تحسینی|
    block |نداند آن قلم کردن به طبع خویش انکاری|
  block
    block |اگر او را قلم خوانم و اگر او را علم خوانم|
    block |در او هوش است و بی‌هوشی زهی بی‌هوش هشیاری|
  block
    block |نگنجد در خرد وصفش که او را جمع ضدین است|
    block |چه بی‌ترکیب ترکیبی عجب مجبور مختاری|