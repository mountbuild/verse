
block |دلی کز تو سوزد چه باشد دوایش|
  block
    block |دلی کز تو سوزد چه باشد دوایش|
    block |چو تشنه تو باشد که باشد سقایش|
  block
    block |چو بیمار گردد به بازار گردد|
    block |دکان تو جوید لب قندخایش|
  block
    block |تویی باغ و گلشن تویی روز روشن|
    block |مکن دل چو آهن مران از لقایش|
  block
    block |به درد و به زاری به اندوه و خواری|
    block |عجب چند داری برون سرایش|
  block
    block |مها از سر او چو تو سایه بردی|
    block |چه سود و چه راحت ز سایه همایش|
  block
    block |چو یک دم نبیند جمال و جلالت|
    block |بگیرد ملالی ز جان و ز جایش|
  block
    block |جهان از بهارش چو فردوس گردد|
    block |چمن بی‌زبانی بگوید ثنایش|
  block
    block |جواهر که بخشد کف بحر خویش|
    block |فزایش که بخشد رخ جان فزایش|
  block
    block |جهان سایه توست روش از تو دارد|
    block |ز نور تو باشد بقا و فنایش|
  block
    block |منم مهره تو فتاده ز دستت|
    block |از این طاس غربت بیا درربایش|
  block
    block |بگیرم ادب را ببندم دو لب را|
    block |که تا راز گوید لب دلگشایش|