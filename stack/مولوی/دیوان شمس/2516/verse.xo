
block |اگر الطاف شمس الدین بدیده برفتادستی|
  block
    block |اگر الطاف شمس الدین بدیده برفتادستی|
    block |سوی افلاک روحانی دو دیده برگشادستی|
  block
    block |گشادستی دو دیده پرقدم را نیز از مستی|
    block |ولی پرسعادت او در آن عالم نزادستی|
  block
    block |چو بنهادی قدم آن جا برفتی جسم از یادش|
    block |که پنداری ز مادر او در آن عالم نزادستی|
  block
    block |میان خوبرویان جان شده چون ذره‌ها رقصان|
    block |گهی مست جمالستی گهی سرمست باده ستی|
  block
    block |رخ خوبان روحانی که هر شاهی که دید آن را|
    block |ز فرزین بند سوداها ز اسب خود پیادستی|
  block
    block |چو از مخدوم شمس الدین زدی لطفی به روی دل|
    block |از این‌ها جمله روی دل شدی بی رنگ و سادستی|
  block
    block |بدیدی جمله شاهان را و خوبان را و ماهان را|
    block |کمربسته به پیش او نشسته بر وسادستی|
  block
    block |اگر نه غیرت حضرت گرفتی دامن جاهش|
    block |سزای جمله کردستی و داد حسن دادستی|
  block
    block |نه نفسی رهزنی کردی نه آوازه فنا بودی|
    block |دل ذرات خاک از جان و جان از شاه شادستی|
  block
    block |اگر در آب می‌دیدی خیال روی چون آتش|
    block |همه اجزای جرم خاک رقصان همچو بادستی|
  block
    block |ایا تبریز اگر سرت شدی محسوس هر حسی|
    block |غلام خاک تو سنجر اسیرت کیقبادستی|