
block |آن خواجه را از نیم شب بیماریی پیدا شده‌ست|
  block
    block |آن خواجه را از نیم شب بیماریی پیدا شده‌ست|
    block |تا روز بر دیوار ما بی‌خویشتن سر می‌زده‌ست|
  block
    block |چرخ و زمین گریان شده وز ناله‌اش نالان شده|
    block |دم‌های او سوزان شده گویی که در آتشکده‌ست|
  block
    block |بیماریی دارد عجب نی درد سر نی رنج تب|
    block |چاره ندارد در زمین کز آسمانش آمده‌ست|
  block
    block |چون دید جالینوس را نبضش گرفت و گفت او|
    block |دستم بهل دل را ببین رنجم برون قاعده‌ست|
  block
    block |صفراش نی سوداش نی قولنج و استسقاش نی|
    block |زین واقعه در شهر ما هر گوشه‌ای صد عربده‌ست|
  block
    block |نی خواب او را نی خورش از عشق دارد پرورش|
    block |کاین عشق اکنون خواجه را هم دایه و هم والده‌ست|
  block
    block |گفتم خدایا رحمتی کرام گیرد ساعتی|
    block |نی خون کس را ریخته‌ست نی مال کس را بستده‌ست|
  block
    block |آمد جواب از آسمان کو را رها کن در همان|
    block |کاندر بلای عاشقان دارو و درمان بیهدست|
  block
    block |این خواجه را چاره مجو بندش منه پندش مگو|
    block |کان جا که افتادست او نی مفسقه نی معبده‌ست|
  block
    block |تو عشق را چون دیده‌ای از عاشقان نشنیده‌ای|
    block |خاموش کن افسون مخوان نی جادوی نی شعبده‌ست|
  block
    block |ای شمس تبریزی بیا ای معدن نور و ضیا|
    block |کاین روح باکار و کیا بی‌تابش تو جامدست|