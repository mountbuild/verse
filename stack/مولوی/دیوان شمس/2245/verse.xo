
block |مطرب مهتاب رو آنچ شنیدی بگو|
  block
    block |مطرب مهتاب رو آنچ شنیدی بگو|
    block |ما همگان محرمیم آنچ بدیدی بگو|
  block
    block |ای شه و سلطان ما ای طربستان ما|
    block |در حرم جان ما بر چه رسیدی بگو|
  block
    block |نرگس خمار او ای که خدا یار او|
    block |دوش ز گلزار او هر چه بچیدی بگو|
  block
    block |ای شده از دست من چون دل سرمست من|
    block |ای همه را دیده تو آنچ گزیدی بگو|
  block
    block |عید بیاید رود عید تو ماند ابد|
    block |کز فلک بی‌مدد چون برهیدی بگو|
  block
    block |در شکرستان جان غرقه شدم ای شکر|
    block |زین شکرستان اگر هیچ چشیدی بگو|
  block
    block |می‌کشدم می به چپ می‌کشدم دل به راست|
    block |رو که کشاکش خوش است تو چه کشیدی بگو|
  block
    block |می به قدح ریختی فتنه برانگیختی|
    block |کوی خرابات را تو چه کلیدی بگو|
  block
    block |شور خرابات ما نور مناجات ما|
    block |پرده حاجات ما هم تو دریدی بگو|
  block
    block |ماه به ابر اندرون تیره شده‌ست و زبون|
    block |ای مه کز ابرها پاک و بعیدی بگو|
  block
    block |ظل تو پاینده باد ماه تو تابنده باد|
    block |چرخ تو را بنده باد از چه رمیدی بگو|
  block
    block |عشق مرا گفت دی عاشق من چون شدی|
    block |گفتم بر چون متن ز آنچ تنیدی بگو|
  block
    block |مرد مجاهد بدم عاقل و زاهد بدم|
    block |عافیتا همچو مرغ از چه پریدی بگو|