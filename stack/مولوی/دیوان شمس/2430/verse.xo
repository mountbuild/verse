
block |ای آن که بر اسب بقا از دیر فانی می‌روی|
  block
    block |ای آن که بر اسب بقا از دیر فانی می‌روی|
    block |دانا و بینای رهی آن سو که دانی می‌روی|
  block
    block |بی‌همره جسم و عرض بی‌دام و دانه و بی‌غرض|
    block |از تلخکامی می‌رهی در کامرانی می‌روی|
  block
    block |نی همچو عقل دانه چین نی همچو نفس پر ز کین|
    block |نی روح حیوان زمین تو جان جانی می‌روی|
  block
    block |ای چون فلک دربافته‌ای همچو مه درتافته|
    block |از ره نشانی یافته در بی‌نشانی می‌روی|
  block
    block |ای غرقه سودای او ای بیخود از صهبای او|
    block |از مدرسه اسمای او اندر معانی می‌روی|
  block
    block |ای خوی تو چون آب جو داده زمین را رنگ و بو|
    block |تا کس نپندارد که تو بی‌ارمغانی می‌روی|
  block
    block |کو سایه منصور حق تا فاش فرماید سبق|
    block |کز مستعینی می‌رهی در مستعانی می‌روی|
  block
    block |شب کاروان‌ها زین جهان بر می‌رود تا آسمان|
    block |تو خود به تنهایی خود صد کاروانی می‌روی|
  block
    block |ای آفتاب آن جهان در ذره‌ای چونی نهان|
    block |وی پادشاه شه نشان در پاسبانی می‌روی|
  block
    block |ای بس طلسمات عجب بستی برون از روز و شب|
    block |تا چشم پندارد که تو اندر مکانی می‌روی|
  block
    block |ای لطف غیبی چند تو شکل بهاری می‌شوی|
    block |وی عدل مطلق چند تو اندر خزانی می‌روی|
  block
    block |آخر برون آ زین صور چادر برون افکن ز سر|
    block |تا چند در رنگ بشر در گله بانی می‌روی|
  block
    block |ای ظاهر و پنهان چو جان وی چاکر و سلطان چو جان|
    block |کی بینمت پنهان چو جان در بی‌زبانی می‌روی|