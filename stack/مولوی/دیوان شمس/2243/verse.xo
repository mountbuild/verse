
block |آینه جان شده چهره تابان تو|
  block
    block |آینه جان شده چهره تابان تو|
    block |هر دو یکی بوده‌ایم جان من و جان تو|
  block
    block |ماه تمام درست خانه دل آن توست|
    block |عقل که او خواجه بود بنده و دربان تو|
  block
    block |روح ز روز الست بود ز روی تو مست|
    block |چند که از آب و گل بود پریشان تو|
  block
    block |گل چو به پستی نشست آب کنون روشن است|
    block |رفت کنون از میان آن من و آن تو|
  block
    block |قیصر رومی کنون زنگیکان را شکست|
    block |تا به ابد چیره باد دولت خندان تو|
  block
    block |ای رخ تو همچو ماه ناله کنم گاه گاه|
    block |ز آنک مرا شد حجاب عشق سخندان تو|