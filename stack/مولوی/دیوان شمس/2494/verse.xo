
block |زرگر آفتاب را بسته گاز می‌کنی|
  block
    block |زرگر آفتاب را بسته گاز می‌کنی|
    block |کرته شام را ز مه نقش و طراز می‌کنی|
  block
    block |روز و شب و نتایج این حبشی و روم را|
    block |بر مثل اصولشان گرد و دراز می‌کنی|
  block
    block |گاه مجاز بنده را حق و حقیقتی دهی|
    block |و آنک حقیقتی بود هزل و مجاز می‌کنی|
  block
    block |این چه کرامت است ای نقش خیال روی او|
    block |با درهای بسته در خانه جواز می‌کنی|
  block
    block |خاطر همچو باد را نقش جحود می‌دهی|
    block |خاطر بی‌نیاز را پر ز نیاز می‌کنی|
  block
    block |در شب ابرگین غم مشعله‌ها درآوری|
    block |در دل تنگ پرگره پنجره باز می‌کنی|
  block
    block |ما به دمشق عشق تو مست و مقیم بهر تو|
    block |تو ز دلال و عز خود عزم عزاز می‌کنی|
  block
    block |گاه ز نیم زلتی برهمشان همی‌زنی|
    block |گاه خود از کبیرها چشم فراز می‌کنی|
  block
    block |گاه گدای راه را همت شاه می‌دهی|
    block |گاه قباد و شاه را بنده آز می‌کنی|
  block
    block |می‌شکنی به زیر پا نای طرب نوای را|
    block |چنگ شکسته بسته را لایق ساز می‌کنی|
  block
    block |بربط عشرت مرا گاه سه تا همی‌کنی|
    block |پرده بوسلیک را گاه حجاز می‌کنی|
  block
    block |جان ز وجود جود تو آمد و مغز نغز شد|
    block |باز ز پوست‌هاش چون همچو پیاز می‌کنی|