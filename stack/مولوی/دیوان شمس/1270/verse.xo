
block |مستی امروز من نیست چو مستی دوش|
  block
    block |مستی امروز من نیست چو مستی دوش|
    block |می‌نکنی باورم کاسه بگیر و بنوش|
  block
    block |غرق شدم در شراب عقل مرا برد آب|
    block |گفت خرد الوداع بازنیایم به هوش|
  block
    block |عقل و خرد در جنون رفت ز دنیا برون|
    block |چونک ز سر رفت دیگ چونک ز حد رفت جوش|
  block
    block |این دل مجنون مست بند بدرید و جست|
    block |با سرمستان مپیچ هیچ مگو رو خموش|
  block
    block |صبحدم از نردبان گفت مرا پاسبان|
    block |کز سوی هفتم فلک دوش شنیدم خروش|
  block
    block |گفت زحل زهره را زخمه آهسته زن|
    block |وی اسد آن ثور را شاخ بگیر و بدوش|
  block
    block |خون شده بین از نهیب شیر به پستان ثور|
    block |شیر فلک را نگر گشته ز هیبت چو موش|
  block
    block |گرم کن ای شیر تک چند گریزی چو سگ|
    block |جلوه کن ای ماه رو چند کنی روی پوش|
  block
    block |چشم گشا شش جهت شعشعه نور بین|
    block |گوش گشا سوی چرخ ای شده چشم تو گوش|
  block
    block |بشنو از جان سلام تا برهی از کلام|
    block |بنگر در نقش گر تا برهی از نقوش|
  block
    block |گفتمش ای خواجه رو هر چه شود گو بشو|
    block |صافم و آزاد نو بنده دردی فروش|
  block
    block |ترس و امید تو را هست حواله به عقل|
    block |دانه و دام تو را هست شکاری وحوش|
  block
    block |دردی دردش مرا چون به حمایت گرفت|
    block |با من از این‌ها مگو کار توست آن بکوش|