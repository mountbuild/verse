
block |توبه سفر گیرد با پای لنگ|
  block
    block |توبه سفر گیرد با پای لنگ|
    block |صبر فروافتد در چاه تنگ|
  block
    block |جز من و ساقی بنماند کسی|
    block |چون کند آن چنگ ترنگاترنگ|
  block
    block |عقل چو این دید برون جست و رفت|
    block |با دل دیوانه که کردست جنگ|
  block
    block |صدر خرابات کسی را بود|
    block |کو رهد از صدر و ز نام و ز ننگ|
  block
    block |هر کی ز اندیشه دلارام ساخت|
    block |کشتی برساخت ز پشت نهنگ|
  block
    block |و آنک در اندیشه یک جو زر است|
    block |او خر پالان بود و پالهنگ|
  block
    block |یار منی زود فروجه ز خر|
    block |خر بفروش و برهان بی‌درنگ|
  block
    block |کون خری دنب خری گیر و رو|
    block |رو که کلیدی نبود در مدنگ|
  block
    block |راز مگو پیش خران ای مسیح|
    block |باده ستان از کف ساقی شنگ|