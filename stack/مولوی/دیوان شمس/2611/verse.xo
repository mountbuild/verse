
block |جانا تو بگو رمزی از آتش همراهی|
  block
    block |جانا تو بگو رمزی از آتش همراهی|
    block |من دم نزنم زیرا دم می‌نزند ماهی|
  block
    block |بر خیمه این گردون تو دوش قنق بودی|
    block |مه سجده همی‌کردت ای ایبک خرگاهی|
  block
    block |خورشید ز تو گشته صاحب کله گردون|
    block |وز بخشش تو دیده این ماه سما ماهی|
  block
    block |کی هر دو یکی گردد تو آتش و من روغن|
    block |وین قسمت چو آمد تو یوسف و من چاهی|
  block
    block |هر چند که این جوشم از آتش تو باشد|
    block |من بنده آن خلعت گر رانی و گر خواهی|
  block
    block |این دانش من گشته بر دانش تو پرده|
    block |فریاد من مسکین از دانش و آگاهی|
  block
    block |گه از می و از شاهد گویم مثل لطفش|
    block |وین هر دو کجا گنجد در وحدت اللهی|
  block
    block |شمس الحق تبریزی صبحی که تو خندانی|
    block |کی شب بودش در پی یا زحمت بی‌گاهی|