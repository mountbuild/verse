
block |ساقی من خیزد بی‌گفت من|
  block
    block |ساقی من خیزد بی‌گفت من|
    block |آرد آن باده وافر ثمن|
  block
    block |حاجت نبود که بگویم بیار|
    block |بشنود آواز دلم بی‌دهن|
  block
    block |هست تقاضاگر او لطف او|
    block |و آن کرم بی‌حد و خلق حسن|
  block
    block |ماه برآید تو مگویش برآ|
    block |بر تو زند نور مگویش بزن|
  block
    block |ای به گه بزم بهین عیش و نوش|
    block |وی به گه رزم مهین صف شکن|
  block
    block |از پی هر گمره نیکو دلیل|
    block |وز پی محبوس چه‌ای خوش رسن|
  block
    block |عالم همچون شب و تو همچو ماه|
    block |تو مثل شمعی و جان‌ها لگن|
  block
    block |جان مثل ذره بود بی‌قرار|
    block |با تو شود ساکن نعم السکن|