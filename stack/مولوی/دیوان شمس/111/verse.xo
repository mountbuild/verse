
block |برای تو فدا کردیم جان‌ها|
  block
    block |برای تو فدا کردیم جان‌ها|
    block |کشیده بهر تو زخم زبان‌ها|
  block
    block |شنیده طعنه‌های همچو آتش|
    block |رسیده تیر کاری زان کمان‌ها|
  block
    block |اگر دل را برون آریم پیشت|
    block |ببخشایی بر آن پرخون نشان‌ها|
  block
    block |اگر دشمن تو را از من بدی گفت|
    block |مها دشمن چه گوید جز چنان‌ها|
  block
    block |بیا ای آفتاب جمله خوبان|
    block |که در لطف تو خندد لعل کان‌ها|
  block
    block |که بی‌تو سود ما جمله زیانست|
    block |که گردد سود با بودت زیان‌ها|
  block
    block |گمان او بسستش زهر قاتل|
    block |که در قند تو دارد بدگمان‌ها|