
block |چنین باشد چنین گوید منادی|
  block
    block |چنین باشد چنین گوید منادی|
    block |که بی‌رنجی نبینی هیچ شادی|
  block
    block |چه مایه رنج‌ها دیدی تو هر روز|
    block |تأمل کن از آن روزی که زادی|
  block
    block |چه خون از چشم و دل‌ها برگشاده‌ست|
    block |که تا تو چشم در عالم گشادی|
  block
    block |خداوندا اگر آهن بدیدی|
    block |ز اول آن کشاکش کش تو دادی|
  block
    block |ز بیم و ترس آهن آب گشتی|
    block |گدازیدی نپذرفتی جمادی|
  block
    block |ولیک آن را نهان کردی ز آهن|
    block |به هر روز اندک اندک می‌نهادی|
  block
    block |چو آهن گشت آیینه به آخر|
    block |بگفتا شکر ای سلطان هادی|