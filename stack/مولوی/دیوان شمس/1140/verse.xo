
block |بیامدیم دگربار چون نسیم بهار|
  block
    block |بیامدیم دگربار چون نسیم بهار|
    block |برآمدیم چو خورشید با صد استظهار|
  block
    block |چو آفتاب تموزیم رغم فصل عجوز|
    block |فکنده غلغل و شادی میانه گلزار|
  block
    block |هزار فاخته جویان ما که کو کوکو|
    block |هزار بلبل و طوطی به سوی ما طیار|
  block
    block |به ماهیان خبر ما رسید در دریا|
    block |هزار موج برآورد جوش دریابار|
  block
    block |به ذات پاک خدایی که گوش و هوش دهد|
    block |که در جهان نگذاریم یک خرد هشیار|
  block
    block |به مصطفی و به هر چار یار فاضل او|
    block |که پنج نوبت ما می‌زنند در اسرار|
  block
    block |بیامدیم ز مصر و دو صد قطار شکر|
    block |تو هیچ کار مکن جز که نیشکر مفشار|
  block
    block |نبات مصر چه حاجت که شمس تبریزی|
    block |دو صد نبات بریزد ز لفظ شکربار|