
block |من طربم طرب منم زهره زند نوای من|
  block
    block |من طربم طرب منم زهره زند نوای من|
    block |عشق میان عاشقان شیوه کند برای من|
  block
    block |عشق چو مست و خوش شود بیخود و کش مکش شود|
    block |فاش کند چو بی‌دلان بر همگان هوای من|
  block
    block |ناز مرا به جان کشد بر رخ من نشان کشد|
    block |چرخ فلک حسد برد ز آنچ کند به جای من|
  block
    block |من سر خود گرفته‌ام من ز وجود رفته‌ام|
    block |ذره به ذره می زند دبدبه فنای من|
  block
    block |آه که روز دیر شد آهوی لطف شیر شد|
    block |دلبر و یار سیر شد از سخن و دعای من|
  block
    block |یار برفت و ماند دل شب همه شب در آب و گل|
    block |تلخ و خمار می طپم تا به صبوح وای من|
  block
    block |تا که صبوح دم زند شمس فلک علم زند|
    block |باز چو سرو تر شود پشت خم دوتای من|
  block
    block |باز شود دکان گل ناز کنند جزو و کل|
    block |نای عراق با دهل شرح دهد ثنای من|
  block
    block |ساقی جان خوبرو باده دهد سبو سبو|
    block |تا سر و پای گم کند زاهد مرتضای من|
  block
    block |بهر خدای ساقیا آن قدح شگرف را|
    block |بر کف پیر من بنه از جهت رضای من|
  block
    block |گفت که باده دادمش در دل و جهان نهادمش|
    block |بال و پری گشادمش از صفت صفای من|
  block
    block |پیر کنون ز دست شد سخت خراب و مست شد|
    block |نیست در آن صفت که او گوید نکته‌های من|
  block
    block |ساقی آدمی کشم گر بکشد مرا خوشم|
    block |راح بود عطای او روح بود سخای من|
  block
    block |باده تویی سبو منم آب تویی و جو منم|
    block |مست میان کو منم ساقی من سقای من|
  block
    block |از کف خویش جسته‌ام در تک خم نشسته‌ام|
    block |تا همگی خدا بود حاکم و کدخدای من|
  block
    block |شمس حقی که نور او از تبریز تیغ زد|
    block |غرقه نور او شد این شعشعه ضیای من|