
block |تو استظهار آن داری که رو از ما بگردانی|
  block
    block |تو استظهار آن داری که رو از ما بگردانی|
    block |ولی چون کعبه برپرد کجا ماند مسلمانی|
  block
    block |تو سلطانی و جانداری تو هم آنی و آن داری|
    block |مشوران مرغ جان‌ها را که ایشان را سلیمانی|
  block
    block |فلک ایمن ز هر غوغا زمین پرغارت و یغما|
    block |ولیکن از فلک دارد زمین جمع و پریشانی|
  block
    block |زمین مانند تن آمد فلک چون عقل و جان آمد|
    block |تن ار فربه وگر لاغر ز جان باشد همی‌دانی|
  block
    block |چو تن را عقل بگذارد پریشانی کند این تن|
    block |بگوید تن که معذورم تو رفتی که نگهبانی|
  block
    block |عنایت‌های تو جان را چو عقل عقل ما آمد|
    block |چو تو از عقل برگردی چه دارد عقل عقلانی|
  block
    block |شود یوسف یکی گرگی شود موسی چو فرعونی|
    block |چو بیرون شد رکاب تو سرآخر گشت پالانی|
  block
    block |چو ما دستیم و تو کانی بیاور هر چه می‌آری|
    block |چو ما خاکیم و تو آبی برویان هر چه رویانی|
  block
    block |تو جویایی و ناجویا چو مغناطیس ای مولا|
    block |تو گویایی و ناگویا چو اسطرلاب و میزانی|