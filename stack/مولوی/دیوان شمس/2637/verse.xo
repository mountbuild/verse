
block |امروز سماع است و شراب است و صراحی|
  block
    block |امروز سماع است و شراب است و صراحی|
    block |یک ساقی بدمست یکی جمع مباحی|
  block
    block |زان جنس مباحی که از آن سوی وجود است|
    block |نی اباحتی گیج حشیشی مزاحی|
  block
    block |روحی است مباحی که از آن روح چشیده‌ست|
    block |کو روح قدیمی و کجا روح ریاحی|
  block
    block |در پیش چنین فتنه و در دست چنین می|
    block |یا رب چه شود جان مسلمان صلاحی|
  block
    block |زین باده کسی را جگر تشنه خنک شد|
    block |کو خون جگر ریخت در این ره به سفاحی|
  block
    block |جاوید شود عمر بدین کاس صبوحی|
    block |ایمن شود از مرگ و ز افغان نیاحی|
  block
    block |این صورت غیب است که سرخیش ز خون نیست|
    block |اسپید ز نور است نه کافور رباحی|
  block
    block |شمعی است برافروخته وز عرش گذشته|
    block |پروانه او سینه دل‌های فلاحی|
  block
    block |سوزیده ز نورش حجب سبع سماوات|
    block |پران شده جان‌ها و روان‌ها ز نواحی|
  block
    block |این حلقه مستان خرابات خراب است|
    block |دور از لب و دندان تو ای خواجه صاحی|
  block
    block |شاباش زهی حال که از حال رهیدیت|
    block |شاباش زهی عیش صبوحی و صباحی|
  block
    block |با خود ملک الموت بگوید هله واگرد|
    block |کاین جا نکند هیچ سلاح تو سلاحی|
  block
    block |ما را خبری نی که خبر نیز چه باشد|
    block |خود مغفرت این باشد و آمرزش ماحی|
  block
    block |از غیب شنو نعره مستان و خمش کن|
    block |یک غلغله پاک ز آواز صیاحی|
  block
    block |ور نه بدو نان بنده دونان و خسان باش|
    block |می‌خور پی سه نان ز سنان زخم رماحی|
  block
    block |فارس شده شمس الحق تبریز همیشه|
    block |بر شمس شموس و نکند شمس جماحی|