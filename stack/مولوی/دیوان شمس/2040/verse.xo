
block |روز است ای دو دیده در روزنم نظر کن|
  block
    block |روز است ای دو دیده در روزنم نظر کن|
    block |تو اصل آفتابی چون آمدی سحر کن|
  block
    block |بردار طالبان را وز هفت بحر بگذر|
    block |منگر به گاو و ماهی وز صد چنین گذر کن|
  block
    block |پیدا بکن که پاکی از کون و پست و بالا|
    block |وین خانه کهن را بی‌زیر و بی‌زبر کن|
  block
    block |عالم فناست جمله در یک دمش بقا کن|
    block |ماری است زهر دارد تو زهر او شکر کن|
  block
    block |هر سو که خشک بینی تو چشمه‌ای روان کن|
    block |هر جا که سنگ بینی از عکس خود گهر کن|
  block
    block |اندر قفای عاشق هر سو که خصم بینی|
    block |او را به زخم سیلی اندر زمان به درکن|
  block
    block |تا چند عذر گویی کورند و می‌نبینند|
    block |گر کورشان نخواهی در دیده شان نظر کن|
  block
    block |خواهی که پرده‌هاشان در دیده‌ها نباشد|
    block |فرما تو پردگی را کز پرده‌ها عبر کن|
  block
    block |فرمان تو راست مطلق با جمع در میان نه|
    block |بستم قبای عطلت هم چاره کمر کن|
  block
    block |ای آفتاب عرشی ای شمس حق تبریز|
    block |چون ماه نو نزارم رویم تو در قمر کن|