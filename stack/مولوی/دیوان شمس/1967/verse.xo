
block |ای تو را گردن زده آن تسخرت بر گرد نان|
  block
    block |ای تو را گردن زده آن تسخرت بر گرد نان|
    block |ای سیاهی بر سیاهی جان تو از گرد نان|
  block
    block |ای تو در آیینه دیده روی خود کور و کبود|
    block |تسخر و خنده زده بر آینه چون ابلهان|
  block
    block |تسخرت بر آینه نبود به روی خود بود|
    block |زانک رویت هست تسخرگاه هر روشن روان|
  block
    block |آن منافق روی ظلمت جان تسخرکن که خود|
    block |جمله سر تا پای تسخر بوده‌ست آن قلتبان|
  block
    block |هر کی در خون خود آید دست من چه گو درآ|
    block |هر کی او دزدی کند حق است دار و نردبان|
  block
    block |هر کی استهزا کند بر خاصگان عشق حق|
    block |تیغ قهرش بر سر آید از جلاد قهرمان|
  block
    block |ندهدش قهر خدا مهلت که تا یک دم زند|
    block |گر چه دارد طاعت اهل زمین و آسمان|
  block
    block |عبرت از ابلیس گیرد آنک نسل آدم است|
    block |کو به استهزای آدم شد سیه روی قران|
  block
    block |تا که بهتان‌ها نهد آن مظلم تاریک دل|
    block |خنبک و مسخرگی و افسوس بر صاحب دلان|
  block
    block |احمد مرسل به طعن و سخره بوجهل بود|
    block |موسی عمران به تسخرهای فرعونی چنان|
  block
    block |صبرها کردند تا قهر خدا اندررسید|
    block |دود قهر حق برآمدشان ز سقف دودمان|
  block
    block |از ملامت‌های حسادان جگرها خون شود|
    block |درد استهزای ایشان داغ‌ها آرد به جان|
  block
    block |گر از ایشان درگریزی در مغاره خلوتی|
    block |عشق چون چوگانت آرد همچو گوی اندر میان|
  block
    block |تا چشاند مر تو را زهری ز هر افسرده‌ای|
    block |تا کشاند نزد تو از هر حسودی ارمغان|
  block
    block |تا بده است این گوشمال عاشقان بوده‌ست از آنک|
    block |در همه وقتی چنین بوده‌ست کار عاشقان|
  block
    block |گر تو اندر دین عشقی بر ملامت دل بنه|
    block |وز فسوس و تسخر دشمن مکن رو را گران|
  block
    block |عاشقی چون روگری دان یا مثل آهنگری|
    block |پس سیه باشد هماره چهره‌های روگران|
  block
    block |بر رخ روگر سیاهی از پی قزغان بود|
    block |و آنگهی جمله سیاهی گرد شد بر قازغان|
  block
    block |همچنان در عاقبت این روسیاهی عاشقان|
    block |جمع گردد بر رخ تسخرکن خنبک زنان|
  block
    block |عشق نقشی را حسودان دشمنی‌ها می کنند|
    block |خاصه عشق پادشاه نقش ساز کامران|
  block
    block |نقش ساز نقش سوز ملک بخش بی‌نظیر|
    block |جان فزایی دلربایی خوش پناه دو جهان|
  block
    block |خاص خاص سر حق و شمس دین بی‌نظیر|
    block |فخر تبریز و خلاصه هستی و نور روان|