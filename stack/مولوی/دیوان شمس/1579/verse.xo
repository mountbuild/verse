
block |ما آب دریم ما چه دانیم|
  block
    block |ما آب دریم ما چه دانیم|
    block |چه شور و شریم ما چه دانیم|
  block
    block |هر دم ز شراب بی‌نشانی|
    block |خود مستتریم ما چه دانیم|
  block
    block |تا گوهر حسن تو بدیدیم|
    block |رخ همچو زریم ما چه دانیم|
  block
    block |تا عشق تو پای ما گرفته‌ست|
    block |بی‌پا و سریم ما چه دانیم|
  block
    block |خشک و تر ما همه تویی تو|
    block |خوش خشک و تریم ما چه دانیم|
  block
    block |سرحلقه زلف تو گرفتیم|
    block |خوش می شمریم ما چه دانیم|
  block
    block |گر زیر و زبر شود دو عالم|
    block |زیر و زبریم ما چه دانیم|
  block
    block |گر سبزه و باغ خشک گردد|
    block |ما از تو چریم ما چه دانیم|
  block
    block |گلزار اگر همه بریزد|
    block |گل از تو بریم ما چه دانیم|
  block
    block |گر چرخ هزار مه نماید|
    block |در تو نگریم ما چه دانیم|
  block
    block |گر زانک شکر جهان بگیرد|
    block |ما باده خوریم ما چه دانیم|
  block
    block |شمس تبریز ز آفتابت|
    block |همچون قمریم ما چه دانیم|