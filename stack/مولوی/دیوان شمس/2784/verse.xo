
block |در جهان گر بازجویی نیست بی‌سودا سری|
  block
    block |در جهان گر بازجویی نیست بی‌سودا سری|
    block |لیک این سودا غریب آمد به عالم نادری|
  block
    block |جمله سوداها بر این فن عاقبت حسرت خورند|
    block |ز آنک صد پر دارد این و نیست آن‌ها را پری|
  block
    block |پیش باغش باغ عالم نقش گرمابه‌ست و بس|
    block |نی در او میوه بقایی نی در او شاخ تری|
  block
    block |آن ز سحری تر نماید چون بگیری شاخ او|
    block |می‌برد شاخش تو را با خواجه قارون تا ثری|
  block
    block |صورت او چون عصا و باطن او اژدها|
    block |چون نه‌ای موسی مرو بر اژدهای قاهری|
  block
    block |کف موسی کو که تا گردد عصا آن اژدها|
    block |گردن آن اژدها را گیرد او چون لمتری|
  block
    block |گر کشیده می‌شوی آن سو ز جذب اژدهاست|
    block |ز آنک او بس گرسنه‌ست و تو مر او را چون خوری|
  block
    block |جذب او چون آتشی آمد درافکن خود در آب|
    block |دفع هر ضدی به ضدی دفع ناری کوثری|
  block
    block |چون تو در بلخی روان شو سوی بغداد ای پدر|
    block |تا به هر دم دورتر باشی ز مرو و از هری|
  block
    block |تو مری باشی و چاکر اندر این حضرت به است|
    block |ای افندی هین مگو این را مری و آن را مری|
  block
    block |ور فسردی در تکبر آفتابی را بجو|
    block |در گداز هر فسرده شمس باشد ماهری|
  block
    block |آفتاب حشر را ماند گدازد هر جماد|
    block |از زمین و آسمان و کوه و سنگ و گوهری|
  block
    block |تا بداند اهل محشر کاین همه یخ بوده است|
    block |عقل جز وی ننگ مانده بر سر یخ چون خری|
  block
    block |ای خر لرزان شده بر روی یخ در زیر بار|
    block |پوز بردارد به بالا خر که یا رب آخری|
  block
    block |شمس تبریزی چو عقل جزو را یاری دهد|
    block |بال و پر یابد خر او برپرد چون جعفری|