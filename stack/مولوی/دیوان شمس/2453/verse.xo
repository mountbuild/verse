
block |بویی ز گردون می‌رسد با پرسش و دلداریی|
  block
    block |بویی ز گردون می‌رسد با پرسش و دلداریی|
    block |از دام تن وا می‌رهد هر خسته دل اشکاریی|
  block
    block |هر مرغ صدپر می‌شود سوی ثریا می‌پرد|
    block |هر کوه و لنگر زین صلا دارد دگر رهواریی|
  block
    block |مرغان ابراهیم بین با پاره پاره گشتگی|
    block |اجزای هر تن سوی سر برداشته طیاریی|
  block
    block |ای جزو چون بر می‌پری چون بی‌پری و بی‌سری|
    block |گفتا شکفته می‌شوم اندر نسیم یاریی|
  block
    block |در شهر دیگر نشنوی از غیر سرنا ناله‌ای|
    block |از غیر چنگی نشنوی در هیچ خانه زاریی|
  block
    block |طنبور دل برداشته لا عیش الا عیشنا|
    block |زنبور جان آموخته زین انگبین معماریی|
  block
    block |امروز ساقی کرم دریاعطای محتشم|
    block |آمیخته با بندگان بی‌نخوت و جباریی|
  block
    block |امروز رستیم ای خدا از غصه آنک قضا|
    block |در گوش فتنه دردمد هر لحظه‌ای مکاریی|
  block
    block |راقی جان در می‌دمد چون پور مریم رقیه‌ای|
    block |ساقی ما هم می‌کند چون شیر حق کراریی|
  block
    block |گر درک بت را بشکند صد بت تراشد در عوض|
    block |ور بشکند دو سه سبو کم نیستش فخاریی|
  block
    block |ای بلبل ار چه یافتی از دولت گل لحن خوش|
    block |زینهار فراموشت شود در انس کم گفتاریی|