
block |ساقی جان فزای من بهر خدا ز کوثری|
  block
    block |ساقی جان فزای من بهر خدا ز کوثری|
    block |در سر مست من فکن جام شراب احمری|
  block
    block |بحر کرم تویی مرا از کف خود بده نوا|
    block |باغ ارم تویی مها بر بر من بزن بری|
  block
    block |ای به زمین ز آسمان آمده چون فرشته‌ای|
    block |وی ز خطاب اشربوا مغز مرا پیمبری|
  block
    block |بزم درآ و می بده رسم بهار نو بنه|
    block |ای رخ تو چو گلشنی وی قد تو صنوبری|
  block
    block |گر چه به بتکده دلم هر نفسی است صورتی|
    block |نیست و نباشد و نبد چون رخ تو مصوری|
  block
    block |می چو دود بر این سرم بسکلد از تو لنگرم|
    block |چهره زرد چون زرم سرخ شود چو آذری|
  block
    block |بحر کرم چه کم شود گر بخورند جرعه‌ای|
    block |فضل خدا چه کم شود گر برسد به کافری|
  block
    block |این دل بی‌قرار را از قدحی قرار ده|
    block |وین صدف وجود را بخش صفای گوهری|
  block
    block |یا برهان ز فکرتم یا برسان به فطرتم|
    block |یا به تراش نردبان باز کن از فلک دری|