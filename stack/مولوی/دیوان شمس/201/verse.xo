
block |شب رفت و هم تمام نشد ماجرای ما|
  block
    block |شب رفت و هم تمام نشد ماجرای ما|
    block |ناچار گفتنی‌ست تمامی ماجرا|
  block
    block |والله ز دور آدم تا روز رستخیز|
    block |کوته نگشت و هم نشود این درازنا|
  block
    block |اما چنین نماید کاینک تمام شد|
    block |چون ترک گوید اشپو مرد رونده را|
  block
    block |اشپوی ترک چیست که نزدیک منزلی|
    block |تا گرمی و جلادت و قوت دهد تو را|
  block
    block |چون راه رفتنی‌ست توقف هلاکت‌ست|
    block |چونت قنق کند که بیا خرگه اندرآ|
  block
    block |صاحب مروتی‌ست که جانش دریغ نیست|
    block |لیکن گرت بگیرد ماندی در ابتلا|
  block
    block |بر ترک ظن بد مبر و متهم مکن|
    block |مستیز همچو هندو بشتاب همرها|
  block
    block |کان جا در آتش است سه نعل از برای تو|
    block |وان جا به گوش تست دل خویش و اقربا|
  block
    block |نگذارد اشتیاق کریمان که آب خوش|
    block |اندر گلوی تو رود ای یار باوفا|
  block
    block |گر در عسل نشینی تلخت کنند زود|
    block |ور با وفا تو جفت شوی گردد آن جفا|
  block
    block |خاموش باش و راه رو و این یقین بدان|
    block |سرگشته دارد آب غریبی چو آسیا|