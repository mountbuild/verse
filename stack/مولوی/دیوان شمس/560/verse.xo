
block |عاشق دلبر مرا شرم و حیا چرا بود|
  block
    block |عاشق دلبر مرا شرم و حیا چرا بود|
    block |چونک جمال این بود رسم وفا چرا بود|
  block
    block |این همه لطف و سرکشی قسمت خلق چون شود|
    block |این همه حسن و دلبری بر بت ما چرا بود|
  block
    block |درد فراق من کشم ناله به نای چون رسد|
    block |آتش عشق من برم چنگ دوتا چرا بود|
  block
    block |لذت بی‌کرانه ایست عشق شدست نام او|
    block |قاعده خود شکایتست ور نه جفا چرا بود|
  block
    block |از سر ناز و غنج خود روی چنان ترش کند|
    block |آن ترشی روی او روح فزا چرا بود|
  block
    block |آن ترشی روی او ابرصفت همی‌شود|
    block |ور نه حیات و خرمی باغ و گیا چرا بود|