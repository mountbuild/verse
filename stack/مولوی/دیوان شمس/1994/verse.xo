
block |بشنو از بوالهوسان قصه میر عسسان|
  block
    block |بشنو از بوالهوسان قصه میر عسسان|
    block |رندی از حلقه ما گشت در این کوی نهان|
  block
    block |مدتی هست که ما در طلبش سوخته‌ایم|
    block |شب و روز از طلبش هر طرفی جامه دران|
  block
    block |هم در این کوی کسی یافت ز ناگه اثرش|
    block |جامه پرخون شده او است ببینید نشان|
  block
    block |خون عشاق کهن خود نشود تازه بود|
    block |خون چو تازه است بدانید که هست آن فلان|
  block
    block |همه خون‌ها چو شود کهنه سیه گردد و خشک|
    block |خون عشاق ابد تازه بجوشد ز روان|
  block
    block |تو مگو دفع که این دعوی خون کهن است|
    block |خون عشاق نخفته‌ست و نخسبد به جهان|
  block
    block |غمزه توست که خونی است در این گوشه و بس|
    block |نرگس توست که ساقی است دهد رطل گران|
  block
    block |غمزه توست که مست آید و دل‌ها دزدد|
    block |قصد جان‌ها کند آن سخت دل سخته کمان|
  block
    block |داد آن است که آن گمشده را بازدهی|
    block |یا چو او شد ز میانه تو درآیی به میان|
  block
    block |گر ز میر شکران داد بیابی ای دل|
    block |شکر کن شو تو گدازان چو شکر با شکران|
  block
    block |گر چنان کشته شوی زنده جاوید شوی|
    block |خدمت از جان چنین کشته به تبریز رسان|