
block |فقیر است او فقیر است او فقیر ابن الفقیر است او|
  block
    block |فقیر است او فقیر است او فقیر ابن الفقیر است او|
    block |خبیر است او خبیر است او خبیر ابن الخبیر است او|
  block
    block |لطیف است او لطیف است او لطیف ابن اللطیف است او|
    block |امیر است او امیر است او امیر ملک گیر است او|
  block
    block |پناه است او پناه است او پناه هر گناه است او|
    block |چراغ است او چراغ است او چراغ بی‌نظیر است او|
  block
    block |سکون است او سکون است او سکون هر جنون است او|
    block |جهان است او جهان است او جهان شهد و شیر است او|
  block
    block |چو گفتی سر خود با او بگفتی با همه عالم|
    block |وگر پنهان کنی می‌دان که دانای ضمیر است او|
  block
    block |وگر ردت کنند این‌ها بنگذارد تو را تنها|
    block |درآ در ظل این دولت که شاه ناگریز است او|
  block
    block |به سوی خرمن او رو که سرسبزت کند ای جان|
    block |به زیر دامن او رو که دفع تیغ و تیر است او|
  block
    block |هر آنچ او بفرماید سمعنا و اطعنا گو|
    block |ز هر چیزی که می‌ترسی مجیر است او مجیر است او|
  block
    block |اگر کفر و گنه باشد وگر دیو سیه باشد|
    block |چو زد بر آفتاب او یکی بدر منیر است او|
  block
    block |سخن با عشق می‌گویم سبق از عشق می‌گیرم|
    block |به پیش او کشم جان را که بس اندک پذیر است او|
  block
    block |بتی دارد در این پرده بتی زیبا ولی مرده|
    block |مکش اندر برش چندین که سرد و زمهریر است او|
  block
    block |دو دست و پا حنی کرده دو صد مکر و مری کرده|
    block |جوان پیداست در چادر ولیکن سخت پیر است او|
  block
    block |اگر او شیر نر بودی غذای او جگر بودی|
    block |ولیکن یوز را ماند که جویای پنیر است او|
  block
    block |ندارد فر سلطانی نشاید هم به دربانی|
    block |که اندر عشق تتماجی برهنه همچو سیر است او|
  block
    block |اگر در تیر او باشی دوتا همچون کمان گردی|
    block |از او شیری کجا آید ز خرگوشی اسیر است او|
  block
    block |دلم جوشید و می‌خواهد که صد چشمه روان گردد|
    block |ببست او راه آب من به ره بستن نکیر است او|