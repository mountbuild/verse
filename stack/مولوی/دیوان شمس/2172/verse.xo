
block |هم آگه و هم ناگه مهمان من آمد او|
  block
    block |هم آگه و هم ناگه مهمان من آمد او|
    block |دل گفت که کی آمد جان گفت مه مه رو|
  block
    block |او آمد در خانه ما جمله چو دیوانه|
    block |اندر طلب آن مه رفته به میان کو|
  block
    block |او نعره زنان گشته از خانه که این جایم|
    block |ما غافل از این نعره هم نعره زنان هر سو|
  block
    block |آن بلبل مست ما بر گلشن ما نالان|
    block |چون فاخته ما پران فریادکنان کوکو|
  block
    block |در نیم شبی جسته جمعی که چه دزد آمد|
    block |و آن دزد همی‌گوید دزد آمد و آن دزد او|
  block
    block |آمیخته شد بانگش با بانگ همه زان سان|
    block |پیدا نشود بانگش در غلغله شان یک مو|
  block
    block |و هو معکم یعنی با توست در این جستن|
    block |آنگه که تو می‌جویی هم در طلب او را جو|
  block
    block |نزدیکتر است از تو با تو چه روی بیرون|
    block |چون برف گدازان شو خود را تو ز خود می‌شو|
  block
    block |از عشق زبان روید جان را مثل سوسن|
    block |می‌دار زبان خامش از سوسن گیر این خو|