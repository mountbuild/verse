
block |ز باد حضرت قدسی بنفشه زار چه می‌شد|
  block
    block |ز باد حضرت قدسی بنفشه زار چه می‌شد|
    block |درخت‌های حقایق از آن بهار چه می‌شد|
  block
    block |دل از دیار خلایق بشد به شهر حقایق|
    block |خدای داند کاین دل در آن دیار چه می‌شد|
  block
    block |ز های و هوی حریفان ز نای و نوش ظریفان|
    block |هوای نور صبوح و شراب نار چه می‌شد|
  block
    block |هزار بلبل مست و هزار عاشق بی‌دل|
    block |در آن مقام تحیر ز روی یار چه می‌شد|
  block
    block |چو عشق در بر سیمین کشید عاشق خود را|
    block |ز بوسه‌های چو شکر در آن کنار چه می‌شد|
  block
    block |در آن طرف که ز مستی تو گل ز خار ندانی|
    block |عجب که گل چه چشید و عجب که خار چه می‌شد|
  block
    block |میان خلعت جانان قبول عشق خرامان|
    block |به بارگاه تجلی ز کار و بار چه می‌شد|
  block
    block |به باد و آتش و آب و به خاک عشق درآمد|
    block |به نور یک نظر عشق هر چهار چه می‌شد|
  block
    block |چو شمس مفخر تبریز زد آتشی به درختی|
    block |ز شعله‌های لطیفش درخت و بار چه می‌شد|