
block |نعیم تو نه از آن است که سیر گردد جان|
  block
    block |نعیم تو نه از آن است که سیر گردد جان|
    block |مرا به خوان تو باید هزار حلق و دهان|
  block
    block |بیا که آب حیاتی و بنده مستسقی|
    block |نه بنده راست ملالت نه لطف راست کران|
  block
    block |بیا که بحر معلق تویی و من ماهی|
    block |میان بحرم و این بحر را کی دید میان|
  block
    block |ز بحر توست یکی قطره آب خاک آلود|
    block |که جان شده‌ست به پیش جماعتی بی‌جان|
  block
    block |بیا بیا که تویی آفتاب و من ذره|
    block |به پیش شعله رویت چو ذره چرخ زنان|