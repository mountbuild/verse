
block |شاه گشادست رو دیده شه بین که راست|
  block
    block |شاه گشادست رو دیده شه بین که راست|
    block |باده گلگون شه بر گل و نسرین که راست|
  block
    block |شاه در این دم به بزم پای طرب درنهاد|
    block |بر سر زانوی شه تکیه و بالین که راست|
  block
    block |پیش رخ آفتاب چرخ پیاپی کی زد|
    block |در تتق ابر تن ماه به تعیین که راست|
  block
    block |ساغرها می‌شمرد وی بشده از شمار|
    block |گر بنشد از شمار ساغر پیشین که راست|
  block
    block |از اثر روی شه هر نفسی شاهدی|
    block |سر کشد از لامکان گوید کابین که راست|
  block
    block |ای بس مرغان آب بر لب دریای عشق|
    block |سینه صیاد کو دیده شاهین که راست|
  block
    block |هین که براقان عشق در چمنش می‌چرند|
    block |تنگ درآمد وصال لایقشان زین که راست|
  block
    block |سیمبر خوب عشق رفت به خرگاه دل|
    block |چهره زر لایق آن بر سیمین که راست|
  block
    block |خسرو جان شمس دین مفخر تبریزیان|
    block |در دو جهان همچو او شاه خوش آیین که راست|