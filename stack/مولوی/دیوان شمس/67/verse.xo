
block |از آن مایی ای مولا اگر امروز اگر فردا|
  block
    block |از آن مایی ای مولا اگر امروز اگر فردا|
    block |شب و روزم ز تو روشن زهی رعنا زهی زیبا|
  block
    block |تو پاک پاکی از صورت ولیک از پرتو نورت|
    block |نمایی صورتی هر دم چه باحسن و چه بابالا|
  block
    block |چو ابرو را چنین کردی چه صورت‌های چین کردی|
    block |مرا بی‌عقل و دین کردی بر آن نقش و بر آن حورا|
  block
    block |مرا گویی چه عشقست این که نی بالا نه پستست این|
    block |چه صیدی بی ز شستست این درون موج این دریا|
  block
    block |ایا معشوق هر قدسی چو می‌دانی چه می‌پرسی|
    block |که سر عرش و صد کرسی ز تو ظاهر شود پیدا|
  block
    block |زدی در من یکی آتش که شد جان مرا مفرش|
    block |که تا آتش شود گل خوش که تا یکتا شود صد تا|
  block
    block |فرست آن عشق ساقی را بگردان جام باقی را|
    block |که از مزج و تلاقی را ندانم جامش از صهبا|
  block
    block |بکن این رمز را تعیین بگو مخدوم شمس الدین|
    block |به تبریز نکوآیین ببر این نکته غرا|