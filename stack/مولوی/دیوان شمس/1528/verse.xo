
block |به پیش باد تو ما همچو گردیم|
  block
    block |به پیش باد تو ما همچو گردیم|
    block |بدان سو که تو گردی چون نگردیم|
  block
    block |ز نور نوبهارت سبز و گرمیم|
    block |ز تأثیر خزانت سرد و زردیم|
  block
    block |ز عکس حلم تو تسلیم باشیم|
    block |ز عکس خشم تو اندر نبردیم|
  block
    block |عدم را برگماری جمله هیچیم|
    block |کرم را برفزایی جمله مردیم|
  block
    block |عدم را و کرم را چون شکستی|
    block |جهان را و نهان را درنوردیم|
  block
    block |چو دیدیم آنچ از عالم فزون است|
    block |دو عالم را شکستیم و بخوردیم|
  block
    block |به چشم عاشقان جان و جهانیم|
    block |به چشم فاسقان مرگیم و دردیم|
  block
    block |زمستان و تموز از ما جدا شد|
    block |نه گرمیم ای حریفان و نه سردیم|
  block
    block |زمستان و تموز احوال جسم است|
    block |نه جسمیم این زمان ما روح فردیم|
  block
    block |چو نطع عشق خود ما را نمودی|
    block |به مهره مهر تو کاستاد نردیم|
  block
    block |چو گفتی بس بود خاموش کردیم|
    block |اگر چه بلبل گلزار و وردیم|