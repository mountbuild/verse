
block |دی بر سرم تاج زری بنهاده است آن دلبرم|
  block
    block |دی بر سرم تاج زری بنهاده است آن دلبرم|
    block |چندانک سیلی می زنی آن می نیفتد از سرم|
  block
    block |شاه کله دوز ابد بر فرق من از فرق خود|
    block |شب پوش عشق خود نهد پاینده باشد لاجرم|
  block
    block |ور سر نماند با کله من سر شوم جمله چو مه|
    block |زیرا که بی‌حقه و صدف رخشانتر آید گوهرم|
  block
    block |اینک سر و گرز گران می زن برای امتحان|
    block |ور بشکند این استخوان از عقل و جان مغزینترم|
  block
    block |آن جوز بی‌مغزی بود کو پوست بگزیده بود|
    block |او ذوق کی دیده بود از لوزی پیغامبرم|
  block
    block |لوزینه پرجوز او پرشکر و پرلوز او|
    block |شیرین کند حلق و لبم نوری نهد در منظرم|
  block
    block |چون مغز یابی ای پسر از پوست برداری نظر|
    block |در کوی عیسی آمدی دیگر نگویی کو خرم|
  block
    block |ای جان من تا کی گله یک خر تو کم گیر از گله|
    block |در زفتی فارس نگر نی بارگیر لاغرم|
  block
    block |زفتی عاشق را بدان از زفتی معشوق او|
    block |زیرا که کبر عاشقان خیزد ز الله اکبرم|
  block
    block |ای دردهای آه گو اه اه مگو الله گو|
    block |از چه مگو از جان گو ای یوسف جان پرورم|