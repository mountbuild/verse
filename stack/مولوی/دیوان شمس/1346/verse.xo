
block |رفت عمرم در سر سودای دل|
  block
    block |رفت عمرم در سر سودای دل|
    block |وز غم دل نیستم پروای دل|
  block
    block |دل به قصد جان من برخاسته|
    block |من نشسته تا چه باشد رای دل|
  block
    block |دل ز حلقه دین گریزد زانک هست|
    block |حلقه زلفین خوبان جای دل|
  block
    block |گرد او گردم که دل را گرد کرد|
    block |کو رسد فریادم از غوغای دل|
  block
    block |خواب شب بر چشم خود کردم حرام|
    block |تا ببینم صبحدم سیمای دل|
  block
    block |قد من همچون کمان شد از رکوع|
    block |تا ببینم قامت و بالای دل|
  block
    block |آن جهان یک تابش از خورشید دل|
    block |وین جهان یک قطره از دریای دل|
  block
    block |لب ببند ایرا به گردون می‌رسد|
    block |بی‌زبان هیهای دل هیهای دل|