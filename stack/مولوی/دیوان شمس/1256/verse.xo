
block |آنک جانش داده‌ای آن را مکش|
  block
    block |آنک جانش داده‌ای آن را مکش|
    block |ور ندادی نقش بی‌جان را مکش|
  block
    block |آن دو زلف کافر خود را بگو|
    block |کای یگانه اهل ایمان را مکش|
  block
    block |آفتابا روی خود جلوه مکن|
    block |چند روزی ماه تابان را مکش|
  block
    block |چون تو سیمرغی به قاف ذوالجلال|
    block |بازگرد و جمله مرغان را مکش|
  block
    block |در میان خون هر مسکین مرو|
    block |جز قباد و شاه خاقان را مکش|
  block
    block |گر مرا دربان عشقت بار داد|
    block |از سر غیرت تو دربان را مکش|
  block
    block |گر فضولم من که مهمان توام|
    block |شرط نبود هیچ مهمان را مکش|
  block
    block |مست میدانم ز می‌دانم خراب|
    block |شیشه مشکن مست میدان را مکش|
  block
    block |شمس تبریزی تویی سلطان من|
    block |بازگشتم باز سلطان را مکش|