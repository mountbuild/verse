
block |زان شاه که او را هوس طبل و علم نیست|
  block
    block |زان شاه که او را هوس طبل و علم نیست|
    block |دیوانه شدم بر سر دیوانه قلم نیست|
  block
    block |از دور ببینی تو مرا شخص رونده|
    block |آن شخص خیالست ولی غیر عدم نیست|
  block
    block |پیش آ و عدم شو که عدم معدن جانست|
    block |اما نه چنین جان که به جز غصه و غم نیست|
  block
    block |من بی‌من و تو بی‌تو درآییم در این جو|
    block |زیرا که در این خشک به جز ظلم و ستم نیست|
  block
    block |این جوی کند غرقه ولیکن نکشد مرد|
    block |کو آب حیاتست و به جز لطف و کرم نیست|