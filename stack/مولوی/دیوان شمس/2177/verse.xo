
block |خزان عاشقان را نوبهار او|
  block
    block |خزان عاشقان را نوبهار او|
    block |روان ره روان را افتخار او|
  block
    block |همه گردن کشان شیردل را|
    block |کشیده سوی خود بی‌اختیار او|
  block
    block |قطار شیر می‌بینم چو اشتر|
    block |به بینیشان درآورده مهار او|
  block
    block |مهارش آنک حاجتمندشان کرد|
    block |ز خوف و حرصشان کرده نزار او|
  block
    block |گران جانتر ز عنصرها نه خاک است|
    block |سبک کرد و ببرد از وی قرار او|
  block
    block |از آب و آتش و از باد این خاک|
    block |سبکتر شد چو برد از وی وقار او|
  block
    block |به خاک آن هر سه عنصر را کند صید|
    block |به گردون می‌کند آهو شکار او|
  block
    block |یکی کاهل نخواهد رست از وی|
    block |که یک یک را کند دربند کار او|
  block
    block |ز خاک تیره کاهلتر نباشی|
    block |به زیر دم او بنهاد خار او|
  block
    block |عصا زد بر سر دریا که برجه|
    block |برآورد از دل دریا غبار او|
  block
    block |عصا را گفت بگذار این عصایی|
    block |همی‌پیچد بر خود همچو مار او|
  block
    block |برآرد مطبخ معده بخاری|
    block |بسازد جان و حسی زان بخار او|
  block
    block |ز تف دل دگر جانی بسازد|
    block |که تا دارد از آن جان ننگ و عار او|
  block
    block |زهی غیرت که بر خود دارد آن شه|
    block |که سلطان هم وی است و پرده دار او|
  block
    block |زهی عشقی که دارد بر کفی خاک|
    block |که گاهش گل کند گه لاله زار او|
  block
    block |کند با او به هر دم یک صفت یار|
    block |ز جمله بسکلد در اضطرار او|
  block
    block |که تا داند که آن‌ها بی‌وفااند|
    block |بداند قدر این بگزیده یار او|
  block
    block |عجایب یار غاری گردد او را|
    block |که یار او باشد و هم یار غار او|
  block
    block |زبان بربند و بگشا چشم عبرت|
    block |که بگشاده‌ست راه اعتبار او|