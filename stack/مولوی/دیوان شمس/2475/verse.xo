
block |باز ترش شدی مگر یار دگر گزیده‌ای|
  block
    block |باز ترش شدی مگر یار دگر گزیده‌ای|
    block |دست جفا گشاده‌ای پای وفا کشیده‌ای|
  block
    block |دوش ز درد دل مها تا به سحر نخفته‌ام|
    block |ز آنک تو مکر دشمنان در حق من شنیده‌ای|
  block
    block |ای دم آتشین من خیز تویی گواه دل|
    block |ای شب دوش من بیا راست بگو چه دیده‌ای|
  block
    block |آینه‌ای خریده‌ای می‌نگری به روی خود|
    block |در پس پرده رفته‌ای پرده من دریده‌ای|
  block
    block |عقل کجا که من کنون چاره کار خود کنم|
    block |عقل برفت یاوه شد تا تو به من رسیده‌ای|
  block
    block |لعبت صورت مرا دوخته‌ای به جادوی|
    block |سوزن‌های بوالعجب در دل من خلیده‌ای|
  block
    block |بر در و بام دل نگر جمله نشان پای توست|
    block |بر در و بام مردمان دوش چرا دویده‌ای|
  block
    block |هر کی حدیث می‌کند بر لب او نظر کنم|
    block |از هوس دهان تو تا لب کی گزیده‌ای|
  block
    block |تهمت دزد برنهم هر کی دهد نشان تو|
    block |کاین ز کجا گرفته‌ای وین ز کجا خریده‌ای|