
block |آن سو مرو این سو بیا ای گلبن خندان من|
  block
    block |آن سو مرو این سو بیا ای گلبن خندان من|
    block |ای عقل عقل عقل من ای جان جان جان من|
  block
    block |زین سو بگردان یک نظر بر کوی ما کن رهگذر|
    block |برجوش اندر نیشکر ای چشمه حیوان من|
  block
    block |خواهم که شب تاری شود پنهان بیایم پیش تو|
    block |از روی تو روشن شود شب پیش رهبانان من|
  block
    block |عشق تو را من کیستم از اشک خون ساقیستم|
    block |سغراق می چشمان من عصار می مژگان من|
  block
    block |ز اشکم شرابت آورم وز دل کبابت آورم|
    block |این است تر و خشک من پیدا بود امکان من|
  block
    block |دریای چشمم یک نفس خالی مباد از گوهرت|
    block |خالی مبادا یک زمان لعل خوشت از کان من|
  block
    block |با این همه کو قند تو کو عهد و کو سوگند تو|
    block |چون بوریا بر می شکن ای یار خوش پیمان من|
  block
    block |نک چشم من تر می زند نک روی من زر می زند|
    block |تا بر عقیقت برزند یک زر ز زرافشان من|
  block
    block |بنوشته خطی بر رخت حق جددوا ایمانکم|
    block |زان چهره و خط خوشت هر دم فزون ایمان من|
  block
    block |در سر به چشمم چشم تو گوید به وقت خشم تو|
    block |پنهان حدیثی کو شود از آتش پنهان من|
  block
    block |گوید قوی کن دل مرم از خشم و ناز آن صنم|
    block |اول قدح دردی بخور وانگه ببین پایان من|
  block
    block |بر هر گلی خاری بود بر گنج هم ماری بود|
    block |شیرین مراد تو بود تلخی و صبرت آن من|
  block
    block |گفتم چو خواهی رنج من آن رنج باشد گنج من|
    block |من بوهریره آمدم رنج و غمت انبان من|
  block
    block |پس دست در انبان کنم خواهنده را سلطان کنم|
    block |مر بدر را بدره دهم چون بدر شد مهمان من|
  block
    block |هر چه دلم خواهد ز خور ز انبان برآرم بی‌خطر|
    block |تا سرخ گردد روی من سرسبز گردد خوان من|
  block
    block |گفتا نکو رفت این سخن هشدار و انبان گم مکن|
    block |نیکو کلیدی یافتی ای معتمد دربان من|
  block
    block |الصبر مفتاح الفرج الصبر معراج الدرج|
    block |الصیر تریاق الحرج ای ترک تازی خوان من|
  block
    block |بس کن ز لاحول ای پسر چون دیو می غرد بتر|
    block |بس کردم از لاحول و شد لاحول گو شیطان من|