
block |بر عاشقان فریضه بود جست و جوی دوست|
  block
    block |بر عاشقان فریضه بود جست و جوی دوست|
    block |بر روی و سر چو سیل دوان تا بجوی دوست|
  block
    block |خود اوست جمله طالب و ما همچو سایه‌ها|
    block |ای گفت و گوی ما همگی گفت و گوی دوست|
  block
    block |گاهی به جوی دوست چو آب روان خوشیم|
    block |گاهی چو آب حبس شدم در سبوی دوست|
  block
    block |گه چون حویج دیگ بجوشیم و او به فکر|
    block |کفگیر می‌زند که چنینست خوی دوست|
  block
    block |بر گوش ما نهاده دهان او به دمدمه|
    block |تا جان ما بگیرد یک باره بوی دوست|
  block
    block |چون جان جان وی آمد از وی گزیر نیست|
    block |من در جهان ندیدم یک جان عدوی دوست|
  block
    block |بگدازدت ز ناز و چو مویت کند ضعیف|
    block |ندهی به هر دو عالم یکتای موی دوست|
  block
    block |با دوست ما نشسته که ای دوست دوست کو|
    block |کو کو همی‌زنیم ز مستی به کوی دوست|
  block
    block |تصویرهای ناخوش و اندیشه رکیک|
    block |از طبع سست باشد و این نیست سوی دوست|
  block
    block |خاموش باش تا صفت خویش خود کند|
    block |کو های های سرد تو کو های هوی دوست|