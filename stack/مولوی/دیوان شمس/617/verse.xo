
block |چشم از پی آن باید تا چیز عجب بیند|
  block
    block |چشم از پی آن باید تا چیز عجب بیند|
    block |جان از پی آن باید تا عیش و طرب بیند|
  block
    block |سر از پی آن باید تا مست بتی باشد|
    block |پا از پی آن باید کز یار تعب بیند|
  block
    block |عشق از پی آن باید تا سوی فلک پرد|
    block |عقل از پی آن باید تا علم و ادب بیند|
  block
    block |بیرون سبب باشد اسرار و عجایب‌ها|
    block |محجوب بود چشمی کو جمله سبب بیند|
  block
    block |عاشق که به صد تهمت بدنام شود این سو|
    block |چون نوبت وصل آید صد نام و لقب بیند|
  block
    block |ارزد که برای حج در ریگ و بیابان‌ها|
    block |با شیر شتر سازد یغمای عرب بیند|
  block
    block |بر سنگ سیه حاجی زان بوسه زند از دل|
    block |کز لعل لب یاری او لذت لب بیند|
  block
    block |بر نقد سخن جانا هین سکه مزن دیگر|
    block |کان کس که طلب دارد او کان ذهب بیند|