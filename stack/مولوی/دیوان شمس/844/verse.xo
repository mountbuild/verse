
block |گر ساعتی ببری ز اندیشه‌ها چه باشد|
  block
    block |گر ساعتی ببری ز اندیشه‌ها چه باشد|
    block |غوطی خوری چو ماهی در بحر ما چه باشد|
  block
    block |ز اندیشه‌ها نخسپی ز اصحاب کهف باشی|
    block |نوری شوی مقدس از جان و جا چه باشد|
  block
    block |آخر تو برگ کاهی ما کهربای دولت|
    block |زین کاهدان بپری تا کهربا چه باشد|
  block
    block |صد بار عهد کردی کاین بار خاک باشم|
    block |یک بار پاس داری آن عهد را چه باشد|
  block
    block |تو گوهری نهفته در کاه گل گرفته|
    block |گر رخ ز گل بشویی ای خوش لقا چه باشد|
  block
    block |از پشت پادشاهی مسجود جبرئیلی|
    block |ملک پدر بجویی ای بی‌نوا چه باشد|
  block
    block |ای اولیای حق را از حق جدا شمرده|
    block |گر ظن نیک داری بر اولیا چه باشد|
  block
    block |جزوی ز کل بمانده دستی ز تن بریده|
    block |گر زین سپس نباشی از ما جدا چه باشد|
  block
    block |بی سر شوی و سامان از کبر و حرص خالی|
    block |آنگه سری برآری از کبریا چه باشد|
  block
    block |از ذکر نوش شربت تا وارهی ز فکرت|
    block |در جنگ اگر نپیچی ای مرتضا چه باشد|
  block
    block |بس کن که تو چو کوهی در کوه کان زر جو|
    block |که را اگر نیاری اندر صدا چه باشد|