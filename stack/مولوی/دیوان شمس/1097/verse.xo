
block |عقل بند ره روانست ای پسر|
  block
    block |عقل بند ره روانست ای پسر|
    block |بند بشکن ره عیانست ای پسر|
  block
    block |عقل بند و دل فریب و جان حجاب|
    block |راه از این هر سه نهانست ای پسر|
  block
    block |چون ز عقل و جان و دل برخاستی|
    block |این یقین هم در گمانست ای پسر|
  block
    block |مرد کو از خود نرفت او مرد نیست|
    block |عشق بی‌درد آفسانست ای پسر|
  block
    block |سینه خود را هدف کن پیش دوست|
    block |هین که تیرش در کمانست ای پسر|
  block
    block |سینه‌ای کز زخم تیرش خسته شد|
    block |در جبینش صد نشانست ای پسر|
  block
    block |عشق کار نازکان نرم نیست|
    block |عشق کار پهلوانست ای پسر|
  block
    block |هر کی او مر عاشقان را بنده شد|
    block |خسرو و صاحب قرانست ای پسر|
  block
    block |عشق را از کس مپرس از عشق پرس|
    block |عشق ابر درفشانست ای پسر|
  block
    block |ترجمانی منش محتاج نیست|
    block |عشق خود را ترجمانست ای پسر|
  block
    block |گر روی بر آسمان هفتمین|
    block |عشق نیکونردبانست ای پسر|
  block
    block |هر کجا که کاروانی می‌رود|
    block |عشق قبله کاروانست ای پسر|
  block
    block |این جهان از عشق تا نفریبدت|
    block |کاین جهان از تو جهانست ای پسر|
  block
    block |هین دهان بربند و خامش چون صدف|
    block |کاین زبانت خصم جانست ای پسر|
  block
    block |شمس تبریز آمد و جان شادمان|
    block |چونک با شمسش قرانست ای پسر|