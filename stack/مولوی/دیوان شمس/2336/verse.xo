
block |این نیم شبان کیست چو مهتاب رسیده|
  block
    block |این نیم شبان کیست چو مهتاب رسیده|
    block |پیغامبر عشق است ز محراب رسیده|
  block
    block |آورده یکی مشعله آتش زده در خواب|
    block |از حضرت شاهنشه بی‌خواب رسیده|
  block
    block |این کیست چنین غلغله در شهر فکنده|
    block |بر خرمن درویش چو سیلاب رسیده|
  block
    block |این کیست بگویید که در کون جز او نیست|
    block |شاهی به در خانه بواب رسیده|
  block
    block |این کیست چنین خوان کرم باز گشاده|
    block |خندان جهت دعوت اصحاب رسیده|
  block
    block |جامی است به دستش که سرانجام فقیر است|
    block |زان آب عنب رنگ به عناب رسیده|
  block
    block |دل‌ها همه لرزان شده جان‌ها همه بی‌صبر|
    block |یک شمه از آن لرزه به سیماب رسیده|
  block
    block |آن نرمی و آن لطف که با بنده کند او|
    block |زان نرمی و زان لطف به سنجاب رسیده|
  block
    block |زان ناله و زان اشک که خشک و تر عشق است|
    block |یک نغمه تر نیز به دولاب رسیده|
  block
    block |یک دسته کلید است به زیر بغل عشق|
    block |از بهر گشاییدن ابواب رسیده|
  block
    block |ای مرغ دل ار بال تو بشکست ز صیاد|
    block |از دام رهد مرغ به مضراب رسیده|
  block
    block |خاموش ادب نیست مثل‌های مجسم|
    block |یا نیست به گوش تو خود آداب رسیده|