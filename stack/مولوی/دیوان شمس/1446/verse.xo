
block |گر بی‌دل و بی‌دستم وز عشق تو پابستم|
  block
    block |گر بی‌دل و بی‌دستم وز عشق تو پابستم|
    block |بس بند که بشکستم آهسته که سرمستم|
  block
    block |در مجلس حیرانی جانی است مرا جانی|
    block |زان شد که تو می دانی آهسته که سرمستم|
  block
    block |پیش آی دمی جانم زین بیش مرنجانم|
    block |ای دلبر خندانم آهسته که سرمستم|
  block
    block |ساقی می جانان بگذر ز گران جانان|
    block |دزدیده ز رهبانان آهسته که سرمستم|
  block
    block |رندی و چو من فاشی بر ملت قلاشی|
    block |در پرده چرا باشی آهسته که سرمستم|
  block
    block |ای می بترم از تو من باده ترم از تو|
    block |پرجوش ترم از تو آهسته که سرمستم|
  block
    block |از باده جوشانم وز خرقه فروشانم|
    block |از یار چه پوشانم آهسته که سرمستم|
  block
    block |تا از خود ببریدم من عشق تو بگزیدم|
    block |خود را چو فنا دیدم آهسته که سرمستم|
  block
    block |هر چند به تلبیسم در صورت قسیسم|
    block |نور دل ادریسم آهسته که سرمستم|
  block
    block |در مذهب بی‌کیشان بیگانگی خویشان|
    block |باد است بر ایشان آهسته که سرمستم|
  block
    block |ای صاحب صد دستان بی‌گاه شد از مستان|
    block |احداث و گرو بستان آهسته که سرمستم|