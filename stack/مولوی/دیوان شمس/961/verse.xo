
block |جهان را بدیدم وفایی ندارد|
  block
    block |جهان را بدیدم وفایی ندارد|
    block |جهان در جهان آشنایی ندارد|
  block
    block |در این قرص زرین بالا تو منگر|
    block |که در اندرون بوریایی ندارد|
  block
    block |بس ابله شتابان شده سوی دامش|
    block |چو کوری که در کف عصایی ندارد|
  block
    block |بر او گشته ترسان بر او گشته لرزان|
    block |زهی علتی کان دوایی ندارد|
  block
    block |نموده جمالی ولی زیر چادر|
    block |عجوزی قبیحی لقایی ندارد|
  block
    block |کسی سر نهد بر فسونش که چون مار|
    block |ز عقل و ز دین دست و پایی ندارد|
  block
    block |کسی جان دهد در رهش کز شقاوت|
    block |ز جانان ره جان فزایی ندارد|
  block
    block |چه مردار مسی که مرد او ز مسی|
    block |که پنداشت کو کیمیایی ندارد|
  block
    block |برای خیالی شده چون خیالی|
    block |بجز درد و رنج و عنایی ندارد|
  block
    block |چرا جان نکارد به درگاه معشوق|
    block |عجب عشق خود اصطفایی ندارد|
  block
    block |چه شاهان که از عشق صد ملک بردند|
    block |که آن سلطنت منتهایی ندارد|
  block
    block |چه تقصیر کردست این عشق با تو|
    block |که منکر شدی کو عطایی ندارد|
  block
    block |به یک دردسر زو تو پا را کشیدی|
    block |چه ره دیده‌ای کان بلایی ندارد|
  block
    block |خمش کن نثارست بر عاشقانش|
    block |گهرها که هر یک بهایی ندارد|