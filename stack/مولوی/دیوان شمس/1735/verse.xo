
block |به گوش من برسانید هجر تلخ پیام|
  block
    block |به گوش من برسانید هجر تلخ پیام|
    block |که خواب شیرین بر عاشقان شده‌ست حرام|
  block
    block |بکرد بر خور و بر خواب چارتکبیری|
    block |هر آن کسی که بر او کرد عشق نیم سلام|
  block
    block |به من نگر که بدیدم هزار آزادی|
    block |چو عشق را دل و جانم کنیزک است و غلام|
  block
    block |عظیم نور قدیم است عشق پیش خواص|
    block |اگر چه صورت و شهوت بود به پیش عوام|
  block
    block |دلم چو زخم نیابد رود که توبه کند|
    block |مخند بر من و بر خود کدام توبه کدام|
  block
    block |زهی گناه که کفر است توبه کردن از او|
    block |نه پس طریق گریز و نه پیش جای مقام|
  block
    block |به چار مذهب خونش حلال و ریختنی|
    block |از آنک عشق نریزد به غیر خون کرام|
  block
    block |بکش مرا که چو کشتی به عشق زنده شدم|
    block |خموش کردم و مردم تمام گشت کلام|