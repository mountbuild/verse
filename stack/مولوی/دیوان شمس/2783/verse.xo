
block |ای نرفته از دل من اندرآ شاد آمدی|
  block
    block |ای نرفته از دل من اندرآ شاد آمدی|
    block |ای تو شمع شب فروزی مرحبا شاد آمدی|
  block
    block |خانقاه روحیان را از تو حلو و حمزه‌ها|
    block |جان جان صوفیانی الصلا شاد آمدی|
  block
    block |شب چو چتر و مه چو سلطان می‌دود در زیر چتر|
    block |وز تو تخت و تاج ما و چتر ما شاد آمدی|
  block
    block |بی گهان در پیش کردی روح‌های پاک را|
    block |ای صحابه عشق را چون مصطفی شاد آمدی|
  block
    block |ای که آن رحمت نمودی از پی چندین فراق|
    block |می‌نگنجم زین طرب در هیچ جا شاد آمدی|
  block
    block |من گمان‌ها داشتم اندر وفای لطف تو|
    block |لیک در وهمم نیامد این وفا شاد آمدی|
  block
    block |پرده داری کن تو ای شب کان مه اندر خلوت است|
    block |مطربا پیوند کن تو پرده‌ها شاد آمدی|
  block
    block |چون به نزد پرده دار شمس تبریزی رسی|
    block |بشنوی از شش جهت کای خوش لقا شاد آمدی|