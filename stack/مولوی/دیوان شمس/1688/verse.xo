
block |رفتم ز دست خود من در بیخودی فتادم|
  block
    block |رفتم ز دست خود من در بیخودی فتادم|
    block |در بیخودی مطلق با خود چه نیک شادم|
  block
    block |چشمم بدوخت دلبر تا غیر او نبینم|
    block |تا چشم‌ها به ناگه در روی او گشادم|
  block
    block |با من به جنگ شد جان گفتا مرا مرنجان|
    block |گفتم طلاق بستان گفتا بده بدادم|
  block
    block |مادر چو داغ عشقت می دید در رخ من|
    block |نافم بر آن برید او آن دم که من بزادم|
  block
    block |گر بر فلک روانم ور لوح غیب خوانم|
    block |ای تو صلاح جانم بی‌تو چه در فسادم|
  block
    block |ای پرده برفکنده تا مرده گشته زنده|
    block |وز نور رویت آمد عهد الست یادم|
  block
    block |از عشق شاه پریان چون یاوه گشتم ای جان|
    block |از خویش و خلق پنهان گویی پری نژادم|
  block
    block |تبریز شمس دین را گفتم تنا کی باشی|
    block |تن گفت خاک و جان گفت سرگشته همچو بادم|