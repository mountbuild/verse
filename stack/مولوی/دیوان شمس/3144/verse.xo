
block |بحر ما را کنار بایستی|
  block
    block |بحر ما را کنار بایستی|
    block |وین سفر را قرار بایستی|
  block
    block |شیر بیشه میان زنجیرست|
    block |شیر در مرغزار بایستی|
  block
    block |ماهیان می‌طپند اندر ریگ|
    block |راه در جویبار بایستی|
  block
    block |بلبل مست سخت مخمورست|
    block |گلشن و سبزه زار بایستی|
  block
    block |دیده‌ها از غبار خسته شدست|
    block |دیده اعتبار بایستی|
  block
    block |همه گل خواره‌اند این طفلان|
    block |مشفقی دایه وار بایستی|
  block
    block |ره به آب حیات می‌نبرند|
    block |خضر را آبخوار بایستی|
  block
    block |دل پشیمان شدست ز آنچ گذشت|
    block |دل امسال پار بایستی|
  block
    block |اندر این شهر قحط خورشیدست|
    block |سایه شهریار بایستی|
  block
    block |شهر سرگین پرست پر گشته‌ست|
    block |مشک نافه تتار بایستی|
  block
    block |مشک از پشک کس نمی‌داند|
    block |مشک را انتشار بایستی|
  block
    block |دولت کودکانه می‌جویند|
    block |دولت بی‌عثار بایستی|
  block
    block |مرگ تا در پیست روز شبست|
    block |شب ما را نهار بایستی|
  block
    block |چون بمیری بمیرد این هنرت|
    block |زین هنرهات عار بایستی|
  block
    block |چنگ در ما زدست این کمپیر|
    block |چنگ او تار تار بایستی|
  block
    block |طالب کار و بار بسیارند|
    block |طالب کردگار بایستی|
  block
    block |دم معدود اندکی ماندست|
    block |نفسی بی‌شمار بایستی|
  block
    block |نفس ایزدی ز سوی یمن|
    block |بر خلایق نثار بایستی|
  block
    block |مرگ دیگی برای ما پخته‌ست|
    block |آن خورش را گوار بایستی|
  block
    block |یاد مردن چو دافع مرگست|
    block |هر دمی یادگار بایستی|
  block
    block |هر دمی صد جنازه می‌گذرد|
    block |دیده‌ها سوگوار بایستی|
  block
    block |ملک‌ها ماند و مالکان مردند|
    block |ملکتی پایدار بایستی|
  block
    block |عقل بسته شد و هوا مختار|
    block |عقل را اختیار بایستی|
  block
    block |هوش‌ها چون مگس در آن دوغست|
    block |هوش را هوشیار بایستی|
  block
    block |زین چنین دوغ زشت گندیده|
    block |این مگس را حذار بایستی|
  block
    block |معده پردوغ و گوش پر ز دروغ|
    block |همت الفرار بایستی|
  block
    block |گوش‌ها بسته است لب بربند|
    block |از خرد گوشوار بایستی|
  block
    block |از کنایات شمس تبریزی|
    block |شرح معنی گذار بایستی|