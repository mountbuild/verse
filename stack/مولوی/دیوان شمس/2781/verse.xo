
block |ساقیا بر خاک ما چون جرعه‌ها می‌ریختی|
  block
    block |ساقیا بر خاک ما چون جرعه‌ها می‌ریختی|
    block |گر نمی‌جستی جنون ما چرا می‌ریختی|
  block
    block |ساقیا آن لطف کو کان روز همچون آفتاب|
    block |نور رقص انگیز را بر ذره‌ها می‌ریختی|
  block
    block |دست بر لب می‌نهی یعنی خمش من تن زدم|
    block |خود بگوید جرعه‌ها کان بهر ما می‌ریختی|
  block
    block |ریختی خون جنید و گفت اخ هل من مزید|
    block |بایزیدی بردمید از هر کجا می‌ریختی|
  block
    block |ز اولین جرعه که بر خاک آمد آدم روح یافت|
    block |جبرئیلی هست شد چون بر سما می‌ریختی|
  block
    block |می‌گزیدی صادقان را تا چو رحمت مست شد|
    block |از گزافه بر سزا و ناسزا می‌ریختی|
  block
    block |می‌بدادی جان به نان و نان تو را درخورد نی|
    block |آب سقا می‌خریدی بر سقا می‌ریختی|
  block
    block |همچو موسی کآتشی بنمودیش وآن نور بود|
    block |در لباس آتشی نور و ضیا می‌ریختی|
  block
    block |روز جمعه کی بود روزی که در جمع توییم|
    block |جمع کردی آخر آن را که جدا می‌ریختی|
  block
    block |درج بد بیگانه‌ای با آشنا در هر دمم|
    block |خون آن بیگانه را بر آشنا می‌ریختی|
  block
    block |ای دل آمد دلبری کاندر ملاقات خوشش|
    block |همچو گل در برگ ریزان از حیا می‌ریختی|
  block
    block |آمد آن ماهی که چون ابر گران در فرقتش|
    block |اشک‌ها چون مشک‌ها بهر لقا می‌ریختی|
  block
    block |دلبرا دل را ببر در آب حیوان غوطه ده|
    block |آب حیوانی کز آن بر انبیا می‌ریختی|
  block
    block |انبیا عامی بدندی گر نه از انعام خاص|
    block |بر مس هستی ایشان کیمیا می‌ریختی|
  block
    block |این دعا را با دعای ناکسان مقرون مکن|
    block |کز برای ردشان آب دعا می‌ریختی|
  block
    block |کوشش ما را منه پهلوی کوشش‌های عام|
    block |کز بقاشان می‌کشیدی در فنا می‌ریختی|