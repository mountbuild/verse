
block |صنما چونک فریبی همه عیار فریبی|
  block
    block |صنما چونک فریبی همه عیار فریبی|
    block |صنما چون همه جانی دل هشیار فریبی|
  block
    block |سحری چون قمر آیی به خرابات درآیی|
    block |بت و بتخانه بسوزی دل و دلدار فریبی|
  block
    block |دل آشفته نگیری خرد خفته نگیری|
    block |تو بدان نرگس خفته همه بیدار فریبی|
  block
    block |ز غمت سنگ گدازد رمه با گرگ بسازد|
    block |رمه و گرگ و شبان را تو به یک بار فریبی|
  block
    block |چه کنم جان و بدن را چه کنم قوت تن را|
    block |که تو جبار جهانی همه بیمار فریبی|
  block
    block |قمر زنگی شب را تو کنی رومی مه رو|
    block |همه کوران سیه را تو به انوار فریبی|
  block
    block |همه را گوش بگیری شنوایی برسانی|
    block |همه را چشم گشایی و به دیدار فریبی|
  block
    block |تو نه آنی که فریبی ز کسی صرفه بجویی|
    block |تو همه لطف و عطایی تو به ایثار فریبی|
  block
    block |تو صلاح دل و دینی تو در این لطف چنینی|
    block |که کمین خار فنا را سوی گلزار فریبی|