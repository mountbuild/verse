
block |تو هر چند صدری شه مجلسی|
  block
    block |تو هر چند صدری شه مجلسی|
    block |ز هستی نرستی در این محبسی|
  block
    block |بده وام جان گر وجوهیت هست|
    block |درآ مفلسانه اگر مفلسی|
  block
    block |غریبان برستند و تو حبس غم|
    block |گه از بی‌کسی و گه از ناکسی|
  block
    block |در این راه بیراه اگر سابقی|
    block |چو واگردد این کاروان واپسی|
  block
    block |لطیفان خوش چشم هستند لیک|
    block |به چشمت نیایند زیرا خسی|
  block
    block |نه بازی که صیاد شاهان شوی|
    block |برو سوی مردار چون کرکسی|
  block
    block |نه‌ای شاخ تر و پذیرای آب|
    block |نه درخورد باغ و زر و مغرسی|
  block
    block |برو سوی جمعی چو در وحشتی|
    block |بیفروز شمعی چرا مغاسی|
  block
    block |چو استارگان اندر این برج خاک|
    block |گهی گنسی و گهی خنسی|
  block
    block |خمش کن مباف این دم از بهر برد|
    block |چو در برد ماندی تو خود اطلسی|