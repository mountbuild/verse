
block |ای وصل تو آب زندگانی|
  block
    block |ای وصل تو آب زندگانی|
    block |تدبیر خلاص ما تو دانی|
  block
    block |از دیده برون مشو که نوری|
    block |وز سینه جدا مشو که جانی|
  block
    block |آن دم که نهان شوی ز چشمم|
    block |می‌نالد جان من نهانی|
  block
    block |من خود چه کسم که وصل جویم|
    block |از لطف توم همی‌کشانی|
  block
    block |ای دل تو مرو سوی خرابات|
    block |هر چند قلندر جهانی|
  block
    block |کان جا همه پاکباز باشند|
    block |ترسم که تو کم زنی بمانی|
  block
    block |ور ز آنک روی مرو تو با خویش|
    block |درپوش نشان بی‌نشانی|
  block
    block |مانند سپر مپوش سینه|
    block |گر عاشق تیر آن کمانی|
  block
    block |پرسید یکی که عاشقی چیست|
    block |گفتم که مپرس از این معانی|
  block
    block |آنگه که چو من شوی ببینی|
    block |آنگه که بخواندت به خوانی|
  block
    block |مردانه درآ چو شیرمردی|
    block |دل را چو زنان چه می‌طپانی|
  block
    block |ای از رخ گلرخان غیبت|
    block |گشته رخ سرخ زعفرانی|
  block
    block |ای از هوس بهار حسنت|
    block |در هر نفسم دم خزانی|
  block
    block |ای آنک تو باغ و بوستان را|
    block |از جور خزان همی‌رهانی|
  block
    block |ای داده تو گوشت پاره‌ای را|
    block |در گفت و شنود ترجمانی|
  block
    block |ای داده زبان انبیا را|
    block |با سر قدیم همزبانی|
  block
    block |ای داده روان اولیا را|
    block |در مرگ حیات جاودانی|
  block
    block |ای داده تو عقل بدگمان را|
    block |بر بام دماغ پاسبانی|
  block
    block |ای آنک تو هر شبی ز خلقان|
    block |این پنج چراغ می‌ستانی|
  block
    block |ای داده تو چشم گلرخان را|
    block |مخموری و سحر و دلستانی|
  block
    block |ای داده دو قطره خون دل را|
    block |اندیشه و فکر و خرده دانی|
  block
    block |ای داده تو عشق را به قدرت|
    block |مردی و نری و پهلوانی|
  block
    block |این بود نصیحت سنایی|
    block |جان باز چو طالب عیانی|
  block
    block |شمس تبریز نور محضی|
    block |زیرا که چراغ آسمانی|