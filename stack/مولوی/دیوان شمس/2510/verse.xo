
block |مرا پرسید آن سلطان به نرمی و سخن خایی|
  block
    block |مرا پرسید آن سلطان به نرمی و سخن خایی|
    block |عجب امسال ای عاشق بدان اقبالگه آیی|
  block
    block |برای آنک واگوید نمودم گوش کرانه|
    block |که یعنی من گران گوشم سخن را بازفرمایی|
  block
    block |مگر کوری بود کان دم نسازد خویشتن را کر|
    block |که تا باشد که واگوید سخن آن کان زیبایی|
  block
    block |شهم دریافت بازی را بخندید و بگفت این را|
    block |بدان کس گو که او باشد چو تو بی‌عقل و هیهایی|
  block
    block |یکی حمله دگر چون کر ببردم گوش و سر پیشش|
    block |بگفتا شید آوردی تو جز استیزه نفزایی|
  block
    block |چون دعوی کری کردم جواب و عذر چون گویم|
    block |همه در هام شد بسته بدان فرهنگ و بدرایی|
  block
    block |به دربانش نظر کردم که یک نکته درافکن تو|
    block |بپرسیدش ز نام من بگفتا گیج و سودایی|
  block
    block |نظر کردم دگربارش که اندرکش به گفتارش|
    block |که شاگرد در اویی چو او عیارسیمایی|
  block
    block |مرا چشمک زد آن دربان که تو او را نمی‌دانی|
    block |که حیلت گر به پیش او نبیند غیر رسوایی|
  block
    block |مکن حیلت که آن حلوا گهی در حلق تو آید|
    block |که جوشی بر سر آتش مثال دیگ حلوایی|