
block |ای جهان آب و گل تا من تو را بشناختم|
  block
    block |ای جهان آب و گل تا من تو را بشناختم|
    block |صد هزاران محنت و رنج و بلا بشناختم|
  block
    block |تو چراگاه خرانی نی مقام عیسیی|
    block |این چراگاه خران را من چرا بشناختم|
  block
    block |آب شیرینم ندادی تا که خوان گسترده‌ای|
    block |دست و پایم بسته‌ای تا دست و پا بشناختم|
  block
    block |دست و پا را چون نبندی گاهواره ت خواند حق|
    block |دست و پا را برگشایم پاگشا بشناختم|
  block
    block |چون درخت از زیر خاکی دست‌ها بالا کنم|
    block |در هوای آن کسی کز وی هوا بشناختم|
  block
    block |ای شکوفه تو به طفلی چون شدی پیر تمام|
    block |گفت رستم از صبا تا من صبا بشناختم|
  block
    block |شاخ بالا زان رود زیرا ز بالا آمده‌ست|
    block |سوی اصل خویش یازم کاصل را بشناختم|
  block
    block |زیر و بالا چند گویم لامکان اصل من است|
    block |من نه از جایم کجا را از کجا بشناختم|
  block
    block |نی خمش کن در عدم رو در عدم ناچیز شو|
    block |چیزها را بین که از ناچیزها بشناختم|