
block |گر لب او شکند نرخ شکر می‌رسدش|
  block
    block |گر لب او شکند نرخ شکر می‌رسدش|
    block |ور رخش طعنه زند بر گل تر می‌رسدش|
  block
    block |گر فلک سجده برد بر در او می‌سزدش|
    block |ور ستاند گرو از قرص قمر می‌رسدش|
  block
    block |ور شه عقل که عالم همگی چاکر اوست|
    block |جهت خدمت او بست کمر می‌رسدش|
  block
    block |شاه خورشید که بر زنگی شب تیغ کشید|
    block |گر پی هیبتش افکند سپر می‌رسدش|
  block
    block |گر عطارد ز پی دایره و نقطه او|
    block |همچو پرگار دوانست به سر می‌رسدش|
  block
    block |آن جمالی که فرشته نبود محرم او|
    block |گر ندارد سر دیدار بشر می‌رسدش|
  block
    block |کار و بار ملکانی که زبردست شدند|
    block |نکند ور بکند زیر و زبر می‌رسدش|
  block
    block |می‌شمردم من از این نوع شنودم ز فلک|
    block |که از این‌ها بگذر چیز دگر می‌رسدش|