
block |خوی بد دارم ملولم تو مرا معذور دار|
  block
    block |خوی بد دارم ملولم تو مرا معذور دار|
    block |خوی من کی خوش شود بی‌روی خوبت ای نگار|
  block
    block |بی‌تو هستم چون زمستان خلق از من در عذاب|
    block |با تو هستم چون گلستان خوی من خوی بهار|
  block
    block |بی‌تو بی‌عقلم ملولم هر چه گویم کژ بود|
    block |من خجل از عقل و عقل از نور رویت شرمسار|
  block
    block |آب بد را چیست درمان باز در جیحون شدن|
    block |خوی بد را چیست درمان بازدیدن روی یار|
  block
    block |آب جان محبوس می‌بینم در این گرداب تن|
    block |خاک را بر می‌کنم تا ره کنم سوی بحار|
  block
    block |شربتی داری که پنهانی به نومیدان دهی|
    block |تا فغان در ناورد از حسرتش اومیدوار|
  block
    block |چشم خود ای دل ز دلبر تا توانی برمگیر|
    block |گر ز تو گیرد کناره ور تو را گیرد کنار|