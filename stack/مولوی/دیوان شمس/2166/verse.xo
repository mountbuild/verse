
block |دگرباره بشوریدم بدان سانم به جان تو|
  block
    block |دگرباره بشوریدم بدان سانم به جان تو|
    block |که هر بندی که بربندی بدرانم به جان تو|
  block
    block |چو چرخم من چو ماهم من چو شمعم من ز تاب تو|
    block |همه عقلم همه عشقم همه جانم به جان تو|
  block
    block |نشاط من ز کار تو خمار من ز خار تو|
    block |به هر سو رو بگردانی بگردانم به جان تو|
  block
    block |غلط گفتم غلط گفتن در این حالت عجب نبود|
    block |که این دم جام را از می نمی‌دانم به جان تو|
  block
    block |من آن دیوانه بندم که دیوان را همی‌بندم|
    block |من دیوانه دیوان را سلیمانم به جان تو|
  block
    block |به غیر عشق هر صورت که آن سر برزند از دل|
    block |ز صحن دل همین ساعت برون رانم به جان تو|
  block
    block |بیا ای او که رفتی تو که چیزی کو رود آید|
    block |نه تو آنی به جان من نه من آنم به جان تو|
  block
    block |ایا منکر درون جان مکن انکارها پنهان|
    block |که سر سرنوشتت را فروخوانم به جان تو|
  block
    block |ز عشق شمس تبریزی ز بیداری و شبخیزی|
    block |مثال ذره‌ای گردان پریشانم به جان تو|