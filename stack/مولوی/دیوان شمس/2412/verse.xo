
block |چو مست روی توام ای حکیم فرزانه|
  block
    block |چو مست روی توام ای حکیم فرزانه|
    block |به من نگر تو بدان چشم‌های مستانه|
  block
    block |ز چشم مست تو پیچد دلم که دیوانه است|
    block |که جنس همدگر افتاد مست و دیوانه|
  block
    block |دل خراب مرا بین خوشی به من بنگر|
    block |که آفتاب نظر خوش کند به ویرانه|
  block
    block |بکن نظر که بدان یک نظر که درنگری|
    block |درخت‌های عجب سر کند ز یک دانه|
  block
    block |دو چشم تو عجمی ترک و مست و خون ریزند|
    block |که می‌زند عجمی تیرهای ترکانه|
  block
    block |مرا و خانه دل را چنان به یغما برد|
    block |که می‌دود حسنک پابرهنه در خانه|
  block
    block |به باغ روی تو آییم و خانه برشکنیم|
    block |هزار خانه چو صحرا کنیم مردانه|
  block
    block |صلاح دین تو چو ماهی و فارغی زین شرح|
    block |که فارغ است سر زلف حور از شانه|