
block |چون ببینی آفتاب از روی دلبر یاد کن|
  block
    block |چون ببینی آفتاب از روی دلبر یاد کن|
    block |چون ببینی ابر را از اشک چاکر یاد کن|
  block
    block |چون ببینی ماه نو را همچو من بگداخته|
    block |از برای جان خود زین جان لاغر یاد کن|
  block
    block |درنگر در آسمان وین چرخ سرگردان ببین|
    block |حال سرگردان این بی‌پا و بی‌سر یاد کن|
  block
    block |چون جهان تاریک بینی از سپاه زنگ شب|
    block |از اسیران شب هجران کافر یاد کن|
  block
    block |چون ببینی نسر طایر بر فلک بر آتشین|
    block |ز آتش مرغ دل سوزیده شهپر یاد کن|
  block
    block |چون ببینی بر فلک مریخ خون آشام را|
    block |چشم مریخی خون آشام پرشر یاد کن|
  block
    block |لب ببند و خشک آر و هر چه بینی خشک و تر|
    block |در لب و چشمم نگر زان خشک و زین‌تر یاد کن|