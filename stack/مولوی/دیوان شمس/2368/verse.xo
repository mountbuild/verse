
block |ای به میدان‌های وحدت گوی شاهی باخته|
  block
    block |ای به میدان‌های وحدت گوی شاهی باخته|
    block |جمله را عریان بدیده کس تو را نشناخته|
  block
    block |عقل کل کژچشم گشته از کمال غیرتت|
    block |وز کژی پنداشته کو مر تو را انداخته|
  block
    block |ای چراغ و چشم عالم در جهان فرد آمدی|
    block |تا در اسرار جهان تو صد جهان پرداخته|
  block
    block |ای که طاووس بهار از عشق رویت جلوه گر|
    block |بر درخت جسم جان نالان شده چون فاخته|
  block
    block |از برای ما تو آتش را چو گلشن داشته|
    block |وز برای ما تو دریا را چو کشتی ساخته|
  block
    block |شمس تبریزی جهان را چون تو پر کردی ز حسن|
    block |من جهان روح را از غیر عشقت آخته|