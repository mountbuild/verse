
block |ای دوست ز شهر ما ناگه به سفر رفتی|
  block
    block |ای دوست ز شهر ما ناگه به سفر رفتی|
    block |ما تلخ شدیم و تو در کان شکر رفتی|
  block
    block |نوری که بدو پرد جان از قفس قالب|
    block |در تو نظری کرد او در نور نظر رفتی|
  block
    block |رفتی تو از این پستی در شادی و در مستی|
    block |آن سوی زبردستی گر زیر و زبر رفتی|
  block
    block |مانند خیالی تو هر دم به یکی صورت|
    block |زین شکل برون جستی در شکل دگر رفتی|
  block
    block |امروز چو جانستی در صدر جنانستی|
    block |از دور قمر رستی بالای قمر رفتی|
  block
    block |اکنون ز تن گریان جانا شده‌ای عریان|
    block |چون ترک کله کردی وز بند کمر رفتی|
  block
    block |از نان شده‌ای فارغ وز منت خبازان|
    block |وز آب شدی فارغ کز تف جگر رفتی|
  block
    block |نانی دهدت جانان بی‌معده و بی‌دندان|
    block |آبی دهدت صافی زان بحر که دررفتی|
  block
    block |از جان شریف خود وز حال لطیف خود|
    block |بفرست خبر زیرا در عین خبر رفتی|
  block
    block |ور ز آنک خبر ندهی دانم که کجاهایی|
    block |در دامن دریایی چون در و گهر رفتی|
  block
    block |هان ای سخن روشن درتاب در این روزن|
    block |کز گوش گذر کردی در عقل و بصر رفتی|