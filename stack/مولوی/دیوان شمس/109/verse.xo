
block |بکت عینی غداه البین دمعا|
  block
    block |بکت عینی غداه البین دمعا|
    block |و اخری بالبکا بخلت علینا|
  block
    block |فعاقبت التی بخلت علینا|
    block |بان غمضتها یوم التقینا|
  block
    block |چه مرد آن عتابم خیز یارا|
    block |بده آن جام مالامال صهبا|
  block
    block |نرنجم ز آنچ مردم می‌برنجند|
    block |که پیشم جمله جان‌ها هست یکتا|
  block
    block |اگر چه پوستینی بازگونه|
    block |بپوشیدست این اجسام بر ما|
  block
    block |تو را در پوستین من می‌شناسم|
    block |همان جان منی در پوست جانا|
  block
    block |بدرم پوست را تو هم بدران|
    block |چرا سازیم با خود جنگ و هیجا|
  block
    block |یکی جانیم در اجسام مفرق|
    block |اگر خردیم اگر پیریم و برنا|
  block
    block |چراغک‌هاست کآتش را جدا کرد|
    block |یکی اصلست ایشان را و منش|
  block
    block |یکی طبع و یکی رنگ و یکی خوی|
    block |که سرهاشان نباشد غیر پاها|
  block
    block |در این تقریر برهان‌هاست در دل|
    block |به سر با تو بگویم یا به اخفا|
  block
    block |غلط خود تو بگویی با تو آن را|
    block |چه تو بر توست بنگر این تماشا|