
block |معشوقه به سامان شد تا باد چنین بادا|
  block
    block |معشوقه به سامان شد تا باد چنین بادا|
    block |کفرش همه ایمان شد تا باد چنین بادا|
  block
    block |ملکی که پریشان شد از شومی شیطان شد|
    block |باز آن سلیمان شد تا باد چنین بادا|
  block
    block |یاری که دلم خستی در بر رخ ما بستی|
    block |غمخواره یاران شد تا باد چنین بادا|
  block
    block |هم باده جدا خوردی هم عیش جدا کردی|
    block |نک سرده مهمان شد تا باد چنین بادا|
  block
    block |زان طلعت شاهانه زان مشعله خانه|
    block |هر گوشه چو میدان شد تا باد چنین بادا|
  block
    block |زان خشم دروغینش زان شیوه شیرینش|
    block |عالم شکرستان شد تا باد چنین بادا|
  block
    block |شب رفت صبوح آمد غم رفت فتوح آمد|
    block |خورشید درخشان شد تا باد چنین بادا|
  block
    block |از دولت محزونان وز همت مجنونان|
    block |آن سلسله جنبان شد تا باد چنین بادا|
  block
    block |عید آمد و عید آمد یاری که رمید آمد|
    block |عیدانه فراوان شد تا باد چنین بادا|
  block
    block |ای مطرب صاحب دل در زیر مکن منزل|
    block |کان زهره به میزان شد تا باد چنین بادا|
  block
    block |درویش فریدون شد هم کیسه قارون شد|
    block |همکاسه سلطان شد تا باد چنین بادا|
  block
    block |آن باد هوا را بین ز افسون لب شیرین|
    block |با نای در افغان شد تا باد چنین بادا|
  block
    block |فرعون بدان سختی با آن همه بدبختی|
    block |نک موسی عمران شد تا باد چنین بادا|
  block
    block |آن گرگ بدان زشتی با جهل و فرامشتی|
    block |نک یوسف کنعان شد تا باد چنین بادا|
  block
    block |شمس الحق تبریزی از بس که درآمیزی|
    block |تبریز خراسان شد تا باد چنین بادا|
  block
    block |از اسلم شیطانی شد نفس تو ربانی|
    block |ابلیس مسلمان شد تا باد چنین بادا|
  block
    block |آن ماه چو تابان شد کونین گلستان شد|
    block |اشخاص همه جان شد تا باد چنین بادا|
  block
    block |بر روح برافزودی تا بود چنین بودی|
    block |فر تو فروزان شد تا باد چنین بادا|
  block
    block |قهرش همه رحمت شد زهرش همه شربت شد|
    block |ابرش شکرافشان شد تا باد چنین بادا|
  block
    block |از کاخ چه رنگستش وز شاخ چه تنگستش|
    block |این گاو چو قربان شد تا باد چنین بادا|
  block
    block |ارضی چو سمایی شد مقصود سنایی شد|
    block |این بود همه آن شد تا باد چنین بادا|
  block
    block |خاموش که سرمستم بربست کسی دستم|
    block |اندیشه پریشان شد تا باد چنین بادا|