
block |بستگی این سماع هست ز بیگانه‌ای|
  block
    block |بستگی این سماع هست ز بیگانه‌ای|
    block |ز ارچلی جغد گشت حلقه چو ویرانه‌ای|
  block
    block |آنک بود همچو برف سرد کند وقت را|
    block |چون بگدازد چو سیل پست کند خانه‌ای|
  block
    block |غیر برونی بدست غیر درونی بتر|
    block |از سبب غیریست کندن دندانه‌ای|
  block
    block |باد خزانست غیر زرد کند باغ را|
    block |حبس کند در زمین خوبی هر دانه‌ای|
  block
    block |پیش تو خندد چو گل پای درآید چو خار|
    block |ریش نگه دار از آن دوسر چون شانه‌ای|
  block
    block |از سبب آنک بد در صف ترسنده‌ای|
    block |گشت شکسته بسی لشکر مردانه‌ای|
  block
    block |خسرو تبریزیی شمس حق و دین که او|
    block |شمع همه جمع‌هاست من شده پروانه‌ای|