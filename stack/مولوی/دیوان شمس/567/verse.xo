
block |نباشد عیب پرسیدن تو را خانه کجا باشد|
  block
    block |نباشد عیب پرسیدن تو را خانه کجا باشد|
    block |نشانی ده اگر یابیم وان اقبال ما باشد|
  block
    block |تو خورشید جهان باشی ز چشم ما نهان باشی|
    block |تو خود این را روا داری وانگه این روا باشد|
  block
    block |نگفتی من وفادارم وفا را من خریدارم|
    block |ببین در رنگ رخسارم بیندیش این وفا باشد|
  block
    block |بیا ای یار لعلین لب دلم گم گشت در قالب|
    block |دلم داغ شما دارد یقین پیش شما باشد|
  block
    block |در این آتش کبابم من خراب اندر خرابم من|
    block |چه باشد ای سر خوبان تنی کز سر جدا باشد|
  block
    block |دل من در فراق جان چو ماری سرزده پیچان|
    block |بگرد نقش تو گردان مثال آسیا باشد|
  block
    block |بگفتم ای دل مسکین بیا بر جای خود بنشین|
    block |حذر کن ز آتش پرکین دل من گفت تا باشد|
  block
    block |فروبستست تدبیرم بیا ای یار شبگیرم|
    block |بپرس از شاه کشمیرم کسی را کشنا باشد|
  block
    block |خود او پیدا و پنهانست جهان نقش است و او جانست|
    block |بیندیش این چه سلطانست مگر نور خدا باشد|
  block
    block |خروش و جوش هر مستی ز جوش خم می باشد|
    block |سبکساری هر آهن ز تو آهن ربا باشد|
  block
    block |خریدی خانه دل را دل آن توست می‌دانی|
    block |هر آنچ هست در خانه از آن کدخدا باشد|
  block
    block |قماشی کان تو نبود برون انداز از خانه|
    block |درون مسجد اقصی سگ مرده چرا باشد|
  block
    block |مسلم گشت دلداری تو را ای تو دل عالم|
    block |مسلم گشت جان بخشی تو را وان دم تو را باشد|
  block
    block |که دریا را شکافیدن بود چالاکی موسی|
    block |قبای مه شکافیدن ز نور مصطفی باشد|
  block
    block |برآرد عشق یک فتنه که مردم راه که گیرد|
    block |به شهر اندر کسی ماند که جویای فنا باشد|
  block
    block |زند آتش در این بیشه که بگریزند نخجیران|
    block |ز آتش هر که نگریزد چو ابراهیم ما باشد|
  block
    block |خمش کوته کن ای خاطر که علم اول و آخر|
    block |بیان کرده بود عاشق چو پیش شاه لا باشد|