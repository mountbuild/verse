
block |اگر امشب بر من باشی و خانه نروی|
  block
    block |اگر امشب بر من باشی و خانه نروی|
    block |یا علی شیر خدا باشی یا خود علوی|
  block
    block |اندک اندک به جنون راه بری از دم من|
    block |برهی از خرد و ناگه دیوانه شوی|
  block
    block |کهنه و پیر شدی زین خرد پیر گریز|
    block |تا بهار تو نماید گل و گلزار نوی|
  block
    block |به خیالی به من آیی به خیالی بروی|
    block |این چه رسوایی و ننگ است زهی بند قوی|
  block
    block |به ترازوی زر ار راه دهندت غلط است|
    block |بجوی زر بنه ارزی چو همان حب جوی|
  block
    block |پیک لابد بدود کیک چو او هم بدود|
    block |پس کمال تو در آن نیست که یاوه بدوی|
  block
    block |بهر بردن بدو از هیبت مردن بمدو|
    block |بهر کعبه بدو ای جان نه ز خوف بدوی|
  block
    block |باش شب‌ها بر من تا به سحر تا که شبی|
    block |مه برآید برهی از ره و همراه غوی|
  block
    block |همه کس بیند رخساره مه را از دور|
    block |خنک آن کس که برد از بغل مه گروی|
  block
    block |مه ز آغاز چو خورشید بسی تیغ کشد|
    block |که ببرم سر تو گر تو از این جا نروی|
  block
    block |چون ببیند که سر خویش نمی‌گیرد او|
    block |گوید او را که حریفی و ظریفی و روی|
  block
    block |من توام ور تو نیم یار شب و روز توام|
    block |پدر و مادر و خویش تو به منهاج سوی|
  block
    block |چه شود گر من و تو بی‌من و تو جمع شویم|
    block |فرد باشیم و یکی کوری چشم ثنوی|