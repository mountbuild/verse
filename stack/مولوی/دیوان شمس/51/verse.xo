
block |گر تو ملولی ای پدر جانب یار من بیا|
  block
    block |گر تو ملولی ای پدر جانب یار من بیا|
    block |تا که بهار جان‌ها تازه کند دل تو را|
  block
    block |بوی سلام یار من لخلخه بهار من|
    block |باغ و گل و ثمار من آرد سوی جان صبا|
  block
    block |مستی و طرفه مستیی هستی و طرفه هستیی|
    block |ملک و درازدستیی نعره زنان که الصلا|
  block
    block |پای بکوب و دست زن دست در آن دو شست زن|
    block |پیش دو نرگس خوشش کشته نگر دل مرا|
  block
    block |زنده به عشق سرکشم بینی جان چرا کشم|
    block |پهلوی یار خود خوشم یاوه چرا روم چرا|
  block
    block |جان چو سوی وطن رود آب به جوی من رود|
    block |تا سوی گولخن رود طبع خسیس ژاژخا|
  block
    block |دیدن خسرو زمن شعشعه عقار من|
    block |سخت خوش است این وطن می‌نروم از این سرا|
  block
    block |جان طرب پرست ما عقل خراب مست ما|
    block |ساغر جان به دست ما سخت خوش است ای خدا|
  block
    block |هوش برفت گو برو جایزه گو بشو گرو|
    block |روز شدشت گو بشو بی‌شب و روز تو بیا|
  block
    block |مست رود نگار من در بر و در کنار من|
    block |هیچ مگو که یار من باکرمست و باوفا|
  block
    block |آمد جان جان من کوری دشمنان من|
    block |رونق گلستان من زینت روضه رضا|