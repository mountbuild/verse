
block |مستی ببینی رازدان می‌دانک باشد مست او|
  block
    block |مستی ببینی رازدان می‌دانک باشد مست او|
    block |هستی ببینی زنده دل می‌دانک باشد هست او|
  block
    block |گر سر ببینی پرطرب پر گشته از وی روز و شب|
    block |می‌دانک آن سر را یقین خاریده باشد دست او|
  block
    block |عالم چو ضد یک دگر در قصد خون و شور و شر|
    block |لیکن نیارد دم زدن از هیبت پابست او|
  block
    block |هر دم یکی را می‌دهد تا چون درختی برجهد|
    block |حیران شود دیو و پری در خیز و در برج است او|
  block
    block |سبلت قوی مالیده‌ای از شیر نقشی دیده‌ای|
    block |ای فربه از بایست خود باری ببین بایست او|
  block
    block |زو قالبت پیوسته شد پیوسته گردد حالتت|
    block |ای رغبت پیوندها از رحمت پیوست او|
  block
    block |ای خوش بیابان که در او عشق است تازان سو به سو|
    block |جز حق نباشد فوق او جز فقر نبود پست او|
  block
    block |شست سخن کم باف چون صیدت نمی‌گردد زبون|
    block |تا او بگیرد صیدها ای صید مست شست او|