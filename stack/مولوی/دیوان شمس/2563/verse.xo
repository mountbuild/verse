
block |من پای همی‌کوبم ای جان و جهان دستی|
  block
    block |من پای همی‌کوبم ای جان و جهان دستی|
    block |ای جان و جهان برجه از بهر دل مستی|
  block
    block |ای مست مکش محشر بازآی ز شور و شر|
    block |آن دست بر آن دل نه ای کاش دلی هستی|
  block
    block |ترک دل و جان کردم تا بی‌دل و جان گردم|
    block |یک دل چه محل دارد صد دلکده بایستی|
  block
    block |بنگر به درخت ای جان در رقص و سراندازی|
    block |اشکوفه چرا کردی گر باده نخوردستی|
  block
    block |آن باد بهاری بین آمیزش و یاری بین|
    block |گر نی همه لطفستی با خاک نپیوستی|
  block
    block |از یار مکن افغان بی‌جور نیامد عشق|
    block |گر نی ره عشق این است او کی دل ما خستی|
  block
    block |صد لطف و عطا دارد صد مهر و وفا دارد|
    block |گر غیرت بگذارد دل بر دل ما بستی|
  block
    block |با جمله جفاکاری پشتی کند و یاری|
    block |گر پشتی او نبود پشت همه بشکستی|
  block
    block |دامی که در او عنقا بی‌پر شود و بی‌پا|
    block |بی‌رحمت او صعوه زین دام کجا خستی|
  block
    block |خامش کن و ساکن شو ای باد سخن گر چه|
    block |در جنبش باد دل صد مروحه بایستی|
  block
    block |شمس الحق تبریزی ماییم و شب وحشت|
    block |گر شمس نبودی شب از خویش کجا رستی|