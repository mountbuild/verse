
block |اگر خواب آیدم امشب سزای ریش خود بیند|
  block
    block |اگر خواب آیدم امشب سزای ریش خود بیند|
    block |به جای مفرش و بالی همه مشت و لگد بیند|
  block
    block |ازیرا خواب کژ بیند که آیینه خیالست او|
    block |که معلوم‌ست تعبیرش اگر او نیک و بد بیند|
  block
    block |خصوصا اندر این مجلس که امشب در نمی‌گنجد|
    block |دو چشم عقل پایان بین که صدساله رصد بیند|
  block
    block |شب قدرست وصل او شب قبرست هجر او|
    block |شب قبر از شب قدرش کرامات و مدد بیند|
  block
    block |خنک جانی که بر بامش همی چوبک زند امشب|
    block |شود همچون سحر خندان عطای بی‌عدد بیند|
  block
    block |برو ای خواب خاری زن تو اندر چشم نامحرم|
    block |که حیفست آن که بیگانه در این شب قد و خد بیند|
  block
    block |شرابش ده بخوابانش برون بر از گلستانش|
    block |که تا در گردن او فردا ز غم حبل مسد بیند|
  block
    block |ببردی روز در گفتن چو آمد شب خمش باری|
    block |که هرک از گفت خامش شد عوض گفت ابد بیند|