
block |اگر سزای لب تو نبود گفته من|
  block
    block |اگر سزای لب تو نبود گفته من|
    block |برآر سنگ گران و دهان من بشکن|
  block
    block |چو طفل بیهده گوید نه مادر مشفق|
    block |پی ادب لب او را فروبرد سوزن|
  block
    block |دو صد دهان و جهان از برای عز لبت|
    block |بسوز و پاره کن و بردران و برهم زن|
  block
    block |چو تشنه‌ای دود استاخ بر لب دریا|
    block |نه موج تیغ برآرد ببردش گردن|
  block
    block |غلام سوسنم ایرا که دید گلشن تو|
    block |ز شرم نرگس تو ده زبانش شد الکن|
  block
    block |ولیک من چو دفم چون زنی تو کف بر من|
    block |فغان کنم که رخم را بکوب چون هاون|
  block
    block |مرا ز دست منه تا سماع گرم بود|
    block |بکش تو دامن خود از جهان تردامن|
  block
    block |بلی ز گلشن معنی است چشم‌ها مخمور|
    block |ولیک نغمه بلبل خوش است در گلشن|
  block
    block |اگر تجلی یوسف برهنه خوبتر است|
    block |دو چشم باز نگردد مگر به پیراهن|
  block
    block |اگر چه شعشعه آفتاب جان اصل است|
    block |بر آن فلک نرسیده‌ست آدمی بی‌تن|
  block
    block |خمش که گر دهنم مرده شوی بربندد|
    block |ز گور من شنوی این نوا پس مردن|