
block |با چنین شمشیر دولت تو زبون مانی چرا|
  block
    block |با چنین شمشیر دولت تو زبون مانی چرا|
    block |گوهری باشی و از سنگی فرومانی چرا|
  block
    block |می‌کشد هر کرکسی اجزات را هر جانبی|
    block |چون نه مرداری تو بلک باز جانانی چرا|
  block
    block |دیده‌ات را چون نظر از دیده باقی رسید|
    block |دیده‌ات شرمین شود از دیده فانی چرا|
  block
    block |آن که او را کس به نسیه و نقد نستاند به خاک|
    block |این چنین بیشی کند بر نقده کانی چرا|
  block
    block |آن سیه جانی که کفر از جان تلخش ننگ داشت|
    block |زهر ریزد بر تو و تو شهد ایمانی چرا|
  block
    block |تو چنین لرزان او باشی و او سایه توست|
    block |آخر او نقشیست جسمانی و تو جانی چرا|
  block
    block |او همه عیب تو گیرد تا بپوشد عیب خود|
    block |تو بر او از غیب جان ریزی و می‌دانی چرا|
  block
    block |چون در او هستی به بینی گویی آن من نیستم|
    block |دعوی او چون نبینی گوییش آنی چرا|
  block
    block |خشم یاران فرع باشد اصلشان عشق نوست|
    block |از برای خشم فرعی اصل را رانی چرا|
  block
    block |شه به حق چون شمس تبریزیست ثانی نیستش|
    block |ناحقی را اصل گویی شاه را ثانی چرا|