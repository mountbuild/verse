
block |تشنه بر لب جو بین که چه در خواب شدست|
  block
    block |تشنه بر لب جو بین که چه در خواب شدست|
    block |بر سر گنج گدا بین که چه پرتاب شدست|
  block
    block |ای بسا خشک لبا کز گره سحر کسی|
    block |در ارس بی‌خبر از آب چو دولاب شدست|
  block
    block |چشم بند ار نبدی که گرو شمع شدی|
    block |کآفتاب سحری ناسخ مهتاب شدست|
  block
    block |ترسد ار شمع نباشد بنبیند مه را|
    block |دل آن گول از این ترس چو سیماب شدست|
  block
    block |چون سلیمان نهان است که دیوانش دل است|
    block |جان محجوب از او مفخر حجاب شدست|
  block
    block |ای بسا سنگ دلا که حجرش لعل شدست|
    block |ای بسا غوره در این معصره دوشاب شدست|
  block
    block |این چه مشاطه و گلگونه غیب است کز او|
    block |زعفرانی رخ عشاق چو عناب شدست|
  block
    block |چند عثمان پر از شرم که از مستی او|
    block |چون عمر شرم شکن گشته و خطاب شدست|
  block
    block |طرفه قفال کز انفاس کند قفل و کلید|
    block |من دکان بستم کو فاتح ابواب شدست|