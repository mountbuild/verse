
block |چون نالد این مسکین که تا رحم آید آن دلدار را|
  block
    block |چون نالد این مسکین که تا رحم آید آن دلدار را|
    block |خون بارد این چشمان که تا بینم من آن گلزار را|
  block
    block |خورشید چون افروزدم تا هجر کمتر سوزدم|
    block |دل حیلتی آموزدم کز سر بگیرم کار را|
  block
    block |ای عقل کل ذوفنون تعلیم فرما یک فسون|
    block |کز وی بخیزد در درون رحمی نگارین یار را|
  block
    block |چون نور آن شمع چگل می‌درنیابد جان و دل|
    block |کی داند آخر آب و گل دلخواه آن عیار را|
  block
    block |جبریل با لطف و رشد عجل سمین را چون چشد|
    block |این دام و دانه کی کشد عنقای خوش منقار را|
  block
    block |عنقا که یابد دام کس در پیش آن عنقامگس|
    block |ای عنکبوت عقل بس تا کی تنی این تار را|
  block
    block |کو آن مسیح خوش دمی بی‌واسطه مریم یمی|
    block |کز وی دل ترسا همی پاره کند زنار را|
  block
    block |دجال غم چون آتشی گسترد ز آتش مفرشی|
    block |کو عیسی خنجرکشی دجال بدکردار را|
  block
    block |تن را سلامت‌ها ز تو جان را قیامت‌ها ز تو|
    block |عیسی علامت‌ها ز تو وصل قیامت وار را|
  block
    block |ساغر ز غم در سر فتد چون سنگ در ساغر فتد|
    block |آتش به خار اندرفتد چون گل نباشد خار را|
  block
    block |ماندم ز عذرا وامقی چون من نبودم لایقی|
    block |لیکن خمار عاشقی در سر دل خمار را|
  block
    block |شطرنج دولت شاه را صد جان به خرجش راه را|
    block |صد که حمایل کاه را صد درد دردی خوار را|
  block
    block |بینم به شه واصل شده می از خودی فاصل شده|
    block |وز شاه جان حاصل شده جان‌ها در او دیوار را|
  block
    block |باشد که آن شاه حرون زان لطف از حدها برون|
    block |منسوخ گرداند کنون آن رسم استغفار را|
  block
    block |جانی که رو این سو کند با بایزید او خو کند|
    block |یا در سنایی رو کند یا بو دهد عطار را|
  block
    block |مخدوم جان کز جام او سرمست شد ایام او|
    block |گاهی که گویی نام او لازم شمر تکرار را|
  block
    block |عالی خداوند شمس دین تبریز از او جان زمین|
    block |پرنور چون عرش مکین کو رشک شد انوار را|
  block
    block |ای صد هزاران آفرین بر ساعت فرخترین|
    block |کان ناطق روح الامین بگشاید آن اسرار را|
  block
    block |در پاکی بی‌مهر و کین در بزم عشق او نشین|
    block |در پرده منکر ببین آن پرده صدمسمار را|