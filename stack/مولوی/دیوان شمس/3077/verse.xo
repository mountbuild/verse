
block |ایا مربی جان از صداع جان چونی|
  block
    block |ایا مربی جان از صداع جان چونی|
    block |ایا ببرده دل از جمله دلبران چونی|
  block
    block |ز زحمت شب ما و ز ناله‌های صبوح|
    block |که می‌رسد به تو ای ماه مهربان چونی|
  block
    block |ایا کسی که نخفت و نخفت چشم خوشت|
    block |ز لکلک جرس و بانگ پاسبان چونی|
  block
    block |ایا غریب فلک تو بر این زمین حیفی|
    block |ایا جهان ملاحت در این جهان چونی|
  block
    block |ز آفتاب کی پرسد که چون همی‌گردی|
    block |به گلستان که بگوید که گلستان چونی|
  block
    block |ز روی زرد بپرسند درد دل چونست|
    block |ولی کسی بنپرسد که ارغوان چونی|
  block
    block |چو روی زشت به آیینه گفت چونی تو|
    block |بگفت من چو چراغم تو قلتبان چونی|
  block
    block |جواب گفت که من بازگونه می‌پرسم|
    block |مثال کشت که گوید به آسمان چونی|
  block
    block |دهان گشادم یعنی ببین که لب خشکم|
    block |که تا شراب تو گوید که ای دهان چونی|
  block
    block |ز گفت چون تو جویی روان شود در حال|
    block |میان جان و روانم که ای روان چونی|
  block
    block |بگو تو باقی این را که از خمار لبت|
    block |سرم گران شد پرسش که سرگران چونی|