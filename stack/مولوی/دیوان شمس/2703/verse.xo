
block |ز مهجوران نمی‌جویی نشانی|
  block
    block |ز مهجوران نمی‌جویی نشانی|
    block |کجا رفت آن وفا و مهربانی|
  block
    block |در این خشکی هجران ماهیانند|
    block |بیا ای آب بحر زندگانی|
  block
    block |برون آب ماهی چند ماند|
    block |چه گویم من نمی‌دانم تو دانی|
  block
    block |کی باشم من که مانم یا نمانم|
    block |تو را خواهم که در عالم بمانی|
  block
    block |هزاران جان ما و بهتر از ما|
    block |فدای تو که جان جان جانی|
  block
    block |مرا گویی خمش نی توبه کردی|
    block |که بگذاری طریق بی‌زبانی|
  block
    block |به خاک پای تو باخود نبودم|
    block |ز مستی و شراب و سرگرانی|
  block
    block |به خاموشی به از خنبی نباشم|
    block |نمی‌ماند می اندر خم نهانی|
  block
    block |شراب عشق جوشانتر شرابی است|
    block |که آن یک دم بود این جاودانی|
  block
    block |رخ چون ارغوانش آن کند آن|
    block |که صد خم شراب ارغوانی|
  block
    block |دگر وصف لبش دارم ولیکن|
    block |دهان تو بسوزد گر بخوانی|
  block
    block |عجب مرغابی آمد جان عاشق|
    block |که آرد آب ز آتش ارمغانی|
  block
    block |ز آتش یافت تشنه ذوق آبش|
    block |کند آتش به آبش نردبانی|