
block |دگربار دگربار ز زنجیر بجستم|
  block
    block |دگربار دگربار ز زنجیر بجستم|
    block |از این بند و از این دام زبون گیر بجستم|
  block
    block |فلک پیر دوتایی پر از سحر و دغایی|
    block |به اقبال جوان تو از این پیر بجستم|
  block
    block |شب و روز دویدم ز شب و روز بریدم|
    block |و زین چرخ بپرسید که چون تیر بجستم|
  block
    block |من از غصه چه ترسم چو با مرگ حریفم|
    block |ز سرهنگ چه ترسم چو از میر بجستم|
  block
    block |به اندیشه فروبرد مرا عقل چهل سال|
    block |به شصت و دو شدم صید و ز تدبیر بجستم|
  block
    block |ز تقدیر همه خلق کر و کور شدستند|
    block |ز کر و فر تقدیر و ز تقدیر بجستم|
  block
    block |برون پوست درون دانه بود میوه گرفتار|
    block |ازان پوست وزان دانه چو انجیر بجستم|
  block
    block |ز تأخیر بود آفت و تعجیل ز شیطان|
    block |ز تعجیل دلم رست و ز تأخیر بجستم|
  block
    block |ز خون بود غذا اول و آخر شد خون شیر|
    block |چو دندان خرد رست از آن شیر بجستم|
  block
    block |پی نان بدویدم یکی چند به تزویر|
    block |خدا داد غذایی که ز تزویر بجستم|
  block
    block |خمش باش خمش باش به تفصیل مگو بیش|
    block |ز تفسیر بگویم ز تف سیر بجستم|