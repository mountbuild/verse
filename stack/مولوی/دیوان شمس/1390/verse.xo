
block |بازآمدم بازآمدم از پیش آن یار آمدم|
  block
    block |باز آمدم باز آمدم از پیش آن یار آمدم|
    block |در من نگر در من نگر بهر تو غمخوار آمدم|
  block
    block |شاد آمدم شاد آمدم از جمله آزاد آمدم|
    block |چندین هزاران سال شد تا من به گفتار آمدم|
  block
    block |آنجا روم آنجا روم بالا بدم بالا روم|
    block |بازم رهان بازم رهان کاینجا به زنهار آمدم|
  block
    block |من مرغ لاهوتی بدم دیدی که ناسوتی شدم|
    block |دامش ندیدم ناگهان در وی گرفتار آمدم|
  block
    block |من نور پاکم ای پسر نه مشت خاکم مختصر|
    block |آخر صدف من نیستم من در شهوار آمدم|
  block
    block |ما را به چشم سر مبین ما را به چشم سر ببین|
    block |آنجا بیا ما را ببین کآنجا سبکبار آمدم|
  block
    block |از چار مادر برترم وز هفت آبا نیز هم|
    block |من گوهر کانی بدم کاینجا به دیدار آمدم|
  block
    block |یارم به بازار آمده‌ست چالاک و هشیار آمده‌ست|
    block |ور نه به بازارم چه کار وی را طلبکار آمدم|
  block
    block |ای شمس تبریزی نظر در کل عالم کی کنی|
    block |کاندر بیابان فنا جان و دل افگار آمدم|