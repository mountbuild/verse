
block |ساقیا عربده کردیم که در جنگ شویم|
  block
    block |ساقیا عربده کردیم که در جنگ شویم|
    block |می گلرنگ بده تا همه یک رنگ شویم|
  block
    block |صورت لطف سقی الله تویی در دو جهان|
    block |رخ می رنگ نما تا همگان دنگ شویم|
  block
    block |باده منسوخ شود چون به صفت باده شویم|
    block |بنگ منسوخ شود چون همگی بنگ شویم|
  block
    block |هین که اندیشه و غم پهلوی ما خانه گرفت|
    block |باده ده تا که از او ما به دو فرسنگ شویم|
  block
    block |مطربا بهر خدا زخمه مستانه بزن|
    block |تا ز زخمه خوش تو ساخته چون چنگ شویم|
  block
    block |مجلس قیصر روم است بده صیقل دل|
    block |تا که چون آینه جان همه بی‌رنگ شویم|
  block
    block |یک جهان تنگ دل و ما ز فراخی نشاط|
    block |یک نفس عاشق آنیم که دلتنگ شویم|
  block
    block |دشمن عقل کی دیده‌ست کز آمیزش او|
    block |همه عقل و همه علم و همه فرهنگ شویم|
  block
    block |شمس تبریز چو در باغ صفا رو بنمود|
    block |زود در گردن عشقش همه آونگ شویم|