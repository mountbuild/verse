
block |باز بنفشه رسید جانب سوسن دوتا|
  block
    block |باز بنفشه رسید جانب سوسن دوتا|
    block |باز گل لعل پوش می‌بدراند قبا|
  block
    block |بازرسیدند شاد زان سوی عالم چو باد|
    block |مست و خرامان و خوش سبزقبایان ما|
  block
    block |سرو علمدار رفت سوخت خزان را به تفت|
    block |وز سر که رخ نمود لاله شیرین لقا|
  block
    block |سنبله با یاسمین گفت سلام علیک|
    block |گفت علیک السلام در چمن آی ای فتا|
  block
    block |یافته معروفیی هر طرفی صوفیی|
    block |دست زنان چون چنار رقص کنان چون صبا|
  block
    block |غنچه چو مستوریان کرده رخ خود نهان|
    block |باد کشد چادرش کای سره رو برگشا|
  block
    block |یار در این کوی ما آب در این جوی ما|
    block |زینت نیلوفری تشنه و زردی چرا|
  block
    block |رفت دی روترش کشته شد آن عیش کش|
    block |عمر تو بادا دراز ای سمن تیزپا|
  block
    block |نرگس در ماجرا چشمک زد سبزه را|
    block |سبزه سخن فهم کرد گفت که فرمان تو را|
  block
    block |گفت قرنفل به بید من ز تو دارم امید|
    block |گفت عزبخانه‌ام خلوت توست الصلا|
  block
    block |سیب بگفت ای ترنج از چه تو رنجیده‌ای|
    block |گفت من از چشم بد می‌نشوم خودنما|
  block
    block |فاخته با کو و کو آمد کان یار کو|
    block |کردش اشارت به گل بلبل شیرین نوا|
  block
    block |غیر بهار جهان هست بهاری نهان|
    block |ماه رخ و خوش دهان باده بده ساقیا|
  block
    block |یا قمرا طالعا فی الظلمات الدجی|
    block |نور مصابیحه یغلب شمس الضحی|
  block
    block |چند سخن ماند لیک بی‌گه و دیرست نیک|
    block |هر چه به شب فوت شد آرم فردا قضا|