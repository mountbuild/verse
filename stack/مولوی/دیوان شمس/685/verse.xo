
block |دل با دل دوست در حنین باشد|
  block
    block |دل با دل دوست در حنین باشد|
    block |گویای خموش همچنین باشد|
  block
    block |گویم سخن و زبان نجنبانم|
    block |چون گوش حسود در کمین باشد|
  block
    block |دانم که زبان و گوش غمازند|
    block |با دل گویم که دل امین باشد|
  block
    block |صد شعلهٔ آتش است در دیده|
    block |از نکته دل که آتشین باشد|
  block
    block |خود طرفه‌تر این که در دل آتش|
    block |چندین گل و سرو و یاسمین باشد|
  block
    block |زان آتش باغ سبزتر گردد|
    block |تا آتش و آب همنشین باشد|
  block
    block |ای روح مقیم مرغزاری تو|
    block |کان جا دل و عقل دانه چین باشد|
  block
    block |آن سوی که کفر و دین نمی‌گنجد|
    block |کی ما و من فلان دین باشد|