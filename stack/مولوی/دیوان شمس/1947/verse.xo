
block |سوی بیماران خود شد شاه مه رویان من|
  block
    block |سوی بیماران خود شد شاه مه رویان من|
    block |گفت ای رخ‌های زرد و زعفرانستان من|
  block
    block |زعفرانستان خود را آب خواهم داد آب|
    block |زعفران را گل کنم از چشمه حیوان من|
  block
    block |زرد و سرخ و خار و گل در حکم و در فرمان ماست|
    block |سر منه جز بر خط فرمان من فرمان من|
  block
    block |ماه رویان جهان از حسن ما دزدند حسن|
    block |ذره‌ای دزدیده‌اند از حسن و از احسان من|
  block
    block |عاقبت آن ماه رویان کاه رویان می شوند|
    block |حال دزدان این بود در حضرت سلطان من|
  block
    block |روز شد ای خاکیان دزدیده‌ها را رد کنید|
    block |خاک را ملک از کجا حسن از کجا ای جان من|
  block
    block |شب چو شد خورشید غایب اختران لافی زنند|
    block |زهره گوید آن من دان ماه گوید آن من|
  block
    block |مشتری از کیسه زر جعفری بیرون کند|
    block |با زحل مریخ گوید خنجر بران من|
  block
    block |وان عطارد صدر گیرد که منم صدرالصدور|
    block |چرخ‌ها ملک من است و برج‌ها ارکان من|
  block
    block |آفتاب از سوی مشرق صبحدم لشکر کشد|
    block |گوید ای دزدان کجا رفتید اینک آن من|
  block
    block |زهره زهره درید و ماه را گردن شکست|
    block |شد عطارد خشک و بارد با رخ رخشان من|
  block
    block |کار مریخ و زحل از نور ماهم درشکست|
    block |مشتری مفلس برآمد کاه شد همیان من|
  block
    block |چون یکی میدان دوانید آفتاب آمد ندا|
    block |هان و هان ای بی‌ادب بیرون شو از میدان من|
  block
    block |آفتاب آفتابم آفتابا تو برو|
    block |در چه مغرب فرورو باش در زندان من|
  block
    block |وقت صبح از گور مشرق سر برآر و زنده شو|
    block |منکران حشر را آگه کن از برهان من|
  block
    block |عید هر کس آن مهی باشد که او قربان او است|
    block |عید تو ماه من آمد ای شده قربان من|
  block
    block |شمس تبریزی چو تافت از برج لاشرقیه|
    block |تاب ذات او برون شد از حد و امکان من|