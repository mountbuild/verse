
block |جان خاک آن مهی که خداش است مشتری|
  block
    block |جان خاک آن مهی که خداش است مشتری|
    block |آن کس ملک ندید و نه انسان و نی پری|
  block
    block |چون از خودی برون شد او آدمی نماند|
    block |او راست چشم روشن و گوش پیمبری|
  block
    block |تا آدمی است آدمی و تا ملک ملک|
    block |بسته‌ست چشم هر دو از آن جان و دلبری|
  block
    block |عالم به حکم او است مر او را چه فخر از این|
    block |چون آن او است خالق عالم به یک سوی|
  block
    block |بحری که کمترین شبه را گوهری کند|
    block |حاشا از او که لاف برآرد ز گوهری|
  block
    block |آن ذره است لایق رقص چنان شعاع|
    block |کو گشت از هزار چو خورشید و مه بری|
  block
    block |آن ذره‌ای که گر قدمش بوسد آفتاب|
    block |خود ننگرد به تابش او جز که سرسری|
  block
    block |بنما مها به کوری خورشید تابشی|
    block |تا زین سپس زنخ نزند از منوری|
  block
    block |درتاب شاه و مفخر تبریز شمس دین|
    block |تا هر دو کون پر شود از نور داوری|