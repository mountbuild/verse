
block |وسوسه تن گذشت غلغله جان رسید|
  block
    block |وسوسه تن گذشت غلغله جان رسید|
    block |مور فروشد به گور چتر سلیمان رسید|
  block
    block |این فلک آتشی چند کند سرکشی|
    block |نوح به کشتی نشست جوشش طوفان رسید|
  block
    block |چند مخنث نژاد دعوی مردی کند|
    block |رستم خنجر کشید سام و نریمان رسید|
  block
    block |جادوکانی ز فن چند عصا و رسن|
    block |مار کنند از فریب موسی و ثعبان رسید|
  block
    block |درد به پستی نشست صاف ز دردی برست|
    block |گردن گرگان شکست یوسف کنعان رسید|
  block
    block |صبح دروغین گذشت صبح سعادت رسید|
    block |جان شد و جان بقا از بر جانان رسید|
  block
    block |محنت ایوب را فاقه یعقوب را|
    block |چاره دیگر نبود رحمت رحمان رسید|
  block
    block |دزد کی باشد چو رفت شحنه ایمان به شهر|
    block |شحنه کی باشد بگو چون شه و سلطان رسید|
  block
    block |صدق نگر بی‌نفاق وصل نگر بی‌فراق|
    block |طاق طرنبین و طاق طاق شوم کان رسید|
  block
    block |مفتعلن فاعلات جان مرا کرد مات|
    block |جان خداخوان بمرد جان خدادان رسید|
  block
    block |میوه دل می‌پزید روح از او می‌مزید|
    block |باد کرم بروزید حرف پریشان رسید|