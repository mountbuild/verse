
block |چو دید آن طره کافر مسلمان شد مسلمانی|
  block
    block |چو دید آن طره کافر مسلمان شد مسلمانی|
    block |صلا ای کهنه اسلامان به مهمانی به مهمانی|
  block
    block |دل ایمان ز تو شادان زهی استاد استادان|
    block |تو خود اسلام اسلامی تو خود ایمان ایمانی|
  block
    block |بصیرت را بصیرت تو حقیقت را حقیقت تو|
    block |تو نور نور اسراری تو روح روح را جانی|
  block
    block |اگر امداد لطف تو نباشد در جهان تابان|
    block |درافتد سقف این گردون بیارد رو به ویرانی|
  block
    block |چو بردابرد جاه تو ورای هر دو کون آمد|
    block |زهی سرگشتگی جان‌ها زهی تشکیک و حیرانی|
  block
    block |همی‌جویم به دو عالم مثالی تا تو را گویم|
    block |نمی‌یابم خداوندا نمی‌گویی که را مانی|
  block
    block |ز درمان‌ها بری گشتم نخواهم درد را درمان|
    block |بمیرم در وفای تو که تو درمان درمانی|
  block
    block |الا ای جان خون ریزم همی‌پر سوی تبریزم|
    block |همی‌گو نام شمس الدین اگر جایی تو درمانی|
  block
    block |صفاتت ای مه روشن عجایب خاصیت دارد|
    block |که او مر ابر گریان را دراندازد به خندانی|
  block
    block |ایا دولت چو بگریزی و زین بی‌دل بپرهیزی|
    block |ز لطف شاه پابرجا به دست آیی به آسانی|