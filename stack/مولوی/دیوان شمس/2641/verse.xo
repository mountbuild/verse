
block |گیرم که نبینی رخ آن دختر چینی|
  block
    block |گیرم که نبینی رخ آن دختر چینی|
    block |از جنبش او جنبش این پرده نبینی|
  block
    block |از تابش آن مه که در افلاک نهان است|
    block |صد ماه بدیدی تو در اجزای زمینی|
  block
    block |ای برگ پریشان شده در باد مخالف|
    block |گر باد نبینی تو نبینی که چنینی|
  block
    block |گر باد ز اندیشه نجنبد تو نجنبی|
    block |و آن باد اگر هیچ نشیند تو نشینی|
  block
    block |عرش و فلک و روح در این گردش احوال|
    block |اشتر به قطارند و تو آن بازپسینی|
  block
    block |می‌جنب تو بر خویش و همی‌خور تو از این خون|
    block |کاندر شکم چرخ یکی طفل جنینی|
  block
    block |در چرخ دلت ناگه یک درد درآید|
    block |سر برزنی از چرخ بدانی که نه اینی|
  block
    block |ماه نهمت چهره شمس الحق تبریز|
    block |ای آنک امان دو جهان را تو امینی|
  block
    block |تا ماه نهم صبر کن ای دل تو در این خون|
    block |آن مه تویی ای شاه که شمس الحق و دینی|