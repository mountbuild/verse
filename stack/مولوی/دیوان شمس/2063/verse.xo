
block |ای رخ خندان تو مایه صد گلستان|
  block
    block |ای رخ خندان تو مایه صد گلستان|
    block |باغ خدایی درآ خار بده گل ستان|
  block
    block |جامه تن را بکن جان برهنه ببین|
    block |جان برهنه خوش است تا چه کنی جامه دان|
  block
    block |هین که نه‌ای بی‌زبان پیش چنین جان‌ها|
    block |قصه نی بی‌زبان نعره جان بی‌دهان|
  block
    block |آمد امروز یار گفت سلام علیک|
    block |چرخ و زمین را مجو از نفسش آن زمان|
  block
    block |خسرو خوبان بخواست از صنمان سرخراج|
    block |خاست غریو از فلک وز سوی مه کالامان|
  block
    block |لعل لب او که دور از لب و دندان تو|
    block |خواند فسون‌های عشق خواجه ببین این نشان|
  block
    block |آمد غماز عشق گفت در این گوش من|
    block |یار میان شماست خوب و لطیف و نهان|
  block
    block |دامن دل را کشید یار به یک گوشه‌ای|
    block |گوشه بس بوالعجب زان سوی هفت آسمان|
  block
    block |گفت ترایم ولیک هر که بگوید ز من|
    block |شرح دهد از لبم ده بزنش بر دهان|
  block
    block |و آنک بگوید ز تو برد مرا و تو را|
    block |و آنک بگوید ز من دور شد از هر دوان|