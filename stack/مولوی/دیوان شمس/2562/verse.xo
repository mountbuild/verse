
block |یکی فرهنگ دیگر نو برآر ای اصل دانایی|
  block
    block |یکی فرهنگ دیگر نو برآر ای اصل دانایی|
    block |ببین تو چاره‌ای از نو که الحق سخت بینایی|
  block
    block |بسی دل‌ها چو گوهرها ز نور لعل تو تابان|
    block |بسی طوطی که آموزند از قندت شکرخایی|
  block
    block |زدی طعنه که دود تو ندارد آتش عاشق|
    block |گر آتش نیستش حقی وگر دارد چه فرمایی|
  block
    block |برو ای جان دولت جو چه خواهم کرد دولت را|
    block |من و عشق و شب تیره نگار و باده پیمایی|
  block
    block |بیا ای مونس روزم نگفتم دوش در گوشت|
    block |که عشرت در کمی خندد تو کم زن تا بیفزایی|
  block
    block |دلا آخر نمی‌گویی کجا شد مکر و دستانت|
    block |چو جام از دست جان نوشی از آن بی‌دست و بی‌پایی|
  block
    block |به هر شب شمس تبریزی چه گوهرها که می‌بیزی|
    block |چه سلطانی چه جان بخشی چه خورشیدی چه دریایی|