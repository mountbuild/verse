
block |رو ترش کن که همه روترشانند این جا|
  block
    block |رو ترش کن که همه روترشانند این جا|
    block |کور شو تا نخوری از کف هر کور عصا|
  block
    block |لنگ رو چونک در این کوی همه لنگانند|
    block |لته بر پای بپیچ و کژ و مژ کن سر و پا|
  block
    block |زعفران بر رخ خود مال اگر مه رویی|
    block |روی خوب ار بنمایی بخوری زخم قفا|
  block
    block |آینه زیر بغل زن چو ببینی زشتی|
    block |ور نه بدنام کنی آینه را ای مولا|
  block
    block |تا که هشیاری و با خویش مدارا می‌کن|
    block |چونک سرمست شدی هر چه که بادا بادا|
  block
    block |ساغری چند بخور از کف ساقی وصال|
    block |چونک بر کار شدی برجه و در رقص درآ|
  block
    block |گرد آن نقطه چو پرگار همی‌زن چرخی|
    block |این چنین چرخ فریضه‌ست چنین دایره را|
  block
    block |بازگو آنچ بگفتی که فراموشم شد|
    block |سلم الله علیک ای مه و مه پاره ما|
  block
    block |سلم الله علیک ای همه ایام تو خوش|
    block |سلم الله علیک ای دم یحیی الموتی|
  block
    block |چشم بد دور از آن رو که چو بربود دلی|
    block |هیچ سودش نکند چاره و لا حول و لا|
  block
    block |ما به دریوزه حسن تو ز دور آمده‌ایم|
    block |ماه را از رخ پرنور بود جود و سخا|
  block
    block |ماه بشنود دعای من و کف‌ها برداشت|
    block |پیش ماه تو و می‌گفت مرا نیز مها|
  block
    block |مه و خورشید و فلک‌ها و معانی و عقول|
    block |سوی ما محتشمانند و به سوی تو گدا|
  block
    block |غیرتت لب بگزید و به دلم گفت خموش|
    block |دل من تن زد و بنشست و بیفکند لوا|