
block |سست مکن زه که من تیر توام چارپر|
  block
    block |سست مکن زه که من تیر توام چارپر|
    block |روی مگردان که من یک دله‌ام نی دوسر|
  block
    block |از تو زدن تیغ تیز وز دل و جان صد رضا|
    block |یک سخنم چون قضا نی اگرم نی مگر|
  block
    block |گر بکشی ذوالفقار ثابتم و پایدار|
    block |نی بگریزم چو باد نی بمرم چون شرر|
  block
    block |جان بسپارم به تیغ هیچ نگویم دریغ|
    block |از جهت زخم تیغ ساخت حقم چون سپر|
  block
    block |تیغ زن ای آفتاب گردن شب را به تاب|
    block |ظلمت شب‌ها ز چیست کوره خاک کدر|
  block
    block |معدن صبرست تن معدن شکر است دل|
    block |معدن خنده‌ست شش معدن رحمت جگر|
  block
    block |بر سر من چون کلاه ساز شها تختگاه|
    block |در بر خود چون قبا تنگ بگیرم به بر|
  block
    block |گفت کسی عشق را صورت و دست از کجا|
    block |منبت هر دست و پا عشق بود در صور|
  block
    block |نی پدر و مادرت یک دمه‌ای عشق باخت|
    block |چونک یگانه شدند چون تو کسی کرد سر|
  block
    block |عشق که بی‌دست او دست تو را دست ساخت|
    block |بی‌سر و دستش مبین شکل دگر کن نظر|
  block
    block |رنگ همه روی‌ها آب همه جوی‌ها|
    block |مفخر تبریز دان شمس حق ای دیده ور|