
block |ای نوبهار عاشقان داری خبر از یار ما|
  block
    block |ای نوبهار عاشقان داری خبر از یار ما|
    block |ای از تو آبستن چمن و ای از تو خندان باغ‌ها|
  block
    block |ای بادهای خوش نفس عشاق را فریادرس|
    block |ای پاکتر از جان و جا آخر کجا بودی کجا|
  block
    block |ای فتنه روم و حبش حیران شدم کاین بوی خوش|
    block |پیراهن یوسف بود یا خود روان مصطفی|
  block
    block |ای جویبار راستی از جوی یار ماستی|
    block |بر سینه‌ها سیناستی بر جان‌هایی جان فزا|
  block
    block |ای قیل و ای قال تو خوش و ای جمله اشکال تو خوش|
    block |ماه تو خوش سال تو خوش ای سال و مه چاکر تو را|