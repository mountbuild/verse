
block |همه خوردند و برفتند و بماندم من و تو|
  block
    block |همه خوردند و برفتند و بماندم من و تو|
    block |چو مرا یافته‌ای صحبت هر خام مجو|
  block
    block |همه سرسبزی جان تو ز اقبال دل است|
    block |هله چون سبزه و چون بید مرو زین لب جو|
  block
    block |پر شود خانه دل ماه رخان زیبا|
    block |گرهی همچو زلیخا گرهی یوسف رو|
  block
    block |حلقه حلقه بر او رقص کنان دست زنان|
    block |سوی او خنبد هر یک که منم بنده تو|
  block
    block |هر ضمیری که در او آن شه تشریف دهد|
    block |هر سوی باغ بود هر طرفی مجلس و طو|
  block
    block |چند هنگامه نهی هر طرفی بهر طمع|
    block |تو پراکنده شدی جمع نشد نیم تسو|
  block
    block |هله ای عشق که من چاکر و شاگرد توام|
    block |که بسی خوب و لطیف است تو را صورت و خو|
  block
    block |گر می مجلسی و آب حیات همه‌ای|
    block |همه دل گشته و فارغ شده از فرج و گلو|
  block
    block |هله ای دل که ز من دیده تو تیزتر است|
    block |عجب آن کیست چو شمس و چو قمر بر سر کو|
  block
    block |آنک در زلزله او است دو صد چون مه و چرخ|
    block |و آنک که در سلسله او است دو صد سلسله مو|
  block
    block |هفت بحر ار بفزایند و به هفتاد رسند|
    block |بود او را به گه عبره به زیر زانو|
  block
    block |او مگر صورت عشق است و نماند به بشر|
    block |خسروان بر در او گشته ایاز و قتلو|
  block
    block |فلک و مهر و ستاره لمع از وی دزدند|
    block |یوسف و پیرهنش برده از او صورت و بو|
  block
    block |همه شیران بده در حمله او چون سگ لنگ|
    block |همه ترکان شده زیبایی او را هندو|
  block
    block |لب ببند و صفت لعل لب او کم کن|
    block |همه هیچند به پیش لب او هیچ مگو|