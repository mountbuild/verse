
block |تا من بدیدم روی تو ای ماه و شمع روشنم|
  block
    block |تا من بدیدم روی تو ای ماه و شمع روشنم|
    block |هر جا نشینم خرمم هر جا روم در گلشنم|
  block
    block |هر جا خیال شه بود باغ و تماشاگه بود|
    block |در هر مقامی که روم بر عشرتی بر می تنم|
  block
    block |درها اگر بسته شود زین خانقاه شش دری|
    block |آن ماه رو از لامکان سر درکند در روزنم|
  block
    block |گوید سلام علیک هی آوردمت صد نقل و می|
    block |من شاهم و شاهنشهم پرده سپاهان می زنم|
  block
    block |من آفتاب انورم خوش پرده‌ها را بردرم|
    block |من نوبهارم آمدم تا خارها را برکنم|
  block
    block |هر کس که خواهد روز و شب عیش و تماشا و طرب|
    block |من قندها را لذتم بادام‌ها را روغنم|
  block
    block |گویم سخن را بازگو مردی کرم ز آغاز گو|
    block |هین بی‌ملولی شرح کن من سخت کند و کودنم|
  block
    block |گوید که آن گوش گران بهتر ز هوش دیگران|
    block |صد فضل دارد این بر آن کان جا هوا این جا منم|
  block
    block |رو رو که صاحب دولتی جان حیات و عشرتی|
    block |رضوان و حور و جنتی زیرا گرفتی دامنم|
  block
    block |هم کوه و هم عنقا تویی هم عروه الوثقی تویی|
    block |هم آب و هم سقا تویی هم باغ و سرو و سوسنم|
  block
    block |افلاک پیشت سر نهد املاک پیشت پر نهد|
    block |دل گویدت مومم تو را با دیگران چون آهنم|