
block |چنان مستم چنان مستم من امروز|
  block
    block |چنان مستم چنان مستم من امروز|
    block |که پیروزه نمی‌دانم ز پیروز|
  block
    block |به هر ره راهبر هشیار باید|
    block |در این ره نیست جز مجنون قلاوز|
  block
    block |اگر زنده‌ست آن مجنون بیا گو|
    block |ز من مجنونی نادر بیاموز|
  block
    block |اگر خواهی که تو دیوانه گردی|
    block |مثال نقش من بر جامه بردوز|
  block
    block |خلیل آن روز با آتش همی‌گفت|
    block |اگر مویی ز من باقیست درسوز|
  block
    block |بدو می‌گفت آن آتش که ای شه|
    block |به پیشت من بمیرم تو برافروز|
  block
    block |بهشت و دوزخ آمد دو غلامت|
    block |تو از غیر خدا محفوظ و محروز|
  block
    block |پیاپی می‌ستان از حق شرابی|
    block |ندارد غیر عاشق اندر آن پوز|
  block
    block |بده صحت به بیماران عالم|
    block |که در صحت نه معلومی نه مهموز|
  block
    block |چو ناگفته به پیش روح پیداست|
    block |چو پوشیده شود بر روح مرموز|
  block
    block |خمش کن از خصال شمس تبریز|
    block |همان بهتر که باشد گنج مکنوز|