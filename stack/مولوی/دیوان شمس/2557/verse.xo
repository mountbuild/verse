
block |هر آن چشمی که گریان است در عشق دلارامی|
  block
    block |هر آن چشمی که گریان است در عشق دلارامی|
    block |بشارت آیدش روزی ز وصل او به پیغامی|
  block
    block |هر آن چشم سپیدی کو سیه کرده‌ست تن جامه|
    block |سیاهش شد سپید آخر سپیدش شد سیه فامی|
  block
    block |چو گریان بود آن یعقوب کنعان از پی یوسف|
    block |بشارت آمدش ناگه از آن خوش روی خوش نامی|
  block
    block |مثال نردبان باشد به نالیدن به عشق اندر|
    block |چو او بر نردبان کوشد رسد ناگاه بر بامی|
  block
    block |حریف عشق پیش آید چو بیند مر تو را بیخود|
    block |کبابی از جگر در کف ز خون دل یکی جامی|
  block
    block |که آب لطف آن دلبر گرفته قاف تا قاف است|
    block |از آن است آتش هجران که تا پخته شود خامی|
  block
    block |برای امتحان مرغ جان عاشق وحشی|
    block |بلا چون ضربت دامی و زلف یار چون دامی|
  block
    block |که تا زین دام و زین ضربت کشاکش یابد این وحشی|
    block |نماند ناز و تندی او شود همراز و هم رامی|
  block
    block |چنان چون میوه‌های خام از آن پخته شود شیرین|
    block |که گاهش تاب خورشید است و گاهش طره شامی|
  block
    block |ز رنج عام و لطف خاص حکمت‌ها شود پیدا|
    block |که تا صافی شود دردی که تا خاصه شود عامی|
  block
    block |گهی از خوف محرومی و هجران ابد سوزی|
    block |گهی اندر امید وصل یکتا زفت انعامی|
  block
    block |خصوصا درد این مسکین که عالم سوز طوفان است|
    block |زهی تلخی و ناکامی که شیرین است از او کامی|
  block
    block |به هر گامی اگر صد تیر آید از هوای او|
    block |نگردم از هوای او نگردانم یکی گامی|
  block
    block |منم در وام عشق شاه تا گردن بحمدالله|
    block |مبارک صاحب وامی مبارک کردن وامی|
  block
    block |زهی دریای لطف حق زهی خورشید ربانی|
    block |به هر صد قرن نبود این چه جای سال و ایامی|
  block
    block |ز مخدومی شمس الدین تبریزی بیابد جان|
    block |خلاصه نور ایمانی صفای جان اسلامی|
  block
    block |چه جای نور اسلام است که نورانی و روحانی|
    block |شود واله اگر پیدا شود از دفترش لامی|