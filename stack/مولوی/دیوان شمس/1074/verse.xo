
block |گرم در گفتار آمد آن صنم این الفرار|
  block
    block |گرم در گفتار آمد آن صنم این الفرار|
    block |بانگ خیزاخیز آمد در عدم این الفرار|
  block
    block |صد هزاران شعله بر در صد هزاران مشعله|
    block |کیست بر در کیست بر در هم منم این الفرار|
  block
    block |از درون نی آن منم گویان که بر در کیست آن|
    block |هم منم بر در که حلقه می‌زنم این الفرار|
  block
    block |هر که پندارد دو نیمم پس دو نیمش کرد قهر|
    block |ور یکی ام پس هم آب و روغنم این الفرار|
  block
    block |چون یکی باشم که زلفم صد هزاران ظلمتست|
    block |چون دو باشم چونک ماه روشنم این الفرار|
  block
    block |گرد خانه چند جویی تو مرا چون کاله دزد|
    block |بنگر این دزدی که شد بر روزنم این الفرار|
  block
    block |زین قفس سر را ز هر سوراخ بیرون می‌کنم|
    block |سوی وصلت پر خود را می‌کنم این الفرار|
  block
    block |در درون این قفس تن در سر سودا گداخت|
    block |وز قفس بیرون به هر دم گردنم این الفرار|
  block
    block |بی‌می از شمس الحق تبریز مست گفتنم|
    block |طوطیم یا بلبلم یا سوسنم این الفرار|