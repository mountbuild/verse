
block |چه دارد در دل آن خواجه که می‌تابد ز رخسارش|
  block
    block |چه دارد در دل آن خواجه که می‌تابد ز رخسارش|
    block |چه خوردست او که می‌پیچد دو نرگسدان خمارش|
  block
    block |چه باشد در چنان دریا به غیر گوهر گویا|
    block |چه باتابست آن گردون ز عکس بحر دربارش|
  block
    block |به کار خویش می‌رفتم به درویشی خود ناگه|
    block |مرا پیش آمد آن خواجه بدیدم پیچ دستارش|
  block
    block |اگر چه مرغ استادم به دام خواجه افتادم|
    block |دل و دیده بدو دادم شدم مست و سبکسارش|
  block
    block |بگفت ابروش تکبیری بزد چشمش یکی تیری|
    block |دلم از تیر تقدیری شد آن لحظه گرفتارش|
  block
    block |مگر آن خواب دوشینه که من شوریده می‌دیدم|
    block |چنین بودست تعبیرش که دیدم روز بیدارش|
  block
    block |شب تیره اگر دیدی همان خوابی که من دیدم|
    block |ز نور روز بگذشتی شعاع و فر انوارش|
  block
    block |چه خواجست این چه خواجست این بنامیزد بنامیزد|
    block |هزاران خواجه می‌زیبد اسیر و بند دیدارش|
  block
    block |کجا خواجه جهان باشد کسی کو بند جان باشد|
    block |چو او بنده جهان باشد نباشد خواجگی یارش|