
block |سری برآر که تا ما رویم بر سر عیش|
  block
    block |سری برآر که تا ما رویم بر سر عیش|
    block |دمی چو جان مجرد رویم در بر عیش|
  block
    block |ز مرگ خویش شنیدم پیام عیش ابد|
    block |زهی خدا که کند مرگ را پیمبر عیش|
  block
    block |به نام عیش بریدند ناف هستی ما|
    block |به روز عید بزادیم ما ز مادر عیش|
  block
    block |بپرس عیش چه باشد برون شدن زین عیش|
    block |که عیش صورت چون حلقه ایست بر در عیش|
  block
    block |درون پرده ز ارواح عیش صورت‌هاست|
    block |ز عکس ایشان این پرده شد مصور عیش|
  block
    block |وجود چون زر خود را به عیش ده نه به غم|
    block |که خاک بر سر آن زر که نیست درخور عیش|
  block
    block |بگویمت که چرا چرخ می‌زند گردون|
    block |کیش به چرخ درآورد تاب اختر عیش|
  block
    block |بگویمت که چرا بحر موج در موجست|
    block |کیش به رقص درآورد نور گوهر عیش|
  block
    block |بگویمت که چرا خاک حور و ولدان زاد|
    block |که داد بوی بهشتش نسیم عنبر عیش|
  block
    block |بگویمت که چرا باد حرف حرف شدست|
    block |که تا ورق ورق آیی سبک ز دفتر عیش|
  block
    block |بگویمت که چرا شب تتق فروآویخت|
    block |که گرد کست و عروسی بگیرد جا در عیش|
  block
    block |بگفتمی سر پنج و چهار و هفت ولیک|
    block |به یک دو لعب فرومانده‌ام به شش در عیش|