
block |دلم امروز خوی یار دارد|
  block
    block |دلم امروز خوی یار دارد|
    block |هوای روی چون گلنار دارد|
  block
    block |که طاووس آن طرف پر می‌فشاند|
    block |که بلبل آن طرف تکرار دارد|
  block
    block |صدای نای آن جا نکته گوید|
    block |نوای چنگ بس اسرار دارد|
  block
    block |بگه برخیز فردا سوی او رو|
    block |که او عاشق چو من بسیار دارد|
  block
    block |چو بگشاید رخان تو دل نگهدار|
    block |که بس آتش در آن رخسار دارد|
  block
    block |ولیکن عقل کو آن لحظه دل را|
    block |که دل‌ها را لبش خمار دارد|
  block
    block |ز ما کاری مجو چون داده‌ای می|
    block |که می مر مرد را بی‌کار دارد|
  block
    block |دلم افتان و خیزان دوش آمد|
    block |که می مستی او اظهار دارد|
  block
    block |دویدم پیش و گفتم باده خوردی|
    block |نمی‌ترسی که عقل انکار دارد|
  block
    block |چو بو کردم دهانش را بدیدم|
    block |که بوی آن پری دیدار دارد|
  block
    block |خداوندی شمس الدین تبریز|
    block |که بوی خالق جبار دارد|
  block
    block |ز بو تا بوی فرقی بس عظیمست|
    block |و او بی‌حد و بی‌مقدار دارد|