
block |نام شتر به ترکی چه بود بگو دوا|
  block
    block |نام شتر به ترکی چه بود بگو دوا|
    block |نام بچه ش چه باشد او خود پیش دوا|
  block
    block |ما زاده قضا و قضا مادر همه‌ست|
    block |چون کودکان دوان شده‌ایم از پی قضا|
  block
    block |ما شیر از او خوریم و همه در پیش پریم|
    block |گر شرق و غرب تازد ور جانب سما|
  block
    block |طبل سفر ز دست قدم در سفر نهیم|
    block |در حفظ و در حمایت و در عصمت خدا|
  block
    block |در شهر و در بیابان همراه آن مهیم|
    block |ای جان غلام و بنده آن ماه خوش لقا|
  block
    block |آن جاست شهر کان شه ارواح می‌کشد|
    block |آن جاست خان و مان که بگوید خدا بیا|
  block
    block |کوته شود بیابان چون قبله او بود|
    block |پیش و سپس چمن بود و سرو دلربا|
  block
    block |کوهی که در ره آید هم پشت خم دهد|
    block |کای قاصدان معدن اجلال مرحبا|
  block
    block |همچون حریر نرم شود سنگلاخ راه|
    block |چون او بود قلاوز آن راه و پیشوا|
  block
    block |ما سایه وار در پی آن مه دوان شدیم|
    block |ای دوستان همدل و همراه الصلا|
  block
    block |دل را رفیق ما کند آن کس که عذر هست|
    block |زیرا که دل سبک بود و چست و تیزپا|
  block
    block |دل مصر می‌رود که به کشتیش وهم نیست|
    block |دل مکه می‌رود که نجوید مهاره را|
  block
    block |از لنگی تنست و ز چالاکی دلست|
    block |کز تن نجست حق و ز دل جست آن وفا|
  block
    block |اما کجاست آن تن همرنگ جان شده|
    block |آب و گلی شده‌ست بر ارواح پادشا|
  block
    block |ارواح خیره مانده که این شوره خاک بین|
    block |از حد ما گذشت و ملک گشت و مقتدا|
  block
    block |چه جای مقتدا که بدان جا که او رسید|
    block |گر پا نهیم پیش بسوزیم در شقا|
  block
    block |این در گمان نبود در او طعن می‌زدیم|
    block |در هیچ آدمی منگر خوار ای کیا|
  block
    block |ما همچو آب در گل و ریحان روان شویم|
    block |تا خاک‌های تشنه ز ما بر دهد گیا|
  block
    block |بی دست و پاست خاک جگرگرم بهر آب|
    block |زین رو دوان دوان رود آن آب جوی‌ها|
  block
    block |پستان آب می خلد ایرا که دایه اوست|
    block |طفل نبات را طلبد دایه جا به جا|
  block
    block |ما را ز شهر روح چنین جذب‌ها کشید|
    block |در صد هزار منزل تا عالم فنا|
  block
    block |باز از جهان روح رسولان همی‌رسند|
    block |پنهان و آشکار بازآ به اقربا|
  block
    block |یاران نو گرفتی و ما را گذاشتی|
    block |ما بی‌تو ناخوشیم اگر تو خوشی ز ما|
  block
    block |ای خواجه این ملالت تو ز آه اقرباست|
    block |با هر کی جفت گردی آنت کند جدا|
  block
    block |خاموش کن که همت ایشان پی توست|
    block |تأثیر همت‌ست تصاریف ابتلا|