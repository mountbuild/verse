
block |جانم به چه آرامد ای یار به آمیزش|
  block
    block |جانم به چه آرامد ای یار به آمیزش|
    block |صحت به چه دریابد بیمار به آمیزش|
  block
    block |هر چند به بر گیری او را نبود سیری|
    block |دانی به چه بنشیند این بار به آمیزش|
  block
    block |آن تشنه ده روزه کی به شود از کوزه|
    block |الا که کند آبش خوش خوار به آمیزش|
  block
    block |در وصل تو می‌جوید وز شرم نمی‌گوید|
    block |کامسال طرب خواهد چون پار به آمیزش|
  block
    block |کاری که کند بنده تقدیر زند خنده|
    block |کای خفته بجو آخر این کار به آمیزش|
  block
    block |زیرا که به آمیزش یک خشت شود قصری|
    block |زیرا که شود جامه یک تار به آمیزش|
  block
    block |اندر چمن عشقت شمس الحق تبریزی|
    block |صد گلشن و گل گردد یک خار به آمیزش|