
block |چو برقی می‌جهد چیزی عجب آن دلستان باشد|
  block
    block |چو برقی می‌جهد چیزی عجب آن دلستان باشد|
    block |از آن گوشه چه می‌تابد عجب آن لعل کان باشد|
  block
    block |چیست از دور آن گوهر عجب ماهست یا اختر|
    block |که چون قندیل نورانی معلق ز آسمان باشد|
  block
    block |عجب قندیل جان باشد درفش کاویان باشد|
    block |عجب آن شمع جان باشد که نورش بی‌کران باشد|
  block
    block |گر از وی درفشان گردی ز نورش بی‌نشان گردی|
    block |نگه دار این نشانی را میان ما نشان باشد|
  block
    block |ایا ای دل برآور سر که چشم توست روشنتر|
    block |بمال آن چشم و خوش بنگر که بینی هر چه آن باشد|
  block
    block |چو دیدی تاب و فر او فنا شو زیر پر او|
    block |ازیرا بیضه مقبل به زیر ماکیان باشد|
  block
    block |چو ما اندر میان آییم او از ما کران گیرد|
    block |چو ما از خود کران گیریم او اندر میان باشد|
  block
    block |نماید ساکن و جنبان نه جنبانست و نه ساکن|
    block |نماید در مکان لیکن حقیقت بی‌مکان باشد|
  block
    block |چو آبی را بجنبانی میان نور عکس او|
    block |بجنبد از لگن بینی و آن از آسمان باشد|
  block
    block |نه آن باشد نه این باشد صلاح الحق و دین باشد|
    block |اگر همدم امین باشد بگویم کان فلان باشد|