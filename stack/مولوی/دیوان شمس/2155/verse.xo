
block |کی ز جهان برون شود جزو جهان هله بگو|
  block
    block |کی ز جهان برون شود جزو جهان هله بگو|
    block |کی برهد ز آب نم چون بجهد یکی ز دو|
  block
    block |هیچ نمیرد آتشی ز آتش دیگر ای پسر|
    block |ای دل من ز عشق خون خون مرا به خون مشو|
  block
    block |چند گریختم نشد سایه من ز من جدا|
    block |سایه بود موکلم گر چه شوم چو تار مو|
  block
    block |نیست جز آفتاب را قوت دفع سایه‌ها|
    block |بیش کند کمش کند این تو ز آفتاب جو|
  block
    block |ور دو هزار سال تو در پی سایه می‌دوی|
    block |آخر کار بنگری تو سپسی و پیش او|
  block
    block |جرم تو گشت خدمتت رنج تو گشت نعمتت|
    block |شمع تو گشت ظلمتت بند تو گشت جست و جو|
  block
    block |شرح بدادمی ولی پشت دل تو بشکند|
    block |شیشه دل چو بشکنی سود نداردت رفو|
  block
    block |سایه و نور بایدت هر دو به هم ز من شنو|
    block |سر بنه و دراز شو پیش درخت اتقوا|
  block
    block |چون ز درخت لطف او بال و پری برویدت|
    block |تن زن چون کبوتران بازمکن بقوبقو|
  block
    block |چغز در آب می‌رود مار نمی‌رسد بدو|
    block |بانگ زند خبر کند مار بداندش که کو|
  block
    block |گر چه که چغز حیله گر بانگ زند چو مار هم|
    block |آن دم سست چغزیش بازدهد ز بانگ بو|
  block
    block |چغز اگر خمش بدی مار شدی شکار او|
    block |چونک به کنج وارود گنج شود جو و تسو|
  block
    block |گنج چو شد تسوی زر کم نشود به خاک در|
    block |گنج شود تسوی جان چون برسد به گنج هو|
  block
    block |ختم کنم بر این سخن یا بفشارمش دگر|
    block |حکم تو راست من کیم ای ملک لطیف خو|