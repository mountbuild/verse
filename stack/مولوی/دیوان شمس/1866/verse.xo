
block |ای کار من از تو زر ای سیمبر مستان|
  block
    block |ای کار من از تو زر ای سیمبر مستان|
    block |هم سیم به یادم ده هم سیم و زرم بستان|
  block
    block |در عین زمستانی چون گرم کنی مرکب|
    block |از گرمی میدانت برسوزد تابستان|
  block
    block |گر طفلک یک روزه شب‌های تو را بیند|
    block |از شیر بری گردد وز مادر وز پستان|
  block
    block |ای وای از آن ساعت کاین خاطر چون پیلم|
    block |سرمست شما گردد یاد آرد هندستان|
  block
    block |روزی که تب مرگم یک باره فروگیرد|
    block |هر پاره ز من گردد از آتش تب سستان|
  block
    block |تو از پس پرده دل ناگاه سری درکن|
    block |تا هر سر موی من گردند چو سرمستان|
  block
    block |هر خاطر من بکری بر بام و در از عشقت|
    block |چندان بکند شیوه چندان بکند دستان|
  block
    block |تا تابش روی تو درپیچد در هر یک|
    block |وز چون تو شهی گردد هر خاطرم آبستان|
  block
    block |شمس الحق تبریزی هر کس که ز تو پرسد|
    block |می بینم و می گویم از رشک کدام است آن|