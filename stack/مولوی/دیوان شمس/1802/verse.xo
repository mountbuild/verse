
block |چندان بگردم گرد دل کز گردش بسیار من|
  block
    block |چندان بگردم گرد دل کز گردش بسیار من|
    block |نی تن کشاند بار من نی جان کند پیکار من|
  block
    block |چندان طواف کان کنم چندان مصاف جان کنم|
    block |تا بگسلد یک بارگی هم پود من هم تار من|
  block
    block |گر تو لجوجی سخت سر من هم لجوجم ای پسر|
    block |سر می نهد هر شیر نر در صبر پاافشار من|
  block
    block |تن چون نگردد گرد جان با مشعل چون آسمان|
    block |ای نقطه خوبی و کش در جان چون پرگار من|
  block
    block |تا آب باشد پیشوا گردان بود این آسیا|
    block |تو بی‌خبر گویی که بس که آرد شد خروار من|
  block
    block |او فارغ است از کار تو وز گندم و خروار تو|
    block |تا آب هست او می تپد چون چرخ در اسرار من|
  block
    block |غلبیرم اندر دست او در دست می گرداندم|
    block |غلبیر کردن کار او غلبیر بودن کار من|
  block
    block |نی صدق ماند و نی ریا نی آب ماند و نی گیا|
    block |وانگه بگفتم هین بیا ای یار گل رخسار من|
  block
    block |ای جان جان مست من ای جسته دوش از دست من|
    block |مشکن ببین اشکست من خیز ای سپه سالار من|
  block
    block |ای جان خوش رفتار من می پیچ پیش یار من|
    block |تا گویدت دلدار من ای جان و ای جاندار من|
  block
    block |مثل کلابه‌ست این تنم حق می تند چون تن زنم|
    block |تا چه گولم می کند او زین کلابه و تار من|
  block
    block |پنهان بود تار و کشش پیدا کلابه و گردشش|
    block |گوید کلابه کی بود بی‌جذبه این پیکار من|
  block
    block |تن چون عصابه جان چو سر کان هست پیچان گرد سر|
    block |هر پیچ بر پیچ دگر توتوست چون دستار من|
  block
    block |ای شمس تبریزی طری گاهی عصابه گه سری|
    block |ترسم که تو پیچی کنی در مغلطه دیدار من|