
block |شکر ایزد را که دیدم روی تو|
  block
    block |شکر ایزد را که دیدم روی تو|
    block |یافتم ناگه رهی من سوی تو|
  block
    block |چشم گریانم ز گریه کند بود|
    block |یافت نور از نرگس جادوی تو|
  block
    block |بس بگفتم کو وصال و کو نجاح|
    block |برد این کو کو مرا در کوی تو|
  block
    block |از لب اقبال و دولت بوسه یافت|
    block |این لبان خشک مدحت گوی تو|
  block
    block |تیر غم را اسپری مانع نبود|
    block |جز زره‌هایی که دارد موی تو|
  block
    block |آسمان جاهی که او شد فرش تو|
    block |شیرمردی کو شود آهوی تو|
  block
    block |شاد بختی که غم تو قوت او است|
    block |پهلوانی کو فتد پهلوی تو|
  block
    block |جست و جویی در دلم انداختی|
    block |تا ز جست و جو روم در جوی تو|
  block
    block |خاک را هایی و هویی کی بدی|
    block |گر نبودی جذب‌های و هوی تو|
  block
    block |آب دریا تا به کعب آید ورا|
    block |کو بیابد بوسه بر زانوی تو|
  block
    block |بس که تا هر کس رود بر طبع خویش|
    block |جمله خلقان را نباشد خوی تو|