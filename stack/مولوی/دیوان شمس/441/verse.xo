
block |بنمای رخ که باغ و گلستانم آرزوست|
  block
    block |بنمای رخ که باغ و گلستانم آرزوست|
    block |بگشای لب که قند فراوانم آرزوست|
  block
    block |ای آفتاب حسن برون آ دمی ز ابر|
    block |کآن چهره مشعشع تابانم آرزوست|
  block
    block |بشنیدم از هوای تو آواز طبل باز|
    block |باز آمدم که ساعد سلطانم آرزوست|
  block
    block |گفتی ز ناز بیش مرنجان مرا برو|
    block |آن گفتنت که بیش مرنجانم آرزوست|
  block
    block |وآن دفع گفتنت که برو شه به خانه نیست|
    block |وآن ناز و باز و تندی دربانم آرزوست|
  block
    block |در دست هر که هست ز خوبی قراضه‌هاست|
    block |آن معدن ملاحت و آن کانم آرزوست|
  block
    block |این نان و آب چرخ چو سیل است بی وفا|
    block |من ماهیم نهنگم عمانم آرزوست|
  block
    block |یعقوب وار وا اسفاها همی‌زنم|
    block |دیدار خوب یوسف کنعانم آرزوست|
  block
    block |والله که شهر بی تو مرا حبس می‌شود|
    block |آوارگی و کوه و بیابانم آرزوست|
  block
    block |زین همرهان سست عناصر دلم گرفت|
    block |شیر خدا و رستم دستانم آرزوست|
  block
    block |جانم ملول گشت ز فرعون و ظلم او|
    block |آن نور روی موسی عمرانم آرزوست|
  block
    block |زین خلق پرشکایت گریان شدم ملول|
    block |آن های هوی و نعره مستانم آرزوست|
  block
    block |گویاترم ز بلبل اما ز رشک عام|
    block |مهر است بر دهانم و افغانم آرزوست|
  block
    block |دی شیخ با چراغ همی‌گشت گرد شهر|
    block |کز دیو و دد ملولم و انسانم آرزوست|
  block
    block |گفتند یافت می‌نشود جسته‌ایم ما|
    block |گفت آنک یافت می‌نشود آنم آرزوست|
  block
    block |هر چند مفلسم نپذیرم عقیق خرد|
    block |کان عقیق نادر ارزانم آرزوست|
  block
    block |پنهان ز دیده‌ها و همه دیده‌ها از اوست|
    block |آن آشکار صنعت پنهانم آرزوست|
  block
    block |خود کار من گذشت ز هر آرزو و آز|
    block |از کان و از مکان پی ارکانم آرزوست|
  block
    block |گوشم شنید قصه ایمان و مست شد|
    block |کو قسم چشم؟ صورت ایمانم آرزوست|
  block
    block |یک دست جام باده و یک دست جعد یار|
    block |رقصی چنین میانه میدانم آرزوست|
  block
    block |می‌گوید آن رباب که مردم ز انتظار|
    block |دست و کنار و زخمه عثمانم آرزوست|
  block
    block |من هم رباب عشقم و عشقم ربابی است|
    block |وآن لطف‌های زخمه رحمانم آرزوست|
  block
    block |باقی این غزل را ای مطرب ظریف|
    block |زین سان همی‌شمار که زین سانم آرزوست|
  block
    block |بنمای شمس مفخر تبریز رو ز شرق|
    block |من هدهدم حضور سلیمانم آرزوست|