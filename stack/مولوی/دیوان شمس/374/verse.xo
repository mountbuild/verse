
block |پرسید کسی که ره کدامست|
  block
    block |پرسید کسی که ره کدامست|
    block |گفتم کاین راه ترک کامست|
  block
    block |ای عاشق شاه دان که راهت|
    block |در جست رضای آن همامست|
  block
    block |چون کام و مراد دوست جویی|
    block |پس جست مراد خود حرامست|
  block
    block |شد جمله روح عشق محبوب|
    block |کاین عشق صوامع کرامست|
  block
    block |کم از سر کوه نیست عشقش|
    block |ما را سر کوه این تمامست|
  block
    block |غاری که در اوست یار عشقست|
    block |جان را ز جمال او نظامست|
  block
    block |هر چت که صفا دهد صوابست|
    block |تعیین بنمی کنم کدامست|
  block
    block |خامش کن و پیر عشق را باش|
    block |کاندر دو جهان تو را امامست|