
block |با چرخ گردان تیره هوایی|
  block
    block |با چرخ گردان تیره هوایی|
    block |دارد همیشه قصد جدایی|
  block
    block |هذا محمد قتلی تغمد|
    block |انا معود حمد الجفایی|
  block
    block |هذا حبیبی هذا طبیبی|
    block |هذا ادیبی هذا دوایی|
  block
    block |هذا مرادی هذا فؤادی|
    block |هذا عمادی هذا لوایی|
  block
    block |پر کن سبویی بی‌گفت و گویی|
    block |باهای و هویی گر یار مایی|
  block
    block |هان ای صفورا بشکن سبو را|
    block |مفکن عمو را در بی‌نوایی|
  block
    block |گر شد سبویی داریم جویی|
    block |در شهره کویی تو گر سقایی|
  block
    block |این عیش باقی نبود گزافی|
    block |بی پر نپرد مرغ هوایی|
  block
    block |بنمای جان را قولنجیان را|
    block |تنهاروی کن رسم همایی|
  block
    block |از بهر حس شان جسم نجس شان|
    block |ز ایشان چه خیزد گند گدایی|
  block
    block |زین رز برون بر گنده بغل را|
    block |پهلوی نعنع کن گندنایی|
  block
    block |بسیار کوشی تا دل بپوشی|
    block |هر جزوت این جا بدهد گوایی|
  block
    block |ننوشته خواند ناگفته داند|
    block |تو سخت رویی بس بی‌حیایی|
  block
    block |چون نیست رختت چون نیست بختت|
    block |ز آن روی سختت ناید کیایی|
  block
    block |جنس سگانی وغ وغ کنانی|
    block |می‌گرد در کو در خانه نایی|
  block
    block |در خانه بلبل داریم صلصل|
    block |کز سگ نیاید زیبانوایی|
  block
    block |نک بلبل حر نک بلبله پر|
    block |برخیز سنقر تا چند پایی|
  block
    block |عمری چو نوحی یاری چو روحی|
    block |گاهی غدایی گاهی عشایی|
  block
    block |نوشیست و می‌نوش وز گفت خاموش|
    block |وین طبل کم زن بس ای مرایی|