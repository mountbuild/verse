
block |ای آنک از میانه کران می‌کنی مکن|
  block
    block |ای آنک از میانه کران می‌کنی مکن|
    block |با ما ز خشم روی گران می‌کنی مکن|
  block
    block |دربند سود خویشی و اندر زیان ما|
    block |کس زین نکرد سود زیان می‌کنی مکن|
  block
    block |راضی شدی که بیش نجویی زیان ما|
    block |این از پی رضای کیان می‌کنی مکن|
  block
    block |بر جای باده سرکه غم می‌دهی مده|
    block |در جوی آب خون چه روان می‌کنی مکن|
  block
    block |از چهره‌ام نشاط طرب می‌بری مبر|
    block |بر چهره‌ام ز دیده نشان می‌کنی مکن|
  block
    block |مظلوم می‌کشی و تظلم همی‌کنی|
    block |خود راه می‌زنی و فغان می‌کنی مکن|
  block
    block |پایم به کار نیست که سرمست دلبرم|
    block |مر مست را بهل چه کشان می‌کنی مکن|
  block
    block |گویی بیا که بر تو کنم صبر را شبان|
    block |بر بره گرگ را چه شبان می‌کنی مکن|
  block
    block |در روز زاهدی و به شب زاهدان کشی|
    block |امشب که آشتی است همان می‌کنی مکن|
  block
    block |ای دوستان ز رشک تو خصمان همدگر|
    block |این دوست را چه دشمن آن می‌کنی مکن|
  block
    block |گویی که می مخور پس اگر می همی‌دهی|
    block |مخمور را چه خشک دهان می‌کنی مکن|
  block
    block |گویی چو تیر راست رو اندر هوای ما|
    block |پس تیر راست را چه کمان می‌کنی مکن|
  block
    block |گویی خموش کن تو خموشم نمی‌هلی|
    block |هر موی را ز عشق زبان می‌کنی مکن|