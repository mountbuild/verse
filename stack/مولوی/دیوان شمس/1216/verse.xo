
block |گر عاشقی از جان و دل جور و جفای یار کش|
  block
    block |گر عاشقی از جان و دل جور و جفای یار کش|
    block |ور زانک تو عاشق نه‌ای رو سخره می‌کن خار کش|
  block
    block |جانی بباید گوهری تا ره برد در دلبری|
    block |این ننگ جان‌ها را ز خود بیرون کن و بر دار کش|
  block
    block |گاهی بود در تیرگی گاهی بود در خیرگی|
    block |بیزار شو زین جان هله بر وی خط بیزار کش|
  block
    block |خود را مبین در من نگر کز جان شدستم بی‌اثر|
    block |مانند بلبل مست شو زو رخت بر گلزار کش|
  block
    block |این کره تند فلک از روح تو سر می‌کشد|
    block |چابک سوار حضرتی این کره را در کار کش|
  block
    block |چون شهسوار فارسی خربندگی تا کی کنی|
    block |ننگت نمی‌آید که خر گوید تو را خروار کش|
  block
    block |همچون جهودان می‌زیی ترسان و خوار و متهم|
    block |پس چون جهودان کن نشان عصابه بر دستار کش|
  block
    block |یا از جهودی توبه کن از خاک پای مصطفی|
    block |بهر گشاد دیده را در دیده افکار کش|