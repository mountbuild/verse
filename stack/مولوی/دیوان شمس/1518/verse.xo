
block |من آن ماهم که اندر لامکانم|
  block
    block |من آن ماهم که اندر لامکانم|
    block |مجو بیرون مرا در عین جانم|
  block
    block |تو را هر کس به سوی خویش خواند|
    block |تو را من جز به سوی تو نخوانم|
  block
    block |مرا هم تو به هر رنگی که خوانی|
    block |اگر رنگین اگر ننگین ندانم|
  block
    block |گهی گویی خلاف و بی‌وفایی|
    block |بلی تا تو چنینی من چنانم|
  block
    block |به پیش کور هیچم من چنانم|
    block |به پیش گوش کر من بی‌زبانم|
  block
    block |گلابه چند ریزی بر سر چشم|
    block |فروشو چشم از گل من عیانم|
  block
    block |لباس و لقمه‌ات گل‌های رنگین|
    block |تو گل خواری نشایی میهمانم|
  block
    block |گل است این گل در او لطفی است بنگر|
    block |چو لطف عاریت را واستانم|
  block
    block |من آب آب و باغ باغم ای جان|
    block |هزاران ارغوان را ارغوانم|
  block
    block |سخن کشتی و معنی همچو دریا|
    block |درآ زوتر که تا کشتی برانم|