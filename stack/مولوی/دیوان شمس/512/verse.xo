
block |صبر مرا آینه بیماریست|
  block
    block |صبر مرا آینه بیماریست|
    block |آینه عاشق غمخواریست|
  block
    block |درد نباشد ننماید صبور|
    block |که دل او روشن یا تاریست|
  block
    block |آینه جویی‌ست نشان جمال|
    block |که رخم از عیب و کلف عاریست|
  block
    block |ور کلفی باشد عاریتیست|
    block |قابل داروست و تب افشاریست|
  block
    block |آینه رنج ز فرعون دور|
    block |کان رخ او رنگی و زنگاریست|
  block
    block |چند هزاران سر طفلان برید|
    block |کم ز قضا دردسری ساریست|
  block
    block |من در آن خوف ببندم تمام|
    block |چون که مرا حکم و شهی جاریست|
  block
    block |گفت قضا بر سر و سبلت مخند|
    block |کاین قلمی رفته ز جباریست|
  block
    block |کور شو امروز که موسی رسید|
    block |در کف او خنجر قهاریست|
  block
    block |حلق بکش پیش وی و سر مپیچ|
    block |کاین نه زمان فن و مکاریست|
  block
    block |سبط که سرشان بشکستی به ظلم|
    block |بعد توشان دولت و پاداریست|
  block
    block |خار زدی در دل و در دیدشان|
    block |این دمشان نوبت گلزاریست|
  block
    block |خلق مرا زهر خورانیده‌ای|
    block |از منشان داد شکرباریست|
  block
    block |از تو کشیدند خمار دراز|
    block |تا به ابدشان می و خماریست|
  block
    block |هیزم دیک فقرا ظالمست|
    block |پخته بدو گردد کو ناریست|
  block
    block |دم نزدم زان که دم من سکست|
    block |نوبت خاموشی و ستاریست|
  block
    block |خامش کن که تا بگوید حبیب|
    block |آن سخنان کز همه متواریست|