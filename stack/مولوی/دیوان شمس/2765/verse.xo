
block |آن شمع چو شد طرب فزایی|
  block
    block |آن شمع چو شد طرب فزایی|
    block |پروانه دلان به رقص آیی|
  block
    block |چون جان برسد نه تن بجنبد|
    block |جان آمد از لحد برآیی|
  block
    block |چون بانگ سماع در که افتاد|
    block |ای کوه گران کم از صدایی|
  block
    block |کاین باد بهار می‌رساند|
    block |رقصانی شاخ را صلایی|
  block
    block |در ذره کجا قرار ماند|
    block |خورشید به رقص در سمایی|
  block
    block |هم آتش و دود گشته پیچان|
    block |از آتش روی جان فزایی|
  block
    block |ماهی صنما ز روح بی‌جسم|
    block |شوخی شکری یکی بلایی|
  block
    block |گه کوته و گه دراز گشتیم|
    block |با سایه صورت همایی|
  block
    block |هم بر لب دوست مست گشتیم|
    block |نالان شده مست همچو نایی|
  block
    block |بر باد سوار همچو کاهیم|
    block |اندر جولان ز کهربایی|
  block
    block |چون پشه ز خون خویش مستیم|
    block |وز دیگ جگر دلا ابایی|
  block
    block |اندر خلوت به هوی هویی|
    block |در جمعیت به های هایی|
  block
    block |در صورت بنده کمینیم|
    block |در سر صفت یکی خدایی|
  block
    block |این داد خدیو شمس تبریز|
    block |بی کبر ولیک کبریایی|