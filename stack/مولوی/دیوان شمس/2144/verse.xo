
block |کار جهان هر چه شود کار تو کو بار تو کو|
  block
    block |کار جهان هر چه شود کار تو کو بار تو کو|
    block |گر دو جهان بتکده شد آن بت عیار تو کو|
  block
    block |گیر که قحط است جهان نیست دگر کاسه و نان|
    block |ای شه پیدا و نهان کیله و انبار تو کو|
  block
    block |گیر که خار است جهان گزدم و مار است جهان|
    block |ای طرب و شادی جان گلشن و گلزار تو کو|
  block
    block |گیر که خود مرد سخا کشت بخیلی همه را|
    block |ای دل و ای دیده ما خلعت و ادرار تو کو|
  block
    block |گیر که خورشید و قمر هر دو فروشد به سقر|
    block |ای مدد سمع و بصر شعله و انوار تو کو|
  block
    block |گیر که خود جوهریی نیست پی مشتریی|
    block |چون نکنی سروریی ابر گهربار تو کو|
  block
    block |گیر دهانی نبود گفت زبانی نبود|
    block |تا دم اسرار زند جوشش اسرار تو کو|
  block
    block |هین همه بگذار که ما مست وصالیم و لقا|
    block |بی‌گه شد زود بیا خانه خمار تو کو|
  block
    block |تیز نگر مست مرا همدل و هم دست مرا|
    block |گر نه خرابی و خرف جبه و دستار تو کو|
  block
    block |برد کلاه تو غری برد قبایت دگری|
    block |روی تو زرد از قمری پشت و نگهدار تو کو|
  block
    block |بر سر مستان ابد خارجیی راه زند|
    block |شحنگیی چون نکنی زخم تو کو دار تو کو|
  block
    block |خامش ای حرف فشان درخور گوش خمشان|
    block |ترجمه خلق مکن حالت و گفتار تو کو|