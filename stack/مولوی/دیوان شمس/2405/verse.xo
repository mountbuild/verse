
block |ای همه منزل شده از تو ره بی‌رهه|
  block
    block |ای همه منزل شده از تو ره بی‌رهه|
    block |بی‌قدمی رقص بین بی‌دهنی قهقهه|
  block
    block |از سر پستان عشق چونک دمی شیر یافت|
    block |قامت سروی گرفت کودکک یک مهه|
  block
    block |روی ببینید روی بهر خدا عاشقان|
    block |گر چه زنخ زد بسی کوردلی ابلهه|
  block
    block |والله کو یوسف است بشنو از من از آنک|
    block |بودم با یوسفی هم نمک و هم چهه|
  block
    block |چونک نماید جمال گوش سوی غیب دار|
    block |عرش پر از نعره‌هاست فرش پر از وه وهه|
  block
    block |عاشق باشد کمان خاص بتی همچو تیر|
    block |هیچ نپرد کمان گر بشود ده زهه|
  block
    block |آنک ز تبریز دید یک نظر شمس دین|
    block |طعنه زند بر چله سخره کند بر دهه|