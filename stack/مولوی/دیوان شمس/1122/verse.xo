
block |اندیشه را رها کن اندر دلش مگیر|
  block
    block |اندیشه را رها کن اندر دلش مگیر|
    block |زیرا برهنه‌ای تو و اندیشه زمهریر|
  block
    block |اندیشه می‌کنی که رهی از زحیر و رنج|
    block |اندیشه کردن آمد سرچشمه زحیر|
  block
    block |ز اندیشه‌ها برون دان بازار صنع را|
    block |آثار را نظاره کن ای سخره اثیر|
  block
    block |آن کوی را نگر که پرد زو مصورات|
    block |وان جوی را کز او شد گردنده چرخ پیر|
  block
    block |گلگونه‌ای کز اوست رخ دلبران چو گل|
    block |سرفتنه‌ای کز اوست رخ عاشقان زریر|
  block
    block |خوش از عدم همی‌پرد این صد هزار مرغ|
    block |از یک کمان همی‌جهد این صد هزار تیر|
  block
    block |بی‌چون و بی‌چگونه برون از رسوم و فهم|
    block |بی‌دست می‌سریشد در غیب صد خمیر|
  block
    block |بی‌آتشی تنور دل و معده‌ها فروخت|
    block |نان بر دکان نهاده و خباز ما ستیر|
  block
    block |از لوح خاک ساده دهد صد هزار نقش|
    block |وز جوش خون ماده دهد صد هزار شیر|
  block
    block |شییء اللهی بگفتی و آمد ز چرخ بانگ|
    block |زنبیل برگشا که عطا آمد ای فقیر|
  block
    block |زفت آمد آن نواله و زنبیل را درید|
    block |از مطبخ خدای نیاید صله حقیر|
  block
    block |آن کس که من و سلوی بفرستد از هوا|
    block |و آنک از شکاف کوه برون می‌کشد بعیر|
  block
    block |وان کو ز آب نطفه برآرد تهمتنی|
    block |وان کو ز خواب خفته گشاید ره مطیر|
  block
    block |اندر عدم نماید هر لحظه صورتی|
    block |تا این خیالیان بشتابند در مسیر|
  block
    block |فرمان کنم چو گفت خمش من خمش کنم|
    block |خود شرح این بگوید یک روز آن امیر|