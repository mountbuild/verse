
block |آن دلبر من آمد بر من|
  block
    block |آن دلبر من آمد بر من|
    block |زنده شد از او بام و در من|
  block
    block |گفتم قنقی امشب تو مرا|
    block |ای فتنه من شور و شر من|
  block
    block |گفتا بروم کاری است مهم|
    block |در شهر مرا جان و سر من|
  block
    block |گفتم به خدا گر تو بروی|
    block |امشب نزید این پیکر من|
  block
    block |آخر تو شبی رحمی نکنی|
    block |بر رنگ و رخ همچون زر من|
  block
    block |رحمی نکند چشم خوش تو|
    block |بر نوحه و این چشم تر من|
  block
    block |بفشاند گل گلزار رخت|
    block |بر اشک خوش چون کوثر من|
  block
    block |گفتا چه کنم چون ریخت قضا|
    block |خون همه را در ساغر من|
  block
    block |مریخیم و جز خون نبود|
    block |در طالع من در اختر من|
  block
    block |عودی نشود مقبول خدا|
    block |تا درنرود در مجمر من|
  block
    block |گفتم چو تو را قصد است به جان|
    block |جز خون نبود نقل و خور من|
  block
    block |تو سرو و گلی من سایه تو|
    block |من کشته تو تو حیدر من|
  block
    block |گفتا نشود قربانی من|
    block |جز نادره‌ای ای چاکر من|
  block
    block |جرجیس رسد کو هر نفسی|
    block |نو کشته شود در کشور من|
  block
    block |اسحاق نبی باید که بود|
    block |قربان شده بر خاک در من|
  block
    block |من عشقم و چون ریزم ز تو خون|
    block |زنده کنمت در محشر من|
  block
    block |هان تا نطپی در پنجه من|
    block |هان تا نرمی از خنجر من|
  block
    block |با مرگ مکن تو روی ترش|
    block |تا شکر کند از تو بر من|
  block
    block |می‌خند چو گل چون برکندت|
    block |تا به سر شدت در شکر من|
  block
    block |اسحاق تویی من والد تو|
    block |کی بشکنمت ای گوهر من|
  block
    block |عشق است پدر عاشق رمه را|
    block |زاینده از او کر و فر من|
  block
    block |این گفت و بشد چون باد صبا|
    block |شد اشک روان از منظر من|
  block
    block |گفتم چه شود گر لطف کنی|
    block |آهسته روی ای سرور من|
  block
    block |اشتاب مکن آهسته ترک|
    block |ای جان و جهان ای صدپر من|
  block
    block |کس هیچ ندید اشتاب مرا|
    block |این است تک کاهلتر من|
  block
    block |این چرخ فلک گر جهد کند|
    block |هرگز نرسد در معبر من|
  block
    block |گفتا که خمش کاین خنگ فلک|
    block |لنگانه رود در محضر من|
  block
    block |خامش که اگر خامش نکنی|
    block |در بیشه فتد این آذر من|
  block
    block |باقیش مگو تا روز دگر|
    block |تا دل نپرد از مصدر من|