
block |چو شیر و انگبین جانا چه باشد گر درآمیزی|
  block
    block |چو شیر و انگبین جانا چه باشد گر درآمیزی|
    block |عسل از شیر نگریزد تو هم باید که نگریزی|
  block
    block |اگر نالایقم جانا شوم لایق به فر تو|
    block |وگر ناچیز و معدومم بیابم از تو من چیزی|
  block
    block |یکی قطره شود گوهر چو یابد او علف از تو|
    block |که قافی شود ذره چو دربندی و بستیزی|
  block
    block |همه خاکیم روینده ز آب ذکر و باد دم|
    block |گلی که خندد و گرید کز او فکری بینگیزی|
  block
    block |گلستانی کنش خندان و فرمانی به دستش ده|
    block |که ای گلشن شدی ایمن ز آفت‌های پاییزی|
  block
    block |گهی در صورت آبی بیایی جان دهی گل را|
    block |گهی در صورت بادی به هر شاخی درآویزی|
  block
    block |درختی بیخ او بالا نگونه شاخه‌های او|
    block |به عکس آن درختانی که سعدی‌اند و شونیزی|
  block
    block |گهی گویی به گوش دل که در دوغ من افتادی|
    block |منم جان همه عالم تو چون از جان بپرهیزی|
  block
    block |گهی زانوت بربندم چو اشتر تا فروخسپی|
    block |گهی زانوت بگشایم که تا از جای برخیزی|
  block
    block |منال ای اشتر و خامش به من بنگر به چشم هش|
    block |که تمییز نوت بخشم اگر چه کان تمییزی|
  block
    block |تویی شمع و منم آتش چو افتم در دماغت خوش|
    block |یکی نیمه فروسوزی یکی نیمه فروریزی|
  block
    block |به هر سوزی چو پروانه مشو قانع بسوزان سر|
    block |به پیش شمع چون لافی این سودای دهلیزی|
  block
    block |اگر داری سر مستان کله بگذار و سر بستان|
    block |کله دارند و سرها نی کلهداران پالیزی|
  block
    block |سر آن‌ها راست که با او درآوردند سر با سر|
    block |کم از خاری که زد با گل ز چالاکی و سرتیزی|
  block
    block |تو هر چیزی که می‌جویی مجویش جز ز کان او|
    block |که از زر هم زری یابند و از ارزیز ارزیزی|
  block
    block |خمش کن قصه عمری به روزی کی توان گفتن|
    block |کجا آید ز یک خشتک گریبانی و تیریزی|