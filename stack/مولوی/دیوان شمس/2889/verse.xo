
block |ای که تو چشمه حیوان و بهار چمنی|
  block
    block |ای که تو چشمه حیوان و بهار چمنی|
    block |چو منی تو خود خود را کی بگوید چو منی|
  block
    block |من شبم تو مه بدری مگریز از شب خویش|
    block |مه کی باشد که تو خورشید دو صد انجمی|
  block
    block |پاسبان در تو ماه برین بام فلک|
    block |تو که در مقعد صدقی چو شه اندر وطنی|
  block
    block |ماه پیمانه عمر است گهی پر گه نیم|
    block |تو به پیمانه نگنجی تو نه عمر زمنی|
  block
    block |هر کی در عهد تو از جور زمانه گله کرد|
    block |سزد ار کفش جفا بر دهن او بزنی|
  block
    block |کاین زمانه چو تن است و تو در او چون جانی|
    block |جان بود تن نبود تن چو تو جان جان تنی|
  block
    block |سجده کردند ملایک تن آدم را زود|
    block |پرتو جان تو دیدند در آن جسم سنی|
  block
    block |اهرمن صورت گل دید و سرش سجده نکرد|
    block |چوب رد بر سرش آمد که برو اهرمنی|