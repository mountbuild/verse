
block |هله ای پری شب رو که ز خلق ناپدیدی|
  block
    block |هله ای پری شب رو که ز خلق ناپدیدی|
    block |به خدا به هیچ خانه تو چنین چراغ دیدی|
  block
    block |نه ز بادها بمیرد نه ز نم کمی پذیرد|
    block |نه ز روزگار گیرد کهنی و یا قدیدی|
  block
    block |هله آسمان عالی ز تو خوش همه حوالی|
    block |سفری دراز کردی به مسافران رسیدی|
  block
    block |تو بگو وگر نگویی به خدا که من بگویم|
    block |که چرا ستارگان را سوی کهکشان کشیدی|
  block
    block |سخنی ز نسر طایر طلبیدم از ضمایر|
    block |که عجب در آن چمن‌ها که ملک بود پریدی|
  block
    block |بزد آه سرد و گفتا که بر آن در است قفلی|
    block |که به جز عنایت شه نکند برو کلیدی|
  block
    block |چو فغان او شنیدم سوی عشق بنگریدم|
    block |که چو نیستت سر او دل او چرا خلیدی|
  block
    block |به جواب گفت عشقم که مکن تو باور او را|
    block |که درونه گنج دارد تو چه مکر او خریدی|
  block
    block |چو شنیدم این بگفتم تو عجبتری و یا او|
    block |که هزار جوحی این جا نکند به جز مریدی|
  block
    block |هله عشق عاشقان را و مسافران جان را|
    block |خوش و نوش و شادمان کن که هزار روز عیدی|
  block
    block |تو چو یوسف جمالی که ز ناز لاابالی|
    block |به درآمدی و حالی کف عاشقان گزیدی|
  block
    block |خمش ار چه داد داری طرب و گشاد داری|
    block |به چنین گشاد گویی که روان بایزیدی|