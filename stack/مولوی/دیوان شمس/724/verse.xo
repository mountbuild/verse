
block |گرمابه دهر جان فزا بود|
  block
    block |گرمابه دهر جان فزا بود|
    block |زیرا که در او پری ما بود|
  block
    block |مر پریان را ز حیرت او|
    block |هر گوشه مقال و ماجرا بود|
  block
    block |عقلست چراغ ماجراها|
    block |آن جا هش و عقل از کجا بود|
  block
    block |در صرصر عشق عقل پشه‌ست|
    block |آن جا چه مجال عقل‌ها بود|
  block
    block |از احمد پا کشید جبریل|
    block |از سدره سفر چو ماورا بود|
  block
    block |گفتا که بسوزم ار بیایم|
    block |کان سو همه عشق بد ولا بود|
  block
    block |تعظیم و مواصلت دو ضدند|
    block |در فسحت وصل آن هبا بود|
  block
    block |آن جا لیلی شدست مجنون|
    block |زیرا که جنون هزار تا بود|
  block
    block |آن جا حسنی نقاب بگشود|
    block |پیراهن حسن‌ها قبا بود|
  block
    block |یوسف در عشق بد زلیخا|
    block |نی زهره و چنگ و نی نوا بود|
  block
    block |وان نافخ صور مانده بی‌روح|
    block |کان جا جز روح دوست لا بود|
  block
    block |در بحر گریخت این مقالات|
    block |زیرا هنگام آشنا بود|