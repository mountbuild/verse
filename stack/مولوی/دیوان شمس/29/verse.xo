
block |ای از ورای پرده‌ها تاب تو تابستان ما|
  block
    block |ای از ورای پرده‌ها تاب تو تابستان ما|
    block |ما را چو تابستان ببر دل گرم تا بستان ما|
  block
    block |ای چشم جان را توتیا آخر کجا رفتی بیا|
    block |تا آب رحمت برزند از صحن آتشدان ما|
  block
    block |تا سبزه گردد شوره‌ها تا روضه گردد گورها|
    block |انگور گردد غوره‌ها تا پخته گردد نان ما|
  block
    block |ای آفتاب جان و دل ای آفتاب از تو خجل|
    block |آخر ببین کاین آب و گل چون بست گرد جان ما|
  block
    block |شد خارها گلزارها از عشق رویت بارها|
    block |تا صد هزار اقرارها افکند در ایمان ما|
  block
    block |ای صورت عشق ابد خوش رو نمودی در جسد|
    block |تا ره بری سوی احد جان را از این زندان ما|
  block
    block |در دود غم بگشا طرب روزی نما از عین شب|
    block |روزی غریب و بوالعجب ای صبح نورافشان ما|
  block
    block |گوهر کنی خرمهره را زهره بدری زهره را|
    block |سلطان کنی بی‌بهره را شاباش ای سلطان ما|
  block
    block |کو دیده‌ها درخورد تو تا دررسد در گرد تو|
    block |کو گوش هوش آورد تو تا بشنود برهان ما|
  block
    block |چون دل شود احسان شمر در شکر آن شاخ شکر|
    block |نعره برآرد چاشنی از بیخ هر دندان ما|
  block
    block |آمد ز جان بانگ دهل تا جزوها آید به کل|
    block |ریحان به ریحان گل به گل از حبس خارستان ما|