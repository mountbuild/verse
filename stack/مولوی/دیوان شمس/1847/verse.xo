
block |خرامان می روی در دل چراغ افروز جان و تن|
  block
    block |خرامان می روی در دل چراغ افروز جان و تن|
    block |زهی چشم و چراغ دل زهی چشمم به تو روشن|
  block
    block |زهی دریای پرگوهر زهی افلاک پراختر|
    block |زهی صحرای پرعبهر زهی بستان پرسوسن|
  block
    block |ز تو اجسام را چستی ز تو ارواح را مستی|
    block |ایا پر کرده گوهرها جهان خاک را دامن|
  block
    block |چه می گویم من ای دلبر نظیر تو دو سه ابتر|
    block |چه تشبیهت کنم دیگر چه دارم من چه دانم من|
  block
    block |بگو ای چشم حیران را چو دیدی لطف جانان را|
    block |چه خواهی دید خلقان را چه گردی گرد آهرمن|
  block
    block |شکار شیر بگذاری شکار خوک برداری|
    block |زهی تدبیر و هشیاری زهی بیگار و جان کندن|
  block
    block |مرا باری عنایاتش خطابات و مراعاتش|
    block |شعاعات و ملاقاتش یکی طوقی است در گردن|
  block
    block |حلاوت‌های آن مفضل قرار و صبر برد از دل|
    block |که دیدم غیر او تا من سکون یابم در این مسکن|
  block
    block |به غیر آن جلال و عز که او دیگر نشد هرگز|
    block |همه درمانده و عاجز ز خاص و عام و مرد و زن|
  block
    block |منم از عشق افروزان مثال آتش از هیزم|
    block |ز غیر عشق بیگانه مثال آب با روغن|
  block
    block |بسوزان هر چه من دارم به غیر دل که اندر دل|
    block |به هر ساعت همی‌سازی ز کر و فر خود گلشن|
  block
    block |غلام زنگی شب را تو کردی ساقی خلقان|
    block |غلام روز رومی را بدادی دار و گیر و فن|
  block
    block |وانگه این دو لالا را رقیب مرد و زن کردی|
    block |که تا چون دانه شان از که گزینی اندر این خرمن|
  block
    block |همه صاحب دلان گندم که بامغزند و بالذت|
    block |همه جسمانیان چون که که بی‌مغزند در مطحن|
  block
    block |درخت سبز صاحب دل میان باغ دین خندان|
    block |درخت خشک بی‌معنی چه باشد هیزم گلخن|
  block
    block |خیالت می رود در دل چو عیسی بهر جان بخشی|
    block |چنانک وحی ربانی به موسی جانب ایمن|
  block
    block |خیالت را نشانی‌ها زر و گوهرفشانی‌ها|
    block |کز او خندان شود دندان کز او گویا شود الکن|
  block
    block |دو غماز دگر دارم یکی عشق و دگر مستی|
    block |حریفان را نمی‌گویم یکی از دیگری احسن|
  block
    block |ز تو ای دیده و دینم هزاران لطف می بینم|
    block |ولیکن خاطر عاشق بداندیش آمد و بدظن|
  block
    block |ز چشم روز می ترسم که چشمش سحرها دارد|
    block |ز زلف شام می ترسم که شب فتنه است و آبستن|
  block
    block |مرا گوید چه می ترسی که کوبد مر تو را محنت|
    block |که سرمه نور دیده شد چو شد ساییده در هاون|
  block
    block |همه خوف از وجود آید بر او کم لرز و کم می زن|
    block |همه ترس از شکست آید شکسته شو ببین مؤمن|
  block
    block |ز ارکان من بدزدیدم زر و در کیسه پیچیدم|
    block |ز ترس بازدادن من چو دزدانم در این مکمن|
  block
    block |سبوس ار چه که پنهان شد میان آرد چون دزدان|
    block |کشاند شحنه دادش ز هر گوشه به پرویزن|
  block
    block |چو هیزم بی‌خبر بودی ز عشق آتش به تو درزد|
    block |بجه چون برق از این آتش برآ چون دود از این روزن|
  block
    block |چه خنجر می کشی این جا تو گردن پیش خنجر نه|
    block |که تا زفتی نگنجی تو درون چشمه سوزن|
  block
    block |در جنت چو تنگ آمد مثال چشمه سوزن|
    block |اگر خواهی چو پشمی شو لتغزل ذاک تغزیلا|
  block
    block |بود کان غزل در سوزن نگنجد کاین دمت غزل است|
    block |که می ریسی ز پنبه تن که بافی حله ادکن|
  block
    block |لباس حله ادکن ز غزل پنبگی ناید|
    block |مگر این پنبه ابریشم شود ز اکسیر آن مخزن|
  block
    block |چو ابریشم شوی آید و ریشم تاب وحی او|
    block |تو را گوید بریس اکنون بدم پیغام مستحسن|
  block
    block |چه باشد وحی در تازی به گوش اندر سخن گفتن|
    block |دهل می نشنود گوشت به جهد و جد نوبت زن|
  block
    block |گران گوشی وانگه تو به گوش اندرکنی پنبه|
    block |چنانک گفت واستغشوا بپیچی سر به پیراهن|
  block
    block |گران گوشی گران جسمی گران جانی نذیر آمد|
    block |که می گوید تو را هر یک الا یا علج لا تؤمن|
  block
    block |سبک گوشی سبک جسمی سبک جانی بشیر آمد|
    block |که می گوید تو را هر یک الا یا لیث لا تحزن|
  block
    block |بهاری باش تا خوبان به بستان در تو آویزند|
    block |که بگریزند این خوبان ز شکل بارد بهمن|
  block
    block |بهار ار نیستی اکنون چو تابستان در آتش رو|
    block |که بی‌آن حسن و بی‌آن عشق باشد مرد مستهجن|
  block
    block |اگر خواهی که هر جزوت شود گویا و شاعر رو|
    block |خمش کن سوی این منطق به نظم و نثر لاترکن|
  block
    block |که برکنده شوی از فکر چون در گفت می آیی|
    block |مکن از فکر دل خود را از این گفت زبان برکن|
  block
    block |قضا خنبک زند گوید که مردان عهدها کردند|
    block |شکستم عهدهاشان را هلا می کوش ما امکن|
  block
    block |ستیزه می کنی با خود کز این پس من چنین باشم|
    block |ز استیزه چه بربندی قضا را بنگر ای کودن|
  block
    block |نکاحی می کند با دل به هر دم صورت غیبی|
    block |نزاید گر چه جمع آیند صد عنین و استرون|
  block
    block |صور را دل شده جاذب چو عنین شهوت کاذب|
    block |ز خوبان نیست عنین را به جز بخشیدن وجکن|
  block
    block |بیا ای شمس تبریزی که سلطانی و خون ریزی|
    block |قضا را گو که از بالا جهان را در بلا مفکن|