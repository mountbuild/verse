
block |یکی ماهی همی‌بینم برون از دیده در دیده|
  block
    block |یکی ماهی همی‌بینم برون از دیده در دیده|
    block |نه او را دیده‌ای دیده نه او را گوش بشنیده|
  block
    block |زبان و جان و دل را من نمی‌بینم مگر بیخود|
    block |از آن دم که نظر کردم در آن رخسار دزدیده|
  block
    block |گر افلاطون بدیدستی جمال و حسن آن مه را|
    block |ز من دیوانه‌تر گشتی ز من بتر بشوریده|
  block
    block |قدم آیینه حادث حدث آیینه قدمت|
    block |در آن آیینه این هر دو چو زلفینش بپیچیده|
  block
    block |یکی ابری ورای حس که بارانش همه جان است|
    block |نثار خاک جسم او چه باران‌ها بباریده|
  block
    block |قمررویان گردونی بدیده عکس رخسارش|
    block |خجل گشته از آن خوبی پس گردن بخاریده|
  block
    block |ابد دست ازل بگرفت سوی قصر آن مه برد|
    block |بدیده هر دو را غیرت بدین هر دو بخندیده|
  block
    block |که گرداگرد قصر او چه شیرانند کز غیرت|
    block |به قصد خون جانبازان و صدیقان بغریده|
  block
    block |به ناگه جست از لفظم که آن شه کیست شمس الدین|
    block |شه تبریز و خون من در این گفتن بجوشیده|