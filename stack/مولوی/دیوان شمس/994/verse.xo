
block |دوست همان به که بلاکش بود|
  block
    block |دوست همان به که بلاکش بود|
    block |عود همان به که در آتش بود|
  block
    block |جام جفا باشد دشوارخوار|
    block |چون ز کف دوست بود خوش بود|
  block
    block |زهر بنوش از قدحی کان قدح|
    block |از کرم و لطف منقش بود|
  block
    block |عشق خلیلست درآ در میان|
    block |غم مخور ار زیر تو آتش بود|
  block
    block |سرد شود آتش پیش خلیل|
    block |بید و گل و سنبله کش بود|
  block
    block |در خم چوگانش یکی گوی شو|
    block |تا که فلک زیر تو مفرش بود|
  block
    block |رقص کنان گوی اگر چه ز زخم|
    block |در غم و در کوب و کشاکش بود|
  block
    block |سابق میدان بود او لاجرم|
    block |قبله هر فارس مه وش بود|
  block
    block |چونک تراشیده شده‌ست او تمام|
    block |رست از آن غم که تراشش بود|
  block
    block |هر کی مشوش بود او ایمنست|
    block |گر دو جهان جمله مشوش بود|
  block
    block |مفخر تبریز تو را شمس دین|
    block |شرق نه در پنج و نه در شش بود|