
block |چه بویست این چه بویست این مگر آن یار می‌آید|
  block
    block |چه بویست این چه بویست این مگر آن یار می‌آید|
    block |مگر آن یار گل رخسار از آن گلزار می‌آید|
  block
    block |شبی یا پرده عودی و یا مشک عبرسودی|
    block |و یا یوسف بدین زودی از آن بازار می‌آید|
  block
    block |چه نورست این چه تابست این چه ماه و آفتابست این|
    block |مگر آن یار خلوت جو ز کوه و غار می‌آید|
  block
    block |سبوی می چه می‌جویی دهانش را چه می‌بویی|
    block |تو پنداری که او چون تو از این خمار می‌آید|
  block
    block |چه نقصان آفتابی را اگر تنها رود در ره|
    block |چه نقصان حشمت مه را که بی‌دستار می‌آید|
  block
    block |چه خورد این دل در آن محفل که همچون مست اندر گل|
    block |از آن میخانه چون مستان چه ناهموار می‌آید|
  block
    block |مخسب امشب مخسب امشب قوامش گیر و دریابش|
    block |که او در حلقه مستان چنین بسیار می‌آید|
  block
    block |گلستان می‌شود عالم چو سروش می‌کند سیران|
    block |قیامت می‌شود ظاهر چو در اظهار می‌آید|
  block
    block |همه چون نقش دیواریم و جنبان می‌شویم آن دم|
    block |که نور نقش بند ما بر این دیوار می‌آید|
  block
    block |گهی در کوی بیماران چو جالینوس می‌گردد|
    block |گهی بر شکل بیماران به حیلت زار می‌آید|
  block
    block |خمش کردم خمش کردم که این دیوان شعر من|
    block |ز شرم آن پری چهره به استغفار می‌آید|