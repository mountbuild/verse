
block |صحرا خوشست لیک چو خورشید فر دهد|
  block
    block |صحرا خوشست لیک چو خورشید فر دهد|
    block |بستان خوشست لیک چو گلزار بر دهد|
  block
    block |خورشید دیگریست که فرمان و حکم او|
    block |خورشید را برای مصالح سفر دهد|
  block
    block |بوسه به او رسد که رخش همچو زر بود|
    block |او را نمی‌رسد که رود مال و زر دهد|
  block
    block |بنگر به طوطیان که پر و بال می‌زنند|
    block |سوی شکرلبی که به ایشان شکر دهد|
  block
    block |هر کس شکرلبی بگزیده‌ست در جهان|
    block |ما را شکرلبیست که چیزی دگر دهد|
  block
    block |ما را شکرلبیست شکرها گدای اوست|
    block |ما را شهنشهیست که ملک و ظفر دهد|
  block
    block |همت بلند دار اگر شاه زاده‌ای|
    block |قانع مشو ز شاه که تاج و کمر دهد|
  block
    block |برکن تو جامه‌ها و در آب حیات رو|
    block |تا پاره‌های خاک تو لعل و گهر دهد|
  block
    block |بگریز سوی عشق و بپرهیز از آن بتی|
    block |کو دلبری نماید و خون جگر دهد|
  block
    block |در چشم من نیاید خوبی هیچ خوب|
    block |نقاش جسم جان را غیبی صور دهد|
  block
    block |کی آب شور نوشد با مرغ‌های کور|
    block |آن مرغ را که عقل ز کوثر خبر دهد|
  block
    block |خود پر کند دو دیده ما را به حسن خویش|
    block |گر ماه آن ببیند در حال سر دهد|
  block
    block |در دیده گدای تو آید نگار خاک|
    block |حاشا ز دیده‌ای که خدایش نظر دهد|
  block
    block |خامش ز حرف گفتن تا بوک عقل کل|
    block |ما را ز عقل جزوی راه و عبر دهد|