
block |بده آن باده دوشین که من از نوش تو مستم|
  block
    block |بده آن باده دوشین که من از نوش تو مستم|
    block |بده ای حاتم عالم قدح زفت به دستم|
  block
    block |ز من ای ساقی مردان نفسی روی مگردان|
    block |دل من مشکن اگر نه قدح و شیشه شکستم|
  block
    block |قدحی بود به دستم بفکندم بشکستم|
    block |کف صد پای برهنه من از آن شیشه بخستم|
  block
    block |تو بدان شیشه پرستی که ز شیشه است شرابت|
    block |می من نیست ز شیره ز چه رو شیشه پرستم|
  block
    block |بکش ای دل می جانی و بخسب ایمن و فارغ|
    block |که سر غصه بریدم ز غم و غصه برستم|
  block
    block |دل من رفت به بالا تن من رفت به پستی|
    block |من بیچاره کجایم نه به بالا نه به پستم|
  block
    block |چه خوش آویخته سیبم که ز سنگت نشکیبم|
    block |ز بلی چون بشکیبم من اگر مست الستم|
  block
    block |تو ز من پرس که این عشق چه گنج است و چه دارد|
    block |تو مرا نیز از او پرس که گوید چه کسستم|
  block
    block |به لب جوی چه گردی بجه از جوی چو مردی|
    block |بجه از جوی و مرا جو که من از جوی بجستم|
  block
    block |فلئن قمت اقمنا و لئن رحت رحلنا|
    block |چو بخوردی تو بخوردم چو نشستی تو نشستم|
  block
    block |منم آن مست دهلزن که شدم مست به میدان|
    block |دهل خویش چو پرچم به سر نیزه ببستم|
  block
    block |چه خوش و بیخود شاهی هله خاموش چو ماهی|
    block |چو ز هستی برهیدم چه کشی باز به هستم|