
block |شد پی این لولیان در حرم ذوالجلال|
  block
    block |شد پی این لولیان در حرم ذوالجلال|
    block |چشمه و سبزه مقام شوخی و دزدی حلال|
  block
    block |رهزنی آن کس کند کو نشناسد رهی|
    block |خانه دغل او بود کو نشناسد جمال|
  block
    block |اهل جهان عنکبوت صید همه خرمگس|
    block |هیچ از ایشان مگو تام نگیرد ملال|
  block
    block |دزد نهان خانه را شاهد و غماز کیست|
    block |چهره چون زعفران اشک چو آب زلال|
  block
    block |اشک چرا می‌دود تا بکشد آتشی|
    block |زرد چرا می‌شود تا بکند وصف حال|
  block
    block |اشک و رخ عاشقان می‌کشدت که بیا|
    block |پیشگه عشق رو خیز ز صف نعال|
  block
    block |زردی رخ آینه‌ست سرخی معشوق را|
    block |اشک رقم می‌کشد بر صحف خط و خال|
  block
    block |این همه خوبی و کش بر رخ خاک حبش|
    block |تافته از ماه غیب پرتو نور کمال|
  block
    block |صبر کن این یک دو روز با همه فر و فروز|
    block |بازرود سوی اصل بازکند اتصال|