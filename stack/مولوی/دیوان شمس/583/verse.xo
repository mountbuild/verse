
block |رسیدم در بیابانی که عشق از وی پدید آید|
  block
    block |رسیدم در بیابانی که عشق از وی پدید آید|
    block |بیابد پاکی مطلق در او هر چه پلید آید|
  block
    block |چه مقدارست مر جان را که گردد کفو مرجان را|
    block |ولی تو آفتابی بین که بر ذره پدید آید|
  block
    block |هزاران قفل و هر قفلی به عرض آسمان باشد|
    block |دو سه حرف چو دندانه بر آن جمله کلید آید|
  block
    block |یکی لوحیست دل لایح در آن دریای خون سایح|
    block |شود غازی ز بعد آنک صد باره شهید آید|
  block
    block |غلام موج این بحرم که هم عیدست و هم نحرم|
    block |غلام ماهیم که او ز دریا مستفید آید|
  block
    block |هر آن قطره کز این دریا به ظاهر صورتی یابد|
    block |یقین می‌دان که نام او جنید و بایزید آید|
  block
    block |درآ ای جان و غسلی کن در این دریای بی‌پایان|
    block |که از یک قطره غسلت هزاران داد و دید آید|
  block
    block |خطر دارند کشتی‌ها ز اوج و موج هر دریا|
    block |امان یابند از موجی کز این بحر سعید آید|
  block
    block |چو عارف را و عاشق را به هر ساعت بود عیدی|
    block |نباشد منتظر سالی که تا ایام عید آید|