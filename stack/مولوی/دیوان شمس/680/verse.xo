
block |نگارا مردگان از جان چه دانند|
  block
    block |نگارا مردگان از جان چه دانند|
    block |کلاغان قدر تابستان چه دانند|
  block
    block |بر بیگانگان تا چند باشی|
    block |بیا جان قدر تو ایشان چه دانند|
  block
    block |بپوشان قد خوبت را از ایشان|
    block |که کوران سرو در بستان چه دانند|
  block
    block |خرامان جانب میدان خویش آ|
    block |مباش آن جا خران میدان چه دانند|
  block
    block |بزن چوگان خود را بر در ما|
    block |که خامان لطف آن چوگان چه دانند|
  block
    block |بهل ویرانه بر جغدان منکر|
    block |که جغدان شهر آبادان چه دانند|
  block
    block |چه دانند ملک دل را تن پرستان|
    block |گدایان طبع سلطانان چه دانند|
  block
    block |یکی مشتی از این بی‌دست و بی‌پا|
    block |حدیث رستم دستان چه دانند|