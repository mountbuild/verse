
block |آن آتشی که داری در عشق صاف و ساده|
  block
    block |آن آتشی که داری در عشق صاف و ساده|
    block |فردا از او ببینی صد حور رو گشاده|
  block
    block |بنگر به شهوت خود ساده‌ست و صاف بی‌رنگ|
    block |یک عالمی صنم بین از ساده ای بزاده|
  block
    block |زنبور شهد جانت هر چند ناپدید است|
    block |شش خانه‌های او بین از شهد پر نهاده|
  block
    block |اندازه تن تو خود سه گز است و کمتر|
    block |در خان خود تو بنگر از نه فلک زیاده|
  block
    block |تا چند کاسه لیسی این کوزه بر زمین زن|
    block |برگیر کاه گل را از روی خنب باده|
  block
    block |سجاده آتشین کن تا سجده صاف گردد|
    block |آتش رخی برآید از زیر این سجاده|
  block
    block |آید سوارگشته بر عشق شمس تبریز|
    block |اندر رکاب آن شه خورشید و مه پیاده|