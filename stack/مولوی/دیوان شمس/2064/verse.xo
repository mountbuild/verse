
block |باز فروریخت عشق از در و دیوار من|
  block
    block |باز فروریخت عشق از در و دیوار من|
    block |باز ببرید بند اشتر کین دار من|
  block
    block |بار دگر شیر عشق پنجه خونین گشاد|
    block |تشنه خون گشت باز این دل سگسار من|
  block
    block |باز سر ماه شد نوبت دیوانگی است|
    block |آه که سودی نکرد دانش بسیار من|
  block
    block |بار دگر فتنه زاد جمره دیگر فتاد|
    block |خواب مرا بست باز دلبر بیدار من|
  block
    block |صبر مرا خواب برد عقل مرا آب برد|
    block |کار مرا یار برد تا چه شود کار من|
  block
    block |سلسله عاشقان با تو بگویم که چیست|
    block |آنک مسلسل شود طره دلدار من|
  block
    block |خیز دگربار خیز خیز که شد رستخیز|
    block |مایه صد رستخیز شور دگربار من|
  block
    block |گر ز خزان گلستان چون دل عاشق بسوخت|
    block |نک رخ آن گلستان گلشن و گلزار من|
  block
    block |باغ جهان سوخته باغ دل افروخته|
    block |سوخته اسرار باغ ساخته اسرار من|
  block
    block |نوبت عشرت رسید ای تن محبوس من|
    block |خلعت صحت رسید ای دل بیمار من|
  block
    block |پیر خرابات هین از جهت شکر این|
    block |رو گرو می‌بنه خرقه و دستار من|
  block
    block |خرقه و دستار چیست این نه ز دون همتی است|
    block |جان و جهان جرعه‌ای است از شه خمار من|
  block
    block |داد سخن دادمی سوسن آزادمی|
    block |لیک ز غیرت گرفت دل ره گفتار من|
  block
    block |شکر که آن ماه را هر طرفی مشتری است|
    block |نیست ز دلال گفت رونق بازار من|
  block
    block |عربده قال نیست حاجت دلال نیست|
    block |جعفر طرار نیست جعفر طیار من|