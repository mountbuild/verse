
block |ز فرزین بند آن رخ من چه شهماتم چه شهماتم|
  block
    block |ز فرزین بند آن رخ من چه شهماتم چه شهماتم|
    block |مکن ای شه مکافاتم مکن ای شه مکافاتم|
  block
    block |دلم پر گشت از مهری که بر چشمت از او مهری|
    block |اگر در پیش محرابم وگر کنج خراباتم|
  block
    block |به لخت این دل پاره مگر رحمت شد آواره|
    block |مرا فریاد رس آخر که در دریای آفاتم|
  block
    block |چو شاه خوش خرام آمد جز او بر من حرام آمد|
    block |چه بی‌برگم ز هجرانش اگر در باغ و جناتم|
  block
    block |مرا رخسار او باید چه سود از ماه و پروینم|
    block |چو شام زلف او خواهم چه سود از شام و شاماتم|
  block
    block |چو از دستش خورم باده منم آزاد و آزاده|
    block |چو پیش او زمین بوسم به بالای سماواتم|
  block
    block |سعادت‌ها که من دارم ز شمس الدین تبریزی|
    block |سعادت‌ها سجود آرد به پیش این سعاداتم|