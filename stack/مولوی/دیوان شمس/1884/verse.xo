
block |آن ساعد سیمین را در گردن ما افکن|
  block
    block |آن ساعد سیمین را در گردن ما افکن|
    block |بر سینه ما بنشین ای جان منت مسکن|
  block
    block |سرمست شدم ای جان وز دست شدم ای جان|
    block |ای دوست خمارم را از لعل لبت بشکن|
  block
    block |ای ساقی هر نادر این می ز چه خم داری|
    block |من بنده ظلم تو از بیخ و بنم برکن|
  block
    block |هم پرده من می در هم خون دلم می خور|
    block |آخر نه تویی با من شاباش زهی ای من|
  block
    block |از دوست ستم نبود بر مست قلم نبود|
    block |جز عفو و کرم نبود بر مست چنین مسکن|
  block
    block |از معدن خویش ای جان بخرام در این میدان|
    block |رونق نبود زر را تا باشد در معدن|
  block
    block |با لعل چو تو کانی غمگین نشود جانی|
    block |در گور و کفن ناید تا باشد جان در تن|