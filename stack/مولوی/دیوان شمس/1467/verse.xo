
block |این شکل که من دارم ای خواجه که را مانم|
  block
    block |این شکل که من دارم ای خواجه که را مانم|
    block |یک لحظه پری شکلم یک لحظه پری خوانم|
  block
    block |در آتش مشتاقی هم جمعم و هم شمعم|
    block |هم دودم و هم نورم هم جمع و پریشانم|
  block
    block |جز گوش رباب دل از خشم نمالم من|
    block |جز چنگ سعادت را از زخمه نرنجانم|
  block
    block |چون شکر و چون شیرم با خود زنم و گیرم|
    block |طبعم چو جنون آرد زنجیر بجنبانم|
  block
    block |ای خواجه چه مرغم من نی کبکم و نی بازم|
    block |نی خوبم و نی زشتم نی اینم و نی آنم|
  block
    block |نی خواجه بازارم نی بلبل گلزارم|
    block |ای خواجه تو نامم نه تا خویش بدان خوانم|
  block
    block |نی بنده نی آزادم نی موم نه پولادم|
    block |نی دل به کسی دادم نی دلبر ایشانم|
  block
    block |گر در شرم و خیرم از خود نه‌ام از غیرم|
    block |آن سو که کشد آن کس ناچار چنان رانم|