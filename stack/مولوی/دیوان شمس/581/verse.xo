
block |مه دی رفت و بهمن هم بیا که نوبهار آمد|
  block
    block |مه دی رفت و بهمن هم بیا که نوبهار آمد|
    block |زمین سرسبز و خرم شد زمان لاله زار آمد|
  block
    block |درختان بین که چون مستان همه گیجند و سرجنبان|
    block |صبا برخواند افسونی که گلشن بی‌قرار آمد|
  block
    block |سمن را گفت نیلوفر که پیچاپیچ من بنگر|
    block |چمن را گفت اشکوفه که فضل کردگار آمد|
  block
    block |بنفشه در رکوع آمد چو سنبل در خشوع آمد|
    block |چو نرگس چشمکش می‌زد که وقت اعتبار آمد|
  block
    block |چه گفت آن بید سرجنبان که از مستی سبک سر شد|
    block |چه دید آن سرو خوش قامت که رفت و پایدار آمد|
  block
    block |قلم بگرفته نقاشان که جانم مست کف‌هاشان|
    block |که تصویرات زیباشان جمال شاخسار آمد|
  block
    block |هزاران مرغ شیرین پر نشسته بر سر منبر|
    block |ثنا و حمد می‌خواند که وقت انتشار آمد|
  block
    block |چو گوید مرغ جان یاهو بگوید فاخته کوکو|
    block |بگوید چون نبردی بو نصیبت انتظار آمد|
  block
    block |بفرمودند گل‌ها را که بنمایید دل‌ها را|
    block |نشاید دل نهان کردن چو جلوه یار غار آمد|
  block
    block |به بلبل گفت گل بنگر به سوی سوسن اخضر|
    block |که گر چه صد زبان دارد صبور و رازدار آمد|
  block
    block |جوابش داد بلبل رو به کشف راز من بگرو|
    block |که این عشقی که من دارم چو تو بی‌زینهار آمد|
  block
    block |چنار آورد رو در رز که ای ساجد قیامی کن|
    block |جوابش داد کاین سجده مرا بی‌اختیار آمد|
  block
    block |منم حامل از آن شربت که بر مستان زند ضربت|
    block |مرا باطن چو نار آمد تو را ظاهر چنان آمد|
  block
    block |برآمد زعفران فرخ نشان عاشقان بر رخ|
    block |بر او بخشود و گل گفت اه که این مسکین چه زار آمد|
  block
    block |رسید این ماجرای او به سیب لعل خندان رو|
    block |به گل گفت او نمی‌داند که دلبر بردبار آمد|
  block
    block |چو سیب آورد این دعوی که نیکو ظنم از مولی|
    block |برای امتحان آن ز هر سو سنگسار آمد|
  block
    block |کسی سنگ اندر او بندد چو صادق بود می‌خندد|
    block |چرا شیرین نخندد خوش کش از خسرو نثار آمد|
  block
    block |کلوخ انداز خوبان را برای خواندن باشد|
    block |جفای دوستان با هم نه از بهر نفار آمد|
  block
    block |زلیخا گر درید آن دم گریبان و زه یوسف|
    block |پی تجمیش و بازی دان که کشاف سرار آمد|
  block
    block |خورد سنگ و فروناید که من آویخته شادم|
    block |که این تشریف آویزش مرا منصوروار آمد|
  block
    block |که من منصورم آویزان ز شاخ دار الرحمان|
    block |مرا دور از لب زشتان چنین بوس و کنار آمد|
  block
    block |هلا ختم است بر بوسه نهان کن دل چو سنبوسه|
    block |درون سینه زن پنهان دمی که بی‌شمار آمد|