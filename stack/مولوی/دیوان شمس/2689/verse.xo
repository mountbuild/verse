
block |منم غرقه درون جوی باری|
  block
    block |منم غرقه درون جوی باری|
    block |نهانم می‌خلد در آب خاری|
  block
    block |اگر چه خار را من می‌نبینم|
    block |نیم خالی ز زخم خار باری|
  block
    block |ندانم تا چه خار است اندر این جوی|
    block |که خالی نیست جان از خارخاری|
  block
    block |تنم را بین که صورتگر ز سوزن|
    block |بر او بنگاشت هر سویی نگاری|
  block
    block |چو پیراهن برون افکندم از سر|
    block |به دریا درشدم مرغاب واری|
  block
    block |که غسل آرم برون آیم به پاکی|
    block |به خنده گفت موج بحر کاری|
  block
    block |مثال کاسه چوبین بگشتم|
    block |بر آن آبی که دارد سهم ناری|
  block
    block |نمی‌دانم که آن ساحل کجا شد|
    block |که پیدا نیست دریا را کناری|
  block
    block |تو شمس الدین تبریز ار ملولی|
    block |به هر لحظه چه افروزی شراری|