
block |ای پرده در پرده بنگر که چه‌ها کردی|
  block
    block |ای پرده در پرده بنگر که چه‌ها کردی|
    block |دل بردی و جان بردی این جا چه رها کردی|
  block
    block |ای برده هوس‌ها را بشکسته قفس‌ها را|
    block |مرغ دل ما خستی پس قصد هوا کردی|
  block
    block |گر قصد هوا کردی ور عزم جفا کردی|
    block |کو زهره که تا گویم ای دوست چرا کردی|
  block
    block |آن شمع که می‌سوزد گویم ز چه می‌گرید|
    block |زیرا که ز شیرینش در قهر جدا کردی|
  block
    block |آن چنگ که می‌زارد گویم ز چه می‌زارد|
    block |کز هجر تو پشت او چون بنده دوتا کردی|
  block
    block |این جمله جفا کردی اما چو نمودی رو|
    block |زهرم چو شکر کردی وز درد دوا کردی|
  block
    block |هر برگ ز بی‌برگی کف‌ها به دعا برداشت|
    block |از بس که کرم کردی حاجات روا کردی|