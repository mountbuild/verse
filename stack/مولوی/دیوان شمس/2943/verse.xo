
block |گرمی مجوی الا از سوزش درونی|
  block
    block |گرمی مجوی الا از سوزش درونی|
    block |زیرا نگشت روشن دل ز آتش برونی|
  block
    block |بیمار رنج باید تا شاه غیب آید|
    block |در سینه درگشاید گوید ز لطف چونی|
  block
    block |آن نافه‌های آهو و آن زلف یار خوش خو|
    block |آن را تو در کمی جو کان نیست در فزونی|
  block
    block |تا آدمی نمیرد جان ملک نگیرد|
    block |جز کشته کی پذیرد عشق نگار خونی|
  block
    block |عشقش بگفته با تو یا ما رویم یا تو|
    block |ساکن مباش تا تو در جنبش و سکونی|
  block
    block |بر دل چو زخم راند دل سر جان بداند|
    block |آنگه نه عیب ماند در نفس و نی حرونی|
  block
    block |غم چون تو را فشارد تا از خودت برآرد|
    block |پس بر تو نور بارد از چرخ آبگونی|
  block
    block |در عین درد بنشین هر لحظه دوست می‌بین|
    block |آخر چرا تو مسکین اندر پی فسونی|
  block
    block |تبریز جان فزودی چون شمس حق نمودی|
    block |از وی خجسته بودی پیوسته نی کنونی|