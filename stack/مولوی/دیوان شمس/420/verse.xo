
block |ذوق روی ترشش بین که ز صد قند گذشت|
  block
    block |ذوق روی ترشش بین که ز صد قند گذشت|
    block |گفت بس چند بود گفتمش از چند گذشت|
  block
    block |چون چنین است صنم پند مده عاشق را|
    block |آهن سرد چه کوبی که وی از پند گذشت|
  block
    block |تو چه پرسیش که چونی و چگونه است دلت|
    block |منزل عشق از آن حال که پرسند گذشت|
  block
    block |آن چه روی است که ترکان همه هندوی ویند|
    block |ترک تاز غم سودای وی از چند گذشت|
  block
    block |آن کف بحر گهربخش وراء النهر است|
    block |روضه خوی وی از سغد سمرقند گذشت|
  block
    block |خارش حرص و طمع در جگر و جانش افکند|
    block |چون نسیم کرمش بر دل خرسند گذشت|
  block
    block |ذوق دشنام وی از شهد ثنا بیش آمد|
    block |لطف خار غم او را گل خوش خند گذشت|
  block
    block |گر در بسته کند منع ز هفتاد بلا|
    block |تا که این سیل بلا آمد و از بند گذشت|
  block
    block |هر کی عقد و حل احوال دل خویش بدید|
    block |بند هستی بشکست او و ز پیوند گذشت|
  block
    block |مرد چونک به کف آورد چنین در یتیم|
    block |خاطر او ز وفای زن و فرزند گذشت|
  block
    block |بس که از قصه خوبش همه در فتنه فتند|
    block |کاین مقالات خوش از فهم خردمند گذشت|