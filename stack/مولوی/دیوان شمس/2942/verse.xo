
block |اندر مصاف ما را در پیش رو سپر نی|
  block
    block |اندر مصاف ما را در پیش رو سپر نی|
    block |و اندر سماع ما را از نای و دف خبر نی|
  block
    block |ما خود فنای عشقش ما خاک پای عشقش|
    block |عشقیم توی بر تو عشقیم کل دگر نی|
  block
    block |خود را چو درنوردیم ما جمله عشق گردیم|
    block |سرمه چو سوده گردد جز مایه نظر نی|
  block
    block |هر جسم کو عرض شد جان و دل غرض شد|
    block |بگداز کز مرض‌ها ز افسردگی بتر نی|
  block
    block |از حرص آن گدازش وز عشق آن نوازش|
    block |باری جگر درونم خون شد مرا جگر نی|
  block
    block |صدپاره شد دل من و آواره شد دل من|
    block |امروز اگر بجویی در من ز دل اثر نی|
  block
    block |در قرص مه نگه کن هر روز می‌گدازد|
    block |تا در محاق گویی کاندر فلک قمر نی|
  block
    block |لاغرتری آن مه از قرب شمس باشد|
    block |در بعد زفت باشد لیکن چنان هنر نی|
  block
    block |شاها ز بهر جان‌ها زهره فرست مطرب|
    block |کفو سماع جان‌ها این نای و دف تر نی|
  block
    block |نی نی که زهره چه بود چون شمس عاجز آمد|
    block |درخورد این حراره در هیچ چنگ و خور نی|