
block |اگر چه شرط نهادیم و امتحان کردیم|
  block
    block |اگر چه شرط نهادیم و امتحان کردیم|
    block |ز شرط‌ها بگذشتیم و رایگان کردیم|
  block
    block |اگر چه یک طرف از آسمان زمینی شد|
    block |نه پاره پاره زمین را هم آسمان کردیم|
  block
    block |اگر چه بام بلندست آسمان مگریز|
    block |چه غم خوری ز بلندی چو نردبان کردیم|
  block
    block |پرت دهیم که چون تیر بر فلک بپری|
    block |اگر ز غم تن بیچاره را کمان کردیم|
  block
    block |اگر چه جان مدد جسم شد کثیفی یافت|
    block |لطافتش بنمودیم و باز جان کردیم|
  block
    block |اگر تو دیوی ما دیو را فرشته کنیم|
    block |وگر تو گرگی ما گرگ را شبان کردیم|
  block
    block |تو ماهیی که به بحر عسل بخواهی تاخت|
    block |هزار بارت از آن شهد در دهان کردیم|
  block
    block |اگر چه مرغ ضعیفی بجوی شاخ بلند|
    block |بر این درخت سعادت که آشیان کردیم|
  block
    block |بگیر ملک دو عالم که مالک الملکیم|
    block |بیا به بزم که شمشیر در میان کردیم|
  block
    block |هزار ذره از این قطب آفتابی یافت|
    block |بسا قراضه قلبی که ماش کان کردیم|
  block
    block |بسا یخی بفسرده کز آفتاب کرم|
    block |فسردگیش ببردیم و خوش روان کردیم|
  block
    block |گر آب روح مکدر شد اندر این گرداب|
    block |ز سیل‌ها و مددهاش خوش عنان کردیم|
  block
    block |چرا شکفته نباشی چو برگ می لرزی|
    block |چه ناامیدی از ما که را زیان کردیم|
  block
    block |بسا دلی که چو برگ درخت می لرزید|
    block |به آخرش بگزیدیم و باغبان کردیم|
  block
    block |الست گفتیم از غیب و تو بلی گفتی|
    block |چه شد بلی تو چون غیب را عیان کردیم|
  block
    block |پنیر صدق بگیر و به باغ روح بیا|
    block |که ما بلی تو را باغ و بوستان کردیم|
  block
    block |خموش باش که تا سر به سر زبان گردی|
    block |زبان نبود زبان تو ما زبان کردیم|