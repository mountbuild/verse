
block |من از این خانه پرنور به در می نروم|
  block
    block |من از این خانه پرنور به در می نروم|
    block |من از این شهر مبارک به سفر می نروم|
  block
    block |منم و این صنم و عاشقی و باقی عمر|
    block |من از او گر بکشی جای دگر می نروم|
  block
    block |گر جهان بحر شود موج زند سرتاسر|
    block |من به جز جانب آن گنج گهر می نروم|
  block
    block |شهر ما تختگه و مجلس آن سلطان است|
    block |من ز سلطان سلاطین به حشر می نروم|
  block
    block |شهر ما از شه ما کان عقیق و گهر است|
    block |من ز گنجینه گوهر به حجر می نروم|
  block
    block |شهر ما از شه ما جنت و فردوس خوش است|
    block |من ز فردوس و ز جنت به سقر می نروم|
  block
    block |شهر پر شد که فلان بن فلان می برود|
    block |شهر اراجیف چرا پر شد اگر می نروم|
  block
    block |این خبر رفت به هر سوی و به هر گوش رسید|
    block |من از این بی‌خبری سوی خبر می نروم|
  block
    block |یار ما جان و خداوند قضا و قدر است|
    block |من از این جان قدر جز به قدر می نروم|
  block
    block |تو مسافر شده‌ای تا که مگر سود کنی|
    block |من از این سود حقیقت به مگر می نروم|
  block
    block |مغز را یافته‌ام پوست نخواهم خایید|
    block |ایمنی یافته‌ام سوی خطر می نروم|
  block
    block |تو جگرگوشه مایی برو الله معک|
    block |من چو دل یافته‌ام سوی جگر می نروم|
  block
    block |تو کمربسته چو موری پی حرص روزی|
    block |من فکنده کله و سوی کمر می نروم|
  block
    block |نشنوم پند کسی پندم مده جان پدر|
    block |من پدر یافته‌ام سوی پدر می نروم|
  block
    block |شمس تبریز مرا طالع زهره داده‌ست|
    block |تا چو زهره همه شب جز به بطر می نروم|