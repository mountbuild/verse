
block |برای چشم تو صد چشم بد توان دیدن|
  block
    block |برای چشم تو صد چشم بد توان دیدن|
    block |چه چشم داری ای چشم ما به تو روشن|
  block
    block |پی رضای تو آدم گریست سیصد سال|
    block |که تا ز خنده وصلش گشاده گشت دهن|
  block
    block |به قدر گریه بود خنده تو یقین می‌دان|
    block |جزای گریه ابر است خنده‌های چمن|
  block
    block |اگر نه از نسب آدمی برو مگری|
    block |که نیست از سیهی زنگ را بکا و حزن|
  block
    block |چو خود سپید ندیده‌ست روسیه شاد است|
    block |چو پور قیصر رومی تو راه زنگ بزن|
  block
    block |بسی خدنگ خورد اسپ تازی غازی|
    block |که تازی است نه پالانی است و نی کودن|
  block
    block |خصوص مرکب تازی که تو بر او باشی|
    block |نشسته‌ای شه هیجا و پهلوان زمن|
  block
    block |چو خارپشت شود پشت و پهلوش از تیر|
    block |که هست در صف هیجاش کر و فر وطن|
  block
    block |چو شاه دست به پشت و سرش فرومالد|
    block |که ای گزیده سرآخر تویی مخصص من|
  block
    block |شوند آن همه تیرش چو چوب‌های نبات|
    block |همه حلاوت و لذت همه عطا و منن|
  block
    block |خبر ندارد پالانیی از این لذت|
    block |سپر سلامت و محروم و بی‌بها و ثمن|
  block
    block |ز گفت توبه کنم توبه سود نیست مرا|
    block |به پیش پنجه‌ات ای ارسلان توبه شکن|