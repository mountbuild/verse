
block |ای عشق که جمله از تو شادند|
  block
    block |ای عشق که جمله از تو شادند|
    block |وز نور تو عاشقان بزادند|
  block
    block |تو پادشهی و جمله عشاق|
    block |همرنگ تو پادشه نژادند|
  block
    block |هر کس که سری و دیده‌ای داشت|
    block |دیدند تو را سری نهادند|
  block
    block |خورشید تویی و ذره از توست|
    block |وان نور به نور بازدادند|
  block
    block |چون بوی عنایت تو باشد|
    block |زالان همه رستم جهادند|
  block
    block |چون از بر تو مدد نباشد|
    block |گر حمزه و رستمند بادند|
  block
    block |ای دل برجه که ماه رویان|
    block |از پرده غیب رو گشادند|
  block
    block |مستند و طریق خانه دانند|
    block |زیرا که نه مست از فسادند|
  block
    block |تا عشق زید زیند ایشان|
    block |تا یاد بود همه به یادند|