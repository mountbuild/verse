
block |گر از شراب دوشین در سر خمار داری|
  block
    block |گر از شراب دوشین در سر خمار داری|
    block |بگذار جام ما را با این چه کار داری|
  block
    block |ور تازه‌ای نه دوشین بنشین بیا بنوش این|
    block |تا از خیال پیشین زنهار سر نخاری|
  block
    block |تا سنگ را پرستی از دیگران گسستی|
    block |دریا تو را نشاید گر سیل یاد آری|
  block
    block |در بارگاه خاقان سودای پرنفاقان|
    block |زنبیل هر گدایی در پیش شهریاری|
  block
    block |فهرست یاد کینی با لطف ساتکینی|
    block |اندر بهشت وآنگه در شعله‌های ناری|
  block
    block |زین سر اگر ببینی مویی ز خوب چینی|
    block |نی پرده زیر ماند نی نعره‌های زاری|
  block
    block |نی غوره‌ای بجوشی نی سرکه‌ای فروشی|
    block |الا شراب نوشی انگور می‌فشاری|
  block
    block |انگور این وجودت افشردن تو سودت|
    block |انگار کین نبودت تا چند مهر کاری|
  block
    block |وقتی که دررمیدی تو سوی شمس تبریز|
    block |آن جا خدای داند کاندر چه لاله زاری|