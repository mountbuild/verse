
block |فقر را در خواب دیدم دوش من|
  block
    block |فقر را در خواب دیدم دوش من|
    block |گشتم از خوبی او بی‌هوش من|
  block
    block |از جمال و از کمال لطف فقر|
    block |تا سحرگه بوده‌ام مدهوش من|
  block
    block |فقر را دیدم مثال کان لعل|
    block |تا ز رنگش گشتم اطلس پوش من|
  block
    block |بس شنیدم های و هوی عاشقان|
    block |بس شنیدم بانگ نوشانوش من|
  block
    block |حلقه‌ای دیدم همه سرمست فقر|
    block |حلقه او دیدم اندر گوش من|
  block
    block |بس بدیدم نقش‌ها در نور فقر|
    block |بس بدیدم نقش جان در روش من|
  block
    block |از میان جان ما صد جوش خاست|
    block |چون بدیدم بحر را در جوش من|
  block
    block |صد هزاران نعره می‌زد آسمان|
    block |ای غلام همچنان چاووش من|