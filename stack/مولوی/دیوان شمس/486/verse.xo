
block |به حق چشم خمار لطیف تابانت|
  block
    block |به حق چشم خمار لطیف تابانت|
    block |به حلقه حلقه آن طره پریشانت|
  block
    block |بدان حلاوت بی‌مر و تنگ‌های شکر|
    block |که تعبیه‌ست در آن لعل شکرافشانت|
  block
    block |به کهربایی کاندر دو لعل تو درجست|
    block |که گشت از آن مه و خورشید و ذره جویانت|
  block
    block |به حق غنچه و گل‌های لعل روحانی|
    block |که دام بلبل عقل‌ست در گلستانت|
  block
    block |به آب حسن و به تاب جمال جان پرور|
    block |کز آن گشاد دهان را انار خندانت|
  block
    block |بدان جمال الهی که قبله دل‌هاست|
    block |که دم به دم ز طرب سجده می‌برد جانت|
  block
    block |تو یوسفی و تو را معجزات بسیارست|
    block |ولی بس‌ست خود آن روی خوب برهانت|
  block
    block |چه جای یوسف بس یوسفان اسیر توند|
    block |خدای عز و جل کی دهد بدیشانت|
  block
    block |ز هر گیاه و ز هر برگ رویدی نرگس|
    block |برای دیدنت از جا بدی به بستانت|
  block
    block |چو سوخت ز آتش عشق تو جان گرم روان|
    block |کجا دهد شه سردان به دست سردانت|
  block
    block |شعاع روی تو پوشیده کرد صورت تو|
    block |که غرقه کرد چو خورشید نور سبحانت|
  block
    block |هزار صورت هر دم ز نور خورشیدت|
    block |برآید از دل پاک و نماید احسانت|
  block
    block |درون خویش اگر خواهدت دل ناپاک|
    block |ز ابلهی و خری می‌کشد به زندانت|
  block
    block |نه هیچ عاقل بفریبدت به حیلت عقل|
    block |نه پای بند کند جاده هیچ سلطانت|
  block
    block |تو را که در دو جهان می‌نگنجی از عظمت|
    block |ابوهریره گمان چون برد در انبانت|
  block
    block |به هر غزل که ستایم تو را ز پرده شعر|
    block |دلم ز پرده ستاید هزار چندانت|
  block
    block |دلم کی باشد و من کیستم ستایش چیست|
    block |ولیک جان را گلشن کنم به ریحانت|
  block
    block |بیا تو مفخر آفاق شمس تبریزی|
    block |که تو غریب مهی و غریب ارکانت|