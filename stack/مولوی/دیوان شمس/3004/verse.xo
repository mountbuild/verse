
block |بزم و شراب لعل و خرابات و کافری|
  block
    block |بزم و شراب لعل و خرابات و کافری|
    block |ملک قلندرست و قلندر از او بری|
  block
    block |گویی قلندرم من و این دلپذیر نیست|
    block |زیرا که آفریده نباشد قلندری|
  block
    block |تا کی عطارد از زحل آرد مدبری|
    block |مریخ نیز چند زند زخم خنجری|
  block
    block |تا چند نعل ریز کند پیک ماه نیز|
    block |تا چند زهره بخش کند جام احمری|
  block
    block |تا چند آفتاب به تف مطبخی کند|
    block |بازار تنگ دارد بر خلق مشتری|
  block
    block |تا چند آب ریزد دولاب آسمان|
    block |تا چند آب نشف کند برج آذری|
  block
    block |تا چند شب پناه حریفان بد شود|
    block |تا چند روز پرده درد بر مستری|
  block
    block |تا چند دی برآرد از باغ‌ها دمار|
    block |تا کی بهار دوزد دیباج اخضری|
  block
    block |زین فرقت و غریبی طبعم ملول شد|
    block |ای مرغ روح وقت نیامد که برپری|
  block
    block |وین پر درشکسته پرخون خویش را|
    block |سوی جناب مالک و مخدوم خود بری|
  block
    block |اندر زمین چه چفسی نی کوه و آهنی|
    block |زیر فلک چه باشی نی ابر و اختری|
  block
    block |زان حسن آبدار چو تازه کنی جگر|
    block |نی آب خضر جویی نی حوض کوثری|
  block
    block |ای آب و روغنی که گرفتار آمدی|
    block |با آنچ در دلست نگویی چه درخوری|