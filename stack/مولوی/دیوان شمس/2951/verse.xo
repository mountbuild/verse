
block |زان خاک تو شدم تا بر من گهر بباری|
  block
    block |زان خاک تو شدم تا بر من گهر بباری|
    block |چون موی از آن شدم من تا تو سرم بخاری|
  block
    block |زان دست شستم از خود تا دست من تو گیری|
    block |زان چون خیال گشتم تا در دلم گذاری|
  block
    block |زان روز و شب دریدم در عاشقی گریبان|
    block |تا تو ز مشرق دل چون مه سری برآری|
  block
    block |زان اشکبار گشتم چون ابر در بهاران|
    block |تا نوبهار حسنت بر من کند بهاری|
  block
    block |حمال آن امانت کان را فلکت نپذرفت|
    block |گشتم به اعتمادی کز لطف توست یاری|
  block
    block |شاها به حق آنک بر لوح سینه هر دم|
    block |از بهر بت پرستان نوصورتی نگاری|
  block
    block |بنمای صورتی را کان لوح درنگنجد|
    block |تا بت پرست و بتگر یابند رستگاری|