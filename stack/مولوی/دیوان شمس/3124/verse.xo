
block |چو عشقش برآرد سر از بی‌قراری|
  block
    block |چو عشقش برآرد سر از بی‌قراری|
    block |تو را کی گذارد که سر را بخاری|
  block
    block |کجا کار ماند تو را در دو عالم|
    block |چو از عشق خوردی یکی جام کاری|
  block
    block |من از زخم عشقش چو چنگی شدستم|
    block |تهی نیست در من به جز بانگ و زاری|
  block
    block |ز چنگی تو ای چنگ تا چند نالی|
    block |نه کت می‌نوازد نه اندر کناری|
  block
    block |تو خواهی که پوشی بدین ناله خود را|
    block |تو حیلت رها کن تو داری تو داری|
  block
    block |گر آن گل نچیدی چه بویست این بو|
    block |گر آن می نخوردی چرا در خماری|
  block
    block |گلستان جان‌ها به روی تو خندد|
    block |که مر باغ جان را دو صد نوبهاری|
  block
    block |خیالت چو جامست و عشق تو چون می|
    block |زهی می‌زهی می‌زهی خوشگواری|
  block
    block |تو ای شمس تبریز در شرح نایی|
    block |بجز آن که یا رب چه یاری چه یاری|