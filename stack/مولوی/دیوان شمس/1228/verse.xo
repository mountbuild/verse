
block |ای یوسف مه رویان ای جاه و جمالت خوش|
  block
    block |ای یوسف مه رویان ای جاه و جمالت خوش|
    block |ای خسرو و ای شیرین ای نقش و خیالت خوش|
  block
    block |ای چهره تو مه وش آبست و در او آتش|
    block |هم آتش تو نادر هم آب زلالت خوش|
  block
    block |ای صورت لطف حق نقش تو خوشست الحق|
    block |ای نقش تو روحانی وی نور جلالت خوش|
  block
    block |ای مستی هوش آخر در مهر بجوش آخر|
    block |در وصل بکوش آخر ای صبح وصالت خوش|
  block
    block |ای روز ز روی تو شب سایه موی تو|
    block |چون ماه برآ امشب ای طالع و فالت خوش|
  block
    block |گر لطف و وصال آری ور جور و محال آری|
    block |آمیخته‌ای با جان ای جور و محالت خوش|
  block
    block |دل گفت مرا روزی سالی گذرد زان مه|
    block |جان گفت به گوش دل کای دل مه و سالت خوش|
  block
    block |تبریز بگو آخر با غمزه شمس الدین|
    block |کای فتنه جادویان ای سحر حلالت خوش|