
block |به ساقی درنگر در مست منگر|
  block
    block |به ساقی درنگر در مست منگر|
    block |به یوسف درنگر در دست منگر|
  block
    block |ایا ماهی جان در شست قالب|
    block |ببین صیاد را در شست منگر|
  block
    block |بدان اصلی نگر کغاز بودی|
    block |به فرعی کان کنون پیوست منگر|
  block
    block |بدان گلزار بی‌پایان نظر کن|
    block |بدین خاری که پایت خست منگر|
  block
    block |همایی بین که سایه بر تو افکند|
    block |به زاغی کز کف تو جست منگر|
  block
    block |چو سرو و سنبله بالاروش کن|
    block |بنفشه وار سوی پست منگر|
  block
    block |چو در جویت روان شد آب حیوان|
    block |به خم و کوزه گر اشکست منگر|
  block
    block |به هستی بخش و مستی بخش بگرو|
    block |منال از نیست و اندر هست منگر|
  block
    block |قناعت بین که نرست و سبک رو|
    block |به طمع ماده آبست منگر|
  block
    block |تو صافان بین که بر بالا دویدند|
    block |به دردی کان به بن بنشست منگر|
  block
    block |جهان پر بین ز صورت‌های قدسی|
    block |بدان صورت که راهت بست منگر|
  block
    block |به دام عشق مرغان شگرفند|
    block |به بومی که ز دامش رست منگر|
  block
    block |به از تو ناطقی اندر کمین هست|
    block |در آن کاین لحظه خاموشست منگر|