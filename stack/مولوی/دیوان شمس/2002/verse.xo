
block |تو سبب سازی و دانایی آن سلطان بین|
  block
    block |تو سبب سازی و دانایی آن سلطان بین|
    block |آنچ ممکن نبود در کف او امکان بین|
  block
    block |آهن اندر کف او نرمتر از مومی بین|
    block |پیش نور رخ او اختر را پنهان بین|
  block
    block |نم اندیشه بیا قلزم اندیشه نگر|
    block |صورت چرخ بدیدی هله اکنون جان بین|
  block
    block |جان بنفروختی ای خر به چنین مشتریی|
    block |رو به بازار غمش جان چو علف ارزان بین|
  block
    block |هر کی بفسرد بر او سخت نماید حرکت|
    block |اندکی گرم شو و جنبش را آسان بین|
  block
    block |خشک کردی تو دماغ از طلب بحث و دلیل|
    block |بفشان خویش ز فکر و لمع برهان بین|
  block
    block |هست میزان معینت و بدان می‌سنجی|
    block |هله میزان بگذار و زر بی‌میزان بین|
  block
    block |نفسی موضع تنگ و نفسی جای فراخ|
    block |می جان نوش و از آن پس همه را میدان بین|
  block
    block |سحر کرده‌ست تو را دیو همی‌خوان قل اعوذ|
    block |چونک سرسبز شدی جمله گل و ریحان بین|
  block
    block |چون تو سرسبز شدی سبز شود جمله جهان|
    block |اتحادی عجبی در عرض و ابدان بین|
  block
    block |چون دمی چرخ زنی و سر تو برگردد|
    block |چرخ را بنگر و همچون سر خود گردان بین|
  block
    block |ز آنک تو جزو جهانی مثل کل باشی|
    block |چونک نو شد صفتت آن صفت از ارکان بین|
  block
    block |همه ارکان چو لباس آمد و صنعش چو بدن|
    block |چند مغرور لباسی بدن انسان بین|
  block
    block |روی ایمان تو در آیینه اعمال ببین|
    block |پرده بردار و درآ شعشعه ایمان بین|
  block
    block |گر تو عاشق شده‌ای حسن بجو احسان نی|
    block |ور تو عباس زمانی بنشین احسان بین|
  block
    block |لابه کردم شه خود را پس از این او گوید|
    block |چونک دریاش بجوشد در بی‌پایان بین|