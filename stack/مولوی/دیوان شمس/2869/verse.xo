
block |هست اندر غم تو دلشده دانشمندی|
  block
    block |هست اندر غم تو دلشده دانشمندی|
    block |همچو نقره‌ست در آتشکده دانشمندی|
  block
    block |بر امید کرم و رحمت بخشایش تو|
    block |از ره دور به سر آمده دانشمندی|
  block
    block |هست ز اوباش خیالات تو اندر ره عشق|
    block |خسته و شیفته و ره زده دانشمندی|
  block
    block |چه زیان دارد خوبی تو را دوست اگر|
    block |قوت یابد ز چنین مایده دانشمندی|
  block
    block |با چنین جام جنونی که تو گردان کردی|
    block |کی بماند به سر قاعده دانشمندی|
  block
    block |کی روا دارد انصاف و جوانمردی تو|
    block |که به غم کشته شود بیهده دانشمندی|
  block
    block |کی روا دارد خورشید حق گرمی بخش|
    block |که فسرده شود از مجمده دانشمندی|
  block
    block |جانب مدرسه عشق کشیدش لطفت|
    block |تا ز درس تو برد فایده دانشمندی|
  block
    block |نحس تربیع عناصر بگرفتش رحمی|
    block |تا منور شود از منقده دانشمندی|
  block
    block |بس سخن دارد وز بیم ملال دل تو|
    block |لب ببسته‌ست در این معبده دانشمندی|