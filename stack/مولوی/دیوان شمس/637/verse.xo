
block |برانید برانید که تا بازنمانید|
  block
    block |برانید برانید که تا بازنمانید|
    block |بدانید بدانید که در عین عیانید|
  block
    block |بتازید بتازید که چالاک سوارید|
    block |بنازید بنازید که خوبان جهانید|
  block
    block |چه دارید چه دارید که آن یار ندارد|
    block |بیارید بیارید در این گوش بخوانید|
  block
    block |پرندوش پرندوش خرابات چه سان بد|
    block |بگویید بگویید اگر مست شبانید|
  block
    block |شرابیست شرابیست خدا را پنهانی|
    block |که دنیا و شما نیز ز یک جرعه آنید|
  block
    block |دوم بار دوم بار چو یک جرعه بریزد|
    block |ز دنیا و ز عقبی و ز خود فرد بمانید|
  block
    block |گشادست گشادست سر خابیه امروز|
    block |کدوها و سبوها سوی خمخانه کشانید|
  block
    block |صلا گفت صلا گفت کنون فالق اصباح|
    block |سبک روح کند راح اگر سست و گرانید|
  block
    block |رسیدند رسیدند رسولان نهانی|
    block |درآرید درآرید برونشان منشانید|
  block
    block |دریغا و دریغا که در این خانه نگنجند|
    block |که ایشان همه کانند و شما بند مکانید|
  block
    block |مبادا و مبادا که سر خویش بگیرید|
    block |که ایشان همه جانند و شما سخره نانید|
  block
    block |بکوشید بکوشید که تا جان شود این تن|
    block |نه نان بود که تن گشت اگر آدمیانید|
  block
    block |زهی عشق و زهی عشق که بس سخته کمانست|
    block |در آن دست و در آن شست و شما تیر مکانید|
  block
    block |سماعیست سماعیست از آن سوی که سو نیست|
    block |عروسی همه آن جاست شما طبل زنانید|
  block
    block |خموشید خموشید خموشانه بنوشید|
    block |بپوشید بپوشید شما گنج نهانید|
  block
    block |به دیدار نهانید به آثار عیانید|
    block |پدید و نه پدیدیت که چون جوهر جانید|
  block
    block |چو عقلید و چو عقلید هزاران و یکی چیز|
    block |پراکنده به هر خانه چو خورشید روانید|
  block
    block |در این بحر در این بحر همه چیز بگنجد|
    block |مترسید مترسید گریبان مدرانید|
  block
    block |دهان بست دهان بست از این شرح دل من|
    block |که تا گیج نگردید که تا خیره نمانید|