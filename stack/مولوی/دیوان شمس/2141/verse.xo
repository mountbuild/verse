
block |ای تن و جان بنده او بند شکرخنده او|
  block
    block |ای تن و جان بنده او بند شکرخنده او|
    block |عقل و خرد خیره او دل شکرآکنده او|
  block
    block |چیست مراد سر ما ساغر مردافکن او|
    block |چیست مراد دل ما دولت پاینده او|
  block
    block |چرخ معلق چه بود کهنه ترین خیمه او|
    block |رستم و حمزه کی بود کشته و افکنده او|
  block
    block |چون سوی مردار رود زنده شود مرد بدو|
    block |چون سوی درویش رود برق زند ژنده او|
  block
    block |هیچ نرفت و نرود از دل من صورت او|
    block |هیچ نبود و نبود همسر و ماننده او|
  block
    block |ملک جهان چیست که تا او به جهان فخر کند|
    block |فخر جهان راست که او هست خداونده او|
  block
    block |ای خنک آن دل که تویی غصه و اندیشه او|
    block |ای خنک آن ره که تویی باج ستاننده او|
  block
    block |عشق بود دلبر ما نقش نباشد بر ما|
    block |صورت و نقشی چه بود با دل زاینده او|
  block
    block |گفت برانم پس از این من مگسان را ز شکر|
    block |خوش مگسی را که تویی مانع و راننده او|
  block
    block |نقش فلک دزد بود کیسه نگهدار از او|
    block |دام بود دانه او مرده بود زنده او|
  block
    block |بس کن اگر چه که سخن سهل نماید همه را|
    block |در دو هزاران نبود یک کس داننده او|