
block |بیا ای مونس جان‌های مستان|
  block
    block |بیا ای مونس جان‌های مستان|
    block |ببین اندیشه و سودای مستان|
  block
    block |بیا ای میر خوبان و برافروز|
    block |ز شمع روی خود سیمای مستان|
  block
    block |نمی‌آیی سر از طاقی برون کن|
    block |ببین این غلغل و غوغای مستان|
  block
    block |بیا ای خواب مستان را ببسته|
    block |گشا این بند را از پای مستان|
  block
    block |همه شب می رود تا روز ای مه|
    block |به اهل آسمان هیهای مستان|
  block
    block |همی‌گویند ما هم زو خرابیم|
    block |چنین است آسمان پس وای مستان|
  block
    block |فرشته و آدمی دیوان و پریان|
    block |ز تو زیر و زبر چون رای مستان|
  block
    block |کلاه جمله هشیاران ربودند|
    block |در این بازارگه چه جای مستان|
  block
    block |میفکن وعده مستان به فردا|
    block |تویی فردا و پس فردای مستان|
  block
    block |چو مستان گرد چشمت حلقه کردند|
    block |کی بنشیند دگر بالای مستان|
  block
    block |شنیدم چرخ گردون را که می گفت|
    block |منم یک لقمه از حلوای مستان|
  block
    block |شنیدم از دهان عشق می گفت|
    block |منم معشوقه زیبای مستان|
  block
    block |اگر گویند ماه روزه آمد|
    block |نیابی جام جان افزای مستان|
  block
    block |بگو کان می ز دریاهای جان است|
    block |که جان را می دهد سقای مستان|
  block
    block |همه مولای عقلند این غریب است|
    block |که عقل آمد که من مولای مستان|
  block
    block |چو فرمان موقع داشت رویش|
    block |کشید ابروی او طغرای مستان|
  block
    block |همه مستان نبشتند این غزل را|
    block |به خون دل ز خون پالای مستان|