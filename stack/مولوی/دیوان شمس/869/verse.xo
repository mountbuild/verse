
block |خیاط روزگار به بالای هیچ مرد|
  block
    block |خیاط روزگار به بالای هیچ مرد|
    block |پیراهنی ندوخت که آن را قبا نکرد|
  block
    block |بنگر هزار گول سلیم اندر این جهان|
    block |دامان زر دهند و خرند از بلیس درد|
  block
    block |گل‌های رنگ رنگ که پیش تو نقل‌هاست|
    block |تو می خوری از آن و رخت می‌کنند زرد|
  block
    block |ای مرده را کنار گرفته که جان من|
    block |آخر کنار مرده کند جان و جسم سرد|
  block
    block |خود با خدای کن که از این نقش‌های دیو|
    block |خواهی شدن به وقت اجل بی‌مراد فرد|
  block
    block |پاها مکش دراز بر این خوش بساط خاک|
    block |کاین بستریست عاریه می‌ترس از نورد|
  block
    block |مفکن گزافه مهره در این طاس روزگار|
    block |پرهیز از آن حریف که هست اوستاد نرد|
  block
    block |منگر به گرد تن بنگر در سوار روح|
    block |می‌جو سوار را به نظر در میان گرد|
  block
    block |رخسارها چون گل لابد ز گلشنیست|
    block |گلزار اگر نباشد پس از کجاست ورد|
  block
    block |سیب زنخ چو دیدی می‌دان درخت سیب|
    block |بهر نمونه آمد این نیست بهر خورد|
  block
    block |همت بلند دار که با همت خسیس|
    block |چاوش پادشاه براند تو را که برد|
  block
    block |خاموش کن ز حرف و سخن بی‌حروف گوی|
    block |چون ناطقه ملایکه بر سقف لاجورد|