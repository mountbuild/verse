
block |سوی لبش هر آنک شد زخم خورد ز پیش و پس|
  block
    block |سوی لبش هر آنک شد زخم خورد ز پیش و پس|
    block |زانک حوالی عسل نیش زنان بود مگس|
  block
    block |روی ویست گلستان مار بود در او نهان|
    block |جعد ویست همچو شب مجمع دزد و هر عسس|
  block
    block |کان زمردی مها دیده مار برکنی|
    block |ماه دوهفته‌ای شها غم نخوریم از غلس|
  block
    block |بی‌تو جهان چه فن زند بی‌تو چگونه تن زند|
    block |جان و جهان غلام تو جان و جهان تویی و بس|
  block
    block |نصرت رستمان تویی فتح و ظفررسان تویی|
    block |هست اثر حمایتت گر زره‌ست وگر فرس|
  block
    block |شمس تو معنوی بود آن نه که منطوی بود|
    block |صد مه و آفتاب را نور توست مقتبس|
  block
    block |چرخ میان آب تو بر دوران همی‌زند|
    block |عقل بر طبیبیت عرضه همی‌کند مجس|
  block
    block |ذره به ذره طمع‌ها صف زده پیش خوان تو|
    block |سجده کنان و دم زنان بهر امید هر نفس|
  block
    block |دست چنین چنین کند لطف که من چنان دهم|
    block |آنچ بهار می‌دهد از دم خود به خار و خس|
  block
    block |خاک که نور می‌خورد نقره و زر نبات او|
    block |خاک که آب می‌خورد ماش شدست یا عدس|
  block
    block |رنگ جهان چو سحرها عشق عصای موسوی|
    block |باز کند دهان خود درکشدش به یک نفس|
  block
    block |چند بترسی ای دل از نقش خود و خیال خود|
    block |چند گریز می‌کنی بازنگر که نیست کس|
  block
    block |بس کن و بس که کمتر از اسب سقای نیستی|
    block |چونک بیافت مشتری باز کند از او جرس|