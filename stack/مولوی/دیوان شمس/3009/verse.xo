
block |آه که چه شیرین بتیست در تتق زرکشی|
  block
    block |آه که چه شیرین بتیست در تتق زرکشی|
    block |اه که چه می‌زیبدش بدخوی و سرکشی|
  block
    block |گاه چو مه می‌رود قاعده شب روی|
    block |می‌کند از اختران شیوه لشکرکشی|
  block
    block |گاه ز غیرت رود از همه چشمی نهان|
    block |تا دل خود را ز هجر تو سوی آذر کشی|
  block
    block |ای خنک آن دم که تو خسرو و خورشید را|
    block |سخت بگیری کمر خانه خود درکشی|
  block
    block |از طرب آن زمان جامه جان برکنی|
    block |وز سر این بیخودی گوش فلک برکشی|
  block
    block |هر شکری زین هوس عود کند خویش را|
    block |تا که بسوزد بر او چونک به مجمر کشی|
  block
    block |آن نفس از ساقیان سستی و تقصیر نیست|
    block |نیست گنه باده را چونک تو کمتر کشی|
  block
    block |بخت عظیمست آنک نقل ز جنت بری|
    block |خیر کثیرست آنک باده ز کوثر کشی|
  block
    block |مست برآیی ز خود دست بخایی ز خود|
    block |قاصد خون ریز خود نیزه و خنجر کشی|
  block
    block |گوید کز نور من ظلمت و کافر کجاست|
    block |تا که به شمشیر دین بر سر کافر کشی|
  block
    block |وقت شد ای شمس دین مفخر تبریزیان|
    block |تا تو مرا چون قدح در می احمر کشی|