
block |اگر تو نیستی در عاشقی خام|
  block
    block |اگر تو نیستی در عاشقی خام|
    block |بیا مگریز از یاران بدنام|
  block
    block |تو آن مرغی که میل دانه داری|
    block |نباشد در جهان یک دانه بی‌دام|
  block
    block |مکن ناموس و با قلاش بنشین|
    block |که پیش عاشقان چه خاص و چه عام|
  block
    block |اگر ناموس راه تو بگیرد|
    block |بکش او را و خونش را بیاشام|
  block
    block |که این سودا هزاران ناز دارد|
    block |مکن ناز و بکش ناز و بیارام|
  block
    block |حریفا اندر آتش صبر می کن|
    block |که آتش آب می گردد به ایام|
  block
    block |نشان ده راه خمخانه که مستم|
    block |که دادم من جهانی را به یک جام|
  block
    block |برادر کوی قلاشان کدام است|
    block |اگر در بسته باشد رفتم از بام|
  block
    block |به پیش پیر میخانه بمیرم|
    block |زهی مرگ و زهی برگ و سرانجام|