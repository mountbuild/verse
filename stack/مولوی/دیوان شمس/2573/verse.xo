
block |در پرده خاک ای جان عیشی است به پنهانی|
  block
    block |در پرده خاک ای جان عیشی است به پنهانی|
    block |و اندر تتق غیبی صد یوسف کنعانی|
  block
    block |این صورت تن رفته و آن صورت جا مانده|
    block |ای صورت جان باقی وی صورت تن فانی|
  block
    block |گر چاشنیی خواهی هر شب بنگر خود را|
    block |تن مرده و جان پران در روضه رضوانی|
  block
    block |ای عشق که آن داری یا رب چه جهان داری|
    block |چندان صفتت کردم والله که دو چندانی|
  block
    block |المؤمن حلوی و العاش علوی|
    block |با تو چه زبان گویم ای جان که نمی‌دانی|
  block
    block |چندان بدوان لنگان کاین پای فروماند|
    block |وآنگه رسد از سلطان صد مرکب میدانی|
  block
    block |می مرد یکی عاشق می‌گفت یکی او را|
    block |در حالت جان کندن چون است که خندانی|
  block
    block |گفتا چو بپردازم من جمله دهان گردم|
    block |صدمرده همی‌خندم بی‌خنده دندانی|
  block
    block |زیرا که یکی نیمم نی بود شکر گشتم|
    block |نیم دگرم دارد عزم شکرافشانی|
  block
    block |هر کو نمرد خندان تو شمع مخوان او را|
    block |بو بیش دهد عنبر در وقت پریشانی|
  block
    block |ای شهره نوای تو جان است سزای تو|
    block |تو مطرب جانانی چون در طمع نانی|
  block
    block |کس کیسه میفشان گو کس خرقه میفکن گو|
    block |اومید کی ضایع شد از کیسه ربانی|
  block
    block |از کیسه حق گردون صد نور و ضیا ریزد|
    block |دریا ز عطای حق دارد گهرافشانی|
  block
    block |نان ریزه سفره‌ست این کز چرخ همی‌ریزد|
    block |بگذر ز فلک بررو گر درخور آن خوانی|
  block
    block |گر خسته شود کفت کفی دگرت بخشد|
    block |ور خسته شود حلقت در حلقه سلطانی|
  block
    block |برگو غزلی برگو پامزد خود از حق جو|
    block |بر سوخته زن آبی چون چشمه حیوانی|