
block |این کیست این این کیست این در حلقه ناگاه آمده|
  block
    block |این کیست این این کیست این در حلقه ناگاه آمده|
    block |این نور اللهی است این از پیش الله آمده|
  block
    block |این لطف و رحمت را نگر وین بخت و دولت را نگر|
    block |در چاره بداختران با روی چون ماه آمده|
  block
    block |لیلی زیبا را نگر خوش طالب مجنون شده|
    block |و آن کهربای روح بین در جذب هر کاه آمده|
  block
    block |از لذت بوهای او وز حسن و از خوهای او|
    block |وز قل تعالوهای او جان‌ها به درگاه آمده|
  block
    block |صد نقش سازد بر عدم از چاکر و صاحب علم|
    block |در دل خیالات خوشش زیبا و دلخواه آمده|
  block
    block |تخییل‌ها را آن صمد روزی حقیقت‌ها کند|
    block |تا دررسد در زندگی اشکال گمراه آمده|
  block
    block |از چاه شور این جهان در دلو قرآن رو برآ|
    block |ای یوسف آخر بهر توست این دلو در چاه آمده|
  block
    block |کی باشد ای گفت زبان من از تو مستغنی شده|
    block |با آفتاب معرفت در سایه شاه آمده|
  block
    block |یا رب مرا پیش از اجل فارغ کن از علم و عمل|
    block |خاصه ز علم منطقی در جمله افواه آمده|