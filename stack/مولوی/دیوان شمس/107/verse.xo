
block |امیر حسن خندان کن چشم را|
  block
    block |امیر حسن خندان کن چشم را|
    block |وجودی بخش مر مشتی عدم را|
  block
    block |سیاهی می‌نماید لشکر غم|
    block |ظفر ده شادی صاحب علم را|
  block
    block |به حسن خود تو شادی را بکن شاد|
    block |غم و اندوه ده اندوه و غم را|
  block
    block |کرم را شادمان کن از جمالت|
    block |که حسن تو دهد صد جان کرم را|
  block
    block |تو کارم زان بر سیمین چو زر کن|
    block |تو لعلین کن رخ همچون زرم را|
  block
    block |دلا چون طالب بیشی عشقی|
    block |تو کم اندیش در دل بیش و کم را|
  block
    block |بنه آن سر به پیش شمس تبریز|
    block |که ایمانست سجده آن صنم را|