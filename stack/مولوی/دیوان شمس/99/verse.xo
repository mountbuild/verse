
block |دلارام نهان گشته ز غوغا|
  block
    block |دلارام نهان گشته ز غوغا|
    block |همه رفتند و خلوت شد برون آ|
  block
    block |برآور بنده را از غرقه خون|
    block |فرح ده روی زردم را ز صفرا|
  block
    block |کنار خویش دریا کردم از اشک|
    block |تماشا چون نیایی سوی دریا|
  block
    block |چو تو در آینه دیدی رخ خود|
    block |از آن خوشتر کجا باشد تماشا|
  block
    block |غلط کردم در آیینه نگنجی|
    block |ز نورت می‌شود لا کل اشیاء|
  block
    block |رهید آن آینه از رنج صیقل|
    block |ز رویت می‌شود پاک و مصفا|
  block
    block |تو پنهانی چو عقل و جمله از تست|
    block |خرابی‌ها عمارت‌ها به هر جا|
  block
    block |هر آنک پهلوی تو خانه گیرد|
    block |به پیشش پست شد بام ثریا|
  block
    block |چه باشد حال تن کز جان جدا شد|
    block |چه عذر آورد کسی کز تست عذرا|
  block
    block |چه یاری یابد از یاران همدل|
    block |کسی کز جان شیرین گشت تنها|
  block
    block |به از صبحی تو خلقان را به هر روز|
    block |به از خوابی ضعیفان را به شب‌ها|
  block
    block |تو را در جان بدیدم بازرستم|
    block |چو گمراهان نگویم زیر و بالا|
  block
    block |چو در عالم زدی تو آتش عشق|
    block |جهان گشتست همچون دیگ حلوا|
  block
    block |همه حسن از تو باید ماه و خورشید|
    block |همه مغز از تو باید جدی و جوزا|
  block
    block |بدان شد شب شفا و راحت خلق|
    block |که سودای توش بخشید سودا|
  block
    block |چو پروانه‌ست خلق و روز چون شمع|
    block |که از زیب خودش کردی تو زیبا|
  block
    block |هر آن پروانه که شمع تو را دید|
    block |شبش خوشتر ز روز آمد به سیما|
  block
    block |همی‌پرد به گرد شمع حسنت|
    block |به روز و شب ندارد هیچ پروا|
  block
    block |نمی‌یارم بیان کردن از این بیش|
    block |بگفتم این قدر باقی تو فرما|
  block
    block |بگو باقی تو شمس الدین تبریز|
    block |که به گوید حدیث قاف عنقا|