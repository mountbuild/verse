
block |عشق شمس حق و دین کان گوهر کانی است آن|
  block
    block |عشق شمس حق و دین کان گوهر کانی است آن|
    block |در دو عالم جان و دل را دولت معنی است آن|
  block
    block |گر به ظاهر لشکر و اقبال و مخزن نیستش|
    block |رو به چشم جان نگر کان دولت جانی است آن|
  block
    block |کله سر را تهی کن از هوا بهر میش|
    block |کله سر جام سازش کان می جامی است آن|
  block
    block |پختگان عشق را باشد ز خام خمر جان|
    block |پخته نی و خام جستن مایه خامی است آن|
  block
    block |تا کتاب جان او اندر غلاف تن بود|
    block |گر چه خاص خاص باشد در هنر عامی است آن|
  block
    block |آنک بالایی گزیند پست باشد عشق در|
    block |آنک پستی را گزید او مجلس سامی است آن|
  block
    block |هرک جان پاک او زان می درآشامد ابد|
    block |گر چه هندو باشد آن و مکی و شامی است آن|
  block
    block |مر تن معمور را ویران کند هجران می|
    block |هرک کرد این تن خراب می میش بانی است آن|
  block
    block |آن می باقی بود اول که جان زاید از او|
    block |پس دروغ است آنک می جان است کان ثانی است آن|
  block
    block |جان فانی را همیشه مست دار از جام او|
    block |رنگ باقی گیرد از می روح کان فانی است آن|
  block
    block |در می باقی نشان پیوسته جان مردنی|
    block |کز جوار کیمیا آن مس زر کانی است آن|
  block
    block |چون میان عقل و تن افتاد از می سه طلاق|
    block |هر تنی کو با خرد جفت است آن زانی است آن|
  block
    block |در دل تنگ هوس باده بقا ساکن نگشت|
    block |هر دلی کاین می در او بنشست میدانی است آن|
  block
    block |آنک جام او بگیرد یک نشانش این بود|
    block |در بیان سر حکمت جان او منشی است آن|
  block
    block |در شعاع می بقا بیند ابد پس بعد از آن|
    block |مال چه بود کو ز عین جان خود معطی است آن|
  block
    block |آنک وصف می بگوید باخود است و هوشیار|
    block |اهل قرآن نبود آن کس لیک او مقری است آن|
  block
    block |حق و صاحب حق را از عاشقان مست پرس|
    block |زانک جام مست اندر عاشقان قاضی است آن|
  block
    block |زانک حکم مست فعل می بود پس روشن است|
    block |حق و صاحب حق هم با حکم او راضی است آن|
  block
    block |مطرب مستور بی‌پرده یکی چنگی بزن|
    block |وارهان از نام و ننگم گر چه بدنامی است آن|
  block
    block |وانما رخسار را تا بشکنی بازار بت|
    block |زان رخی کو حسرت صد آزر و مانی است آن|
  block
    block |ای صبا تبریز رو سجده ببر کان خاک پاک|
    block |خاک درگاه حیات انگیز ربانی است آن|