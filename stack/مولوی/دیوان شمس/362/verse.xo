
block |دو چشم آهوانش شیرگیرست|
  block
    block |دو چشم آهوانش شیرگیرست|
    block |کز او بر من روان باران تیرست|
  block
    block |کمان ابروان و تیر مژگان|
    block |گواهانند کو بر جان امیرست|
  block
    block |چو زلف درهمش درهم از آنم|
    block |که بوی او به از مشک و عبیرست|
  block
    block |در آن زلفین از آن می‌پیچد این جان|
    block |که دل زنجیر زلفش را اسیرست|
  block
    block |مگو آن سرو ما را تو نظیری|
    block |که ماه ما به خوبی بی‌نظیرست|
  block
    block |بیندازم من این سر را به پیشش|
    block |اگر چه سر به پیش او حقیرست|
  block
    block |خیال روی شه را سجده می‌کن|
    block |خیال شه حقیقت را وزیرست|