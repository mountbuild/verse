
block |بربند دهان از نان کآمد شکر روزه|
  block
    block |بربند دهان از نان کآمد شکر روزه|
    block |دیدی هنر خوردن بنگر هنر روزه|
  block
    block |آن شاه دو صد کشور تاجیت نهد بر سر|
    block |بربند میان زوتر کآمد کمر روزه|
  block
    block |زین عالم چون سجین برپر سوی علیین|
    block |بستان نظر حق بین زود از نظر روزه|
  block
    block |ای نقره باحرمت در کوره این مدت|
    block |آتش کندت خدمت اندر شرر روزه|
  block
    block |روزه نم زمزم شد در عیسی مریم شد|
    block |بر طارم چارم شد او در سفر روزه|
  block
    block |کو پر زدن مرغان کو پر ملک ای جان|
    block |این هست پر چینه و آن هست پر روزه|
  block
    block |گر روزه ضرر دارد صد گونه هنر دارد|
    block |سودای دگر دارد سودای سر روزه|
  block
    block |این روزه در این چادر پنهان شده چون دلبر|
    block |از چادر او بگذر واجو خبر روزه|
  block
    block |باریک کند گردن ایمن کند از مردن|
    block |تخمه اثر خوردن مستی اثر روزه|
  block
    block |سی روز در این دریا پا سر کنی و سر پا|
    block |تا دررسی ای مولا اندر گهر روزه|
  block
    block |شیطان همه تدبیرش و آن حیله و تزویرش|
    block |بشکست همه تیرش پیش سپر روزه|
  block
    block |روزه کر و فر خود خوشتر ز تو برگوید|
    block |دربند در گفتن بگشای در روزه|
  block
    block |شمس الحق تبریزی هم صبری و پرهیزی|
    block |هم عید شکرریزی هم کر و فر روزه|