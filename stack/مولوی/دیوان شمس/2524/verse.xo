
block |اگر آب و گل ما را چو جان و دل پری بودی|
  block
    block |اگر آب و گل ما را چو جان و دل پری بودی|
    block |به تبریز آمدی این دم بیابان را بپیمودی|
  block
    block |بپر ای دل که پر داری برو آن جا که بیماری|
    block |نماندی هیچ بیماری گر او رخسار بنمودی|
  block
    block |چه کردی آن دل مسکین اگر چون تن گران بودی|
    block |اگر پرش ببخشیدی بر او دلبر ببخشودی|
  block
    block |دریغا قالبم را هم ز بخشش نیم پر بودی|
    block |که بر تبریزیان در ره دواسپه او برافزودی|
  block
    block |مبارک بادشان این ره به توفیق و امان الله|
    block |به هر شهری و هر جایی به هر دشتی و هر رودی|
  block
    block |دلم همراه ایشان شد که شبشان پاسبان باشد|
    block |اگر پیدا بدی پاسش یکی همراه نغنودی|
  block
    block |بپرید ای شهان آن سو که یابید آنچ قسمت شد|
    block |نحاسی را ز اکسیری ایازی را ز محمودی|
  block
    block |روید ای عاشقان حق به اقبال ابد ملحق|
    block |روان باشید همچون مه به سوی برج مسعودی|
  block
    block |به برج عاشقان شه میان صادقان ره|
    block |که از سردان و مردودان شود جوینده مردودی|
  block
    block |بپر ای دل به پنهانی به پر و بال روحانی|
    block |گرت طالب نبودی شه چنین پرهات نگشودی|
  block
    block |در احسان سابق است آن شه به وعده صادق است آن شه|
    block |اگر نه خالق است آن شه تو را از خلق نربودی|
  block
    block |برون از نور و دود است او که افروزید این آتش|
    block |از این آتش خرد نوری از این آذر هوا دودی|
  block
    block |دلا اندر چه وسواسی که دود از نور نشناسی|
    block |بسوز از عشق نور او درون نار چون عودی|
  block
    block |نه از اولاد نمرودی که بسته آتش و دودی|
    block |چو فرزند خلیلی تو مترس از دود نمرودی|
  block
    block |در آتش باش جان من یکی چندی چو نرم آهن|
    block |که گر آتش نبودی خود رخ آیینه که زدودی|
  block
    block |چه آسان می‌شود مشکل به نور پاک اهل دل|
    block |چنانک آهن شود مومی ز کف شمع داوودی|
  block
    block |ز شمس الدین شناس ای دل چو بر تو حل شود مشکل|
    block |تجلی بهر موسی دان به جودی که رسد جودی|