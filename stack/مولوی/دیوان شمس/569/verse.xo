
block |بهار آمد بهار آمد بهار مشکبار آمد|
  block
    block |بهار آمد بهار آمد بهار مشکبار آمد|
    block |نگار آمد نگار آمد نگار بردبار آمد|
  block
    block |صبوح آمد صبوح آمد صبوح راح و روح آمد|
    block |خرامان ساقی مه رو به ایثار عقار آمد|
  block
    block |صفا آمد صفا آمد که سنگ و ریگ روشن شد|
    block |شفا آمد شفا آمد شفای هر نزار آمد|
  block
    block |حبیب آمد حبیب آمد به دلداری مشتاقان|
    block |طبیب آمد طبیب آمد طبیب هوشیار آمد|
  block
    block |سماع آمد سماع آمد سماع بی‌صداع آمد|
    block |وصال آمد وصال آمد وصال پایدار آمد|
  block
    block |ربیع آمد ربیع آمد ربیع بس بدیع آمد|
    block |شقایق‌ها و ریحان‌ها و لاله خوش عذار آمد|
  block
    block |کسی آمد کسی آمد که ناکس زو کسی گردد|
    block |مهی آمد مهی آمد که دفع هر غبار آمد|
  block
    block |دلی آمد دلی آمد که دل‌ها را بخنداند|
    block |میی آمد میی آمد که دفع هر خمار آمد|
  block
    block |کفی آمد کفی آمد که دریا در از او یابد|
    block |شهی آمد شهی آمد که جان هر دیار آمد|
  block
    block |کجا آمد کجا آمد کز این جا خود نرفتست او|
    block |ولیکن چشم گه آگاه و گه بی‌اعتبار آمد|
  block
    block |ببندم چشم و گویم شد گشایم گویم او آمد|
    block |و او در خواب و بیداری قرین و یار غار آمد|
  block
    block |کنون ناطق خمش گردد کنون خامش به نطق آید|
    block |رها کن حرف بشمرده که حرف بی‌شمار آمد|