
block |ای خدایی که مفرح بخش رنجوران تویی|
  block
    block |ای خدایی که مفرح بخش رنجوران تویی|
    block |در میان لطف و رحمت همچو جان پنهان تویی|
  block
    block |خسته کردی بندگان را تا تو را زاری کنند|
    block |چون خریدار نفیر و لابه و افغان تویی|
  block
    block |جمله درمان خواه و آن درمانشان خواهان توست|
    block |آنک درد و دارو از وی خاست بی‌شک آن تویی|
  block
    block |دردهایی کآدمی را بر در خلقان برد|
    block |آن حجاب از اول است و آخر و پایان تویی|
  block
    block |هر کجا کاری فروبندد تو باشی چشم بند|
    block |هر کجا روشن شود آن شعله تابان تویی|
  block
    block |ناله بخشی خستگان را تا بدان ساکن شوند|
    block |چون حقیقت بنگرم در درد ما نالان تویی|
  block
    block |هم تویی آن کس که می‌گوید تویی والله تویی|
    block |گوی و چوگان و نظاره گر در این میدان تویی|
  block
    block |و آنک منکر می‌شود این را و علت می‌نهد|
    block |در میان وسوسه او نفس علت خوان تویی|
  block
    block |و آنک می‌گوید تویی زین گفت ترسان می‌شود|
    block |در میان جان او در پرده ترسان تویی|
  block
    block |کنج زندان را به یک اندیشه بستان می‌کنی|
    block |رنج هر زندان ز توست و ذوق هر بستان تویی|
  block
    block |در یکی کار آن یکی راغب و آن دیگر نفور|
    block |تو مخالف کرده‌ای شان فتنه ایشان تویی|
  block
    block |آن یکی محبوب این و باز او مکروه آن|
    block |چشم بندی چشم و دل را قبله و سامان تویی|
  block
    block |صد هزاران نقش را تو بنده نقشی کنی|
    block |گویی سلطان است آن دام است خود سلطان تویی|
  block
    block |بندگی و خواجگی و سلطنت خط‌های توست|
    block |خط کژ و خط راست این دبیرستان تویی|
  block
    block |صورت ما خانه‌ها و روح ما مهمان در آن|
    block |نقش و جان‌ها سایه تو جان آن مهمان تویی|
  block
    block |دست در طاعت زنیم و چشم در ایمان نهیم|
    block |بر امید آنک بنمایی که خود ایمان تویی|
  block
    block |دست احسان بر سر ما نه ز احسانی که ما|
    block |چشم روشن در تو آویزیم کان احسان تویی|
  block
    block |غفلت و بیداری ما در توی بر کار و بس|
    block |غفلت ما بی‌فضولی بر چو خود یقضان تویی|
  block
    block |توبه با تو خود فضول است و شکستن خود بتر|
    block |نقش پیمان گر شکست ارواح آن پیمان تویی|
  block
    block |روح‌ها می‌پروری همچون زر و مس و عقیق|
    block |چون مخالف شد جواهر ای عجب چون کان تویی|
  block
    block |روز درپیچد صفت در ما و تابد تا به شب|
    block |شب صفات از ما به تو آید صفاتستان تویی|
  block
    block |روز تا شب ما چنین بر همدگر رحمت کنیم|
    block |شب همه رحمت رود سوی تو چون رحمان تویی|
  block
    block |کو سلاطین جهان گر شاه ایوان بوده‌اند|
    block |پس بدانستیم بی‌شک کاندر این ایوان تویی|