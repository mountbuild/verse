
block |مخسب ای یار مهمان دار امشب|
  block
    block |مخسب ای یار مهمان دار امشب|
    block |که تو روحی و ما بیمار امشب|
  block
    block |برون کن خواب را از چشم اسرار|
    block |که تا پیدا شود اسرار امشب|
  block
    block |اگر تو مشترییی گرد مه گرد|
    block |بگرد گنبد دوار امشب|
  block
    block |شکار نسر طایر را به گردون|
    block |چو جان جعفری طیار امشب|
  block
    block |تو را حق داد صیقل تا زدایی|
    block |ز هجر ازرق زنگار امشب|
  block
    block |بحمدالله که خلقان جمله خفتند|
    block |و من بر خالقم بر کار امشب|
  block
    block |زهی کر و فر و اقبال بیدار|
    block |که حق بیدار و ما بیدار امشب|
  block
    block |اگر چشمم بخسبد تا سحرگه|
    block |ز چشم خود شوم بیزار امشب|
  block
    block |اگر بازار خالی شد تو بنگر|
    block |به راه کهکشان بازار امشب|
  block
    block |شب ما روز آن استارگان‌ست|
    block |که درتابید در دیدار امشب|
  block
    block |اسد بر ثور برتازد به جمله|
    block |عطارد برنهد دستار امشب|
  block
    block |زحل پنهان بکارد تخم فتنه|
    block |بریزد مشتری دینار امشب|
  block
    block |خمش کردم زبان بستم ولیکن|
    block |منم گویای بی‌گفتار امشب|