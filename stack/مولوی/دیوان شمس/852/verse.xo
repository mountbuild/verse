
block |جز لطف و جز حلاوت خود از شکر چه آید|
  block
    block |جز لطف و جز حلاوت خود از شکر چه آید|
    block |جز نور بخش کردن خود از قمر چه آید|
  block
    block |جز رنگ‌های دلکش از گلستان چه خیزد|
    block |جز برگ و جز شکوفه از شاخ تر چه آید|
  block
    block |جز طالع مبارک از مشتری چه یابی|
    block |جز نقدهای روشن از کان زر چه آید|
  block
    block |آن آفتاب تابان مر لعل را چه بخشد|
    block |وز آب زندگانی اندر جگر چه آید|
  block
    block |از دیدن جمالی کو حسن آفریند|
    block |بالله یکی نظر کن کاندر نظر چه آید|
  block
    block |ماییم و شور مستی مستی و بت پرستی|
    block |زین سان که ما شدستیم از ما دگر چه آید|
  block
    block |مستی و مستتر شو بی‌زیر و بی‌زبر شو|
    block |بی خویش و بی‌خبر شو خود از خبر چه آید|
  block
    block |چیزی ز ماست باقی مردانه باش ساقی|
    block |درده می رواقی زین مختصر چه آید|
  block
    block |چون گل رویم بیرون با جامه‌های گلگون|
    block |مجنون شویم مجنون از خواب و خور چه آید|
  block
    block |ای شه صلاح دین تو بیرون مشو ز صورت|
    block |بنما فرشتگان را تو کز بشر چه آید|