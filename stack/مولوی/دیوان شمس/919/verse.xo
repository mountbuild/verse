
block |ببرد خواب مرا عشق و عشق خواب برد|
  block
    block |ببرد خواب مرا عشق و عشق خواب برد|
    block |که عشق جان و خرد را به نیم جو نخرد|
  block
    block |که عشق شیر سیاه‌ست تشنه و خون خوار|
    block |به غیر خون دل عاشقان همی‌نچرد|
  block
    block |به مهر بر تو بچفسد به سوی دام آرد|
    block |چو درفتادی از آن پس ز دور می‌نگرد|
  block
    block |امیر دست درازست و شحنه بی‌باک|
    block |شکنجه می‌کند و بی‌گناه می‌فشرد|
  block
    block |هر آنک در کفش آید چو ابر می‌گرید|
    block |هر آنک دور شد از وی چو برف می‌فسرد|
  block
    block |هزار جام به هر لحظه خرد درشکند|
    block |هزار جامه به یک دم بدوزد و بدرد|
  block
    block |هزار چشم بگریاند و فروخندد|
    block |هزار کس بکشد زار زار و یک شمرد|
  block
    block |به کوه قاف اگر چه که خوش پرد سیمرغ|
    block |چو دام عشق ببیند فتد دگر نپرد|
  block
    block |ز بند او نرهد کس به شید یا به جنون|
    block |ز دام او نرهد هیچ عاقلی به خرد|
  block
    block |مخبط‌ست سخن‌های من از او گر نی|
    block |نمودمی به تو آن راه‌ها که می‌سپرد|
  block
    block |نمودمی به تو کو شیر را چه سان گیرد|
    block |نمودمی که چگونه شکار را شکرد|