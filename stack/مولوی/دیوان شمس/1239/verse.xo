
block |ای خواجه تو عاقلانه می‌باش|
  block
    block |ای خواجه تو عاقلانه می‌باش|
    block |چون بی‌خبری ز شور اوباش|
  block
    block |آن چهره که رشک فخر فقرست|
    block |با ناخن زشت خویش مخراش|
  block
    block |آن بت به خیال درنگنجد|
    block |بت‌ها به خیال خانه متراش|
  block
    block |جمله بت و بت پرست چون اوست|
    block |غیر کل و جمله چیست جز لاش|
  block
    block |نی فهم کنند خلق این را|
    block |نی دستوری که دم زنم فاش|
  block
    block |این ماش برنج احولانست|
    block |ور نی نه برنج هست و نی ماش|
  block
    block |پایان‌ها را کجا شناسند|
    block |چون پوشیدست رشک روهاش|
  block
    block |گر می‌دزدی ز زندگان دزد|
    block |ای دزد کفن به شب چو نباش|
  block
    block |اما ز قضاست مات من مات|
    block |هم حکم قضاست عاش من عاش|
  block
    block |خامش که ز شب خبر ندارد|
    block |آن کس که به روز خورد خشخاش|