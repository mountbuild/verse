
block |آن مایی همچو ما دلشاد باش|
  block
    block |آن مایی همچو ما دلشاد باش|
    block |در گلستان همچو سرو آزاد باش|
  block
    block |چون ز شاگردان عشقی ای ظریف|
    block |در گشاد دل چو عشق استاد باش|
  block
    block |گر غمی آید گلوی او بگیر|
    block |داد از او بستان امیرداد باش|
  block
    block |جان تو مستست در بزم احد|
    block |تن میان خلق گو آحاد باش|
  block
    block |گاه با شیرین چو خسرو خوش بخند|
    block |گه ز هجرش کوه کن فرهاد باش|
  block
    block |گه نشاط انگیز همچون گلشنش|
    block |گه چو بلبل نال و خوش فریاد باش|
  block
    block |پیش سروش چون خرامد خاک باش|
    block |چون گلش عنبر فشاند باد باش|
  block
    block |حاصل اینست ای برادر چون فلک|
    block |در جهان کهنه نوبنیاد باش|
  block
    block |در میان خارها چون خارپشت|
    block |سر درون و شادمان و راد باش|