
block |آن خواجه اگر چه تیزگوش است|
  block
    block |آن خواجه اگر چه تیزگوش است|
    block |استیزه کن و گران فروش است|
  block
    block |من غره به سست خنده او|
    block |ایمن گشتم که او خموش است|
  block
    block |هش دار که آب زیر کاه است|
    block |بحری است که زیر که به جوش است|
  block
    block |هر جا که روی هش است مفتاح|
    block |این جا چه کنی که قفل هوش است|
  block
    block |در روی تو بنگرد بخندد|
    block |مغرور مشو که روی پوش است|
  block
    block |هر دل که به چنگ او درافتاد|
    block |چون چنگ همیشه در خروش است|
  block
    block |با این همه روح‌ها چه زنبور|
    block |طواف ویند زانک نوش است|
  block
    block |شیری است که غم ز هیبت او|
    block |در گور مقیم همچو موش است|
  block
    block |شمس تبریز روز نقد است|
    block |عالم به چه در حدیث دوش است|