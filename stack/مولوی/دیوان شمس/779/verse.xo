
block |همه خفتند و من دلشده را خواب نبرد|
  block
    block |همه خفتند و من دلشده را خواب نبرد|
    block |همه شب دیده من بر فلک استاره شمرد|
  block
    block |خوابم از دیده چنان رفت که هرگز ناید|
    block |خواب من زهر فراق تو بنوشید و بمرد|
  block
    block |چه شود گر ز ملاقات دوایی سازی|
    block |خسته‌ای را که دل و دیده به دست تو سپرد|
  block
    block |نه به یک بار نشاید در احسان بستن|
    block |صافی ار می‌ندهی کم ز یکی جرعه درد|
  block
    block |همه انواع خوشی حق به یکی حجره نهاد|
    block |هیچ کس بی‌تو در آن حجره ره راست نبرد|
  block
    block |گر شدم خاک ره عشق مرا خرد مبین|
    block |آنک کوبد در وصل تو کجا باشد خرد|
  block
    block |آستینم ز گهرهای نهانی پر دار|
    block |آستینی که بسی اشک از این دیده سترد|
  block
    block |شحنه عشق چو افشرد کسی را شب تار|
    block |ماهت اندر بر سیمینش به رحمت بفشرد|
  block
    block |دل آواره اگر از کرمت بازآید|
    block |قصه شب بود و قرص مه و اشتر و کرد|
  block
    block |این جمادات ز آغاز نه آبی بودند|
    block |سرد سیرست جهان آمد و یک یک بفسرد|
  block
    block |خون ما در تن ما آب حیاتست و خوش است|
    block |چون برون آید از جای ببینش همه ارد|
  block
    block |مفسران آب سخن را و از آن چشمه میار|
    block |تا وی اطلس بود آن سوی و در این جانب برد|