
block |مرا چون کم فرستی غم حزین و تنگ دل باشم|
  block
    block |مرا چون کم فرستی غم حزین و تنگ دل باشم|
    block |چو غم بر من فروریزی ز لطف غم خجل باشم|
  block
    block |غمان تو مرا نگذاشت تا غمگین شوم یک دم|
    block |هوای تو مرا نگذاشت تا من آب و گل باشم|
  block
    block |همه اجزای عالم را غم تو زنده می دارد|
    block |منم کز تو غمی خواهم که در وی مستقل باشم|
  block
    block |عجب دردی برانگیزی که دردم را دوا گردد|
    block |عجب گردی برانگیزی که از وی مکتحل باشم|
  block
    block |فدایی را کفیلی کو که ارزد جان فدا کردن|
    block |کسایی را کسایی کو که آن را مشتمل باشم|
  block
    block |مرا رنج تو نگذارد که رنجوری به من آید|
    block |مرا گنج تو نگذارد که درویش و مقل باشم|
  block
    block |صباح تو مرا نگذاشت تا شمعی برافروزم|
    block |عیان تو مرا نگذاشت تا من مستدل باشم|
  block
    block |خیالی کان به پیش آید خیالت را بپوشاند|
    block |اگر خونش بریزم من ز خون او بحل باشم|
  block
    block |بسوزانم ز عشق تو خیال هر دو عالم را|
    block |بسوزند این دو پروانه چو من شمع چگل باشم|
  block
    block |خمش کن نقل کمتر کن ز حال خود به قال خود|
    block |چنان نقلی که من دارم چرا من منتقل باشم|