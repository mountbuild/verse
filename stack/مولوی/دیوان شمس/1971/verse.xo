
block |از دخول هر غری افسرده‌ای در کار من|
  block
    block |از دخول هر غری افسرده‌ای در کار من|
    block |دور بادا وصف نفس آلودشان از یار من|
  block
    block |دررمید از ننگ ایشان و خبیثی‌ها و مکر|
    block |از وظیفه مدح یارم این دل هشیار من|
  block
    block |خاک لعنت بر سر افسوس داری بدرگی|
    block |کو کند از خاکساری درهم این هنجار من|
  block
    block |ای بریده دست دزدی کو بدزدد حکمتم|
    block |و آنگهی دکان بگیرد بر سر بازار من|
  block
    block |شرم ناید مر ورا از روی من شرم از کجا|
    block |ای حرامش باد هر تعلیم از اسرار من|
  block
    block |آن حرامی کز شقاوت تا رود گمره رود|
    block |یا رب و ای ذوالجلال از حرمت دلدار من|
  block
    block |خاطرش از زیرکی یا آن ضمیرش از صفا|
    block |بر فراز عرش رفتی یاد کردی یار من|
  block
    block |ای دل مسکین من از شرکت ناکس مرم|
    block |زانک این سنت ز نااهلان بود ناچار من|
  block
    block |گر غران و ملحدان مر آب و نان را می خورند|
    block |خوردن نان هیچ نگذارم پی این عار من|
  block
    block |صبر کن تا دررسد یک مژده‌ای زان مه لقا|
    block |صبر کن تا رو نماید ابر گوهردار من|
  block
    block |صبر آن باشد دلا کز مدح آن بحر صفا|
    block |رو نگردانی بلی و بشنوی گفتار من|
  block
    block |گیرم از لطف معانی رفت تمییز از جهان|
    block |کی رود بوی دل و جان یم دربار من|
  block
    block |ور رود از دیگران بو از خدیوم کی رود|
    block |از شهنشه شمس دین آن تا ابد تذکار من|
  block
    block |کز شراب جان من رویدهمی تبریز در|
    block |لاله‌ها و گلبنان بر شیوه رخسار من|
  block
    block |ای خداوند این همه غیرت ز رشک سر توست|
    block |ای هوای نازنین و شاه بی‌آزار من|
  block
    block |من قیاسی کرده‌ام رشک تو را در حق او|
    block |لیک اندر رشک تو باطل بود پرگار من|
  block
    block |ای شهنشه شمس دین دانم که از چندین حجاب|
    block |بشنود بیداریت این لابه‌های زار من|
  block
    block |بینش تو بیند این کز پرتو رشک خداست|
    block |سنگ‌ها از هر طرف بر سینه سگسار من|
  block
    block |از کرم مپسند این را کاین سوار جان من|
    block |جز به خرگاهت فرود آید از این رهوار من|
  block
    block |ور فروآید به جز خرگاه تو من از خدا|
    block |من فنای محض خواهم ای خدایا یار من|
  block
    block |دوش دیدم کز هوس صد تخم مار اندر رگی|
    block |درفکندم امتحان را تا چه گردد مار من|
  block
    block |دیدمش ماری شده او هر زمان در می فزود|
    block |من پشیمان گشته‌ام زان صنعت و کردار من|
  block
    block |من پشیمان قصد او کردم و او از خشم خود|
    block |بر زمین می زد همی دندان پرزهرار من|
  block
    block |کاین چنین شاگردکی بدفعل و بدرگ سر کشد|
    block |ای خدا ضایع مکن این رنج و این ادرار من|