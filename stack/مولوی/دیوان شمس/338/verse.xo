
block |سماع از بهر جان بی‌قرارست|
  block
    block |سماع از بهر جان بی‌قرارست|
    block |سبک برجه چه جای انتظارست|
  block
    block |مشین این جا تو با اندیشه خویش|
    block |اگر مردی برو آن جا که یارست|
  block
    block |مگو باشد که او ما را نخواهد|
    block |که مرد تشنه را با این چه کارست|
  block
    block |که پروانه نیندیشد ز آتش|
    block |که جان عشق را اندیشه عارست|
  block
    block |چو مرد جنگ بانگ طبل بشنید|
    block |در آن ساعت هزار اندر هزارست|
  block
    block |شنیدی طبل برکش زود شمشیر|
    block |که جان تو غلاف ذوالفقارست|
  block
    block |بزن شمشیر و ملک عشق بستان|
    block |که ملک عشق ملک پایدارست|
  block
    block |حسین کربلایی آب بگذار|
    block |که آب امروز تیغ آبدارست|