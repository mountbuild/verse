
block |کار همه محبان همچون زرست امشب|
  block
    block |کار همه محبان همچون زرست امشب|
    block |جان همه حسودان کور و کرست امشب|
  block
    block |دریای حسن ایزد چون موج می‌خرامد|
    block |خاک ره از قدومش چون عنبرست امشب|
  block
    block |دایم خوشیم با وی اما به فضل یزدان|
    block |ما دیگریم امشب او دیگرست امشب|
  block
    block |امشب مخسب ای دل می‌ران به سوی منزل|
    block |کان ناظر نهانی بر منظرست امشب|
  block
    block |پهلو منه که یاری پهلوی تست آری|
    block |برگیر سر که این سر خوش زان سرست امشب|
  block
    block |چون دستگیر آمد امشب بگیر دستی|
    block |رقصی که شاخ دولت سبز و ترست امشب|
  block
    block |والله که خواب امشب بر من حرام باشد|
    block |کاین جان چو مرغ آبی در کوثرست امشب|