
block |سیر نمی‌شوم ز تو نیست جز این گناه من|
  block
    block |سیر نمی‌شوم ز تو نیست جز این گناه من|
    block |سیر مشو ز رحمتم ای دو جهان پناه من|
  block
    block |سیر و ملول شد ز من خنب و سقا و مشک او|
    block |تشنه‌تر است هر زمان ماهی آب خواه من|
  block
    block |درشکنید کوزه را پاره کنید مشک را|
    block |جانب بحر می روم پاک کنید راه من|
  block
    block |چند شود زمین وحل از قطرات اشک من|
    block |چند شود فلک سیه از غم و دود آه من|
  block
    block |چند بزارد این دلم وای دلم خراب دل|
    block |چند بنالد این لبم پیش خیال شاه من|
  block
    block |جانب بحر رو کز او موج صفا همی‌رسد|
    block |غرقه نگر ز موج او خانه و خانقاه من|
  block
    block |آب حیات موج زد دوش ز صحن خانه‌ام|
    block |یوسف من فتاد دی همچو قمر به چاه من|
  block
    block |سیل رسید ناگهان جمله ببرد خرمنم|
    block |دود برآمد از دلم دانه بسوخت و کاه من|
  block
    block |خرمن من اگر بشد غم نخورم چه غم خورم|
    block |صد چو مرا بس است و بس خرمن نور ماه من|
  block
    block |در دل من درآمد او بود خیالش آتشین|
    block |آتش رفت بر سرم سوخته شد کلاه من|
  block
    block |گفت که از سماع‌ها حرمت و جاه کم شود|
    block |جاه تو را که عشق او بخت من است و جاه من|
  block
    block |عقل نخواهم و خرد دانش او مرا بس است|
    block |نور رخش به نیم شب غره صبحگاه من|
  block
    block |لشکر غم حشر کند غم نخورم ز لشکرش|
    block |زانک گرفت طلب طلب تا به فلک سپاه من|
  block
    block |از پی هر غزل دلم توبه کند ز گفت و گو|
    block |راه زند دل مرا داعیه اله من|