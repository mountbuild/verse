
block |من اگر پرغم اگر شادانم|
  block
    block |من اگر پرغم اگر شادانم|
    block |عاشق دولت آن سلطانم|
  block
    block |تا که خاک قدمش تاج من است|
    block |اگرم تاج دهی نستانم|
  block
    block |تا لب قند خوشش پندم داد|
    block |قند روید بن هر دندانم|
  block
    block |گلم ار چند که خارم در پاست|
    block |یوسفم گر چه در این زندانم|
  block
    block |هر کی یعقوب من است او را من|
    block |مونس زاویه احزانم|
  block
    block |در وصال شب او همچو نیم|
    block |قند می نوشم و در افغانم|
  block
    block |پای من گر چه در این گل مانده‌ست|
    block |نه که من سرو چنین بستانم|
  block
    block |ز جهان گر پنهانم چه عجب|
    block |که نهان باشد جان من جانم|
  block
    block |گر چه پرخارم سر تا به قدم|
    block |کوری خار چو گل خندانم|
  block
    block |بوده‌ام مؤمن توحید کنون|
    block |مؤمنان را پس از این ایمانم|
  block
    block |سایه شخصم و اندازه او|
    block |قامتش چند بود چندانم|
  block
    block |هر کی او سایه ندارد چو فلک|
    block |او بداند که ز خورشیدانم|
  block
    block |قیمتم نبود هر چند زرم|
    block |که به بازار نیم در کانم|
  block
    block |من درون دل این سنگ دلان|
    block |چون زر و خاک به کان یک سانم|
  block
    block |چونک از کان جهان بازرهم|
    block |زان سوی کون و مکان من دانم|