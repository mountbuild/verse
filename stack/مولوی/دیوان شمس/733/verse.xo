
block |ذره ذره آفتاب عشق دردی خوار باد|
  block
    block |ذره ذره آفتاب عشق دردی خوار باد|
    block |مو به موی ما بدان سر جعفر طیار باد|
  block
    block |ذره‌ها بر آفتابت هر زمان بر می‌زنند|
    block |هر که این بر خورد از تو از تو برخوردار باد|
  block
    block |هر کجا یک تار مویت بر هوس سر می‌نهد|
    block |تار ما را پود باد و پود ما را تار باد|
  block
    block |در بیابان غم از دوری دارالملک وصل|
    block |چند غم بردار بودستم که غم بر دار بود|
  block
    block |خار مسکینی که هر دم طعنه گل می‌کشد|
    block |خواجه گلزار باد و از حسد گل زار باد|
  block
    block |گل پرستان چمن را دشمن مخفیست مار|
    block |این چمن بی‌مار باد و دشمنش بیمار باد|
  block
    block |چونک غمخواری نباشد سخت دشوارست غم|
    block |همنشین غمخوار باد و بعد از این غم خوار باد|