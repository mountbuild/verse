
block |آن خواجه خوش لقا چه دارد|
  block
    block |آن خواجه خوش لقا چه دارد|
    block |آیینه‌اش از صفا چه دارد|
  block
    block |هان تا نروی تو در جوالش|
    block |رختش بطلب که تا چه دارد|
  block
    block |اندر سخنش کشان و بو گیر|
    block |کز بوی می بقا چه دارد|
  block
    block |در گلشن ذوق او فرورو|
    block |کز نرگس و لاله‌ها چه دارد|
  block
    block |هر چند کز انبیا بلافید|
    block |از گوهر انبیا چه دارد|
  block
    block |گر چه صلوات می‌فرستند|
    block |از صفوت مصطفی چه دارد|
  block
    block |یا سایه خود بر او مینداز|
    block |کو خود چه کس است یا چه دارد|
  block
    block |در ساقی خویش چنگ درزن|
    block |مندیش که آن سه تا چه دارد|
  block
    block |عمری پی زید و عمرو بردی|
    block |زین پس بنگر خدا چه دارد|
  block
    block |از سرمجموع اصل مگذر|
    block |کاین اصل جدا جدا چه دارد|
  block
    block |این کاه سخن دگر مپیما|
    block |بندیش که کهربا چه دارد|