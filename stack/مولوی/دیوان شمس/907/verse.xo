
block |مده به دست فراقت دل مرا که نشاید|
  block
    block |مده به دست فراقت دل مرا که نشاید|
    block |مکش تو کشته خود را مکن بتا که نشاید|
  block
    block |مرا به لطف گزیدی چرا ز من برمیدی|
    block |ایا نموده وفاها مکن جفا که نشاید|
  block
    block |بداد خازن لطفت مرا قبای سعادت|
    block |برون مکن ز تن من چنین قبا که نشاید|
  block
    block |مثال دل همه رویی قفا نباشد دل را|
    block |ز ما تو روی مگردان مده قفا که نشاید|
  block
    block |حدیث وصل تو گفتم بگفت لطف تو کری|
    block |ز بعد گفتن آری مگو چرا که نشاید|
  block
    block |تو کان قند و نباتی نبات تلخ نگوید|
    block |مگوی تلخ سخن‌ها به روی ما که نشاید|
  block
    block |بیار آن سخنانی که هر یکیست چو جانی|
    block |نهان مکن تو در این شب چراغ را که نشاید|
  block
    block |غمت که کاهش تن شد نه در تنست نه بیرون|
    block |غم آتشیست نه در جا مگو کجا که نشاید|
  block
    block |دلم ز عالم بی‌چون خیالت از دل از آن سو|
    block |میان این دو مسافر مکن جدا که نشاید|
  block
    block |مبند آن در خانه به صوفیان نظری کن|
    block |مخور به رنج به تنها بگو صلا که نشاید|
  block
    block |دلا بخسب ز فکرت که فکر دام دل آمد|
    block |مرو به جز که مجرد بر خدا که نشاید|