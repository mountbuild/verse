
block |خواجه سلام علیک گنج وفا یافتی|
  block
    block |خواجه سلام علیک گنج وفا یافتی|
    block |دل به دلم نه که تو گمشده را یافتی|
  block
    block |هم تو سلام علیک هم تو علیک السلام|
    block |طبل خدایی بزن کاین ز خدا یافتی|
  block
    block |خواجه تو چونی بگو در بر آن ماه رو|
    block |آنک ز جا برترست خواجه کجا یافتی|
  block
    block |ساقی رطل ثقیل از قدح سلسبیل|
    block |حسرت رضوان شدی چونک رضا یافتی|
  block
    block |ای رخ چون زر شده گنج گهر برزدی|
    block |وی تن عریان کنون باز قبا یافتی|
  block
    block |ای دل گریان کنون بر همه عالم بخند|
    block |یار منی بعد از این یار مرا یافتی|
  block
    block |خواجه تویی خویش من پیش من آ پیش من|
    block |تا که بگویم تو را من که که را یافتی|
  block
    block |کوس و دهل می‌زنند بر فلک از بهر تو|
    block |رو که توی بر صواب ملک خطا یافتی|
  block
    block |بر لب تو لب نهاد زان شکرین لب شدی|
    block |خشک لبان را ببین چونک سقا یافتی|
  block
    block |خواجه بجه از جهان قفل بنه بر دهان|
    block |پنجه گشا چون کلید قفل گشا یافتی|