
block |مطربا این پرده زن کان یار ما مست آمدست|
  block
    block |مطربا این پرده زن کان یار ما مست آمدست|
    block |وان حیات باصفای باوفا مست آمدست|
  block
    block |گر لباس قهر پوشد چون شرر بشناسمش|
    block |کو بدین شیوه بر ما بارها مست آمدست|
  block
    block |آب ما را گر بریزد ور سبو را بشکند|
    block |ای برادر دم مزن کاین دم سقا مست آمدست|
  block
    block |می‌فریبم مست خود را او تبسم می‌کند|
    block |کاین سلیم القلب را بین کز کجا مست آمدست|
  block
    block |آن کسی را می‌فریبی کز کمینه حرف او|
    block |آب و آتش بیخود و خاک و هوا مست آمدست|
  block
    block |گفتمش گر من بمیرم تو رسی بر گور من|
    block |برجهم از گور خود کان خوش لقا مست آمدست|
  block
    block |گفت آن کاین دم پذیرد کی بمیرد جان او|
    block |با خدا باقی بود آن کز خدا مست آمدست|
  block
    block |عشق بی‌چون بین که جان را چون قدح پر می‌کند|
    block |روی ساقی بین که خندان از بقا مست آمدست|
  block
    block |یار ما عشق است و هر کس در جهان یاری گزید|
    block |کز الست این عشق بی‌ما و شما مست آمدست|