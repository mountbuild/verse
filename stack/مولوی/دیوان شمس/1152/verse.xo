
block |ببین دلی که نگردد ز جان سپاری سیر|
  block
    block |ببین دلی که نگردد ز جان سپاری سیر|
    block |اسیر عشق نگردد ز رنج و خواری سیر|
  block
    block |ز زخم‌های نهانی که عاشقان دانند|
    block |به خون درست و نگردد ز زخم کاری سیر|
  block
    block |مقیم شد به خرابات و جمله رندان را|
    block |خراب کرد و نشد از شراب باری سیر|
  block
    block |هزار جان مقدس سپرد هر نفسی|
    block |در آن شکار و نشد جان از آن شکاری سیر|
  block
    block |مثال نی ز لب یار کام پرشکرست|
    block |ولیک نیست چو نی از فغان و زاری سیر|
  block
    block |بگفت تو ز چه سیری بگفتم از جز تو|
    block |ولیک هیچ نگردم از آنچ داری سیر|
  block
    block |نه شهر و یار شناسیم ای مسلمانان|
    block |از آنک نیست دل از جام شهریاری سیر|
  block
    block |هوای تو چو بهارست و دل ز توست چو باغ|
    block |که باغ می‌نشود از دم بهاری سیر|
  block
    block |چو شرمسارم از احسان شمس تبریزی|
    block |که جان مباد از این شرم و شرمساری سیر|