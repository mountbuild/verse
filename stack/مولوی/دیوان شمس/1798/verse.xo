
block |ای یار من ای یار من ای یار بی‌زنهار من|
  block
    block |ای یار من ای یار من ای یار بی‌زنهار من|
    block |ای دلبر و دلدار من ای محرم و غمخوار من|
  block
    block |ای در زمین ما را قمر ای نیم شب ما را سحر|
    block |ای در خطر ما را سپر ای ابر شکربار من|
  block
    block |خوش می روی در جان من خوش می کنی درمان من|
    block |ای دین و ای ایمان من ای بحر گوهردار من|
  block
    block |ای شب روان را مشعله ای بی‌دلان را سلسله|
    block |ای قبله هر قافله ای قافله سالار من|
  block
    block |هم رهزنی هم ره بری هم ماهی و هم مشتری|
    block |هم این سری هم آن سری هم گنج و استظهار من|
  block
    block |چون یوسف پیغامبری آیی که خواهم مشتری|
    block |تا آتشی اندرزنی در مصر و در بازار من|
  block
    block |هم موسیی بر طور من عیسی هر رنجور من|
    block |هم نور نور نور من هم احمد مختار من|
  block
    block |هم مونس زندان من هم دولت خندان من|
    block |والله که صد چندان من بگذشته از بسیار من|
  block
    block |گویی مرا برجه بگو گویم چه گویم پیش تو|
    block |گویی بیا حجت مجو ای بنده طرار من|
  block
    block |گویم که گنجی شایگان گوید بلی نی رایگان|
    block |جان خواهم وانگه چه جان گویم سبک کن بار من|
  block
    block |گر گنج خواهی سر بنه ور عشق خواهی جان بده|
    block |در صف درآ واپس مجه ای حیدر کرار من|