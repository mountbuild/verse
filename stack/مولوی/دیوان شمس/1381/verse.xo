
block |هرگز ندانم راندن مستی که افتد بر درم|
  block
    block |هرگز ندانم راندن مستی که افتد بر درم|
    block |در خانه گر می باشدم پیشش نهم با وی خورم|
  block
    block |مستی که شد مهمان من جان منست و آن من|
    block |تاج من و سلطان من تا برنشیند بر سرم|
  block
    block |ای یار من وی خویش من مستی بیاور پیش من|
    block |روزی که مستی کم کنم از عمر خویشش نشمرم|
  block
    block |چون وقف کردستم پدر بر باده‌های همچو زر|
    block |در غیر ساقی ننگرم وز امر ساقی نگذرم|
  block
    block |چند آزمایم خویش را وین جان عقل اندیش را|
    block |روزی که مستم کشتیم روزی که عاقل لنگرم|
  block
    block |کو خمر تن کو خمر جان کو آسمان کو ریسمان|
    block |تو مست جام ابتری من مست حوض کوثرم|
  block
    block |مستی بیاید قی کند مستی زمین را طی کند|
    block |این خوار و زار اندر زمین وان آسمان بر محترم|
  block
    block |گر مستی و روشن روان امشب مخسب ای ساربان|
    block |خاموش کن خاموش کن زین باده نوش ای بوالکرم|