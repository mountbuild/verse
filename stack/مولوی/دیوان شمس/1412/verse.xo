
block |بیا هر کس که می خواهد که تا با وی گرو بندم|
  block
    block |بیا هر کس که می خواهد که تا با وی گرو بندم|
    block |که سنگ خاره جان گیرد بپیوند خداوندم|
  block
    block |همی‌گفتم به گل روزی زهی خندان قلاوزی|
    block |مرا گل گفت می دانی تو باری کز چه می خندم|
  block
    block |خیال شاه خوش خویم تبسم کرد در رویم|
    block |چنین شد نسل بر نسلم چنین فرزند فرزندم|
  block
    block |شه من گفت هر مسکین که عمرش نیست من عمرم|
    block |بدین وعده من مسکین امید از عمر برکندم|
  block
    block |دل من بانگ بر من زد چه باشد قدر عمری خود|
    block |چه منت می نهی بر من تو خود چندی و من چندم|
  block
    block |شهی کز لطف می آید اگر منت نهد شاید|
    block |که چاهی پرحدث بودی منت از زر درآگندم|
  block
    block |کمر نابسته در خدمت مرا تاج خرد داد او|
    block |تو خود اندیشه کن با خود چه بخشد گر بپیوندم|
  block
    block |یقول العشق لی سرا تنافس و اغتنم برا|
    block |و لا تفجر و لا تهجر و الا تبتئس تندم|
  block
    block |همه شاهان غلامان را به خرسندی ثنا گفته|
    block |همه خشم خداوندی بر من این که خرسندم|
  block
    block |مضی فی صحوتی یومی و فاض السکر فی قومی|
    block |فاسرع و اسقنی خمرا حمیرا تشبه العندم|
  block
    block |بیا درده یکی جامی پر از شادی و آرامی|
    block |که بنمایم سرانجامی چو مخموران بپرسندم|
  block
    block |میازارید از خویم که من بسیار می گویم|
    block |جهانی طوطیان دارم اگر بسیار شد قندم|