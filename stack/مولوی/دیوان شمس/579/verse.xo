
block |دگرباره سر مستان ز مستی در سجود آمد|
  block
    block |دگرباره سر مستان ز مستی در سجود آمد|
    block |مگر آن مطرب جان‌ها ز پرده در سرود آمد|
  block
    block |سراندازان و جانبازان دگرباره بشوریدند|
    block |وجود اندر فنا رفت و فنا اندر وجود آمد|
  block
    block |دگرباره جهان پر شد ز بانگ صور اسرافیل|
    block |امین غیب پیدا شد که جان را زاد و بود آمد|
  block
    block |ببین اجزای خاکی را که جان تازه پذرفتند|
    block |همه خاکیش پاکی شد زیان‌ها جمله سود آمد|
  block
    block |ندارد رنگ آن عالم ولیک از تابه دیده|
    block |چو نور از جان رنگ آمیز این سرخ و کبود آمد|
  block
    block |نصیب تن از این رنگست نصیب جان از این لذت|
    block |ازیرا ز آتش مطبخ نصیب دیگ دود آمد|
  block
    block |بسوز ای دل که تا خامی نیاید بوی دل از تو|
    block |کجا دیدی که بی‌آتش کسی را بوی عود آمد|
  block
    block |همیشه بوی با عودست نه رفت از عود و نه آمد|
    block |یکی گوید که دیر آمد یکی گوید که زود آمد|
  block
    block |ز صف نگریخت شاهنشه ولی خود و زره پرده‌ست|
    block |حجاب روی چون ماهش ز زخم خلق خود آمد|