
block |وقتی خوشست ما را لابد نبید باید|
  block
    block |وقتی خوشست ما را لابد نبید باید|
    block |وقتی چنین به جانی جامی خرید باید|
  block
    block |ما را نبید و باده از خم غیب آید|
    block |ما را مقام و مجلس عرش مجید باید|
  block
    block |هر جا فقیر بینی با وی نشست باید|
    block |هر جا زحیر بینی از وی برید باید|
  block
    block |بگریز از آن فقیری کو بند لوت باشد|
    block |ما را فقیر معنی چون بایزید باید|
  block
    block |از نور پاک چون زاد او باز پاک خواهد|
    block |و آنک از حدث بزاید او را پلید باید|
  block
    block |اما چو قلب و نیکو ماننده‌اند با هم|
    block |پیش چراغ یزدان آن را گزید باید|
  block
    block |بر دل نهاد قفلی یزدان و ختم کردش|
    block |از بهر فتح این در در غم طپید باید|
  block
    block |سگ چون به کوی خسبد از قفل در چه باکش|
    block |اصحاب خانه‌ها را فتح کلید باید|
  block
    block |سالی دو عید کردن کار عوام باشد|
    block |ما صوفیان جان را هر دم دو عید باید|
  block
    block |جان گفت من مریدم زاینده جدیدم|
    block |زایندگان نو را رزق جدید باید|
  block
    block |ما را از آن مفازه عیشیست تازه تازه|
    block |آن را که تازه نبود او را قدید باید|
  block
    block |ای آمده چو سردان اندر سماع مردان|
    block |زنده ز شخص مرده آخر بدید باید|
  block
    block |گر زانک چوب خشکی جز ز آتشی نخنبی|
    block |ور زانک شاخ سبزی آخر خمید باید|
  block
    block |آن ذوق را گرفتم پستان مادر آمد|
    block |بنهاد در دهانت آخر مکید باید|
  block
    block |خامش که در فصاحت عمر عزیز بردی|
    block |در روضه خموشان چندی چرید باید|
  block
    block |ای شمس حق تبریز در گفتنم کشیدی|
    block |روزی دو در خموشی دم درکشید باید|