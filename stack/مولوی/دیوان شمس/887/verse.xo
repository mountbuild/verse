
block |روبهکی دنبه برد شیر مگر خفته بود|
  block
    block |روبهکی دنبه برد شیر مگر خفته بود|
    block |جان نبرد خود ز شیر روبه کور و کبود|
  block
    block |قاصد ره داد شیر ور نه کی باور کند|
    block |این چه که روباه لنگ دنبه ز شیری ربود|
  block
    block |گوید گرگی بخورد یوسف یعقوب را|
    block |شیر فلک هم بر او پنجه نیارد گشود|
  block
    block |هر نفس الهام حق حارس دل‌های ماست|
    block |از دل ما کی برد میمنه دیو حسود|
  block
    block |دست حق آمد دراز با کف حق کژ مباز|
    block |در ره حق هر کی کاشت دانه جو جو درود|
  block
    block |هر که تو را کرد خوار رو به خدایش سپار|
    block |هر کی بترساندت روی به حق آر زود|
  block
    block |غصه و ترس و بلا هست کمند خدا|
    block |گوش کشان آردت رنج به درگاه جود|
  block
    block |یارب و یارب کنان روی سوی آسمان|
    block |آب ز دیده روان بر رخ زردت چو رود|
  block
    block |سبزه دمیده ز آب بر دل و جان خراب|
    block |صبح گشاده نقاب ذلک یوم الخلود|
  block
    block |گر سر فرعون را درد بدی و بلا|
    block |لاف خدایی کجا دردهدی آن عنود|
  block
    block |چون دم غرقش رسید گفت اقل العبید|
    block |کفر شد ایمان و دید چونک بلا رو نمود|
  block
    block |رنج ز تن برمدار در تک نیلش درآر|
    block |تا تن فرعون وار پاک شود از جحود|
  block
    block |نفس به مصرست امیر در تک نیلست اسیر|
    block |باش بر او جبرئیل دود برآور ز عود|
  block
    block |عود بخیلست او بو نرساند به تو|
    block |راز نخواهد گشا تا نکشد نار و دود|
  block
    block |مفخر تبریز گفت شمس حق و دین نهفت|
    block |رو ترش از توست عشق سرکه نشاید فزود|