
block |آنچ در سینه نهان می‌داری|
  block
    block |آنچ در سینه نهان می‌داری|
    block |درنیابند چه می‌پنداری|
  block
    block |خفته پنداشته‌ای دل‌ها را|
    block |که خدایت دهدا بیداری|
  block
    block |هر درخت آنچ که دارد در دل|
    block |آن بدیده‌ست گلی یا خاری|
  block
    block |ای چو خفاش نهان گشته ز روز|
    block |تا ندانند که تو بیماری|
  block
    block |به خدا از همگان فاشتری|
    block |گر چه در پیشگه اسراری|
  block
    block |پیش خورشید همان خفاشی|
    block |گر چه ز اندیشه چو بوتیماری|
  block
    block |چنگ اگر چه که ننالد دانند|
    block |کو چه شکل است به وقت زاری|
  block
    block |ور بنالد ز غمی هم دانند|
    block |کو ندارد صفت هشیاری|