
block |کی باشد اختری در اقطار|
  block
    block |کی باشد اختری در اقطار|
    block |در برج چنین مهی گرفتار|
  block
    block |آواره شده ز کفر و ایمان|
    block |اقرار به پیش او چو انکار|
  block
    block |کس دید دلی که دل ندارد|
    block |با جان فنا به تیغ جان دار|
  block
    block |من دیدم اگر کسی ندیدست|
    block |زیرا که مرا نمود دیدار|
  block
    block |علم و عملم قبول او بس|
    block |ای من ز جز این قبول بیزار|
  block
    block |گر خواب شبم ببست آن شه|
    block |بخشید وصال و بخت بیدار|
  block
    block |این وصل به از هزار خوابست|
    block |از خواب مکن تو یاد زنهار|
  block
    block |از گریه خود چه داند آن طفل|
    block |کاندر دل‌ها چه دارد آثار|
  block
    block |می‌گرید بی‌خبر ولیکن|
    block |صد چشمه شیر از او در اسرار|
  block
    block |بگری تو اگر اثر ندانی|
    block |کز گریه تست خلد و انهار|
  block
    block |امشب کر و فر شهریاریش|
    block |اندر ده ماست شاه و سالار|
  block
    block |نی خواب رها کند نه آرام|
    block |آن صبح صفا و شیر کرار|