
block |خبرت هست که در شهر شکر ارزان شد|
  block
    block |خبرت هست که در شهر شکر ارزان شد|
    block |خبرت هست که دی گم شد و تابستان شد|
  block
    block |خبرت هست که ریحان و قرنفل در باغ|
    block |زیر لب خنده زنانند که کار آسان شد|
  block
    block |خبرت هست که بلبل ز سفر بازرسید|
    block |در سماع آمد و استاد همه مرغان شد|
  block
    block |خبرت هست که در باغ کنون شاخ درخت|
    block |مژده نو بشنید از گل و دست افشان شد|
  block
    block |خبرت هست که جان مست شد از جام بهار|
    block |سرخوش و رقص کنان در حرم سلطان شد|
  block
    block |خبرت هست که لاله رخ پرخون آمد|
    block |خبرت هست که گل خاصبک دیوان شد|
  block
    block |خبرت هست ز دزدی دی دیوانه|
    block |شحنه عدل بهار آمد او پنهان شد|
  block
    block |بستدند آن صنمان خط عبور از دیوان|
    block |تا زمین سبز شد و باسر و باسامان شد|
  block
    block |شاهدان چمن ار پار قیامت کردند|
    block |هر یک امسال به زیبایی صد چندان شد|
  block
    block |گلرخانی ز عدم چرخ زنان آمده‌اند|
    block |کانجم چرخ نثار قدم ایشان شد|
  block
    block |ناظر ملک شد آن نرگس معزول شده|
    block |غنچه طفل چو عیسی فطن و خط خوان شد|
  block
    block |بزم آن عشرتیان بار دگر زیب گرفت|
    block |باز آن باد صبا باده ده بستان شد|
  block
    block |نقش‌ها بود پس پرده دل پنهانی|
    block |باغ‌ها آینه سر دل ایشان شد|
  block
    block |آنچ بینی تو ز دل جوی ز آیینه مجوی|
    block |آینه نقش شود لیک نتاند جان شد|
  block
    block |مردگان چمن از دعوت حق زنده شدند|
    block |کفرهاشان همه از رحمت حق ایمان شد|
  block
    block |باقیان در لحدند و همه جنبان شده‌اند|
    block |زانک زنده نتواند گرو زندان شد|
  block
    block |گفت بس کن که من این را به از این شرح کنم|
    block |من دهان بستم کو آمد و پایندان شد|
  block
    block |هم لب شاه بگوید صفت جمله تمام|
    block |گر خلاصه ز شما در کنف کتمان شد|