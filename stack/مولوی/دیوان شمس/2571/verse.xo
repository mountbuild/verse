
block |ای شاه مسلمانان وی جان مسلمانی|
  block
    block |ای شاه مسلمانان وی جان مسلمانی|
    block |پنهان شده و افکنده در شهر پریشانی|
  block
    block |ای آتش در آتش هم می‌کش و هم می‌کش|
    block |سلطان سلاطینی بر کرسی سبحانی|
  block
    block |شاهنشه هر شاهی صد اختر و صد ماهی|
    block |هر حکم که می‌خواهی می‌کن که همه جانی|
  block
    block |گفتی که تو را یارم رخت تو نگهدارم|
    block |از شیر عجب باشد بس نادره چوپانی|
  block
    block |گر نیست و گر هستم گر عاقل و گر مستم|
    block |ور هیچ نمی‌دانم دانم که تو می‌دانی|
  block
    block |گر در غم و در رنجم در پوست نمی‌گنجم|
    block |کز بهر چو تو عیدی قربانم و قربانی|
  block
    block |گه چون شب یغمایی هر مدرکه بربایی|
    block |روز از تن همچون شب چون صبح برون رانی|
  block
    block |گه جامه بگردانی گویی که رسولم من|
    block |یا رب که چه گردد جان چون جامه بگردانی|
  block
    block |در رزم تویی فارس بر بام تویی حارس|
    block |آن چیست عجب جز تو کو را تو نگهبانی|
  block
    block |ای عشق تویی جمله بر کیست تو را حمله|
    block |ای عشق عدم‌ها را خواهی که برنجانی|
  block
    block |ای عشق تویی تنها گر لطفی و گر قهری|
    block |سرنای تو می‌نالد هم تازی و سریانی|
  block
    block |گر دیده ببندی تو ور هیچ نخندی تو|
    block |فر تو همی‌تابد از تابش پیشانی|
  block
    block |پنهان نتوان بردن در خانه چراغی را|
    block |ای ماه چه می‌آیی در پرده پنهانی|
  block
    block |ای چشم نمی‌بینی این لشکر سلطان را|
    block |وی گوش نمی‌نوشی این نوبت سلطانی|
  block
    block |گفتم که به چه دهی آن گفتا که به بذل جان|
    block |گنجی است به یک حبه در غایت ارزانی|
  block
    block |لاحول کجا راند دیوی که تو بگماری|
    block |باران نکند ساکن گردی که تو ننشانی|
  block
    block |چون سرمه جادویی در دیده کشی دل را|
    block |تمییز کجا ماند در دیده انسانی|
  block
    block |هر نیست بود هستی در دیده از آن سرمه|
    block |هر وهم برد دستی از عقل به آسانی|
  block
    block |از خاک درت باید در دیده دل سرمه|
    block |تا سوی درت آید جوینده ربانی|
  block
    block |تا جزو به کل تازد حبه سوی کان یازد|
    block |قطره سوی بحر آید از سیل کهستانی|
  block
    block |نی سیل بود این جا نی بحر بود آن جا|
    block |خامش که نشد ظاهر هرگز سر روحانی|