
block |بخت نگار و چشم من هر دو نخسبد در زمن|
  block
    block |بخت نگار و چشم من هر دو نخسبد در زمن|
    block |ای نقش او شمع جهان ای چشم من او را لگن|
  block
    block |چشم و دماغ از عشق تو بی‌خواب و خور پرورده شد|
    block |چون سرو و گل هر دو خورند از آب لطفت بی‌دهن|
  block
    block |ای کار جان پاک از عبث روزی جان پاک از حدث|
    block |هر لحظه زاید صورتی در شهر جان بی‌مرد و زن|
  block
    block |هر صورتی به از قمر شیرینتر از شهد و شکر|
    block |با صد هزاران کر و فر در خدمت معشوق من|
  block
    block |حیران ملک در رویشان آب فلک در جویشان|
    block |ای دل چو اندر کویشان مست آمدی دستی بزن|
  block
    block |زان ماه روی مه جبین شد چون فلک روی زمین|
    block |المستغاث ای مسلمین زین نقش‌های پرفتن|