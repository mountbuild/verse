
block |ای سوخته یوسف در آتش یعقوبی|
  block
    block |ای سوخته یوسف در آتش یعقوبی|
    block |گه بیت و غزل گویی گه پای عمل کوبی|
  block
    block |گه دور بگردانی گاهی شکر افشانی|
    block |گه غوطه خوری عریان در چشمه ایوبی|
  block
    block |خلقان همه مرد و زن لب بسته و در شیون|
    block |وز دولت و داد او ما غرقه این خوبی|
  block
    block |بر عشق چو می‌چسبد عاشق ز چه رو خسپد|
    block |چون دوست نمی‌خسپد با آن همه مطلوبی|
  block
    block |آن دوست که می‌باید چون سوی تو می‌آید|
    block |از بهر چنان مهمان چون خانه نمی‌روبی|
  block
    block |چون رزم نمی‌سازی چون چست نمی‌تازی|
    block |چون سر تو نیندازی از غصه محجوبی|
  block
    block |ای نعل تو در آتش آن سوی ز پنج و شش|
    block |از جذبه آن است این کاندر غم و آشوبی|
  block
    block |کی باشد و کی باشد کو گل ز تو بتراشد|
    block |بی‌عیب خرد جان را از جمله معیوبی|
  block
    block |اجزای درختان را چون میوه کند دارا|
    block |بنگر که چه مبدل شد آن چوب از آن چوبی|
  block
    block |زین به بتوان گفتن اما بمگو تن زن|
    block |منگر ز حساب ای جان در عالم محسوبی|