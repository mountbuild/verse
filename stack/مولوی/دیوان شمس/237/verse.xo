
block |یار ما دلدار ما عالم اسرار ما|
  block
    block |یار ما دلدار ما عالم اسرار ما|
    block |یوسف دیدار ما رونق بازار ما|
  block
    block |بر دم امسال ما عاشق آمد پار ما|
    block |مفلسانیم و تویی گنج ما دینار ما|
  block
    block |کاهلانیم و تویی حج ما پیکار ما|
    block |خفتگانیم و تویی دولت بیدار ما|
  block
    block |خستگانیم و تویی مرهم بیمار ما|
    block |ما خرابیم و تویی از کرم معمار ما|
  block
    block |دوش گفتم عشق را ای شه عیار ما|
    block |سر مکش منکر مشو برده‌ای دستار ما|
  block
    block |پس جوابم داد او کز توست این کار ما|
    block |هر چه گویی وادهد چون صدا کهسار ما|
  block
    block |گفتمش خود ما کهیم این صدا گفتار ما|
    block |زانک که را اختیار نبود ای مختار ما|
  block
    block |گفت بشنو اولا شمه‌ای ز اسرار ما|
    block |هر ستوری لاغری کی کشاند بار ما|
  block
    block |گفتمش از ما ببر زحمت اخبار ما|
    block |بلبلی مستی بکن هم ز بوتیمار ما|
  block
    block |هستی تو فخر ما هستی ما عار ما|
    block |احمد و صدیق بین در دل چون غار ما|
  block
    block |می ننوشد هر میی مست دردی خوار ما|
    block |خور ز دست شه خورد مرغ خوش منقار ما|
  block
    block |چون بخسپد در لحد قالب مردار ما|
    block |رسته گردد زین قفس طوطی طیار ما|
  block
    block |خود شناسد جای خود مرغ زیرکسار ما|
    block |بعد ما پیدا کنی در زمین آثار ما|
  block
    block |گر به بستان بی‌توایم خار شد گلزار ما|
    block |ور به زندان با توایم گل بروید خار ما|
  block
    block |گر در آتش با توایم نور گردد نار ما|
    block |ور به جنت بی‌توایم نار شد انوار ما|
  block
    block |از تو شد باز سپید زاغ ما و سار ما|
    block |بس کن و دیگر مگو کاین بود گفتار ما|