
block |آتش پریر گفت نهانی به گوش دود|
  block
    block |آتش پریر گفت نهانی به گوش دود|
    block |کز من نمی‌شکیبد و با من خوش است عود|
  block
    block |قدر من او شناسد و شکر من او کند|
    block |کاندر فنای خویش بدیدست عود سود|
  block
    block |سر تا به پای عود گره بود بند بند|
    block |اندر گشایش عدم آن عقدها گشود|
  block
    block |ای یار شعله خوار من اهلا و مرحبا|
    block |ای فانی و شهید من و مفخر شهود|
  block
    block |بنگر که آسمان و زمین رهن هستی اند|
    block |اندر عدم گریز از این کور و زان کبود|
  block
    block |هر جان که می‌گریزد از فقر و نیستی|
    block |نحسی بود گریزان از دولت و سعود|
  block
    block |بی محو کس ز لوح عدم مستفید نیست|
    block |صلحی فکن میان من و محو ای ودود|
  block
    block |آن خاک تیره تا نشد از خویشتن فنا|
    block |نی در فزایش آمد و نی رست از رکود|
  block
    block |تا نطفه نطفه بود و نشد محو از منی|
    block |نی قد سرو یافت نه زیبایی خدود|
  block
    block |در معده چون بسوزد آن نان و نان خورش|
    block |آن گاه عقل و جان شود و حسرت حسود|
  block
    block |سنگ سیاه تا نشد از خویشتن فنا|
    block |نی زر و نقره گشت و نی ره یافت در نقود|
  block
    block |خواریست و بندگیست پس آنگه شهنشهیست|
    block |اندر نماز قامه بود آنگهی قعود|
  block
    block |عمری بیازمودی هستی خویش را|
    block |یک بار نیستی را هم باید آزمود|
  block
    block |طاق و طرنب فقر و فنا هم گزاف نیست|
    block |هر جا که دود آمد بی‌آتشی نبود|
  block
    block |گر نیست عشق را سر ما و هوای ما|
    block |چون از گزافه او دل و دستار ما ربود|
  block
    block |عشق آمدست و گوش کشانمان همی‌کشد|
    block |هر صبح سوی مکتب یوفون بالعهود|
  block
    block |از چشممؤمنآب ندم می‌کند روان|
    block |تا سینه را بشوید از کینه و جحود|
  block
    block |تو خفته‌ای و آب خضر بر تو می‌زند|
    block |کز خواب برجه و بستان ساغر خلود|
  block
    block |باقیش عشق گوید با تو نهان ز من|
    block |ز اصحاب کهف باش هم ایقاظ و رقود|