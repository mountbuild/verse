
block |چون سر کس نیستت فتنه مکن دل مبر|
  block
    block |چون سر کس نیستت فتنه مکن دل مبر|
    block |چونک ببردی دلی باز مرانش ز در|
  block
    block |چشم تو چون رهزند ره زده را ره نما|
    block |زلفت اگر سر کشد عشوه هندو مخر|
  block
    block |عشق بود گلستان پرورش از وی ستان|
    block |از شجره فقر شد باغ درون پرثمر|
  block
    block |جمله ثمر ز آفتاب پخته و شیرین شود|
    block |خواب و خورم را ببر تا برسم نزد خور|
  block
    block |طبع جهان کهنه دان عاشق او کهنه دوز|
    block |تازه و ترست عشق طالب او تازه تر|
  block
    block |عشق برد جوبجو تا لب دریای هو|
    block |کهنه خران را بگو اسکی ببج کآمده ور|
  block
    block |هر کس یاری گزید دل سوی دلبر پرید|
    block |نحس قرین زحل شمس قرین قمر|
  block
    block |دل خود از این عام نیست با کسش آرام نیست|
    block |گر تو قلندردلی نیست قلندر بشر|
  block
    block |تن چو ز آب منیست آب به پستی رود|
    block |اصل دل از آتشست او نرود جز زبر|
  block
    block |غیر دل و غیر تن هست تو را گوهری|
    block |بی‌خبری زان گهر تا نشوی بی‌خبر|