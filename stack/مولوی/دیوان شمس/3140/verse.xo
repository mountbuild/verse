
block |صنما بر همه جهان تو چو خورشید سروری|
  block
    block |صنما بر همه جهان تو چو خورشید سروری|
    block |قمرا می‌رسد تو را که به خورشید بنگری|
  block
    block |همه عالم چو جان شود همگی گلستان شود|
    block |شکم خاک کان شود چو تو بر خاک بگذری|
  block
    block |تن من همچو رشته شد به دلم مهر کشته شد|
    block |چو به سر این نوشته شد نبود کار سرسری|
  block
    block |چو سحر پرده می‌درد تو پس پرده می‌روی|
    block |چو به شب پرده می‌کشد تو به شب پرده می‌دری|
  block
    block |صنما خاک پای خود تو مرا سرمه وام ده|
    block |که نظر در تو خیره شد که تو خورشیدمنظری|
  block
    block |رخ خوبان این جهان همه ابرست و تو مهی|
    block |سر شاهان این جهان همه پایست و تو سری|
  block
    block |چو درآمد خیال تو مه نو تیره شد بگفت|
    block |چه عجب گر تو روشنی که از او آب می‌خوری|