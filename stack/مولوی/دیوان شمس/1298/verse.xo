
block |امروز روز شادی و امسال سال لاغ|
  block
    block |امروز روز شادی و امسال سال لاغ|
    block |نیکوست حال ما که نکو باد حال باغ|
  block
    block |آمد بهار و گفت به نرگس به خنده گل|
    block |چشم من و تو روشن بی‌روی زشت زاغ|
  block
    block |گل نقل بلبلان و شکر نقل طوطیان|
    block |سبزه‌ست و لاله زار و چمن کوری کلاغ|
  block
    block |با سیب انار گفت که شفتالویی بده|
    block |گفت این هوس پزند همه منبلان راغ|
  block
    block |شفتالوی مسیح به جان می‌توان خرید|
    block |جانی نه کز دلست ترقیش نه از دماغ|
  block
    block |باغ و بهار هست رسول بهشت غیب|
    block |بشنو که بر رسول نباشد به جز بلاغ|
  block
    block |در آفتاب فضل گشا پر و بال نو|
    block |کز پیش آفتاب برفتست میغ و ماغ|
  block
    block |چندان شراب ریخت کنون ساقی ربیع|
    block |مستسقیان خاک از این فیض کرده کاغ|
  block
    block |خورشید ما مقیم حمل در بهار جان|
    block |فارغ ز بهمنست و ز کانون زهی مساغ|
  block
    block |سر همچنین بجنبان یعنی سر مرا|
    block |خاریدن آرزوست ندارم بدو فراغ|
  block
    block |امروز پایدار که برپاست ساقیی|
    block |کبست خاک را و فلک را دو صد چراغ|
  block
    block |گه آب می‌نماید و گه آتشی کز او|
    block |دل داغ داغ بود و رهانیده شد ز داغ|
  block
    block |غم چیغ چیغ کرد چو در چنگ گربه موش|
    block |گو چیغ چیغ می‌کن و گو چاغ چاغ چاغ|
  block
    block |آتش بزن به چرخه و پنبه دگر مریس|
    block |گردن چو دوک گشت این حرف چون پناغ|