
block |قصد جفاها نکنی ور بکنی با دل من|
  block
    block |قصد جفاها نکنی ور بکنی با دل من|
    block |وا دل من وا دل من وا دل من وا دل من|
  block
    block |قصد کنی بر تن من شاد شود دشمن من|
    block |وانگه از این خسته شود یا دل تو یا دل من|
  block
    block |واله و مجنون دل من خانه پرخون دل من|
    block |بهر تماشا چه شود رنجه شوی تا دل من|
  block
    block |خورده شکرها دل من بسته کمرها دل من|
    block |وقت سحرها دل من رفته به هر جا دل من|
  block
    block |مرده و زنده دل من گریه و خنده دل من|
    block |خواجه و بنده دل من از تو چو دریا دل من|
  block
    block |ای شده استاد امین جز که در آتش منشین|
    block |گر چه چنین است و چنین هیچ میاسا دل من|
  block
    block |سوی صلاح دل و دین آمده جبریل امین|
    block |در طلب نعمت جان بهر تقاضا دل من|