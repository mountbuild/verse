
block |به روح‌های مقدس ز من سلام برید|
  block
    block |به روح‌های مقدس ز من سلام برید|
    block |به عاشقان مقدم ز من پیام برید|
  block
    block |به روز وصل چو برقم شب فراق چو ابر|
    block |از این دو حال مشوش بگو کدام برید|
  block
    block |خدای خصم شما گر به پیش آن خورشید|
    block |ز ماه و شمع و ستاره و چراغ نام برید|
  block
    block |سیاه کاسه شوی ار ز مطبخ عشقش|
    block |به سوی خوان کرم دیگ‌های خام برید|
  block
    block |نشان دهم که شما آتش از کجا آرید|
    block |ز برق نعل شهنشاه خوش خرام برید|
  block
    block |ولیک مرکب تندست هان و هان زنهار|
    block |نه زین هلد نه لگام ار شما لگام برید|
  block
    block |حیات یابد آن جا را اگر چه مرده برید|
    block |حلال گردد آن جا اگر حرام برید|
  block
    block |هزار بند چو عشقش ز پای جان بگشاد|
    block |مرا دو دست گرفته به آن مقام برید|
  block
    block |ز لوح عشق نبشتیم این غزل‌ها را|
    block |به شمس مفخر تبریز از این غلام برید|