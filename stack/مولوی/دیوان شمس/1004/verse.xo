
block |دوش دل عربده گر با کی بود|
  block
    block |دوش دل عربده گر با کی بود|
    block |مشت کی کردست دو چشمش کبود|
  block
    block |آن دل پرخواره ز عشق شراب|
    block |هفت قدح از دگران برفزود|
  block
    block |مست شد و بر سر کوی اوفتاد|
    block |دست زنان ناگه خوابش ربود|
  block
    block |آن عسسی رفت قبایش ببرد|
    block |وان دگری شد کمرش را گشود|
  block
    block |آمد چنگی بنوازید تار|
    block |جست ز خواب آن دل بی‌تار و پود|
  block
    block |دید قبا رفته خمارش نماند|
    block |دید زیان کم شد سودای سود|
  block
    block |دیدش ساقی که در آتش فتاد|
    block |جام گرفت و سوی او شد چو دود|
  block
    block |بر غم او ریخت می دلگشا|
    block |صورت اقبال بدو رو نمود|
  block
    block |بخت بقا یافت قبا گو برو|
    block |ذوق فنا دید چه جوید وجود|
  block
    block |عالم ویرانه به جغدان حلال|
    block |باد دو صد شنبه از آن جهود|
  block
    block |ما چو خرابیم و خراباتییم|
    block |خیز قدح پر کن و پیش آر زود|
  block
    block |این قدح از لطف نیاید به چشم|
    block |جسم نداند می جان آزمود|
  block
    block |زان سوی گوش آمد این طبل عید|
    block |در دلش آتش بزن افغان عود|
  block
    block |بس کن و اندر تتق عشق رو|
    block |دلبر خوبست و هزاران حسود|