
block |ای خواجه سلام علیک من عزم سفر دارم|
  block
    block |ای خواجه سلام علیک من عزم سفر دارم|
    block |وز بام فلک پنهان من راه گذر دارم|
  block
    block |جان عزم سفر دارد تا معدن و اصل خود|
    block |زان سو که نظر بخشد آن سوی نظر دارم|
  block
    block |نک می کشدم سیلم آن سوی که بد میلم|
    block |کز فرقت آن دریا بس گرم جگر دارم|
  block
    block |می تازم ترکانه تا حضرت خاقانی|
    block |کز وی مثل خرگه صد بند کمر دارم|
  block
    block |چون سایه فنا گردم در تابش خورشیدی|
    block |کاندر پی او دایم من سیر قمر دارم|
  block
    block |چون لعل ز خورشیدش جز گرمی و جز تابش|
    block |من فر دگر گیرم من عشق دگر دارم|
  block
    block |گر بشکند این جوزم هم مغزم و هم نغزم|
    block |ور بشکندم چون نی صد قند شکر دارم|
  block
    block |چون سروم و چون سوسن هم بسته هم آزادم|
    block |چون سنگم و چون آهن در سینه شرر دارم|
  block
    block |یا من هو فی قلبی یسبی ادبی یسبی|
    block |حسبی ابدا حسبی آنچ از تو به بر دارم|
  block
    block |مولای فنی صبری لا تخرج من صدری|
    block |لا تبعد نستبری کز هجر ضرر دارم|
  block
    block |ای عشق صلا گفتی می آیم بسم الله|
    block |آخر به چه آرامم گر از تو حذر دارم|
  block
    block |گر در دل تابوتم مهر تو بود قوتم|
    block |قوت ملکی دارم گر شکل بشر دارم|
  block
    block |آفندی کلیتیشی کالیسو کیتیشی|
    block |شیلیسو نسندیشی دل زیر و زبر دارم|
  block
    block |افندی مناخوسی بویسی کلیمو بویسی|
    block |تینما خو نتیلوسی یاد تو سمر دارم|
  block
    block |باقیش بفرما تو ای خسرو دریاخو|
    block |بستم چو صدف من لب یعنی که گهر دارم|