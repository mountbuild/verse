
block |بیا بیا که تویی جان جان جان سماع|
  block
    block |بیا بیا که تویی جان جان جان سماع|
    block |هزار شمع منور به خاندان سماع|
  block
    block |چو صد هزار ستاره ز تست روشن دل|
    block |بیا که ماه تمامی در آسمان سماع|
  block
    block |بیا که جان و جهان در رخ تو حیرانست|
    block |بیا که بوالعجبی نیک در جهان سماع|
  block
    block |بیا که بی تو به بازار عشق نقدی نیست|
    block |بیا که چون تو زری را ندید کان سماع|
  block
    block |بیا که بر در تو شسته‌اند مشتاقان|
    block |ز بام خویش فروکن تو نردبان سماع|
  block
    block |بیا که رونق بازار عشق از لب تست|
    block |که شاهدیست نهانی در این دکان سماع|
  block
    block |بیار قند معانی ز شمس تبریزی|
    block |که باز ماند ز عشق لبش دهان سماع|