
block |دوش چه خورده‌ای بگو ای بت همچو شکرم|
  block
    block |دوش چه خورده‌ای بگو ای بت همچو شکرم|
    block |تا همه سال روز و شب باقی عمر از آن خورم|
  block
    block |گر تو غلط دهی مرا رنگ تو غمز می کند|
    block |رنگ تو تا بدیده‌ام دنگ شده‌ست این سرم|
  block
    block |یک نفسی عنان بکش تیز مرو ز پیش من|
    block |تا بفروزد این دلم تا به تو سیر بنگرم|
  block
    block |سخت دلم همی‌تپد یک نفسی قرار کن|
    block |خون ز دو دیده می چکد تیز مرو ز منظرم|
  block
    block |چون ز تو دور می شوم عبرت خاک تیره‌ام|
    block |چونک ببینمت دمی رونق چرخ اخضرم|
  block
    block |چون رخ آفتاب شد دور ز دیده زمین|
    block |جامه سیاه می کند شب ز فراق لاجرم|
  block
    block |خور چو به صبح سر زند جامه سپید می کند|
    block |ای رخت آفتاب جان دور مشو ز محضرم|
  block
    block |خیره کشی مکن بتا خیره مریز خون من|
    block |تنگ دلی مکن بتا درمشکن تو گوهرم|
  block
    block |ساغر می خیال تو بر کف من نهاد دی|
    block |تا بندیدمت در او میل نشد به ساغرم|
  block
    block |داروی فربهی ز تو یافت زمین و آسمان|
    block |تربیتی نما مرا از بر خود که لاغرم|
  block
    block |ای صنم ستیزه گر مست ستیزه‌ات شکر|
    block |جان تو است جان من اختر توست اخترم|
  block
    block |چند به دل بگفته‌ام خون بخور و خموش کن|
    block |دل کتفک همی‌زند که تو خموش من کرم|