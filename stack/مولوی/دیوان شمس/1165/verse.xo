
block |میر خرابات تویی ای نگار|
  block
    block |میر خرابات تویی ای نگار|
    block |وز تو خرابات چنین بی‌قرار|
  block
    block |جمله خرابات خراب تواند|
    block |جمله اسرار ز توست آشکار|
  block
    block |جان خراباتی و عمر عزیز|
    block |هین که بشد عمر چنین هوشیار|
  block
    block |جان و جهان جان مرا دست گیر|
    block |چشم جهان حرف مرا گوش دار|
  block
    block |خاک کفت چشم مرا توتیاست|
    block |وعده تو گوش مرا گوشوار|
  block
    block |خمر کهن بر سر عشاق ریز|
    block |صورت نو در دل مستان نگار|
  block
    block |ساغر بازیچه فانی ببر|
    block |ساغر مردانه ما را بیار|
  block
    block |آتش می بر سر پرهیز ریز|
    block |وای بر آن زاهد پرهیزکار|
  block
    block |حق چو شراب ازلی دردهد|
    block |مرد خورد باده حق مردوار|
  block
    block |پرورش جان به سقاهم بود|
    block |از می و از ساغر پروردگار|