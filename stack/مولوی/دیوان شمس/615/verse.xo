
block |خواب از پی آن آید تا عقل تو بستاند|
  block
    block |خواب از پی آن آید تا عقل تو بستاند|
    block |دیوانه کجا خسبد دیوانه چه شب داند|
  block
    block |نی روز بود نی شب در مذهب دیوانه|
    block |آن چیز که او دارد او داند او داند|
  block
    block |از گردش گردون شد روز و شب این عالم|
    block |دیوانه آن جا را گردون بنگر داند|
  block
    block |گر چشم سرش خسپد بی‌سر همه چشمست او|
    block |کز دیده جان خود لوح ازلی خواند|
  block
    block |دیوانگی ار خواهی چون مرغ شو و ماهی|
    block |با خواب چو همراهی آن با تو کجا ماند|
  block
    block |شب رو شو و عیاری در عشق چنان یاری|
    block |تا باز شود کاری زان طره که بفشاند|
  block
    block |دیوانه دگر سانست او حامله جانست|
    block |چشمش چو به جانانست حملش نه بدو ماند|
  block
    block |زین شرح اگر خواهی از شمس حق و شاهی|
    block |تبریز همه عالم زو نور نو افشاند|