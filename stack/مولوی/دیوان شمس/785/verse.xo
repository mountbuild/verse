
block |ما نه زان محتشمانیم که ساغر گیرند|
  block
    block |ما نه زان محتشمانیم که ساغر گیرند|
    block |و نه زان مفلسکان که بز لاغر گیرند|
  block
    block |ما از آن سوختگانیم که از لذت سوز|
    block |آب حیوان بهلند و پی آذر گیرند|
  block
    block |چو مه از روزن هر خانه که اندرتابیم|
    block |از ضیا شب صفتان جمله ره در گیرند|
  block
    block |ناامیدان که فلک ساغر ایشان بشکست|
    block |چو ببینند رخ ما طرب از سر گیرند|
  block
    block |آنک زین جرعه کشد جمله جهانش نکشد|
    block |مگر او را به گلیم از بر ما برگیرند|
  block
    block |هر کی او گرم شد این جا نشود غره کس|
    block |اگرش سردمزاجان همه در زر گیرند|
  block
    block |در فروبند و بده باده که آن وقت رسید|
    block |زردرویان تو را که می احمر گیرند|
  block
    block |به یکی دست می خالص ایمان نوشند|
    block |به یکی دست دگر پرچم کافر گیرند|
  block
    block |آب ماییم به هر جا که بگردد چرخی|
    block |عود ماییم به هر سور که مجمر گیرند|
  block
    block |پس این پرده ازرق صنمی مه روییست|
    block |که ز نور رخش انجم همه زیور گیرند|
  block
    block |ز احتراقات و ز تربیع و نحوست برهند|
    block |اگر او را سحری گوشه چادر گیرند|
  block
    block |تو دورای و دودلی و دل صاف آن‌ها راست|
    block |که دل خود بهلند و دل دلبر گیرند|
  block
    block |خمش ای عقل عطارد که در این مجلس عشق|
    block |حلقه زهره بیانت همه تسخر گیرند|