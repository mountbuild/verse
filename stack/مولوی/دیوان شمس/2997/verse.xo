
block |ای آسمان که بر سر ما چرخ می‌زنی|
  block
    block |ای آسمان که بر سر ما چرخ می‌زنی|
    block |در عشق آفتاب تو همخرقه منی|
  block
    block |والله که عاشقی و بگویم نشان عشق|
    block |بیرون و اندرون همه سرسبز و روشنی|
  block
    block |از بحر تر نگردی و ز خاک فارغی|
    block |از آتشش نسوزی و ز باد ایمنی|
  block
    block |ای چرخ آسیا ز چه آب است گردشت|
    block |آخر یکی بگو که چه دولاب آهنی|
  block
    block |از گردشی کنار زمین چون ارم کنی|
    block |وز گردشی دگر چه درختان که برکنی|
  block
    block |شمعی است آفتاب و تو پروانه‌ای به فعل|
    block |پروانه وار گرد چنین شمع می‌تنی|
  block
    block |پوشیده‌ای چو حاج تو احرام نیلگون|
    block |چون حاج گرد کعبه طوافی همی‌کنی|
  block
    block |حق گفت ایمن است هر آن کو به حج رسید|
    block |ای چرخ حق گزار ز آفات ایمنی|
  block
    block |جمله بهانه‌هاست که عشق است هر چه هست|
    block |خانه خداست عشق و تو در خانه ساکنی|
  block
    block |زین بیش می‌نگویم و امکان گفت نیست|
    block |والله چه نکته‌هاست در این سینه گفتنی|