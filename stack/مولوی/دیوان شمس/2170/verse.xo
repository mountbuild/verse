
block |هر شش جهتم ای جان منقوش جمال تو|
  block
    block |هر شش جهتم ای جان منقوش جمال تو|
    block |در آینه درتابی چون یافت صقال تو|
  block
    block |آیینه تو را بیند اندازه عرض خود|
    block |در آینه کی گنجد اشکال کمال تو|
  block
    block |خورشید ز خورشیدت پرسید کیت بینم|
    block |گفتا که شوم طالع در وقت زوال تو|
  block
    block |رهوار نتانی شد این سوی که چون ناقه|
    block |بسته‌ست تو را زانو ای عقل عقال تو|
  block
    block |عقلی که نمی‌گنجد در هفت فلک فرش|
    block |ای عشق چرا رفت او در دام و جوال تو|
  block
    block |این عقل یکی دانه از خرمن عشق آمد|
    block |شد بسته آن دانه جمله پر و بال تو|
  block
    block |در بحر حیات حق خوردی تو یکی غوطه|
    block |جان ابدی دیدی جان گشت وبال تو|
  block
    block |ملکش به چه کار آید با ملکت عشق تو|
    block |جاهش به چه کار آید با جاه و جلال تو|
  block
    block |صد حلقه زرین بین در گوش جهان اکنون|
    block |از لطف جواب تو وز ذوق سؤال تو|
  block
    block |خامان که زر پخته از دست تو نامدشان|
    block |شادند به جای زر با سنگ و سفال تو|
  block
    block |صد چرخ طواف آرد بر گرد زمین تو|
    block |صد بدر سجود آرد در پیش هلال تو|
  block
    block |با تو سگ نفس ما روباهی و مکر آرد|
    block |که شیر سجود آرد در پیش شغال تو|
  block
    block |بی‌پای چو روز و شب اندر سفریم ای جان|
    block |چون می‌رسد از گردون هر لحظه تعال تو|
  block
    block |تاریکی ما چه بود در حضرت نور تو|
    block |فعل بد ما چه بود با حسن فعال تو|
  block
    block |روزیم چو سایه ما بر گرد درخت تو|
    block |شب تا به سحر نالان ایمن ز ملال تو|
  block
    block |از شوق عتاب تو آن آدم بگزیده|
    block |از صدر جنان آمد در صف نعال تو|
  block
    block |دریای دل از مدحت می‌غرد و می‌جوشد|
    block |لیکن لب خود بستم از شوق مقال تو|