
block |میر شکار من که مرا کرده‌ای شکار|
  block
    block |میر شکار من که مرا کرده‌ای شکار|
    block |بی‌تو نه عیش دارم و نه خواب و نه قرار|
  block
    block |دلدار من تویی سر بازار من تویی|
    block |این جمله جور بر من مسکین روا مدار|
  block
    block |ای آنک یار نیست تو را در جهان عشق|
    block |من در جهان فکنده که ای یار یار یار|
  block
    block |درده از آن شراب که اول بداده‌ای|
    block |زان چشم‌های مست تو بشکن مرا خمار|
  block
    block |از آسمان فرست شرابی کز آن شراب|
    block |اندر زمین نماند یک عقل هوشیار|
  block
    block |روزی هزار کار برآری به یک نظر|
    block |آخر یکی نظر کن و این کار را برآر|