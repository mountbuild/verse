
block |مهمان شاهم هر شبی بر خوان احسان و وفا|
  block
    block |مهمان شاهم هر شبی بر خوان احسان و وفا|
    block |مهمان صاحب دولتم که دولتش پاینده با|
  block
    block |بر خوان شیران یک شبی بوزینه‌ای همراه شد|
    block |استیزه رو گر نیستی او از کجا شیر از کجا|
  block
    block |بنگر که از شمشیر شه در قهرمان خون می‌چکد|
    block |آخر چه گستاخی است این والله خطا والله خطا|
  block
    block |گر طفل شیری پنجه زد بر روی مادر ناگهان|
    block |تو دشمن خود نیستی بر وی منه تو پنجه را|
  block
    block |آن کو ز شیران شیر خورد او شیر باشد نیست مرد|
    block |بسیار نقش آدمی دیدم که بود آن اژدها|
  block
    block |نوح ار چه مردم وار بد طوفان مردم خوار بد|
    block |گر هست آتش ذره‌ای آن ذره دارد شعله‌ها|
  block
    block |شمشیرم و خون ریز من هم نرمم و هم تیز من|
    block |همچون جهان فانیم ظاهر خوش و باطن بلا|