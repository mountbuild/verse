
block |ندارد مجلس ما بی‌تو نوری|
  block
    block |ندارد مجلس ما بی‌تو نوری|
    block |که مجلس بی‌تو باشد همچو گوری|
  block
    block |بیایی یا بدان سومان بخوانی|
    block |ز فضلت این کرامت نیست دوری|
  block
    block |خلایق همچو کشت و تو بهاری|
    block |به تو یابد شقایقشان ظهوری|
  block
    block |تجلی کن که تا سرمست گردند|
    block |کنند اجزای عالم مست شوری|
  block
    block |چو دریای عتاب تو بجوشد|
    block |برآید موج طوفان از تنوری|
  block
    block |چو گردون قبول تو بگردد|
    block |شود جمله مصیبت‌ها سروری|
  block
    block |خمش بگذار این شیشه گری را|
    block |مبادا که زند بر شیشه کوری|