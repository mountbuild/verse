
block |در این خانه کژی ای دل گهی راست|
  block
    block |در این خانه کژی ای دل گهی راست|
    block |برون رو هی که خانه خانه ماست|
  block
    block |چو بادی تو گهی گرم و گهی سرد|
    block |رو آن جا که نه گرما و نه سرماست|
  block
    block |تو خواهی که مرا مستور داری|
    block |منم روز و همیشه روز رسواست|
  block
    block |تو میرابی که بر جو حکم داری|
    block |به جو اندرنگنجد جان که دریاست|
  block
    block |تو پر و بال داری مرغ واری|
    block |به پر و بال مردان را چه پرواست|
  block
    block |نجس در جوی ما آب زلالست|
    block |مگس بر دوغ ما بازست و عنقاست|
  block
    block |صلا ای آفتاب لامکانی|
    block |که ذره ذره از تابش ثریاست|
  block
    block |بحمدالله به عشق او بجستیم|
    block |از این تنگی که محراب و چلیپاست|
  block
    block |دهل برگیر و در بازار می‌رو|
    block |ندا می‌کن که یوسف خوب سیماست|
  block
    block |دریدم پرده ناموس و سالوس|
    block |که جان من ز جان خویش برخاست|