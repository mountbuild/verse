
block |چند از این قیل و قال عشق پرست و ببال|
  block
    block |چند از این قیل و قال عشق پرست و ببال|
    block |تا تو بمانی چو عشق در دو جهان بی‌زوال|
  block
    block |چند کشی بار هجر غصه و تیمار هجر|
    block |خاصه که منقار هجر کند تو را پر و بال|
  block
    block |آه ز نفس فضول آه ز ضعف عقول|
    block |آه ز یار ملول چند نماید ملال|
  block
    block |آن که همی‌خوانمش عجز نمی‌دانمش|
    block |تا که بترسانمش از ستم و از وبال|
  block
    block |جمله سؤال و جواب زوست منم چون رباب|
    block |می‌زندم او شتاب زخمه که یعنی بنال|
  block
    block |یک دم بانگ نجات یک دم آواز مات|
    block |می‌زند آن خوش صفات بر من و بر وصف حال|
  block
    block |تصلح میزاننا تحسن الحاننا|
    block |تذهب احزاننا انت شدید المحال|