
block |آب حیات عشق را در رگ ما روانه کن|
  block
    block |آب حیات عشق را در رگ ما روانه کن|
    block |آینه صبوح را ترجمه شبانه کن|
  block
    block |ای پدر نشاط نو بر رگ جان ما برو|
    block |جام فلک نمای شو وز دو جهان کرانه کن|
  block
    block |ای خردم شکار تو تیر زدن شعار تو|
    block |شست دلم به دست کن جان مرا نشانه کن|
  block
    block |گر عسس خرد تو را منع کند از این روش|
    block |حیله کن و ازو بجه دفع دهش بهانه کن|
  block
    block |در مثل است کاشقران دور بوند از کرم|
    block |ز اشقر می کرم نگر با همگان فسانه کن|
  block
    block |ای که ز لعب اختران مات و پیاده گشته‌ای|
    block |اسپ گزین فروز رخ جانب شه دوانه کن|
  block
    block |خیز کلاه کژ بنه وز همه دام‌ها بجه|
    block |بر رخ روح بوسه ده زلف نشاط شانه کن|
  block
    block |خیز بر آسمان برآ با ملکان شو آشنا|
    block |مقعد صدق اندرآ خدمت آن ستانه کن|
  block
    block |چونک خیال خوب او خانه گرفت در دلت|
    block |چون تو خیال گشته‌ای در دل و عقل خانه کن|
  block
    block |هست دو طشت در یکی آتش و آن دگر ز زر|
    block |آتش اختیار کن دست در آن میانه کن|
  block
    block |شو چو کلیم هین نظر تا نکنی به طشت زر|
    block |آتش گیر در دهان لب وطن زبانه کن|
  block
    block |حمله شیر یاسه کن کله خصم خاصه کن|
    block |جرعه خون خصم را نام می مغانه کن|
  block
    block |کار تو است ساقیا دفع دوی بیا بیا|
    block |ده به کفم یگانه‌ای تفرقه را یگانه کن|
  block
    block |شش جهت است این وطن قبله در او یکی مجو|
    block |بی وطنی است قبله گه در عدم آشیانه کن|
  block
    block |کهنه گر است این زمان عمر ابد مجو در آن|
    block |مرتع عمر خلد را خارج این زمانه کن|
  block
    block |ای تو چو خوشه جان تو گندم و کاه قالبت|
    block |گر نه خری چه که خوری روی به مغز و دانه کن|
  block
    block |هست زبان برون در حلقه در چه می شوی|
    block |در بشکن به جان تو سوی روان روانه کن|