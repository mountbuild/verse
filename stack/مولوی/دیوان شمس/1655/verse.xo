
block |دوش می گفت جانم کی سپهر معظم|
  block
    block |دوش می گفت جانم کی سپهر معظم|
    block |بس معلق زنانی شعله‌ها اندر اشکم|
  block
    block |بی‌گنه بی‌جنایت گردشی بی‌نهایت|
    block |بر تنت در شکایت نیلیی رسم ماتم|
  block
    block |گه خوش و گاه ناخوش چون خلیل اندر آتش|
    block |هم شه و هم گداوش چون براهیم ادهم|
  block
    block |صورتت سهمناکی حالتت دردناکی|
    block |گردش آسیاها داری و پیچ ارقم|
  block
    block |گفت چرخ مقدس چون نترسم از آن کس|
    block |کو بهشت جهان را می کند چون جهنم|
  block
    block |در کفش خاک مومی سازدش رنگ و رومی|
    block |سازدش باز و بومی سازدش شکر و سم|
  block
    block |او نهانی است یارا این چنین آشکارا|
    block |پیش کرده است ما را تا شود او مکتم|
  block
    block |کی شود بحر کیهان زیر خاشاک پنهان|
    block |گشته خاشاک رقصان موج در زیر و در بم|
  block
    block |چون تن خاکدانت بر سر آب جانت|
    block |جان تتق کرده تن را در عروسی و در غم|
  block
    block |در تتق نوعروسی تندخویی شموسی|
    block |می کند خوش فسوسی بر بد و نیک عالم|
  block
    block |خاک از او سبزه زاری چرخ از او بی‌قراری|
    block |هر طرف بختیاری زو معاف و مسلم|
  block
    block |عقل از او مستقینی صبر از او مستعینی|
    block |عشق از او غیب بینی خاک او نقش آدم|
  block
    block |باد پویان و جویان آب‌ها دست شویان|
    block |ما مسیحانه گویان خاک خامش چو مریم|
  block
    block |بحر با موج‌ها بین گرد کشتی خاکین|
    block |کعبه و مکه‌ها بین در تک چاه زمزم|
  block
    block |شه بگوید تو تن زن خویش در چه میفکن|
    block |که ندانی تو کردن دلو و حبل از شلولم|