
block |اگر تو مست شرابی چرا حشر نکنی|
  block
    block |اگر تو مست شرابی چرا حشر نکنی|
    block |وگر شراب نداری چرا خبر نکنی|
  block
    block |وگر سه چار قدح از مسیح جان خوردی|
    block |ز آسمان چهارم چرا گذر نکنی|
  block
    block |از آن کسی که تو مستی چرا جدا باشی|
    block |وز آن کسی که خماری چرا حذر نکنی|
  block
    block |چو آفتاب چرا تو کلاه کژ ننهی|
    block |ز نور خود چو مه نو چرا کمر نکنی|
  block
    block |چو آفتاب جمال قدیم تیغ زند|
    block |چو کان لعل چرا جان و دل سپر نکنی|
  block
    block |وگر چو نای چشیدی ز لعل خوش دم او|
    block |چرا چو نی تو جهان را پر از شکر نکنی|
  block
    block |وگر چو ابر تو حامل شدی از آن دریا|
    block |چرا چو ابر زمین را پر از گهر نکنی|
  block
    block |ز گلشن رخ تو گلرخان همی‌جوشند|
    block |چرا چو حیز و محنث نه‌ای نظر نکنی|
  block
    block |نگر به سبزقبایان باغ کآمده‌اند|
    block |به سوی شاه قبابخش چون سفر نکنی|
  block
    block |چو خرقه و شجره داری از بهار حیات|
    block |چرا سر دل خود جلوه چون شجر نکنی|
  block
    block |چو اعتبار ندارد جهان بر درویش|
    block |به بزم فقر چرا عیش معتبر نکنی|