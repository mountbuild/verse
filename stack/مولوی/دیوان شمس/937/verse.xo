
block |فراغتی دهدم عشق تو ز خویشاوند|
  block
    block |فراغتی دهدم عشق تو ز خویشاوند|
    block |از آنک عشق تو بنیاد عافیت برکند|
  block
    block |از آنک عشق نخواهد به جز خرابی کار|
    block |از آنک عشق نگیرد ز هیچ آفت پند|
  block
    block |چه جای مال و چه نام نکو و حرمت و بوش|
    block |چه خان و مان و سلامت چه اهل و یا فرزند|
  block
    block |که جان عاشق چون تیغ عشق برباید|
    block |هزار جان مقدس به شکر آن بنهند|
  block
    block |هوای عشق تو و آن گاه خوف ویرانی|
    block |تو کیسه بسته و آن گاه عشق آن لب قند|
  block
    block |سرک فروکش و کنج سلامتی بنشین|
    block |ز دست کوته ناید هوای سرو بلند|
  block
    block |برو ز عشق نبردی تو بوی در همه عمر|
    block |نه عشق داری عقلیست این به خود خرسند|
  block
    block |چه صبر کردن و دامن ز فتنه بربودن|
    block |نشسته تا که چه آید ز چرخ روزی چند|
  block
    block |درآمد آتش عشق و بسوخت هر چه جز اوست|
    block |چو جمله سوخته شد شاد شین و خوش می‌خند|
  block
    block |و خاصه عشق کسی کز الست تا به کنون|
    block |نبوده است چنو خود به حرمت پیوند|
  block
    block |اگر تو گویی دیدم ورا برای خدا|
    block |گشای دیده دیگر و این دو را بربند|
  block
    block |کز این نظر دو هزاران هزار چون من و تو|
    block |به هر دو عالم دایم هلاک و کور شدند|
  block
    block |اگر به دیده من غیر آن جمال آید|
    block |بکنده باد مرا هر دو دیده‌ها به کلند|
  block
    block |بصیرت همه مردان مرد عاجز شد|
    block |کجا رسد به جمال و جلال شاه لوند|
  block
    block |دریغ پرده هستی خدای برکندی|
    block |چنانک آن در خیبر علی حیدر کند|
  block
    block |که تا بدیدی دیده که پنج نوبت او|
    block |هزار ساله از آن سو که گفته شد بزنند|