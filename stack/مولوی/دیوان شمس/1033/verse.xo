
block |ای دیده مرا بر در واپس بکشیده سر|
  block
    block |ای دیده مرا بر در واپس بکشیده سر|
    block |باز از طرفی پنهان بنموده رخ عبهر|
  block
    block |یک لحظه سلف دیده کاین جایم تا دانی|
    block |بر حیرت من گاهی خندیده تو چون شکر|
  block
    block |در بسته به روی من یعنی که برو واپس|
    block |بر بام شده در پی یعنی نمطی دیگر|
  block
    block |سر را تو چنان کرده رو رو که رقیب آمد|
    block |من سجده کنان گشته یعنی که از این بگذر|
  block
    block |من در تو نظر کرده تو چشم بدزدیده|
    block |زان ناز و کرشم تو صد فتنه و شور و شر|
  block
    block |تو دست گزان بر من کاین جمله ز دست تو|
    block |من بوسه زنان گشته بر خاک به عذر اندر|
  block
    block |کی باشد کان بوسه بر لعل لبت یابم|
    block |وان گاه تو بخراشی رخساره چون زعفر|
  block
    block |ای کافر زلف تو شاه حشم زنگی|
    block |فریاد که ایمان شد اندر سر تو کافر|
  block
    block |چون طره بیفشانی مشک افتد در پایت|
    block |چون جعد براندازی خطیت دهد عنبر|
  block
    block |احسنت زهی نقشی کز عطسه او جان شد|
    block |ای کشته به پیش تو صد مانی و صد آزر|
  block
    block |ناگه ز جمال تو یک برق برون جسته|
    block |تا محو شد این خانه هم بام فنا هم در|
  block
    block |در عین فنا گفتم ای شاه همه شاهان|
    block |بگداخت‌همی نقشی بفسرده بدین آذر|
  block
    block |گفتا که خطاب تو هم باقی این برفست|
    block |تا برف بود باقی غیبست گل احمر|
  block
    block |گفتم که الا ای مه از تابش روی تو|
    block |خورشید کند سجده چون بنده گک کمتر|
  block
    block |آخر بنگر در من گفتا که نمی‌ترسی|
    block |از آتش رخسارم وانگه تو نه سامندر|
  block
    block |گفتم بتکی باشم دو چشم بپوشیده|
    block |اندر حجب غیرت پوشیده من این مغفر|
  block
    block |گفتا که تو را این عشق در صبر دهد رنگی|
    block |شایسته آن گردی هم ناظر و هم منظر|
  block
    block |گفتم چه نشان باشد در بنده از این وعده|
    block |گفتا که درخش جان در آتش دل چون زر|
  block
    block |وان گاه نکو بنگر در صحن عیار جان|
    block |در حال درخشانی وز تابش او برخور|
  block
    block |گفتم که همی‌ترسم وز ترس همی‌میرم|
    block |کز دیدن جان خود از من رود آن جوهر|
  block
    block |آن جوهر بی‌چونی کز حسن خیال تو|
    block |در چشم نشستستم ای طرفه سیمین بر|
  block
    block |گفتا که مترس آخر نی منت همی‌گویم|
    block |کز باغ جمال ما هم بر بخوری هم بر|
  block
    block |آن نقش خداوندی شمس الحق تبریزی|
    block |پرنور از او عالم تبریز از او انور|
  block
    block |او بود خلاصه کن او را تو سجودی کن|
    block |تا تو شنوی از خود کالله هو الاکبر|