
block |برسید لک لک جان که بهار شد کجایی|
  block
    block |برسید لک لک جان که بهار شد کجایی|
    block |بشکفت جمله عالم گل و برگ جان فزایی|
  block
    block |رخ یوسفان ببینی که ز چاه سر برآرد|
    block |همه گلرخان ببینی که کنند خودنمایی|
  block
    block |ثمرات دل شکسته به درون خاک بسته|
    block |بگشاده دیده دیده ز بلای دی رهایی|
  block
    block |خضر و سمن چو رندان بشکسته‌اند زندان|
    block |گل و لاله شاد و خندان ز سعادت عطایی|
  block
    block |همه مریمان کامل همه بکر و گشته حامل|
    block |بنموده عارفان دل به جناب کبریایی|
  block
    block |چو شکوفه کرد به بستان ز ره دهن چو مستان|
    block |تو نصیب خویش بستان ز زمانه گر ز مایی|
  block
    block |به مثال گربه هر یک به دهان گرفته کودک|
    block |سوی مادران گلشن به نظاره چون نیایی|
  block
    block |بنگر به مرغ خوش پر چو خطیب فوق منبر|
    block |به ثنا و حمد داور بگرفته خوش نوایی|