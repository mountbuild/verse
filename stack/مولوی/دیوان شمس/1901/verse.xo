
block |ز زخم دف کفم بدرید ای جان|
  block
    block |ز زخم دف کفم بدرید ای جان|
    block |چه بستی کیسه را دستی بجنبان|
  block
    block |گشادی کن بجنب آخر نه سنگی|
    block |نه سنگی هم گشاید آب حیوان|
  block
    block |مروت را مگر سیلاب برده‌ست|
    block |که پیدا نیست گرد او به میدان|
  block
    block |درافکن کهنه‌ای گر زر نداری|
    block |تو را جز ریش کهنه نیست درمان|
  block
    block |چو دستت بسته و ریشت گشاده‌ست|
    block |بجنبان ریش را ای ریش جنبان|
  block
    block |گلو بگرفت و آوازم ز نعره|
    block |مگر بسته است راه گوش اخوان|
  block
    block |اگر راه است آبی را در این ناو|
    block |چرا چرخی و سنگی نیست گردان|
  block
    block |وگر این سنگ گردان است کو آرد|
    block |زهی مهمانی بی‌آب و بی‌نان|
  block
    block |به طیبت گفتم این نکته مرنجید|
    block |مدارید از مزح خاطر پریشان|
  block
    block |گلو مخراش و زیر لب بخوانش|
    block |دهانت پر کند از در و مرجان|
  block
    block |مسلم دان خدا را خوان نهادن|
    block |خمش کن این کرم را نیست پایان|