
block |دل را ز من بپوشی یعنی که من ندانم|
  block
    block |دل را ز من بپوشی یعنی که من ندانم|
    block |خط را کنی مسلسل یعنی که من نخوانم|
  block
    block |بر تخته خیالات آن را نه من نبشتم|
    block |چون سر دل ندانم کاندر میان جانم|
  block
    block |از آفتاب بیشم ذرات روح پیشم|
    block |رقصان و ذکرگویان سوی گهرفشانم|
  block
    block |گر نور خود نبودی ذرات کی نمودی|
    block |ای ذره چون گریزی از جذبه عیانم|
  block
    block |پروانه وار عالم پران به گرد شمعم|
    block |فریش می فرستم پریش می ستانم|
  block
    block |در خلوت است عشقی زین شرح شرحه شرحه|
    block |گر شرح عشق خواهی پیش ویت نشانم|
  block
    block |ور زان که در گمانی نقش گمان ز من دان|
    block |زان نقش منکران را در قعر می کشانم|
  block
    block |ور زان که در یقینی دام یقین ز من بین|
    block |زان دام مقبلان را از کفر می رهانم|
  block
    block |ور درد و رنج داری در من نظر کن از وی|
    block |کان تیر رنج نجهد الا که از کمانم|
  block
    block |ور رنج گشت راحت در من نگر همان دم|
    block |می بین که آن نشانه‌ست از لطف بی‌نشانم|
  block
    block |هر جا که این جمال است داد و ستد حلال است|
    block |وان جا که ذوالجلال است من دم زدن نتانم|