
block |صفت خدای داری چو به سینه‌ای درآیی|
  block
    block |صفت خدای داری چو به سینه‌ای درآیی|
    block |لمعان طور سینا تو ز سینه وانمایی|
  block
    block |صفت چراغ داری چو به خانه شب درآیی|
    block |همه خانه نور گیرد ز فروغ روشنایی|
  block
    block |صفت شراب داری تو به مجلسی که باشی|
    block |دو هزار شور و فتنه فکنی ز خوش لقایی|
  block
    block |چو طرب رمیده باشد چو هوس پریده باشد|
    block |چه گیاه و گل بروید چو تو خوش کنی سقایی|
  block
    block |چو جهان فسرده باشد چو نشاط مرده باشد|
    block |چه جهان‌های دیگر که ز غیب برگشایی|
  block
    block |ز تو است این تقاضا به درون بی‌قراران|
    block |و اگر نه تیره گل را به صفا چه آشنایی|
  block
    block |فلکی به گرد خاکی شب و روز گشته گردان|
    block |فلکا ز ما چه خواهی نه تو معدن ضیایی|
  block
    block |نفسی سرشک ریزی نفسی تو خاک بیزی|
    block |نه قراضه جویی آخر همه کان و کیمیایی|
  block
    block |مثل قراضه جویان شب و روز خاک بیزی|
    block |ز چه خاک می‌پرستی نه تو قبله دعایی|
  block
    block |چه عجب اگر گدایی ز شهی عطا بجوید|
    block |عجب این که پادشاهی ز گدا کند گدایی|
  block
    block |و عجبتر اینک آن شه به نیاز رفت چندان|
    block |که گدا غلط درافتد که مراست پادشاهی|
  block
    block |فلکا نه پادشاهی نه که خاک بنده توست|
    block |تو چرا به خدمت او شب و روز در هوایی|
  block
    block |فلکم جواب گوید که کسی تهی نپوید|
    block |که اگر کهی بپرد بود آن ز کهربایی|
  block
    block |سخنم خور فرشته‌ست من اگر سخن نگویم|
    block |ملک گرسنه گوید که بگو خمش چرایی|
  block
    block |تو نه از فرشتگانی خورش ملک چه دانی|
    block |چه کنی ترنگبین را تو حریف گندنایی|
  block
    block |تو چه دانی این ابا را که ز مطبخ دماغ است|
    block |که خدا کند در آن جا شب و روز کدخدایی|
  block
    block |تبریز شمس دین را تو بگو که رو به ما کن|
    block |غلطم بگو که شمسا همه روی بی‌قفایی|