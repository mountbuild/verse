
block |ای دل من در هوایت همچو آب و ماهیان|
  block
    block |ای دل من در هوایت همچو آب و ماهیان|
    block |ماهی جانم بمیرد گر بگردی یک زمان|
  block
    block |ماهیان را صبر نبود یک زمان بیرون آب|
    block |عاشقان را صبر نبود در فراق دلستان|
  block
    block |جان ماهی آب باشد صبر بی‌جان چون بود|
    block |چونک بی‌جان صبر نبود چون بود بی‌جان جان|
  block
    block |هر دو عالم بی‌جمالت مر مرا زندان بود|
    block |آب حیوان در فراقت گر خورم دارد زیان|
  block
    block |این نگارستان عالم پرنشان و نقش توست|
    block |لیک جای تو نگیرد کو نشان کو بی‌نشان|
  block
    block |قطره خون دلم را چون جهانی کرده‌ای|
    block |تا ز حیرانی ندانم قطره‌ای را از جهان|
  block
    block |بر دهان من به دست خویش بنهادی قدح|
    block |تا ز سرمستی ندانم من قدح را از دهان|
  block
    block |من کی باشم از زمین تا آسمان مستان پرند|
    block |کز شراب تو ندانند از زمین تا آسمان|
  block
    block |صد شبان چون من سپرده گوسفند خود به گرگ|
    block |گوسفندان را چه کردی با کی گویم کو شبان|
  block
    block |در بیان آرم نیایی ور نهان دارم بتر|
    block |درنگنجی از بزرگی در جهان و در نهان|
  block
    block |گر نهان را می شناسم از جهان در عاشقی|
    block |مؤمن عشقم مخوان و کافرم خوان ای فلان|