
block |به من نگر که منم مونس تو اندر گور|
  block
    block |به من نگر که منم مونس تو اندر گور|
    block |در آن شبی که کنی از دکان و خانه عبور|
  block
    block |سلام من شنوی در لحد خبر شودت|
    block |که هیچ وقت نبودی ز چشم من مستور|
  block
    block |منم چو عقل و خرد در درون پرده تو|
    block |به وقت لذت و شادی به گاه رنج و فتور|
  block
    block |شب غریب چو آواز آشنا شنوی|
    block |رهی ز ضربت مار و جهی ز وحشت مور|
  block
    block |خمار عشق درآرد به گور تو تحفه|
    block |شراب و شاهد و شمع و کباب و نقل و بخور|
  block
    block |در آن زمان که چراغ خرد بگیرانیم|
    block |چه‌های و هوی برآید ز مردگان قبور|
  block
    block |ز های و هوی شود خیره خاک گورستان|
    block |ز بانگ طبل قیامت ز طمطراق نشور|
  block
    block |کفن دریده گرفته دو گوش خود از بیم|
    block |دماغ و گوش چه باشد به پیش نفخه صور|
  block
    block |به هر طرف نگری صورت مرا بینی|
    block |اگر به خود نگری یا به سوی آن شر و شور|
  block
    block |ز احولی بگریز و دو چشم نیکو کن|
    block |که چشم بد بود آن روز از جمالم دور|
  block
    block |به صورت بشرم‌هان و هان غلط نکنی|
    block |که روح سخت لطیفست عشق سخت غیور|
  block
    block |چه جای صورت اگر خود نمد شود صدتو|
    block |شعاع آینه جان علم زند به ظهور|
  block
    block |دهل زنید و سوی مطربان شهر تنید|
    block |مراهقان ره عشق راست روز ظهور|
  block
    block |به جای لقمه و پول ار خدای را جستی|
    block |نشسته بر لب خندق ندیدیی یک کور|
  block
    block |به شهر ما تو چه غمازخانه بگشادی|
    block |دهان بسته تو غماز باش همچون نور|