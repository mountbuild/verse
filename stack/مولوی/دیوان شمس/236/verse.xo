
block |مبارکی که بود در همه عروسی‌ها|
  block
    block |مبارکی که بود در همه عروسی‌ها|
    block |در این عروسی ما باد ای خدا تنها|
  block
    block |مبارکی شب قدر و ماه روزه و عید|
    block |مبارکی ملاقات آدم و حوا|
  block
    block |مبارکی ملاقات یوسف و یعقوب|
    block |مبارکی تماشای جنه المأوی|
  block
    block |مبارکی دگر کان به گفت درناید|
    block |نثار شادی اولاد شیخ و مهتر ما|
  block
    block |به همدمی و خوشی همچو شیر باد و عسل|
    block |به اختلاط و وفا همچو شکر و حلوا|
  block
    block |مبارکی تبارک ندیم و ساقی باد|
    block |بر آنک گوید آمین بر آنک کرد دعا|