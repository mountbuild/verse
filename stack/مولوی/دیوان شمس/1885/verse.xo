
block |ای سرده صد سودا دستار چنین می کن|
  block
    block |ای سرده صد سودا دستار چنین می کن|
    block |خوب است همین شیوه ای دوست همین می کن|
  block
    block |فرمانده خوبانی ابرو چو بجنبانی|
    block |این بنده تو را گوید آن می کن و این می کن|
  block
    block |از خون مسلمانان در ساغر رهبان کن|
    block |وز کافر زلفینت ویرانی دین می کن|
  block
    block |مأمون امین را تو می ران که رو ای خاین|
    block |وان غیرت رهزن را بر روح امین می کن|
  block
    block |آن حکم که از هیبت در عرش نمی‌گنجد|
    block |بر پشت زمان می نه بر روی زمین می کن|
  block
    block |آن را که ندارد جان جان ده به دم عیسی|
    block |وان را که ندارد زر ز اکسیر زرین می کن|
  block
    block |تا دور ابد شاها شمس الحق تبریزی|
    block |حکمی است به دور تو آری هله هین می کن|