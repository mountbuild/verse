
block |هر ذره که بر بالا می‌نوشد و پا کوبد|
  block
    block |هر ذره که بر بالا می‌نوشد و پا کوبد|
    block |خورشید ازل بیند وز عشق خدا کوبد|
  block
    block |آن را که بخنداند خوش دست برافشاند|
    block |وان را که بترساند دندان به دعا کوبد|
  block
    block |مستست از آن باده با قامت خم داده|
    block |این چرخ بر این بالا ناقوس صلا کوبد|
  block
    block |این عشق که مست آمد در باغ الست آمد|
    block |کانگور وجودم را در جهد و عنا کوبد|
  block
    block |گر عشق نی مستستی یا باده پرستستی|
    block |در باغ چرا آید انگور چرا کوبد|
  block
    block |تو پای همی‌کوبی و انگور نمی‌بینی|
    block |کاین صوفی جان تو در معصره‌ها کوبد|
  block
    block |گویی همه رنج و غم بر من نهد آن همدم|
    block |چون باغ تو را باشد انگور که را کوبد|
  block
    block |همخرقه ایوبی زان پای همی‌کوبی|
    block |هر کو شنود ارکض او پای وفا کوبد|
  block
    block |از زمزمه یوسف یعقوب به رقص آمد|
    block |وان یوسف شیرین لب پا کوبد پا کوبد|
  block
    block |ای طایفه پا کوبید چون حاضر آن جویید|
    block |باشد که سعادت پا در پای شما کوبد|
  block
    block |این عشق چو بارانست ما برگ و گیا ای جان|
    block |باشد که دمی باران بر برگ و گیا کوبد|
  block
    block |پا کوفت خلیل الله در آتش نمرودی|
    block |تا حلق ذبیح الله بر تیغ بلا کوبد|
  block
    block |پا کوفته روح الله در بحر چو مرغابی|
    block |با طایر معراجی تا فوق هوا کوبد|
  block
    block |خاموش کن و بی‌لب خوش طال بقا می‌زن|
    block |می‌ترس که چشم بد بر طال بقا کوبد|