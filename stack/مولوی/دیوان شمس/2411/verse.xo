
block |دلم چو دیده و تو چون خیال در دیده|
  block
    block |دلم چو دیده و تو چون خیال در دیده|
    block |زهی مبارک و زیبا به فال در دیده|
  block
    block |به بوی وصل دو دیده خراب و مست شده‌ست|
    block |چگونه باشد یا رب وصال در دیده|
  block
    block |چو دیده بیشه آن شیرمست من باشد|
    block |چه زهره دارد گرگ و شکال در دیده|
  block
    block |دو دیده را بگشا نور ذوالجلال ببین|
    block |ز فر دولت آن خوش خصال در دیده|
  block
    block |چو چتر و سنجق آن رشک صد سلیمان دید|
    block |گشاد هدهد جان پر و بال در دیده|
  block
    block |چو آفتاب جمالش بدیده‌ها درتافت|
    block |چه شعله‌هاست ز نور جلال در دیده|
  block
    block |چو عقل عقل قنق شد درون خرگه جسم|
    block |عقول هیچ ندارد مجال در دیده|
  block
    block |دو دیده مست شد از جان صدر شمس الدین|
    block |چه باده‌هاست از او مال مال در دیده|