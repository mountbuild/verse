
block |صلا ای صوفیان کامروز باری|
  block
    block |صلا ای صوفیان کامروز باری|
    block |سماع است و شراب و عیش آری|
  block
    block |صلا که ساعتی دیگر نیابی|
    block |ز مشرق تا به مغرب هوشیاری|
  block
    block |چنان در بحر مستی غرق گردند|
    block |که دل در عشق خوبی خوش عذاری|
  block
    block |از این مستان ننوشی های و هویی|
    block |وزین خوبان نبینی گوشواری|
  block
    block |در این مستان کجا وهمی رسیدی|
    block |گر این مستان ننالند از خماری|
  block
    block |به صد عالم نگنجد از جلالت|
    block |چنین سلطان و اعظم شهریاری|
  block
    block |ولیکن چون غبار انگیخت اسپش|
    block |به وهم آمد کر و فر سواری|
  block
    block |دهان بربند کاین جا یک نظر نیست|
    block |که بشناسد سواری از غباری|