
block |نی تو گفتی از جفای آن جفاگر نشکنم|
  block
    block |نی تو گفتی از جفای آن جفاگر نشکنم|
    block |نی تو گفتی عالمی در عشق او برهم زنم|
  block
    block |نی تو دست او گرفتی عهد کردی دو به دو|
    block |کز پی آن جان و دل این جان و دل را برکنم|
  block
    block |نور چشمت چون منم دورم مبین ای نور چشم|
    block |سوی بالا بنگر آخر زانک من بر روزنم|
  block
    block |ای سررشته طرب‌ها عیسی دوران تویی|
    block |سر از این روزن فروکن گر چه من چون سوزنم|
  block
    block |عشق را روز قیامت آتش و دودی بود|
    block |نور آن آتش تو باشی دود آن آتش منم|
  block
    block |تا نبینم روی چون گلزار آن صد نوبهار|
    block |همچو لاله من سیه دل صدزبان چون سوسنم|
  block
    block |شاه شمس الدین تبریزی منت عاشق بسم|
    block |روز بزمت همچو مومم روز رزمت آهنم|