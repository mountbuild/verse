
block |بازرسیدیم ز میخانه مست|
  block
    block |بازرسیدیم ز میخانه مست|
    block |بازرهیدیم ز بالا و پست|
  block
    block |جمله مستان خوش و رقصان شدند|
    block |دست زنید ای صنمان دست دست|
  block
    block |ماهی و دریا همه مستی کنند|
    block |چونک سر زلف تو افتاده شست|
  block
    block |زیر و زبر گشت خرابات ما|
    block |خنب نگون گشت و قرابه شکست|
  block
    block |پیر خرابات چو آن شور دید|
    block |بر سر بام آمد و از بام جست|
  block
    block |جوش برآورد یکی می کز او|
    block |هست شود نیست شود نیست هست|
  block
    block |شیشه چو بشکست و به هر سوی ریخت|
    block |چند کف پای حریفان که خست|
  block
    block |آن که سر از پای نداند کجاست|
    block |مست فتادست به کوی الست|
  block
    block |باده پرستان همه در عشرتند|
    block |تنتن تنتن شنو ای تن پرست|