
block |نگاهبان دو دیده‌ست چشم دلداری|
  block
    block |نگاهبان دو دیده‌ست چشم دلداری|
    block |نگاه دار نظر از رخ دگر یاری|
  block
    block |وگر نه به سینه درآید به غیر آن دلبر|
    block |بگو برو که همی‌ترسم از جگرخواری|
  block
    block |هلا مباد که چشمش به چشم تو نگرد|
    block |درون چشم تو بیند خیال اغیاری|
  block
    block |به من نگر که مرا یار امتحان‌ها کرد|
    block |به حیله برد مرا کشکشان به گلزاری|
  block
    block |گلی نمود که گل‌ها ز رشک او می‌ریخت|
    block |بتی که جمله بتان پیش او گرفتاری|
  block
    block |چنین چنین به تعجب سری بجنبانید|
    block |که نادرست و غریبست درنگر باری|
  block
    block |چنانک گفت طراریم دزد در پی توست|
    block |چو من سپس نگریدم ربود دستاری|
  block
    block |ز آب دیده داوود سبزه‌ها بررست|
    block |به عذر آنک به نقشی بکرد نظاری|
  block
    block |براند مر پدرت را کشان کشان ز بهشت|
    block |نظر به سنبله تر یکی ستمکاری|
  block
    block |حذر ز سنبل ابرو که چشم شه بر توست|
    block |هلا که می‌نگرد سوی تو خریداری|
  block
    block |چو مشتری دو چشم تو حی قیومست|
    block |به چنگ زاغ مده چشم را چو مرداری|
  block
    block |دهی تو کاله فانی بری عوض باقی|
    block |لطیف مشتریی سودمند بازاری|
  block
    block |خمش خمش که اگر چه تو چشم را بستی|
    block |ریای خلق کشیدت به نظم و اشعاری|
  block
    block |ولیک مفخر تبریز شمس دین با توست|
    block |چه غم خوری ز بد و نیک با چنین یاری|