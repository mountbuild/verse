
block |آورد طبیب جان یک طبله ره آوردی|
  block
    block |آورد طبیب جان یک طبله ره آوردی|
    block |گر پیر خرف باشی تو خوب و جوان گردی|
  block
    block |تن را بدهد هستی جان را بدهد مستی|
    block |از دل ببرد سستی وز رخ ببرد زردی|
  block
    block |آن طبله عیسی بد میراث طبیبان شد|
    block |تریاق در او یابی گر زهر اجل خوردی|
  block
    block |ای طالب آن طبله روی آر بدین قبله|
    block |چون روی بدو آری مه روی جهان گردی|
  block
    block |حبیب است در او پنهان کان ناید در دندان|
    block |نی تری و نی خشکی نی گرمی و نی سردی|
  block
    block |زان حب کم از حبه آیی بر آن قبه|
    block |کان مسکن عیسی شد و آن حبه بدان خردی|
  block
    block |شد محرز و شد محرز از داد تو هر عاجز|
    block |لاغر نشود هرگز آن را که تو پروردی|
  block
    block |گفتم به طبیب جان امروز هزاران سان|
    block |صدق قدمی باشد چون تو قدم افشردی|
  block
    block |از جا نبرد چیزی آن را که تو جا دادی|
    block |غم نسترد آن دل را کو را ز غم استردی|
  block
    block |خامش کن و دم درکش چون تجربه افتادت|
    block |ترک گروان برگو تو زان گروان فردی|