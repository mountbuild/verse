
block |در خانه نشسته بت عیار کی دارد|
  block
    block |در خانه نشسته بت عیار کی دارد|
    block |معشوق قمرروی شکربار کی دارد|
  block
    block |بی زحمت دیده رخ خورشید که بیند|
    block |بی پرده عیان طاقت دیدار کی دارد|
  block
    block |گفتی به خرابات دگر کار ندارم|
    block |خود کار تو داری و دگر کار کی دارد|
  block
    block |زندان صبوحی همه مخمور خمارند|
    block |ای زهره کلید در خمار کی دارد|
  block
    block |ما طوطی غیبیم شکرخواره و عاشق|
    block |آن کان شکرهای به قنطار کی دارد|
  block
    block |یک غمزه دیدار به از دامن دینار|
    block |دیدار چو باشد غم دینار کی دارد|
  block
    block |جان‌ها چو از آن شیر ره صید بدیدند|
    block |اکنون چو سگان میل به مردار کی دارد|
  block
    block |چون عین عیانست ز اقرار کی لافد|
    block |اقرار چو کاسد شود انکار کی دارد|
  block
    block |ای در رخ تو زلزله روز قیامت|
    block |در جنت حسن تو غم نار کی دارد|
  block
    block |با غمزه غمازه آن یار وفادار|
    block |اندیشه این عالم غدار کی دارد|
  block
    block |گفتی که ز احوال عزیزان خبری ده|
    block |با مخبر خوبت سر اخبار کی دارد|
  block
    block |ای مطرب خوش لهجه شیرین دم عارف|
    block |یاری ده و برگو که چنین یار کی دارد|
  block
    block |بازار بتان از تو خرابست و کسادست|
    block |بازار چه باشد دل بازار کی دارد|
  block
    block |امروز ز سودای تو کس را سر سر نیست|
    block |دستار کی دارد سر دستار کی دارد|
  block
    block |شمس الحق تبریز چو نقد آمد و پیدا|
    block |از پار کی گوید غم پیرار کی دارد|