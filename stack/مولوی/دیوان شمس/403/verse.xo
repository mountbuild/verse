
block |گر تو پنداری به حسن تو نگاری هست نیست|
  block
    block |گر تو پنداری به حسن تو نگاری هست نیست|
    block |ور تو پنداری مرا بی‌تو قراری هست نیست|
  block
    block |ور تو گویی چرخ می‌گردد به کار نیک و بد|
    block |چرخ را جز خدمت خاک تو کاری هست نیست|
  block
    block |سال‌ها شد که بیرون درت چون حلقه‌ایم|
    block |بر در تو حلقه بودن هیچ عاری هست نیست|
  block
    block |بر در اندیشه ترسان گشته‌ایم از هر خیال|
    block |خواجه را این جا خیالی هست آری هست نیست|
  block
    block |ای دل جاسوس من در پیش کیکاووس من|
    block |جز صلاح الدین ز دل‌ها هوشیاری هست نیست|