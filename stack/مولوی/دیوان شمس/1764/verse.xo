
block |ناله بلبل بهار کنیم|
  block
    block |ناله بلبل بهار کنیم|
    block |تا بدان بلبلان شکار کنیم|
  block
    block |کار او ناز و کار ما لابه است|
    block |گر ننالیم پس چه کار کنیم|
  block
    block |در گلستان رویم و گل چینیم|
    block |بر سر عاشقان نثار کنیم|
  block
    block |اندرآییم مست در بازار|
    block |همه را مست و بی‌قرار کنیم|
  block
    block |سیم با یار خوش عذار خوریم|
    block |خدمت چشم پرخمار کنیم|
  block
    block |کس نداند خدای داند و بس|
    block |عیش‌هایی که با نگار کنیم|
  block
    block |تو اگر رازدار ما باشی|
    block |راز را با تو آشکار کنیم|
  block
    block |می گریزند خلق از تاتار|
    block |خدمت خالق تبار کنیم|
  block
    block |بار کردند اشتران بگریز|
    block |رختمان نیست ما چه بار کنیم|
  block
    block |خلق خیزان کنند و ما بر بام|
    block |اشتر مردمان شمار کنیم|