
block |رفتم به طبیب جان گفتم که ببین دستم|
  block
    block |رفتم به طبیب جان گفتم که ببین دستم|
    block |هم بی‌دل و بیمارم هم عاشق و سرمستم|
  block
    block |صد گونه خلل دارم ای کاش یکی بودی|
    block |با این همه علت‌ها در شنقصه پیوستم|
  block
    block |گفتا که نه تو مردی گفتم که بلی اما|
    block |چون بوی توام آمد از گور برون جستم|
  block
    block |آن صورت روحانی وان مشرق یزدانی|
    block |وان یوسف کنعانی کز وی کف خود خستم|
  block
    block |خوش خوش سوی من آمد دستی به دلم برزد|
    block |گفتا ز چه دستی تو گفتم که از این دستم|
  block
    block |چون عربده می کردم درداد می و خوردم|
    block |افروخت رخ زردم وز عربده وارستم|
  block
    block |پس جامه برون کردم مستانه جنون کردم|
    block |در حلقه آن مستان در میمنه بنشستم|
  block
    block |صد جام بنوشیدم صد گونه بجوشیدم|
    block |صد کاسه بریزیدم صد کوزه دراشکستم|
  block
    block |گوساله زرین را آن قوم پرستیده|
    block |گوساله گرگینم گر عشق بنپرستم|
  block
    block |بازم شه روحانی می خواند پنهانی|
    block |بر می کشدم بالا شاهانه از این پستم|
  block
    block |پابست توام جانا سرمست توام جانا|
    block |در دست توام جانا گر تیرم وگر شستم|
  block
    block |چست توام ار چستم مست توام ار مستم|
    block |پست توام ار پستم هست توام ار هستم|
  block
    block |در چرخ درآوردی چون مست خودم کردی|
    block |چون تو سر خم بستی من نیز دهان بستم|