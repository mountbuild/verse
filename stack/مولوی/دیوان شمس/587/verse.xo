
block |صلا جان‌های مشتاقان که نک دلدار خوب آمد|
  block
    block |صلا جان‌های مشتاقان که نک دلدار خوب آمد|
    block |چو زرکوبست آن دلبر رخ من سیم کوب آمد|
  block
    block |از او کو حسن مه دارد هر آن کو دل نگه دارد|
    block |به خاک پای آن دلبر که آن کس سنگ و چوب آمد|
  block
    block |هر آنک از عشق بگریزد حقیقت خون خود ریزد|
    block |کجا خورشید را هرگز ز مرغ شب غروب آمد|
  block
    block |بروب از خویش این خانه ببین آن حس شاهانه|
    block |برو جاروب لا بستان که لا بس خانه روب آمد|
  block
    block |تن تو همچو خاک آمد دم تو تخم پاک آمد|
    block |هوس‌ها چون ملخ‌ها شد نفس‌ها چون حبوب آمد|
  block
    block |ز بینایی بگردیدی مگر خواب دگر دیدی|
    block |چه خوردی تو که قاروره پر از خلط رسوب آمد|
  block
    block |تو چه شنیدی تو چه گفتی بگو تا شب کجا خفتی|
    block |حکایت می‌کند رنگت که جاسوس القلوب آمد|
  block
    block |صلاح الدین یعقوبان جواهربخش زرکوبان|
    block |که او خورشید اسرارست و علام الغیوب آمد|