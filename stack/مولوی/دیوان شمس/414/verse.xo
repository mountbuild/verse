
block |روز و شب خدمت تو بی‌سر و بی‌پا چه خوشست|
  block
    block |روز و شب خدمت تو بی‌سر و بی‌پا چه خوشست|
    block |در شکرخانه تو مرغ شکرخا چه خوشست|
  block
    block |بر سر غنچه بسته که نهان می‌خندد|
    block |سایه سرو خوش نادره بالا چه خوشست|
  block
    block |زاغ اگر عاشق سرگین خر آمد گو باش|
    block |بلبلان را به چمن با گل رعنا چه خوشست|
  block
    block |بانک سرنای چه گر مونس غمگینان‌ست|
    block |از دم روح نفخنا دل سرنا چه خوشست|
  block
    block |گر چه شب بازرهد خلق ز اندیشه به خواب|
    block |در رخ شمس ضحی دیده بینا چه خوشست|
  block
    block |بت پرستانه تو را پای فرورفت به گل|
    block |تو چه دانی که بر این گنبد مینا چه خوشست|
  block
    block |چون تجلی بود از رحمت حق موسی را|
    block |زان شکرریز لقا سینه سینا چه خوشست|
  block
    block |که صدا دارد و در کان زر صامت هم هست|
    block |گه خمش بودن و گه گفت مواسا چه خوشست|