
block |توی که بدرقه باشی گهی گهی رهزن|
  block
    block |توی که بدرقه باشی گهی گهی رهزن|
    block |توی که خرمن مایی و آفت خرمن|
  block
    block |هزار جامه بدوزی ز عشق و پاره کنی|
    block |و آنگهان بنویسی تو جرم آن بر من|
  block
    block |تو قلزمی و دو عالم ز توست یک قطره|
    block |قراضه‌ای است دو عالم تویی دو صد معدن|
  block
    block |تو راست حکم که گویی به کور چشم گشا|
    block |سخن تو بخشی و گویی که گفت آن الکن|
  block
    block |بساختی ز هوس صد هزار مغناطیس|
    block |که نیست لایق آن سنگ خاص هر آهن|
  block
    block |مرا چو مست کشانی به سنگ و آهن خویش|
    block |مرا چه کار که من جان روشنم یا تن|
  block
    block |تو باده‌ای تو خماری تو دشمنی و تو دوست|
    block |هزار جان مقدس فدای این دشمن|
  block
    block |تو شمس دین به حقی و مفخر تبریز|
    block |بهار جان که بدادی سزای صد بهمن|