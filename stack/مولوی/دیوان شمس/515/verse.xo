
block |خانه دل باز کبوتر گرفت|
  block
    block |خانه دل باز کبوتر گرفت|
    block |مشغله و بقر بقو درگرفت|
  block
    block |غلغل مستان چو به گردون رسید|
    block |کرکس زرین فلک پر گرفت|
  block
    block |بوطربون گشت مه و مشتری|
    block |زهره مطرب طرب از سر گرفت|
  block
    block |خالق ارواح ز آب و ز گل|
    block |آینه‌ای کرد و برابر گرفت|
  block
    block |ز آینه صد نقش شد و هر یکی|
    block |آنچ مر او راست میسر گرفت|
  block
    block |هر که دلی داشت به پایش فتاد|
    block |هر که سر او سر منبر گرفت|
  block
    block |خرمن ارواح نهایت نداشت|
    block |مورچه‌ای چیز محقر گرفت|
  block
    block |گر ز تو پر گشت جهان همچو برف|
    block |نیست شوی چون تف خود درگرفت|
  block
    block |نیست شو ای برف و همه خاک شو|
    block |بنگر کاین خاک چه زیور گرفت|
  block
    block |خاک به تدریج بدان جا رسید|
    block |کز فر او هر دو جهان فر گرفت|
  block
    block |بس که زبان این دم معزول شد|
    block |بس که جهان جان سخنور گرفت|