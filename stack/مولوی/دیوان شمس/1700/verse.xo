
block |عالم گرفت نورم بنگر به چشم‌هایم|
  block
    block |عالم گرفت نورم بنگر به چشم‌هایم|
    block |نامم بها نهادند گر چه که بی‌بهایم|
  block
    block |زان لقمه کس نخورده‌ست یک ذره زان نبرده‌ست|
    block |بنگر به عزت من کان را همی‌بخایم|
  block
    block |گر چرخ و عرش و کرسی از خلق سخت دور است|
    block |بیدار و خفته هر دم مستانه می برآیم|
  block
    block |آن جا جهان نور است هم حور و هم قصور است|
    block |شادی و بزم و سور است با خود از آن نیایم|
  block
    block |جبریل پرده دار است مردان درون پرده|
    block |در حلقه شان نگینم در حلقه چون درآیم|
  block
    block |عیسی حریف موسی یونس حریف یوسف|
    block |احمد نشسته تنها یعنی که من جدایم|
  block
    block |عشق است بحر معنی هر یک چو ماهی در بحر|
    block |احمد گهر به دریا اینک همی‌نمایم|