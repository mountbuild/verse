
block |بار دگر آن مست به بازار درآمد|
  block
    block |بار دگر آن مست به بازار درآمد|
    block |وان سرده مخمور به خمار درآمد|
  block
    block |سرهای درختان همه پربار چرا شد|
    block |کان بلبل خوش لحن به تکرار درآمد|
  block
    block |یک حمله دیگر همه در رقص درآییم|
    block |مستانه و یارانه که آن یار درآمد|
  block
    block |یک حمله دیگر همه دامن بگشاییم|
    block |کز بهر نثار آن شه دربار درآمد|
  block
    block |یک حمله دیگر به شکرخانه درآییم|
    block |کز مصر چنین قند به خروار درآمد|
  block
    block |یک حمله دیگر بنه خواب بسوزیم|
    block |زیرا که چنین دولت بیدار درآمد|
  block
    block |یک حمله دیگر به شب این پاس بداریم|
    block |کان لولی شب دزد به اقرار درآمد|
  block
    block |یک حمله دیگر برسان باده که مستی|
    block |در عربده ویران شده دستار درآمد|
  block
    block |یک حمله دیگر به سلیمان بگراییم|
    block |کان هدهد پرخون شده منقار درآمد|
  block
    block |این شربت جان پرور جان بخش چه ساقیست|
    block |از دست مسیحی که به بیمار درآمد|
  block
    block |اکنون بزند گردن غم‌های جهان را|
    block |کاقبال تو چون حیدر کرار درآمد|
  block
    block |دارالحرج امروز چو دارالفرجی شد|
    block |کان شادی و آن مستی بسیار درآمد|
  block
    block |بربند لب اکنون که سخن گستر بی‌لب|
    block |بی حرف سیه روی به گفتار درآمد|