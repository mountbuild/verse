
block |برو برو که نفورم ز عشق عارآمیز|
  block
    block |برو برو که نفورم ز عشق عارآمیز|
    block |برو برو گل سرخی ولیک خارآمیز|
  block
    block |مقام داشت به جنت صفی حق آدم|
    block |جدا فتاد ز جنت که بود مارآمیز|
  block
    block |میان چرخ و زمین بس هوای پرنورست|
    block |ولیک تیره شود چون شود غبارآمیز|
  block
    block |چو دوست با عدو تو نشست از او بگریز|
    block |که احتراق دهد آب گرم نارآمیز|
  block
    block |برون کشم ز خمیر تو خویش را چون موی|
    block |که ذوق خمر تو را دیده‌ام خمارآمیز|
  block
    block |ولیک موی کشان آردم بر تو غمت|
    block |که اژدهاست غمت با دم شرارآمیز|
  block
    block |هزار بار گریزم چو تیر و بازآیم|
    block |بدان کمان و بدان غمزه شکارآمیز|
  block
    block |به گردنامه سحرم به خانه بازآرد|
    block |خیال یار به اکراه اختیارآمیز|
  block
    block |غم تو بر سفرم زیر زیر می‌خندد|
    block |که واقفست از این عشق زینهارآمیز|
  block
    block |به پیش سلطنت توبه‌ام چو مسخره ایست|
    block |که عشق را نبود صبر اعتبارآمیز|
  block
    block |سخن مگوی چو گویی ز صبر و توبه مگوی|
    block |حدیث توبه مجنون بود فشارآمیز|