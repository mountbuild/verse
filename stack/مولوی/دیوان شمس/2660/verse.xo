
block |چرا ز اندیشه ای بیچاره گشتی|
  block
    block |چرا ز اندیشه ای بیچاره گشتی|
    block |فرورفتی به خود غمخواره گشتی|
  block
    block |تو را من پاره پاره جمع کردم|
    block |چرا از وسوسه صدپاره گشتی|
  block
    block |ز دارالملک عشقم رخت بردی|
    block |در این غربت چنین آواره گشتی|
  block
    block |زمین را بهر تو گهواره کردم|
    block |فسرده تخته گهواره گشتی|
  block
    block |روان کردم ز سنگت آب حیوان|
    block |به سوی خشک رفتی خاره گشتی|
  block
    block |تویی فرزند جان کار تو عشق است|
    block |چرا رفتی تو و هرکاره گشتی|
  block
    block |از آن خانه که تو صد زخم خوردی|
    block |به گرد آن در و درساره گشتی|
  block
    block |در آن خانه که صد حلوا چشیدی|
    block |نگشتی مطمئن اماره گشتی|
  block
    block |خمش کن گفت هشیاریت آرد|
    block |نه مست غمزه خماره گشتی|