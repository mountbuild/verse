
block |نه آن شیرم که با دشمن برآیم|
  block
    block |نه آن شیرم که با دشمن برآیم|
    block |مرا این بس که من با من برآیم|
  block
    block |چو خاک پای عشقم تو یقین دان|
    block |کز این گل چون گل و سوسن برآیم|
  block
    block |سیه پوشم چو شب من از غم عشق|
    block |وزین شب چون مه روشن برآیم|
  block
    block |از این آتش چو دودم من سراسر|
    block |که تا چون دود از این روزن برآیم|
  block
    block |منم طفلی که عشقم اوستاد است|
    block |بنگذارد که من کودن برآیم|
  block
    block |شوم چون عشق دایم حی و قیوم|
    block |چو من از خواب و از خوردن برآیم|
  block
    block |هلا تن زن چو بوبکر ربابی|
    block |که تا من جان شوم وز تن برآیم|