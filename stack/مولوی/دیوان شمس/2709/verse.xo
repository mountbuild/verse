
block |دلاراما چنین زیبا چرایی|
  block
    block |دلاراما چنین زیبا چرایی|
    block |چنین چست و چنین رعنا چرایی|
  block
    block |گرفتم من که جانی و جهانی|
    block |چنین جان و جهان آرا چرایی|
  block
    block |گرفتم من که الیاسی و خضری|
    block |چو آب خضر عمرافزا چرایی|
  block
    block |گرفتم من که دنیایی و دینی|
    block |چو دنیا مایه سودا چرایی|
  block
    block |گرفتم گنج قارونی به خوبی|
    block |چو موسی با ید بیضا چرایی|
  block
    block |ز رشکت دوست خون دوست ریزد|
    block |بدین حد شنگ و سرغوغا چرایی|
  block
    block |چو نور تو گرفت از قاف تا قاف|
    block |نهان از دیده چون عنقا چرایی|
  block
    block |ندارد هیچ حلوا طبع صهبا|
    block |تو هم حلوا و هم صهبا چرایی|
  block
    block |ز عشق گفت تو با خود بجنگم|
    block |که پیش چون ویی گویا چرایی|