
block |صنما بیار باده بنشان خمار مستان|
  block
    block |صنما بیار باده بنشان خمار مستان|
    block |که ببرد عشق رویت همگی قرار مستان|
  block
    block |می کهنه را کشان کن به صبوح گلستان کن|
    block |که به جوش اندرآمد فلک از عقار مستان|
  block
    block |بده آن قرار جان را گل و لاله زار جان را|
    block |ز نبات و قند پر کن دهن و کنار مستان|
  block
    block |قدحی به دست برنه به کف شکرلبان ده|
    block |بنشان به آب رحمت به کرم غبار مستان|
  block
    block |صنما به چشم مستت دل و جان غلام دستت|
    block |به می خوشی که هستت ببر اختیار مستان|
  block
    block |چو شراب لاله رنگت به دماغ‌ها برآید|
    block |گل سرخ شرم دارد ز رخ و عذار مستان|
  block
    block |چو جناح و قلب مجلس ز شراب یافت مونس|
    block |ببرد گلوی غم را سر ذوالفقار مستان|
  block
    block |صنما تو روز مایی غم و غصه سوز مایی|
    block |ز تو است ای معلا همه کار و بار مستان|
  block
    block |بکشان تو گوش شیران چو شتر قطارشان کن|
    block |که تو شیرگیر حقی به کفت مهار مستان|
  block
    block |ز عقیق جام داری نمکی تمام داری|
    block |چه غریب دام داری جهت شکار مستان|
  block
    block |سخنی بماند جانی که تو بی‌بیان بدانی|
    block |که تو رشک ساقیانی سر و افتخار مستان|