
block |بیا بوسه به چند است از آن لعل مثمن|
  block
    block |بیا بوسه به چند است از آن لعل مثمن|
    block |اگر بوسه به جانی است فریضه است خریدن|
  block
    block |چو آن بوسه پاک است نه اندرخور خاک است|
    block |شوم جان مجرد برون آیم از این تن|
  block
    block |مرا بحر صفا گفت که کامی نرسد مفت|
    block |گر آن گوهر با توست صدف را هله بشکن|
  block
    block |پی بوسه گل را که فر بخشد مل را|
    block |جهانی است زبان‌ها برون کرده چو سوسن|
  block
    block |غلط گر همه شاهید چو مریخ و چو ماهید|
    block |هلا بوسه مخواهید از آن دلبر توسن|
  block
    block |درآ ای مه آفاق که روزن بگشادم|
    block |شبی بر رخ من تاب لبی بر لب من زن|
  block
    block |در گفت فروبند و گشا روزن دل را|
    block |ز مه بوسه نیابید مگر از ره روزن|