
block |یار مرا عارض و عذار نه این بود|
  block
    block |یار مرا عارض و عذار نه این بود|
    block |باغ مرا نخل و برگ و بار نه این بود|
  block
    block |عهدشکن گشته‌اند خاصه و عامه|
    block |قاعده اهل این دیار نه این بود|
  block
    block |روح در این غار غوره وار ترش چیست|
    block |پرورش و عهد یار غار نه این بود|
  block
    block |سیل غم بی‌شمار بار و خرم برد|
    block |طمع من از یار بردبار نه این بود|
  block
    block |از جهت من چه دیگ می‌پزد آن یار|
    block |راتبه میر پخته کار نه این بود|
  block
    block |دام نهان کرد و دانه ریخت به پیشم|
    block |کینه نهان داشت و آشکار نه این بود|
  block
    block |ناصح من کژ نهاد و برد ز راهم|
    block |شرط امینی و مستشار نه این بود|
  block
    block |در چمن عیش خار از چه شکفته‌ست|
    block |منبت آن شهره نوبهار نه این بود|
  block
    block |شحنه شد آن دزد من ببست دو دستم|
    block |سایسی و عدل شهریار نه این بود|
  block
    block |مهل ندادی که عذر خویش بگویم|
    block |خوی چو تو کوه باوقار نه این بود|
  block
    block |می‌رسدم بوی خون ز گفت درشتش|
    block |رایحه ناف مشکبار نه این بود|
  block
    block |نوش تو را ذوق و طعم و لطف نه این بود|
    block |وان شتر مست خوش عیار نه این بود|
  block
    block |پیش شه افغان کنم ز خدعه قلاب|
    block |زر من آن نقد خوش عیار نه این بود|
  block
    block |شاه چو دریا خزینه‌اش همه گوهر|
    block |لیک شهم را خزینه دار نه این بود|
  block
    block |بس که گله‌ست این نثار و جمله شکایت|
    block |شاه شکور مرا نثار نه این بود|