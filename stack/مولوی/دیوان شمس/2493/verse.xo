
block |رو بنمودی به تو گر همگی نه جانمی|
  block
    block |رو بنمودی به تو گر همگی نه جانمی|
    block |دیده شدی نشان من گر نه که بی‌نشانمی|
  block
    block |سیمبرا نه من زرم لعل لبا نه گوهرم|
    block |جوهر زر نمودمی گر نه درون کانمی|
  block
    block |لطف توام نمی‌هلد ور نه همه زمانه را|
    block |از هوس تو ای شکر همچو مگس برانمی|
  block
    block |گلبن جان به عشق تو گفت اگر نترسمی|
    block |سوسن وار گشتمی سر همه سر زبانمی|
  block
    block |گوید خلق عاقلی یک نفسی به خود بیا|
    block |گفتم اگر چنینمی یک نفسی چنانمی|
  block
    block |سیم قبای ماه اگر لایق کوی تو بدی|
    block |من کمرش گرفتمی سوی تواش کشانمی|
  block
    block |موج هوای عشق تو گر هلدی دمی مرا|
    block |آتش‌ها بکشتمی چاره عاشقانمی|
  block
    block |گر نه ز تیر غیرت او چشم زمانه دوختی|
    block |فاش و عیان به دست او بر مثل کمانمی|
  block
    block |از تبریز و شمس دین رمز و کنایت است این|
    block |آه چه شدی که پیش او من شده ترجمانمی|