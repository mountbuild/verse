
block |من و تو دوش شب بیدار بودیم|
  block
    block |من و تو دوش شب بیدار بودیم|
    block |همه خفتند و ما بر کار بودیم|
  block
    block |حریف غمزه غماز گشتیم|
    block |به پیش طره طرار بودیم|
  block
    block |بیا تا ظاهر و پیدا بگوییم|
    block |که با عشق نهانی یار بودیم|
  block
    block |اگر چه پیش و پس آن جا نگنجد|
    block |به پیش صانع جبار بودیم|
  block
    block |عجب نبود اگر ما را ندیدند|
    block |که ما در مخزن اسرار بودیم|
  block
    block |بیاوردیم درها ارمغانی|
    block |که یعنی ما به دریابار بودیم|