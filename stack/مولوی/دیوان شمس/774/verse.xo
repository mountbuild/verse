
block |به میان دل خیال مه دلگشا درآمد|
  block
    block |به میان دل خیال مه دلگشا درآمد|
    block |چو نه راه بود و نی در عجب از کجا درآمد|
  block
    block |بت و بت پرست و مؤمن همه در سجود رفتند|
    block |چو بدان جمال و خوبی بت خوش لقا درآمد|
  block
    block |دل آهنم چو آتش چه خواست در منارش|
    block |نه که آینه شود خوش چو در او صفا درآمد|
  block
    block |به چه نوع شکر گویم که شکرستان شکرم|
    block |ز در جفا برون شد ز در وفا درآمد|
  block
    block |همه جورها وفا شد همه تیرگی صفا شد|
    block |صفت بشر فنا شد صفت خدا درآمد|
  block
    block |همه نقش‌ها برون شد همه بحر آبگون شد|
    block |همه کبریا برون شد همه کبریا درآمد|
  block
    block |همه خانه‌ها که آمد در آن به سوی دریا|
    block |چو فزود موج دریا همه خانه‌ها درآمد|
  block
    block |همه خانه‌ها یکی شد دو مبین به آب بنگر|
    block |که جدا نیند اگر چه که جدا جدا درآمد|
  block
    block |همه کوزه‌ها بیارید همه خنب‌ها بشویید|
    block |که رسید آب حیوان و چنین سقا درآمد|