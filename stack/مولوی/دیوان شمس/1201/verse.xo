
block |برای عاشق و دزدست شب فراخ و دراز|
  block
    block |برای عاشق و دزدست شب فراخ و دراز|
    block |هلا بیا شب لولی و کار هر دو بساز|
  block
    block |من از خزینه سلطان عقیق و در دزدم|
    block |نیم خسیس که دزدم قماشه بزاز|
  block
    block |درون پرده شب‌ها لطیف دزدانند|
    block |که ره برند به حیلت به بام خانه راز|
  block
    block |طمع ندارم از شب روی و عیاری|
    block |بجز خزینه شاه و عقیق آن شه ناز|
  block
    block |رخی که از کر و فرش نماند شب به جهان|
    block |زهی چراغ که خورشید سوزی و مه ساز|
  block
    block |روا شود همه حاجات خلق در شب قدر|
    block |که قدر از چو تو بدری بیافت آن اعزاز|
  block
    block |همه تویی و ورای همه دگر چه بود|
    block |که تا خیال درآید کسی تو را انباز|
  block
    block |هلا گذر کن از این پهن گوش‌ها بگشا|
    block |که من حکایت نادر همه کنم آغاز|
  block
    block |مسیح را چو ندیدی فسون او بشنو|
    block |بپر چو باز سفیدی به سوی طبلک باز|
  block
    block |چو نقده زر سرخی تو مهر شه بپذیر|
    block |اگر نه تو زر سرخی چراست چندین گاز|
  block
    block |تو آن زمان که شدی گنج این ندانستی|
    block |که هر کجا که بود گنج سر کند غماز|
  block
    block |بیار گنج و مکن حیله که نخواهی رست|
    block |به تف تف و به مصلا و ذکر و زهد و نماز|
  block
    block |بدزدی و بنشینی به گوشه مسجد|
    block |که من جنید زمانم ابایزید نیاز|
  block
    block |قماش بازده آن گاه زهد خود می‌کن|
    block |مکن بهانه ضعف و فرومکش آواز|
  block
    block |خموش کن ز بهانه که حبه‌ای نخرند|
    block |در این مقام ز تزویر و حیله طناز|
  block
    block |بگیر دامن اقبال شمس تبریزی|
    block |که تا کمال تو یابد ز آستینش طراز|