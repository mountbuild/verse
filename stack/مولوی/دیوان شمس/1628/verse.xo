
block |دیده از خلق ببستم چو جمالش دیدم|
  block
    block |دیده از خلق ببستم چو جمالش دیدم|
    block |مست بخشایش او گشتم و جان بخشیدم|
  block
    block |جهت مهر سلیمان همه تن موم شدم|
    block |وز پی نور شدن موم مرا مالیدم|
  block
    block |رای او دیدم و رای کژ خود افکندم|
    block |نای او گشتم و هم بر لب او نالیدم|
  block
    block |او به دست من و کورانه به دستش جستم|
    block |من به دست وی و از بی‌خبران پرسیدم|
  block
    block |ساده دل بودم و یا مست و یا دیوانه|
    block |ترس ترسان ز زر خویش همی‌دزدیدم|
  block
    block |از ره رخنه چو دزدان به رز خود رفتم|
    block |همچو دزدان سمن از گلشن خود می چیدم|
  block
    block |بس کن و راز مرا بر سر انگشت مپیچ|
    block |که من از پنجه پیچ تو بسی پیچیدم|
  block
    block |شمس تبریز که نور مه و اختر هم از اوست|
    block |گر چه زارم ز غمش همچو هلال عیدم|