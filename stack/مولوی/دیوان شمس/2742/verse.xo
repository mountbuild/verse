
block |ای آنک تو خواب ما ببستی|
  block
    block |ای آنک تو خواب ما ببستی|
    block |رفتی و به گوشه‌ای نشستی|
  block
    block |اندر دلم آمدی چو ماهی|
    block |چون دل به تو بنگرید جستی|
  block
    block |چون گلشن نیستی نمودی|
    block |چون صبر کنیم ما به هستی|
  block
    block |چون باشد در خمار هجران|
    block |آن روح که یافت وصل و مستی|
  block
    block |آن خانه چگونه خانه ماند|
    block |کز هجر ستون او شکستی|
  block
    block |پنداشتی ای دماغ سرمست|
    block |کز رنج خمار بازرستی|
  block
    block |در عشق وصال هست و هجران|
    block |در راه بلندی است و پستی|
  block
    block |از یک جهت ار چه حق شناسی|
    block |از ده جهت آب و گل پرستی|
  block
    block |بسیار ره است تا به جایی|
    block |کاندر سوداش طمع بستی|