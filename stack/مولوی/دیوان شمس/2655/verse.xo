
block |تو نقشی نقش بندان را چه دانی|
  block
    block |تو نقشی نقش بندان را چه دانی|
    block |تو شکلی پیکری جان را چه دانی|
  block
    block |تو خود می‌نشنوی بانگ دهل را|
    block |رموز سر پنهان را چه دانی|
  block
    block |هنوز از کات کفرت خود خبر نیست|
    block |حقایق‌های ایمان را چه دانی|
  block
    block |هنوزت خار در پای است بنشین|
    block |تو سرسبزی بستان را چه دانی|
  block
    block |تو نامی کرده‌ای این را و آن را|
    block |از این نگذشته‌ای آن را چه دانی|
  block
    block |چه صورت‌هاست مر بی‌صورتان را|
    block |تو صورت‌های ایشان را چه دانی|
  block
    block |زنخ کم زن که اندر چاه نفسی|
    block |تو آن چاه زنخدان را چه دانی|
  block
    block |درخت سبز داند قدر باران|
    block |تو خشکی قدر باران را چه دانی|
  block
    block |سیه کاری مکن با باز چون زاغ|
    block |تو باز چتر سلطان را چه دانی|
  block
    block |سلیمانی نکردی در ره عشق|
    block |زبان جمله مرغان را چه دانی|
  block
    block |نگهبانی است حاضر بر تو سبحان|
    block |تو حیوانی نگهبان را چه دانی|
  block
    block |تو را در چرخ آورده‌ست ماهی|
    block |تو ماه چرخ گردان را چه دانی|
  block
    block |تجلی کرد این دم شمس تبریز|
    block |تو دیوی نور رحمان را چه دانی|