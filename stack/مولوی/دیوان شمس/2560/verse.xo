
block |الا ای جان قدس آخر به سوی من نمی‌آیی|
  block
    block |الا ای جان قدس آخر به سوی من نمی‌آیی|
    block |هماره جان به تن آید تو سوی تن نمی‌آیی|
  block
    block |بدم دامن کشان تا تو ز من دامن کشیدستی|
    block |ز اشک خون همی‌ریزم در این دامن نمی‌آیی|
  block
    block |زهی بی‌آبی جانم چو نیسانت نمی‌بارد|
    block |زهی خرمن که سوی این سیه خرمن نمی‌آیی|
  block
    block |چو دورم زان نظر کردن نظاره عالمی گشتم|
    block |نظاره من بیا گر تو نظر کردن نمی‌آیی|
  block
    block |الا ای دل پری خوانی نگویی آن پری را تو|
    block |چرا خوابم ببردی گر به سحر و فن نمی‌آیی|
  block
    block |الا ای طوق وصل او که در گردن همی‌زیبی|
    block |چو قمری ناله می‌دارم که در گردن نمی‌آیی|
  block
    block |دل تو همچو سنگ و من چو آهن ثابت اندر عشق|
    block |ایا آهن ربا آخر سوی آهن نمی‌آیی|
  block
    block |ز ما و من برست آن کس که تو رویی بدو آری|
    block |چرا تو سوی این هجران صد چون من نمی‌آیی|
  block
    block |فزایش از کجا باشد بهارا چون نمی‌باری|
    block |سکونت از کجا آخر سوی مسکن نمی‌آیی|
  block
    block |الا ای نور غایب بین در این دیده نمی‌تابی|
    block |الا ای ناطقه کلی بدین الکن نمی‌آیی|
  block
    block |چو ارزن خرد گشتستم ز بهر مرغ مژده آور|
    block |الا ای مرغ مژده آور بدین ارزن نمی‌آیی|
  block
    block |همه جان‌ها شده لرزان در این مکمن گه هجران|
    block |برای امن این جان‌ها در این مکمن نمی‌آیی|
  block
    block |زبان چون سوسن تازه به مدحت ای خوش آوازه|
    block |الا گلزار ربانی بدین سوسن نمی‌آیی|
  block
    block |الا ای باده شادان به عشق اندر چو استادان|
    block |درونت خنب سرمستی چرا از دن نمی‌آیی|
  block
    block |معاش خانه جانم اگر نه از قرص خورشید است|
    block |چرا ای خانه بی‌خورشید تو روشن نمی‌آیی|
  block
    block |اگر نه طالب اویی به خانه خانه خورشید|
    block |چرا چون شکل شب دزدان به هر روزن نمی‌آیی|
  block
    block |چو صحرای جمال او برای جان بود مؤمن|
    block |چرا در خوف می‌باشی چرامؤمننمی‌آیی|
  block
    block |تو بشکن جوز این تن را بکوب این مغز را درهم|
    block |چرا اندر چراغ عشق چون روغن نمی‌آیی|
  block
    block |تو آب و روغنی کردی به نورت ره کجا باشد|
    block |مبر تو آب بی‌روغن که بی‌دشمن نمی‌آیی|
  block
    block |چه نقد پاک می‌دانی تو خود را وین نمی‌بینی|
    block |که اندر دست خود ماندی و در مخزن نمی‌آیی|
  block
    block |ز عشق شمس تبریزی چو موسی گفته‌ام ارنی|
    block |ز سوی طور تبریزی چرا چون لن نمی‌آیی|