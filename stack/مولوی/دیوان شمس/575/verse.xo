
block |ایا سر کرده از جانم تو را خانه کجا باشد|
  block
    block |ایا سر کرده از جانم تو را خانه کجا باشد|
    block |الا ای ماه تابانم تو را خانه کجا باشد|
  block
    block |الا ای قادر قاهر ز تن پنهان به دل ظاهر|
    block |زهی پیدای پنهانم تو را خانه کجا باشد|
  block
    block |تو گویی خانه خاقان بود دل‌های مشتاقان|
    block |مرا دل نیست ای جانم تو را خانه کجا باشد|
  block
    block |بود مه سایه را دایه به مه چون می‌رسد سایه|
    block |بگو ای مه نمی‌دانم تو را خانه کجا باشد|
  block
    block |نشان ماه می‌دیدم به صد خانه بگردیدم|
    block |از این تفتیش برهانم تو را خانه کجا باشد|