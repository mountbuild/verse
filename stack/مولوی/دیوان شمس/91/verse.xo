
block |در آب فکن ساقی بط زاده آبی را|
  block
    block |در آب فکن ساقی بط زاده آبی را|
    block |بشتاب و شتاب اولی مستان شبابی را|
  block
    block |ای جان بهار و دی وی حاتم نقل و می|
    block |پر کن ز شکر چون نی بوبکر ربابی را|
  block
    block |ای ساقی شور و شر هین عیش بگیر از سر|
    block |پر کن ز می احمر سغراق و شرابی را|
  block
    block |بنما ز می فرخ این سو اخ و آن سو اخ|
    block |بربای نقاب از رخ معشوق نقابی را|
  block
    block |احسنت زهی یار او شاخ گل بی‌خار او|
    block |شاباش زهی دارو دل‌های کبابی را|
  block
    block |صد حلقه نگر شیدا زان باده ناپیدا|
    block |کاسد کند این صهبا صد خمر لعابی را|
  block
    block |مستان چمن پنهان اشکوفه ز شاخ افشان|
    block |صد کوه چو که غلطان سیلاب حبابی را|
  block
    block |گر آن قدح روشن جانست نهان از تن|
    block |پنهان نتوان کردن مستی و خرابی را|
  block
    block |ماییم چو کشت ای جان سرسبز در این میدان|
    block |تشنه شده و جویان باران سحابی را|
  block
    block |چون رعد نه‌ای خامش چون پرده تست این هش|
    block |وز صبر و فنا می‌کش طوطی خطابی را|