
block |ای ز هجرانت زمین و آسمان بگریسته|
  block
    block |ای ز هجرانت زمین و آسمان بگریسته|
    block |دل میان خون نشسته عقل و جان بگریسته|
  block
    block |چون به عالم نیست یک کس مر مکانت را عوض|
    block |در عزای تو مکان و لامکان بگریسته|
  block
    block |جبرئیل و قدسیان را بال و پر ازرق شده|
    block |انبیا و اولیا را دیدگان بگریسته|
  block
    block |اندر این ماتم دریغا تاب گفتارم نماند|
    block |تا مثالی وانمایم کان چنان بگریسته|
  block
    block |چون از این خانه برفتی سقف دولت درشکست|
    block |لاجرم دولت بر اهل امتحان بگریسته|
  block
    block |در حقیقت صد جهان بودی نبودی یک کسی|
    block |دوش دیدم آن جهان بر این جهان بگریسته|
  block
    block |چو ز دیده دور گشتی رفت دیده در پیت|
    block |جان پی دیده بمانده خون چکان بگریسته|
  block
    block |غیرت تو گر نبودی اشک‌ها باریدمی|
    block |همچنین به خون چکان دل در نهان بگریسته|
  block
    block |مشک‌ها باید چه جای اشک‌ها در هجر تو|
    block |هر نفس خونابه گشته هر زمان بگریسته|
  block
    block |ای دریغا ای دریغا ای دریغا ای دریغ|
    block |بر چنان چشم عیان چشم گمان بگریسته|
  block
    block |شه صلاح الدین برفتی ای همای گرم رو|
    block |از کمان جستی چو تیر و آن کمان بگریسته|
  block
    block |بر صلاح الدین چه داند هر کسی بگریستن|
    block |هم کسی باید که داند بر کسان بگریسته|