
block |اندرآ ای اصل اصل شادمانی شاد باش|
  block
    block |اندرآ ای اصل اصل شادمانی شاد باش|
    block |اندرآ ای آب آب زندگانی شاد باش|
  block
    block |گرت بیند زندگانی تا ابد باقی شود|
    block |ورت بیند مرده هم داند که جانی شاد باش|
  block
    block |همچنین تو دم به دم آن جام باقی می‌رسان|
    block |تا شویم از دست و آن باقی تو دانی شاد باش|
  block
    block |بر نشانه خاک ما اینک نشان زخم تو|
    block |ای نشانه شاد زی و ای نشانی شاد باش|
  block
    block |ای هما کز سایه‌ات پر یافت کوه قاف نیز|
    block |ای همای خوش لقای آن جهانی شاد باش|
  block
    block |هم ظریفی هم حریفی هم چراغی هم شراب|
    block |هم جهانی هم نهانی هم عیانی شاد باش|
  block
    block |تحفه‌های آن جهانی می‌رسانی دم به دم|
    block |می‌رسان و می‌رسان خوش می‌رسانی شاد باش|
  block
    block |رخت‌ها را می‌کشاند جان مستان سوی تو|
    block |می‌چشان و می‌کشان خوش می‌کشانی شاد باش|
  block
    block |ای جهان را شاد کرده وی زمین را جمله گنج|
    block |تا زمین گوید تو را کای آسمانی شاد باش|
  block
    block |گر سر خوبی بخارد دلبری در عهد تو|
    block |پرچمش آرند پیشت ارمغانی شاد باش|
  block
    block |گوهر آدم به عالم شمس تبریزی تویی|
    block |ای ز تو حیران شده بحر معانی شاد باش|