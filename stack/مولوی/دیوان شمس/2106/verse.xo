
block |مست رسید آن بت بی‌باک من|
  block
    block |مست رسید آن بت بی‌باک من|
    block |دردکش و دلخوش و چالاک من|
  block
    block |گفت به من بنگر و دلشاد شو|
    block |هیچ به خود منگر غمناک من|
  block
    block |ز آب و گل این دیده تو پرگل است|
    block |پاک کنش در نظر پاک من|
  block
    block |دست بزد خرقه من چاک کرد|
    block |گفت مزن بخیه بر این چاک من|
  block
    block |روی چو بر خاک نهادم بگفت|
    block |پاک مکن روی خود از خاک من|
  block
    block |ای منت آورده منت می‌برم|
    block |ز آنک منم شیر و تو شیشاک من|
  block
    block |نفت زدم در تو و می‌سوز خوش|
    block |لیک سیه می‌نکند زاک من|