
block |ما آفت جان عاشقانیم|
  block
    block |ما آفت جان عاشقانیم|
    block |نی خانه نشین و خانه بانیم|
  block
    block |اندر دل تو اگر خیال است|
    block |می پنداری که ما ندانیم|
  block
    block |اسرار خیال‌ها نه ماییم|
    block |هر سودا را نه ما پزانیم|
  block
    block |دل‌ها بر ما کبوترانند|
    block |هر لحظه به جانبی پرانیم|
  block
    block |تن گفت به جان از این نشان کو|
    block |جان گفت که سر به سر نشانیم|
  block
    block |آخر تو به گفت خویش بنگر|
    block |کاندر دهن تو می نشانیم|
  block
    block |هر دم بغل تو را گرفته|
    block |در راحت و رنج می کشانیم|
  block
    block |تا آتش و آب و بادطبعی|
    block |ما باده خاکیت چشانیم|
  block
    block |وان گاه دهان تو بشوییم|
    block |آن جا برسی که ما نهانیم|
  block
    block |چون رخت تو در نهان کشیدیم|
    block |آنگه بینی که ما چه سانیم|
  block
    block |چون نقش تو از زمین ببردیم|
    block |دانی که عجایب زمانیم|
  block
    block |هر سو نگری زمان نبینی|
    block |پس لاف زنی که لامکانیم|
  block
    block |همرنگ دلت شود تن تو|
    block |در رقص آیی که جمله جانیم|
  block
    block |لب بر لب ما نهی تو بی‌لب|
    block |اقرار کنی که همزبانیم|
  block
    block |ای شمس الدین و شاه تبریز|
    block |از بندگیت شهنشهانیم|