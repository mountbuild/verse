
block |مطرب خوش نوای من عشق نواز همچنین|
  block
    block |مطرب خوش نوای من عشق نواز همچنین|
    block |نغنغه دگر بزن پرده تازه برگزین|
  block
    block |مطرب روح من تویی کشتی نوح من تویی|
    block |فتح و فتوح من تویی یار قدیم و اولین|
  block
    block |ای ز تو شاد جان من بی‌تو مباد جان من|
    block |دل به تو داد جان من با غم توست همنشین|
  block
    block |تلخ بود غم بشر وین غم عشق چون شکر|
    block |این غم عشق را دگر بیش به چشم غم مبین|
  block
    block |چون غم عشق ز اندرون یک نفسی رود برون|
    block |خانه چو گور می شود خانگیان همه حزین|
  block
    block |سرمه ماست گرد تو راحت ماست درد تو|
    block |کیست حریف و مرد تو ای شه مردآفرین|
  block
    block |تا که تو را شناختم همچو نمک گداختم|
    block |شکم و شک فنا شود چون برسد بر یقین|
  block
    block |من شبم از سیه دلی تو مه خوب و مفضلی|
    block |ظلمت شب عدم شود در رخ ماه راه بین|
  block
    block |عشق ز توست همچو جان عقل ز توست لوح خوان|
    block |کان و مکان قراضه جو بحر ز توست دانه چین|
  block
    block |مست تو بوالفضول شد وز دو جهان ملول شد|
    block |عشق تو را رسول شد او است نکال هر زمین|
  block
    block |در تبریز شمس دین دارد مطلعی دگر|
    block |نیست ز مشرق او مبین نیست به مغرب او دفین|