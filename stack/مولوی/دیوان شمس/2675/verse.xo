
block |بیاموز از پیمبر کیمیایی|
  block
    block |بیاموز از پیمبر کیمیایی|
    block |که هر چت حق دهد می‌ده رضایی|
  block
    block |همان لحظه در جنت گشاید|
    block |چو تو راضی شوی در ابتلایی|
  block
    block |رسول غم اگر آید بر تو|
    block |کنارش گیر همچون آشنایی|
  block
    block |جفایی کز بر معشوق آید|
    block |نثارش کن به شادی مرحبایی|
  block
    block |که تا آن غم برون آید ز چادر|
    block |شکرباری لطیفی دلربایی|
  block
    block |به گوشه چادر غم دست درزن|
    block |که بس خوب است و کرده‌ست او دغایی|
  block
    block |در این کو روسبی باره منم من|
    block |کشیده چادر هر خوش لقایی|
  block
    block |همه پوشیده چادرهای مکروه|
    block |که پنداری که هست او اژدهایی|
  block
    block |من جان سیر اژدرها پرستم|
    block |تو گر سیری ز جان بشنو صلایی|
  block
    block |نبیند غم مرا الا که خندان|
    block |نخوانم درد را الا دوایی|
  block
    block |مبارکتر ز غم چیزی نباشد|
    block |که پاداشش ندارد منتهایی|
  block
    block |به نامردی نخواهی یافت چیزی|
    block |خمش کردم که تا نجهد خطایی|