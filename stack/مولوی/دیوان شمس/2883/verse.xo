
block |چه حریصی که مرا بی‌خور و بی‌خواب کنی|
  block
    block |چه حریصی که مرا بی‌خور و بی‌خواب کنی|
    block |درکشی روی و مرا روی به محراب کنی|
  block
    block |آب را در دهنم تلختر از زهر کنی|
    block |زهره‌ام را ببری در غم خود آب کنی|
  block
    block |سوی حج رانی و در بادیه‌ام قطع کنی|
    block |اشتر و رخت مرا قسمت اعراب کنی|
  block
    block |گه ببخشی ثمر و زرع مرا خشک کنی|
    block |گه به بارانش همی سخره سیلاب کنی|
  block
    block |چون ز دام تو گریزم تو به تیرم دوزی|
    block |چون سوی دام روم دست به مضراب کنی|
  block
    block |باادب باشم گویی که برو مست نه‌ای|
    block |بی ادب گردم تو قصه آداب کنی|
  block
    block |گر بباری تو چو باران کرم بر بامم|
    block |هر دو چشمم ز نم و قطره چو میزاب کنی|
  block
    block |گه عزلت تو بگویی که چو رهبان گشتی|
    block |گه صحبت تو مرا دشمن اصحاب کنی|
  block
    block |گر قصب وار نپیچم دل خود در غم تو|
    block |چون قصب پیچ مرا هالک مهتاب کنی|
  block
    block |در توکل تو بگویی که سبب سنت ماست|
    block |در تسبب تو نکوهیدن اسباب کنی|
  block
    block |باز جان صید کنی چنگل او درشکنی|
    block |تن شود کلب معلم تش بی‌ناب کنی|
  block
    block |زرگر رنگ رخ ما چو دکانی گیرد|
    block |لقب زرگر ما را همه قلاب کنی|
  block
    block |من که باشم که به درگاه تو صبح صادق|
    block |هست لرزان که مباداش که کذاب کنی|
  block
    block |همه را نفی کنی بازدهی صد چندان|
    block |دی دهی و به بهارش همه ایجاب کنی|
  block
    block |بزنی گردن انجم تو به تیغ خورشید|
    block |بازشان هم تو فروز رخ عناب کنی|
  block
    block |چو خمش کرد بگویی که بگو و چو بگفت|
    block |گوییش پس تو چرا فتح چنین باب کنی|