
block |کجا خواهی ز چنگ ما پریدن|
  block
    block |کجا خواهی ز چنگ ما پریدن|
    block |کی داند دام قدرت را دریدن|
  block
    block |چو پایت نیست تا از ما گریزی|
    block |بنه گردن رها کن سر کشیدن|
  block
    block |دوان شو سوی شیرینی چو غوره|
    block |به باطن گر نمی‌دانی دویدن|
  block
    block |رسن را می گزی ای صید بسته|
    block |نبرد این رسن هیچ از گزیدن|
  block
    block |نمی‌بینی سرت اندر زه ماست|
    block |کمانی بایدت از زه خمیدن|
  block
    block |چه جفته می زنی کز بار رستم|
    block |یکی دم هشتمت بهر چریدن|
  block
    block |دل دریا ز بیم و هیبت ما|
    block |همی‌جوشد ز موج و از طپیدن|
  block
    block |که سنگین اگر آن زخم یابد|
    block |ز بند ما نیارد برجهیدن|
  block
    block |فلک را تا نگوید امر ما بس|
    block |به گرد خاک ما باید تنیدن|
  block
    block |هوا شیری است از پستان شیطان|
    block |بود عقل تو شیر خر مکیدن|
  block
    block |دهان خاک خشک از حسرت ماست|
    block |نیارد جرعه‌ای بی‌ما چشیدن|
  block
    block |کی یارد صید ما را قصد کردن|
    block |کی یارد بنده ما را خریدن|
  block
    block |کسی را که ربودیم و گزیدیم|
    block |که را خواهد به غیر ما گزیدن|
  block
    block |امانی نیست جان را در جز عشق|
    block |میان عاشقان باید خزیدن|
  block
    block |امان هر دو عالم عاشقان راست|
    block |چنین بودند وقت آفریدن|
  block
    block |نشاید بره را از جور چوپان|
    block |ز چوپان جانب گرگان رمیدن|
  block
    block |که این چوپان نریزد خون بره|
    block |که او جاوید داند پروریدن|
  block
    block |بدان کاصحاب تن اصحاب فیلند|
    block |به کعبه کی تواند بررسیدن|
  block
    block |که کعبه ناف عالم پیل بینی است|
    block |نتان بینی بر نافی کشیدن|
  block
    block |ابابیلی شو و از پیل مگریز|
    block |ابابیل است دل در دانه چیدن|
  block
    block |بچینند دشمنان را همچو دانه|
    block |پیام کعبه را داند شنیدن|
  block
    block |ز دل خواهی شدن بر آسمان‌ها|
    block |ز دل خواهد گل دولت دمیدن|
  block
    block |ز دل خواهی به دلبر راه بردن|
    block |ز دل خواهی ز ننگ تن رهیدن|
  block
    block |دل از بهر تو یک دیکی بپخته‌ست|
    block |زمانی صبر می کن تا پزیدن|
  block
    block |دل دل‌هاست شمس الدین تبریز|
    block |نتاند شمس را خفاش دیدن|