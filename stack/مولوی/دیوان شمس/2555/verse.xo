
block |چرا چون ای حیات جان در این عالم وطن داری|
  block
    block |چرا چون ای حیات جان در این عالم وطن داری|
    block |نباشد خاک ره ناطق ندارد سنگ هشیاری|
  block
    block |چرا زهری دهد تلخی چرا خاری کند تیزی|
    block |چرا خشمی کند تندی چرا باشد شبی تاری|
  block
    block |در آن گلزار روی او عجب می‌ماندم روزی|
    block |که خاری اندر این عالم کند در عهد او خاری|
  block
    block |مگر حضرت نقابی بست از غیرت بر آن چهره|
    block |که تا غیری نبیند آن برون ناید ز اغیاری|
  block
    block |مگر خود دیده عالم غلیظ و درد و قلب آمد|
    block |نمی‌تاند که دریابد ز لطف آن چهره ناری|
  block
    block |دو چشم زشت رویان را لباس زشت می‌باید|
    block |و کی شاید که درپوشد لباس زشت آن عاری|
  block
    block |که از عریانی لطفش لباس لطف شرمنده|
    block |که از شرم صفای او عرق‌ها می‌شود جاری|
  block
    block |و او با این همه جسمی فروبرید و درپوشید|
    block |برون زد لطف از چشمش ز هر سو شد به دیداری|
  block
    block |فروپوشید لطف او نهانی کرده چشمش را|
    block |که تا شد دیده‌ها محروم و کند از سیر و سیاری|
  block
    block |ولیک آن نور ناپیدا همی‌فرمایدت هر دم|
    block |شراب می که بفزاید ز بی‌هوشیت هشیاری|
  block
    block |که خوبان به غایت را فراغت باشد از شیوه|
    block |ولیکن عشقشان دارد هزاران مکر و عیاری|
  block
    block |چنانک از شهوتی تو خوش به جسم و جان شهوانی|
    block |نباشی زان طرب غافل اگر تو جان جان داری|
  block
    block |درون خود طلب آن را نه پیش و پس نه بر گردون|
    block |نمی‌بینی که اندر خواب تو در باغ و گلزاری|
  block
    block |کدامین سوی می‌دانی کدامین سوی می‌بینی|
    block |تو آن باغی که می‌بینی به خواب اندر به بیداری|
  block
    block |چو دیده جان گشادی تو بدیدی ملک روحانی|
    block |از آن جا طفل ره باشی چو رو زین سو به شه آری|
  block
    block |کدامین شه نیارم گفت رمزی از صفات او|
    block |ولیکن از مثالی تو بدانی گر خرد داری|
  block
    block |خردهایی نمی‌خواهم که از دونی و طماعی|
    block |سر و سرور نمی‌جوید همی‌جوید کلهداری|
  block
    block |که بگذار و سر می‌جو کز آن سر سر به دست آید|
    block |به سر بنشین به بزم سر ببین زان سر تو خماری|
  block
    block |ز جامی کز صفای آن نماید غیب‌ها یک یک|
    block |چه مه رویان نماید غیب اندر حجب و عماری|
  block
    block |به روی هر مهی بینی تو داغی بس ظریف و کش|
    block |نشان بندگی شه که فرد است او به دلداری|
  block
    block |به نزد حسن انس و جن مخدومی شمس الدین|
    block |زهی تبریز دریاوش که بر هر ابر در باری|