
block |ای کاشکی تو خویش زمانی بدانیی|
  block
    block |ای کاشکی تو خویش زمانی بدانیی|
    block |وز روی خوب خویشت بودی نشانیی|
  block
    block |در آب و گل تو همچو ستوران نخفتیی|
    block |خود را به عیش خانه خوبان کشانیی|
  block
    block |بر گرد خویش گشتی کاظهار خود کنی|
    block |پنهان بماند زیر تو گنج نهانیی|
  block
    block |از روح بی‌خبر بدیی گر تو جسمیی|
    block |در جان قرار داشتیی گر تو جانیی|
  block
    block |با نیک و بد بساختیی همچو دیگران|
    block |با این و آنیی تو اگر این و آنیی|
  block
    block |یک ذوق بودیی تو اگر یک اباییی|
    block |یک نوع جوشییی چو یکی قازغانیی|
  block
    block |زین جوش در دوار اگر صاف گشتیی|
    block |چون صاف گشتگان تو بر این آسمانیی|
  block
    block |گویی به هر خیال که جان و جهان من|
    block |گر گم شدی خیال تو جان و جهانیی|
  block
    block |بس کن که بند عقل شدست این زبان تو|
    block |ور نی چو عقل کلی جمله زبانیی|
  block
    block |بس کن که دانش‌ست که محجوب دانشست|
    block |دانستیی که شاهی کی ترجمانیی|