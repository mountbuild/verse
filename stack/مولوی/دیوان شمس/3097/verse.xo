
block |بیا بیا که شدم در غم تو سودایی|
  block
    block |بیا بیا که شدم در غم تو سودایی|
    block |درآ درآ که به جان آمدم ز تنهایی|
  block
    block |عجب عجب که برون آمدی به پرسش من|
    block |ببین ببین که چه بی‌طاقتم ز شیدایی|
  block
    block |بده بده که چه آورده‌ای به تحفه مرا|
    block |بنه بنه بنشین تا دمی برآسایی|
  block
    block |مرو مرو چه سبب زود زود می‌بروی|
    block |بگو بگو که چرا دیر دیر می‌آیی|
  block
    block |نفس نفس زده‌ام ناله‌ها ز فرقت تو|
    block |زمان زمان شده‌ام بی‌رخ تو سودایی|
  block
    block |مجو مجو پس از این زینهار راه جفا|
    block |مکن مکن که کشد کار ما به رسوایی|
  block
    block |برو برو که چه کژ می‌روی به شیوه گری|
    block |بیا بیا که چه خوش می‌خمی به رعنایی|