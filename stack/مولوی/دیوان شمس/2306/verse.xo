
block |ناموس مکن پیش آ ای عاشق بیچاره|
  block
    block |ناموس مکن پیش آ ای عاشق بیچاره|
    block |تا مرد نظر باشی نی مردم نظاره|
  block
    block |ای عاشق الاهو ز استاره بگیر این خو|
    block |خورشید چو درتابد فانی شود استاره|
  block
    block |آن‌ها که قوی دستند دست تو چرا بستند|
    block |زیرا تو کنون طفلی وین عالم گهواره|
  block
    block |چون در سخن‌ها سفت و الارض مهادا گفت|
    block |ای میخ زمین گشته وز شهر دل آواره|
  block
    block |ای بنده شیر تن هستی تو اسیر تن|
    block |دندان خرد بنما نعمت خور همواره|
  block
    block |تا طفل بود سلطان دایه کندش زندان|
    block |تا شیر خورد ز ایشان نبود شه میخواره|
  block
    block |از سنگ سبو ترسد اما چو شود چشمه|
    block |هر لحظه سبو آید تازان به سوی خاره|
  block
    block |گوید که اگر زین پس او بشکندم شادم|
    block |جان داد مرا آبش یک باره و صد باره|
  block
    block |گر در ره او مردم هم زنده بدو گردم|
    block |خود پاره دهم او را تا او کندم پاره|