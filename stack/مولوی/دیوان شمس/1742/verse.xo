
block |ببسته است پری نهانیی پایم|
  block
    block |ببسته است پری نهانیی پایم|
    block |ز بند اوست که من در میان غوغایم|
  block
    block |ز کوه قافم من که غریب اطرافم|
    block |به صورتم چو کبوتر به خلق عنقایم|
  block
    block |کبوترم چو شود صید چنگ باز اجل|
    block |از آن سپس پر عنقای روح بگشایم|
  block
    block |ز آفتاب خرد گر چه پشت من گرم است|
    block |برای سایه نشینان چو خیمه برپایم|
  block
    block |چو ابن وقت بود دامن پدر گیرد|
    block |چه صوفیم که به سودای دی و فردایم|
  block
    block |مرا چو پرده درآویختی بر این درگاه|
    block |هم از برای برآویختن نمی‌شایم|
  block
    block |ز لطف توست که از جغدیم برآوردی|
    block |چو طوطیان ز کف تو شکر همی‌خایم|
  block
    block |اگر ز جود کف تو به بحر راه برم|
    block |تمام گوهر هستی خویش بنمایم|
  block
    block |شکار درک نیم من ورای ادارکم|
    block |به پای وهم نیم من درازپهنایم|
  block
    block |سخن به جای بمان خویش بین کجایی تو|
    block |مرا بجوی همان جا که من همان جایم|