
block |بیا بیا که تو از نادرات ایامی|
  block
    block |بیا بیا که تو از نادرات ایامی|
    block |برادری پدری مادری دلارامی|
  block
    block |به نام خوب تو مرده ز گور برخیزد|
    block |گزاف نیست برادر چنین نکونامی|
  block
    block |تو فضل و رحمت حقی که هر که در تو گریخت|
    block |قبول می کنیش با کژی و با خامی|
  block
    block |همی‌زیم به ستیزه و این هم از گولیست|
    block |که تا مرا نکشی ای هوس نیارامی|
  block
    block |به هیچ نقش نگنجی ولیک تقدیرا|
    block |اگر به نقش درآیی عجب گل اندامی|
  block
    block |گهی فراق نمایی و چاره آموزی|
    block |گهی رسول فرستی و جان پیغامی|
  block
    block |درون روزن دل چون فتاد شعله شمع|
    block |بداند این دل شب رو که بر سر بامی|
  block
    block |مرادم آنک شود سایه و آفتاب یکی|
    block |که تا ز عشق نمایم تمام خوش کامی|
  block
    block |محال جوی و محالم بدین گناه مرا|
    block |قبول می‌نکند هیچ عالم و عامی|
  block
    block |تو هم محال ننوشی و معتقد نشوی|
    block |برو برو که مرید عقول و احلامی|
  block
    block |اگر ز خسرو جان‌ها حلاوتی یابی|
    block |محال هر دو جهان را چو من درآشامی|
  block
    block |ور از طبیب طبیبان گوارشی یابی|
    block |مکاشفی تو بخوان خدا نه اوهامی|
  block
    block |برآ ز مشرق تبریز شمس دین بخرام|
    block |که بر ممالک هر دو جهان چو بهرامی|