
block |نگارا تو گلی یا جمله قندی|
  block
    block |نگارا تو گلی یا جمله قندی|
    block |که چون بینی مرا چون گل بخندی|
  block
    block |نگارا تو به بستان آن درختی|
    block |که چون دیدم تو را بیخم بکندی|
  block
    block |چه کم گردد ز حسنت گر بپرسی|
    block |که چونی در فراقم دردمندی|
  block
    block |من آنم کز فراقت مستمندم|
    block |تو آنی که هلاک مستمندی|
  block
    block |در این مطبخ هزاران جان به خرج است|
    block |ببین تو ای دل مسکین که چندی|
  block
    block |چو حلقه بر درت سر می‌زنم من|
    block |چه چاره چون تو بر بام بلندی|
  block
    block |بیا ای زلف چوگان حکم داری|
    block |که چون گویم در این میدان فکندی|
  block
    block |سپند از بهر آن باشد که سوزد|
    block |دلا می سوز دلبر را سپندی|
  block
    block |بیا ای جام عشق شمس تبریز|
    block |که درد کهنه را تو سودمندی|