
block |رفتم به سوی مصر و خریدم شکری را|
  block
    block |رفتم به سوی مصر و خریدم شکری را|
    block |خود فاش بگو یوسف زرین کمری را|
  block
    block |در شهر کی دیدست چنین شهره بتی را|
    block |در بر کی کشیدست سهیل و قمری را|
  block
    block |بنشاند به ملکت ملکی بنده بد را|
    block |بخرید به گوهر کرمش بی‌گهری را|
  block
    block |خضر خضرانست و از هیچ عجب نیست|
    block |کز چشمه جان تازه کند او جگری را|
  block
    block |از بهر زبردستی و دولت دهی آمد|
    block |نی زیر و زبر کردن زیر و زبری را|
  block
    block |شاید که نخسپیم به شب چونک نهانی|
    block |مه بوسه دهد هر شب انجم شمری را|
  block
    block |آثار رساند دل و جان را به مؤثر|
    block |حمال دل و جان کند آن شه اثری را|
  block
    block |اکسیر خداییست بدان آمد کاین جا|
    block |هر لحظه زر سرخ کند او حجری را|
  block
    block |جان‌های چو عیسی به سوی چرخ برانند|
    block |غم نیست اگر ره نبود لاشه خری را|
  block
    block |هر چیز گمان بردم در عالم و این نی|
    block |کاین جاه و جلالست خدایی نظری را|
  block
    block |سوز دل شاهانه خورشید بباید|
    block |تا سرمه کشد چشم عروس سحری را|
  block
    block |ما عقل نداریم یکی ذره وگر نی|
    block |کی آهوی عاقل طلبد شیر نری را|
  block
    block |بی عقل چو سایه پیت ای دوست دوانیم|
    block |کان روی چو خورشید تو نبود دگری را|
  block
    block |خورشید همه روز بدان تیغ گزارد|
    block |تا زخم زند هر طرفی بی‌سپری را|
  block
    block |بر سینه نهد عقل چنان دل شکنی را|
    block |در خانه کشد روح چنان رهگذی را|
  block
    block |در هدیه دهد چشم چنان لعل لبی را|
    block |رخ زر زند از بهر چنین سیمبری را|
  block
    block |رو صاحب آن چشم شو ای خواجه چو ابرو|
    block |کو راست کند چشم کژ کژنگری را|
  block
    block |ای پاک دلان با جز او عشق مبازید|
    block |نتوان دل و جان دادن هر مختصری را|
  block
    block |خاموش که او خود بکشد عاشق خود را|
    block |تا چند کشی دامن هر بی‌هنری را|