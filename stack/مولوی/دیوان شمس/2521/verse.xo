
block |اگر یار مرا از من غم و سودا نبایستی|
  block
    block |اگر یار مرا از من غم و سودا نبایستی|
    block |مرا صد درد کان بودی مرا صد عقل و رایستی|
  block
    block |وگر کشتی رخت من نگشتی غرقه دریا|
    block |فلک با جمله گوهرهاش پیش من گدایستی|
  block
    block |وگر از راه اندیشه بدین مستان رهی بودی|
    block |خرد در کار عشق ما چرا بی‌دست و پایستی|
  block
    block |وگر خسرو از این شیرین یکی انگشت لیسیدی|
    block |چرا قید کله بودی چرا قید قبایستی|
  block
    block |طبیب عشق اگر دادی به جالینوس یک معجون|
    block |چرا بهر حشایش او بدین حد ژاژخایستی|
  block
    block |ز مستی تجلی گر سر هر کوه را بودی|
    block |مثال ابر هر کوهی معلق بر هوایستی|
  block
    block |وگر غولان اندیشه همه یک گوشه رفتندی|
    block |بیابان‌های بی‌مایه پر از نوش و نوایستی|
  block
    block |وگر در عهده عهدی وفایی آمدی از ما|
    block |دلارام جهان پرور بر آن عهد و وفایستی|
  block
    block |وگر این گندم هستی سبکتر آرد می‌گشتی|
    block |متاع هستی خلقان برون زین آسیایستی|
  block
    block |وگر خضری دراشکستی به ناگه کشتی تن را|
    block |در این دریا همه جان‌ها چو ماهی آشنایستی|
  block
    block |ستایش می‌کند شاعر ملک را و اگر او را|
    block |ز خویش خود خبر بودی ملک شاعر ستایستی|
  block
    block |وگر جبار بربستی شکسته ساق و دستش را|
    block |نه در جبر و قدر بودی نه در خوف و رجایستی|
  block
    block |در آن اشکستگی او گر بدیدی ذوق اشکستن|
    block |نه از مرهم بپرسیدی نه جویای دوایستی|
  block
    block |نشان از جان تو این داری که می‌باید نمی‌باید|
    block |نمی‌باید شدی باید اگر او را ببایستی|
  block
    block |وگر از خرمن خدمت تو ده سالار منبل را|
    block |یکی برگ کهی بودی گنه بر کهربایستی|
  block
    block |فراز آسمان صوفی همی‌رقصید و می‌گفت این|
    block |زمین کل آسمان گشتی گرش چون من صفایستی|
  block
    block |خمش کن شعر می‌ماند و می‌پرند معنی‌ها|
    block |پر از معنی بدی عالم اگر معنی بپایستی|