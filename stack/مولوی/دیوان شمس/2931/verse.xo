
block |از دلبر نهانی گر بوی جان بیابی|
  block
    block |از دلبر نهانی گر بوی جان بیابی|
    block |در صد جهان نگنجی گر یک نشان بیابی|
  block
    block |چون مهر جان پذیری بی‌لشکری امیری|
    block |هم ملک غیب گیری هم غیب دان بیابی|
  block
    block |گنجی که تو شنیدی سودای آن گزیدی|
    block |گر در زمین ندیدی در آسمان بیابی|
  block
    block |در عشق اگر امینی ای بس بتان چینی|
    block |هم رایگان ببینی هم رایگان بیابی|
  block
    block |در آینه مبارک آن صاف صاف بی‌شک|
    block |نقش بهشت یک یک هم در جهان بیابی|
  block
    block |چون تیر عشق خستت معشوق کرد مستت|
    block |گر جان بشد ز دستت صد همچنان بیابی|
  block
    block |قفل طلسم مشکل سهلت شود به حاصل|
    block |گر از وساوس دل یک دم امان بیابی|
  block
    block |درهم شکن بتان را از بهر شاه جان را|
    block |تا نقش بند آن را اندر عیان بیابی|
  block
    block |تبریز در محقق از شمس ملت و حق|
    block |در رمزهای مطلق صد ترجمان بیابی|