
block |دشمن خویشیم و یار آنک ما را می‌کشد|
  block
    block |دشمن خویشیم و یار آنک ما را می‌کشد|
    block |غرق دریاییم و ما را موج دریا می‌کشد|
  block
    block |زان چنین خندان و خوش ما جان شیرین می‌دهیم|
    block |کان ملک ما را به شهد و قند و حلوا می‌کشد|
  block
    block |خویش فربه می‌نماییم از پی قربان عید|
    block |کان قصاب عاشقان بس خوب و زیبا می‌کشد|
  block
    block |آن بلیس بی‌تبش مهلت همی‌خواهد از او|
    block |مهلتی دادش که او را بعد فردا می‌کشد|
  block
    block |همچو اسماعیل گردن پیش خنجر خوش بنه|
    block |درمدزد از وی گلو گر می‌کشد تا می‌کشد|
  block
    block |نیست عزرائیل را دست و رهی بر عاشقان|
    block |عاشقان عشق را هم عشق و سودا می‌کشد|
  block
    block |کشتگان نعره زنان یا لیت قومی یعلمون|
    block |خفیه صد جان می‌دهد دلدار و پیدا می‌کشد|
  block
    block |از زمین کالبد برزن سری وانگه ببین|
    block |کو تو را بر آسمان بر می‌کشد یا می‌کشد|
  block
    block |روح ریحی می‌ستاند راح روحی می‌دهد|
    block |باز جان را می‌رهاند جغد غم را می‌کشد|
  block
    block |آن گمان ترسا برد مؤمن ندارد آن گمان|
    block |کو مسیح خویشتن را بر چلیپا می‌کشد|
  block
    block |هر یکی عاشق چو منصورند خود را می‌کشند|
    block |غیر عاشق وانما که خویش عمدا می‌کشد|
  block
    block |صد تقاضا می‌کند هر روز مردم را اجل|
    block |عاشق حق خویشتن را بی‌تقاضا می‌کشد|
  block
    block |بس کنم یا خود بگویم سر مرگ عاشقان|
    block |گر چه منکر خویش را از خشم و صفرا می‌کشد|
  block
    block |شمس تبریزی برآمد بر افق چون آفتاب|
    block |شمع‌های اختران را بی‌محابا می‌کشد|