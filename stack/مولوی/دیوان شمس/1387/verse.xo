
block |هین خیره خیره می نگر اندر رخ صفراییم|
  block
    block |هین خیره خیره می نگر اندر رخ صفراییم|
    block |هر کس که او مکی بود داند که من بطحاییم|
  block
    block |زان لاله روی دلستان روید ز رویم زعفران|
    block |هر لحظه زان شادی فزا بیش است کارافزاییم|
  block
    block |مانند برف آمد دلم هر لحظه می کاهد دلم|
    block |آن جا همی‌خواهد دلم زیرا که من آن جاییم|
  block
    block |هر جا حیاتی بیشتر مردم در او بی‌خویشتر|
    block |خواهی بیا در من نگر کز شید جان شیداییم|
  block
    block |آن برف گوید دم به دم بگذارم و سیلی شوم|
    block |غلطان سوی دریا روم من بحری و دریاییم|
  block
    block |تنها شدم راکد شدم بفسردم و جامد شدم|
    block |تا زیر دندان بلا چون برف و یخ می خاییم|
  block
    block |چون آب باش و بی‌گره از زخم دندان‌ها بجه|
    block |من تا گره دارم یقین می کوبی و می ساییم|
  block
    block |برف آب را بگذار هین فقاع‌های خاص بین|
    block |می جوشد و بر می جهد که تیزم و غوغاییم|
  block
    block |هر لحظه بخروشانترم برجسته و جوشانترم|
    block |چون عقل بی‌پر می پرم زیرا چو جان بالاییم|
  block
    block |بسیار گفتم ای پدر دانم که دانی این قدر|
    block |که چون نیم بی‌پا و سر در پنجه آن ناییم|
  block
    block |گر تو ملولستی ز من بنگر در آن شاه زمن|
    block |تا گرم و شیرینت کند آن دلبر حلواییم|
  block
    block |ای بی‌نوایان را نوا جان ملولان را دوا|
    block |پران کننده جان که من از قافم و عنقاییم|
  block
    block |من بس کنم بس از حنین او بس نخواهد کرد از این|
    block |من طوطیم عشقش شکر هست از شکر گویاییم|