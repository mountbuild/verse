
block |چو شیرینتر نمود ای جان مها شور و بلای تو|
  block
    block |چو شیرینتر نمود ای جان مها شور و بلای تو|
    block |بهشتم جان شیرین را که می‌سوزد برای تو|
  block
    block |روان از تو خجل باشد دلم را پا به گل باشد|
    block |مرا چه جای دل باشد چو دل گشته‌ست جای تو|
  block
    block |تو خورشیدی و دل در چه بتاب از چه به دل گه گه|
    block |که می‌کاهد چو ماه ای مه به عشق جان فزای تو|
  block
    block |ز خود مسم به تو زرم به خود سنگم به تو درم|
    block |کمر بستم به عشق اندر به اومید قبای تو|
  block
    block |گرفتم عشق را در بر کله بنهاده‌ام از سر|
    block |منم محتاج و می‌گویم ز بی‌خویشی دعای تو|
  block
    block |دلا از حد خود مگذر برون کن باد را از سر|
    block |به خاک کوی او بنگر ببین صد خونبهای تو|
  block
    block |اگر ریزم وگر رویم چه محتاج تو مه رویم|
    block |چو برگ کاه می‌پرم به عشق کهربای تو|
  block
    block |ایا تبریز خوش جایم ز شمس الدین به هیهایم|
    block |زنم لبیک و می‌آیم بدان کعبه لقای تو|