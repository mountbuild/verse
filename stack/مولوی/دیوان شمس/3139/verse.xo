
block |صنما خرگه توم که بسازی و برکنی|
  block
    block |صنما خرگه توم که بسازی و برکنی|
    block |قلمی‌ام به دست تو که تراشی و بشکنی|
  block
    block |منم آن شقه علم که گهم سرنگون کنی|
    block |و گهی بر فراز کوه برآری و برزنی|
  block
    block |منم آن ذره هوا که در این نور روزنم|
    block |سوی روزن از آن روم که تو بالای روزنی|
  block
    block |هله ذره مگو مرا چو جهان گیر خود مرا|
    block |دو جهان بی‌تو آفتاب کجا یافت روشنی|
  block
    block |همگی پوستم هله تو مرا مغز نغز گیر|
    block |همه خشک‌اند مغزها چو نبخشی تو روغنی|
  block
    block |اگرم شاه و بی‌توام چه دروغست ما و من|
    block |و گرم خاک و با توام چه لطیفست آن منی|
  block
    block |به تو نالم تو گوییم که تو را دور کرده‌ام|
    block |که ببینم در این هوا که تو ذره چه می‌کنی|
  block
    block |به یکی ذره آفتاب چرا مشورت کند|
    block |تو بکش هم تو زنده کن مکن ای دوست کردنی|
  block
    block |تو چه می داده‌ای به دل که چپ و راست می‌فتد|
    block |و گهی نی چپ و نه راست و نه ترس و نه ایمنی|