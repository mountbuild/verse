
block |خواجه چرا کرده‌ای روی تو بر ما ترش|
  block
    block |خواجه چرا کرده‌ای روی تو بر ما ترش|
    block |زین شکرستان برو هست کس این جا ترش|
  block
    block |در شکرستان دل قند بود هم خجل|
    block |تو ز کجا آمدی ابرو و سیما ترش|
  block
    block |بر فلک آن طوطیان جمله شکر می‌خورند|
    block |گر نپری بر فلک منگر بالا ترش|
  block
    block |رستم میدان فکر پیش عروسان بکر|
    block |هیچ بود در وصال وقت تماشا ترش|
  block
    block |هر کی خورد می صبوح روز بود شیرگیر|
    block |هر کی خورد دوغ هست امشب و فردا ترش|
  block
    block |مؤمن و ایمان و دین ذوق و حلاوت بود|
    block |تو به کجا دیده‌ای طبله حلوا ترش|
  block
    block |این ترشی‌ها همه پیش تو زان جمع شد|
    block |جنس رود سوی جنس ترش رود با ترش|
  block
    block |والله هر میوه‌ای کو نپزد ز آفتاب|
    block |گر چه بود نیشکر نبود الا ترش|
  block
    block |سوزش خورشید عشق صبر بود صبر کن|
    block |روز دو سه صبر به مذهب تو با ترش|
  block
    block |هر کی ترش بینیش دانک ز آتش گریخت|
    block |غوره که در سایه ماند هست سر و پا ترش|
  block
    block |دعوه دل کرده‌ای وعده وفا کن مباش|
    block |در صف دعوی چو شیر وقت تقاضا ترش|
  block
    block |بنگر در مصطفی چونک ترش شد دمی|
    block |کرده عتابش عبس خواند مر او را ترش|
  block
    block |خامش و تهمت منه خواجه ترش نیست لیک|
    block |گه گه قاصد کند مردم دانا ترش|
  block
    block |او چو شکر بوده است دل ز شکر پر ولیک|
    block |در ادب کودکان باشد لالا ترش|