
block |درد شمس الدین بود سرمایه درمان ما|
  block
    block |درد شمس الدین بود سرمایه درمان ما|
    block |بی سر و سامان عشقش بود سامان ما|
  block
    block |آن خیال جان فزای بخت ساز بی‌نظیر|
    block |هم امیر مجلس و هم ساقی گردان ما|
  block
    block |در رخ جان بخش او بخشیدن جان هر زمان|
    block |گشته در مستی جان هم سهل و هم آسان ما|
  block
    block |صد هزاران همچو ما در حسن او حیران شود|
    block |کاندر آن جا گم شود جان و دل حیران ما|
  block
    block |خوش خوش اندر بحر بی‌پایان او غوطی خورد|
    block |تا ابدهای ابد خود این سر و پایان ما|
  block
    block |شکر ایزد را که جمله چشمه حیوان‌ها|
    block |تیره باشد پیش لطف چشمه حیوان ما|
  block
    block |شرم آرد جان و دل تا سجده آرد هوشیار|
    block |پیش چشم مست مخمور خوش جانان ما|
  block
    block |دیو گیرد عشق را از غصه هم این عقل را|
    block |ناگهان گیرد گلوی عقل آدم سان ما|
  block
    block |پس برآرد نیش خونی کز سرش خون می‌چکد|
    block |پس ز جان عقل بگشاید رگ شیران ما|
  block
    block |در دهان عقل ریزد خون او را بردوام|
    block |تا رهاند روح را از دام و از دستان ما|
  block
    block |تا بشاید خدمت مخدوم جان‌ها شمس دین|
    block |آن قباد و سنجر و اسکندر و خاقان ما|
  block
    block |تا ز خاک پاش بگشاید دو چشم سر به غیب|
    block |تا ببیند حال اولیان و آخریان ما|
  block
    block |شکر آن را سوی تبریز معظم رو نهد|
    block |کز زمینش می‌بروید نرگس و ریحان ما|