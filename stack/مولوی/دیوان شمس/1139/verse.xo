
block |مجوی شادی چون در غمست میل نگار|
  block
    block |مجوی شادی چون در غمست میل نگار|
    block |که در دو پنجه شیری تو ای عزیز شکار|
  block
    block |اگر چه دلبر ریزد گلابه بر سر تو|
    block |قبول کن تو مر آن را به جای مشک تتار|
  block
    block |درون تو چو یکی دشمنیست پنهانی|
    block |بجز جفا نبود هیچ دفع آن سگسار|
  block
    block |کسی که بر نمدی چوب زد نه بر نمدست|
    block |ولی غرض همه تا آن برون شود ز غبار|
  block
    block |غبارهاست درون تو از حجاب منی|
    block |همی‌برون نشود آن غبار از یک بار|
  block
    block |به هر جفا و به هر زخم اندک اندک آن|
    block |رود ز چهره دل گه به خواب و گه بیدار|
  block
    block |اگر به خواب گریزی به خواب دربینی|
    block |جفای یار و سقط‌های آن نکوکردار|
  block
    block |تراش چوب نه بهر هلاکت چوبست|
    block |برای مصلحتی راست در دل نجار|
  block
    block |از این سبب همه شر طریق حق خیرست|
    block |که عاقبت بنماید صفاش آخر کار|
  block
    block |نگر به پوست که دباغ در پلیدی‌ها|
    block |همی‌بمالد آن را هزار بار هزار|
  block
    block |که تا برون رود از پوست علت پنهان|
    block |اگر چه پوست نداند ز اندک و بسیار|
  block
    block |تو شمس مفخر تبریز چاره‌ها داری|
    block |شتاب کن که تو را قدرتیست در اسرار|