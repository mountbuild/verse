
block |من از کی باک دارم خاصه که یار با من|
  block
    block |من از کی باک دارم خاصه که یار با من|
    block |از سوزنی چه ترسم و آن ذوالفقار با من|
  block
    block |کی خشک لب بمانم کان جو مراست جویان|
    block |کی غم خورد دل من و آن غمگسار با من|
  block
    block |تلخی چرا کشم من من غرق قند و حلوا|
    block |در من کجا رسد دی و آن نوبهار با من|
  block
    block |از تب چرا خروشم عیسی طبیب هوشم|
    block |وز سگ چرا هراسم میر شکار با من|
  block
    block |در بزم چون نیایم ساقیم می‌کشاند|
    block |چون شهرها نگیرم و آن شهریار با من|
  block
    block |در خم خسروانی می بهر ماست جوشان|
    block |این جا چه کار دارد رنج خمار با من|
  block
    block |با چرخ اگر ستیزم ور بشکنم بریزم|
    block |عذرم چه حاجت آید و آن خوش عذار با من|
  block
    block |من غرق ملک و نعمت سرمست لطف و رحمت|
    block |اندر کنار بختم و آن خوش کنار با من|
  block
    block |ای ناطقه معربد از گفت سیر گشتم|
    block |خاموش کن وگر نی صحبت مدار با من|