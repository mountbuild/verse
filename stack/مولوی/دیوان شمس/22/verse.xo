
block |چندان بنالم ناله‌ها چندان برآرم رنگ‌ها|
  block
    block |چندان بنالم ناله‌ها چندان برآرم رنگ‌ها|
    block |تا برکنم از آینه هر منکری من زنگ‌ها|
  block
    block |بر مرکب عشق تو دل می‌راند و این مرکبش|
    block |در هر قدم می‌بگذرد زان سوی جان فرسنگ‌ها|
  block
    block |بنما تو لعل روشنت بر کوری هر ظلمتی|
    block |تا بر سر سنگین دلان از عرش بارد سنگ‌ها|
  block
    block |با این چنین تابانیت دانی چرا منکر شدند|
    block |کاین دولت و اقبال را باشد از ایشان ننگ‌ها|
  block
    block |گر نی که کورندی چنین آخر بدیدندی چنان|
    block |آن سو هزاران جان ز مه چون اختران آونگ‌ها|
  block
    block |چون از نشاط نور تو کوران همی بینا شوند|
    block |تا از خوشی راه تو رهوار گردد لنگ‌ها|
  block
    block |اما چو اندر راه تو ناگاه بیخود می‌شود|
    block |هر عقل زیرا رسته شد در سبزه زارت بنگ‌ها|
  block
    block |زین رو همی‌بینم کسان نالان چو نی وز دل تهی|
    block |زین رو دو صد سرو روان خم شد ز غم چون چنگ‌ها|
  block
    block |زین رو هزاران کاروان بشکسته شد از ره روان|
    block |زین ره بسی کشتی پر بشکسته شد بر گنگ‌ها|
  block
    block |اشکستگان را جان‌ها بستست بر اومید تو|
    block |تا دانش بی‌حد تو پیدا کند فرهنگ‌ها|
  block
    block |تا قهر را برهم زند آن لطف اندر لطف تو|
    block |تا صلح گیرد هر طرف تا محو گردد جنگ‌ها|
  block
    block |تا جستنی نوعی دگر ره رفتنی طرزی دگر|
    block |پیدا شود در هر جگر در سلسله آهنگ‌ها|
  block
    block |وز دعوت جذب خوشی آن شمس تبریزی شود|
    block |هر ذره انگیزنده‌ای هر موی چون سرهنگ‌ها|