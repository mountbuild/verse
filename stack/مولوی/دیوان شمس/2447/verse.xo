
block |یک ساعت ار دو قبلکی از عقل و جان برخاستی|
  block
    block |یک ساعت ار دو قبلکی از عقل و جان برخاستی|
    block |این عقل ما آدم بدی این نفس ما حواستی|
  block
    block |ور آدم از ایوان دل درنامدی در آب و گل|
    block |تدریس با تقدیس او بالاتر از اسماستی|
  block
    block |ور لانسلم گوی ظن اسلمت گفتی چون خلیل|
    block |نفس چو سایه سرنگون خورشید سربالاستی|
  block
    block |ور هستی تن لا شدی این نفس سربالا شدی|
    block |بعد از تمامی لا شدن در وحدت الاستی|
  block
    block |گر ضعف و سستی نیستی در دیده خفاش تن|
    block |بر جای یک خورشید صد خورشید جان افزاستی|
  block
    block |گر نیک و بد نزد خدا یک سان بدی در ابتلا|
    block |با جبرئیل ماه رو ابلیس هم سیماستی|
  block
    block |ور رازدارستی بشر پیدا نکردی خیر و شر|
    block |هر چه که ناپیداستش بر وی همه پیداستی|
  block
    block |این حس چون جاسوس ما شد بسته و محبوس ما|
    block |چون می‌نبیند اصل را ای کاشکی اعماستی|
  block
    block |بنشسته حس نفس خس نزدیک کاسه چون مگس|
    block |گر کاسه نگزیدی مگس در حین مگس عنقاستی|
  block
    block |استاره‌ها چون کاس‌ها مانند زرین طاس‌ها|
    block |آراستش بر طامعان ای کاشکی ناراستی|
  block
    block |خاموش باش اندیشه کن کز لامکان آید سخن|
    block |با گفت کی پردازیی گر چشم تو آن جاستی|
  block
    block |از شمس تبریزی ببین هر ذره را نور یقین|
    block |گر ذوق در گفتن بدی هر ذره‌ای گویاستی|