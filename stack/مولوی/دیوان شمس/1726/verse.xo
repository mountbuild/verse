
block |بیار باده که دیر است در خمار توام|
  block
    block |بیار باده که دیر است در خمار توام|
    block |اگر چه دلق کشانم نه یار غار توام|
  block
    block |بیار رطل و سبو کارم از قدح بگذشت|
    block |غلام همت و داد بزرگوار توام|
  block
    block |در این زمان که خمارم مطیع من می باش|
    block |چو مست گشتم از آن پس به اختیار توام|
  block
    block |بیار جام اناالحق شراب منصوری|
    block |در این زمان که چو منصور زیر دار توام|
  block
    block |به یاد آر سخن‌ها و شرط‌ها که ز الست|
    block |قرار دادی با من بر آن قرار توام|
  block
    block |بگو به ساغرش ای کف تو گر سوار منی|
    block |عجبتر اینک در این لحظه من سوار توام|
  block
    block |میان حلقه به ظاهر تو در دوار منی|
    block |ولی چو درنگرم نیک در دوار توام|
  block
    block |به زیر چرخ ننوشم شراب ای زهره|
    block |که من عدو قدح‌های زهربار توام|
  block
    block |چو شیشه زان شده‌ام تا که جام شه باشم|
    block |شها بگیر به دستم که دست کار توام|
  block
    block |عجب که شیشه شکافید و می نمی‌ریزد|
    block |چگونه ریزد داند که بر کنار توام|
  block
    block |اگر به قد چو کمانم ولی ز تیر توام|
    block |چو زعفران شدم اما به لاله زار توام|
  block
    block |چگونه کافر باشم چو بت پرست توام|
    block |چگونه فاسق باشم شرابخوار توام|
  block
    block |بیا بیا که تو راز زمانه می دانی|
    block |بپوش راز دل من که رازدار توام|
  block
    block |چو آفتاب رخ تو بتافت بر رخ من|
    block |گمان فتاد رخم را که هم عذار توام|
  block
    block |شمرد مرغ دلم حلقه‌های دام تو را|
    block |از آن خویش شمارم که در شمار توام|
  block
    block |اگر چه در چه پستم نه سربلند توام|
    block |وگر چه اشتر مستم نه در قطار توام|
  block
    block |میان خون دل پرخون بگفت خاک تو را|
    block |اگر چه غرقه خونم نه در تغار توام|
  block
    block |اگر چه مال ندارم نه دستمال توام|
    block |اگر چه کار ندارم نه مست کار توام|
  block
    block |برآی مفخر آفاق شمس تبریزی|
    block |که عاشق رخ پرنور شمس وار توام|