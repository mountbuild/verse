
block |چون درشوی در باغ دل مانند گل خوش بو شوی|
  block
    block |چون درشوی در باغ دل مانند گل خوش بو شوی|
    block |چون برپری سوی فلک همچون ملک مه رو شوی|
  block
    block |گر همچو روغن سوزدت خود روشنی کردی همه|
    block |سرخیل عشرت‌ها شوی گر چه ز غم چون مو شوی|
  block
    block |هم ملک و هم سلطان شوی هم خلد و هم رضوان شوی|
    block |هم کفر و هم ایمان شوی هم شیر و هم آهو شوی|
  block
    block |از جای در بی‌جا روی وز خویشتن تنها روی|
    block |بی‌مرکب و بی‌پا روی چون آب اندر جو شوی|
  block
    block |چون جان و دل یکتا شوی پیدای ناپیدا شوی|
    block |هم تلخ و هم حلوا شوی با طبع می همخو شوی|
  block
    block |از طبع خشکی و تری همچون مسیحا برپری|
    block |گرداب‌ها را بردری راهی کنی یک سو شوی|
  block
    block |شیرین کنی هر شور را حاضر کنی هر دور را|
    block |پرده نباشی نور را گر چون فلک نه تو شوی|
  block
    block |شه باش دولت ساخته مه باش رفعت یافته|
    block |تا چند همچون فاخته جوینده و کوکو شوی|
  block
    block |خالی کنی سر از هوس گردی تو زنده بی‌نفس|
    block |یاهو نگویی زان سپس چون غرقه یاهو شوی|
  block
    block |هر خانه را روزن شوی هر باغ را گلشن شوی|
    block |با من نباشی من شوی چون تو ز خود بی‌تو شوی|
  block
    block |سر در زمین چندین مکش سر را برآور شاد کش|
    block |تا تازه و خندان و خوش چون شاخ شفتالو شوی|
  block
    block |دیگر نخواهی روشنی از خویشتن گردی غنی|
    block |چون شاه مسکین پروری چون ماه ظلمت جو شوی|
  block
    block |تو جان نخواهی جان دهی هر درد را درمان دهی|
    block |مرهم نجویی زخم را خود زخم را دارو شوی|