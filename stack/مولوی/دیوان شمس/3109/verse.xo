
block |کالی تیشبی آپانسو، ای افندی چلبی|
  block
    block |کالی تیشبی آپانسو، ای افندی چلبی|
    block |نیمشب بر بام مایی، تا کرمی طلبی|
  block
    block |گه سیه‌پوش و عصا، که منم کالویروس|
    block |گه عمامه و نیزهٔ که غریبم عربی|
  block
    block |هرچه هستی ای امیر، سخت مستی شیرگیر|
    block |هر زبان خواهی بگو، خسروا شیرین لبی|
  block
    block |ارتمی آغاپسو، کایکاپر ترا|
    block |نور حقی یا حقی، یا فرشته یا نبی|
  block
    block |چون غم دل می‌خورم، رحم بر دل می‌برم|
    block |کای دل مسکین چرا در چنین تاب و تبی|
  block
    block |دل همی‌گوید که:« تو از کجا من از کجا|
    block |من دلم تو قالبی، رو همی‌کن قالبی|
  block
    block |پوستها را رنگها، مغزها را ذوقها|
    block |پوستها با مغزها کی کند هم مذهبی؟»|
  block
    block |کالی میرا لییری، پوستن کالاستن|
    block |شب شما را روز شد، نیست شبها را شبی|
  block
    block |اشکلفیس چلپی، انپا پیسوایلادو|
    block |سردهی کن لحظهٔ، زانک شیرین مشربی|
  block
    block |من خمش کردم، مرا بی‌زبان تعلیم ده|
    block |آنچ ازو لرزد دل مشرقی و مغربی|