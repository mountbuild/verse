
block |ز اول بامداد سرمستی|
  block
    block |ز اول بامداد سرمستی|
    block |ور نه دستار کژ چرا بستی|
  block
    block |سخت مستست چشم تو امروز|
    block |دوش گویی که صرف خوردستی|
  block
    block |جان مایی و شمع مجلس ما|
    block |السلام علیک خوش هستی|
  block
    block |باده خوردی و بر فلک رفتی|
    block |مست گشتی و بند بشکستی|
  block
    block |صورت عقل جمله دلتنگیست|
    block |صورت عشق نیست جز مستی|
  block
    block |مست گشتی و شیرگیر شدی|
    block |بر سر شیر مست بنشستی|
  block
    block |باده کهنه پیر راه تو بود|
    block |رو که از چرخ پیر وارستی|
  block
    block |ساقی انصاف حق به دست توست|
    block |که جز آن شراب نپرستی|
  block
    block |عقل ما برده‌ای ولیک این بار|
    block |آن چنان بر که بازنفرستی|