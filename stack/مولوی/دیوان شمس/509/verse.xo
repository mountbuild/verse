
block |مرغ دلم باز پریدن گرفت|
  block
    block |مرغ دلم باز پریدن گرفت|
    block |طوطی جان قند چریدن گرفت|
  block
    block |اشتر دیوانه سرمست من|
    block |سلسله عقل دریدن گرفت|
  block
    block |جرعه آن باده بی‌زینهار|
    block |بر سر و بر دیده دویدن گرفت|
  block
    block |شیر نظر با سگ اصحاب کهف|
    block |خون مرا باز خوریدن گرفت|
  block
    block |باز در این جوی روان گشت آب|
    block |بر لب جو سبزه دمیدن گرفت|
  block
    block |باد صبا باز وزان شد به باغ|
    block |بر گل و گلزار وزیدن گرفت|
  block
    block |عشق فروشید به عیبی مرا|
    block |سوخت دلش بازخریدن گرفت|
  block
    block |راند مرا رحمتش آمد بخواند|
    block |جانب ما خوش نگریدن گرفت|
  block
    block |دشمن من دید که با دوستم|
    block |او ز حسد دست گزیدن گرفت|
  block
    block |دل برهید از دغل روزگار|
    block |در بغل عشق خزیدن گرفت|
  block
    block |ابروی غماز اشارت کنان|
    block |جانب آن چشم خمیدن گرفت|
  block
    block |عشق چو دل را به سوی خویش خواند|
    block |دل ز همه خلق رمیدن گرفت|
  block
    block |خلق عصااند عصا را فکند|
    block |قبضه هر کور که دیدن گرفت|
  block
    block |خلق چو شیرند رها کرد شیر|
    block |طفل که او لوت کشیدن گرفت|
  block
    block |روح چو بازیست که پران شود|
    block |کز سوی شه طبل شنیدن گرفت|
  block
    block |بس کن زیرا که حجاب سخن|
    block |پرده به گرد تو تنیدن گرفت|