
block |شنو پندی ز من ای یار خوش کیش|
  block
    block |شنو پندی ز من ای یار خوش کیش|
    block |به خون دل برآید کار درویش|
  block
    block |یقین می‌دان مجیب و مستجابست|
    block |دعای سوخته درویش دل ریش|
  block
    block |چو آن سلطان بی‌چون را بدیدی|
    block |غنی گشتی رهیدی از کم و بیش|
  block
    block |چو اسماعیل قربان شو در این عشق|
    block |ولی را بنده شو گر نیستی میش|
  block
    block |چو پختی در هوای شمس تبریز|
    block |از این خامان بیهوده میندیش|