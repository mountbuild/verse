
block |کاری نداریم ای پدر جز خدمت ساقی خود|
  block
    block |کاری نداریم ای پدر جز خدمت ساقی خود|
    block |ای ساقی افزون ده قدح تا وارهیم از نیک و بد|
  block
    block |هر آدمی را در جهان آورد حق در پیشه‌ای|
    block |در پیشه‌ای بی‌پیشگی کردست ما را نام زد|
  block
    block |هر روز همچون ذره‌ها رقصان به پیش آن ضیا|
    block |هر شب مثال اختران طواف یار ماه خد|
  block
    block |کاری ز ما گر خواهدی زین باده ما را ندهدی|
    block |اندر سری کاین می‌رود او کی فروشد یا خرد|
  block
    block |سرمست کاری کی کند مست آن کند که می‌کند|
    block |باده خدایی طی کند هر دو جهان را تا صمد|
  block
    block |مستی باده این جهان چون شب بخسپی بگذرد|
    block |مستی سغراق احد با تو درآید در لحد|
  block
    block |آمد شرابی رایگان زان رحمت ای همسایگان|
    block |وان ساقیان چون دایگان شیرین و مشفق بر ولد|
  block
    block |ای دل از این سرمست شو هر جا روی سرمست رو|
    block |تو دیگران را مست کن تا او تو را دیگر دهد|
  block
    block |هر جا که بینی شاهدی چون آینه پیشش نشین|
    block |هر جا که بینی ناخوشی آیینه درکش در نمد|
  block
    block |می‌گرد گرد شهر خوش با شاهدان در کش مکش|
    block |می‌خوان تو لااقسم نهان تا حبذا هذا البلد|
  block
    block |چون خیره شد زین می سرم خامش کنم خشک آورم|
    block |لطف و کرم را نشمرم کان درنیاید در عدد|