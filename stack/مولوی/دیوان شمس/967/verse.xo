
block |رسم نو بین که شهریار نهاد|
  block
    block |رسم نو بین که شهریار نهاد|
    block |قبله مان سوی شهر یار نهاد|
  block
    block |نقد عشاق را عیار نبود|
    block |او ز کان کرم عیار نهاد|
  block
    block |گل صدبرگ برگ عیش بساخت|
    block |روی سوی بنفشه زار نهاد|
  block
    block |هر که را چون بنفشه دید دوتا|
    block |کرد یکتا و در شمار نهاد|
  block
    block |بی دلان را چو دل گرفت به بر|
    block |سرکشان را چو سر خمار نهاد|
  block
    block |منتظر باش و چشم بر در دار|
    block |کو نظر را در انتظار نهاد|
  block
    block |غم او را کنار گیر که غم|
    block |روی بر روی غمگسار نهاد|
  block
    block |کس چه داند که گلشن رخ او|
    block |بر دل بی‌دلم چه خار نهاد|
  block
    block |از دل بی‌دلم قرار مجوی|
    block |کاندر او درد بی‌قرار نهاد|
  block
    block |آهوان صید چشم او گشتند|
    block |چونک رو جانب شکار نهاد|
  block
    block |آن زره موی در کمان ز کمین|
    block |تیرهای زره گذار نهاد|
  block
    block |خویشتن را چو در کنار گرفت|
    block |خلق را دور و برکنار نهاد|
  block
    block |رحمتش آه عاشقان بشنید|
    block |آهشان را بس اعتبار نهاد|
  block
    block |در عنایات خویششان بکشید|
    block |جرمشان را به جای کار نهاد|
  block
    block |نور عشاق شمس تبریزی|
    block |نور در دیده شمس وار نهاد|