
block |آتش افکند در جهان جمشید|
  block
    block |آتش افکند در جهان جمشید|
    block |از پس چار پرده چون خورشید|
  block
    block |خنک او را که شد برهنه ز بود|
    block |وای آن را که جست سایه بید|
  block
    block |دل سپیدست و عشق را رو سرخ|
    block |زان سپیدی که نیست سرخ و سپید|
  block
    block |عشق ایمن ولایتیست چنانک|
    block |ترس را نیست اندر او امید|
  block
    block |هر حیاتی که یک دمش عمرست|
    block |چون برآید ز عشق شد جاوید|
  block
    block |یک عروسیست بر فلک که مپرس|
    block |ور بپرسی بپرس از ناهید|
  block
    block |زین عروسی خبر نداشت کسی|
    block |آمدند انبیا به رسم نوید|
  block
    block |شمس تبریز خسرو عهدست|
    block |خسروان را هله به جان بخرید|