
block |خضری که عمر ز آبت بکشد دراز گردد|
  block
    block |خضری که عمر ز آبت بکشد دراز گردد|
    block |در مرگ برخورنده ابدا فرازگردد|
  block
    block |چو نظر کنی به بالا سوی آسمان اعلا|
    block |دو هزار در ز رحمت ز بهشت باز گردد|
  block
    block |چو فتاد سایه تو سوی مفسدان مجرم|
    block |همه جرم‌های ایشان چله و نماز گردد|
  block
    block |چو رکاب مصطفایی سوی عفو روی آرد|
    block |دو هزار بولهب هم خوش و پرنیاز گردد|
  block
    block |چو دو دست همچو بحرت به کرم گهرفشان شد|
    block |رخ چون زرم زر آرد که به گرد گاز گردد|
  block
    block |کف تست کیمیایی لب بحر کبریایی|
    block |چه عجب که نیم حبه ز کفت رکاز گردد|
  block
    block |دو هزار جان و دیده ز فزع عنان کشیده|
    block |چو صلای وصل آید گه ترک تاز گردد|
  block
    block |همه زهر دین و دنیا ز تو شهد و نوش آمد|
    block |غم و درد سینه سوزان ز تو دلنواز گردد|
  block
    block |همه دامن تو گیرد دل و این قدر نداند|
    block |که به گرد شیر آهو به صد احتراز گردد|
  block
    block |در وصل چون ببستی و به لامکان نشستی|
    block |ز کجا رسد گشایش چو دری فراز گردد|
  block
    block |خمش و سخن رها کن جز اله را تو لا کن|
    block |به فنا چو ساز گیری همه کارساز گردد|