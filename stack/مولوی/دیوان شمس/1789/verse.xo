
block |ای عاشقان ای عاشقان هنگام کوچ است از جهان|
  block
    block |ای عاشقان ای عاشقان هنگام کوچ است از جهان|
    block |در گوش جانم می رسد طبل رحیل از آسمان|
  block
    block |نک ساربان برخاسته قطارها آراسته|
    block |از ما حلالی خواسته چه خفته‌اید ای کاروان|
  block
    block |این بانگ‌ها از پیش و پس بانگ رحیل است و جرس|
    block |هر لحظه‌ای نفس و نفس سر می کشد در لامکان|
  block
    block |زین شمع‌های سرنگون زین پرده‌های نیلگون|
    block |خلقی عجب آید برون تا غیب‌ها گردد عیان|
  block
    block |زین چرخ دولابی تو را آمد گران خوابی تو را|
    block |فریاد از این عمر سبک زنهار از این خواب گران|
  block
    block |ای دل سوی دلدار شو ای یار سوی یار شو|
    block |ای پاسبان بیدار شو خفته نشاید پاسبان|
  block
    block |هر سوی شمع و مشعله هر سوی بانگ و مشغله|
    block |کامشب جهان حامله زاید جهان جاودان|
  block
    block |تو گل بدی و دل شدی جاهل بدی عاقل شدی|
    block |آن کو کشیدت این چنین آن سو کشاند کش کشان|
  block
    block |اندر کشاکش‌های او نوش است ناخوش‌های او|
    block |آب است آتش‌های او بر وی مکن رو را گران|
  block
    block |در جان نشستن کار او توبه شکستن کار او|
    block |از حیله بسیار او این ذره‌ها لرزان دلان|
  block
    block |ای ریش خند رخنه جه یعنی منم سالار ده|
    block |تا کی جهی گردن بنه ور نی کشندت چون کمان|
  block
    block |تخم دغل می کاشتی افسوس‌ها می داشتی|
    block |حق را عدم پنداشتی اکنون ببین ای قلتبان|
  block
    block |ای خر به کاه اولیتری دیگی سیاه اولیتری|
    block |در قعر چاه اولیتری ای ننگ خانه و خاندان|
  block
    block |در من کسی دیگر بود کاین خشم‌ها از وی جهد|
    block |گر آب سوزانی کند ز آتش بود این را بدان|
  block
    block |در کف ندارم سنگ من با کس ندارم جنگ من|
    block |با کس نگیرم تنگ من زیرا خوشم چون گلستان|
  block
    block |پس خشم من زان سر بود وز عالم دیگر بود|
    block |این سو جهان آن سو جهان بنشسته من بر آستان|
  block
    block |بر آستان آن کس بود کو ناطق اخرس بود|
    block |این رمز گفتی بس بود دیگر مگو درکش زبان|