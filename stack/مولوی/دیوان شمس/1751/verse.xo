
block |تشنه خویش کن مده آبم|
  block
    block |تشنه خویش کن مده آبم|
    block |عاشق خویش کن ببر خوابم|
  block
    block |تا شب و روز در نماز آیم|
    block |ای خیال خوش تو محرابم|
  block
    block |گر خیال تو در فنا یابم|
    block |در زمان سوی مرگ بشتابم|
  block
    block |بر امید خیال گوهر تو|
    block |جاذب هر مسی چو قلابم|
  block
    block |بر امید مسبب الاسباب|
    block |رهزن کاروان اسبابم|
  block
    block |رحمتی آر و پادشاهی کن|
    block |کاین فراق تو بر نمی‌تابم|
  block
    block |زان همی‌گردم و همی‌نالم|
    block |که بر آب حیات دولابم|
  block
    block |زان چو روزن گشاده‌ام دل و چشم|
    block |که تویی آفتاب و مهتابم|
  block
    block |آن زمانی که نام تو شنوم|
    block |مست گردند نام و القابم|
  block
    block |آن زمانی که آتش تو رسد|
    block |بجهد این دل چو سیمابم|
  block
    block |بس کن از گفت کز غبار سخن|
    block |خود سخن بخش را نمی‌یابم|