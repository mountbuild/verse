
block |ای دشمن عقل من وی داروی بی‌هوشی|
  block
    block |ای دشمن عقل من وی داروی بی‌هوشی|
    block |من خابیه تو در من چون باده همی‌جوشی|
  block
    block |اول تو و آخر تو بیرون تو و در سر تو|
    block |هم شاهی و سلطانی هم حاجب و چاووشی|
  block
    block |خوش خویی و بدخویی دلسوزی و دلجویی|
    block |هم یوسف مه رویی هم مانع و روپوشی|
  block
    block |بس تازه و بس سبزی بس شاهد و بس نغزی|
    block |چون عقل در این مغزی چون حلقه در این گوشی|
  block
    block |هم دوری و هم خویشی هم پیشی و هم بیشی|
    block |هم مار بداندیشی هم نیشی و هم نوشی|
  block
    block |ای رهزن بی‌خویشان ای مخزن درویشان|
    block |یا رب چه خوشند ایشان آن دم که در آغوشی|
  block
    block |آن روز که هشیارم من عربده‌ها دارم|
    block |و آن روز که خمارم چه صبر و چه خاموشی|