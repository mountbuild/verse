
block |اگر چرخ وجود من از این گردش فروماند|
  block
    block |اگر چرخ وجود من از این گردش فروماند|
    block |بگرداند مرا آن کس که گردون را بگرداند|
  block
    block |اگر این لشکر ما را ز چشم بد شکست افتد|
    block |به امر شاه لشکرها از آن بالا فروآید|
  block
    block |اگر باد زمستانی کند باغ مرا ویران|
    block |بهار شهریار من ز دی انصاف بستاند|
  block
    block |شمار برگ اگر باشد یکی فرعون جباری|
    block |کف موسی یکایک را به جای خویش بنشاند|
  block
    block |مترسان دل مترسان دل ز سختی‌های این منزل|
    block |که آب چشمه حیوان بتا هرگز نمیراند|
  block
    block |رایناکم رایناکم و اخرجنا خفایاکم|
    block |فان لم تنتهوا عنها فایانا و ایاکم|
  block
    block |و ان طفتم حوالینا و انتم نور عینانا|
    block |فلا تستیاسوا منان فان العیش احیاکم|
  block
    block |شکسته بسته تازی‌ها برای عشقبازی‌ها|
    block |بگویم هر چه من گویم شهی دارم که بستاند|
  block
    block |چو من خود را نمی‌یابم سخن را از کجا یابم|
    block |همان شمعی که داد این را همو شمعم بگیراند|