
block |امروز خندانیم و خوش کان بخت خندان می‌رسد|
  block
    block |امروز خندانیم و خوش کان بخت خندان می‌رسد|
    block |سلطان سلطانان ما از سوی میدان می‌رسد|
  block
    block |امروز توبه بشکنم پرهیز را برهم زنم|
    block |کان یوسف خوبان من از شهر کنعان می‌رسد|
  block
    block |مست و خرامان می‌روم پوشیده چون جان می‌روم|
    block |پرسان و جویان می‌روم آن سو که سلطان می‌رسد|
  block
    block |اقبال آبادان شده دستار دل ویران شده|
    block |افتان شده خیزان شده کز بزم مستان می‌رسد|
  block
    block |فرمان ما کن ای پسر با ما وفا کن ای پسر|
    block |نسیه رها کن ای پسر کامروز فرمان می‌رسد|
  block
    block |پرنور شو چون آسمان سرسبزه شو چون بوستان|
    block |شو آشنا چون ماهیان کان بحر عمان می‌رسد|
  block
    block |هان ای پسر هان ای پسر خود را ببین در من نگر|
    block |زیرا ز بوی زعفران گویند خندان می‌رسد|
  block
    block |بازآمدی کف می‌زنی تا خانه‌ها ویران کنی|
    block |زیرا که در ویرانه‌ها خورشید رخشان می‌رسد|
  block
    block |ای خانه را گشته گرو تو سایه پروردی برو|
    block |کز آفتاب آن سنگ را لعل بدخشان می‌رسد|
  block
    block |گه خونی و خون خواره‌ای گه خستگان را چاره‌ای|
    block |خاصه که این بیچاره را کز سوی ایشان می‌رسد|
  block
    block |امروز مستان را بجو غیبم ببین عیبم مگو|
    block |زیرا ز مستی‌های او حرفم پریشان می‌رسد|