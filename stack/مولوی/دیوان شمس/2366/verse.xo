
block |ای سراندازان همه در عشق تو پا کوفته|
  block
    block |ای سراندازان همه در عشق تو پا کوفته|
    block |گوهر جان همچو موسی روی دریا کوفته|
  block
    block |زیر این هفت آسیا هستی ما را خوش بکوب|
    block |روشنایی کی فزاید سرمه ناکوفته|
  block
    block |عاشقان با عاقلان اندرنیامیزد از آنک|
    block |درنیامیزد کسی ناکوفته با کوفته|
  block
    block |عاقلان از مور مرده درکشند از احتیاط|
    block |عاشقان از لاابالی اژدها را کوفته|
  block
    block |مردم چشم از خیالت چون شود پی کوب عشق|
    block |فرق‌ها پیدا شود از کوفته تا کوفته|
  block
    block |از شکار تو به بیشه جان شیران خون شده|
    block |در هوای قاف قربت پر عنقا کوفته|
  block
    block |عشق چون خورشید دامن گستریده بر زمین|
    block |عاشقان چون اخترانش راه بالا کوفته|
  block
    block |لا چو لالایان زده بر عاشقانش دست رد|
    block |غیرت الا شده بر مغز لالا کوفته|
  block
    block |حاجیان راه جان خسته نگردند از نشاط|
    block |اشترانشان زیر بار از راه اعضا کوفته|
  block
    block |ساربان این غزل گو تا ز بعد خستگی|
    block |اشتران را مست بینی راه بطحا کوفته|