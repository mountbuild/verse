
block |لب را تو به هر بوسه و هر لوت میالا|
  block
    block |لب را تو به هر بوسه و هر لوت میالا|
    block |تا از لب دلدار شود مست و شکرخا|
  block
    block |تا از لب تو بوی لب غیر نیاید|
    block |تا عشق مجرد شود و صافی و یکتا|
  block
    block |آن لب که بود کون خری بوسه گه او|
    block |کی یابد آن لب شکربوس مسیحا|
  block
    block |می‌دانک حدث باشد جز نور قدیمی|
    block |بر مزبله پرحدث آن گاه تماشا|
  block
    block |آنگه که فنا شد حدث اندر دل پالیز|
    block |رست از حدثی و شود او چاشنی افزا|
  block
    block |تا تو حدثی لذت تقدیس چه دانی|
    block |رو از حدثی سوی تبارک و تعالی|
  block
    block |زان دست مسیح آمد داروی جهانی|
    block |کو دست نگه داشت ز هر کاسه سکبا|
  block
    block |از نعمت فرعون چه موسی کف و لب شست|
    block |دریای کرم داد مر او را ید بیضا|
  block
    block |خواهی که ز معده و لب هر خام گریزی|
    block |پرگوهر و روتلخ همی‌باش چو دریا|
  block
    block |هین چشم فروبند که آن چشم غیورست|
    block |هین معده تهی دار که لوتیست مهیا|
  block
    block |سگ سیر شود هیچ شکاری بنگیرد|
    block |کز آتش جوعست تک و گام تقاضا|
  block
    block |کو دست و لب پاک که گیرد قدح پاک|
    block |کو صوفی چالاک که آید سوی حلوا|
  block
    block |بنمای از این حرف تصاویر حقایق|
    block |یا من قسم القهوه و الکاس علینا|