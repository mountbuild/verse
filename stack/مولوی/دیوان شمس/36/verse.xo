
block |خواجه بیا خواجه بیا خواجه دگربار بیا|
  block
    block |خواجه بیا خواجه بیا خواجه دگربار بیا|
    block |دفع مده دفع مده ای مه عیار بیا|
  block
    block |عاشق مهجور نگر عالم پرشور نگر|
    block |تشنه مخمور نگر ای شه خمار بیا|
  block
    block |پای تویی دست تویی هستی هر هست تویی|
    block |بلبل سرمست تویی جانب گلزار بیا|
  block
    block |گوش تویی دیده تویی وز همه بگزیده تویی|
    block |یوسف دزدیده تویی بر سر بازار بیا|
  block
    block |از نظر گشته نهان ای همه را جان و جهان|
    block |بار دگر رقص کنان بی‌دل و دستار بیا|
  block
    block |روشنی روز تویی شادی غم سوز تویی|
    block |ماه شب افروز تویی ابر شکربار بیا|
  block
    block |ای علم عالم نو پیش تو هر عقل گرو|
    block |گاه میا گاه مرو خیز به یک بار بیا|
  block
    block |ای دل آغشته به خون چند بود شور و جنون|
    block |پخته شد انگور کنون غوره میفشار بیا|
  block
    block |ای شب آشفته برو وی غم ناگفته برو|
    block |ای خرد خفته برو دولت بیدار بیا|
  block
    block |ای دل آواره بیا وی جگر پاره بیا|
    block |ور ره در بسته بود از ره دیوار بیا|
  block
    block |ای نفس نوح بیا وی هوس روح بیا|
    block |مرهم مجروح بیا صحت بیمار بیا|
  block
    block |ای مه افروخته رو آب روان در دل جو|
    block |شادی عشاق بجو کوری اغیار بیا|
  block
    block |بس بود ای ناطق جان چند از این گفت زبان|
    block |چند زنی طبل بیان بی‌دم و گفتار بیا|