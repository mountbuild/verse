
block |دی سحری بر گذری گفت مرا یار|
  block
    block |دی سحری بر گذری گفت مرا یار|
    block |شیفته و بی‌خبری چند از این کار|
  block
    block |چهره من رشک گل و دیده خود را|
    block |کرده پر از خون جگر در طلب خار|
  block
    block |گفتم کی پیش قدت سرو نهالی|
    block |گفتم کی پیش رخت شمع فلک تار|
  block
    block |گفتم کی زیر و زبر چرخ و زمینت|
    block |نیست عجب گر بر تو نیست مرا بار|
  block
    block |گفت منم جان و دلت خیره چه باشی|
    block |دم مزن و باش بر سیمبرم زار|
  block
    block |گفتم کی از دل و جان برده قراری|
    block |نیست مرا تاب سکون گفت به یک بار|
  block
    block |قطره دریای منی دم چه زنی بیش|
    block |غرقه شو و جان صدف پر ز گهر دار|