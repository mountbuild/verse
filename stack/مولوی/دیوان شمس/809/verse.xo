
block |طرفه گرمابه بانی کو ز خلوت برآید|
  block
    block |طرفه گرمابه بانی کو ز خلوت برآید|
    block |نقش گرمابه یک یک در سجود اندرآید|
  block
    block |نقش‌های فسرده بی‌خبروار مرده|
    block |ز انعکاسات چشمش چشمشان عبهر آید|
  block
    block |گوش‌هاشان ز گوشش اهل افسانه گردد|
    block |چشم‌هاشان ز چشمش قابل منظر آید|
  block
    block |نقش گرمابه بینی هر یکی مست و رقصان|
    block |چون معاشر که گه گه در می احمر آید|
  block
    block |پر شده بانگ و نعره صحن گرمابه ز ایشان|
    block |کز هیاهوی و غلغل غره محشر آید|
  block
    block |نقش‌ها یک دگر را جانب خویش خوانند|
    block |نقش از آن گوشه خندان سوی این دیگر آید|
  block
    block |لیک گرمابه بان را صورتی درنیابد|
    block |گر چه صورت ز جستن در کر و در فر آید|
  block
    block |جمله گشته پریشان او پس و پیش ایشان|
    block |ناشناسا شه جان بر سر لشکر آید|
  block
    block |گلشن هر ضمیری از رخش پرگل آید|
    block |دامن هر فقیری از کفش پرزر آید|
  block
    block |دار زنبیل پیشش تا کند پر ز خویشش|
    block |تا که زنبیل فقرت حسرت سنجر آید|
  block
    block |برهد از بیش وز کم قاضی و مدعی هم|
    block |چونک آن ماه یک دم مست در محضر آید|
  block
    block |باده خمخانه گردد مرده مستانه گردد|
    block |چوب حنانه گردد چونک بر منبر آید|
  block
    block |کم کند از لقاشان بفسرد نقش‌هاشان|
    block |گم شود چشم‌هاشان گوش‌هاشان کر آید|
  block
    block |باز چون رو نماید چشم‌ها برگشاید|
    block |باغ پرمرغ گردد بوستان اخضر آید|
  block
    block |رو به گلزار و بستان دوستان بین و دستان|
    block |در پی این عبارت جان بدان معبر آید|
  block
    block |آنچ شد آشکارا کی توان گفت یارا|
    block |کلک آن کی نویسد گر چه در محبر آید|