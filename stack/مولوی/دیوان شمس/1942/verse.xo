
block |من ز گوش او بدزدم حلقه دیگر نهان|
  block
    block |من ز گوش او بدزدم حلقه دیگر نهان|
    block |تا نداند چشم دشمن ور بداند گو بدان|
  block
    block |بر رخم خطی نبشت و من نهان می داشتم|
    block |زین سپس پنهان ندارم هر کی خواند گو بخوان|
  block
    block |طوق زر عشق او هم لایق این گردن است|
    block |بشکند از طوق عشقش گردن گردن کشان|
  block
    block |کوس محمودی همه بر اشتر محمود باد|
    block |بار دل هم دل کشد محرم کجا باشد زبان|
  block
    block |آینه آهن دلی باید که تا زخمش کشد|
    block |زخم آیینه نباشد درخور آیینه دان|
  block
    block |لیک روی دوست بینی بی‌خبر باشی ز زخم|
    block |چون زنان مصر بیخود در جمال یوسفان|
  block
    block |صد هزاران حسن یوسف در جمال روی کیست|
    block |شمس تبریزی ما آن خوش نشین خوش نشان|