
block |نیست عجب صف زده پیش سلیمان پری|
  block
    block |نیست عجب صف زده پیش سلیمان پری|
    block |صف سلیمان نگر پیش رخ آن پری|
  block
    block |آن پریی کز رخش گشت بشر چون ملک|
    block |یافت فراغت ز رنج وز غم درمان پری|
  block
    block |تربیت آن پری چشم بشر باز کرد|
    block |یافته دیو و ملک گوهر جان زان پری|
  block
    block |ما و منی پاک رفت ماء منی خشک شد|
    block |گشت پری آدمی هم شد انسان پری|
  block
    block |دیده جان شمس دین مفخر تبریز و جان|
    block |شاد ز عشق رخش شادتر از جان پری|