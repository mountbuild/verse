
block |به حسن تو نباشد یار دیگر|
  block
    block |به حسن تو نباشد یار دیگر|
    block |درآ ای ماه خوبان بار دیگر|
  block
    block |مرا غیر تماشای جمالت|
    block |مبادا در دو عالم کار دیگر|
  block
    block |بدزدیدی ز حسن تو یکی چیز|
    block |اگر بودی چو تو عیار دیگر|
  block
    block |چو خورشید جمالت روی بنمود|
    block |ز هر ذره شنو اقرار دیگر|
  block
    block |زهی دریا که آگندی ز گوهر|
    block |که هر قطره نمود انبار دیگر|
  block
    block |به یک خانه دو بیمارند و عاشق|
    block |منم بیمار و دل بیمار دیگر|
  block
    block |خدایا هر دو را تیمار کردی|
    block |ولیکن ماند آن تیمار دیگر|
  block
    block |چه داند جان منکر این سخن را|
    block |که او را نیست آن دیدار دیگر|
  block
    block |که منکر گفت سنایی خود همینست|
    block |سنایی گفت نی خروار دیگر|
  block
    block |بدان خروار تو خروار منگر|
    block |گشا دو چشم عیسی وار دیگر|