
block |عقل گوید که من او را به زبان بفریبم|
  block
    block |عقل گوید که من او را به زبان بفریبم|
    block |عشق گوید تو خمش باش به جان بفریبم|
  block
    block |جان به دل گوید رو بر من و بر خویش مخند|
    block |چیست کو را نبود تاش بدان بفریبم|
  block
    block |نیست غمگین و پراندیشه و بی‌هوشی جوی|
    block |تا من او را به می و رطل گران بفریبم|
  block
    block |ناوک غمزه او را به کمان حاجت نیست|
    block |تا خدنگ نظرش را به کمان بفریبم|
  block
    block |نیست محبوس جهان بسته این عالم خاک|
    block |تا من او را به زر و ملک جهان بفریبم|
  block
    block |او فرشته‌ست اگر چه که به صورت بشر است|
    block |شهوتی نیست که او را به زنان بفریبم|
  block
    block |خانه کاین نقش در او هست فرشته برمد|
    block |پس کیش من به چنین نقش و نشان بفریبم|
  block
    block |گله اسب نگیرد چو به پر می پرد|
    block |خور او نور بود چونش به نان بفریبم|
  block
    block |نیست او تاجر و سوداگر بازار جهان|
    block |تا به افسونش به هر سود و زیان بفریبم|
  block
    block |نیست محجوب که رنجور کنم من خود را|
    block |آه آهی کنم او را به فغان بفریبم|
  block
    block |سر ببندم بنهم سر که من از دست شدم|
    block |رحمتش را به مرض یا خفقان بفریبم|
  block
    block |موی در موی ببیند کژی و فعل مرا|
    block |چیست پنهان بر او کش به نهان بفریبم|
  block
    block |نیست شهرت طلب و خسرو شاعرباره|
    block |کش به بیت غزل و شعر روان بفریبم|
  block
    block |عزت صورت غیبی خود از آن افزون است|
    block |که من او را به جنان یا به جنان بفریبم|
  block
    block |شمس تبریز که بگزیده و محبوب وی است|
    block |مگر او را به همان قطب زمان بفریبم|