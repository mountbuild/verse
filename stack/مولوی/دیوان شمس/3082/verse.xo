
block |رهید جان دوم از خودی و از هستی|
  block
    block |رهید جان دوم از خودی و از هستی|
    block |شده‌ست صید شهنشاه خویش در مستی|
  block
    block |زهی وجود که جان یافت در عدم ناگاه|
    block |زهی بلند که جان گشت در چنین پستی|
  block
    block |درست گشت مرا آنچ من ندانستم|
    block |چو در درستی ای مه مرا تو بشکستی|
  block
    block |چو گشت عشق تو فصاد و اکحلم بگشاد|
    block |چو خون بجستم از تن زهی سبک دستی|
  block
    block |طبیب فقر بجست و گرفت گوش دلم|
    block |که مژده ده که ز رنج وجود وارستی|
  block
    block |ز انتظار رهیدی که کی صبا بوزد|
    block |نه بحر را تو زبونی نه بسته شستی|
  block
    block |ز شمس تبریز این جنس‌ها بخر بفروش|
    block |ز نقدهاش چو آن کیسه بر کمر بستی|