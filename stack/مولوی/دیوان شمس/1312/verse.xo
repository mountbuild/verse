
block |فریفت یار شکربار من مرا به طریق|
  block
    block |فریفت یار شکربار من مرا به طریق|
    block |که شعر تازه بگو و بگیر جام عتیق|
  block
    block |چه چاره آنچ بگوید ببایدم کردن|
    block |چگونه عاق شوم با حیات کان و عقیق|
  block
    block |غلام ساقی خویشم شکار عشوه او|
    block |که سکر لذت عیش است و باده نعم رفیق|
  block
    block |به شب مثال چراغند و روز چون خورشید|
    block |ز عاشقی و ز مستی زهی گزیده فریق|
  block
    block |شما و هر چه مراد شماست از بد و نیک|
    block |من و منازل ساقی و جام‌های رحیق|
  block
    block |بیار باده لعلی که در معادن روح|
    block |درافکند شررش صد هزار جوش و حریق|
  block
    block |روا بود چو تو خورشید و در زمین سایه|
    block |روا بود چو تو ساقی و در زمانه مفیق|
  block
    block |گشای زانوی اشتر بدر عقال عقول|
    block |بجه ز رق جهانی به جرعه‌های رقیق|
  block
    block |چو زانوی شتر تو گشاده شد ز عقال|
    block |اگر چه خفته بود طایرست در تحقیق|
  block
    block |همی‌دود به که و دشت و بر و بحر روان|
    block |به قدر عقل تو گفتم نمی‌کنم تعمیق|
  block
    block |کمال عشق در آمیزش‌ست پیش آیید|
    block |به اختلاط مخلد چو روغن و چو سویق|
  block
    block |چو اختلاط کند خاک با حقایق پاک|
    block |کند سجود مخلد به شکر آن توقیق|