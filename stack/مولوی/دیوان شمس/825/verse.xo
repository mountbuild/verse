
block |برنشین ای عزم و منشین ای امید|
  block
    block |برنشین ای عزم و منشین ای امید|
    block |کز رسولانش پیاپی شد نوید|
  block
    block |دود و بویی می‌رسد از عرش غیب|
    block |ای نهانان سوی بوی آن پرید|
  block
    block |هر چه غفلت کور و پنهان می‌کند|
    block |دود بویش می‌کند آن را سپید|
  block
    block |ما ز گردون سوی مادون آمدیم|
    block |باز ما را سوی گردون برکشید|
  block
    block |همچو مریم سوی خرمابن رویم|
    block |زانک خرمایی ندارد شاخ بید|
  block
    block |بس کن و از حرف در معنی گریز|
    block |چند معنی را ز حرفی می‌مزید|
  block
    block |این مزیدن طفل بی‌دندان کند|
    block |گر شما مردید نان را خود گزید|