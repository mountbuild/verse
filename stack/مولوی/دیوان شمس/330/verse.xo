
block |بار دگر آن دلبر عیار مرا یافت|
  block
    block |بار دگر آن دلبر عیار مرا یافت|
    block |سرمست همی‌گشت به بازار مرا یافت|
  block
    block |پنهان شدم از نرگس مخمور مرا دید|
    block |بگریختم از خانه خمار مرا یافت|
  block
    block |بگریختنم چیست کز او جان نبرد کس|
    block |پنهان شدنم چیست چو صد بار مرا یافت|
  block
    block |گفتم که در انبوهی شهرم کی بیابد|
    block |آن کس که در انبوهی اسرار مرا یافت|
  block
    block |ای مژده که آن غمزه غماز مرا جست|
    block |وی بخت که آن طره طرار مرا یافت|
  block
    block |دستار ربود از سر مستان به گروگان|
    block |دستار برو گوشه دستار مرا یافت|
  block
    block |من از کف پا خار همی‌کردم بیرون|
    block |آن سرو دو صد گلشن و گلزار مرا یافت|
  block
    block |از گلشن خود بر سر من یار گل افشاند|
    block |وان بلبل وان نادره تکرار مرا یافت|
  block
    block |من گم شدم از خرمن آن ماه چو کیله|
    block |امروز مه اندر بن انبار مرا یافت|
  block
    block |از خون من آثار به هر راه چکیدست|
    block |اندر پی من بود به آثار مرا یافت|
  block
    block |چون آهو از آن شیر رمیدم به بیابان|
    block |آن شیر گه صید به کهسار مرا یافت|
  block
    block |آن کس که به گردون رود و گیرد آهو|
    block |با صبر و تأنی و به هنجار مرا یافت|
  block
    block |در کام من این شست و من اندر تک دریا|
    block |صاید به سررشته جرار مرا یافت|
  block
    block |جامی که برد از دلم آزار به من داد|
    block |آن لحظه که آن یار کم آزار مرا یافت|
  block
    block |این جان گران جان سبکی یافت و بپرید|
    block |کان رطل گران سنگ سبکسار مرا یافت|
  block
    block |امروز نه هوش است و نه گوش است و نه گفتار|
    block |کان اصل هر اندیشه و گفتار مرا یافت|