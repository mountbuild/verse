
block |تنت زین جهان است و دل زان جهان|
  block
    block |تنت زین جهان است و دل زان جهان|
    block |هوا یار این و خدا یار آن|
  block
    block |دل تو غریب و غم او غریب|
    block |نیند از زمین و نه از آسمان|
  block
    block |اگر یار جانی و یار خرد|
    block |رسیدی بیار و ببردی تو جان|
  block
    block |وگر یار جسمی و یار هوا|
    block |تو با این دو ماندی در این خاکدان|
  block
    block |مگر ناگهان آن عنایت رسد|
    block |که ای من غلام چنان ناگهان|
  block
    block |که یک جذب حق به ز صد کوشش است|
    block |نشان‌ها چه باشد بر بی‌نشان|
  block
    block |نشان چون کف و بی‌نشان بحر دان|
    block |نشان چون بیان بی‌نشان چون عیان|
  block
    block |ز خورشید یک جو چو ظاهر شود|
    block |بروبد ز گردون ره کهکشان|
  block
    block |خمش کن خمش کن که در خامشی است|
    block |هزاران زبان و هزاران بیان|