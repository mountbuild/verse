
block |ای جان و جهان آخر از روی نکوکاری|
  block
    block |ای جان و جهان آخر از روی نکوکاری|
    block |یک دم چه زیان دارد گر روی به ما آری|
  block
    block |ای روی تو چون آتش وی بوی تو چون گل خوش|
    block |یا رب که چه رو داری یا رب که چه بو داری|
  block
    block |در پیش دو چشم من پیوسته خیال تو|
    block |خوش خواب که می‌بینم در حالت بیداری|
  block
    block |دل را چو خیال تو بنوازد مسکین دل|
    block |در پوست نمی‌گنجد از لذت دلداری|
  block
    block |قرص قمرت گویم نور بصرت گویم|
    block |جان دگرت گویم یا صحت بیماری|
  block
    block |از شرم تو شاخ گل سر پیش درافکنده|
    block |وز زاری من بلبل وامانده شد از زاری|
  block
    block |از جمله ببر زیرا آن جا که تویی و او|
    block |تو نیز نمی‌گنجی جز او که دهد یاری|
  block
    block |اندر شکم ماهی دم با کی زند یونس|
    block |جز او کی بود مونس در نیم شب تاری|
  block
    block |در چشمه سوزن تو خواهی که رود اشتر|
    block |ای بسته تو بر اشتر شش تنگ به سرباری|
  block
    block |با این همه ای دیده نومید مباش از وی|
    block |چون ابر بهاری کن در عشق گهرباری|