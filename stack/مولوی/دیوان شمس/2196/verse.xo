
block |از حلاوت‌ها که هست از خشم و از دشنام او|
  block
    block |از حلاوت‌ها که هست از خشم و از دشنام او|
    block |می‌ستیزم هر شبی با چشم خون آشام او|
  block
    block |دام‌های عشق او گر پر و بالم بسکلد|
    block |طوطی جان نسکلد از شکر و بادام او|
  block
    block |چند پرسی مر مرا از وحشت و شب‌های هجر|
    block |شب کجا ماند بگو در دولت ایام او|
  block
    block |خون ما را رنگ خون و فعل می‌آمد از آنک|
    block |خون‌ها می می‌شود چون می‌رود در جام او|
  block
    block |وعده‌های خام او در مغز جان جوشان شده|
    block |عاشقان پخته بین از وعده‌های خام او|
  block
    block |خسروان بر تخت دولت بین که حسرت می‌خورند|
    block |در لقای عاشقان کشته بدنام او|
  block
    block |آن سگان کوی او شاهان شیران گشته‌اند|
    block |کان چنان آهوی فتنه دیده شد بر بام او|
  block
    block |الله الله تو مپرس از باخودان اوصاف می|
    block |تو ببین در چشم مستان لطف‌های عام او|
  block
    block |دست بر رگ‌های مستان نه دلا تا پی بری|
    block |از دهان آلودگان زان باده خودکام او|
  block
    block |شمس تبریزی که گامش بر سر ارواح بود|
    block |پا منه تو سر بنه بر جایگاه گام او|