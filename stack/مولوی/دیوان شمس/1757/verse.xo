
block |همتم شد بلند و تدبیرم|
  block
    block |همتم شد بلند و تدبیرم|
    block |جز به پیش تو من نمی‌میرم|
  block
    block |تو دهانم گرفته‌ای که خموش|
    block |تو دهان گیر و من جهان گیرم|
  block
    block |زان ز عالم ربوده‌ام حلقه|
    block |که به دست توست زنجیرم|
  block
    block |پیر ما را ز سر جوان کرده‌ست|
    block |لاجرم هم جوان و هم پیرم|
  block
    block |چون گشاد من از کمان تو است|
    block |راست رو خصم دوز چون تیرم|
  block
    block |با گشادت چه جای تیر و کمان|
    block |هر دو را بشکنم بنپذیرم|
  block
    block |دیدن غیر تو نفاق بود|
    block |من نه مرد نفاق و تزویرم|
  block
    block |با من آمیختی چو شکر و شیر|
    block |چون شکر در گداز از آن شیرم|
  block
    block |طاقتم طاق شد ز جفتی خویش|
    block |درمیفکن دگر به تأخیرم|
  block
    block |درد تأخیر چون برآرد دود|
    block |بررود تا اثیر تأثیرم|