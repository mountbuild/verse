
block |ز گزاف ریز باده که تو شاه ساقیانی|
  block
    block |ز گزاف ریز باده که تو شاه ساقیانی|
    block |تو نه‌ای ز جنس خلقان تو ز خلق آسمانی|
  block
    block |دو هزار خنب باده نرسد به جرعه تو|
    block |ز کجا شراب خاکی ز کجا شراب جانی|
  block
    block |می و نقل این جهانی چو جهان وفا ندارد|
    block |می و ساغر خدایی چو خداست جاودانی|
  block
    block |دل و جان و صد دل و جان به فدای آن ملاحت|
    block |جز صورتی که داری تو به خاکیان چه مانی|
  block
    block |بزن آتشی که داری به جهان بی‌قراری|
    block |بشکاف ز آتش خود دل قبه دخانی|
  block
    block |پر و بال بخش جان را که بسی شکسته پر شد|
    block |پر و بال جان شکستی پی حکمتی که دانی|
  block
    block |سخنم به هوشیاری نمکی ندارد ای جان|
    block |قدحی دو موهبت کن چو ز من سخن ستانی|
  block
    block |که هر آنچ مست گوید همه باده گفته باشد|
    block |نکند به کشتی جان جز باده بادبانی|
  block
    block |مددی که نیم مستم بده آن قدح به دستم|
    block |که به دولت تو رستم ز ملولی و گرانی|
  block
    block |هله ای بلای توبه بدران قبای توبه|
    block |بر تو چه جای توبه که قضای ناگهانی|
  block
    block |تو خراب هر دکانی تو بلای خان و مانی|
    block |زه کوه قاف گیری چو شتر همی‌کشانی|
  block
    block |عجب آن دگر بگویم که به گفت می‌نیاید|
    block |تو بگو که از تو خوشتر که شه شکربیانی|