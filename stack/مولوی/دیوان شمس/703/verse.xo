
block |آن کس که ز جان خود نترسد|
  block
    block |آن کس که ز جان خود نترسد|
    block |از کشتن نیک و بد نترسد|
  block
    block |وان کس که بدید حسن یوسف|
    block |از حاسد و از حسد نترسد|
  block
    block |آن کس که هوای شاه دارد|
    block |از لشکر بی‌عدد نترسد|
  block
    block |آخر حیوان ز ذوق صحبت|
    block |از جفته و از لگد نترسد|
  block
    block |آن کس که سعادت ازل دید|
    block |از عاقبت ابد نترسد|
  block
    block |چون کوه احد دلی بباید|
    block |تا او ز جز احد نترسد|
  block
    block |مرغی که ز دام نفس خود رست|
    block |هر جای که برپرد نترسد|
  block
    block |هر جای که هست گنج گنجست|
    block |کشته احد از لحد نترسد|
  block
    block |هر جانوری کز اصل آبست|
    block |گر غرقه شود عمد نترسد|
  block
    block |هر تن که سرشته بهشتست|
    block |بر دوزخ برزند نترسد|
  block
    block |وان را که مدد از اندرونست|
    block |زین عالم بی‌مدد نترسد|
  block
    block |از ابلهیست نی شجاعت|
    block |گر جاهل از خرد نترسد|
  block
    block |خود سر نبدست آن خسی را|
    block |کز عشق تو پا کشد نترسد|
  block
    block |این مایه لعنتست کابله|
    block |دل‌های شهان خلد نترسد|
  block
    block |هم پرده خویش می‌درد کو|
    block |پرده من و تو درد نترسد|
  block
    block |پازهر چو نیستش چرا او|
    block |زهر دنیا خورد نترسد|
  block
    block |در حضرت آن چنان رقیبی|
    block |در شاهد بنگرد نترسد|
  block
    block |زنهار به سر برو بدان ره|
    block |کان جا دلت از رصد نترسد|
  block
    block |صراف کمین درست و آن دزد|
    block |از کیسه درم برد نترسد|
  block
    block |آن جا گرگان همه شبانند|
    block |آن جا مردی ز صد نترسد|
  block
    block |آن جا من و تو و او نباشد|
    block |چون وام ز خود ستد نترسد|
  block
    block |هرگز دل تو ز تو نرنجد|
    block |هرگز ذقنت ز خد نترسد|
  block
    block |گلشن ز بهار و باغ سوسن|
    block |وز سرو لطیف قد نترسد|
  block
    block |چون گل بشکفت و روی خود دید|
    block |زان پس ز قبول و رد نترسد|
  block
    block |بس کن هر چند تا قیامت|
    block |این بحر گهر دهد نترسد|