
block |با تلخی معزولی میری بنمی ارزد|
  block
    block |با تلخی معزولی میری بنمی ارزد|
    block |یک روز همی‌خندد صد سال همی‌لرزد|
  block
    block |خربندگی و آنگه از بهر خر مرده|
    block |بهر گل پژمرده با خار همی‌سازد|
  block
    block |زنهار نخندی تو تا اوت نخنداند|
    block |زیرا که همه خنده زین خنده همی‌خیزد|
  block
    block |ای روی ترش بنگر آن را که ترش کردت|
    block |تا او شکری شیرین در سرکه درآمیزد|
  block
    block |ای خسته افتاده بنگر که که افکندت|
    block |چون درنگری او را هم اوت برانگیزد|
  block
    block |گر زانک سگی خسبد بر خاک سر کویش|
    block |شیر از حذر آن سگ بگدازد و بگریزد|