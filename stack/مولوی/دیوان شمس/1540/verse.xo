
block |بیا با هم سخن از جان بگوییم|
  block
    block |بیا با هم سخن از جان بگوییم|
    block |ز گوش و چشم‌ها پنهان بگوییم|
  block
    block |چو گلشن بی‌لب و دندان بخندیم|
    block |چو فکرت بی‌لب و دندان بگوییم|
  block
    block |به سان عقل اول سر عالم|
    block |دهان بربسته تا پایان بگوییم|
  block
    block |سخندانان چو مشرف بر دهانند|
    block |برون از خرگه ایشان بگوییم|
  block
    block |کسی با خود سخن پیدا نگوید|
    block |اگر جمله یکیم آن سان بگوییم|
  block
    block |تو با دست تو چون گویی که برگیر|
    block |چو همدستیم از آن دستان بگوییم|
  block
    block |بداند دست و پا از جنبش دل|
    block |دهان ساکن دل جنبان بگوییم|
  block
    block |بداند ذره ذره امر تقدیر|
    block |اگر خواهی مثال آن بگوییم|