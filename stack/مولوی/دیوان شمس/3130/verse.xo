
block |تماشا مرو نک تماشا تویی|
  block
    block |تماشا مرو نک تماشا تویی|
    block |جهان و نهان و هویدا تویی|
  block
    block |چه این جا روی و چه آن جا روی|
    block |که مقصود از این جا و آن جا تویی|
  block
    block |به فردا میفکن فراق و وصال|
    block |که سرخیل امروز و فردا تویی|
  block
    block |تو گویی گرفتار هجرم مگر|
    block |که واصل تویی هجر گیرا تویی|
  block
    block |ز آدم بزایید حوا و گفت|
    block |که آدم تو بودی و حوا تویی|
  block
    block |ز نخلی بزایید خرما و گفت|
    block |که هم دخل و هم نخل خرما تویی|
  block
    block |تو مجنون و لیلی به بیرون مباش|
    block |که رامین تویی ویس رعنا تویی|
  block
    block |تو درمان غم‌ها ز بیرون مجو|
    block |که پازهر و درمان غم‌ها تویی|
  block
    block |اگر مه سیه شد همو صیقلست|
    block |تو صیقل کنی خود مه ما تویی|
  block
    block |وگر مه سیه شد برو تو ملرز|
    block |که مه را خطر نیست ترسا تویی|
  block
    block |ز هر زحمت افزا فزایش مجو|
    block |که هم روح و هم راحت افزا تویی|
  block
    block |چو جمعی تو از جمع‌ها فارغی|
    block |که با جمع و بی‌جمع و تنها تویی|
  block
    block |یکی برگشا پر بافر خویش|
    block |که هم صاف و هم قاف و عنقا تویی|
  block
    block |چو درد سرت نیست سر را مبند|
    block |که سرفتنه روز غوغا تویی|
  block
    block |اگرعالمی منکر ما شود|
    block |غمی نیست ما را که ما را تویی|
  block
    block |مرو زیر و ما را ز بالا مگیر|
    block |به پستی بمنشین که بالا تویی|
  block
    block |من و ما رها کن ز خواری مترس|
    block |که با ما تویی شاه و بی‌ما تویی|
  block
    block |بشو رو و سیمای خود درنگر|
    block |که آن یوسف خوب سیما تویی|
  block
    block |غلط یوسفی تو و یعقوب نیز|
    block |مترس و بگو هم زلیخا تویی|
  block
    block |گمان می‌بری و این یقین و گمان|
    block |گمان می‌برم من که مانا تویی|
  block
    block |از این ساحل آب و گل درگذر|
    block |به گوهر سفر کن که دریا تویی|
  block
    block |از این چاه هستی چو یوسف برآ|
    block |که بستان و ریحان و صحرا تویی|
  block
    block |اگر تا قیامت بگویم ز تو|
    block |به پایان نیاید سر و پا تویی|