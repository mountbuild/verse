
block |اگر تو عاشقی غم را رها کن|
  block
    block |اگر تو عاشقی غم را رها کن|
    block |عروسی بین و ماتم را رها کن|
  block
    block |تو دریا باش و کشتی را برانداز|
    block |تو عالم باش و عالم را رها کن|
  block
    block |چو آدم توبه کن وارو به جنت|
    block |چه و زندان آدم را رها کن|
  block
    block |برآ بر چرخ چون عیسی مریم|
    block |خر عیسی مریم را رها کن|
  block
    block |وگر در عشق یوسف کف بریدی|
    block |همو را گیر و مرهم را رها کن|
  block
    block |وگر بیدار کردت زلف درهم|
    block |خیال و خواب درهم را رها کن|
  block
    block |نفخت فیه من روحی رسیده‌ست|
    block |غم بیش و غم کم را رها کن|
  block
    block |مسلم کن دل از هستی مسلم|
    block |امید نامسلم را رها کن|
  block
    block |بگیر ای شیرزاده خوی شیران|
    block |سگان نامعلم را رها کن|
  block
    block |حریصان را جگرخون بین و گرگین|
    block |گر و ناسور محکم را رها کن|
  block
    block |بر آن آرد تو را حرص چو آزر|
    block |که ابراهیم ادهم را رها کن|
  block
    block |خمش زان نوع کوته کن سخن را|
    block |که الله گو اعلم را رها کن|
  block
    block |چو طالع گشت شمس الدین تبریز|
    block |جهان تنگ مظلم را رها کن|