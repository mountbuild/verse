
block |آمده‌ام که تا به خود گوش کشان کشانمت|
  block
    block |آمده‌ام که تا به خود گوش کشان کشانمت|
    block |بی دل و بیخودت کنم در دل و جان نشانمت|
  block
    block |آمده‌ام بهار خوش پیش تو ای درخت گل|
    block |تا که کنار گیرمت خوش خوش و می‌فشانمت|
  block
    block |آمده‌ام که تا تو را جلوه دهم در این سرا|
    block |همچو دعای عاشقان فوق فلک رسانمت|
  block
    block |آمده‌ام که بوسه‌ای از صنمی ربوده‌ای|
    block |بازبده به خوشدلی خواجه که واستانمت|
  block
    block |گل چه بود که گل تویی ناطق امر قل تویی|
    block |گر دگری نداندت چون تو منی بدانمت|
  block
    block |جان و روان من تویی فاتحه خوان من تویی|
    block |فاتحه شو تو یک سری تا که به دل بخوانمت|
  block
    block |صید منی شکار من گر چه ز دام جسته‌ای|
    block |جانب دام بازرو ور نروی برانمت|
  block
    block |شیر بگفت مر مرا نادره آهوی برو|
    block |در پی من چه می‌دوی تیز که بردرانمت|
  block
    block |زخم پذیر و پیش رو چون سپر شجاعتی|
    block |گوش به غیر زه مده تا چو کمان خمانمت|
  block
    block |از حد خاک تا بشر چند هزار منزلست|
    block |شهر به شهر بردمت بر سر ره نمانمت|
  block
    block |هیچ مگو و کف مکن سر مگشای دیگ را|
    block |نیک بجوش و صبر کن زانک همی‌پرانمت|
  block
    block |نی که تو شیرزاده‌ای در تن آهوی نهان|
    block |من ز حجاب آهوی یک رهه بگذرانمت|
  block
    block |گوی منی و می‌دوی در چوگان حکم من|
    block |در پی تو همی‌دوم گر چه که می‌دوانمت|