
block |آخر مراعاتی بکن مر بی‌دلان را ساعتی|
  block
    block |آخر مراعاتی بکن مر بی‌دلان را ساعتی|
    block |ای ماه رو تشریف ده مر آسمان را ساعتی|
  block
    block |ای آن که هستت در سخن مستی می‌های کهن|
    block |دلداریی تلقین بکن مر ترجمان را ساعتی|
  block
    block |تن چون کمانم دل چو زه ای جان کمان بر چرخ نه|
    block |سوی فراز چرخ نه آن نردبان را ساعتی|
  block
    block |پیر از غمت هر جا فتی زان پیش کید آفتی|
    block |بنما که بینم دولتی بس جاودان را ساعتی|
  block
    block |ای از کفت دریا نمی‌محروم کردی محرمی|
    block |در خواب کن جانا دمی مر پاسبان را ساعتی|
  block
    block |عشقت می بی‌چون دهد در می همه افیون نهد|
    block |مستت نشانی چون دهد آن بی‌نشان را ساعتی|
  block
    block |از رخ جهان پرنور کن چشم فلک مخمور کن|
    block |از جان عالم دور کن این اندهان را ساعتی|
  block
    block |ای صد درج خوشتر ز جان وصف تو ناید در زبان|
    block |الا که صوفی گوید آن پیش آر آن را ساعتی|
  block
    block |استغفرالله ای خرد صوفی بدو کی ره برد|
    block |هر مرغ زان سو کی پرد درکش زبان را ساعتی|
  block
    block |ای کرده مه دراعه شق از عشقت ای خورشید حق|
    block |از بهر لعلش ای شفق بگذار کان را ساعتی|
  block
    block |جز عشق او در دل مکن تدبیر بی‌حاصل مکن|
    block |اندر مکان منزل مکن لا کن مکان را ساعتی|
  block
    block |ای امن‌ها در خوف تو ای ساکنی در طوف تو|
    block |جان داده طمع سوف تو امن و امان را ساعتی|
  block
    block |بنگر در این فریاد کن آخر وفا هم یاد کن|
    block |برتاب شاها داد کن این سو عنان را ساعتی|
  block
    block |یک دم بدین سو رای کن جان را تو شکرخای کن|
    block |در دیده ما جای کن نور عیان را ساعتی|
  block
    block |تیرم چو قصد جه کنم پرم بده تا به کنم|
    block |ابرو نما تا زه کنم من آن کمان را ساعتی|
  block
    block |ای زاغ هجران تهی چون زاغ از من کی رهی|
    block |کی گوید آن نور شهی خواهم فلان را ساعتی|
  block
    block |ای نفس شیر شیررگ چون یافتی زان عشق تک|
    block |انداز تو در پیش سگ این لوت و خوان را ساعتی|
  block
    block |ای از می جان بی‌خبر تا چند لافی از هنر|
    block |افکن تو در قعر سقر آن دام نان را ساعتی|
  block
    block |کو شهریار این زمن مخدوم شمس الدین من|
    block |تبریز خدمت کن به تن آن شه نشان را ساعتی|