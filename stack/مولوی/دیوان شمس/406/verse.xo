
block |چند گویی که چه چاره‌ست و مرا درمان چیست|
  block
    block |چند گویی که چه چاره‌ست و مرا درمان چیست|
    block |چاره جوینده که کرده‌ست تو را خود آن چیست|
  block
    block |چند باشد غم آنت که ز غم جان ببرم|
    block |خود نباشد هوس آنک بدانی جان چیست|
  block
    block |بوی نانی که رسیده‌ست بر آن بوی برو|
    block |تا همان بوی دهد شرح تو را کاین نان چیست|
  block
    block |گر تو عاشق شده‌ای عشق تو برهان تو بس|
    block |ور تو عاشق نشدی پس طلب برهان چیست|
  block
    block |این قدر عقل نداری که ببینی آخر|
    block |گر نه شاهیست پس این بارگه سلطان چیست|
  block
    block |گر نه اندر تتق ازرق زیباروییست|
    block |در کف روح چنین مشعله تابان چیست|
  block
    block |چونک از دور دلت همچو زنان می‌لرزد|
    block |تو چه دانی که در آن جنگ دل مردان چیست|
  block
    block |آتش دیده مردان حجب غیب بسوخت|
    block |تو پس پرده نشسته که به غیب ایمان چیست|
  block
    block |شمس تبریز اگر نیست مقیم اندر چشم|
    block |چشمه شهد از او در بن هر دندان چیست|