
block |گر گریزی به ملولی ز من سودایی|
  block
    block |گر گریزی به ملولی ز من سودایی|
    block |روکشان دست گزان جانب جان بازآیی|
  block
    block |زین خیالی که کشان کرد تو را دست بکش|
    block |دست از او گر نکشی دست پشیمان خایی|
  block
    block |رو بدو آر و بگو خواجه کجا می‌کشیم|
    block |کآسمان ماه ندیده‌ست بدین زیبایی|
  block
    block |رایگان روی نموده‌ست غلط افتادی|
    block |باش تا در طلب و پویه جهان پیمایی|
  block
    block |گنده پیر است جهان چادر نو پوشیده|
    block |از برون شیوه و غنج و ز درون رسوایی|
  block
    block |چو بدان پیر روی بخت جوانت گوید|
    block |سرخر معده سگ رو که همان را شایی|
  block
    block |لا یغرنک سد هوس عن رایی|
    block |کم قصور هدمت من عوج الا رآ|
  block
    block |اشتهی انصح لکن لسانی قفلت|
    block |اننی انصح بالصمت علی الاخفا|
  block
    block |این همه ترس و نفاق و دودلی باری چیست|
    block |نه که در سایه و در دولت این مولایی|
  block
    block |بیم از آن می‌کندت تا برود بیم از تو|
    block |یار از آن می‌گزدت تا همه شکر خایی|
  block
    block |شمس تبریز نه شمعی است که غایب گردد|
    block |شب چو شد روز چرا منتظر فردایی|