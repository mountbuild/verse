
block |چه افسردی در آن گوشه چرا تو هم نمی‌گردی|
  block
    block |چه افسردی در آن گوشه چرا تو هم نمی‌گردی|
    block |مگر تو فکر منحوسی که جز بر غم نمی‌گردی|
  block
    block |چو آمد موسی عمران چرا از آل فرعونی|
    block |چو آمد عیسی خوش دم چرا همدم نمی‌گردی|
  block
    block |چو با حق عهدها بستی ز سستی عهد بشکستی|
    block |چو قول عهد جانبازان چرا محکم نمی‌گردی|
  block
    block |میان خاک چون موشان به هر مطبخ رهی سازی|
    block |چرا مانند سلطانان بر این طارم نمی‌گردی|
  block
    block |چرا چون حلقه بر درها برای بانگ و آوازی|
    block |چرا در حلقه مردان دمی محرم نمی‌گردی|
  block
    block |چگونه بسته بگشاید چو دشمن دار مفتاحی|
    block |چگونه خسته به گردد چو بر مرهم نمی‌گردی|
  block
    block |سر آنگه سر بود ای جان که خاک راه او باشد|
    block |ز عشق رایتش ای سر چرا پرچم نمی‌گردی|
  block
    block |چرا چون ابر بی‌باران به پیش مه ترنجیدی|
    block |چرا همچون مه تابان بر این عالم نمی‌گردی|
  block
    block |قلم آن جا نهد دستش که کم بیند در او حرفی|
    block |چرا از عشق تصحیحش تو حرفی کم نمی‌گردی|
  block
    block |گلستان و گل و ریحان نروید جز ز دست تو|
    block |دو چشمه داری ای چهره چرا پرنم نمی‌گردی|
  block
    block |چو طوافان گردونی همی‌گردند بر آدم|
    block |مگر ابلیس ملعونی که بر آدم نمی‌گردی|
  block
    block |اگر خلوت نمی‌گیری چرا خامش نمی‌باشی|
    block |اگر کعبه نه ای باری چرا زمزم نمی‌گردی|