
block |ای خان و مان بمانده و از شهر خود جدا|
  block
    block |ای خان و مان بمانده و از شهر خود جدا|
    block |شاد آمدیت از سفر خانه خدا|
  block
    block |روز از سفر به فاقه و شب‌ها قرار نی|
    block |در عشق حج کعبه و دیدار مصطفا|
  block
    block |مالیده رو و سینه در آن قبله گاه حق|
    block |در خانه خدا شده قد کان آمنسا|
  block
    block |چونید و چون بدیت در این راه باخطر|
    block |ایمن کند خدای در این راه جمله را|
  block
    block |در آسمان ز غلغل لبیک حاجیان|
    block |تا عرش نعره‌ها و غریوست از صدا|
  block
    block |جان چشم تو ببوسد و بر پات سر نهد|
    block |ای مروه را بدیده و بررفته بر صفا|
  block
    block |مهمان حق شدیت و خدا وعده کرده است|
    block |مهمان عزیز باشد خاصه به پیش ما|
  block
    block |جان خاک اشتری که کشد بار حاجیان|
    block |تا مشعرالحرام و تا منزل منا|
  block
    block |بازآمده ز حج و دل آن جا شده مقیم|
    block |جان حلقه را گرفته و تن گشته مبتلا|
  block
    block |از شام ذات جحفه و از بصره ذات عرق|
    block |باتیغ و باکفن شده این جا که ربنا|
  block
    block |کوه صفا برآ به سر کوه رخ به بیت|
    block |تکبیر کن برادر و تهلیل و هم دعا|
  block
    block |اکنون که هفت بار طوافت قبول شد|
    block |اندر مقام دو رکعت کن قدوم را|
  block
    block |وانگه برآ به مروه و مانند این بکن|
    block |تا هفت بار و باز به خانه طواف‌ها|
  block
    block |تا روز ترویه بشنو خطبه بلیغ|
    block |وانگه به جانب عرفات آی در صلا|
  block
    block |وانگه به موقف آی و به قرب جبل بایست|
    block |پس بامداد بار دگر بیست هم به جا|
  block
    block |وان گاه روی سوی منی آر و بعد از آن|
    block |تا هفت بار می‌زن و می‌گیر سنگ‌ها|
  block
    block |از ما سلام بادا بر رکن و بر حطیم|
    block |ای شوق ما به زمزم و آن منزل وفا|
  block
    block |صبحی بود ز خواب بخیزیم گرد ما|
    block |از اذخر و خلیل به ما بو دهد صبا|