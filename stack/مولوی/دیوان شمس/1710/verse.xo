
block |با روی تو ز سبزه و گلزار فارغیم|
  block
    block |با روی تو ز سبزه و گلزار فارغیم|
    block |با چشم تو ز باده و خمار فارغیم|
  block
    block |خانه گرو نهاده و در کوی تو مقیم|
    block |دکان خراب کرده و از کار فارغیم|
  block
    block |رختی که داشتیم به یغما ببرد عشق|
    block |از سود و از زیان و ز بازار فارغیم|
  block
    block |دعوی عشق وانگه ناموس و نام و ننگ|
    block |ما ننگ را خریده و از عار فارغیم|
  block
    block |غم را چه زهره باشد تا نام ما برد|
    block |دستی بزن که از غم و غمخواره فارغیم|
  block
    block |ای روترش که کاله گران است چون خرم|
    block |بگذر مخر که ما ز خریدار فارغیم|
  block
    block |ما را مسلم آمد شادی و خوشدلی|
    block |کز باد و بود اندک و بسیار فارغیم|
  block
    block |بررفت و برگذشت سر ما ز آسمان|
    block |کز ذوق عشق از سر و دستار فارغیم|
  block
    block |ما لاف می زنیم و تو انکار می کنی|
    block |ز اقرار هر دو عالم و ز انکار فارغیم|
  block
    block |مشتی سگان نگر که به هم درفتاده‌اند|
    block |ما سگ نزاده‌ایم و ز مردار فارغیم|
  block
    block |اسرار تو خدای همی‌داند و بس است|
    block |ما از دغا و حیلت و مکار فارغیم|
  block
    block |درسی که عشق داد فراموش کی شود|
    block |از بحث و از جدال و ز تکرار فارغیم|
  block
    block |پنهان تو هر چه کاری پیدا بروید آن|
    block |هر تخم را که خواهی می کار فارغیم|
  block
    block |آهن ربای جذب رفیقان کشید حرف|
    block |ور نی در این طریق ز گفتار فارغیم|
  block
    block |با نور روی مفخر تبریز شمس دین|
    block |از شمس چرخ گنبد دوار فارغیم|