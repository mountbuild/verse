
block |ای محو عشق گشته جانی و چیز دیگر|
  block
    block |ای محو عشق گشته جانی و چیز دیگر|
    block |ای آنک آن تو داری آنی و چیز دیگر|
  block
    block |اسرار آسمان را و احوال این و آن را|
    block |از لوح نانبشته خوانی و چیز دیگر|
  block
    block |هر دم ز خلق پرسی احوال عرش و کرسی|
    block |آن را و صد چنان را دانی و چیز دیگر|
  block
    block |لعلیست بی‌نهایت در روشنی به غایت|
    block |آن لعل بی‌بها را کانی و چیز دیگر|
  block
    block |حکمی که راند فرمان روز الست بر جان|
    block |آن جمله حکم‌ها را رانی و چیز دیگر|
  block
    block |چشمی که دید آن رو گر عشق راند این سو|
    block |آن چشم نیست والله زانی و چیز دیگر|
  block
    block |آن چشم احول آمد در گام اول آمد|
    block |کو گفت اولی را ثانی و چیز دیگر|
  block
    block |هر کو بقا نیابد از شمس حق تبریز|
    block |او هست در حقایق فانی و چیز دیگر|