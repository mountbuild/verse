
block |گر دم از شادی وگر از غم زنیم|
  block
    block |گر دم از شادی وگر از غم زنیم|
    block |جمع بنشینیم و دم با هم زنیم|
  block
    block |یار ما افزون رود افزون رویم|
    block |یار ما گر کم زند ما کم زنیم|
  block
    block |ما و یاران همدل و همدم شویم|
    block |همچو آتش بر صف رستم زنیم|
  block
    block |گر چه مردانیم اگر تنها رویم|
    block |چون زنان بر نوحه و ماتم زنیم|
  block
    block |گر به تنهایی به راه حج رویم|
    block |تو مکن باور که بر زمزم زنیم|
  block
    block |تارهای چنگ را مانیم ما|
    block |چونک درسازیم زیر و بم زنیم|
  block
    block |ما همه در جمع آدم بوده‌ایم|
    block |بار دیگر جمله بر آدم زنیم|
  block
    block |نکته پوشیده‌ست و آدم واسطه|
    block |خیمه‌ها بر ساحل اعظم زنیم|
  block
    block |چون به تخت آید سلیمان بقا|
    block |صد هزاران بوسه بر خاتم زنیم|