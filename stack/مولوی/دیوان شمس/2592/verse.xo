
block |ای صورت روحانی امروز چه آوردی|
  block
    block |ای صورت روحانی امروز چه آوردی|
    block |آورد نمی‌دانم دانم که مرا بردی|
  block
    block |ای گلشن نیکویی امروز چه خوش بویی|
    block |بر شاخ کی خندیدی در باغ کی پروردی|
  block
    block |امروز عجب چیزی می‌افتی و می‌خیزی|
    block |در باغ کی خندیدی وز دست کی می‌خوردی|
  block
    block |آن طبع زرافشانی و آن همت سلطانی|
    block |پیران و جوانان را آموخت جوامردی|
  block
    block |بگذر ز جوامردی کان هم ز دوی خیزد|
    block |در وحدت همدردی درکش قدح دردی|
  block
    block |هم همره و همدردی هم جمعی و هم فردی|
    block |هم عاشق و معشوقی هم سرخی و هم زردی|
  block
    block |با این همه در مجلس بنشین و میا با من|
    block |ترسم که میان ره بگریزی و برگردی|
  block
    block |ور ز آنک همی‌آیی با خویش مبر دل را|
    block |کز دل دودلی خیزد گه گرمی و گه سردی|