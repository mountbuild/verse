
block |روحیست بی‌نشان و ما غرقه در نشانش|
  block
    block |روحیست بی‌نشان و ما غرقه در نشانش|
    block |روحیست بی‌مکان و سر تا قدم مکانش|
  block
    block |خواهی که تا بیابی یک لحظه‌ای مجویش|
    block |خواهی که تا بدانی یک لحظه‌ای مدانش|
  block
    block |چون در نهانش جویی دوری ز آشکارش|
    block |چون آشکار جویی محجوبی از نهانش|
  block
    block |چون ز آشکار و پنهان بیرون شدی به برهان|
    block |پاها دراز کن خوش می‌خسب در امانش|
  block
    block |چون تو ز ره بمانی جانی روانه گردد|
    block |وانگه چه رحمت آید از جان و از روانش|
  block
    block |ای حبس کرده جان را تا کی کشی عنان را|
    block |درتاز درجهانش اما نه در جهانش|
  block
    block |بی‌حرص کوب پایی از کوری حسد را|
    block |زیرا حسد نگوید از حرص ترجمانش|
  block
    block |آخر ز بهر دو نان تا کی دوی چو دونان|
    block |و آخر ز بهر سه نان تا کی خوری سنانش|