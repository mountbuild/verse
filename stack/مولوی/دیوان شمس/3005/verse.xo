
block |آن دل که گم شده‌ست هم از جان خویش جوی|
  block
    block |آن دل که گم شده‌ست هم از جان خویش جوی|
    block |آرام جان خویش ز جانان خویش جوی|
  block
    block |اندر شکر نیابی ذوق نبات غیب|
    block |آن ذوق را هم از لب و دندان خویش جوی|
  block
    block |دو چشم را تو ناظر هر بی‌نظر مکن|
    block |در ناظری گریز و ازو آن خویش جوی|
  block
    block |نقلست از رسول که مردم معادنند|
    block |پس نقد خویش را برو از کان خویش جوی|
  block
    block |از تخت تن برون رو و بر تخت جان نشین|
    block |از آسمان گذر کن و کیوان خویش جوی|
  block
    block |برقی که بر دلت زد و دل بی‌قرار شد|
    block |آن برق را در اشک چو باران خویش جوی|
  block
    block |انبان بوهریره وجود توست و بس|
    block |هر چه مراد توست در انبان خویش جوی|
  block
    block |ای بی‌نشان محض نشان از کی جویمت|
    block |هم تو بجو مرا و به احسان خویش جوی|