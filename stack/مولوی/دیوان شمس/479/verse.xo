
block |ستیزه کن که ز خوبان ستیزه شیرینست|
  block
    block |ستیزه کن که ز خوبان ستیزه شیرینست|
    block |بهانه کن که بتان را بهانه آیینست|
  block
    block |از آن لب شکرینت بهانه‌های دروغ|
    block |به جای فاتحه و کاف‌ها و یاسینست|
  block
    block |وفا طمع نکنم زانک جور خوبان را|
    block |طبیعت است و سرشت است و عادت و دینست|
  block
    block |اگر ترش کنی و رو ز ما بگردانی|
    block |به قاصد است و به مکر است و آن دروغینست|
  block
    block |ز دست غیر تو اندر دهان من حلوا|
    block |به جان پاک عزیزان که گرز رویینست|
  block
    block |هزار وعده ده آنگه خلاف کن همه را|
    block |که آن سراب که ارزد صد آب خوش اینست|
  block
    block |زر او دهد که رخش از فراق همچو زر است|
    block |چرا دهد زر و سیم آن پری که سیمینست|
  block
    block |جواب همچو شکر او دهد که محتاج است|
    block |جواب تلخ تو را صد هزار تمکینست|
  block
    block |جمال و حسن تو گنج است و خوی بد چون مار|
    block |بقای گنج تو بادا که آن برونینست|
  block
    block |قماش هستی ما را به ناز خویش بسوز|
    block |که آن زکات لطیفت نصیب مسکینست|
  block
    block |برون در همه را چون سگان کو بنشان|
    block |که در شرف سر کوی تو طور سینینست|
  block
    block |خورند چوب خلیفه شهان چو شاه شوند|
    block |جفای عشق کشیدن فن سلاطین است|
  block
    block |امام فاتحه خواند ملک کند آمین|
    block |مرا چو فاتحه خواندم امید آمینست|
  block
    block |هر آن فریب کز اندیشه تو می‌زاید|
    block |هزار گوهر و لعلش بها و کابینست|
  block
    block |چنانک مدرسه فقه را برون شوها است|
    block |بدانک مدرسه عشق را قوانینست|
  block
    block |خمش کنیم که تا شرح آن بگوید شاه|
    block |که زنده شخص جهان زان گزیده تلقینست|