
block |تو جان مایی، ماه سمایی|
  block
    block |تو جان مایی، ماه سمایی|
    block |فارغ ز جمله اندیشهایی|
  block
    block |جویی ز فکرت، داروی علت|
    block |فکرست اصل علت فزایی|
  block
    block |فکرت برون کن، حیرت فزون کن|
    block |نی مرد فکری مرد صفایی|
  block
    block |فکرت درین ره شد ژاژ خایی|
    block |مجنون شو ای جان، عاقل چرایی؟!|
  block
    block |بد نام مجنون رست از کشاکش|
    block |باهوش کرمی، مست اژدهایی|
  block
    block |کرم بریشم، اندیشه دارد|
    block |زیرا که جوید صنعت نمایی|
  block
    block |صنعت نماید، چیزی بزاید|
    block |از خود برآید زان خیره‌رایی|
  block
    block |صنعت رها کن، صانع بست استت|
    block |شاهد همو بس، کم ده گوایی|
  block
    block |او نیستها را دادست هستی|
    block |او قلبها را بخشد روایی|
  block
    block |داد او فلک را دوران دایم|
    block |نامد زیانش بی‌دست و پایی|
  block
    block |خامش! برآن باش که پر نگویی|
    block |هرچند با خود بر می‌نیایی|