
block |در عشق کجا باشد مانند تو عشقینی|
  block
    block |در عشق کجا باشد مانند تو عشقینی|
    block |شاهان ز هوای تو در خرقه دلقینی|
  block
    block |بر خوان تو استاده هر گوشه سلیمانی|
    block |وز غایت مستی تو همکاسه مسکینی|
  block
    block |بس جان گزین بوده سلطان یقین بوده|
    block |سردفتر دین بوده از عشق تو بی‌دینی|
  block
    block |کو گوهر جان بودن کو حرف بپیمودن|
    block |کو سینه ره بینی کو دیده شه بینی|
  block
    block |هر مست میت خورده دو دست برآورده|
    block |کاین عشق فزون بادا وز هر طرف آمینی|
  block
    block |گویند بخوان یاسین تا عشق شود تسکین|
    block |جانی که به لب آمد چه سود ز یاسینی|
  block
    block |آن دلشده خاکی کز عشق زمین بوسد|
    block |در دولت تو بنهد بر پشت فلک زینی|
  block
    block |آوه خنک آن دل را کو لازم آن جان شد|
    block |گه باده جان گیرد گه طره مشکینی|
  block
    block |هرگز نکند ما را عالم به جوال اندر|
    block |کز شمس حق تبریز پر کردم خرجینی|