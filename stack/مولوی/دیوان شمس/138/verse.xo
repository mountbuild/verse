
block |سکه رخسار ما جز زر مبادا بی‌شما|
  block
    block |سکه رخسار ما جز زر مبادا بی‌شما|
    block |در تک دریای دل گوهر مبادا بی‌شما|
  block
    block |شاخه‌های باغ شادی کان قوی تازه‌ست و تر|
    block |خشک بادا بی‌شما و تر مبادا بی‌شما|
  block
    block |این همای دل که خو کردست در سایه شما|
    block |جز میان شعله آذر مبادا بی‌شما|
  block
    block |دیدمش بیمار جان را گفتمش چونی خوشی|
    block |هین بگو چون نیست میوه برمبادا بی‌شما|
  block
    block |روز من تابید جان و در خیالش بنگرید|
    block |گفت رنج صعب من خوشتر مبادا بی‌شما|
  block
    block |چون شما و جمله خلقان نقش‌های آزرند|
    block |نقش‌های آزر و آزر مبادا بی‌شما|
  block
    block |جرعه جرعه مر جگر را جام آتش می‌دهیم|
    block |کاین جگر را شربت کوثر مبادا بی‌شما|
  block
    block |صد هزاران جان فدا شد از پی باده الست|
    block |عقل گوید کان می‌ام در سر مبادا بی‌شما|
  block
    block |هر دو ده یعنی دو کون از بوی تو رونق گرفت|
    block |در دو ده این چاکرت مهتر مبادا بی‌شما|
  block
    block |چشم را صد پر ز نور از بهر دیدار توست|
    block |ای که هر دو چشم را یک پر مبادا بی‌شما|
  block
    block |بی شما هر موی ما گر سنجر و خسرو شوند|
    block |خسرو شاهنشه و سنجر مبادا بی‌شما|
  block
    block |تا فراق شمس تبریزی همی خنجر کشد|
    block |دست‌های گل به جز خنجر مبادا بی‌شما|