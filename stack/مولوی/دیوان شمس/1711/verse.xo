
block |بگشای چشم خود که از آن چشم روشنیم|
  block
    block |بگشای چشم خود که از آن چشم روشنیم|
    block |حاشا که چشم خویش از آن روی برکنیم|
  block
    block |پروانه‌ای تو بهر تو بفروز سینه را|
    block |تا خویش را ز عشق بر آن سینه برزنیم|
  block
    block |بفزای خوف عشق نخواهیم ایمنی|
    block |زیرا ز خوف عشق تو ما سخت ایمنیم|
  block
    block |پروانه را ز شمع تو هر روز مژده‌ای است|
    block |یعنی که مات شو که همی‌مات ضامنیم|
  block
    block |شادیم آن زمان که تو دعوی کنی که من|
    block |بی‌من شویم از خود و ز عشق صد منیم|
  block
    block |تا باغ گلستان جمال تو دیده‌ایم|
    block |چون سرو سربلند و زبانور چو سوسنیم|
  block
    block |بر گلشن زمانه برو آتشی بزن|
    block |زیرا ز عشق روی تو زان سوی گلشنیم|
  block
    block |ای آنک سست دل شده‌ای در طریق عشق|
    block |در ما گریز زود که ما برج آهنیم|
  block
    block |از ذوق آتش شه تبریز شمس دین|
    block |داریم آب رو و همه محض روغنیم|