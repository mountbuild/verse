
block |من ز وصلت چون به هجران می روم|
  block
    block |من ز وصلت چون به هجران می روم|
    block |در بیابان مغیلان می روم|
  block
    block |من به خود کی رفتمی او می کشد|
    block |تا نپنداری که خواهان می روم|
  block
    block |چشم نرگس خیره در من مانده‌ست|
    block |کز میان باغ و بستان می روم|
  block
    block |عقل هم انگشت خود را می گزد|
    block |زانک جان این جاست و بی‌جان می روم|
  block
    block |دست ناپیدا گریبان می کشد|
    block |من پی دست و گریبان می روم|
  block
    block |این چنین پیدا و پنهان دست کیست|
    block |تا که من پیدا و پنهان می روم|
  block
    block |این همان دست است کاول او مرا|
    block |جمع کرد و من پریشان می روم|
  block
    block |در تماشای چنین دست عجب|
    block |من شدم از دست و حیران می روم|
  block
    block |من چو از دریای عمان قطره‌ام|
    block |قطره قطره سوی عمان می روم|
  block
    block |من چو از کان معانی یک جوم|
    block |همچنین جو جو بدان کان می روم|
  block
    block |من چو از خورشید کیوان ذره‌ام|
    block |ذره ذره سوی کیوان می روم|
  block
    block |این سخن پایان ندارد لیک من|
    block |آمدم زان سر به پایان می روم|