
block |آمد شهر صیام سنجق سلطان رسید|
  block
    block |آمد شهر صیام سنجق سلطان رسید|
    block |دست بدار از طعام مایده جان رسید|
  block
    block |جان ز قطیعت برست دست طبیعت ببست|
    block |قلب ضلالت شکست لشکر ایمان رسید|
  block
    block |لشکر والعادیات دست به یغما نهاد|
    block |ز آتش والموریات نفس به افغان رسید|
  block
    block |البقره راست بود موسی عمران نمود|
    block |مرده از او زنده شد چونک به قربان رسید|
  block
    block |روزه چو قربان ماست زندگی جان ماست|
    block |تن همه قربان کنیم جان چو به مهمان رسید|
  block
    block |صبر چو ابریست خوش حکمت بارد از او|
    block |زانک چنین ماه صبر بود که قرآن رسید|
  block
    block |نفس چو محتاج شد روح به معراج شد|
    block |چون در زندان شکست جان بر جانان رسید|
  block
    block |پرده ظلمت درید دل به فلک برپرید|
    block |چون ز ملک بود دل باز بدیشان رسید|
  block
    block |زود از این چاه تن دست بزن در رسن|
    block |بر سر چاه آب گو یوسف کنعان رسید|
  block
    block |عیسی چو از خر برست گشت دعایش قبول|
    block |دست بشو کز فلک مایده و خوان رسید|
  block
    block |دست و دهان را بشو نه بخور و نه بگو|
    block |آن سخن و لقمه جو کان به خموشان رسید|