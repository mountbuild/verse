
block |ای دل چون آهنت بوده چو آیینه‌ای|
  block
    block |ای دل چون آهنت بوده چو آیینه‌ای|
    block |آینه با جان من مونس دیرینه‌ای|
  block
    block |در دل آیینه من در دل من آینه|
    block |تن کی بود محدثی دی و پریرینه‌ای|
  block
    block |خواجه چرایی چنین کز تو رمد عشق دین|
    block |زانک همی‌بیندت احمد پارینه‌ای|
  block
    block |مرغ گزینی یقین دانه شیرین بچین|
    block |کآمد از سوی چین مرغ تو را چینه‌ای|
  block
    block |شیر خدایی خدا شیر نرت نام داد|
    block |از چه سبب گشته‌ای همدم بوزینه‌ای|
  block
    block |صورت تن را مبین زانک نه درخورد توست|
    block |پوشد سلطان گهی خرقه پشمینه‌ای|
  block
    block |هین دل خود را تمام در کف دلبر سپار|
    block |تا که نپوسد دلت در حسد و کینه‌ای|
  block
    block |سینه پاکی که او گشت خوش و عشق خو|
    block |سینه سینا بود فرش چنین سینه‌ای|
  block
    block |تشنه آن شربتی خسته آن ضربتی|
    block |تا تو در این غربتی نیست طمأنینه‌ای|
  block
    block |هست خرد چون شکر هست صور همچو نی|
    block |هست معانی چو می حرف چو قنینه‌ای|
  block
    block |خوب چو نبود عروس خوش نشود زو نفوس|
    block |از حفه و از رفه ز اطلس و زرینه‌ای|
  block
    block |چون نروی زین جهان خوی خرابات جان|
    block |در عوض می بگیر بی‌مزه ترخینه‌ای|
  block
    block |خانه تن را بساز باغچه و گلشنی|
    block |گوشه دل را بساز مسجد آدینه‌ای|
  block
    block |هر نفسی شاهدی در نظر واحدی|
    block |آوردش بر طبق نادره لوزینه‌ای|
  block
    block |خامش با مرغ خاک قصه دریا مگو|
    block |بکر چه عرضه کنی بر شه عنینه‌ای|