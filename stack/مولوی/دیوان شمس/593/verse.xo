
block |برون شو ای غم از سینه که لطف یار می‌آید|
  block
    block |برون شو ای غم از سینه که لطف یار می‌آید|
    block |تو هم ای دل ز من گم شو که آن دلدار می‌آید|
  block
    block |نگویم یار را شادی که از شادی گذشتست او|
    block |مرا از فرط عشق او ز شادی عار می‌آید|
  block
    block |مسلمانان مسلمانان مسلمانی ز سر گیرید|
    block |که کفر از شرم یار من مسلمان وار می‌آید|
  block
    block |برو ای شکر کاین نعمت ز حد شکر بیرون شد|
    block |نخواهم صبر گر چه او گهی هم کار می‌آید|
  block
    block |روید ای جمله صورت‌ها که صورت‌های نو آمد|
    block |علم هاتان نگون گردد که آن بسیار می‌آید|
  block
    block |در و دیوار این سینه همی‌درد ز انبوهی|
    block |که اندر در نمی‌گنجد پس از دیوار می‌آید|