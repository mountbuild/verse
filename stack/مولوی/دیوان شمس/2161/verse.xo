
block |اگر نه عاشق اویم چه می‌پویم به کوی او|
  block
    block |اگر نه عاشق اویم چه می‌پویم به کوی او|
    block |وگر نه تشنه اویم چه می‌جویم به جوی او|
  block
    block |بر این مجنون چه می‌بندم مگر بر خویش می‌خندم|
    block |که او زنجیر نپذیرد مگر زنجیر موی او|
  block
    block |ببر عقلم ببر هوشم که چون پنبه‌ست در گوشم|
    block |چو گوشم رست از این پنبه درآید های هوی او|
  block
    block |همی‌گوید دل زارم که با خود عهدها دارم|
    block |نیاشامم شراب خوش مگر خون عدوی او|
  block
    block |دلم را می‌کند پرخون سرم را پرمی و افیون|
    block |دل من شد تغار او سر من شد کدوی او|
  block
    block |چه باشد ماه یا زهره چو او بگشود آن چهره|
    block |چه دارد قند یا حلوا ز شیرینی خوی او|
  block
    block |مرا گوید چرا زاری ز ذوق آن شکرباری|
    block |مرا گوید چرا زردی ز لاله ستان روی او|
  block
    block |مرا هر دم برانگیزی به سوی شمس تبریزی|
    block |بگو در گوش من ای دل چه می‌تازی به سوی او|