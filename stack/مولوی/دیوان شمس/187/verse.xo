
block |از سینه پاک کردم افکار فلسفی را|
  block
    block |از سینه پاک کردم افکار فلسفی را|
    block |در دیده جای کردم اشکال یوسفی را|
  block
    block |نادر جمال باید کاندر زبان نیاید|
    block |تا سجده راست آید مر آدم صفی را|
  block
    block |طوری چگونه طوری نوری چگونه نوری|
    block |هر لحظه نور بخشد صد شمع منطفی را|
  block
    block |خورشید چون برآید هر ذره رو نماید|
    block |نوری دگر بباید ذرات مختفی را|
  block
    block |اصل وجودها او دریای جودها او|
    block |چون صید می‌کند او اشیاء منتفی را|