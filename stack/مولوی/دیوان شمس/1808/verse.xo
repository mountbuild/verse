
block |با آنک از پیوستگی من عشق گشتم عشق من|
  block
    block |با آنک از پیوستگی من عشق گشتم عشق من|
    block |بیگانه می باشم چنین با عشق از دست فتن|
  block
    block |از غایت پیوستگی بیگانه باشد کس بلی|
    block |این مشکلات ار حل شود دشمن نماند در زمن|
  block
    block |بحری است از ما دور نی ظاهر نه و مستور نی|
    block |هم دم زدن دستور نی هم کفر از او خامش شدن|
  block
    block |گفتن از او تشبیه شد خاموشیت تعطیل شد|
    block |این درد بی‌درمان بود فرج لنا یا ذا المنن|
  block
    block |نقش جهان رنگ و بو هر دم مدد خواهد از او|
    block |هم بی‌خبر هم لقمه جو چون طفل بگشاده دهن|
  block
    block |خفته‌ست و برجسته‌ست دل در جوش پیوسته‌ست دل|
    block |چون دیگ سربسته‌ست دل در آتشش کرده وطن|
  block
    block |ای داده خاموشانه‌ای ما را تو از پیمانه‌ای|
    block |هر لحظه نوافسانه‌ای در خامشی شد نعره زن|
  block
    block |در قهر او صد مرحمت در بخل او صد مکرمت|
    block |در جهل او صد معرفت در خامشی گویا چو ظن|
  block
    block |الفاظ خاموشان تو بشنوده بی‌هوشان تو|
    block |خاموشم و جوشان تو مانند دریای عدن|
  block
    block |لطفت خدایی می کند حاجت روایی می کند|
    block |وان کو جدایی می کند یا رب تو از بیخش بکن|
  block
    block |ای خوشدلی و ناز ما ای اصل و ای آغاز ما|
    block |آخر چه داند راز ما عقل حسن یا بوالحسن|
  block
    block |ای عشق تو بخریده ما وز غیر تو ببریده ما|
    block |ای جامه‌ها بدریده ما بر چاک ما بخیه مزن|
  block
    block |ای خون عقلم ریخته صبر از دلم بگریخته|
    block |ای جان من آمیخته با جان هر صورت شکن|
  block
    block |آن جا که شد عاشق تلف مرغی نپرد آن طرف|
    block |ور مرده یابد زان علف بیخود بدراند کفن|