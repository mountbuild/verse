
block |رو که به مهمان تو می‌نروم ای اخی|
  block
    block |رو که به مهمان تو می‌نروم ای اخی|
    block |بست مرا از طعام دود دل مطبخی|
  block
    block |رزق جهان می‌دهد خویش نهان می‌کند|
    block |گاه وصال او بخیل در زر و مال او سخی|
  block
    block |مال و زرش کم ستان جان بده از بهر جان|
    block |مذهب سردان مگیر یخ چه کند جز یخی|
  block
    block |قسمت آن باردان مایده و نان گرم|
    block |قسمت این عاشقان مملکت و فرخی|
  block
    block |قسمت قسام بین هیچ مگو و مچخ|
    block |کار بتر می‌شود گر تو در این می‌چخی|
  block
    block |جنتی دل فروز دوزخیی خوش بسوز|
    block |چند میان جهان مانده در برزخی|
  block
    block |سوی بتان کم نگر تا نشوی کوردل|
    block |کور شود از نظر چشم سگ مسلخی|
  block
    block |زلف بتان سلسله‌ست جانب دوزخ کشد|
    block |ظاهر او چون بهشت باطن او دوزخی|
  block
    block |لیک عنایات حق هست طبق بر طبق|
    block |کو برهاند ز دام گر چه اسیر فخی|
  block
    block |جانب تبریز رو از جهت شمس دین|
    block |چند در این تیرگی همچو خسان می‌زخی|