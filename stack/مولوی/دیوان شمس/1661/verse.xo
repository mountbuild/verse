
block |سالکان راه را محرم شدم|
  block
    block |سالکان راه را محرم شدم|
    block |ساکنان قدس را همدم شدم|
  block
    block |طارمی دیدم برون از شش جهت|
    block |خاک گشتم فرش آن طارم شدم|
  block
    block |خون شدم جوشیده در رگ‌های عشق|
    block |در دو چشم عاشقانش نم شدم|
  block
    block |گه چو عیسی جملگی گشتم زبان|
    block |گه دل خاموش چون مریم شدم|
  block
    block |آنچ از عیسی و مریم یاوه شد|
    block |گر مرا باور کنی آن هم شدم|
  block
    block |پیش نشترهای عشق لم یزل|
    block |زخم گشتم صد ره و مرهم شدم|
  block
    block |هر قدم همراه عزرائیل بود|
    block |جان مبادم گر از او درهم شدم|
  block
    block |رو به رو با مرگ کردم حرب‌ها|
    block |تا ز عین مرگ من خرم شدم|
  block
    block |سست کردم تنگ هستی را تمام|
    block |تا که بر زین بقا محکم شدم|
  block
    block |بانگ نای لم یزل بشنو ز من|
    block |گر چو پشت چنگ اندر خم شدم|
  block
    block |رو نمود الله اعلم مر مرا|
    block |کشته الله و پس اعلم شدم|
  block
    block |عید اکبر شمس تبریزی بود|
    block |عید را قربانی اعظم شدم|