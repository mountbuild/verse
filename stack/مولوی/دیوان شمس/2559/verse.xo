
block |الا ای یوسف مصری از این دریای ظلمانی|
  block
    block |الا ای یوسف مصری از این دریای ظلمانی|
    block |روان کن کشتی وصلت برای پیر کنعانی|
  block
    block |یکی کشتی که این دریا ز نور او بگیرد چشم|
    block |که از شعشاع آن کشتی بگردد بحر نورانی|
  block
    block |نه زان نوری که آن باشد به جان چاکران لایق|
    block |از آن نوری که آن باشد جمال و فر سلطانی|
  block
    block |در آن بحر جلالت‌ها که آن کشتی همی‌گردد|
    block |چو باشد عاشق او حق که باشد روح روحانی|
  block
    block |چو آن کشتی نماید رخ برآید گرد آن دریا|
    block |نماند صعبیی دیگر بگردد جمله آسانی|
  block
    block |چه آسانی که از شادی ز عاشق هر سر مویی|
    block |در آن دریا به رقص اندرشده غلطان و خندانی|
  block
    block |نبیند خنده جان را مگر که دیده جان‌ها|
    block |نماید خدها در جسم آب و خاک ارکانی|
  block
    block |ز عریانی نشانی‌هاست بر درز لباس او|
    block |ز چشم و گوش و فهم و وهم اگر خواهی تو برهانی|
  block
    block |تو برهان را چه خواهی کرد که غرق عالم حسی|
    block |برو می‌چر چو استوران در این مرعای شهوانی|
  block
    block |مگر الطاف مخدومی خداوندی شمس دین|
    block |رباید مر تو را چون باد از وسواس شیطانی|
  block
    block |کز این جمله اشارت‌ها هم از کشتی هم از دریا|
    block |مکن فهمی مگر در حق آن دریای ربانی|
  block
    block |چو این را فهم کردی تو سجودی بر سوی تبریز|
    block |که تا او را بیابد جان ز رحمت‌های یزدانی|