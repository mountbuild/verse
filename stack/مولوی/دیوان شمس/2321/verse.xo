
block |ای دل به کجایی تو آگاه هیی یا نه|
  block
    block |ای دل به کجایی تو آگاه هیی یا نه|
    block |از سر تو برون کن هی سودای گدایانه|
  block
    block |در بزم چنان شاهی در نور چنان ماهی|
    block |خط در دو جهان درکش چه جای یکی خانه|
  block
    block |در دولت سلطانی گر یاوه شود جانی|
    block |یک جان چه محل دارد در خدمت جانانه|
  block
    block |گر جان بداندیشت گوید بد شه پیشت|
    block |ده بر دهن او زن تا کم کند افسانه|
  block
    block |یک دانه به یک بستان بیع است بده بستان|
    block |و آن گاه چو سرمستان می‌گو که زهی دانه|
  block
    block |شاهی نگری خندان چون ماه و دو صد چندان|
    block |بی‌ناز خوشاوندان بی‌زحمت بیگانه|
  block
    block |شمس الحق تبریزی آن کو به تو بازآید|
    block |آن باز بود عرشی بر عرش کند لانه|