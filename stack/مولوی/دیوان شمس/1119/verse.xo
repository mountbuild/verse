
block |کس بی‌کسی نماند می‌دان تو این قدر|
  block
    block |کس بی‌کسی نماند می‌دان تو این قدر|
    block |گر با یکی نسازی آید یکی دگر|
  block
    block |زین خانه گر روم من و خانه تهی کنم|
    block |آید یکی دگر چو منی یا ز من بتر|
  block
    block |میراث مانده است جهان از هزار قرن|
    block |چون شد به زیر خاک پدر شد پسر پدر|
  block
    block |تنها نه آدمی حیوان نیز همچنین|
    block |ور نی ندیدی تو در آفاق جانور|
  block
    block |شب آفتاب اگر برود هم ز بام چرخ|
    block |بر جای آفتاب ستاره‌ست یا قمر|
  block
    block |گر ترک یک هنر بکند مرد طبع او|
    block |مشغول کار دیگر گشت و دگر هنر|
  block
    block |زیرا که بر دل همه خلقان موکلیست|
    block |بی‌کارشان ندارد و بی‌یار و بی‌سفر|