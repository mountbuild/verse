
block |ای نفس کل صورت مکن وی عقل کل بشکن قلم|
  block
    block |ای نفس کل صورت مکن وی عقل کل بشکن قلم|
    block |ای مرد طالب کم طلب بر آب جو نقش قدم|
  block
    block |ای عاشق صافی روان رو صاف چون آب روان|
    block |کاین آب صافی بی‌گره جان می فزاید دم به دم|
  block
    block |از باد آب بی‌گره گر ساعتی پوشد زره|
    block |بر آب جو تهمت منه کو را نه ترس است و نه غم|
  block
    block |در نقش بی‌نقشی ببین هر نقش را صد رنگ و بو|
    block |در برگ بی‌برگی نگر هر شاخ را باغ ارم|
  block
    block |زان صورت صورت گسل کو منبع جان است و دل|
    block |تن ریخته از شرم او بگریخته جان در حرم|
  block
    block |از باده و از باد او بس بنده و آزاد او|
    block |چون کان فروبر نفس چون که برآورده شکم|
  block
    block |از بحر گویم یا ز در یا از نفاذ حکم مر|
    block |نی از مقالت هم ببر می تاز تا پای علم|
  block
    block |چپ راست دان این راه را در چاه دان این چاه را|
    block |چون سوی موج خون روی در خون بود خوان کرم|
  block
    block |در آتش آبی تعبیه در آب آتش تعبیه|
    block |در آتشش جان در طرب در آب او دل در ندم|
  block
    block |یا من ولی انعامنا ثبت لنا اقدامنا|
    block |ای بی‌تو راحت‌ها عنا ای بی‌تو صحت‌ها سقم|