
block |ای عاشق بیچاره شده زار به زر بر|
  block
    block |ای عاشق بیچاره شده زار به زر بر|
    block |گویی که نزد مرگ تو را حلقه به در بر|
  block
    block |بندیش از آن روز که دم‌های شماری|
    block |تو می‌زنی و وهم زنت شوی دگر بر|
  block
    block |خود را تو سپر کن به قبول همه احکام|
    block |زان پیش که تیر اجل آید به سپر بر|
  block
    block |از آدمی ادراک و نظر باشد مقصود|
    block |کای رحمت پیوسته به ادراک و نظر بر|
  block
    block |ای کان شکر فضل تو وین خلق چو طوطی|
    block |طوطی چه کند که ننهد دل به شکر بر|
  block
    block |آن نیشکر از عشق تو صد جای کمر بست|
    block |شکر تو نبشتست بر اطراف کمر بر|
  block
    block |جز شمس و قمر باصره را نور دگر ده|
    block |ای نور تو وافر شده بر شمس و قمر بر|
  block
    block |از کار جهان سیر شده خاطر عارف|
    block |عاشق شده بر شیوه و بر کار دگر بر|
  block
    block |دیدست که گر نوش کند آب جهان را|
    block |بی‌حضرت تو آب ندارد به جگر بر|
  block
    block |گیرم همه شب پاس نداری و نزاری|
    block |خود را بزن ای مخلص بر ورد سحر بر|
  block
    block |آن‌ها که شب و صبحدم آرام ندیدند|
    block |ناگاه فتادند بر آن گنج گهر بر|
  block
    block |موسی همه شب نور همی‌جست و به آخر|
    block |نوری عجبی دید به بالای شجر بر|
  block
    block |یعقوب وطن ساخت به جان طره شب را|
    block |تا بوسه زد آخر به رخ و زلف پسر بر|
  block
    block |مقصود خدا بود و پسر بود بهانه|
    block |عاشق نشود جان پیمبر به بشر بر|
  block
    block |او ز آل خلیلست و به آفل نکند میل|
    block |چون خار بود آفل او را به بصر بر|
  block
    block |جز دوست خلیلی نپذیرفت خلیلش|
    block |ور نه تن خود را نفکندی به شرر بر|
  block
    block |ای گشته بت جان تو نقشی و کلوخی|
    block |انکار تو پس چیست به عباد حجر بر|
  block
    block |یک لحظه بنه گوش که خواهم سخنی گفت|
    block |ای چشم خوشت طعنه زده نرگس تر بر|
  block
    block |بر نقد زن ای دوست که محبوب تو نقدست|
    block |ای چشم نهاده همه بر بوک و مگر بر|
  block
    block |بربستم لب را ز ره چشم بگویم|
    block |چیزی که رود مستی آن کله سر بر|
  block
    block |نی نی بنگویم که عجب صید شگرفست|
    block |مرغ نظرست و ننشیند به خبر بر|