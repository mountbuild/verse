
block |سیر نشد چشم و دل از نظر شاه من|
  block
    block |سیر نشد چشم و دل از نظر شاه من|
    block |سیر مشو هم تو نیز زین دل آگاه من|
  block
    block |مشک و سقا سیر شد از جگر گرم من|
    block |هیچ به جز آب نیست لذت و دلخواه من|
  block
    block |درشکنم کوزه را پاره کنم مشک را|
    block |روی به دریا نهم نیست جز این راه من|
  block
    block |چند شود تر زمین از مدد اشک من|
    block |چند بسوزد فلک از تبش و آه من|
  block
    block |چند بگوید دلم وای دلم وای دل|
    block |چند بگوید لبم راز شهنشاه من|
  block
    block |رو سوی بحری کز او هر نفسی موج موج|
    block |آمد و اندرربود خیمه و خرگاه من|
  block
    block |آب خوشی جوش کرد نیم شب از خانه‌ام|
    block |یوسف حسن اوفتاد ناگه در چاه من|
  block
    block |ز آب رخ یوسفی خرمن من سیل برد|
    block |دود برآمد ز دل سوخته شد کاه من|
  block
    block |خرمن من گر بسوخت باک ندارم خوشم|
    block |صد چو مرا بس بود خرمن آن ماه من|
  block
    block |عقل نخواهم بس است دانش و علمش مرا|
    block |شمع رخ او بس است در شب بی‌گاه من|
  block
    block |گفت کسی کاین سماع جاه و ادب کم کند|
    block |جاه نخواهم که عشق در دو جهان جاه من|
  block
    block |در پی هر بیت من گویم پایان رسید|
    block |چون ز سرم می‌برد آن شه آگاه من|