
block |رها کن ماجرا ای جان فروکن سر ز بالایی|
  block
    block |رها کن ماجرا ای جان فروکن سر ز بالایی|
    block |که آمد نوبت عشرت زمان مجلس آرایی|
  block
    block |چه باشد جرم و سهو ما به پیش یرلغ لطفت|
    block |کجا تردامنی ماند چو تو خورشید ما رایی|
  block
    block |درآ ای تاج و تخت ما برون انداز رخت ما|
    block |بسوزان هر چه می‌سوزی بفرما هر چه فرمایی|
  block
    block |اگر آتش زنی سوزی تو باغ عقل کلی را|
    block |هزاران باغ برسازی ز بی‌عقلی و شیدایی|
  block
    block |وگر رسوا شود عاشق به صد مکروه و صد تهمت|
    block |از این سویش بیالایی وزان سویش بیارایی|
  block
    block |نه تو اجزای آبی را بدادی تابش جوهر|
    block |نه تو اجزای خاکی را بدادی حله خضرایی|
  block
    block |نه از اجزای یک آدم جهان پرآدمی کردی|
    block |نه آنی که مگس را تو بدادی فر عنقایی|
  block
    block |طبیبی دید کوری را نمودش داروی دیده|
    block |بگفتش سرمه ساز این را برای نور بینایی|
  block
    block |بگفتش کور اگر آن را که من دیدم تو می‌دیدی|
    block |دو چشم خویش می‌کندی و می‌گشتی تماشایی|
  block
    block |زهی لطفی که بر بستان و گورستان همی‌ریزی|
    block |زهی نوری که اندر چشم و در بی‌چشم می‌آیی|
  block
    block |اگر بر زندگان ریزی برون پرند از گردون|
    block |وگر بر مردگان ریزی شود مرده مسیحایی|
  block
    block |غذای زاغ سازیدی ز سرگینی و مرداری|
    block |چه داند زاغ کان طوطی چه دارد در شکرخایی|
  block
    block |چه گفت آن زاغ بیهوده که سرگینش خورانیدی|
    block |نگهدار ای خدا ما را از آن گفتار و بدرایی|
  block
    block |چه گفت آن طوطی اخضر که شکر دادیش درخور|
    block |به فضل خود زبان ما بدان گفتار بگشایی|
  block
    block |کیست آن زاغ سرگین چش کسی کو مبتلا گردد|
    block |به علمی غیر علم دین برای جاه دنیایی|
  block
    block |کیست آن طوطی و شکرضمیر منبع حکمت|
    block |که حق باشد زبان او چو احمد وقت گویایی|
  block
    block |مرا در دل یکی دلبر همی‌گوید خمش بهتر|
    block |که بس جان‌های نازک را کند این گفت سودایی|