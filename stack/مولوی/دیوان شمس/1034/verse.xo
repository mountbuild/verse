
block |مکن یار مکن یار مرو ای مه عیار|
  block
    block |مکن یار مکن یار مرو ای مه عیار|
    block |رخ فرخ خود را مپوشان به یکی بار|
  block
    block |تو دریای الهی همه خلق چو ماهی|
    block |چو خشک آوری ای دوست بمیرند به ناچار|
  block
    block |مگو با دل شیدا دگر وعده فردا|
    block |که بر چرخ رسیدست ز فردای تو زنهار|
  block
    block |چو در دست تو باشیم ندانیم سر از پای|
    block |چو سرمست تو باشیم بیفتد سر و دستار|
  block
    block |عطاهای تو نقدست شکایت نتوان کرد|
    block |ولیکن گله کردیم برای دل اغیار|
  block
    block |مرا عشق بپرسید که ای خواجه چه خواهی|
    block |چه خواهد سر مخمور به غیر در خمار|
  block
    block |سراسر همه عیبیم بدیدی و خریدی|
    block |زهی کاله پرعیب زهی لطف خریدار|
  block
    block |ملوکان همه زربخش تویی خسرو سربخش|
    block |سر از گور برآورد ز تو مرده پیرار|
  block
    block |ملالت نفزایید دلم را هوس دوست|
    block |اگر رهزندم جان ز جان گردم بیزار|
  block
    block |چو ابر تو ببارید بروید سمن از ریگ|
    block |چو خورشید تو درتافت بروید گل و گلزار|
  block
    block |ز سودای خیال تو شدستیم خیالی|
    block |کی داند چه شویم از تو چو باشد گه دیدار|
  block
    block |همه شیشه شکستیم کف پای بخستیم|
    block |حریفان همه مستیم مزن جز ره هموار|