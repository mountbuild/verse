
block |با آن سبک روحی گل وان لطف شه برگ سمن|
  block
    block |با آن سبک روحی گل وان لطف شه برگ سمن|
    block |چون او ببیند روی تو هر برگ او گردد سه من|
  block
    block |ای گلشن تو زندگی وی زخم تو فرخندگی|
    block |وی بنده‌ات را بندگی بهتر ز ملک انجمن|
  block
    block |گفتی که جان بخشم تو را نی نی بگو بکشم تو را|
    block |تا زنده‌ای باشم تو را چون شمع در گردن زدن|
  block
    block |زاهد چه جوید رحم تو عاشق چه جوید زخم تو|
    block |آن مرده‌ای اندر قبا وین زنده‌ای اندر کفن|
  block
    block |آن در خلاص جان دود وین عشق را قربان شود|
    block |آن سر نهد تا جان برد وین خصم جان خویشتن|
  block
    block |ای تافته در جان من چون آفتاب اندر حمل|
    block |وی من ز تاب روی تو همچون عقیق اندر یمن|