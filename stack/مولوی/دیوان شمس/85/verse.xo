
block |از بهر خدا بنگر در روی چو زر جانا|
  block
    block |از بهر خدا بنگر در روی چو زر جانا|
    block |هر جا که روی ما را با خویش ببر جانا|
  block
    block |چون در دل ما آیی تو دامن خود برکش|
    block |تا جامه نیالایی از خون جگر جانا|
  block
    block |ای ماه برآ آخر بر کوری مه رویان|
    block |ابری سیه اندرکش در روی قمر جانا|
  block
    block |زان روز که زادی تو ای لب شکر از مادر|
    block |آوه که چه کاسد شد بازار شکر جانا|
  block
    block |گفتی که سلام علیک بگرفت همه عالم|
    block |دل سجده درافتاده جان بسته کمر جانا|
  block
    block |چون شمع بدم سوزان هر شب به سحر کشته|
    block |امروز بنشناسم شب را ز سحر جانا|
  block
    block |شمس الحق تبریزی شاهنشه خون ریزی|
    block |ای بحر کمربسته پیش تو گهر جانا|