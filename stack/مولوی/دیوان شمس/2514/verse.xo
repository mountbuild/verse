
block |درآمد در میان شهر آدم زفت سیلابی|
  block
    block |درآمد در میان شهر آدم زفت سیلابی|
    block |فنا شد چرخ و گردان شد ز نور پاک دولابی|
  block
    block |نبود آن شهر جز سودا بنی آدم در او شیدا|
    block |برست از دی و از فردا چو شد بیدار از خوابی|
  block
    block |چو جوشید آب بادی شد که هر که را بپراند|
    block |چو کاهش پیش باد تند باسهمی و باتابی|
  block
    block |چو که‌ها را شکافانید کان‌ها را پدید آرد|
    block |ببینی لعل اندر لعل می‌تابد چو مهتابی|
  block
    block |در آن تابش ببینی تو یکی مه روی چینی تو|
    block |دو دست هجر او پرخون مثال دست قصابی|
  block
    block |ز بوی خون دست او همه ارواح مست او|
    block |همه افلاک پست او زهی بالطف وهابی|
  block
    block |مثال کشتنش باشد چو انگوری که کوبندش|
    block |که تا فانی شود باقی شود انگور دوشابی|
  block
    block |اگر چه صد هزار انگور کوبی یک بود جمله|
    block |چو وا شد جانب توحید جان را این چنین بابی|
  block
    block |بیاید شمس تبریزی بگیرد دست آن جان را|
    block |در انگشتش کند خاتم دهد ملکی و اسبابی|