
block |تو آن ماهی که در گردون نگنجی|
  block
    block |تو آن ماهی که در گردون نگنجی|
    block |تو آن آبی که در جیحون نگنجی|
  block
    block |تو آن دری که از دریا فزونی|
    block |تو آن کوهی که در هامون نگنجی|
  block
    block |چه خوانم من فسون ای شاه پریان|
    block |که تو در شیشه و افسون نگنجی|
  block
    block |تو لیلیی ولیک از رشک مولی|
    block |به کنج خاطر مجنون نگنجی|
  block
    block |تو خورشیدی قبایت نور سینه است|
    block |تو اندر اطلس و اکسون نگنجی|
  block
    block |تویی شاگرد جان افزا طبیبی|
    block |در استدلال افلاطون نگنجی|
  block
    block |تو معجونی که نبود در ذخیره|
    block |ذخیره چیست در قانون نگنجی|
  block
    block |بگوید خصم تا خود چون بود این|
    block |تو از بی‌چونی و در چون نگنجی|
  block
    block |چنین بودی در اشکمگاه دنیا|
    block |بگنجیدی ولی اکنون نگنجی|
  block
    block |مخوان در گوش‌ها این را خمش کن|
    block |تو اندر گوش هر مفتون نگنجی|