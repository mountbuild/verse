
block |به پیشت نام جان گویم زهی رو|
  block
    block |به پیشت نام جان گویم زهی رو|
    block |حدیث گلستان گویم زهی رو|
  block
    block |تو این جا حاضر و شرمم نباشد|
    block |که از حسن بتان گویم زهی رو|
  block
    block |چو شاه بی‌نشان عالم بیاراست|
    block |من از شکل و نشان گویم زهی رو|
  block
    block |چو نور لامکان آفاق بگرفت|
    block |من از جا و مکان گویم زهی رو|
  block
    block |به پیش این دکان که کان شادی است|
    block |من از سود و زیان گویم زهی رو|
  block
    block |به پیش این چنین دانای اسرار|
    block |کژی در دل نهان گویم زهی رو|
  block
    block |چو استاره و جهان شد محو خورشید|
    block |فسانه این جهان گویم زهی رو|
  block
    block |اوان قاب قوسین است و ادنی|
    block |حدیث خرکمان گویم زهی رو|
  block
    block |از آن جان که روان شد سوی جانان|
    block |بر هر بی‌روان گویم زهی رو|
  block
    block |حدیثی را که جان هم نیست محرم|
    block |من از راه دهان گویم زهی رو|
  block
    block |چو شاهنشاه صد جان و جهانی|
    block |من از جان و جهان گویم زهی رو|