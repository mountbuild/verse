
block |شمس و قمرم آمد سمع و بصرم آمد|
  block
    block |شمس و قمرم آمد سمع و بصرم آمد|
    block |وان سیمبرم آمد وان کان زرم آمد|
  block
    block |مستی سرم آمد نور نظرم آمد|
    block |چیز دگر ار خواهی چیز دگرم آمد|
  block
    block |آن راه زنم آمد توبه شکنم آمد|
    block |وان یوسف سیمین بر ناگه به برم آمد|
  block
    block |امروز به از دینه ای مونس دیرینه|
    block |دی مست بدان بودم کز وی خبرم آمد|
  block
    block |آن کس که همی‌جستم دی من به چراغ او را|
    block |امروز چو تنگ گل بر ره گذرم آمد|
  block
    block |دو دست کمر کرد او بگرفت مرا در بر|
    block |زان تاج نکورویان نادر کمرم آمد|
  block
    block |آن باغ و بهارش بین وان خمر و خمارش بین|
    block |وان هضم و گوارش بین چون گلشکرم آمد|
  block
    block |از مرگ چرا ترسم کو آب حیات آمد|
    block |وز طعنه چرا ترسم چون او سپرم آمد|
  block
    block |امروز سلیمانم کانگشتریم دادی|
    block |وان تاج ملوکانه بر فرق سرم آمد|
  block
    block |از حد چو بشد دردم در عشق سفر کردم|
    block |یا رب چه سعادت‌ها که زین سفرم آمد|
  block
    block |وقتست که می نوشم تا برق زند هوشم|
    block |وقتست که برپرم چون بال و پرم آمد|
  block
    block |وقتست که درتابم چون صبح در این عالم|
    block |وقتست که برغرم چون شیر نرم آمد|
  block
    block |بیتی دو بماند اما بردند مرا جانا|
    block |جایی که جهان آن جا بس مختصرم آمد|