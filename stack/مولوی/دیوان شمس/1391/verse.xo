
block |تا کی به حبس این جهان من خویش زندانی کنم|
  block
    block |تا کی به حبس این جهان من خویش زندانی کنم|
    block |وقت است جان پاک را تا میر میدانی کنم|
  block
    block |بیرون شدم ز آلودگی با قوت پالودگی|
    block |اوراد خود را بعد از این مقرون سبحانی کنم|
  block
    block |نیزه به دستم داد شه تا نیزه بازی‌ها کنم|
    block |تا کی به دست هر خسی من رسم چوگانی کنم|
  block
    block |آن پادشاه لم یزل داده‌ست ملک بی‌خلل|
    block |باشد بتر از کافری گر یاد دربانی کنم|
  block
    block |چون این بنا برکنده شد آن گریه‌هامان خنده شد|
    block |چون در بنا بستم نظر آهنگ دربانی کنم|
  block
    block |ای دل مرا در نیم شب دادی ز دانایی خبر|
    block |اکنون به تو در خلوتم تا آنچ می دانی کنم|
  block
    block |در چاه تخمی کاشتن بی‌عقل را باشد روا|
    block |این جا به داد عقل کل کشت بیابانی کنم|
  block
    block |دشوارها رفت از نظر هر سد شد زیر و زبر|
    block |بر جای پا چون رست پر دوران به آسانی کنم|
  block
    block |در حضرت فرد صمد دل کی رود سوی عدد|
    block |در خوان سلطان ابد چون غیر سرخوانی کنم|
  block
    block |تا چند گویم بس کنم کم یاد پیش و پس کنم|
    block |اندر حضور شاه جان تا چند خط خوانی کنم|