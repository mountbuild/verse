
block |صنما سپاه عشقت به حصار دل درآمد|
  block
    block |صنما سپاه عشقت به حصار دل درآمد|
    block |بگذر بدین حوالی که جهان به هم برآمد|
  block
    block |به دو چشم نرگسینت به دو لعل شکرینت|
    block |به دو زلف عنبرینت که کساد عنبر آمد|
  block
    block |به پلنگ عزت تو به نهنگ غیرت تو|
    block |به خدنگ غمزه تو که هزار لشکر آمد|
  block
    block |به حق دل لطیفی خوش و مقبل و ظریفی|
    block |که بر او وظیفه تو ابدا مقرر آمد|
  block
    block |که خلیل حق که دستش همه سال بت شکستی|
    block |به خیال خانه تو شب و روز بتگر آمد|
  block
    block |تو مپرس حال مجنون که ز دست رفت لیلی|
    block |تو مپرس حال آزر که خلیل آزر آمد|
  block
    block |به جهانیان نماید تن مرده زنده کردن|
    block |چو مسیح خوبی تو سوی گور عازر آمد|
  block
    block |چه خوش است داغ عشقت که ز داغ عشق هر جان|
    block |ز خراج و عشر و سخره ابدا محرر آمد|
  block
    block |به سوار روح بنگر منگر به گرد قالب|
    block |که غبار از سواری حسن و منور آمد|
  block
    block |ز حجاب گل دلا تو به جهان نظاره‌ای کن|
    block |که پس گل مشبک دو هزار منظر آمد|
  block
    block |دو سه بیت ماند باقی تو بگو که از تو خوشتر|
    block |که ز ابر منطق تو دل و سینه اخضر آمد|