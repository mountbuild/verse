
block |آن چهره و پیشانی شد قبله حیرانی|
  block
    block |آن چهره و پیشانی شد قبله حیرانی|
    block |تشویش مسلمانی ای مه تو که را مانی|
  block
    block |من واله یزدانم در حلقه مردانم|
    block |زین بیش نمی‌دانم ای مه تو که را مانی|
  block
    block |هم بنده و آزادم ویرانه و آبادم|
    block |هم بی‌دل و دلشادم ای مه تو که را مانی|
  block
    block |هر جسم که بر سر شد جان گشت و قلندر شد|
    block |هم مؤمن و کافر شد ای مه تو که را مانی|
  block
    block |شاد آنک نهد پایی در لجه دریایی|
    block |با دیده بینایی ای مه تو که را مانی|
  block
    block |باشد ز توام مفخر فارغ شدم از دلبر|
    block |از طعنه و از تسخر ای مه تو که را مانی|
  block
    block |من زان سوی دولابم زان جانب اسبابم|
    block |تو محو کن القابم ای مه تو که را مانی|
  block
    block |بر عاشق دوتاقد آن کس که همی‌خندد|
    block |زان خنده چه بربندد ای مه تو که را مانی|
  block
    block |شمس الحق تبریزی در لخلخه آمیزی|
    block |ای جان و جهان می‌زد ای مه تو که را مانی|