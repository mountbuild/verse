
block |ماییم و دو چشم و جان خیره|
  block
    block |ماییم و دو چشم و جان خیره|
    block |بنگر تو به عاشقان خیره|
  block
    block |تو چون مه و ما به گرد رویت|
    block |سرگشته چو آسمان خیره|
  block
    block |عقل است شبان به گرد احوال|
    block |فریاد از این شبان خیره|
  block
    block |در دیده هزار شمع رخشان|
    block |وین دیده چو شمعدان خیره|
  block
    block |از شرق به غرب موج نور است|
    block |سر می‌کند از نهان خیره|
  block
    block |بیرون ز جهان مرده شاهی است|
    block |وز عشق یکی جهان خیره|
  block
    block |گویی که مرا از او نشان ده|
    block |خیره چه دهد نشان خیره|
  block
    block |از چشم سیه سپید پرخون|
    block |کز چشم بود زبان خیره|
  block
    block |در روی صلاح دین تو بنگر|
    block |تا دریابی بیان خیره|