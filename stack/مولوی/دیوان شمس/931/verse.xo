
block |مها به دل نظری کن که دل تو را دارد|
  block
    block |مها به دل نظری کن که دل تو را دارد|
    block |به روز و شب به مراعاتت اقتضا دارد|
  block
    block |ز شادی و ز فرح در جهان نمی‌گنجد|
    block |دلی که چون تو دلارام خوش لقا دارد|
  block
    block |ز آفتاب تو آن را که پشت گرم شود|
    block |چرا دلیر نباشد حذر چرا دارد|
  block
    block |ز بهر شادی توست ار دلم غمی دارد|
    block |ز دست و کیسه توست ار کفم سخا دارد|
  block
    block |خیال خوب تو چون وحشیان ز من برمد|
    block |که صورتیست تن بنده دست و پا دارد|
  block
    block |مرا و صد چو مرا آن خیال بی‌صورت|
    block |ز نقش سیر کند عاشق فنا دارد|
  block
    block |برهنه خلعت خورشید پوشد و گوید|
    block |خنک کسی که ز زربفت او قبا دارد|
  block
    block |تنی که تابش خورشید جان بر او آید|
    block |گمان مبر که سر سایه هما دارد|
  block
    block |بدانک موسی فرعون کش در این شهرست|
    block |عصاش را تو نبینی ولی عصا دارد|
  block
    block |همی‌رسد به عنان‌های آسمان دستش|
    block |که اصبع دل او خاتم وفا دارد|
  block
    block |غمش جفا نکند ور کند حلالش باد|
    block |به هر چه آب کند تشنه صد رضا دارد|
  block
    block |فزون از آن نبود کش کشد به استسقا|
    block |در آن زمان دل و جان عاشق سقا دارد|
  block
    block |اگر صبا شکند یک دو شاخ اندر باغ|
    block |نه هر چه دارد آن باغ از صبا دارد|
  block
    block |شراب عشق چو خوردی شنو صلای کباب|
    block |ز مقبلی که دلش داغ انبیا دارد|
  block
    block |زمین ببسته دهان تاسه مه که می‌داند|
    block |که هر زمین به درون در نهان چه‌ها دارد|
  block
    block |بهار که بنماید زمین نیشکرت|
    block |از آن زمین به درون ماش و لوبیا دارد|
  block
    block |چرا چو دال دعا در دعا نمی‌خمد|
    block |کسی که از کرمش قبله دعا دارد|
  block
    block |چو پشت کرد به خورشید او نمازی نیست|
    block |از آنک سایه خود پیش و مقتدا دارد|
  block
    block |خموش کن خبر من صمت نجا بشنو|
    block |اگر رقیب سخن جوی ما روا دارد|