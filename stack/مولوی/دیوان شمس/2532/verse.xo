
block |کی افسون خواند در گوشت که ابرو پرگره داری|
  block
    block |کی افسون خواند در گوشت که ابرو پرگره داری|
    block |نگفتم با کسی منشین که باشد از طرب عاری|
  block
    block |یکی پرزهر افسونی فروخواند به گوش تو|
    block |ز صحن سینه پرغم دهد پیغام بیماری|
  block
    block |چو دیدی آن ترش رو را مخلل کرده ابرو را|
    block |از او بگریز و بشناسش چرا موقوف گفتاری|
  block
    block |چه حاجت آب دریا را چشش چون رنگ او دیدی|
    block |که پرزهرت کند آبش اگر چه نوش منقاری|
  block
    block |لطیفان و ظریفانی که بودستند در عالم|
    block |رمیده و بدگمان بودند همچون کبک کهساری|
  block
    block |گر استفراغ می‌خواهی از آن طزغوی گندیده|
    block |مفرح بدهمت لیکن مکن دیگر وحل خواری|
  block
    block |الا یا صاحب الدار ادر کأسا من النار|
    block |فدفینی و صفینی و صفو عینک الجاری|
  block
    block |فطفینا و عزینا فان عدنا فجازینا|
    block |فانا مسنا ضر فلا ترضی باضراری|
  block
    block |ادر کأسا عهدناه فانا ما جحدناه|
    block |فعندی منه آثار و انی مدرک ثاری|
  block
    block |ادر کأسا باجفانی فدا روحی و ریحانی|
    block |و انت المحشر الثانی فاحیینا بمدرار|
  block
    block |فاوقد لی مصابیحی و ناولنی مفاتیحی|
    block |و غیرنی و سیرنی بجود کفک الساری|
  block
    block |چو نامت پارسی گویم کند تازی مرا لابه|
    block |چو تازی وصف تو گویم برآرد پارسی زاری|
  block
    block |بگه امروز زنجیری دگر در گردنم کردی|
    block |زهی طوق و زهی منصب که هست آن سلسله داری|
  block
    block |چو زنجیری نهی بر سگ شود شاه همه شیران|
    block |چو زنگی را دهی رنگی شود رومی و روم آری|
  block
    block |الا یا صاحب الکاس و یا من قلبه قاسی|
    block |اتبلینی بافلاسی و تعلینی باکثاری|
  block
    block |لسان العرب و الترک هما فی کاسک المر|
    block |فناول قهوه تغنی من اعساری و ایساری|
  block
    block |مگر شاه عرب را من بدیدم دوش خواب اندر|
    block |چه جای خواب می‌بینم جمالش را به بیداری|