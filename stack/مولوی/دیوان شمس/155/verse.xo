
block |از فراق شمس دین افتاده‌ام در تنگنا|
  block
    block |از فراق شمس دین افتاده‌ام در تنگنا|
    block |او مسیح روزگار و درد چشمم بی‌دوا|
  block
    block |گر چه درد عشق او خود راحت جان منست|
    block |خون جانم گر بریزد او بود صد خونبها|
  block
    block |عقل آواره شده دوش آمد و حلقه بزد|
    block |من بگفتم کیست بر در باز کن در اندرآ|
  block
    block |گفت آخر چون درآید خانه تا سر آتشست|
    block |می‌بسوزد هر دو عالم را ز آتش‌های لا|
  block
    block |گفتمش تو غم مخور پا اندرون نه مردوار|
    block |تا کند پاکت ز هستی هست گردی ز اجتبا|
  block
    block |عاقبت بینی مکن تا عاقبت بینی شوی|
    block |تا چو شیر حق باشی در شجاعت لافتی|
  block
    block |تا ببینی هستیت چون از عدم سر برزند|
    block |روح مطلق کامکار و شهسوار هل اتی|
  block
    block |جمله عشق و جمله لطف و جمله قدرت جمله دید|
    block |گشته در هستی شهید و در عدم او مرتضی|
  block
    block |آن عدم نامی که هستی موج‌ها دارد از او|
    block |کز نهیب و موج او گردان شد صد آسیا|
  block
    block |اندر آن موج اندرآیی چون بپرسندت از این|
    block |تو بگویی صوفیم صوفی بخواند مامضی|
  block
    block |از میان شمع بینی برفروزد شمع تو|
    block |نور شمعت اندرآمیزد به نور اولیا|
  block
    block |مر تو را جایی برد آن موج دریا در فنا|
    block |دررباید جانت را او از سزا و ناسزا|
  block
    block |لیک از آسیب جانت وز صفای سینه‌ات|
    block |بی تو داده باغ هستی را بسی نشو و نما|
  block
    block |در جهان محو باشی هست مطلق کامران|
    block |در حریم محو باشی پیشوا و مقتدا|
  block
    block |دیده‌های کون در رویت نیارد بنگرید|
    block |تا که نجهد دیده‌اش از شعشعه آن کبریا|
  block
    block |ناگهان گردی بخیزد زان سوی محو فنا|
    block |که تو را وهمی نبوده زان طریق ماورا|
  block
    block |شعله‌های نور بینی از میان گردها|
    block |محو گردد نور تو از پرتو آن شعله‌ها|
  block
    block |زو فروآ تو ز تخت و سجده‌ای کن زانک هست|
    block |آن شعاع شمس دین شهریار اصفیا|
  block
    block |ور کسی منکر شود اندر جبین او نگر|
    block |تا ببینی داغ فرعونی بر آن جا قد طغی|
  block
    block |تا نیارد سجده‌ای بر خاک تبریز صفا|
    block |کم نگردد از جبینش داغ نفرین خدا|