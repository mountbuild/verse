
block |هیچ خمری بی‌خماری دیده‌ای|
  block
    block |هیچ خمری بی‌خماری دیده‌ای|
    block |هیچ گل بی‌زخم خاری دیده‌ای|
  block
    block |در گلستان جهان آب و گل|
    block |بی خزانی نوبهاری دیده‌ای|
  block
    block |چونک غم پیش آیدت در حق گریز|
    block |هیچ چون حق غمگساری دیده‌ای|
  block
    block |کار حق کن بار حق کش جز ز حق|
    block |هیچ کس را کار و باری دیده‌ای|
  block
    block |هیچ دل را بی‌صقال لطف او|
    block |در تجلی بی‌غباری دیده‌ای|
  block
    block |بی جمال خوب دلدار قدیم|
    block |جز خیالی دل فشاری دیده‌ای|
  block
    block |از نشاط صرف ناآمیخته|
    block |شرح ده ای دل تو باری دیده‌ای|
  block
    block |در جهان صاف بی‌درد و دغل|
    block |بی خطر ایمن مطاری دیده‌ای|
  block
    block |چون سگ کهف آی در غار وفا|
    block |ای شکاری چون شکاری دیده‌ای|
  block
    block |لب ببند و چشم عبرت برگشا|
    block |چونک دیده اعتباری دیده‌ای|
  block
    block |شمس تبریزی بگیرد دست تو|
    block |گر ز چشم بد عثاری دیده‌ای|