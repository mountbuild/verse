
block |به کوی دل فرورفتم زمانی|
  block
    block |به کوی دل فرورفتم زمانی|
    block |همی‌جستم ز حال دل نشانی|
  block
    block |که تا چون است احوال دل من|
    block |که از وی در فغان دیدم جهانی|
  block
    block |ز گفتار حکیمان بازجستم|
    block |به هر وادی و شهری داستانی|
  block
    block |همه از دست دل فریاد کردند|
    block |فتادم زین حدیث اندر گمانی|
  block
    block |ز عقل خود سفر کردم سوی دل|
    block |ندیدم هیچ خالی زو مکانی|
  block
    block |میان عارف و معروف این دل|
    block |همی‌گردد به سان ترجمانی|
  block
    block |خداوندان دل دانند دل چیست|
    block |چه داند قدر دل هر بی‌روانی|
  block
    block |ز درگاه خدا یابی دل و بس|
    block |نیابی از فلانی و فلانی|
  block
    block |نیابی دل جز از جبار عالم|
    block |شهید هر نشان و بی‌نشانی|