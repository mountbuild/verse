
block |ای یوسف خوش نام ما خوش می‌روی بر بام ما|
  block
    block |ای یوسف خوش نام ما خوش می‌روی بر بام ما|
    block |انا فتحنا الصلا بازآ ز بام از در درآ|
  block
    block |ای بحر پرمرجان من والله سبک شد جان من|
    block |این جان سرگردان من از گردش این آسیا|
  block
    block |ای ساربان با قافله مگذر مرو زین مرحله|
    block |اشتر بخوابان هین هله نه از بهر من بهر خدا|
  block
    block |نی نی برو مجنون برو خوش در میان خون برو|
    block |از چون مگو بی‌چون برو زیرا که جان را نیست جا|
  block
    block |گر قالبت در خاک شد جان تو بر افلاک شد|
    block |گر خرقه تو چاک شد جان تو را نبود فنا|
  block
    block |از سر دل بیرون نه‌ای بنمای رو کایینه‌ای|
    block |چون عشق را سرفتنه‌ای پیش تو آید فتنه‌ها|
  block
    block |گویی مرا چون می‌روی گستاخ و افزون می‌روی|
    block |بنگر که در خون می‌روی آخر نگویی تا کجا|
  block
    block |گفتم کز آتش‌های دل بر روی مفرش‌های دل|
    block |می غلط در سودای دل تا بحر یفعل ما یشا|
  block
    block |هر دم رسولی می‌رسد جان را گریبان می‌کشد|
    block |بر دل خیالی می‌دود یعنی به اصل خود بیا|
  block
    block |دل از جهان رنگ و بو گشته گریزان سو به سو|
    block |نعره زنان کان اصل کو جامه دران اندر وفا|