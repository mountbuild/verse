
block |از آتش ناپیدا دارم دل بریانی|
  block
    block |از آتش ناپیدا دارم دل بریانی|
    block |فریاد مسلمانان از دست مسلمانی|
  block
    block |شهد و شکرش گویم کان گهرش گویم|
    block |شمع و سحرش خوانم یا نادره سلطانی|
  block
    block |زین فتنه و غوغایی آتش زده هر جایی|
    block |وز آتش و دود ما برخاسته ایوانی|
  block
    block |با این همه سلطانی آن خصم مسلمانی|
    block |بربود به قهر از من در راه حرمدانی|
  block
    block |بگشاد حرمدانم بربود دل و جانم|
    block |آن کس که به پیش او جانی به یکی نانی|
  block
    block |من دوش ز بوی او رفتم سر کوی او|
    block |ناگاه پدید آمد باغی و گلستانی|
  block
    block |آن جا دل و دلداری هم عالم اسراری|
    block |هم واقف و بیداری هم شهره و پنهانی|
  block
    block |در خدمت خاک او عیشی و تماشایی|
    block |در آتش عشق او هر چشمه حیوانی|