
block |باز درآمد ز راه فتنه برانگیز من|
  block
    block |باز درآمد ز راه فتنه برانگیز من|
    block |باز کمر بست سخت یار به استیز من|
  block
    block |مطبخ دل را نگار باز قباله گرفت|
    block |می‌شکند دیگ من کاسه و کفلیز من|
  block
    block |خانه خرابی گرفت ز آنک قنق زفت بود|
    block |هیچ نگنجد فلک در در و دهلیز من|
  block
    block |راه قنق را گرفت غیرت و گفتش مرو|
    block |جمله افق را گرفت ابر شکرریز من|
  block
    block |سر کن ای بوالفضول ای ز کشاکش ملول|
    block |جاذبه خیزان او منگر در خیز من|
  block
    block |منت او را که او منت و شکر آفرید|
    block |کز کف کفران گذشت مرکب شبدیز من|
  block
    block |رست رخم از عبس کاسه ز ننگ عدس|
    block |آخر کاری بکرد اشک غم آمیز من|
  block
    block |اصل همه باغ‌ها جان همه لاغ‌ها|
    block |چیست اگر زیرکی لاغ دلاویز من|
  block
    block |ای خضر راستین گوهر دریاست این|
    block |از تو در این آستین همچو فراویز من|
  block
    block |چونک مرا یار خواند دست سوی من فشاند|
    block |تیز فرس پیش راند خاطر سرتیز من|
  block
    block |چند نهان می‌کنم شمس حق مغتنم|
    block |خواجگیی می‌کند خواجه تبریز من|