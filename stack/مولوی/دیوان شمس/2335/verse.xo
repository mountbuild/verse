
block |رندان همه جمعند در این دیر مغانه|
  block
    block |رندان همه جمعند در این دیر مغانه|
    block |درده تو یکی رطل بدان پیر یگانه|
  block
    block |خون ریزبک عشق در و بام گرفته‌ست|
    block |و آن عقل گریزان شده از خانه به خانه|
  block
    block |یک پرده برانداخته آن شاهد اعظم|
    block |از پرده برون رفته همه اهل زمانه|
  block
    block |آن جنس که عشاق در این بحر فتادند|
    block |چه جای امان باشد و چه جای امانه|
  block
    block |کی سرد شود عشق ز آواز ملامت|
    block |هرگز نرمد شیر ز فریاد زنانه|
  block
    block |پر کن تو یکی رطل ز می‌های خدایی|
    block |مگذار خدایان طبیعت به میانه|
  block
    block |اول بده آن رطل بدان نفس محدث|
    block |تا ناطقه‌اش هیچ نگوید ز فسانه|
  block
    block |چون بند شود نطق یکی سیل درآید|
    block |کز کون و مکان هیچ نبینی تو نشانه|
  block
    block |شمس الحق تبریز چه آتش که برافروخت|
    block |احسنت زهی آتش و شاباش زبانه|