
block |هین که گردن سست کردی کو کبابت کو شرابت|
  block
    block |هین که گردن سست کردی کو کبابت کو شرابت|
    block |هین که بس تاریک رویی ای گرفته آفتابت|
  block
    block |یاد داری که ز مستی با خرد استیزه بستی|
    block |چون کلیدش را شکستی از کی باشد فتح بابت|
  block
    block |در غم شیرین نجوشی لاجرم سرکه فروشی|
    block |آب حیوان را ببستی لاجرم رفتست آبت|
  block
    block |بوالمعالی گشته بودی فضل و حجت می‌نمودی|
    block |نک محک عشق آمد کو سؤالت کو جوابت|
  block
    block |مهتر تجار بودی خویش قارون می‌نمودی|
    block |خواب بود و آن فنا شد چونک از سر رفت خوابت|
  block
    block |بس زدی تو لاف زفتی عاقبت در دوغ رفتی|
    block |می‌خور اکنون آنچ داری دوغ آمد خمر نابت|
  block
    block |مخلص و معنی این‌ها گر چه دانی هم نهان کن|
    block |اندر الواح ضمیری تا نیاید در کتابت|