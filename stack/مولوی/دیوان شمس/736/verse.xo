
block |گر یکی شاخی شکستم من ز گلزاری چه شد|
  block
    block |گر یکی شاخی شکستم من ز گلزاری چه شد|
    block |ور ز سرمستی کشیدم زلف دلداری چه شد|
  block
    block |گر بزد ناداشت زخمی از سر مستی چه باک|
    block |ور ز طراری ربودم رخت طراری چه شد|
  block
    block |ور یکی زنبیل کم شد از همه بغداد چیست|
    block |ور یکی دانه برون آمد ز انباری چه شد|
  block
    block |ای فلک تا چند از این دستان و مکاری تو|
    block |گر یکی دم خوش نشیند یار با یاری چه شد|
  block
    block |گوییم از سر او ناگفتنی‌ها گفته‌ای|
    block |چند گویی چند گویی گفته‌ام آری چه شد|
  block
    block |گر میان عاشق و معشوق کاری رفت رفت|
    block |تو نه معشوقی نه عاشق مر تو را باری چه شد|
  block
    block |از لب لعلش چه کم شد گر لبش لطفی نمود|
    block |ور ز عیسی عافیت یابید بیماری چه شد|
  block
    block |گر براتست امشب و هر کس براتی یافتند|
    block |بی خطی گر پیشم آید ماه رخساری چه شد|
  block
    block |شمس تبریزی اگر من از جنون عشق تو|
    block |برشکستم عاشقان را کار و بازاری چه شد|