
block |گر چپ و راست طعنه و تشنیع بیهده‌ست|
  block
    block |گر چپ و راست طعنه و تشنیع بیهده‌ست|
    block |از عشق برنگردد آن کس که دلشده‌ست|
  block
    block |مه نور می‌فشاند و سگ بانگ می‌کند|
    block |مه را چه جرم خاصیت سگ چنین بده‌ست|
  block
    block |کوهست نیست که که به بادی ز جا رود|
    block |آن گله پشه‌ست که بادیش ره زده‌ست|
  block
    block |گر قاعده است این که ملامت بود ز عشق|
    block |کری گوش عشق از آن نیز قاعده‌ست|
  block
    block |ویرانی دو کون در این ره عمارتست|
    block |ترک همه فواید در عشق فایده‌ست|
  block
    block |عیسی ز چرخ چارم می‌گوید الصلا|
    block |دست و دهان بشوی که هنگام مایده‌ست|
  block
    block |رو محو یار شو به خرابات نیستی|
    block |هر جا دو مست باشد ناچار عربده‌ست|
  block
    block |در بارگاه دیو درآیی که داد داد|
    block |داد از خدای خواه که این جا همه دده‌ست|
  block
    block |گفتست مصطفی که ز زن مشورت مگیر|
    block |این نفس ما زن‌ست اگر چه که زاهده‌ست|
  block
    block |چندان بنوش می که بمانی ز گفت و گو|
    block |آخر نه عاشقی و نه این عشق میکده‌ست|
  block
    block |گر نظم و نثر گویی چون زر جعفری|
    block |آن سو که جعفرست خرافات فاسده‌ست|