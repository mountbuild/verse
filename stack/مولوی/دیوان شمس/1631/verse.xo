
block |در فروبند که ما عاشق این میکده‌ایم|
  block
    block |در فروبند که ما عاشق این میکده‌ایم|
    block |درده آن باده جان را که سبک دل شده‌ایم|
  block
    block |برجه ای ساقی چالاک میان را بربند|
    block |به خدا کز سفر دور و دراز آمده‌ایم|
  block
    block |برگشا مشک طرب را که ز رشک کف تو|
    block |از کف زهره به صد لابه قدح نستده‌ایم|
  block
    block |در فروبند و ز رحمت در پنهان بگشا|
    block |چاره رطل گران کن که همه می زده‌ایم|
  block
    block |زان سبو غسل قیامت بده از وسوسه‌ام|
    block |به حق آنک ز آغاز حریفان بده‌ایم|
  block
    block |ما همه خفته تو بر ما لگدی چند زدی|
    block |برجهیدیم خمارانه در این عربده‌ایم|
  block
    block |گر علی الریق تو را باده دهی قاعده نیست|
    block |هین بده ما ملک الموت چنین قاعده‌ایم|
  block
    block |فلسفی زین بخورد فلسفه‌اش غرق شود|
    block |که گمان داشت که ما زان علل فاسده‌ایم|
  block
    block |آن نهنگیم که دریا بر ما یک قدح است|
    block |ما نه مردان ثرید و عدس و مایده‌ایم|
  block
    block |هله خاموش کن و فایده و فضل بهل|
    block |که ز فضله فایده فایده‌ایم|