
block |از کنار خویش یابم هر دمی من بوی یار|
  block
    block |از کنار خویش یابم هر دمی من بوی یار|
    block |چون نگیرم خویش را من هر شبی اندر کنار|
  block
    block |دوش باغ عشق بودم آن هوس بر سر دوید|
    block |مهر او از دیده برزد تا روان شد جویبار|
  block
    block |هر گل خندان که رویید از لب آن جوی مهر|
    block |رسته بود از خار هستی جسته بود از ذوالفقار|
  block
    block |هر درخت و هر گیاهی در چمن رقصان شده|
    block |لیک اندر چشم عامه بسته بود و برقرار|
  block
    block |ناگهان اندررسید از یک طرف آن سرو ما|
    block |تا که بیخود گشت باغ و دست بر هم زد چنار|
  block
    block |رو چو آتش می‌چو آتش عشق آتش هر سه خوش|
    block |جان ز آتش‌های درهم پرفغان این الفرار|
  block
    block |در جهان وحدت حق این عدد را گنج نیست|
    block |وین عدد هست از ضرورت در جهان پنج و چار|
  block
    block |صد هزاران سیب شیرین بشمری در دست خویش|
    block |گر یکی خواهی که گردد جمله را در هم فشار|
  block
    block |صد هزاران دانه انگور از حجاب پوست شد|
    block |چون نماند پوست ماند باده‌های شهریار|
  block
    block |بی‌شمار حرف‌ها این نطق در دل بین که چیست|
    block |ساده رنگی نیست شکلی آمده از اصل کار|
  block
    block |شمس تبریزی نشسته شاهوار و پیش او|
    block |شعر من صف‌ها زده چون بندگان اختیار|