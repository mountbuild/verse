
block |ای خواجه نمی‌بینی این روز قیامت را|
  block
    block |ای خواجه نمی‌بینی این روز قیامت را|
    block |ای خواجه نمی‌بینی این خوش قد و قامت را|
  block
    block |دیوار و در خانه شوریده و دیوانه|
    block |من بر سر دیوارم از بهر علامت را|
  block
    block |ماهیست که در گردش لاغر نشود هرگز|
    block |خورشید جمال او بدریده ظلامت را|
  block
    block |ای خواجه خوش دامن دیوانه تویی یا من|
    block |درکش قدحی با من بگذار ملامت را|
  block
    block |پیش از تو بسی شیدا می‌جست کرامت‌ها|
    block |چون دید رخ ساقی بفروخت کرامت را|