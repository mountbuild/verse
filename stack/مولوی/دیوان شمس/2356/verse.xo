
block |ماییم قدیم عشق باره|
  block
    block |ماییم قدیم عشق باره|
    block |باقی دگران همه نظاره|
  block
    block |نظارگیان ملول گشتند|
    block |ماند این دم گرم شعله خواره|
  block
    block |چون چرخ حریف آفتابیم|
    block |پنهان نشویم چون ستاره|
  block
    block |انگشت نما و شهره گشتیم|
    block |چون اشتر بر سر مناره|
  block
    block |از ما بنماند جز خیالی|
    block |و آن نیز برفت پاره پاره|
  block
    block |مردان طریق چاره جستند|
    block |با هستی خود نبود چاره|
  block
    block |در آتش عشق صف کشیدند|
    block |چون آهن و مس و سنگ خاره|
  block
    block |مردانه تمام غرق گشتند|
    block |اندر دریای بی‌کناره|