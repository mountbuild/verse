
block |چون آینه رازنما باشد جانم|
  block
    block |چون آینه رازنما باشد جانم|
    block |تانم که نگویم نتوانم که ندانم|
  block
    block |از جسم گریزان شدم از روح بپرهیز|
    block |سوگند ندانم نه از اینم نه از آنم|
  block
    block |ای طالب بو بردن شرط است به مردن|
    block |زنده منگر در من زیرا نه چنانم|
  block
    block |اندر کژیم منگر وین راست سخن بین|
    block |تیر است حدیث من و من همچو کمانم|
  block
    block |این سر چو کدو بر سر وین دلق تن من|
    block |بازار جهان در به کی مانم به کی مانم|
  block
    block |وان گاه کدو بر سر من پر ز شرابی|
    block |دارمش نگوسار از او من نچکانم|
  block
    block |ور زان که چکانم تو ببین قدرت حق را|
    block |کز بحر بدان قطره جواهر بستانم|
  block
    block |چون ابر دو چشمم بستد جوهر آن بحر|
    block |بر چرخ وفا آید این ابر روانم|
  block
    block |در حضرت شمس الحق تبریز ببارم|
    block |تا سوسن‌ها روید بر شکل زبانم|