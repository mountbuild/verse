
block |ای یار غلط کردی با یار دگر رفتی|
  block
    block |ای یار غلط کردی با یار دگر رفتی|
    block |از کار خود افتادی در کار دگر رفتی|
  block
    block |صد بار ببخشودم بر تو به تو بنمودم|
    block |ای خویش پسندیده هین بار دگر رفتی|
  block
    block |صد بار فسون کردم خار از تو برون کردم|
    block |گلزار ندانستی در خار دگر رفتی|
  block
    block |گفتم که تویی ماهی با مار چه همراهی|
    block |ای حال غلط کرده با مار دگر رفتی|
  block
    block |مانند مکوک کژ اندر کف جولاهه|
    block |صد تار بریدی تو در تار دگر رفتی|
  block
    block |گفتی که تو را یارا در غار نمی‌بینم|
    block |آن یار در آن غار است تو غار دگر رفتی|
  block
    block |چون کم نشود سنگت چون بد نشود رنگت|
    block |بازار مرا دیده بازار دگر رفتی|