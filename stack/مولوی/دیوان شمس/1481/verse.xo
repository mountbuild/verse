
block |ما آتش عشقیم که در موم رسیدیم|
  block
    block |ما آتش عشقیم که در موم رسیدیم|
    block |چون شمع به پروانه مظلوم رسیدیم|
  block
    block |یک حمله مردانه مستانه بکردیم|
    block |تا علم بدادیم و به معلوم رسیدیم|
  block
    block |در منزل اول به دو فرسنگی هستی|
    block |در قافله امت مرحوم رسیدیم|
  block
    block |آن مه که نه بالاست نه پست است بتابید|
    block |وان جا که نه محمود و نه مذموم رسیدیم|
  block
    block |تا حضرت آن لعل که در کون نگنجد|
    block |بر کوری هر سنگ دل شوم رسیدیم|
  block
    block |با آیت کرسی به سوی عرش پریدیم|
    block |تا حی بدیدیم و به قیوم رسیدیم|
  block
    block |امروز از آن باغ چه بابرگ و نواییم|
    block |تا ظن نبری خواجه که محروم رسیدیم|
  block
    block |ویرانه به بومان بگذاریم چو بازان|
    block |ما بوم نه‌ایم ار چه در این بوم رسیدیم|
  block
    block |زنار گسستیم بر قیصر رومی|
    block |تبریز ببر قصه که در روم رسیدیم|