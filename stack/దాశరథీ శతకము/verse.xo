block |దాశరథీ శతకము|
  count 001
    block |శ్రీ రఘురామ చారు తులసీదళ దామ శమక్షమాది శృం|
    block |గార గుణాభిరామ త్రిజగన్నుత శౌర్య రమాలలామ దు|
    block |ర్వార కబంధరాక్షస విరామ జగజ్జన కల్మషార్ణవో|
    block |త్తారకనామ భద్రగిరి దాశరథీ కరుణాపయోనిధీ|
  count 002
    block |రామవిశాల విక్రమ పరాజిత భార్గవరామ సద్గుణ|
    block |స్తోమ పరాంగనావిముఖ సువ్రత కామ వినీల నీరద|
    block |శ్యామ కకుత్ధ్సవంశ కలశాంభుధిసోమ సురారిదోర్భలో|
    block |ద్ధామ విరామ భద్రగిరి దాశరథీ కరుణాపయోనిధీ|
  count 003
    block |అగణిత సత్యభాష శరణాగతపోష దయాలసజ్ఘరీ|
    block |విగత సమస్తదోష పృథివీసురతోష త్రిలోక పూత కృ|
    block |ద్గగన ధునీ మరంద పదకంజ విశేష మణిప్రభా ధగ|
    block |ద్ధగిత విభూష భద్రగిరి దాశరథీ కరుణాపయోనిధీ|
  count 004
    block |రంగదరాతిభంగ ఖగ రాజతురంగ విపత్పరంపరో|
    block |త్తుంగ తమఃపతంగ పరి తోషితరంగ దయాంతరంగ స|
    block |త్సంగ ధరాత్మజా హృదయ సారసభృంగ నిశాచరాబ్జమా|
    block |తంగ శుభాంగ భద్రగిరి దాశరథీ కరుణాపయోనిథీ|
  count 005
    block |శ్రీద సనందనాది మునిసేవిత పాద దిగంతకీర్తిసం|
    block |పాద సమస్తభూత పరిపాల వినోద విషాద వల్లి కా|
    block |చ్ఛేద ధరాధినాథకుల సింధుసుధామయపాద నృత్తగీ|
    block |తాది వినోద భద్రగిరి దాశరథీ కరుణాపయోనిధీ|
  count 006
    block |ఆర్యుల కెల్ల మ్రొక్కివిన తాంగుడనై రఘునాధ భట్టరా|
    block |రార్యుల కంజలెత్తి కవి సత్తములన్ వినుతించి కార్య సౌ|
    block |కర్య మెలర్పనొక్క శతకంబొన గూర్చి రచింతునేడుతా|
    block |త్పర్యమునన్ గ్రహింపుమిది దాశరథీ కరుణాపయోనిధీ|
  count 007
    block |మసకొని రేంగుబండ్లుకును మౌక్తికముల్ వెలవోసినట్లు దు|
    block |ర్వ్యసనముజెంది కావ్యము దురాత్ములకిచ్చితి మోసమయ్యె నా|
    block |రసనకుఁ  బూతవృత్తి సుకరంబుగ జేకురునట్లు వాక్సుధా|
    block |రసములుచిల్క బద్యముఖ రంగమునందునటింప వయ్య సం|
    block |తసమును జెంది భద్రగిరి దాశరథీ కరుణాపయోనిధీ|
  count 008
    block |శ్రీరమణీయహార యతసీ కుసుమాభ శరీర భక్త మం|
    block |దార వికారదూర పరతత్త్వవిహార త్రిలోక చేతనో|
    block |ద్ధార దురంత పాతక వితాన విదూర ఖరాది దైత్యకాం|
    block |తార కుఠార భద్రగిరి దాశరథీ కరుణాపయోనిధీ|
  count 009
    block |దురితలతాలవిత్ర ఖర దూషణ కానన వీతిహోత్ర భూ|
    block |భరణకళావిచిత్ర భవ బంధ విమోచన సూత్ర చారువి|
    block |స్ఫురదరవింద నేత్ర ఘన పుణ్యచరిత్ర వినీలభూరికం|
    block |ధరసమగాత్ర భద్రగిరి దాశరథీ కరుణాపయోనిధీ|
  count 010
    block |కనకవిశాలచేల భవకానన శాతకుఠారధార స|
    block |జ్జనపరిపాలశీల దివిజస్తుత సద్గుణ కాండ కాండ సం|
    block |జనిత పరాక్రమ క్రమ విశారద శారద కందకుంద చం|
    block |దన ఘనసార సారయశ దాశరథీ కరుణాపయోనిధీ|
  count 011
    block |శ్రీ రఘువంశ తోయధికి శీతమయూఖుడవైన నీ పవి|
    block |త్రోరుపదాబ్జముల్ వికసితోత్పల చంపక వృత్తమాధురీ|
    block |పూరితవాక్ప్రసూనముల బూజలొనర్చెద జిత్తగింపుమీ|
    block |తారకనామ భద్రగిరి దాశరథీ కరుణాపయోనిధీ|
  count 012
    block |గురుతరమైన కావ్యరస గుంభనకబ్బుర మందిముష్కరుల్|
    block |సరసులమాడ్కి సంతసిల జాల రదెట్లు శశాంక చంద్రికాం|
    block |కురముల కిందు కాంతమణి కోటిస్రవించిన భంగివింధ్యభూ|
    block |ధరమున జాఱునే శిలలు దాశరథీ కరుణాపయోనిధీ|
  count 013
    block |తరణికులేశ నానుడుల దప్పులు గల్గిన నీదునామ స|
    block |ద్విరచితమైన కావ్యము పవిత్రముగాదె వియన్నదీజలం|
    block |బరగుచువంకయైన మలినాకృతి బాఱిన దన్మహత్వముం|
    block |దరమె గణింప నెవ్వరికి దాశరథీ కరుణాపయోనిధీ|
  count 014
    block |దారుణపాత కాబ్ధికి సదా బడబాగ్ని భవాకులార్తివి|
    block |స్తారదవానలార్చికి సుధారసవృష్టి దురంత దుర్మతా|
    block |చారభయంక రాటవికి జండకఠోరకుఠారధార నీ|
    block |తారకనామ మెన్నుకొన దాశరథీ కరుణాపయోనిధీ|
  count 015
    block |హరునకు నవ్విభీషణునక ద్రిజకుం దిరుమంత్ర రాజమై|
    block |కరికి సహల్యకుం ద్రుపదకన్యకు నార్తిహరించుచుట్టమై|
    block |పరగినయట్టి నీపతిత పావననామము జిహ్వపై నిరం|
    block |తరము నటింపజేయుమిక దాశరథీ కరుణాపయోనిధీ|
  count 016
    block |ముప్పున గాలకింకరులు ముంగిటవచ్చిన వేళ రోగముల్|
    block |గొప్పరమైనచో గఫము కుత్తుక నిండినవేళ బాంధవుల్|
    block |గప్పినవేళ మీస్మరణ గల్గునొ గల్గదొ నాటి కిప్పుడే|
    block |తప్పకచేతు మీభజన దాశరథీ కరుణాపయోనిధీ|
  count 017
    block |పరమదయానిధే పతితపావననామ హరే యటంచు సు|
    block |స్ధిరమతులై సదాభజన సేయు మహాత్ముల పాదధూళి నా|
    block |శిరమునదాల్తుమీరటకు జేరకుడంచు యముండు కింకరో|
    block |త్కరముల కాన బెట్టునట దాశరథీ కరుణాపయోనిధీ|
  count 018
    block |అజునకు తండ్రివయ్యు సనకాదులకున్ బరతత్త్వమయ్యుస|
    block |ద్ద్విజమునికోటికెల్లబర దేతవయ్యు దినేశవంశ భూ|
    block |భుజులకు మేటివయ్యుబరి పూర్ణుడవై వెలిగొందుపక్షిరా|
    block |డ్ధ్వజమిము బ్రస్తుతించెదను దాశరథీ కరుణాపయోనిధీ|
  count 019
    block |పండిత రక్షకుం డఖిల పాపవిమొచను డబ్జసంభవా|
    block |ఖండల పూజితుండు దశకంఠ విలుంఠన చండకాండకో|
    block |దండకళా ప్రవీణుడవు తావక కీర్తి వధూటి కిత్తుపూ|
    block |దండలు గాగ నా కవిత దాశరథీ కరుణాపయోనిధీ|
  count 020
    block |శ్రీరమ సీతగాగ నిజసేవక బృందము వీరవైష్ణవా|
    block |చార జవంబుగాగ విరజానది గౌతమిగా వికుంఠ ము|
    block |న్నారయభద్ర శైలశిఖరాగ్రముగాగ వసించు చేతనో|
    block |ద్ధారకుడైన విష్ణుడవు దాశరథీ కరుణాపయోనిధీ|
  count 021
    block |కంటి నదీతటంబుబొడగంటిని భద్రనగాధివాసమున్|
    block |గంటి నిలాతనూజనురు కార్ముక మార్గణశంఖచక్రముల్|
    block |గంటిని మిమ్ము లక్ష్మణుని గంటి కృతార్ధుడ నైతి నో జగ|
    block |త్కంటక దైత్యనిర్దళన దాశరథీ కరుణాపయోనిధీ|
  count 022
    block |హలికునకున్ హలాగ్రమున నర్థము చేకురుభంగి దప్పిచే|
    block |నలమట జెందువానికి సురాపగలో జలమబ్బినట్లు దు|
    block |ర్మలిన మనోవికారినగు మర్త్యుని నన్నొడగూర్చి నీపయిన్|
    block |దలవు ఘటింపజేసితివి దాశరథీ కరుణాపయోనిధీ|
  count 023
    block |కొంజకతర్క వాదమను గుద్దలిచే బరతత్త్వ భూస్ధలిన్|
    block |రంజిల ద్రవ్వి కన్గొనని రామ నిధానము నేడు భక్తి సి|
    block |ద్ధాంజనమందు హస్తగత మయ్యె భళీ యనగా మదీయహృ|
    block |త్కంజమునన్ వసింపుమిక దాశరథీ కరుణాపయోనిధీ|
  count 024
    block |రాముఁడు ఘోరపాతక విరాముడు సద్గుణకల్పవల్లికా|
    block |రాముడు షడ్వికార జయరాముడు సాధుజనావన వ్రతో|
    block |ద్దాముఁడు రాముడే పరమదైవము మాకని మీ యడుంగు గెం|
    block |దామరలే భజించెదను దాశరథీ కరుణాపయోనిధీ|
  count 025
    block |చక్కెరమాని వేము దినజాలినకైవడి మానవాధముల్|
    block |పెక్కురు బక్కదైవముల వేమఱుగొల్చెదరట్లు కాదయా|
    block |మ్రొక్కిన నీకు మ్రొక్కవలె మోక్షమొసంగిన నీవ యీవలెం|
    block |దక్కిన మాటలేమిటికి దాశరథీ కరుణాపయోనిధీ|
  count 026
    block |రా కలుషంబులెల్ల బయలంబడద్రోచినమాక వాటమై|
    block |డీకొనిప్రోవుచునిక్క మనిధీయుతులెన్నఁదదీయ వర్ణముల్|
    block |గైకొని భక్తి చే నుడువఁగానరు గాక విపత్పరంపరల్|
    block |దాకొనునే జగజ్జనుల దాశరథీ కరుణాపయోనిధీ|
  count 027
    block |రామహరే కకుత్ధ్సకుల రామహరే రఘురామరామశ్రీ|
    block |రామహరేయటంచు మది రంజిల భేకగళంబులీల నీ|
    block |నామము సంస్మరించిన జనంబు భవంబెడబాసి తత్పరం|
    block |ధామ నివాసులౌదురట దాశరథీ కరుణాపయోనిధీ|
  count 028
    block |చక్కెరలప్పకున్ మిగుల జవ్వని కెంజిగురాకు మోవికిం|
    block |జొక్కపు జుంటితేనియకు జొకిలుచుం గనలేరు గాక నే|
    block |డక్కట రామనామమధురామృతమానుటకంటె సౌఖ్యామా|
    block |తక్కిన మాధురీ మహిమ దాశరథీ కరుణాపయోనిధీ|
  count 029
    block |అండజవాహ నిన్ను హృదయంబున నమ్మినవారి పాపముల్|
    block |కొండలవంటివైన వెసగూలి నశింపకయున్నె సంతతా|
    block |ఖండలవైభవోన్నతులు గల్గకమానునె మోక్షలక్ష్మి  కై|
    block |దండయొసంగకున్నె తుద దాశరథీ కరుణాపయోనిధీ|
  count 030
    block |చిక్కని పాలపై మిసిమిజెందిన మీగడ పంచదారతో|
    block |మెక్కిన భంగి మీ విమలమేచక రూపసుధారసంబు నా|
    block |మక్కువ పళ్ళెరంబున సమాహిత దాస్యమనేటి దోయిటన్|
    block |దక్కెనటంచు జుఱ్ఱెదను దాశరథీ కరుణాపయోనిధీ|
  count 031
    block |సిరులిడసీత పీడలెగ జిమ్ముటకున్ హనుమంతుడార్తిసో|
    block |దరుడు సుమిత్రసూతి దురితంబులుమానుప రామ నామముం|
    block |గరుణదలిర్ప మానవులగావగ బన్నిన వజ్రపంజరో|
    block |త్కరముగదా భవన్మహిమ దాశరథీ కరుణాపయోనిధీ|
  count 032
    block |హలికులిశాంకుశధ్వజ శరాసన శంఖరథాంగ కల్పకో|
    block |జ్వలజలజాత రేఖలను సాంశములై కనుపట్టుచున్న మీ|
    block |కలితపదాంబుజ ద్వయము గౌతమపత్ని కొసంగినట్లు నా|
    block |తలపున జేర్చికావగదె దాశరథీ కరుణాపయోనిధీ|
  count 033
    block |జలనిధిలోనదూఱి కుల శైలముమీటి ధరిత్రిగొమ్మునం|
    block |దలవడమాటిరక్కసుని యంగముగీటిబలీంద్రునిన్ రసా|
    block |తలమునమాటి పార్ధివక దంబముగూల్చిన మేటిరామ నా|
    block |తలపుననాటి రాగదవె దాశరథీ కరుణాపయోనిధీ|
  count 034
    block |భండన భీముడా ర్తజన బాంధవుడుజ్జ్వల బాణతూణకో|
    block |దండకళాప్రచండ భుజ తాండవకీర్తికి రామమూర్తికిన్|
    block |రెండవ సాటిదైవమిక లేడనుచున్ గడగట్టి భేరికా|
    block |దాండద దాండ దాండ నిన దంబులజాండము నిండమత్తవే|
    block |దండము నెక్కి చాటెదను దాశరథీ కరుణాపయోనిధీ|
  count 035
    block |అవనిజ కన్నుదోయి తొగలందు వెలింగెడు సోమ జానకీ|
    block |కువలయనేత్రి గబ్బిచనుకొండల నుండు ఘనంబ మైథిలీ|
    block |నవనవ యౌవనంబను వనంబునకున్ మదదంతి నీవెకా|
    block |దవిలి భజింతు నెల్లపుడు దాశరథీ కరుణాపయోనిధీ|
  count 036
    block |ఖరకరవంశజా విను మఖండిత భూతపిశాచఢాకినీ|
    block |జ్వర పరితాపసర్పభయ వారకమైన భవత్పదాబ్జ ని|
    block |స్పుర దురువజ్రపంజరముజొచ్చితి నీయెడ దీన మానవో|
    block |ధ్ధర బిరుదంక మేమఱుకు దాశరథీ కరుణాపయోనిధీ|
  count 037
    block |జుఱ్ఱెదమీక థామృతము జుఱ్ఱెదమీపదకంజతో యమున్|
    block |జుఱ్ఱెద రామనామమున జొబ్బిలుచున్న సుధారసంబు నే|
    block |జుఱ్ఱెద జుఱ్ఱుజుఱ్ఱుఁన రుచుల్ గనువారిపదంబు గూర్పవే|
    block |తుఱ్ఱులతోడి పొత్తిడక దాశరథీ కరుణాపయోనిధీ|
  count 038
    block |ఘోరకృతాంత వీరభటకోటికి గుండెదిగుల్ దరిద్రతా|
    block |కారపిశాచ సంహరణ కార్యవినోది వికుంఠ మందిర|
    block |ద్వార కవాటభేది నిజదాసజనావళికెల్లప్రొద్దు నీ|
    block |తారకనామమెన్నుకొన దాశరథీ కరుణాపయోనిధీ|
  count 039
    block |విన్నపమాలకించు రఘువీర నహి ప్రతిలోకమందు నా|
    block |కన్న దురాత్ముడున్ బరమ కారుణికోత్తమ వేల్పులందు నీ|
    block |కన్న మహాత్ముడుం బతిత కల్మషదూరుడు లేడు నాకు వి|
    block |ద్వన్నుత నీవె నాకు గతి దాశరథీ కరుణాపయోనిధీ|
  count 040
    block |పెంపనుఁదల్లివై కలుష బృందసమాగమ మొందకుండ ర|
    block |క్షింపను దండ్రివై మెయి వసించు దశేంద్రియ రోగముల్ నివా|
    block |రింపను వెజ్జవై  కృప గుఱించి పరంబు దిర౦బుగాఁగ  స|
    block |త్సంపదలీయ నీవెగతి దాశరథీ కరుణాపయోనిధీ|
  count 041
    block |కుక్షినజాండపం క్తులొన గూర్చి చరాచరజంతుకోటి సం|
    block |రక్షణసేయు తండ్రివి పరంపర నీ తనయుండనైన నా|
    block |పక్షము నీవుగావలదె పాపము లెన్ని యొనర్చినన్ జగ|
    block |ద్రక్షక కర్తవీవెకద దాశరథీ కరుణాపయోనిధీ|
  count 042
    block |గద్దరి యోగి హృత్కమలగంధ రసానుభవంబుఁజెందు పె|
    block |న్నిద్దపు గండుఁదేఁటి ధరణీసుత కౌఁగిలిపంజరంబునన్|
    block |ముద్దులుగుల్కు రాచిలుక ముక్తినిధానమ రామ రాఁగదే|
    block |తద్దయు నేఁడు నాకడకు దాశరథీ కరుణాపయోనిధీ|
  count 043
    block |కలియుగ మర్త్యకోటి నిను గన్గొనరాని విధంబో భక్తవ|
    block |త్సలత వహింపవో చటులసాంద్రవిపద్దశవార్ధి గ్రుంకుచో|
    block |బిలిచిన బల్కవింతమఱపే నరులిట్లనరాదుగాక నీ|
    block |తలపున లేదె సీతచెఱ దాశరథీ కరుణాపయోనిధీ|
  count 044
    block |జనవర మీ కథాళి వినసైఁపక కర్ణములందు ఘంటికా|
    block |నినద వినోదముల్ సలుపు నీచునకున్ వరమిచ్చినావు ని|
    block |న్ననయము నమ్మి కొల్చిన మహాత్ములకేమి యొసంగెదో సనం|
    block |దననుత మాకొసంగుమయ దాశరథీ కరుణాపయోనిధీ|
  count 045
    block |పాపము లొందువేళ రణపన్నగ భూత భయ జ్వరాదుల౦|
    block |దాపద నొందువేళ భరతాగ్రజ మిమ్ము భజించువారికిన్|
    block |బ్రాపుగ నీవు దమ్ముడిరుప్రక్కియలన్ జని తద్విపత్తి సం|
    block |తాపము మాన్పి కాతురట దాశరథీ కరుణాపయోనిధీ|
  count 046
    block |అగణిత జన్మకర్మదురితాంబుధిలో బహుదుఃఖ వీచికల్|
    block |దెగిపడ నీదలేక జగతీధర నీపదభక్తి నావచే|
    block |దగిలి తరింపగోరితి పదంబడి నాదు భయంబు మాన్పవే|
    block |తగదని చిత్తమందిడక దాశరథీ కరుణాపయోనిధీ|
  count 047
    block |నేనొనరించు పాపములనేకములైనను నాదు జిహ్వకుం|
    block |బానకమయ్యె మీ పరమ పావననామము దొంటిచిల్క రా|
    block |మా ననుగావుమన్న తుదిమాటకు సద్గతిజెందె గావునన్|
    block |దాని ధరింపగోరెదను దాశరథీ కరుణాపయోనిధీ|
  count 048
    block |పరధనముల్ హరించి పరభామలనంటి పరాన్నమబ్బినన్|
    block |మురిపెము కాని మీదనగు మోసమెఱుంగదు మానసంబు దు|
    block |స్తరమిది కాలకింకర గదాహతి పాల్పడనీక మమ్ము నే|
    block |తఱి దరిజేర్చి కాచెదవొ దాశరథీ కరుణాపయోనిధీ|
  count 049
    block |చేసితి ఘోరకృత్యముల్ చేసితి భాగవతాపచారముల్|
    block |చేసితి నన్యదైవములఁ జేరి భజించిన వారిపొందు నేఁ|
    block |జేసిన నేరముల్ దలఁచి చిక్కులు బెట్టకుమయ్య అయ్య నీ|
    block |దాసుఁడనయ్య భద్రగిరి దాశరథీ కరుణాపయోనిధీ|
  count 050
    block |పరుల ధనంబుఁజూచిపర భామలజూచి హరింపగోరు మ|
    block |ద్గురుతరమానసం బనెడు దొంగనుబట్టినిరూఢదాస్య వి|
    block |స్ఫురితవివేక పాశములఁ జుట్టి భవచ్చరణంబనే మరు|
    block |త్తరువునగట్టివేయగ దె దాశరథీ కరుణాపయోనిధీ|
  count 051
    block |సలలిత రామనామ జపసార మెఱుంగను గాశికాపురీ|
    block |నిలయుడగాను మీ చరణ నీరజ రేణు మహాప్రభావముం|
    block |దెలియ నహల్యగాను జగతీవర నీదగు సత్యవాక్యముం|
    block |దలపగ రావణాసురుని తమ్ముడగాను భవద్విలాసముల్|
    block |దలచి నుతింప నాతరమె దాశరథీ కరుణాపయోనిధీ|
  count 052
    block |పాతకులైన మీకృపకు బాత్రులుకారె తలంచిచూడ జ|
    block |ట్రాతికి గల్గె బావన మరాతికి రాజ్యసుఖంబుగల్గె దు|
    block |ర్జాతికి బుణ్యమబ్బె గపిజాతి మహత్త్వమునొందె గావునం|
    block |దాతవ యెట్టివారలకు దాశరథీ కరుణాపయోనిధీ|
  count 053
    block |మామక పాతక వ్రజము మ్రాన్పనగణ్యము చిత్రగుప్తు లే|
    block |మేమని వ్రాతురో శమనుండేమి విధించునొ కాలకింకర|
    block |స్తోమ మొనర్చుటేమొ వినజొప్పడ దింతకుమున్నె దీన చిం|
    block |తామణి యెట్లు గాచెదవొ దాశరథీ కరుణాపయోనిధీ|
  count 054
    block |దాసిన చుట్టమా శబరి దాని దయామతి నేలినావు నీ|
    block |దాసుని దాసుడా గుహుడు తావకదాస్యమొసంగినావు నే|
    block |జేసిన పాపమో వినుతి చేసిన గావవు గావుమయ్య నీ|
    block |దాసులలోన నేనొకడ దాశరథీ కరుణాపయోనిధీ|
  count 055
    block |దీక్షవహించి నాకొలది దీనుల నెందఱి గాచితో  జగ|
    block |ద్రక్షక తొల్లి యా ద్రుపదరాజతనూజ తలంచినంతనే|
    block |యక్షయమైన వల్వలిడితక్కట నా మొఱ జిత్తగించి|
    block |ప్రత్యక్షము గావదేమిటికి దాశరథీ కరుణాపయోనిధీ|
  count 056
    block |నీలఘనాభమూర్తివగు నిన్ను గనుంగొన కోరివేడినన్|
    block |జాలముసేసి దాగెదవు సంస్తుతి కెక్కిన రామనామ మే|
    block |మూలను దాచుకోగలవు ముక్తికి ప్రాపది పాపమూలకు|
    block |ద్దాలముగాదె మా యెడల దాశరథీ కరుణాపయోనిధీ|
  count 057
    block |వలదు పరాకు భక్తజనవత్సల నీ చరితంబు వమ్ముగా|
    block |వలదు పరాకు నీ బిరుదు వజ్రమువంటిది గావకూరకే|
    block |వలదు పరాకు నా దురిత వార్ధికి దెప్పవుగా మనంబులో|
    block |దలతుమె కా నిరంతము దాశరథీ కరుణాపయోనిధీ|
  count 058
    block |తప్పులెఱుంగ లేక దురితంబులు సేసితినంటి నీవుమా|
    block |యప్పవుగావు మంటి నికనన్యులకున్ నుదురంటనంటినీ|
    block |కొప్పిదమైన దాసజను లొప్పిన బంటుకు బటవంటి నా|
    block |తప్పుల కెల్ల నీవెగతి దాశరథీ కరుణాపయోనిధీ|
  count 059
    block |ఇతడు దురాత్ముడంచు జనులెన్నఁగ నాఱడిఁగొంటి నేనెపో|
    block |పతితుఁడ నంటిపో పతిత పావనమూర్తివి నీవుగల్గ నే|
    block |నితరుల వేఁడనంటి నిహమిచ్చిననిమ్ము పరంబొసంగుమీ|
    block |యతులిత రామనామ మధురాక్షరపాళి నిరంతరంబు హృ|
    block |ద్గతమని నమ్మికొల్చెదను దాశరథీ కరుణాపయోనిధీ|
  count 060
    block |అంచితమైననీదు కరుణామృతసారము నాదుపైని బ్రో|
    block |క్షించిన జాలు దాన నిర సించెదనాదురితంబు లెల్లదూ|
    block |లించెద వైరివర్గ మెడలించెద గోర్కుల నీదుబంటనై|
    block |దంచెద గాలకింకరుల దాశరథీ కరుణాపయోనిధీ|
  count 061
    block |జలనిధు లేడునొక్క మొగిఁ జక్కికి దెచ్చె శరంబు ఱాతినిం|
    block |పలరఁగ జేసె నాతిగఁ బదాబ్జపరాగము నీ చరిత్రముం|
    block |జలజభవాది నిర్జరులు సన్నుతి సేయఁగ లేరు గావునం|
    block |దలప నగణ్యమయ్య యిది దాశరథీ కరుణాపయోనిధీ|
  count 062
    block |కోతికిశక్యమా యసురకోటుల గెల్వను గెల్చెబో నిజం|
    block |బాతనిమేన శీతకరుడౌట దవానలు డెట్టివింత మా|
    block |సీతపతివ్రతా మహిమ సేవకు భాగ్యము మీ కటాక్షమున్|
    block |ధాతకు శక్యమా పొగడ దాశరథీ కరుణాపయోనిధీ|
  count 063
    block |భూపలలామరామ  రఘుపుంగవరామ త్రిలోక రాజ్య సం|
    block |స్ధాపనరామ మోక్షఫలదాయక రామ మదీయ పాపముల్|
    block |పాపగదయ్యరామ నిను బ్రస్తుతి చేసెదనయ్యరామ సీ|
    block |తాపతిరామ భద్రగిరి దాశరథీ కరుణాపయోనిధీ|
  count 064
    block |నీ సహజత్వంబు సాత్వికము నీవిడిపట్టు సుధాపయోధి ప|
    block |ద్మాసనుడాత్మజుండు గమలాలయ నీ ప్రియురాలు నీకు సిం|
    block |హాసనమిద్ధరిత్రి గొడుగాకసమక్షులు చంద్రభాస్కరుల్|
    block |నీ సుమతల్పమాదిఫణి నీవె సమస్తము గొల్చునట్టి నీ|
    block |దాసుల భాగ్యమెట్టిదయ దాశరథీ కరుణాపయోనిధీ|
  count 065
    block |చరణము సోకినట్టి శిలజవ్వనిరూపగు టొక్కవింత సు|
    block |స్ధిరముగ నీటిపై  గిరులు దేలిన దొక్కటి వింతగాని మీ|
    block |స్మరణ దనర్చుమానవులు సద్గతి జెందిన దెంతవింత యీ|
    block |ధరను ధరాత్మజారమణ దాశరథీ కరుణాపయోనిధీ|
  count 066
    block |దైవము తల్లిదండ్రి తగుదాత గురుండు సఖుండు నిన్నెకా|
    block |భావన చేయుచున్నతఱి పాపములెల్ల మనోవికార దు|
    block |ర్భావితు చేయుచున్నవి కృపామతివై నను గావుమీ జగ|
    block |త్పావనమూర్తి భద్రగిరి దాశరథీ కరుణాపయోనిధీ|
  count 067
    block |వాసవ రాజ్యభోగ సుఖవార్ధినిదేలు ప్రభుత్వమబ్బినా|
    block |యాసకుమేరలేదు కనకాద్రిసమాన ధనంబు గూర్చినంఁ|
    block |గాసును వెంటరాదు కని కానక చేసిన పుణ్యపాపముల్|
    block |వీసరబోవనీవు పదివేలకుఁ జాలు భవంబునొల్ల నీ|
    block |దాసునిగాగ నేలుకొను దాశరథీ కరుణాపయోనిధీ|
  count 068
    block |సూరిజనుల్ దయాపరులు సూనృతవాదులలుబ్ధమానవుల్|
    block |వీరపతివ్రతాంగనలు విప్రులు గోవులు వేదముల్ మహీ|
    block |భారముదాల్పగా జనులు పావనమైన పరోపకార స|
    block |త్కార మెఱుంగలేరకట దాశరథీ కరుణాపయోనిధీ|
  count 069
    block |వారిచరావతారమున వారిధిలో జొఱబాఱి క్రోధ వి|
    block |స్తారగుడైన యా నిగమతస్కరవీరనిశాచరేంద్రునిం|
    block |జేరి వధించి వేదముల చిక్కెడలించి విరించికిన్ మహో|
    block |దారతనిచ్చితీవెగద దాశరథీ కరుణాపయోనిధీ|
  count 070
    block |కరమనురక్తి మందరము గవ్వముగా నహిరాజుద్రాడుగా|
    block |దొరకొని దేవదానవులు దుగ్ధపయోధి మథించుచున్నచో|
    block |ధరణిచలింప లోకములు తల్లడమందగ గూర్మమై ధరా|
    block |ధరము ధరించితీవెకద దాశరథీ కరుణాపయోనిధీ|
  count 071
    block |ధారుణి జాపజుట్టిన విధంబునగైకొని హేమనేత్రుడ|
    block |వ్వారిధిలోనదాగినను వానివధించి వరాహమూర్తివై|
    block |ధారుణిదొంటికై వడిని దక్షిణశృంగమునన్ ధరించి వి|
    block |స్తార మొనర్చితీవే కద దాశరథీ కరుణాపయోనిధీ|
  count 072
    block |పెటపెట నుక్కు కంబమున భీకరదంత నఖాంతర ప్రభా|
    block |పటలము గప్ప నుప్పతిలి భండనవీధి నృసింహ భీకర|
    block |స్ఫుటపటు శక్తి హేమకశిపున్ విదళించి సురారిపట్టి నం|
    block |తట గృప జూచి తీవెకద దాశరథీ కరుణాపయోనిధీ|
  count 073
    block |పదయుగళంబు భూ గగన భాగములన్ వెసనూని విక్రమా|
    block |స్పదుడగు నబ్బలీంద్రు నొకపాదమునందలక్రిందనొత్తి మే|
    block |లొదవ జగత్త్రయంబు బురుహూతునకియ్య వటుండవైన చి|
    block |త్సదమలమూర్తి వీవెకద దాశరథీ కరుణాపయోనిధీ|
  count 074
    block |ఇరువదియొక్కమాఱు ధరణీశులనెల్ల వధించి తత్కళే|
    block |బర రుధిర ప్రవాహమున బైతృకతర్పణ మొప్పజేసి భూ|
    block |సురవర కోటికిన్ ముదము సొప్పడ భార్గవరామమూర్తివై|
    block |ధరణి నొసంగి తీవెకద దాశరథీ కరుణాపయోనిధీ|
  count 075
    block |దురమున దాటకందునిమి ధూర్జటి విల్ దునుమాడి సీతనుం|
    block |బరిణయమంది తండ్రిపనుపన్ ఘనకాననభూమికేగి దు|
    block |స్తరపటు చండకాండకులిశాహతి రావణకుంభకర్ణ భూ|
    block |ధరముల గూల్చితీవెకద దాశరథీ కరుణాపయోనిధీ|
  count 076
    block |అనుపమ యాదవాన్వయ సుధాబ్ధి సుధానిధి కృష్ణమూర్తి నీ|
    block |కనుజుడుగా జనించి కుజనావళి నెల్ల నడంచి రోహిణీ|
    block |తనయుడనంగ బాహుబల దర్పమునన్ బలరామమూర్తివై|
    block |తనరిన వేల్ప వీవెకద దాశరథీ కరుణాపయోనిధీ|
  count 077
    block |సురలు నుతింపగా ద్రిపుర సుందరులన్ వరియింప బుద్ధ రూ|
    block |పరయగ దాల్చితీవు త్రిపురాసురకోటి దహించునప్పుడా|
    block |హరునకు దోడుగా వర శరాసన బాణ ముఖోగ్రసాధనో|
    block |త్కర మొనరించితీవుకద దాశరథీ కరుణాపయోనిధీ|
  count 078
    block |సంకరదుర్గమై దురిత సంకులమైన జగంబుజూచి స|
    block |ర్వంకషలీల నుత్తమ తురంగమునెక్కి కరాసిబూని వీ|
    block |రాంక విలాసమొప్ప గలికాకృతి సజ్జనకోటికి నిరా|
    block |తంక మొనర్చితీవుకద దాశరథీ కరుణాపయోనిధీ|
  count 079
    block |మనమున నూహాపోహణలు మర్వకమున్నె కఫాది రోగముల్|
    block |దనువుననంటి మేనిబిగి దప్పకమున్నె నరుండు మోక్ష సా|
    block |ధన మొనరింపఁగావలయుఁ దత్త్వవిచారము మానియుండుట|
    block |ల్తనువునకున్ విరోధమది దాశరథీ కరుణాపయోనిధీ|
  count 080
    block |ముదమున కాటపట్టు భవమోహమద్వదిరదాంకుశంబు సం|
    block |పదల కొటారు కోరికల పంట పరంబున కాది వైరుల|
    block |న్నదన జయించుత్రోవ విపదబ్ధికి నావ గదా సదా భవ|
    block |త్సదమల నామసంస్మరణ దాశరథీ కరుణాపయోనిధీ|
  count 081
    block |దురిత లతానుసార భయ దుఃఖ కదంబము రామనామభీ|
    block |కరతర హేతిచేఁ దెగి కకావికలై చనకుండ నేర్చునే|
    block |దరికొని మండుచుండు శిఖ దార్కొనినన్ శలబాది కీట కో|
    block |త్కరము విలీనమై చనవె దాశరథీ కరుణాపయోనిధీ|
  count 082
    block |హరిపదభక్తినింద్రియజ యాన్వితుడుత్తముఁడింద్రిమంబులన్|
    block |మరుగక నిల్పనూదినను మధ్యముఁడింద్రియపారశ్యుడై|
    block |పరగినచో  నికృష్టుడని పల్కగ దుర్మతినైన నన్ను నా|
    block |దరమున నెట్లుకాచెదవొ దాశరథీ కరుణాపయోనిధీ|
  count 083
    block |వనకరి చిక్కె మైనసకు వాచవికింజెడిపోయె మీను తా|
    block |వినికికిఁజిక్కెఁజిల్వ గనువేఁదుఱుఁ జెందెను లేళ్ళు తావిలో|
    block |మనికి నశించెఁ దేటి తరమా యిరుమూఁటిని గెల్వ నైదు సా|
    block |ధనముల నీవె కావదగు దాశరథీ కరుణాపయోనిధీ|
  count 084
    block |కరములుమీకుమ్రొక్కులిడ కన్నులు మిమ్మునె చూడ జిహ్వ మీ|
    block |స్మరణదనర్పవీనులుభ వత్కథలన్ వినుచుండనాస మీ|
    block |యఱుతును బెట్టుపూసరుల కాసగొనం బరమార్థ సాధనో|
    block |త్కరమిది చేయవేకృపను దాశరథీ కరుణాపయోనిధీ|
  count 085
    block |చిరతరభక్తిన్ ఒక్క తులసీదళమర్పణ సేయువాడు ఖే|
    block |చర గరుడోరగ ప్రముఖ సంఘములో వెలుగన్ సదా భవత్|
    block |స్ఫురదరవింద పాదముల పూజలొనర్చిన వారికెల్ల త|
    block |త్పరమరచేతి ధాత్రిగద దాశరథీ కరుణాపయోనిధీ|
  count 086
    block |భానుడు తూర్పునందు గనుపట్టినఁ బావక చంద్రతేజముల్|
    block |హీనత జెందినట్లు జగదేక విరాజితమైన నీ పద|
    block |ధ్యానము సేయుచున్నఁ బరదైవమరీచులడంగకుండునే|
    block |దానవ గర్వనిర్దళన దాశరథీ కరుణాపయోనిధీ|
  count 087
    block |నీమహనీయతత్త్వ రస నిర్ణయ బోధ కథామృతాబ్ధిలో|
    block |దామును గ్రుంకులాడక వృథా తను కష్టము జెంది మానవుం|
    block |డీ మహిలోక తీర్థముల నెల్ల మునింగిన దుర్వికార హృ|
    block |త్తామసపంకముల్ విడునె దాశరథీ కరుణాపయోనిధీ|
  count 088
    block |కాంచన వస్తుసంకలిత కల్మషమగ్నిపుటంబువెట్టి వా|
    block |రించినరీతి ఆత్మనిగిడించిన దుష్కర దుర్మలత్రయం|
    block |బంచిత భక్తియోగ దహనార్చిఁ దగుల్పక పాయునే కన|
    block |త్కాంచనకుండలాభరణ దాశరథీ కరుణాపయోనిధీ|
  count 089
    block |నీసతి పెక్కు గల్ములిడనేర్పిరి లోక మకల్మషంబుగా|
    block |నీసుత సేయు పావనము నిర్మిత కార్యధురీణ దక్షుడై|
    block |నీసుతుడిచ్చు నాయువులు నిన్న భుజించినఁ గల్గకుండునే|
    block |దాసులకీప్సి తార్థములు దాశరథీ కరుణాపయోనిధీ|
  count 090
    block |వారిజపత్రమందిడిన వారి విధంబున వర్తనీయ మం|
    block |దారయ రొంపిలోన దనువంటని కుమ్మరిపుర్వురీతి సం|
    block |సారమునన్ మెలంగుచు విచారగుడై పరమొందుగాదె స|
    block |త్కారమెఱింగి మానవుడు దాశరథీ కరుణాపయోనిధీ|
  count 091
    block |ఎక్కడ తల్లిదండ్రి సుతులెక్కడివారు కళత్ర బాంధవం|
    block |బెక్కడ జీవుఁడెట్టి తనువెత్తిన పుట్టుచుఁ బోవుచున్న వా|
    block |డొక్కడె పాపపుణ్య ఫలమొందిన నొక్కడె కానరాడు వే|
    block |ఱొక్కడు వెంటనంటి భవమొల్లనయా కృపజూడవయ్య నీ|
    block |టక్కరి మాయలందిడక దాశరథీ కరుణాపయోనిధీ|
  count 092
    block |దొరసినకాయముల్ముదిమి తోచినఁజూచి ప్రభుత్వముల్సిరు|
    block |ల్మెఱపులుగాగజూచి మఱి మేదినిలో తమతోడివారు ముం|
    block |దరుగుటజూచిచూచి తెగు నాయువెఱుంగక మోహపాశము|
    block |ల్దరుగని వారికేమిగతి దాశరథీ కరుణాపయోనిధీ|
  count 093
    block |సిరిగలనాఁడు మైమఱచి చిక్కిననాఁడుదలంచి పుణ్యముల్|
    block |పొరిఁబొరి చేయనైతినని పొక్కినఁ గల్గునె గాలిచిచ్చుపైఁ|
    block |గెరలిన వేళఁ దప్పికొని కీడ్పడు వేళ జలంబు గోరి త|
    block |త్తరమునఁ ద్రవ్వినం గలదె దాశరథీ కరుణాపయోనిధీ|
  count 094
    block |జీవనమింకఁ పంకమున జిక్కిన మీను చలింపకెంతయున్|
    block |దావున నిల్చి జీవనమె తద్దయుఁ గోరువిధంబు చొప్పడం|
    block |దావలమైనఁగాని గుఱి తప్పనివాఁడు తరించువాఁడయా|
    block |తావకభక్తి యోగమున దాశరథీ కరుణాపయోనిధీ|
  count 095
    block |సరసునిమానసంబు సరసజ్ఞుడెరుంగును ముష్కరాధముం|
    block |డెఱిఁగి గ్రహించువాడె కొలనేక నివాసముగాగ దర్దురం|
    block |బరయఁగ నేర్చునెట్లు వికచాబ్జ మరందరసైక సౌరభో|
    block |త్కరము మిళిందమొందుక్రియ దాశరథీ కరుణాపయోనిధీ|
  count 096
    block |నోఁచినతల్లిదండ్రికిఁ దనూభవుఁడొక్కడెచాలు మేటిచే|
    block |చాఁచనివాడు వేఱొకఁడు చాచిన లేదన కిచ్చువాఁడునో|
    block |రాఁచినిజంబకాని పలు కాడనివాఁడు రణంబులోన మేన్|
    block |దాచనివాఁడు భద్రగిరి దాశరథీ కరుణాపయోనిధీ|
  count 097
    block |శ్రీయుతజానకీరమణ చిన్మయరూప రమేశరామ నా|
    block |రాయణ పాహిపాహియని బ్రస్తుతిఁ జేసితి నా మనంబునం|
    block |బాయక కిల్బిషవ్రజ విపాటనమందఁగ జేసి సత్కళా|
    block |దాయి ఫలంబు నాకిడవె దాశరథీ కరుణాపయోనిధీ|
  count 098
    block |ఎంతటి పుణ్యమో శబరి యెంగిలి గొంటివి వింతగాదె నీ|
    block |మంతన మెట్టిదో యుడుత మైని కరాగ్రనఖాంకురంబులన్|
    block |సంతసమందఁ జేసితివి సత్కులజన్మమదేమి లెక్క వే|
    block |దాంతముగాదె నీ మహిమ దాశరథీ కరుణాపయోనిధీ|
  count 099
    block |బొంకనివాఁడె యోగ్యుడరి బృందములెత్తినచోట జివ్వకుం|
    block |జంకనివాఁడె జోదు రభసంబున నర్థి కరంబుసాఁచినం|
    block |గొంకనివాఁడె దాత మిముఁగొల్చి భజించినవాఁడె పో నిరా|
    block |తంక మనస్కుఁడెన్నగను దాశరథీ కరుణాపయోనిధీ|
  count 100
    block |భ్రమరముగీటకంబుఁ గొని పాల్పడి ఝాంకరణో కారియై|
    block |భ్రమరముగానొనర్చునని పల్కుటఁ జేసి భవాది దుఃఖసం|
    block |తమసమెడల్చి భక్తిసహి తంబుగ జీవుని విశ్వరూప త|
    block |త్త్వమునధరించు టేమరుదు దాశరథీ కరుణాపయోనిధీ|
  count 101
    block |తరువులు పూచి కాయలగు తత్కుసుమంబులు పూజగా భవ|
    block |చ్చరణము సోకి దాసులకు సారములౌ ధనధాన్యరాశులై|
    block |కరిభట ఘోటకాంబర నికాయములై విరజానదీ సము|
    block |త్తరణ మొనర్చు చిత్రమిది దాశరథీ కరుణాపయోనిధీ|
  count 102
    block |పట్టితి భట్టరార్య గురుపాదము లిమ్మెయి నూర్ధ్వపుండ్రముల్|
    block |వెట్టితి మంత్రరాజ మొడిబెట్టితి నయ్యమకింకరాళికిం|
    block |గట్టితిబొమ్మ మీ చరణ కంజములందుఁ దలంపుపెట్టి బో|
    block |దట్టితిఁ బాపపుంజముల దాశరథీ కరుణాపయోనిధీ|
  count 103
    block |అల్లన లింగమంత్రి సుతుడత్రిజ గోత్రజుడాదిశాఖ కం|
    block |చెర్ల కులోద్భవుండన ప్రసిద్ధుడనై భవదంకితంబుగా|
    block |నెల్లకవుల్ నుతింప రచియించితి గోపకవీంద్రుడన్ జగ|
    block |ద్వల్లభ నీకు దాసుడను దాశరథీ కరుణాపయోనిధీ|
