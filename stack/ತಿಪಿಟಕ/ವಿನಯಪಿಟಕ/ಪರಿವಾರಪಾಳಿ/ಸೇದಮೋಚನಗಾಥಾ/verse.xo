block |ಸೇದಮೋಚನಗಾಥಾ|
  block |೧॥ ಅವಿಪ್ಪವಾಸಪಞ್ಹಾ|
    count |೪೭೯|
      block |ಅಸಂವಾಸೋ ಭಿಕ್ಖೂಹಿ ಚ ಭಿಕ್ಖುನೀಹಿ ಚ।|
      block |ಸಮ್ಭೋಗೋ ಏಕಚ್ಚೋ ತಹಿಂ ನ ಲಬ್ಭತಿ।|
      block |ಅವಿಪ್ಪವಾಸೇನ ಅನಾಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅವಿಸ್ಸಜ್ಜಿಯಂ ಅವೇಭಙ್ಗಿಯಂ।|
      block |ಪಞ್ಚ ವುತ್ತಾ ಮಹೇಸಿನಾ।|
      block |ವಿಸ್ಸಜ್ಜನ್ತಸ್ಸ ಪರಿಭುಞ್ಜನ್ತಸ್ಸ ಅನಾಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ದಸ ಪುಗ್ಗಲೇ ನ ವದಾಮಿ। ಏಕಾದಸ ವಿವಜ್ಜಿಯ।|
      block |ವುಡ್ಢಂ ವನ್ದನ್ತಸ್ಸ ಆಪತ್ತಿ। ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ಉಕ್ಖಿತ್ತಕೋ ನ ಚ ಪನ ಪಾರಿವಾಸಿಕೋ।|
      block |ನ ಸಙ್ಘಭಿನ್ನೋ ನ ಚ ಪನ ಪಕ್ಖಸಙ್ಕನ್ತೋ।|
      block |ಸಮಾನಸಂವಾಸಕಭೂಮಿಯಾ ಠಿತೋ।|
      block |ಕಥಂ ನು ಸಿಕ್ಖಾಯ ಅಸಾಧಾರಣೋ ಸಿಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಉಪೇತಿ ಧಮ್ಮಂ ಪರಿಪುಚ್ಛಮಾನೋ। ಕುಸಲಂ ಅತ್ಥೂಪಸಞ್ಹಿತಂ।|
      block |ನ ಜೀವತಿ ನ ಮತೋ ನ ನಿಬ್ಬುತೋ। ತಂ ಪುಗ್ಗಲಂ ಕತಮಂ ವದನ್ತಿ ಬುದ್ಧಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಉಬ್ಭಕ್ಖಕೇ ನ ವದಾಮಿ। ಅಧೋ ನಾಭಿಂ ವಿವಜ್ಜಿಯ।|
      block |ಮೇಥುನಧಮ್ಮಪಚ್ಚಯಾ। ಕಥಂ ಪಾರಾಜಿಕೋ ಸಿಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಭಿಕ್ಖು ಸಞ್ಞಾಚಿಕಾಯ ಕುಟಿಂ ಕರೋತಿ।|
      block |ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ।|
      block |ಸಾರಮ್ಭಂ ಅಪರಿಕ್ಕಮನಂ ಅನಾಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಭಿಕ್ಖು ಸಞ್ಞಾಚಿಕಾಯ ಕುಟಿಂ ಕರೋತಿ।|
      block |ದೇಸಿತವತ್ಥುಕಂ ಪಮಾಣಿಕಂ।|
      block |ಅನಾರಮ್ಭಂ ಸಪರಿಕ್ಕಮನಂ ಆಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ಕಾಯಿಕಂ ಕಿಞ್ಚಿ ಪಯೋಗಮಾಚರೇ।|
      block |ನ ಚಾಪಿ ವಾಚಾಯ ಪರೇ ಭಣೇಯ್ಯ।|
      block |ಆಪಜ್ಜೇಯ್ಯ ಗರುಕಂ ಛೇಜ್ಜವತ್ಥುಂ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ಕಾಯಿಕಂ ವಾಚಸಿಕಞ್ಚ ಕಿಞ್ಚಿ।|
      block |ಮನಸಾಪಿ ಸನ್ತೋ ನ ಕರೇಯ್ಯ ಪಾಪಂ।|
      block |ಸೋ ನಾಸಿತೋ ಕಿನ್ತಿ ಸುನಾಸಿತೋ ಭವೇ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅನಾಲಪನ್ತೋ ಮನುಜೇನ ಕೇನಚಿ।|
      block |ವಾಚಾಗಿರಂ ನೋ ಚ ಪರೇ ಭಣೇಯ್ಯ।|
      block |ಆಪಜ್ಜೇಯ್ಯ ವಾಚಸಿಕಂ ನ ಕಾಯಿಕಂ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಸಿಕ್ಖಾಪದಾ ಬುದ್ಧವರೇನ ವಣ್ಣಿತಾ।|
      block |ಸಙ್ಘಾದಿಸೇಸಾ ಚತುರೋ ಭವೇಯ್ಯುಂ।|
      block |ಆಪಜ್ಜೇಯ್ಯ ಏಕಪಯೋಗೇನ ಸಬ್ಬೇ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಉಭೋ ಏಕತೋ ಉಪಸಮ್ಪನ್ನಾ।|
      block |ಉಭಿನ್ನಂ ಹತ್ಥತೋ ಚೀವರಂ ಪಟಿಗ್ಗಣ್ಹೇಯ್ಯ।|
      block |ಸಿಯಾ ಆಪತ್ತಿಯೋ ನಾನಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಚತುರೋ ಜನಾ ಸಂವಿಧಾಯ।|
      block |ಗರುಭಣ್ಡಂ ಅವಾಹರುಂ।|
      block |ತಯೋ ಪಾರಾಜಿಕಾ ಏಕೋ ನ ಪಾರಾಜಿಕೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
  block |೨॥ ಪಾರಾಜಿಕಾದಿಪಞ್ಹಾ|
    count |೪೮೦|
      block |ಇತ್ಥೀ ಚ ಅಬ್ಭನ್ತರೇ ಸಿಯಾ।|
      block |ಭಿಕ್ಖು ಚ ಬಹಿದ್ಧಾ ಸಿಯಾ।|
      block |ಛಿದ್ದಂ ತಸ್ಮಿಂ ಘರೇ ನತ್ಥಿ।|
      block |ಮೇಥುನಧಮ್ಮಪಚ್ಚಯಾ।|
      block |ಕಥಂ ಪಾರಾಜಿಕೋ ಸಿಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ತೇಲಂ ಮಧುಂ ಫಾಣಿತಞ್ಚಾಪಿ ಸಪ್ಪಿಂ।|
      block |ಸಾಮಂ ಗಹೇತ್ವಾನ ನಿಕ್ಖಿಪೇಯ್ಯ।|
      block |ಅವೀತಿವತ್ತೇ ಸತ್ತಾಹೇ।|
      block |ಸತಿ ಪಚ್ಚಯೇ ಪರಿಭುಞ್ಜನ್ತಸ್ಸ ಆಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನಿಸ್ಸಗ್ಗಿಯೇನ ಆಪತ್ತಿ।|
      block |ಸುದ್ಧಕೇನ ಪಾಚಿತ್ತಿಯಂ।|
      block |ಆಪಜ್ಜನ್ತಸ್ಸ ಏಕತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಭಿಕ್ಖೂ ಸಿಯಾ ವೀಸತಿಯಾ ಸಮಾಗತಾ।|
      block |ಕಮ್ಮಂ ಕರೇಯ್ಯುಂ ಸಮಗ್ಗಸಞ್ಞಿನೋ।|
      block |ಭಿಕ್ಖು ಸಿಯಾ ದ್ವಾದಸಯೋಜನೇ ಠಿತೋ।|
      block |ಕಮ್ಮಞ್ಚ ತಂ ಕುಪ್ಪೇಯ್ಯ ವಗ್ಗಪಚ್ಚಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಪದವೀತಿಹಾರಮತ್ತೇನ ವಾಚಾಯ ಭಣಿತೇನ ಚ।|
      block |ಸಬ್ಬಾನಿ ಗರುಕಾನಿ ಸಪ್ಪಟಿಕಮ್ಮಾನಿ।|
      block |ಚತುಸಟ್ಠಿ ಆಪತ್ತಿಯೋ ಆಪಜ್ಜೇಯ್ಯ ಏಕತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನಿವತ್ಥೋ ಅನ್ತರವಾಸಕೇನ।|
      block |ದಿಗುಣಂ ಸಙ್ಘಾಟಿಂ ಪಾರುತೋ।|
      block |ಸಬ್ಬಾನಿ ತಾನಿ ನಿಸ್ಸಗ್ಗಿಯಾನಿ ಹೋನ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ಚಾಪಿ ಞತ್ತಿ ನ ಚ ಪನ ಕಮ್ಮವಾಚಾ।|
      block |ನ ಚೇಹಿ ಭಿಕ್ಖೂತಿ ಜಿನೋ ಅವೋಚ।|
      block |ಸರಣಗಮನಮ್ಪಿ ನ ತಸ್ಸ ಅತ್ಥಿ।|
      block |ಉಪಸಮ್ಪದಾ ಚಸ್ಸ ಅಕುಪ್ಪಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಇತ್ಥಿಂ ಹನೇ ನ ಮಾತರಂ। ಪುರಿಸಞ್ಚ ನ ಪಿತರಂ ಹನೇ।|
      block |ಹನೇಯ್ಯ ಅನರಿಯಂ ಮನ್ದೋ। ತೇನ ಚಾನನ್ತರಂ ಫುಸೇ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಇತ್ಥಿಂ ಹನೇ ಚ ಮಾತರಂ। ಪುರಿಸಞ್ಚ ಪಿತರಂ ಹನೇ।|
      block |ಮಾತರಂ ಪಿತರಂ ಹನ್ತ್ವಾ। ನ ತೇನಾನನ್ತರಂ ಫುಸೇ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅಚೋದಯಿತ್ವಾ ಅಸ್ಸಾರಯಿತ್ವಾ।|
      block |ಅಸಮ್ಮುಖೀಭೂತಸ್ಸ ಕರೇಯ್ಯ ಕಮ್ಮಂ।|
      block |ಕತಞ್ಚ ಕಮ್ಮಂ ಸುಕತಂ ಭವೇಯ್ಯ।|
      block |ಕಾರಕೋ ಚ ಸಙ್ಘೋ ಅನಾಪತ್ತಿಕೋ ಸಿಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಚೋದಯಿತ್ವಾ ಸಾರಯಿತ್ವಾ।|
      block |ಸಮ್ಮುಖೀಭೂತಸ್ಸ ಕರೇಯ್ಯ ಕಮ್ಮಂ।|
      block |ಕತಞ್ಚ ಕಮ್ಮಂ ಅಕತಂ ಭವೇಯ್ಯ।|
      block |ಕಾರಕೋ ಚ ಸಙ್ಘೋ ಸಾಪತ್ತಿಕೋ ಸಿಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಛಿನ್ದನ್ತಸ್ಸ ಆಪತ್ತಿ। ಛಿನ್ದನ್ತಸ್ಸ ಅನಾಪತ್ತಿ।|
      block |ಛಾದೇನ್ತಸ್ಸ ಆಪತ್ತಿ। ಛಾದೇನ್ತಸ್ಸ ಅನಾಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಸಚ್ಚಂ ಭಣನ್ತೋ ಗರುಕಂ। ಮುಸಾ ಚ ಲಹು ಭಾಸತೋ।|
      block |ಮುಸಾ ಭಣನ್ತೋ ಗರುಕಂ। ಸಚ್ಚಞ್ಚ ಲಹು ಭಾಸತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
  block |೩॥ ಪಾಚಿತ್ತಿಯಾದಿಪಞ್ಹಾ|
    count |೪೮೧|
      block |ಅಧಿಟ್ಠಿತಂ ರಜನಾಯ ರತ್ತಂ।|
      block |ಕಪ್ಪಕತಮ್ಪಿ ಸನ್ತಂ।|
      block |ಪರಿಭುಞ್ಜನ್ತಸ್ಸ ಆಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅತ್ಥಙ್ಗತೇ ಸೂರಿಯೇ ಭಿಕ್ಖು ಮಂಸಾನಿ ಖಾದತಿ।|
      block |ನ ಉಮ್ಮತ್ತಕೋ ನ ಚ ಪನ ಖಿತ್ತಚಿತ್ತೋ।|
      block |ನ ಚಾಪಿ ಸೋ ವೇದನಾಟ್ಟೋ ಭವೇಯ್ಯ।|
      block |ನ ಚಸ್ಸ ಹೋತಿ ಆಪತ್ತಿ।|
      block |ಸೋ ಚ ಧಮ್ಮೋ ಸುಗತೇನ ದೇಸಿತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ರತ್ತಚಿತ್ತೋ ನ ಚ ಪನ ಥೇಯ್ಯಚಿತ್ತೋ।|
      block |ನ ಚಾಪಿ ಸೋ ಪರಂ ಮರಣಾಯ ಚೇತಯಿ।|
      block |ಸಲಾಕಂ ದೇನ್ತಸ್ಸ ಹೋತಿ ಛೇಜ್ಜಂ।|
      block |ಪಟಿಗ್ಗಣ್ಹನ್ತಸ್ಸ ಥುಲ್ಲಚ್ಚಯಂ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ಚಾಪಿ ಆರಞ್ಞಕಂ ಸಾಸಙ್ಕಸಮ್ಮತಂ।|
      block |ನ ಚಾಪಿ ಸಙ್ಘೇನ ಸಮ್ಮುತಿ ದಿನ್ನಾ।|
      block |ನ ಚಸ್ಸ ಕಥಿನಂ ಅತ್ಥತಂ ತತ್ಥೇವ।|
      block |ಚೀವರಂ ನಿಕ್ಖಿಪಿತ್ವಾ ಗಚ್ಛೇಯ್ಯ ಅಡ್ಢಯೋಜನಂ।|
      block |ತತ್ಥೇವ ಅರುಣಂ ಉಗ್ಗಚ್ಛನ್ತಸ್ಸ ಅನಾಪತ್ತಿ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಕಾಯಿಕಾನಿ ನ ವಾಚಸಿಕಾನಿ।|
      block |ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ ಆಪಜ್ಜೇಯ್ಯ ಏಕತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ವಾಚಸಿಕಾನಿ ನ ಕಾಯಿಕಾನಿ।|
      block |ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ ಆಪಜ್ಜೇಯ್ಯ ಏಕತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ತಿಸ್ಸಿತ್ಥಿಯೋ ಮೇಥುನಂ ತಂ ನ ಸೇವೇ।|
      block |ತಯೋ ಪುರಿಸೇ ತಯೋ ಅನರಿಯಪಣ್ಡಕೇ।|
      block |ನ ಚಾಚರೇ ಮೇಥುನಂ ಬ್ಯಞ್ಜನಸ್ಮಿಂ।|
      block |ಛೇಜ್ಜಂ ಸಿಯಾ ಮೇಥುನಧಮ್ಮಪಚ್ಚಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಮಾತರಂ ಚೀವರಂ ಯಾಚೇ। ನೋ ಚ ಸಙ್ಘೇ ಪರಿಣತಂ।|
      block |ಕೇನಸ್ಸ ಹೋತಿ ಆಪತ್ತಿ। ಅನಾಪತ್ತಿ ಚ ಞಾತಕೇ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಕುದ್ಧೋ ಆರಾಧಕೋ ಹೋತಿ। ಕುದ್ಧೋ ಹೋತಿ ಗರಹಿಯೋ।|
      block |ಅಥ ಕೋ ನಾಮ ಸೋ ಧಮ್ಮೋ। ಯೇನ ಕುದ್ಧೋ ಪಸಂಸಿಯೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ತುಟ್ಠೋ ಆರಾಧಕೋ ಹೋತಿ। ತುಟ್ಠೋ ಹೋತಿ ಗರಹಿಯೋ।|
      block |ಅಥ ಕೋ ನಾಮ ಸೋ ಧಮ್ಮೋ। ಯೇನ ತುಟ್ಠೋ ಗರಹಿಯೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಸಙ್ಘಾದಿಸೇಸಂ ಥುಲ್ಲಚ್ಚಯಂ।|
      block |ಪಾಚಿತ್ತಿಯಂ ಪಾಟಿದೇಸನೀಯಂ।|
      block |ದುಕ್ಕಟಂ ಆಪಜ್ಜೇಯ್ಯ ಏಕತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಉಭೋ ಪರಿಪುಣ್ಣವೀಸತಿವಸ್ಸಾ।|
      block |ಉಭಿನ್ನಂ ಏಕುಪಜ್ಝಾಯೋ।|
      block |ಏಕಾಚರಿಯೋ ಏಕಾ ಕಮ್ಮವಾಚಾ।|
      block |ಏಕೋ ಉಪಸಮ್ಪನ್ನೋ ಏಕೋ ಅನುಪಸಮ್ಪನ್ನೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅಕಪ್ಪಕತಂ ನಾಪಿ ರಜನಾಯ ರತ್ತಂ।|
      block |ತೇನ ನಿವತ್ಥೋ ಯೇನ ಕಾಮಂ ವಜೇಯ್ಯ।|
      block |ನ ಚಸ್ಸ ಹೋತಿ ಆಪತ್ತಿ।|
      block |ಸೋ ಚ ಧಮ್ಮೋ ಸುಗತೇನ ದೇಸಿತೋ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ದೇತಿ ನ ಪಟಿಗ್ಗಣ್ಹಾತಿ। ಪಟಿಗ್ಗಹೋ ತೇನ ನ ವಿಜ್ಜತಿ।|
      block |ಆಪಜ್ಜತಿ ಗರುಕಂ ನ ಲಹುಕಂ। ತಞ್ಚ ಪರಿಭೋಗಪಚ್ಚಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ನ ದೇತಿ ನ ಪಟಿಗ್ಗಣ್ಹಾತಿ। ಪಟಿಗ್ಗಹೋ ತೇನ ನ ವಿಜ್ಜತಿ।|
      block |ಆಪಜ್ಜತಿ ಲಹುಕಂ ನ ಗರುಕಂ। ತಞ್ಚ ಪರಿಭೋಗಪಚ್ಚಯಾ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಆಪಜ್ಜತಿ ಗರುಕಂ ಸಾವಸೇಸಂ।|
      block |ಛಾದೇತಿ ಅನಾದರಿಯಂ ಪಟಿಚ್ಚ।|
      block |ನ ಭಿಕ್ಖುನೀ ನೋ ಚ ಫುಸೇಯ್ಯ ವಜ್ಜಂ।|
      block |ಪಞ್ಹಾ ಮೇಸಾ ಕುಸಲೇಹಿ ಚಿನ್ತಿತಾ॥|
      block |ಅಸಂವಾಸೋ ಅವಿಸ್ಸಜ್ಜಿ। ದಸ ಚ ಅನುಕ್ಖಿತ್ತಕೋ।|
      block |ಉಪೇತಿ ಧಮ್ಮಂ ಉಬ್ಭಕ್ಖಕಂ। ತತೋ ಸಞ್ಞಾಚಿಕಾ ಚ ದ್ವೇ॥|
      block |ನ ಕಾಯಿಕಞ್ಚ ಗರುಕಂ। ನ ಕಾಯಿಕಂ ನ ವಾಚಸಿಕಂ।|
      block |ಅನಾಲಪನ್ತೋ ಸಿಕ್ಖಾ ಚ। ಉಭೋ ಚ ಚತುರೋ ಜನಾ॥|
      block |ಇತ್ಥೀ ತೇಲಞ್ಚ ನಿಸ್ಸಗ್ಗಿ। ಭಿಕ್ಖು ಚ ಪದವೀತಿಯೋ।|
      block |ನಿವತ್ಥೋ ಚ ನ ಚ ಞತ್ತಿ। ನ ಮಾತರಂ ಪಿತರಂ ಹನೇ॥|
      block |ಅಚೋದಯಿತ್ವಾ ಚೋದಯಿತ್ವಾ। ಛಿನ್ದನ್ತಂ ಸಚ್ಚಮೇವ ಚ।|
      block |ಅಧಿಟ್ಠಿತಞ್ಚತ್ಥಙ್ಗತೇ। ನ ರತ್ತಂ ನ ಚಾರಞ್ಞಕಂ॥|
      block |ಕಾಯಿಕಾ ವಾಚಸಿಕಾ ಚ। ತಿಸ್ಸಿತ್ಥೀ ಚಾಪಿ ಮಾತರಂ।|
      block |ಕುದ್ಧೋ ಆರಾಧಕೋ ತುಟ್ಠೋ। ಸಙ್ಘಾದಿಸೇಸಾ ಚ ಉಭೋ॥|
      block |ಅಕಪ್ಪಕತಂ ನ ದೇತಿ। ನ ದೇತಾಪಜ್ಜತೀ ಗರುಂ।|
      block |ಸೇದಮೋಚನಿಕಾ ಗಾಥಾ। ಪಞ್ಹಾ ವಿಞ್ಞೂಹಿ ವಿಭಾವಿತಾತಿ॥|
    stand |ಸೇದಮೋಚನಗಾಥಾ ನಿಟ್ಠಿತಾ।|
    stand |ತಸ್ಸುದ್ದಾನಂ|
