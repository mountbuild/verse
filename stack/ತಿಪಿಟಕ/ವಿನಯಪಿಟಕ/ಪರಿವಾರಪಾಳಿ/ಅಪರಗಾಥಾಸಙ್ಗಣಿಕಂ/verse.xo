block |ಅಪರಗಾಥಾಸಙ್ಗಣಿಕಂ|
  block |೧॥ ಚೋದನಾದಿಪುಚ್ಛಾವಿಸ್ಸಜ್ಜನಾ|
    count |೩೫೯|
      block |ಚೋದನಾ ಕಿಮತ್ಥಾಯ। ಸಾರಣಾ ಕಿಸ್ಸ ಕಾರಣಾ।|
      block |ಸಙ್ಘೋ ಕಿಮತ್ಥಾಯ। ಮತಿಕಮ್ಮಂ ಪನ ಕಿಸ್ಸ ಕಾರಣಾ॥|
      block |ಚೋದನಾ ಸಾರಣತ್ಥಾಯ। ನಿಗ್ಗಹತ್ಥಾಯ ಸಾರಣಾ।|
      block |ಸಙ್ಘೋ ಪರಿಗ್ಗಹತ್ಥಾಯ। ಮತಿಕಮ್ಮಂ ಪನ ಪಾಟಿಯೇಕ್ಕಂ॥|
      block |ಮಾ ಖೋ ತುರಿತೋ ಅಭಣಿ। ಮಾ ಖೋ ಚಣ್ಡಿಕತೋ ಭಣಿ।|
      block |ಮಾ ಖೋ ಪಟಿಘಂ ಜನಯಿ। ಸಚೇ ಅನುವಿಜ್ಜಕೋ ತುವಂ॥|
      block |ಮಾ ಖೋ ಸಹಸಾ ಅಭಣಿ। ಕಥಂ ವಿಗ್ಗಾಹಿಕಂ ಅನತ್ಥಸಂಹಿತಂ।|
      block |ಸುತ್ತೇ ವಿನಯೇ ಅನುಲೋಮೇ। ಪಞ್ಞತ್ತೇ ಅನುಲೋಮಿಕೇ॥|
      block |ಅನುಯೋಗವತ್ತಂ ನಿಸಾಮಯ। ಕುಸಲೇನ ಬುದ್ಧಿಮತಾ ಕತಂ।|
      block |ಸುವುತ್ತಂ ಸಿಕ್ಖಾಪದಾನುಲೋಮಿಕಂ। ಗತಿಂ ನ ನಾಸೇನ್ತೋ ಸಮ್ಪರಾಯಿಕಂ।|
      block |ಹಿತೇಸೀ ಅನುಯುಞ್ಜಸ್ಸು। ಕಾಲೇನತ್ಥೂಪಸಂಹಿತಂ॥|
      block |ಚುದಿತಸ್ಸ ಚ ಚೋದಕಸ್ಸ ಚ।|
      block |ಸಹಸಾ ವೋಹಾರಂ ಮಾ ಪಧಾರೇಸಿ।|
      block |ಚೋದಕೋ ಆಹ ಆಪನ್ನೋತಿ।|
      block |ಚುದಿತಕೋ ಆಹ ಅನಾಪನ್ನೋತಿ॥|
      block |ಉಭೋ ಅನುಕ್ಖಿಪನ್ತೋ। ಪಟಿಞ್ಞಾನುಸನ್ಧಿತೇನ ಕಾರಯೇ।|
      block |ಪಟಿಞ್ಞಾ ಲಜ್ಜೀಸು ಕತಾ। ಅಲಜ್ಜೀಸು ಏವಂ ನ ವಿಜ್ಜತಿ।|
      block |ಬಹುಮ್ಪಿ ಅಲಜ್ಜೀ ಭಾಸೇಯ್ಯ। ವತ್ತಾನುಸನ್ಧಿತೇನ ಕಾರಯೇ॥|
      block |ಅಲಜ್ಜೀ ಕೀದಿಸೋ ಹೋತಿ। ಪಟಿಞ್ಞಾ ಯಸ್ಸ ನ ರೂಹತಿ।|
      block |ಏತಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಅಲಜ್ಜೀ ಪುಗ್ಗಲೋ॥|
      block |ಸಞ್ಚಿಚ್ಚ ಆಪತ್ತಿಂ ಆಪಜ್ಜತಿ। ಆಪತ್ತಿಂ ಪರಿಗೂಹತಿ।|
      block |ಅಗತಿಗಮನಞ್ಚ ಗಚ್ಛತಿ। ಏದಿಸೋ ವುಚ್ಚತಿ ಅಲಜ್ಜೀಪುಗ್ಗಲೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಅಲಜ್ಜೀಪುಗ್ಗಲೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಲಜ್ಜೀಪುಗ್ಗಲೋ॥|
      block |ಸಞ್ಚಿಚ್ಚ ಆಪತ್ತಿಂ ನಾಪಜ್ಜತಿ। ಆಪತ್ತಿಂ ನ ಪರಿಗೂಹತಿ।|
      block |ಅಗತಿಗಮನಂ ನ ಗಚ್ಛತಿ। ಏದಿಸೋ ವುಚ್ಚತಿ ಲಜ್ಜೀಪುಗ್ಗಲೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಲಜ್ಜೀಪುಗ್ಗಲೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಅಧಮ್ಮಚೋದಕೋ॥|
      block |ಅಕಾಲೇ ಚೋದೇತಿ ಅಭೂತೇನ।|
      block |ಫರುಸೇನ ಅನತ್ಥಸಂಹಿತೇನ।|
      block |ದೋಸನ್ತರೋ ಚೋದೇತಿ ನೋ ಮೇತ್ತಾಚಿತ್ತೋ।|
      block |ಏದಿಸೋ ವುಚ್ಚತಿ ಅಧಮ್ಮಚೋದಕೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಅಧಮ್ಮಚೋದಕೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಧಮ್ಮಚೋದಕೋ॥|
      block |ಕಾಲೇನ ಚೋದೇತಿ ಭೂತೇನ। ಸಣ್ಹೇನ ಅತ್ಥಸಂಹಿತೇನ।|
      block |ಮೇತ್ತಾಚಿತ್ತೋ ಚೋದೇತಿ ನೋ ದೋಸನ್ತರೋ।|
      block |ಏದಿಸೋ ವುಚ್ಚತಿ ಧಮ್ಮಚೋದಕೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಧಮ್ಮಚೋದಕೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಬಾಲಚೋದಕೋ॥|
      block |ಪುಬ್ಬಾಪರಂ ನ ಜಾನಾತಿ। ಪುಬ್ಬಾಪರಸ್ಸ ಅಕೋವಿದೋ।|
      block |ಅನುಸನ್ಧಿವಚನಪಥಂ ನ ಜಾನಾತಿ।|
      block |ಅನುಸನ್ಧಿವಚನಪಥಸ್ಸ ಅಕೋವಿದೋ।|
      block |ಏದಿಸೋ ವುಚ್ಚತಿ ಬಾಲಚೋದಕೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಬಾಲಚೋದಕೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಪಣ್ಡಿತಚೋದಕೋ॥|
      block |ಪುಬ್ಬಾಪರಮ್ಪಿ ಜಾನಾತಿ। ಪುಬ್ಬಾಪರಸ್ಸ ಕೋವಿದೋ।|
      block |ಅನುಸನ್ಧಿವಚನಪಥಂ ಜಾನಾತಿ। ಅನುಸನ್ಧಿವಚನಪಥಸ್ಸ ಕೋವಿದೋ।|
      block |ಏದಿಸೋ ವುಚ್ಚತಿ ಪಣ್ಡಿತಚೋದಕೋ॥|
      block |ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಪಣ್ಡಿತಚೋದಕೋ।|
      block |ಅಞ್ಞಞ್ಚ ತಾಹಂ ಪುಚ್ಛಾಮಿ। ಚೋದನಾ ಕಿನ್ತಿ ವುಚ್ಚತಿ॥|
      block |ಸೀಲವಿಪತ್ತಿಯಾ ಚೋದೇತಿ। ಅಥೋ ಆಚಾರದಿಟ್ಠಿಯಾ।|
      block |ಆಜೀವೇನಪಿ ಚೋದೇತಿ। ಚೋದನಾ ತೇನ ವುಚ್ಚತೀತಿ॥|
    stand |ಅಪರಂ ಗಾಥಾಸಙ್ಗಣಿಕಂ ನಿಟ್ಠಿತಂ।|
