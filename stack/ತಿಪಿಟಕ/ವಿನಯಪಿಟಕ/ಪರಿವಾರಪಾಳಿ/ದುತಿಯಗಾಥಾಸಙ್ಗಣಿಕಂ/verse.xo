block |ದುತಿಯಗಾಥಾಸಙ್ಗಣಿಕಂ|
  block |೧॥ ಕಾಯಿಕಾದಿಆಪತ್ತಿ|
    count |೪೭೪|, |ಕತಿ ಆಪತ್ತಿಯೋ ಕಾಯಿಕಾ। ಕತಿ ವಾಚಸಿಕಾ ಕತಾ।|
    block
      block |ಛಾದೇನ್ತಸ್ಸ ಕತಿ ಆಪತ್ತಿಯೋ। ಕತಿ ಸಂಸಗ್ಗಪಚ್ಚಯಾ॥|
      block |ಛಾಪತ್ತಿಯೋ ಕಾಯಿಕಾ। ಛ ವಾಚಸಿಕಾ ಕತಾ।|
      block |ಛಾದೇನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಸಂಸಗ್ಗಪಚ್ಚಯಾ॥|
      block |ಅರುಣುಗ್ಗೇ ಕತಿ ಆಪತ್ತಿಯೋ। ಕತಿ ಯಾವತತಿಯಕಾ।|
      block |ಕತೇತ್ಥ ಅಟ್ಠ ವತ್ಥುಕಾ। ಕತಿಹಿ ಸಬ್ಬಸಙ್ಗಹೋ॥|
      block |ಅರುಣುಗ್ಗೇ ತಿಸ್ಸೋ ಆಪತ್ತಿಯೋ। ದ್ವೇ ಯಾವತತಿಯಕಾ।|
      block |ಏಕೇತ್ಥ ಅಟ್ಠ ವತ್ಥುಕಾ। ಏಕೇನ ಸಬ್ಬಸಙ್ಗಹೋ॥|
      block |ವಿನಯಸ್ಸ ಕತಿ ಮೂಲಾನಿ। ಯಾನಿ ಬುದ್ಧೇನ ಪಞ್ಞತ್ತಾ।|
      block |ವಿನಯಗರುಕಾ ಕತಿ ವುತ್ತಾ। ದುಟ್ಠುಲ್ಲಚ್ಛಾದನಾ ಕತಿ॥|
      block |ವಿನಯಸ್ಸ ದ್ವೇ ಮೂಲಾನಿ। ಯಾನಿ ಬುದ್ಧೇನ ಪಞ್ಞತ್ತಾ।|
      block |ವಿನಯಗರುಕಾ ದ್ವೇ ವುತ್ತಾ। ದ್ವೇ ದುಟ್ಠುಲ್ಲಚ್ಛಾದನಾ॥|
      block |ಗಾಮನ್ತರೇ ಕತಿ ಆಪತ್ತಿಯೋ। ಕತಿ ನದಿಪಾರಪಚ್ಚಯಾ।|
      block |ಕತಿಮಂಸೇಸು ಥುಲ್ಲಚ್ಚಯಂ। ಕತಿಮಂಸೇಸು ದುಕ್ಕಟಂ॥|
      block |ಗಾಮನ್ತರೇ ಚತಸ್ಸೋ ಆಪತ್ತಿಯೋ। ಚತಸ್ಸೋ ನದಿಪಾರಪಚ್ಚಯಾ।|
      block |ಏಕಮಂಸೇ ಥುಲ್ಲಚ್ಚಯಂ। ನವಮಂಸೇಸು ದುಕ್ಕಟಂ॥|
      block |ಕತಿ ವಾಚಸಿಕಾ ರತ್ತಿಂ। ಕತಿ ವಾಚಸಿಕಾ ದಿವಾ।|
      block |ದದಮಾನಸ್ಸ ಕತಿ ಆಪತ್ತಿಯೋ। ಪಟಿಗ್ಗಣ್ಹನ್ತಸ್ಸ ಕಿತ್ತಕಾ॥|
      block |ದ್ವೇ ವಾಚಸಿಕಾ ರತ್ತಿಂ। ದ್ವೇ ವಾಚಸಿಕಾ ದಿವಾ।|
      block |ದದಮಾನಸ್ಸ ತಿಸ್ಸೋ ಆಪತ್ತಿಯೋ। ಚತ್ತಾರೋ ಚ ಪಟಿಗ್ಗಹೇ॥|
  block |೨॥ ದೇಸನಾಗಾಮಿನಿಯಾದಿಆಪತ್ತಿ|
    count |೪೭೫|
      block |ಕತಿ ದೇಸನಾಗಾಮಿನಿಯೋ। ಕತಿ ಸಪ್ಪಟಿಕಮ್ಮಾ ಕತಾ।|
      block |ಕತೇತ್ಥ ಅಪ್ಪಟಿಕಮ್ಮಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥|
      block |ಪಞ್ಚ ದೇಸನಾಗಾಮಿನಿಯೋ। ಛ ಸಪ್ಪಟಿಕಮ್ಮಾ ಕತಾ।|
      block |ಏಕೇತ್ಥ ಅಪ್ಪಟಿಕಮ್ಮಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥|
      block |ವಿನಯಗರುಕಾ ಕತಿ ವುತ್ತಾ। ಕಾಯವಾಚಸಿಕಾನಿ ಚ।|
      block |ಕತಿ ವಿಕಾಲೇ ಧಞ್ಞರಸೋ। ಕತಿ ಞತ್ತಿಚತುತ್ಥೇನ ಸಮ್ಮುತಿ॥|
      block |ವಿನಯಗರುಕಾ ದ್ವೇ ವುತ್ತಾ। ಕಾಯವಾಚಸಿಕಾನಿ ಚ।|
      block |ಏಕೋ ವಿಕಾಲೇ ಧಞ್ಞರಸೋ। ಏಕಾ ಞತ್ತಿಚತುತ್ಥೇನ ಸಮ್ಮುತಿ॥|
      block |ಪಾರಾಜಿಕಾ ಕಾಯಿಕಾ ಕತಿ। ಕತಿ ಸಂವಾಸಕಭೂಮಿಯೋ।|
      block |ಕತಿನಂ ರತ್ತಿಚ್ಛೇದೋ। ಪಞ್ಞತ್ತಾ ದ್ವಙ್ಗುಲಾ ಕತಿ॥|
      block |ಪಾರಾಜಿಕಾ ಕಾಯಿಕಾ ದ್ವೇ। ದ್ವೇ ಸಂವಾಸಕಭೂಮಿಯೋ।|
      block |ದ್ವಿನ್ನಂ ರತ್ತಿಚ್ಛೇದೋ। ಪಞ್ಞತ್ತಾ ದ್ವಙ್ಗುಲಾ ದುವೇ॥|
      block |ಕತತ್ತಾನಂ ವಧಿತ್ವಾನ। ಕತಿಹಿ ಸಙ್ಘೋ ಭಿಜ್ಜತಿ।|
      block |ಕತೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ಕತಿ॥|
      block |ದ್ವೇ ಅತ್ತಾನಂ ವಧಿತ್ವಾನ। ದ್ವೀಹಿ ಸಙ್ಘೋ ಭಿಜ್ಜತಿ।|
      block |ದ್ವೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ದುವೇ॥|
      block |ಪಾಣಾತಿಪಾತೇ ಕತಿ ಆಪತ್ತಿಯೋ। ವಾಚಾ ಪಾರಾಜಿಕಾ ಕತಿ।|
      block |ಓಭಾಸನಾ ಕತಿ ವುತ್ತಾ। ಸಞ್ಚರಿತ್ತೇನ ವಾ ಕತಿ॥|
      block |ಪಾಣಾತಿಪಾತೇ ತಿಸ್ಸೋ ಆಪತ್ತಿಯೋ।|
      block |ವಾಚಾ ಪಾರಾಜಿಕಾ ತಯೋ।|
      block |ಓಭಾಸನಾ ತಯೋ ವುತ್ತಾ।|
      block |ಸಞ್ಚರಿತ್ತೇನ ವಾ ತಯೋ॥|
      block |ಕತಿ ಪುಗ್ಗಲಾ ನ ಉಪಸಮ್ಪಾದೇತಬ್ಬಾ। ಕತಿ ಕಮ್ಮಾನಂ ಸಙ್ಗಹಾ।|
      block |ನಾಸಿತಕಾ ಕತಿ ವುತ್ತಾ। ಕತಿನಂ ಏಕವಾಚಿಕಾ॥|
      block |ತಯೋ ಪುಗ್ಗಲಾ ನ ಉಪಸಮ್ಪಾದೇತಬ್ಬಾ। ತಯೋ ಕಮ್ಮಾನಂ ಸಙ್ಗಹಾ।|
      block |ನಾಸಿತಕಾ ತಯೋ ವುತ್ತಾ। ತಿಣ್ಣನ್ನಂ ಏಕವಾಚಿಕಾ॥|
      block |ಅದಿನ್ನಾದಾನೇ ಕತಿ ಆಪತ್ತಿಯೋ। ಕತಿ ಮೇಥುನಪಚ್ಚಯಾ।|
      block |ಛಿನ್ದನ್ತಸ್ಸ ಕತಿ ಆಪತ್ತಿಯೋ। ಕತಿ ಛಡ್ಡಿತಪಚ್ಚಯಾ॥|
      block |ಅದಿನ್ನಾದಾನೇ ತಿಸ್ಸೋ ಆಪತ್ತಿಯೋ। ಚತಸ್ಸೋ ಮೇಥುನಪಚ್ಚಯಾ।|
      block |ಛಿನ್ದನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಛಡ್ಡಿತಪಚ್ಚಯಾ॥|
      block |ಭಿಕ್ಖುನೋವಾದಕವಗ್ಗಸ್ಮಿಂ। ಪಾಚಿತ್ತಿಯೇನ ದುಕ್ಕಟಾ।|
      block |ಕತೇತ್ಥ ನವಕಾ ವುತ್ತಾ। ಕತಿನಂ ಚೀವರೇನ ಚ॥|
      block |ಭಿಕ್ಖುನೋವಾದಕವಗ್ಗಸ್ಮಿಂ। ಪಾಚಿತ್ತಿಯೇನ ದುಕ್ಕಟಾ ಕತಾ।|
      block |ಚತುರೇತ್ಥ ನವಕಾ ವುತ್ತಾ। ದ್ವಿನ್ನಂ ಚೀವರೇನ ಚ॥|
      block |ಭಿಕ್ಖುನೀನಞ್ಚ ಅಕ್ಖಾತಾ। ಪಾಟಿದೇಸನಿಯಾ ಕತಿ।|
      block |ಭುಞ್ಜನ್ತಾಮಕಧಞ್ಞೇನ। ಪಾಚಿತ್ತಿಯೇನ ದುಕ್ಕಟಾ ಕತಿ॥|
      block |ಭಿಕ್ಖುನೀನಞ್ಚ ಅಕ್ಖಾತಾ। ಅಟ್ಠ ಪಾಟಿದೇಸನೀಯಾ ಕತಾ।|
      block |ಭುಞ್ಜನ್ತಾಮಕಧಞ್ಞೇನ। ಪಾಚಿತ್ತಿಯೇನ ದುಕ್ಕಟಾ ಕತಾ॥|
      block |ಗಚ್ಛನ್ತಸ್ಸ ಕತಿ ಆಪತ್ತಿಯೋ। ಠಿತಸ್ಸ ಚಾಪಿ ಕಿತ್ತಕಾ।|
      block |ನಿಸಿನ್ನಸ್ಸ ಕತಿ ಆಪತ್ತಿಯೋ। ನಿಪನ್ನಸ್ಸಾಪಿ ಕಿತ್ತಕಾ॥|
      block |ಗಚ್ಛನ್ತಸ್ಸ ಚತಸ್ಸೋ ಆಪತ್ತಿಯೋ। ಠಿತಸ್ಸ ಚಾಪಿ ತತ್ತಕಾ।|
      block |ನಿಸಿನ್ನಸ್ಸ ಚತಸ್ಸೋ ಆಪತ್ತಿಯೋ। ನಿಪನ್ನಸ್ಸಾಪಿ ತತ್ತಕಾ॥|
  block |೩॥ ಪಾಚಿತ್ತಿಯಂ|
    count |೪೭೬|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥|
      block |ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥|
      block |ನ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಕತಿ ವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಏಕವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಕತಿ ವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ನವ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಏಕವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಕಿಞ್ಚ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ವತ್ಥುಂ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ಕಿಞ್ಚ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ನವ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।|
      block |ವತ್ಥುಂ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥|
      block |ಯಾವತತಿಯಕೇ ಕತಿ ಆಪತ್ತಿಯೋ। ಕತಿ ವೋಹಾರಪಚ್ಚಯಾ।|
      block |ಖಾದನ್ತಸ್ಸ ಕತಿ ಆಪತ್ತಿಯೋ। ಕತಿ ಭೋಜನಪಚ್ಚಯಾ॥|
      block |ಯಾವತತಿಯಕೇ ತಿಸ್ಸೋ ಆಪತ್ತಿಯೋ। ಛ ವೋಹಾರಪಚ್ಚಯಾ।|
      block |ಖಾದನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಭೋಜನಪಚ್ಚಯಾ॥|
      block |ಸಬ್ಬಾ ಯಾವತತಿಯಕಾ। ಕತಿ ಠಾನಾನಿ ಗಚ್ಛನ್ತಿ।|
      block |ಕತಿನಞ್ಚೇವ ಆಪತ್ತಿ। ಕತಿನಂ ಅಧಿಕರಣೇನ ಚ॥|
      block |ಸಬ್ಬಾ ಯಾವತತಿಯಕಾ। ಪಞ್ಚ ಠಾನಾನಿ ಗಚ್ಛನ್ತಿ।|
      block |ಪಞ್ಚನ್ನಞ್ಚೇವ ಆಪತ್ತಿ। ಪಞ್ಚನ್ನಂ ಅಧಿಕರಣೇನ ಚ॥|
      block |ಕತಿನಂ ವಿನಿಚ್ಛಯೋ ಹೋತಿ। ಕತಿನಂ ವೂಪಸಮೇನ ಚ।|
      block |ಕತಿನಞ್ಚೇವ ಅನಾಪತ್ತಿ। ಕತಿಹಿ ಠಾನೇಹಿ ಸೋಭತಿ॥|
      block |ಪಞ್ಚನ್ನಂ ವಿನಿಚ್ಛಯೋ ಹೋತಿ। ಪಞ್ಚನ್ನಂ ವೂಪಸಮೇನ ಚ।|
      block |ಪಞ್ಚನ್ನಞ್ಚೇವ ಅನಾಪತ್ತಿ। ತೀಹಿ ಠಾನೇಹಿ ಸೋಭತಿ॥|
      block |ಕತಿ ಕಾಯಿಕಾ ರತ್ತಿಂ। ಕತಿ ಕಾಯಿಕಾ ದಿವಾ।|
      block |ನಿಜ್ಝಾಯನ್ತಸ್ಸ ಕತಿ ಆಪತ್ತಿ। ಕತಿ ಪಿಣ್ಡಪಾತಪಚ್ಚಯಾ॥|
      block |ದ್ವೇ ಕಾಯಿಕಾ ರತ್ತಿಂ। ದ್ವೇ ಕಾಯಿಕಾ ದಿವಾ।|
      block |ನಿಜ್ಝಾಯನ್ತಸ್ಸ ಏಕಾ ಆಪತ್ತಿ। ಏಕಾ ಪಿಣ್ಡಪಾತಪಚ್ಚಯಾ॥|
      block |ಕತಾನಿಸಂಸೇ ಸಮ್ಪಸ್ಸಂ। ಪರೇಸಂ ಸದ್ಧಾಯ ದೇಸಯೇ।|
      block |ಉಕ್ಖಿತ್ತಕಾ ಕತಿ ವುತ್ತಾ। ಕತಿ ಸಮ್ಮಾವತ್ತನಾ॥|
      block |ಅಟ್ಠಾನಿಸಂಸೇ ಸಮ್ಪಸ್ಸಂ। ಪರೇಸಂ ಸದ್ಧಾಯ ದೇಸಯೇ।|
      block |ಉಕ್ಖಿತ್ತಕಾ ತಯೋ ವುತ್ತಾ। ತೇಚತ್ತಾಲೀಸ ಸಮ್ಮಾವತ್ತನಾ॥|
      block |ಕತಿ ಠಾನೇ ಮುಸಾವಾದೋ। ಕತಿ ಪರಮನ್ತಿ ವುಚ್ಚತಿ।|
      block |ಕತಿ ಪಾಟಿದೇಸನೀಯಾ। ಕತಿನಂ ದೇಸನಾಯ ಚ॥|
      block |ಪಞ್ಚ ಠಾನೇ ಮುಸಾವಾದೋ। ಚುದ್ದಸ ಪರಮನ್ತಿ ವುಚ್ಚತಿ।|
      block |ದ್ವಾದಸ ಪಾಟಿದೇಸನೀಯಾ। ಚತುನ್ನಂ ದೇಸನಾಯ ಚ॥|
      block |ಕತಙ್ಗಿಕೋ ಮುಸಾವಾದೋ। ಕತಿ ಉಪೋಸಥಙ್ಗಾನಿ।|
      block |ಕತಿ ದೂತೇಯ್ಯಙ್ಗಾನಿ। ಕತಿ ತಿತ್ಥಿಯವತ್ತನಾ॥|
      block |ಅಟ್ಠಙ್ಗಿಕೋ ಮುಸಾವಾದೋ। ಅಟ್ಠ ಉಪೋಸಥಙ್ಗಾನಿ।|
      block |ಅಟ್ಠ ದೂತೇಯ್ಯಙ್ಗಾನಿ। ಅಟ್ಠ ತಿತ್ಥಿಯವತ್ತನಾ॥|
      block |ಕತಿವಾಚಿಕಾ ಉಪಸಮ್ಪದಾ। ಕತಿನಂ ಪಚ್ಚುಟ್ಠಾತಬ್ಬಂ।|
      block |ಕತಿನಂ ಆಸನಂ ದಾತಬ್ಬಂ। ಭಿಕ್ಖುನೋವಾದಕೋ ಕತಿಹಿ॥|
      block |ಅಟ್ಠವಾಚಿಕಾ ಉಪಸಮ್ಪದಾ। ಅಟ್ಠನ್ನಂ ಪಚ್ಚುಟ್ಠಾತಬ್ಬಂ।|
      block |ಅಟ್ಠನ್ನಂ ಆಸನಂ ದಾತಬ್ಬಂ। ಭಿಕ್ಖುನೋವಾದಕೋ ಅಟ್ಠಹಿ॥|
      block |ಕತಿನಂ ಛೇಜ್ಜಂ ಹೋತಿ। ಕತಿನಂ ಥುಲ್ಲಚ್ಚಯಂ।|
      block |ಕತಿನಞ್ಚೇವ ಅನಾಪತ್ತಿ। ಸಬ್ಬೇಸಂ ಏಕವತ್ಥುಕಾ॥|
      block |ಏಕಸ್ಸ ಛೇಜ್ಜಂ ಹೋತಿ। ಚತುನ್ನಂ ಥುಲ್ಲಚ್ಚಯಂ।|
      block |ಚತುನ್ನಞ್ಚೇವ ಅನಾಪತ್ತಿ। ಸಬ್ಬೇಸಂ ಏಕವತ್ಥುಕಾ॥|
      block |ಕತಿ ಆಘಾತವತ್ಥೂನಿ। ಕತಿಹಿ ಸಙ್ಘೋ ಭಿಜ್ಜತಿ।|
      block |ಕತೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ಕತಿ॥|
      block |ನವ ಆಘಾತವತ್ಥೂನಿ। ನವಹಿ ಸಙ್ಘೋ ಭಿಜ್ಜತಿ।|
      block |ನವೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ನವ॥|
  block |೪॥ ಅವನ್ದನೀಯಪುಗ್ಗಲಾದಿ|
    count |೪೭೭|
      block |ಕತಿ ಪುಗ್ಗಲಾ ನಾಭಿವಾದೇತಬ್ಬಾ। ಅಞ್ಜಲಿಸಾಮಿಚೇನ ಚ।|
      block |ಕತಿನಂ ದುಕ್ಕಟಂ ಹೋತಿ। ಕತಿ ಚೀವರಧಾರಣಾ॥|
      block |ದಸ ಪುಗ್ಗಲಾ ನಾಭಿವಾದೇತಬ್ಬಾ। ಅಞ್ಜಲಿಸಾಮಿಚೇನ ಚ।|
      block |ದಸನ್ನಂ ದುಕ್ಕಟಂ ಹೋತಿ। ದಸ ಚೀವರಧಾರಣಾ॥|
      block |ಕತಿನಂ ವಸ್ಸಂವುಟ್ಠಾನಂ। ದಾತಬ್ಬಂ ಇಧ ಚೀವರಂ।|
      block |ಕತಿನಂ ಭನ್ತೇ ದಾತಬ್ಬಂ। ಕತಿನಞ್ಚೇವ ನ ದಾತಬ್ಬಂ॥|
      block |ಪಞ್ಚನ್ನಂ ವಸ್ಸಂವುಟ್ಠಾನಂ। ದಾತಬ್ಬಂ ಇಧ ಚೀವರಂ।|
      block |ಸತ್ತನ್ನಂ ಸನ್ತೇ ದಾತಬ್ಬಂ। ಸೋಳಸನ್ನಂ ನ ದಾತಬ್ಬಂ॥|
      block |ಕತಿಸತಂ ರತ್ತಿಸತಂ। ಆಪತ್ತಿಯೋ ಛಾದಯಿತ್ವಾನ।|
      block |ಕತಿ ರತ್ತಿಯೋ ವಸಿತ್ವಾನ। ಮುಚ್ಚೇಯ್ಯ ಪಾರಿವಾಸಿಕೋ॥|
      block |ದಸಸತಂ ರತ್ತಿಸತಂ। ಆಪತ್ತಿಯೋ ಛಾದಯಿತ್ವಾನ।|
      block |ದಸ ರತ್ತಿಯೋ ವಸಿತ್ವಾನ। ಮುಚ್ಚೇಯ್ಯ ಪಾರಿವಾಸಿಕೋ॥|
      block |ಕತಿ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಅಧಮ್ಮಿಕಾ ಕತಿ॥|
      block |ದ್ವಾದಸ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಅಧಮ್ಮಿಕಾ ಕತಾ॥|
      block |ಕತಿ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಧಮ್ಮಿಕಾ ಕತಿ॥|
      block |ಚತಸ್ಸೋ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಧಮ್ಮಿಕಾ ಕತಾ॥|
      block |ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಧಮ್ಮಿಕಾ ಅಧಮ್ಮಿಕಾ ಕತಿ॥|
      block |ಛ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಏಕೇತ್ಥ ಧಮ್ಮಿಕಾ ಕತಾ।|
      block |ಪಞ್ಚ ಅಧಮ್ಮಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥|
      block |ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಧಮ್ಮಿಕಾ ಅಧಮ್ಮಿಕಾ ಕತಿ॥|
      block |ಚತ್ತಾರಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ಚಮ್ಪಾಯಂ ವಿನಯವತ್ಥುಸ್ಮಿಂ। ಏಕೇತ್ಥ ಧಮ್ಮಿಕಾ ಕತಾ।|
      block |ತಯೋ ಅಧಮ್ಮಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥|
      block |ಯಂ ದೇಸಿತಂನನ್ತಜಿನೇನ ತಾದಿನಾ।|
      block |ಆಪತ್ತಿಕ್ಖನ್ಧಾನಿ ವಿವೇಕದಸ್ಸಿನಾ।|
      block |ಕತೇತ್ಥ ಸಮ್ಮನ್ತಿ ವಿನಾ ಸಮಥೇಹಿ।|
      block |ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥|
      block |ಯಂ ದೇಸಿತಂನನ್ತಜಿನೇನ ತಾದಿನಾ।|
      block |ಆಪತ್ತಿಕ್ಖನ್ಧಾನಿ ವಿವೇಕದಸ್ಸಿನಾ।|
      block |ಏಕೇತ್ಥ ಸಮ್ಮತಿ ವಿನಾ ಸಮಥೇಹಿ।|
      block |ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥|
      block |ಕತಿ ಆಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಛಊನದಿಯಡ್ಢಸತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಆಪಾಯಿಕಾ ನೇರಯಿಕಾ। ಕಪ್ಪಟ್ಠಾ ಸಙ್ಘಭೇದಕಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ನಾಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಅಟ್ಠಾರಸ ನಾಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಅಟ್ಠಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಅಟ್ಠಾರಸ ಅಟ್ಠಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
  block |೫॥ ಸೋಳಸಕಮ್ಮಾದಿ|
    count |೪೭೮|
      block |ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಸೋಳಸ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ದ್ವಾದಸ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಚತಸ್ಸೋ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಛ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಚತ್ತಾರಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಪಾರಾಜಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಅಟ್ಠ ಪಾರಾಜಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಸಙ್ಘಾದಿಸೇಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ತೇವೀಸ ಸಙ್ಘಾದಿಸೇಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಅನಿಯತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ದ್ವೇ ಅನಿಯತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ನಿಸ್ಸಗ್ಗಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ದ್ವೇಚತ್ತಾಲೀಸ ನಿಸ್ಸಗ್ಗಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಪಾಚಿತ್ತಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಅಟ್ಠಾಸೀತಿಸತಂ ಪಾಚಿತ್ತಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಪಾಟಿದೇಸನೀಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ದ್ವಾದಸ ಪಾಟಿದೇಸನೀಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಕತಿ ಸೇಖಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥|
      block |ಪಞ್ಚಸತ್ತತಿ ಸೇಖಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥|
      block |ಯಾವ ಸುಪುಚ್ಛಿತಂ ತಯಾ। ಯಾವ ಸುವಿಸ್ಸಜ್ಜಿತಂ ಮಯಾ।|
      block |ಪುಚ್ಛಾವಿಸ್ಸಜ್ಜನಾಯ ವಾ। ನತ್ಥಿ ಕಿಞ್ಚಿ ಅಸುತ್ತಕನ್ತಿ॥|
    stand |ದುತಿಯಗಾಥಾಸಙ್ಗಣಿಕಂ ನಿಟ್ಠಿತಂ।|
