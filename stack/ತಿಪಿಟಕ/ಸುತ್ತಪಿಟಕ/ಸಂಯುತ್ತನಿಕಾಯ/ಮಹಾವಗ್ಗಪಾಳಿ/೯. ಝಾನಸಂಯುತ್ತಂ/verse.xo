block |೯॥ ಝಾನಸಂಯುತ್ತಂ|
  block |೧॥ ಗಙ್ಗಾಪೇಯ್ಯಾಲವಗ್ಗೋ|
    block |೧-೧೨॥ ಝಾನಾದಿಸುತ್ತದ್ವಾದಸಕಂ|
      count |೯೨೩-೯೩೪|, |ಸಾವತ್ಥಿನಿದಾನಂ ಚತ್ತಾರೋ ಮೇ। ಭಿಕ್ಖವೇ। ಝಾನಾ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರತಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇತಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಝಾನಾತಿ।|
      block |ಸೇಯ್ಯಥಾಪಿ। ಭಿಕ್ಖವೇ। ಗಙ್ಗಾ ನದೀ ಪಾಚೀನನಿನ್ನಾ ಪಾಚೀನಪೋಣಾ ಪಾಚೀನಪಬ್ಭಾರಾ। ಏವಮೇವ ಖೋ। ಭಿಕ್ಖವೇ। ಭಿಕ್ಖು ಚತ್ತಾರೋ ಝಾನೇ ಭಾವೇನ್ತೋ ಚತ್ತಾರೋ ಝಾನೇ ಬಹುಲೀಕರೋನ್ತೋ ನಿಬ್ಬಾನನಿನ್ನೋ ಹೋತಿ ನಿಬ್ಬಾನಪೋಣೋ ನಿಬ್ಬಾನಪಬ್ಭಾರೋ। ಕಥಞ್ಚ। ಭಿಕ್ಖವೇ। ಭಿಕ್ಖು ಚತ್ತಾರೋ ಝಾನೇ ಭಾವೇನ್ತೋ ಚತ್ತಾರೋ ಝಾನೇ ಬಹುಲೀಕರೋನ್ತೋ ನಿಬ್ಬಾನನಿನ್ನೋ ಹೋತಿ ನಿಬ್ಬಾನಪೋಣೋ ನಿಬ್ಬಾನಪಬ್ಭಾರೋ॥ ಇಧ। ಭಿಕ್ಖವೇ। ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ಚತ್ತಾರೋ ಝಾನೇ ಭಾವೇನ್ತೋ ಚತ್ತಾರೋ ಝಾನೇ ಬಹುಲೀಕರೋನ್ತೋ ನಿಬ್ಬಾನನಿನ್ನೋ ಹೋತಿ ನಿಬ್ಬಾನಪೋಣೋ ನಿಬ್ಬಾನಪಬ್ಭಾರೋತಿ। ದ್ವಾದಸಮಂ।|
      stand |ಗಙ್ಗಾಪೇಯ್ಯಾಲವಗ್ಗೋ ಪಠಮೋ।|
      block |ತಸ್ಸುದ್ದಾನಂ|
      block
        block |ಛ ಪಾಚೀನತೋ ನಿನ್ನಾ। ಛ ನಿನ್ನಾ ಚ ಸಮುದ್ದತೋ।|
        block |ದ್ವೇತೇ ಛ ದ್ವಾದಸ ಹೋನ್ತಿ। ವಗ್ಗೋ ತೇನ ಪವುಚ್ಚತೀತಿ॥|
        block |ತಥಾಗತಂ ಪದಂ ಕೂಟಂ। ಮೂಲಂ ಸಾರೋ ಚ ವಸ್ಸಿಕಂ।|
        block |ರಾಜಾ ಚನ್ದಿಮಸೂರಿಯಾ। ವತ್ಥೇನ ದಸಮಂ ಪದನ್ತಿ॥|
        block |ಬಲಂ ಬೀಜಞ್ಚ ನಾಗೋ ಚ। ರುಕ್ಖೋ ಕುಮ್ಭೇನ ಸೂಕಿಯಾ।|
        block |ಆಕಾಸೇನ ಚ ದ್ವೇ ಮೇಘಾ। ನಾವಾ ಆಗನ್ತುಕಾ ನದೀತಿ॥|
        block |ಏಸನಾ ವಿಧಾ ಆಸವೋ। ಭವೋ ಚ ದುಕ್ಖತಾ ತಿಸ್ಸೋ।|
        block |ಖಿಲಂ ಮಲಞ್ಚ ನೀಘೋ ಚ। ವೇದನಾ ತಣ್ಹಾ ತಸಿನಾ ಚಾತಿ॥|
        block |ಓಘೋ ಯೋಗೋ ಉಪಾದಾನಂ। ಗನ್ಥಾ ಅನುಸಯೇನ ಚ।|
        block |ಕಾಮಗುಣಾ ನೀವರಣಾ। ಖನ್ಧಾ ಓರುದ್ಧಮ್ಭಾಗಿಯಾತಿ॥|
      stand |ಅಪ್ಪಮಾದವಗ್ಗೋ ವಿತ್ಥಾರೇತಬ್ಬೋ।|
      block |ತಸ್ಸುದ್ದಾನಂ|
      stand |ಬಲಕರಣೀಯವಗ್ಗೋ ವಿತ್ಥಾರೇತಬ್ಬೋ।|
      block |ತಸ್ಸುದ್ದಾನಂ|
      stand |ಏಸನಾವಗ್ಗೋ ವಿತ್ಥಾರೇತಬ್ಬೋ।|
      block |ತಸ್ಸುದ್ದಾನಂ|
  block |೫॥ ಓಘವಗ್ಗೋ|
    block |೧-೧೦॥ ಓಘಾದಿಸುತ್ತಂ|
      count |೯೬೭-೯೭೬|, |ಪಞ್ಚಿಮಾನಿ। ಭಿಕ್ಖವೇ। ಉದ್ಧಮ್ಭಾಗಿಯಾನಿ ಸಂಯೋಜನಾನಿ। ಕತಮಾನಿ ಪಞ್ಚ॥ ರೂಪರಾಗೋ। ಅರೂಪರಾಗೋ। ಮಾನೋ। ಉದ್ಧಚ್ಚಂ। ಅವಿಜ್ಜಾ ಇಮಾನಿ ಖೋ। ಭಿಕ್ಖವೇ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ। ಇಮೇಸಂ ಖೋ। ಭಿಕ್ಖವೇ। ಪಞ್ಚನ್ನಂ ಉದ್ಧಮ್ಭಾಗಿಯಾನಂ ಸಂಯೋಜನಾನಂ ಅಭಿಞ್ಞಾಯ ಪರಿಞ್ಞಾಯ ಪರಿಕ್ಖಯಾಯ ಪಹಾನಾಯ ಚತ್ತಾರೋ ಝಾನಾ ಭಾವೇತಬ್ಬಾ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಇಮೇಸಂ ಖೋ। ಭಿಕ್ಖವೇ। ಪಞ್ಚನ್ನಂ ಉದ್ಧಮ್ಭಾಗಿಯಾನಂ ಸಂಯೋಜನಾನಂ ಅಭಿಞ್ಞಾಯ ಪರಿಞ್ಞಾಯ ಪರಿಕ್ಖಯಾಯ ಪಹಾನಾಯ ಇಮೇ ಚತ್ತಾರೋ ಝಾನಾ ಭಾವೇತಬ್ಬಾತಿ ವಿತ್ಥಾರೇತಬ್ಬಂ। ದಸಮಂ। ಯಥಾ ಮಗ್ಗಸಂಯುತ್ತಂ ತಥಾ ವಿತ್ಥಾರೇತಬ್ಬಂ।|
      stand |ಓಘವಗ್ಗೋ ಪಞ್ಚಮೋ।|
      block |ತಸ್ಸುದ್ದಾನಂ|
      stand |ಝಾನಸಂಯುತ್ತಂ ನವಮಂ।|
