block |೧೧॥ ವಲಾಹಕಸಂಯುತ್ತಂ|
  block |೧॥ ಸುದ್ಧಿಕಸುತ್ತಂ|
    count |೫೫೦|, |ಸಾವತ್ಥಿನಿದಾನಂ। ವಲಾಹಕಕಾಯಿಕೇ ವೋ। ಭಿಕ್ಖವೇ। ದೇವೇ ದೇಸೇಸ್ಸಾಮಿ। ತಂ ಸುಣಾಥ। ಕತಮೇ ಚ। ಭಿಕ್ಖವೇ। ವಲಾಹಕಕಾಯಿಕಾ ದೇವಾ॥ ಸನ್ತಿ। ಭಿಕ್ಖವೇ। ಸೀತವಲಾಹಕಾ ದೇವಾ। ಸನ್ತಿ ಉಣ್ಹವಲಾಹಕಾ ದೇವಾ। ಸನ್ತಿ ಅಬ್ಭವಲಾಹಕಾ ದೇವಾ। ಸನ್ತಿ ವಾತವಲಾಹಕಾ ದೇವಾ। ಸನ್ತಿ ವಸ್ಸವಲಾಹಕಾ ದೇವಾ ಇಮೇ ವುಚ್ಚನ್ತಿ। ಭಿಕ್ಖವೇ। ವಲಾಹಕಕಾಯಿಕಾ ದೇವಾತಿ। ಪಠಮಂ।|
  block |೨॥ ಸುಚರಿತಸುತ್ತಂ|
    count |೫೫೧|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ವಲಾಹಕಕಾಯಿಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ॥ ಇಧ। ಭಿಕ್ಖು। ಏಕಚ್ಚೋ ಕಾಯೇನ ಸುಚರಿತಂ ಚರತಿ। ವಾಚಾಯ ಸುಚರಿತಂ ಚರತಿ। ಮನಸಾ ಸುಚರಿತಂ ಚರತಿ। ತಸ್ಸ ಸುತಂ ಹೋತಿ ವಲಾಹಕಕಾಯಿಕಾ ದೇವಾ ದೀಘಾಯುಕಾ ವಣ್ಣವನ್ತೋ ಸುಖಬಹುಲಾತಿ। ತಸ್ಸ ಏವಂ ಹೋತಿ ಅಹೋ ವತಾಹಂ ಕಾಯಸ್ಸ ಭೇದಾ ಪರಂ ಮರಣಾ ವಲಾಹಕಕಾಯಿಕಾನಂ ದೇವಾನಂ ಸಹಬ್ಯತಂ ಉಪಪಜ್ಜೇಯ್ಯನ್ತಿ। ಸೋ ಕಾಯಸ್ಸ ಭೇದಾ ಪರಂ ಮರಣಾ ವಲಾಹಕಕಾಯಿಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ವಲಾಹಕಕಾಯಿಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ। ದುತಿಯಂ।|
  block |೩-೧೨॥ ಸೀತವಲಾಹಕದಾನೂಪಕಾರಸುತ್ತದಸಕಂ|
    count |೫೫೨-೫೬೧|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ಸೀತವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ॥ ಇಧ ಭಿಕ್ಖು। ಏಕಚ್ಚೋ ಕಾಯೇನ ಸುಚರಿತಂ ಚರತಿ। ವಾಚಾಯ ಸುಚರಿತಂ ಚರತಿ। ಮನಸಾ ಸುಚರಿತಂ ಚರತಿ। ತಸ್ಸ ಸುತಂ ಹೋತಿ ಸೀತವಲಾಹಕಾ ದೇವಾ ದೀಘಾಯುಕಾ ವಣ್ಣವನ್ತೋ ಸುಖಬಹುಲಾತಿ। ತಸ್ಸ ಏವಂ ಹೋತಿ ಅಹೋ ವತಾಹಂ ಕಾಯಸ್ಸ ಭೇದಾ ಪರಂ ಮರಣಾ ಸೀತವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜೇಯ್ಯನ್ತಿ। ಸೋ ಅನ್ನಂ ದೇತಿ…ಪೇ॰… ಪದೀಪೇಯ್ಯಂ ದೇತಿ। ಸೋ ಕಾಯಸ್ಸ ಭೇದಾ ಪರಂ ಮರಣಾ ಸೀತವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ಸೀತವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ। ದ್ವಾದಸಮಂ।|
  block |೧೩-೫೨॥ ಉಣ್ಹವಲಾಹಕದಾನೂಪಕಾರಸುತ್ತಚಾಲೀಸಕಂ|
    count |೫೬೨-೬೦೧|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ಉಣ್ಹವಲಾಹಕಾನಂ ದೇವಾನಂ…ಪೇ॰… ಅಬ್ಭವಲಾಹಕಾನಂ ದೇವಾನಂ…ಪೇ॰… ವಾತವಲಾಹಕಾನಂ ದೇವಾನಂ…ಪೇ॰… ವಸ್ಸವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ॥ ಇಧ। ಭಿಕ್ಖು। ಏಕಚ್ಚೋ ಕಾಯೇನ ಸುಚರಿತಂ ಚರತಿ। ವಾಚಾಯ ಸುಚರಿತಂ ಚರತಿ। ಮನಸಾ ಸುಚರಿತಂ ಚರತಿ। ತಸ್ಸ ಸುತಂ ಹೋತಿ ವಸ್ಸವಲಾಹಕಾ ದೇವಾ ದೀಘಾಯುಕಾ ವಣ್ಣವನ್ತೋ ಸುಖಬಹುಲಾತಿ। ತಸ್ಸ ಏವಂ ಹೋತಿ ಅಹೋ ವತಾಹಂ ಕಾಯಸ್ಸ ಭೇದಾ ಪರಂ ಮರಣಾ ವಸ್ಸವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜೇಯ್ಯನ್ತಿ। ಸೋ ಅನ್ನಂ ದೇತಿ…ಪೇ॰… ಪದೀಪೇಯ್ಯಂ ದೇತಿ। ಸೋ ಕಾಯಸ್ಸ ಭೇದಾ ಪರಂ ಮರಣಾ ವಸ್ಸವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನ ಮಿಧೇಕಚ್ಚೋ ಕಾಯಸ್ಸ ಭೇದಾ ಪರಂ ಮರಣಾ ವಸ್ಸವಲಾಹಕಾನಂ ದೇವಾನಂ ಸಹಬ್ಯತಂ ಉಪಪಜ್ಜತೀತಿ। ದ್ವೇಪಞ್ಞಾಸಮಂ।|
  block |೫೩॥ ಸೀತವಲಾಹಕಸುತ್ತಂ|
    count |೬೦೨|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನೇಕದಾ ಸೀತಂ ಹೋತೀತಿ॥ ಸನ್ತಿ। ಭಿಕ್ಖು। ಸೀತವಲಾಹಕಾ ನಾಮ ದೇವಾ। ತೇಸಂ ಯದಾ ಏವಂ ಹೋತಿ ಯಂನೂನ ಮಯಂ ಸಕಾಯ ರತಿಯಾ ವಸೇಯ್ಯಾಮಾತಿ। ತೇಸಂ ತಂ ಚೇತೋಪಣಿಧಿಮನ್ವಾಯ ಸೀತಂ ಹೋತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನೇಕದಾ ಸೀತಂ ಹೋತೀತಿ। ತೇಪಞ್ಞಾಸಮಂ।|
  block |೫೪॥ ಉಣ್ಹವಲಾಹಕಸುತ್ತಂ|
    count |೬೦೩|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನೇಕದಾ ಉಣ್ಹಂ ಹೋತೀತಿ॥ ಸನ್ತಿ। ಭಿಕ್ಖು। ಉಣ್ಹವಲಾಹಕಾ ನಾಮ ದೇವಾ। ತೇಸಂ ಯದಾ ಏವಂ ಹೋತಿ ಯಂನೂನ ಮಯಂ ಸಕಾಯ ರತಿಯಾ ವಸೇಯ್ಯಾಮಾತಿ। ತೇಸಂ ತಂ ಚೇತೋಪಣಿಧಿಮನ್ವಾಯ ಉಣ್ಹಂ ಹೋತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನೇಕದಾ ಉಣ್ಹಂ ಹೋತೀತಿ। ಚತುಪಞ್ಞಾಸಮಂ।|
  block |೫೫॥ ಅಬ್ಭವಲಾಹಕಸುತ್ತಂ|
    count |೬೦೪|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನೇಕದಾ ಅಬ್ಭಂ ಹೋತೀತಿ॥ ಸನ್ತಿ। ಭಿಕ್ಖು। ಅಬ್ಭವಲಾಹಕಾ ನಾಮ ದೇವಾ। ತೇಸಂ ಯದಾ ಏವಂ ಹೋತಿ ಯಂನೂನ ಮಯಂ ಸಕಾಯ ರತಿಯಾ ವಸೇಯ್ಯಾಮಾತಿ। ತೇಸಂ ತಂ ಚೇತೋಪಣಿಧಿಮನ್ವಾಯ ಅಬ್ಭಂ ಹೋತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನೇಕದಾ ಅಬ್ಭಂ ಹೋತೀತಿ। ಪಞ್ಚಪಞ್ಞಾಸಮಂ।|
  block |೫೬॥ ವಾತವಲಾಹಕಸುತ್ತಂ|
    count |೬೦೫|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನೇಕದಾ ವಾತೋ ಹೋತೀತಿ॥ ಸನ್ತಿ। ಭಿಕ್ಖು। ವಾತವಲಾಹಕಾ ನಾಮ ದೇವಾ। ತೇಸಂ ಯದಾ ಏವಂ ಹೋತಿ ಯಂನೂನ ಮಯಂ ಸಕಾಯ ರತಿಯಾ ವಸೇಯ್ಯಾಮಾತಿ। ತೇಸಂ ತಂ ಚೇತೋಪಣಿಧಿಮನ್ವಾಯ ವಾತೋ ಹೋತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನೇಕದಾ ವಾತೋ ಹೋತೀತಿ। ಛಪ್ಪಞ್ಞಾಸಮಂ।|
  block |೫೭॥ ವಸ್ಸವಲಾಹಕಸುತ್ತಂ|
    count |೬೦೬|, |ಸಾವತ್ಥಿನಿದಾನಂ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ। ಯೇನೇಕದಾ ದೇವೋ ವಸ್ಸತೀತಿ॥ ಸನ್ತಿ। ಭಿಕ್ಖು। ವಸ್ಸವಲಾಹಕಾ ನಾಮ ದೇವಾ। ತೇಸಂ ಯದಾ ಏವಂ ಹೋತಿ ಯಂನೂನ ಮಯಂ ಸಕಾಯ ರತಿಯಾ ವಸೇಯ್ಯಾಮಾತಿ। ತೇಸಂ ತಂ ಚೇತೋಪಣಿಧಿಮನ್ವಾಯ ದೇವೋ ವಸ್ಸತಿ। ಅಯಂ ಖೋ। ಭಿಕ್ಖು। ಹೇತು। ಅಯಂ ಪಚ್ಚಯೋ। ಯೇನೇಕದಾ ದೇವೋ ವಸ್ಸತೀತಿ। ಸತ್ತಪಞ್ಞಾಸಮಂ।|
    stand |ಸತ್ತಪಞ್ಞಾಸಸುತ್ತನ್ತಂ ನಿಟ್ಠಿತಂ।|
    stand |ವಲಾಹಕಸಂಯುತ್ತಂ ಸಮತ್ತಂ।|
    block |ತಸ್ಸುದ್ದಾನಂ|
    block
      block |ಸುದ್ಧಿಕಂ ಸುಚರಿತಞ್ಚ ದಾನೂಪಕಾರಪಞ್ಞಾಸಂ।|
      block |ಸೀತಂ ಉಣ್ಹಞ್ಚ ಅಬ್ಭಞ್ಚ ವಾತವಸ್ಸವಲಾಹಕಾತಿ॥|
