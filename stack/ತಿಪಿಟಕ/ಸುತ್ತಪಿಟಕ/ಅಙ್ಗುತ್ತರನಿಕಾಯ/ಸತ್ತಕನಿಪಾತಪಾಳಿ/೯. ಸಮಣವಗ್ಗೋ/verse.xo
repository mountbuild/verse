block |೯॥ ಸಮಣವಗ್ಗೋ|
  block |೧॥ ಭಿಕ್ಖುಸುತ್ತಂ|
    count |೮೫|, |ಸತ್ತನ್ನಂ। ಭಿಕ್ಖವೇ। ಧಮ್ಮಾನಂ ಭಿನ್ನತ್ತಾ ಭಿಕ್ಖು ಹೋತಿ। ಕತಮೇಸಂ ಸತ್ತನ್ನಂ॥ ಸಕ್ಕಾಯದಿಟ್ಠಿ ಭಿನ್ನಾ ಹೋತಿ। ವಿಚಿಕಿಚ್ಛಾ ಭಿನ್ನಾ ಹೋತಿ। ಸೀಲಬ್ಬತಪರಾಮಾಸೋ ಭಿನ್ನೋ ಹೋತಿ। ರಾಗೋ ಭಿನ್ನೋ ಹೋತಿ। ದೋಸೋ ಭಿನ್ನೋ ಹೋತಿ। ಮೋಹೋ ಭಿನ್ನೋ ಹೋತಿ। ಮಾನೋ ಭಿನ್ನೋ ಹೋತಿ। ಇಮೇಸಂ ಖೋ। ಭಿಕ್ಖವೇ। ಸತ್ತನ್ನಂ ಧಮ್ಮಾನಂ ಭಿನ್ನತ್ತಾ ಭಿಕ್ಖು ಹೋತೀತಿ। ಪಠಮಂ।|
  block |೨॥ ಸಮಣಸುತ್ತಂ|
    count |೮೬|, |ಸತ್ತನ್ನಂ। ಭಿಕ್ಖವೇ। ಧಮ್ಮಾನಂ ಸಮಿತತ್ತಾ ಸಮಣೋ ಹೋತಿ…ಪೇ॰…। ದುತಿಯಂ।|
  block |೩॥ ಬ್ರಾಹ್ಮಣಸುತ್ತಂ|
    count |೮೭|, |ಬಾಹಿತತ್ತಾ ಬ್ರಾಹ್ಮಣೋ ಹೋತಿ…ಪೇ॰…। ತತಿಯಂ।|
  block |೪॥ ಸೋತ್ತಿಯಸುತ್ತಂ|
    count |೮೮|, |ನಿಸ್ಸುತತ್ತಾ ಸೋತ್ತಿಯೋ ಹೋತಿ…ಪೇ॰…। ಚತುತ್ಥಂ।|
  block |೫॥ ನ್ಹಾತಕಸುತ್ತಂ|
    count |೮೯|, |ನ್ಹಾತತ್ತಾ ನ್ಹಾತಕೋ ಹೋತಿ…ಪೇ॰…। ಪಞ್ಚಮಂ।|
  block |೬॥ ವೇದಗೂಸುತ್ತಂ|
    count |೯೦|, |ವಿದಿತತ್ತಾ ವೇದಗೂ ಹೋತಿ…ಪೇ॰…। ಛಟ್ಠಂ।|
  block |೭॥ ಅರಿಯಸುತ್ತಂ|
    count |೯೧|, |ಆರಕತ್ತಾ ಅರಿಯೋ ಹೋತಿ…ಪೇ॰…। ಸತ್ತಮಂ।|
  block |೮॥ ಅರಹಾಸುತ್ತಂ|
    count |೯೨|, |ಆರಕತ್ತಾ ಅರಹಾ ಹೋತಿ। ಕತಮೇಸಂ ಸತ್ತನ್ನಂ॥ ಸಕ್ಕಾಯದಿಟ್ಠಿ ಆರಕಾ ಹೋತಿ। ವಿಚಿಕಿಚ್ಛಾ ಆರಕಾ ಹೋತಿ। ಸೀಲಬ್ಬತಪರಾಮಾಸೋ ಆರಕೋ ಹೋತಿ। ರಾಗೋ ಆರಕೋ ಹೋತಿ। ದೋಸೋ ಆರಕೋ ಹೋತಿ। ಮೋಹೋ ಆರಕೋ ಹೋತಿ। ಮಾನೋ ಆರಕೋ ಹೋತಿ। ಇಮೇಸಂ ಖೋ। ಭಿಕ್ಖವೇ। ಸತ್ತನ್ನಂ ಧಮ್ಮಾನಂ ಆರಕತ್ತಾ ಅರಹಾ ಹೋತೀತಿ। ಅಟ್ಠಮಂ।|
  block |೯॥ ಅಸದ್ಧಮ್ಮಸುತ್ತಂ|
    count |೯೩|, |ಸತ್ತಿಮೇ। ಭಿಕ್ಖವೇ। ಅಸದ್ಧಮ್ಮಾ। ಕತಮೇ ಸತ್ತ॥ ಅಸ್ಸದ್ಧೋ ಹೋತಿ। ಅಹಿರಿಕೋ ಹೋತಿ। ಅನೋತ್ತಪ್ಪೀ ಹೋತಿ। ಅಪ್ಪಸ್ಸುತೋ ಹೋತಿ। ಕುಸೀತೋ ಹೋತಿ। ಮುಟ್ಠಸ್ಸತಿ ಹೋತಿ। ದುಪ್ಪಞ್ಞೋ ಹೋತಿ। ಇಮೇ ಖೋ। ಭಿಕ್ಖವೇ। ಸತ್ತ ಅಸದ್ಧಮ್ಮಾತಿ। ನವಮಂ।|
  block |೧೦॥ ಸದ್ಧಮ್ಮಸುತ್ತಂ|
    count |೯೪|, |ಸತ್ತಿಮೇ। ಭಿಕ್ಖವೇ। ಸದ್ಧಮ್ಮಾ। ಕತಮೇ ಸತ್ತ॥ ಸದ್ಧೋ ಹೋತಿ। ಹಿರೀಮಾ ಹೋತಿ। ಓತ್ತಪ್ಪೀ ಹೋತಿ। ಬಹುಸ್ಸುತೋ ಹೋತಿ। ಆರದ್ಧವೀರಿಯೋ ಹೋತಿ। ಸತಿಮಾ ಹೋತಿ। ಪಞ್ಞವಾ ಹೋತಿ। ಇಮೇ ಖೋ। ಭಿಕ್ಖವೇ। ಸತ್ತ ಸದ್ಧಮ್ಮಾತಿ। ದಸಮಂ।|
    stand |ಸಮಣವಗ್ಗೋ ನವಮೋ।|
    block |ತಸ್ಸುದ್ದಾನಂ|
    block
      block |ಭಿಕ್ಖುಂ ಸಮಣೋ ಬ್ರಾಹ್ಮಣೋ। ಸೋತ್ತಿಯೋ ಚೇವ ನ್ಹಾತಕೋ।|
      block |ವೇದಗೂ ಅರಿಯೋ ಅರಹಾ। ಅಸದ್ಧಮ್ಮಾ ಚ ಸದ್ಧಮ್ಮಾತಿ॥|
