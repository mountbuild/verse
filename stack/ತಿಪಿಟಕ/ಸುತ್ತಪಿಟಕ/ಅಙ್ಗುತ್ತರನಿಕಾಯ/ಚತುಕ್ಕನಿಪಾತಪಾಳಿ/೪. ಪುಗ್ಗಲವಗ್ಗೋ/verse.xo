block |೧೪ ೪॥ ಪುಗ್ಗಲವಗ್ಗೋ|
  block |೧॥ ಸಂಯೋಜನಸುತ್ತಂ|
    count |೧೩೧|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ ಹೋನ್ತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ ಹೋನ್ತಿ।|
    block |ಕತಮಸ್ಸ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ॥ ಸಕದಾಗಾಮಿಸ್ಸ। ಇಮಸ್ಸ ಖೋ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ।|
    block |ಕತಮಸ್ಸ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ॥ ಉದ್ಧಂಸೋತಸ್ಸ ಅಕನಿಟ್ಠಗಾಮಿನೋ। ಇಮಸ್ಸ ಖೋ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ।|
    block |ಕತಮಸ್ಸ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ॥ ಅನ್ತರಾಪರಿನಿಬ್ಬಾಯಿಸ್ಸ। ಇಮಸ್ಸ ಖೋ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಅಪ್ಪಹೀನಾನಿ।|
    block |ಕತಮಸ್ಸ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ॥ ಅರಹತೋ। ಇಮಸ್ಸ ಖೋ। ಭಿಕ್ಖವೇ। ಪುಗ್ಗಲಸ್ಸ ಓರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಉಪಪತ್ತಿಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ। ಭವಪಟಿಲಾಭಿಯಾನಿ ಸಂಯೋಜನಾನಿ ಪಹೀನಾನಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಪಠಮಂ।|
  block |೨॥ ಪಟಿಭಾನಸುತ್ತಂ|
    count |೧೩೨|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಯುತ್ತಪ್ಪಟಿಭಾನೋ। ನೋ ಮುತ್ತಪ್ಪಟಿಭಾನೋ। ಮುತ್ತಪ್ಪಟಿಭಾನೋ। ನೋ ಯುತ್ತಪ್ಪಟಿಭಾನೋ। ಯುತ್ತಪ್ಪಟಿಭಾನೋ ಚ ಮುತ್ತಪ್ಪಟಿಭಾನೋ ಚ। ನೇವ ಯುತ್ತಪ್ಪಟಿಭಾನೋ ನ ಮುತ್ತಪ್ಪಟಿಭಾನೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ದುತಿಯಂ।|
  block |೩॥ ಉಗ್ಘಟಿತಞ್ಞೂಸುತ್ತಂ|
    count |೧೩೩|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಉಗ್ಘಟಿತಞ್ಞೂ। ವಿಪಞ್ಚಿತಞ್ಞೂ। ನೇಯ್ಯೋ। ಪದಪರಮೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ತತಿಯಂ।|
  block |೪॥ ಉಟ್ಠಾನಫಲಸುತ್ತಂ|
    count |೧೩೪|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಉಟ್ಠಾನಫಲೂಪಜೀವೀ ನ ಕಮ್ಮಫಲೂಪಜೀವೀ। ಕಮ್ಮಫಲೂಪಜೀವೀ ನ ಉಟ್ಠಾನಫಲೂಪಜೀವೀ। ಉಟ್ಠಾನಫಲೂಪಜೀವೀ ಚೇವ ಕಮ್ಮಫಲೂಪಜೀವೀ ಚ। ನೇವ ಉಟ್ಠಾನಫಲೂಪಜೀವೀ ನ ಕಮ್ಮಫಲೂಪಜೀವೀ ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಚತುತ್ಥಂ।|
  block |೫॥ ಸಾವಜ್ಜಸುತ್ತಂ|
    count |೧೩೫|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಸಾವಜ್ಜೋ। ವಜ್ಜಬಹುಲೋ। ಅಪ್ಪವಜ್ಜೋ। ಅನವಜ್ಜೋ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ಸಾವಜ್ಜೋ ಹೋತಿ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸಾವಜ್ಜೇನ ಕಾಯಕಮ್ಮೇನ ಸಮನ್ನಾಗತೋ ಹೋತಿ। ಸಾವಜ್ಜೇನ ವಚೀಕಮ್ಮೇನ ಸಮನ್ನಾಗತೋ ಹೋತಿ। ಸಾವಜ್ಜೇನ ಮನೋಕಮ್ಮೇನ ಸಮನ್ನಾಗತೋ ಹೋತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಸಾವಜ್ಜೋ ಹೋತಿ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ವಜ್ಜಬಹುಲೋ ಹೋತಿ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸಾವಜ್ಜೇನ ಬಹುಲಂ ಕಾಯಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಅನವಜ್ಜೇನ। ಸಾವಜ್ಜೇನ ಬಹುಲಂ ವಚೀಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಅನವಜ್ಜೇನ। ಸಾವಜ್ಜೇನ ಬಹುಲಂ ಮನೋಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಅನವಜ್ಜೇನ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ವಜ್ಜಬಹುಲೋ ಹೋತಿ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ಅಪ್ಪವಜ್ಜೋ ಹೋತಿ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅನವಜ್ಜೇನ ಬಹುಲಂ ಕಾಯಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಸಾವಜ್ಜೇನ। ಅನವಜ್ಜೇನ ಬಹುಲಂ ವಚೀಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಸಾವಜ್ಜೇನ। ಅನವಜ್ಜೇನ ಬಹುಲಂ ಮನೋಕಮ್ಮೇನ ಸಮನ್ನಾಗತೋ ಹೋತಿ। ಅಪ್ಪಂ ಸಾವಜ್ಜೇನ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಅಪ್ಪವಜ್ಜೋ ಹೋತಿ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ಅನವಜ್ಜೋ ಹೋತಿ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅನವಜ್ಜೇನ ಕಾಯಕಮ್ಮೇನ ಸಮನ್ನಾಗತೋ ಹೋತಿ। ಅನವಜ್ಜೇನ ವಚೀಕಮ್ಮೇನ ಸಮನ್ನಾಗತೋ ಹೋತಿ। ಅನವಜ್ಜೇನ ಮನೋಕಮ್ಮೇನ ಸಮನ್ನಾಗತೋ ಹೋತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಅನವಜ್ಜೋ ಹೋತಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಪಞ್ಚಮಂ।|
  block |೬॥ ಪಠಮಸೀಲಸುತ್ತಂ|
    count |೧೩೬|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲೇಸು ನ ಪರಿಪೂರಕಾರೀ ಹೋತಿ। ಸಮಾಧಿಸ್ಮಿಂ ನ ಪರಿಪೂರಕಾರೀ। ಪಞ್ಞಾಯ ನ ಪರಿಪೂರಕಾರೀ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲೇಸು ಪರಿಪೂರಕಾರೀ ಹೋತಿ। ಸಮಾಧಿಸ್ಮಿಂ ನ ಪರಿಪೂರಕಾರೀ। ಪಞ್ಞಾಯ ನ ಪರಿಪೂರಕಾರೀ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲೇಸು ಪರಿಪೂರಕಾರೀ ಹೋತಿ। ಸಮಾಧಿಸ್ಮಿಂ ಪರಿಪೂರಕಾರೀ। ಪಞ್ಞಾಯ ನ ಪರಿಪೂರಕಾರೀ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲೇಸು ಪರಿಪೂರಕಾರೀ ಹೋತಿ। ಸಮಾಧಿಸ್ಮಿಂ ಪರಿಪೂರಕಾರೀ। ಪಞ್ಞಾಯ ಪರಿಪೂರಕಾರೀ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಛಟ್ಠಂ।|
  block |೭॥ ದುತಿಯಸೀಲಸುತ್ತಂ|
    count |೧೩೭|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನ ಸೀಲಗರು ಹೋತಿ ನ ಸೀಲಾಧಿಪತೇಯ್ಯೋ। ನ ಸಮಾಧಿಗರು ಹೋತಿ ನ ಸಮಾಧಾಧಿಪತೇಯ್ಯೋ। ನ ಪಞ್ಞಾಗರು ಹೋತಿ ನ ಪಞ್ಞಾಧಿಪತೇಯ್ಯೋ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲಗರು ಹೋತಿ ಸೀಲಾಧಿಪತೇಯ್ಯೋ। ನ ಸಮಾಧಿಗರು ಹೋತಿ ನ ಸಮಾಧಾಧಿಪತೇಯ್ಯೋ। ನ ಪಞ್ಞಾಗರು ಹೋತಿ ನ ಪಞ್ಞಾಧಿಪತೇಯ್ಯೋ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲಗರು ಹೋತಿ ಸೀಲಾಧಿಪತೇಯ್ಯೋ। ಸಮಾಧಿಗರು ಹೋತಿ ಸಮಾಧಾಧಿಪತೇಯ್ಯೋ। ನ ಪಞ್ಞಾಗರು ಹೋತಿ ನ ಪಞ್ಞಾಧಿಪತೇಯ್ಯೋ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲಗರು ಹೋತಿ ಸೀಲಾಧಿಪತೇಯ್ಯೋ। ಸಮಾಧಿಗರು ಹೋತಿ ಸಮಾಧಾಧಿಪತೇಯ್ಯೋ। ಪಞ್ಞಾಗರು ಹೋತಿ ಪಞ್ಞಾಧಿಪತೇಯ್ಯೋ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಸತ್ತಮಂ।|
  block |೮॥ ನಿಕಟ್ಠಸುತ್ತಂ|
    count |೧೩೮|, |ಚತ್ತಾರೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ನಿಕಟ್ಠಕಾಯೋ ಅನಿಕಟ್ಠಚಿತ್ತೋ। ಅನಿಕಟ್ಠಕಾಯೋ ನಿಕಟ್ಠಚಿತ್ತೋ। ಅನಿಕಟ್ಠಕಾಯೋ ಚ ಅನಿಕಟ್ಠಚಿತ್ತೋ ಚ। ನಿಕಟ್ಠಕಾಯೋ ಚ ನಿಕಟ್ಠಚಿತ್ತೋ ಚ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ನಿಕಟ್ಠಕಾಯೋ ಹೋತಿ ಅನಿಕಟ್ಠಚಿತ್ತೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅರಞ್ಞವನಪತ್ಥಾನಿ ಪನ್ತಾನಿ ಸೇನಾಸನಾನಿ ಪಟಿಸೇವತಿ। ಸೋ ತತ್ಥ ಕಾಮವಿತಕ್ಕಮ್ಪಿ ವಿತಕ್ಕೇತಿ ಬ್ಯಾಪಾದವಿತಕ್ಕಮ್ಪಿ ವಿತಕ್ಕೇತಿ ವಿಹಿಂಸಾವಿತಕ್ಕಮ್ಪಿ ವಿತಕ್ಕೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನಿಕಟ್ಠಕಾಯೋ ಹೋತಿ ಅನಿಕಟ್ಠಚಿತ್ತೋ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ಅನಿಕಟ್ಠಕಾಯೋ ಹೋತಿ ನಿಕಟ್ಠಚಿತ್ತೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನಹೇವ ಖೋ ಅರಞ್ಞವನಪತ್ಥಾನಿ ಪನ್ತಾನಿ ಸೇನಾಸನಾನಿ ಪಟಿಸೇವತಿ। ಸೋ ತತ್ಥ ನೇಕ್ಖಮ್ಮವಿತಕ್ಕಮ್ಪಿ ವಿತಕ್ಕೇತಿ ಅಬ್ಯಾಪಾದವಿತಕ್ಕಮ್ಪಿ ವಿತಕ್ಕೇತಿ ಅವಿಹಿಂಸಾವಿತಕ್ಕಮ್ಪಿ ವಿತಕ್ಕೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಅನಿಕಟ್ಠಕಾಯೋ ಹೋತಿ ನಿಕಟ್ಠಚಿತ್ತೋ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ಅನಿಕಟ್ಠಕಾಯೋ ಚ ಹೋತಿ ಅನಿಕಟ್ಠಚಿತ್ತೋ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನಹೇವ ಖೋ ಅರಞ್ಞವನಪತ್ಥಾನಿ ಪನ್ತಾನಿ ಸೇನಾಸನಾನಿ ಪಟಿಸೇವತಿ। ಸೋ ತತ್ಥ ಕಾಮವಿತಕ್ಕಮ್ಪಿ ವಿತಕ್ಕೇತಿ ಬ್ಯಾಪಾದವಿತಕ್ಕಮ್ಪಿ ವಿತಕ್ಕೇತಿ ವಿಹಿಂಸಾವಿತಕ್ಕಮ್ಪಿ ವಿತಕ್ಕೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಅನಿಕಟ್ಠಕಾಯೋ ಚ ಹೋತಿ ಅನಿಕಟ್ಠಚಿತ್ತೋ ಚ।|
    block |ಕಥಞ್ಚ। ಭಿಕ್ಖವೇ। ಪುಗ್ಗಲೋ ನಿಕಟ್ಠಕಾಯೋ ಚ ಹೋತಿ ನಿಕಟ್ಠಚಿತ್ತೋ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅರಞ್ಞವನಪತ್ಥಾನಿ ಪನ್ತಾನಿ ಸೇನಾಸನಾನಿ ಪಟಿಸೇವತಿ। ಸೋ ತತ್ಥ ನೇಕ್ಖಮ್ಮವಿತಕ್ಕಮ್ಪಿ ವಿತಕ್ಕೇತಿ ಅಬ್ಯಾಪಾದವಿತಕ್ಕಮ್ಪಿ ವಿತಕ್ಕೇತಿ ಅವಿಹಿಂಸಾವಿತಕ್ಕಮ್ಪಿ ವಿತಕ್ಕೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನಿಕಟ್ಠಕಾಯೋ ಚ ಹೋತಿ ನಿಕಟ್ಠಚಿತ್ತೋ ಚ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಅಟ್ಠಮಂ।|
  block |೯॥ ಧಮ್ಮಕಥಿಕಸುತ್ತಂ|
    count |೧೩೯|, |ಚತ್ತಾರೋಮೇ। ಭಿಕ್ಖವೇ। ಧಮ್ಮಕಥಿಕಾ। ಕತಮೇ ಚತ್ತಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಧಮ್ಮಕಥಿಕೋ ಅಪ್ಪಞ್ಚ ಭಾಸತಿ ಅಸಹಿತಞ್ಚ। ಪರಿಸಾ ಚಸ್ಸ ನ ಕುಸಲಾ ಹೋತಿ ಸಹಿತಾಸಹಿತಸ್ಸ। ಏವರೂಪೋ। ಭಿಕ್ಖವೇ। ಧಮ್ಮಕಥಿಕೋ ಏವರೂಪಾಯ ಪರಿಸಾಯ ಧಮ್ಮಕಥಿಕೋತ್ವೇವ ಸಙ್ಖಂ ಗಚ್ಛತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಧಮ್ಮಕಥಿಕೋ ಅಪ್ಪಞ್ಚ ಭಾಸತಿ ಸಹಿತಞ್ಚ। ಪರಿಸಾ ಚಸ್ಸ ಕುಸಲಾ ಹೋತಿ ಸಹಿತಾಸಹಿತಸ್ಸ। ಏವರೂಪೋ। ಭಿಕ್ಖವೇ। ಧಮ್ಮಕಥಿಕೋ ಏವರೂಪಾಯ ಪರಿಸಾಯ ಧಮ್ಮಕಥಿಕೋತ್ವೇವ ಸಙ್ಖಂ ಗಚ್ಛತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಧಮ್ಮಕಥಿಕೋ ಬಹುಞ್ಚ ಭಾಸತಿ ಅಸಹಿತಞ್ಚ। ಪರಿಸಾ ಚಸ್ಸ ನ ಕುಸಲಾ ಹೋತಿ ಸಹಿತಾಸಹಿತಸ್ಸ। ಏವರೂಪೋ। ಭಿಕ್ಖವೇ। ಧಮ್ಮಕಥಿಕೋ ಏವರೂಪಾಯ ಪರಿಸಾಯ ಧಮ್ಮಕಥಿಕೋತ್ವೇವ ಸಙ್ಖಂ ಗಚ್ಛತಿ।|
    block |ಇಧ ಪನ। ಭಿಕ್ಖವೇ। ಏಕಚ್ಚೋ ಧಮ್ಮಕಥಿಕೋ ಬಹುಞ್ಚ ಭಾಸತಿ ಸಹಿತಞ್ಚ। ಪರಿಸಾ ಚಸ್ಸ ಕುಸಲಾ ಹೋತಿ ಸಹಿತಾಸಹಿತಸ್ಸ। ಏವರೂಪೋ। ಭಿಕ್ಖವೇ। ಧಮ್ಮಕಥಿಕೋ ಏವರೂಪಾಯ ಪರಿಸಾಯ ಧಮ್ಮಕಥಿಕೋತ್ವೇವ ಸಙ್ಖಂ ಗಚ್ಛತಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಧಮ್ಮಕಥಿಕಾತಿ। ನವಮಂ।|
  block |೧೦॥ ವಾದೀಸುತ್ತಂ|
    count |೧೪೦|, |ಚತ್ತಾರೋಮೇ। ಭಿಕ್ಖವೇ। ವಾದೀ। ಕತಮೇ ಚತ್ತಾರೋ॥ ಅತ್ಥಿ। ಭಿಕ್ಖವೇ। ವಾದೀ ಅತ್ಥತೋ ಪರಿಯಾದಾನಂ ಗಚ್ಛತಿ। ನೋ ಬ್ಯಞ್ಜನತೋ। ಅತ್ಥಿ। ಭಿಕ್ಖವೇ। ವಾದೀ ಬ್ಯಞ್ಜನತೋ ಪರಿಯಾದಾನಂ ಗಚ್ಛತಿ। ನೋ ಅತ್ಥತೋ। ಅತ್ಥಿ। ಭಿಕ್ಖವೇ। ವಾದೀ ಅತ್ಥತೋ ಚ ಬ್ಯಞ್ಜನತೋ ಚ ಪರಿಯಾದಾನಂ ಗಚ್ಛತಿ। ಅತ್ಥಿ। ಭಿಕ್ಖವೇ। ವಾದೀ ನೇವತ್ಥತೋ ನೋ ಬ್ಯಞ್ಜನತೋ ಪರಿಯಾದಾನಂ ಗಚ್ಛತಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ವಾದೀ। ಅಟ್ಠಾನಮೇತಂ। ಭಿಕ್ಖವೇ। ಅನವಕಾಸೋ ಯಂ ಚತೂಹಿ ಪಟಿಸಮ್ಭಿದಾಹಿ ಸಮನ್ನಾಗತೋ ಅತ್ಥತೋ ವಾ ಬ್ಯಞ್ಜನತೋ ವಾ ಪರಿಯಾದಾನಂ ಗಚ್ಛೇಯ್ಯಾತಿ। ದಸಮಂ।|
    stand |ಪುಗ್ಗಲವಗ್ಗೋ ಚತುತ್ಥೋ।|
    block |ತಸ್ಸುದ್ದಾನಂ|
    block
      block |ಸಂಯೋಜನಂ ಪಟಿಭಾನೋ। ಉಗ್ಘಟಿತಞ್ಞು ಉಟ್ಠಾನಂ।|
      block |ಸಾವಜ್ಜೋ ದ್ವೇ ಚ ಸೀಲಾನಿ। ನಿಕಟ್ಠ ಧಮ್ಮ ವಾದೀ ಚಾತಿ॥|
