block |೮॥ ಅರಹತ್ತವಗ್ಗೋ|
  block |೧॥ ದುಕ್ಖಸುತ್ತಂ|
    count |೭೫|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ದುಕ್ಖಂ ವಿಹರತಿ ಸವಿಘಾತಂ ಸಉಪಾಯಾಸಂ ಸಪರಿಳಾಹಂ। ಕಾಯಸ್ಸ ಭೇದಾ ಪರಂ ಮರಣಾ ದುಗ್ಗತಿ ಪಾಟಿಕಙ್ಖಾ। ಕತಮೇಹಿ ಛಹಿ॥ ಕಾಮವಿತಕ್ಕೇನ। ಬ್ಯಾಪಾದವಿತಕ್ಕೇನ। ವಿಹಿಂಸಾವಿತಕ್ಕೇನ। ಕಾಮಸಞ್ಞಾಯ। ಬ್ಯಾಪಾದಸಞ್ಞಾಯ। ವಿಹಿಂಸಾಸಞ್ಞಾಯ ಇಮೇಹಿ। ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ದುಕ್ಖಂ ವಿಹರತಿ ಸವಿಘಾತಂ ಸಉಪಾಯಾಸಂ ಸಪರಿಳಾಹಂ। ಕಾಯಸ್ಸ ಭೇದಾ ಪರಂ ಮರಣಾ ದುಗ್ಗತಿ ಪಾಟಿಕಙ್ಖಾ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ಸುಖಂ ವಿಹರತಿ ಅವಿಘಾತಂ ಅನುಪಾಯಾಸಂ ಅಪರಿಳಾಹಂ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿ ಪಾಟಿಕಙ್ಖಾ। ಕತಮೇಹಿ ಛಹಿ॥ ನೇಕ್ಖಮ್ಮವಿತಕ್ಕೇನ। ಅಬ್ಯಾಪಾದವಿತಕ್ಕೇನ। ಅವಿಹಿಂಸಾವಿತಕ್ಕೇನ। ನೇಕ್ಖಮ್ಮಸಞ್ಞಾಯ। ಅಬ್ಯಾಪಾದಸಞ್ಞಾಯ। ಅವಿಹಿಂಸಾಸಞ್ಞಾಯ ಇಮೇಹಿ। ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ಸುಖಂ ವಿಹರತಿ ಅವಿಘಾತಂ ಅನುಪಾಯಾಸಂ ಅಪರಿಳಾಹಂ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿ ಪಾಟಿಕಙ್ಖಾತಿ। ಪಠಮಂ।|
  block |೨॥ ಅರಹತ್ತಸುತ್ತಂ|
    count |೭೬|, |ಛ। ಭಿಕ್ಖವೇ। ಧಮ್ಮೇ ಅಪ್ಪಹಾಯ ಅಭಬ್ಬೋ ಅರಹತ್ತಂ ಸಚ್ಛಿಕಾತುಂ। ಕತಮೇ ಛ॥ ಮಾನಂ। ಓಮಾನಂ। ಅತಿಮಾನಂ। ಅಧಿಮಾನಂ। ಥಮ್ಭಂ। ಅತಿನಿಪಾತಂ। ಇಮೇ ಖೋ। ಭಿಕ್ಖವೇ। ಛ ಧಮ್ಮೇ ಅಪ್ಪಹಾಯ ಅಭಬ್ಬೋ ಅರಹತ್ತಂ ಸಚ್ಛಿಕಾತುಂ।|
    block |ಛ। ಭಿಕ್ಖವೇ। ಧಮ್ಮೇ ಪಹಾಯ ಭಬ್ಬೋ ಅರಹತ್ತಂ ಸಚ್ಛಿಕಾತುಂ। ಕತಮೇ ಛ॥ ಮಾನಂ। ಓಮಾನಂ। ಅತಿಮಾನಂ। ಅಧಿಮಾನಂ। ಥಮ್ಭಂ। ಅತಿನಿಪಾತಂ। ಇಮೇ ಖೋ। ಭಿಕ್ಖವೇ। ಛ ಧಮ್ಮೇ ಪಹಾಯ ಭಬ್ಬೋ ಅರಹತ್ತಂ ಸಚ್ಛಿಕಾತುನ್ತಿ। ದುತಿಯಂ।|
  block |೩॥ ಉತ್ತರಿಮನುಸ್ಸಧಮ್ಮಸುತ್ತಂ|
    count |೭೭|, |ಛ। ಭಿಕ್ಖವೇ। ಧಮ್ಮೇ ಅಪ್ಪಹಾಯ ಅಭಬ್ಬೋ ಉತ್ತರಿಮನುಸ್ಸಧಮ್ಮಂ ಅಲಮರಿಯಞಾಣದಸ್ಸನವಿಸೇಸಂ ಸಚ್ಛಿಕಾತುಂ। ಕತಮೇ ಛ॥ ಮುಟ್ಠಸ್ಸಚ್ಚಂ। ಅಸಮ್ಪಜಞ್ಞಂ। ಇನ್ದ್ರಿಯೇಸು ಅಗುತ್ತದ್ವಾರತಂ। ಭೋಜನೇ ಅಮತ್ತಞ್ಞುತಂ। ಕುಹನಂ। ಲಪನಂ। ಇಮೇ ಖೋ। ಭಿಕ್ಖವೇ। ಛ ಧಮ್ಮೇ ಅಪ್ಪಹಾಯ ಅಭಬ್ಬೋ ಉತ್ತರಿಮನುಸ್ಸಧಮ್ಮಂ ಅಲಮರಿಯಞಾಣದಸ್ಸನವಿಸೇಸಂ ಸಚ್ಛಿಕಾತುಂ।|
    block |ಛ। ಭಿಕ್ಖವೇ। ಧಮ್ಮೇ ಪಹಾಯ ಭಬ್ಬೋ ಉತ್ತರಿಮನುಸ್ಸಧಮ್ಮಂ ಅಲಮರಿಯಞಾಣದಸ್ಸನವಿಸೇಸಂ ಸಚ್ಛಿಕಾತುಂ। ಕತಮೇ ಛ॥ ಮುಟ್ಠಸ್ಸಚ್ಚಂ। ಅಸಮ್ಪಜಞ್ಞಂ। ಇನ್ದ್ರಿಯೇಸು ಅಗುತ್ತದ್ವಾರತಂ। ಭೋಜನೇ ಅಮತ್ತಞ್ಞುತಂ। ಕುಹನಂ। ಲಪನಂ। ಇಮೇ ಖೋ। ಭಿಕ್ಖವೇ। ಛ ಧಮ್ಮೇ ಪಹಾಯ ಭಬ್ಬೋ ಉತ್ತರಿಮನುಸ್ಸಧಮ್ಮಂ ಅಲಮರಿಯಞಾಣದಸ್ಸನವಿಸೇಸಂ ಸಚ್ಛಿಕಾತುನ್ತಿ। ತತಿಯಂ।|
  block |೪॥ ಸುಖಸೋಮನಸ್ಸಸುತ್ತಂ|
    count |೭೮|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ಸುಖಸೋಮನಸ್ಸಬಹುಲೋ ವಿಹರತಿ। ಯೋನಿ ಚಸ್ಸ ಆರದ್ಧಾ ಹೋತಿ ಆಸವಾನಂ ಖಯಾಯ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಧಮ್ಮಾರಾಮೋ ಹೋತಿ। ಭಾವನಾರಾಮೋ ಹೋತಿ। ಪಹಾನಾರಾಮೋ ಹೋತಿ। ಪವಿವೇಕಾರಾಮೋ ಹೋತಿ। ಅಬ್ಯಾಪಜ್ಝಾರಾಮೋ ಹೋತಿ। ನಿಪ್ಪಪಞ್ಚಾರಾಮೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ದಿಟ್ಠೇವ ಧಮ್ಮೇ ಸುಖಸೋಮನಸ್ಸಬಹುಲೋ ವಿಹರತಿ। ಯೋನಿ ಚಸ್ಸ ಆರದ್ಧಾ ಹೋತಿ ಆಸವಾನಂ ಖಯಾಯಾತಿ। ಚತುತ್ಥಂ।|
  block |೫॥ ಅಧಿಗಮಸುತ್ತಂ|
    count |೭೯|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಭಬ್ಬೋ ಅನಧಿಗತಂ ವಾ ಕುಸಲಂ ಧಮ್ಮಂ ಅಧಿಗನ್ತುಂ। ಅಧಿಗತಂ ವಾ ಕುಸಲಂ ಧಮ್ಮಂ ಫಾತಿಂ ಕಾತುಂ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಆಯಕುಸಲೋ ಚ ಹೋತಿ। ನ ಅಪಾಯಕುಸಲೋ ಚ ಹೋತಿ। ನ ಉಪಾಯಕುಸಲೋ ಚ ಹೋತಿ। ಅನಧಿಗತಾನಂ ಕುಸಲಾನಂ ಧಮ್ಮಾನಂ ಅಧಿಗಮಾಯ ನ ಛನ್ದಂ ಜನೇತಿ। ಅಧಿಗತೇ ಕುಸಲೇ ಧಮ್ಮೇ ನ ಆರಕ್ಖತಿ। ಸಾತಚ್ಚಕಿರಿಯಾಯ ನ ಸಮ್ಪಾದೇತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಭಬ್ಬೋ ಅನಧಿಗತಂ ವಾ ಕುಸಲಂ ಧಮ್ಮಂ ಅಧಿಗನ್ತುಂ। ಅಧಿಗತಂ ವಾ ಕುಸಲಂ ಧಮ್ಮಂ ಫಾತಿಂ ಕಾತುಂ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭಬ್ಬೋ ಅನಧಿಗತಂ ವಾ ಕುಸಲಂ ಧಮ್ಮಂ ಅಧಿಗನ್ತುಂ। ಅಧಿಗತಂ ವಾ ಕುಸಲಂ ಧಮ್ಮಂ ಫಾತಿಂ ಕಾತುಂ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಆಯಕುಸಲೋ ಚ ಹೋತಿ। ಅಪಾಯಕುಸಲೋ ಚ ಹೋತಿ। ಉಪಾಯಕುಸಲೋ ಚ ಹೋತಿ। ಅನಧಿಗತಾನಂ ಕುಸಲಾನಂ ಧಮ್ಮಾನಂ ಅಧಿಗಮಾಯ ಛನ್ದಂ ಜನೇತಿ। ಅಧಿಗತೇ ಕುಸಲೇ ಧಮ್ಮೇ ಆರಕ್ಖತಿ। ಸಾತಚ್ಚಕಿರಿಯಾಯ ಸಮ್ಪಾದೇತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭಬ್ಬೋ ಅನಧಿಗತಂ ವಾ ಕುಸಲಂ ಧಮ್ಮಂ ಅಧಿಗನ್ತುಂ। ಅಧಿಗತಂ ವಾ ಕುಸಲಂ ಧಮ್ಮಂ ಫಾತಿಂ ಕಾತುನ್ತಿ। ಪಞ್ಚಮಂ।|
  block |೬॥ ಮಹನ್ತತ್ತಸುತ್ತಂ|
    count |೮೦|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ನಚಿರಸ್ಸೇವ ಮಹನ್ತತ್ತಂ ವೇಪುಲ್ಲತ್ತಂ ಪಾಪುಣಾತಿ ಧಮ್ಮೇಸು। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಆಲೋಕಬಹುಲೋ ಚ ಹೋತಿ ಯೋಗಬಹುಲೋ ಚ ವೇದಬಹುಲೋ ಚ ಅಸನ್ತುಟ್ಠಿಬಹುಲೋ ಚ ಅನಿಕ್ಖಿತ್ತಧುರೋ ಚ ಕುಸಲೇಸು ಧಮ್ಮೇಸು ಉತ್ತರಿ ಚ ಪತಾರೇತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ನಚಿರಸ್ಸೇವ ಮಹನ್ತತ್ತಂ ವೇಪುಲ್ಲತ್ತಂ ಪಾಪುಣಾತಿ ಧಮ್ಮೇಸೂತಿ। ಛಟ್ಠಂ।|
  block |೭॥ ಪಠಮನಿರಯಸುತ್ತಂ|
    count |೮೧|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ಛಹಿ॥ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಪಾಪಿಚ್ಛೋ ಚ। ಮಿಚ್ಛಾದಿಟ್ಠಿ ಚ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ಛಹಿ॥ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಮುಸಾವಾದಾ ಪಟಿವಿರತೋ ಹೋತಿ। ಅಪ್ಪಿಚ್ಛೋ ಚ। ಸಮ್ಮಾದಿಟ್ಠಿ ಚ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ। ಸತ್ತಮಂ।|
  block |೮॥ ದುತಿಯನಿರಯಸುತ್ತಂ|
    count |೮೨|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ಛಹಿ॥ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಲುದ್ಧೋ ಚ। ಪಗಬ್ಭೋ ಚ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ಛಹಿ॥ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಮುಸಾವಾದಾ ಪಟಿವಿರತೋ ಹೋತಿ। ಅಲುದ್ಧೋ ಚ। ಅಪ್ಪಗಬ್ಭೋ ಚ। ಇಮೇಹಿ ಖೋ ಭಿಕ್ಖವೇ ಛಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ। ಅಟ್ಠಮಂ।|
  block |೯॥ ಅಗ್ಗಧಮ್ಮಸುತ್ತಂ|
    count |೮೩|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಭಬ್ಬೋ ಅಗ್ಗಂ ಧಮ್ಮಂ ಅರಹತ್ತಂ ಸಚ್ಛಿಕಾತುಂ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಅಸ್ಸದ್ಧೋ ಹೋತಿ। ಅಹಿರಿಕೋ ಹೋತಿ। ಅನೋತ್ತಪ್ಪೀ ಹೋತಿ। ಕುಸೀತೋ ಹೋತಿ। ದುಪ್ಪಞ್ಞೋ ಹೋತಿ। ಕಾಯೇ ಚ ಜೀವಿತೇ ಚ ಸಾಪೇಕ್ಖೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಭಬ್ಬೋ ಅಗ್ಗಂ ಧಮ್ಮಂ ಅರಹತ್ತಂ ಸಚ್ಛಿಕಾತುಂ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭಬ್ಬೋ ಅಗ್ಗಂ ಧಮ್ಮಂ ಅರಹತ್ತಂ ಸಚ್ಛಿಕಾತುಂ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಸದ್ಧೋ ಹೋತಿ। ಹಿರಿಮಾ ಹೋತಿ। ಓತ್ತಪ್ಪೀ ಹೋತಿ। ಆರದ್ಧವೀರಿಯೋ ಹೋತಿ। ಪಞ್ಞವಾ ಹೋತಿ। ಕಾಯೇ ಚ ಜೀವಿತೇ ಚ ಅನಪೇಕ್ಖೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭಬ್ಬೋ ಅಗ್ಗಂ ಧಮ್ಮಂ ಅರಹತ್ತಂ ಸಚ್ಛಿಕಾತುನ್ತಿ। ನವಮಂ।|
  block |೧೦॥ ರತ್ತಿದಿವಸಸುತ್ತಂ|
    count |೮೪|, |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತಸ್ಸ ಭಿಕ್ಖುನೋ ಯಾ ರತ್ತಿ ವಾ ದಿವಸೋ ವಾ ಆಗಚ್ಛತಿ ಹಾನಿಯೇವ ಪಾಟಿಕಙ್ಖಾ ಕುಸಲೇಸು ಧಮ್ಮೇಸು। ನೋ ವುದ್ಧಿ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಮಹಿಚ್ಛೋ ಹೋತಿ। ವಿಘಾತವಾ। ಅಸನ್ತುಟ್ಠೋ। ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರೇನ। ಅಸ್ಸದ್ಧೋ ಹೋತಿ। ದುಸ್ಸೀಲೋ ಹೋತಿ। ಕುಸೀತೋ ಹೋತಿ। ಮುಟ್ಠಸ್ಸತಿ ಹೋತಿ। ದುಪ್ಪಞ್ಞೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತಸ್ಸ ಭಿಕ್ಖುನೋ ಯಾ ರತ್ತಿ ವಾ ದಿವಸೋ ವಾ ಆಗಚ್ಛತಿ ಹಾನಿಯೇವ ಪಾಟಿಕಙ್ಖಾ ಕುಸಲೇಸು ಧಮ್ಮೇಸು। ನೋ ವುದ್ಧಿ।|
    block |ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತಸ್ಸ ಭಿಕ್ಖುನೋ ಯಾ ರತ್ತಿ ವಾ ದಿವಸೋ ವಾ ಆಗಚ್ಛತಿ ವುದ್ಧಿಯೇವ ಪಾಟಿಕಙ್ಖಾ ಕುಸಲೇಸು ಧಮ್ಮೇಸು। ನೋ ಪರಿಹಾನಿ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಮಹಿಚ್ಛೋ ಹೋತಿ। ಅವಿಘಾತವಾ। ಸನ್ತುಟ್ಠೋ। ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರೇನ। ಸದ್ಧೋ ಹೋತಿ। ಸೀಲವಾ ಹೋತಿ। ಆರದ್ಧವೀರಿಯೋ ಹೋತಿ। ಸತಿಮಾ ಹೋತಿ। ಪಞ್ಞವಾ ಹೋತಿ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತಸ್ಸ ಭಿಕ್ಖುನೋ ಯಾ ರತ್ತಿ ವಾ ದಿವಸೋ ವಾ ಆಗಚ್ಛತಿ ವುದ್ಧಿಯೇವ ಪಾಟಿಕಙ್ಖಾ। ಕುಸಲೇಸು ಧಮ್ಮೇಸು ನೋ ಪರಿಹಾನೀತಿ। ದಸಮಂ।|
    stand |ಅರಹತ್ತವಗ್ಗೋ ಅಟ್ಠಮೋ।|
    block |ತಸ್ಸುದ್ದಾನಂ|
    block
      block |ದುಕ್ಖಂ ಅರಹತ್ತಂ ಉತ್ತರಿ ಚ। ಸುಖಂ ಅಧಿಗಮೇನ ಚ।|
      block |ಮಹನ್ತತ್ತಂ ದ್ವಯಂ ನಿರಯೇ। ಅಗ್ಗಧಮ್ಮಞ್ಚ ರತ್ತಿಯೋತಿ॥|
