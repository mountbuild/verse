block |೧೬॥ ವೀಸತಿನಿಪಾತೋ|
  block |೧॥ ಅಧಿಮುತ್ತತ್ಥೇರಗಾಥಾ|
    count |೭೦೫|
      block |ಯಞ್ಞತ್ಥಂ ವಾ ಧನತ್ಥಂ ವಾ। ಯೇ ಹನಾಮ ಮಯಂ ಪುರೇ।|
      block |ಅವಸೇಸಂ ಭಯಂ ಹೋತಿ। ವೇಧನ್ತಿ ವಿಲಪನ್ತಿ ಚ॥|
    count |೭೦೬|
      block |ತಸ್ಸ ತೇ ನತ್ಥಿ ಭೀತತ್ತಂ। ಭಿಯ್ಯೋ ವಣ್ಣೋ ಪಸೀದತಿ।|
      block |ಕಸ್ಮಾ ನ ಪರಿದೇವೇಸಿ। ಏವರೂಪೇ ಮಹಬ್ಭಯೇ॥|
    count |೭೦೭|
      block |ನತ್ಥಿ ಚೇತಸಿಕಂ ದುಕ್ಖಂ। ಅನಪೇಕ್ಖಸ್ಸ ಗಾಮಣಿ।|
      block |ಅತಿಕ್ಕನ್ತಾ ಭಯಾ ಸಬ್ಬೇ। ಖೀಣಸಂಯೋಜನಸ್ಸ ವೇ॥|
    count |೭೦೮|
      block |ಖೀಣಾಯ ಭವನೇತ್ತಿಯಾ। ದಿಟ್ಠೇ ಧಮ್ಮೇ ಯಥಾತಥೇ।|
      block |ನ ಭಯಂ ಮರಣೇ ಹೋತಿ। ಭಾರನಿಕ್ಖೇಪನೇ ಯಥಾ॥|
    count |೭೦೯|
      block |ಸುಚಿಣ್ಣಂ ಬ್ರಹ್ಮಚರಿಯಂ ಮೇ। ಮಗ್ಗೋ ಚಾಪಿ ಸುಭಾವಿತೋ।|
      block |ಮರಣೇ ಮೇ ಭಯಂ ನತ್ಥಿ। ರೋಗಾನಮಿವ ಸಙ್ಖಯೇ॥|
    count |೭೧೦|
      block |ಸುಚಿಣ್ಣಂ ಬ್ರಹ್ಮಚರಿಯಂ ಮೇ। ಮಗ್ಗೋ ಚಾಪಿ ಸುಭಾವಿತೋ।|
      block |ನಿರಸ್ಸಾದಾ ಭವಾ ದಿಟ್ಠಾ। ವಿಸಂ ಪಿತ್ವಾವ ಛಡ್ಡಿತಂ॥|
    count |೭೧೧|
      block |ಪಾರಗೂ ಅನುಪಾದಾನೋ। ಕತಕಿಚ್ಚೋ ಅನಾಸವೋ।|
      block |ತುಟ್ಠೋ ಆಯುಕ್ಖಯಾ ಹೋತಿ। ಮುತ್ತೋ ಆಘಾತನಾ ಯಥಾ॥|
    count |೭೧೨|
      block |ಉತ್ತಮಂ ಧಮ್ಮತಂ ಪತ್ತೋ। ಸಬ್ಬಲೋಕೇ ಅನತ್ಥಿಕೋ।|
      block |ಆದಿತ್ತಾವ ಘರಾ ಮುತ್ತೋ। ಮರಣಸ್ಮಿಂ ನ ಸೋಚತಿ॥|
    count |೭೧೩|
      block |ಯದತ್ಥಿ ಸಙ್ಗತಂ ಕಿಞ್ಚಿ। ಭವೋ ವಾ ಯತ್ಥ ಲಬ್ಭತಿ।|
      block |ಸಬ್ಬಂ ಅನಿಸ್ಸರಂ ಏತಂ। ಇತಿ ವುತ್ತಂ ಮಹೇಸಿನಾ॥|
    count |೭೧೪|
      block |ಯೋ ತಂ ತಥಾ ಪಜಾನಾತಿ। ಯಥಾ ಬುದ್ಧೇನ ದೇಸಿತಂ।|
      block |ನ ಗಣ್ಹಾತಿ ಭವಂ ಕಿಞ್ಚಿ। ಸುತತ್ತಂವ ಅಯೋಗುಳಂ॥|
    count |೭೧೫|
      block |ನ ಮೇ ಹೋತಿ ಅಹೋಸಿನ್ತಿ। ಭವಿಸ್ಸನ್ತಿ ನ ಹೋತಿ ಮೇ।|
      block |ಸಙ್ಖಾರಾ ವಿಗಮಿಸ್ಸನ್ತಿ। ತತ್ಥ ಕಾ ಪರಿದೇವನಾ॥|
    count |೭೧೬|
      block |ಸುದ್ಧಂ ಧಮ್ಮಸಮುಪ್ಪಾದಂ। ಸುದ್ಧಂ ಸಙ್ಖಾರಸನ್ತತಿಂ।|
      block |ಪಸ್ಸನ್ತಸ್ಸ ಯಥಾಭೂತಂ। ನ ಭಯಂ ಹೋತಿ ಗಾಮಣಿ॥|
    count |೭೧೭|
      block |ತಿಣಕಟ್ಠಸಮಂ ಲೋಕಂ। ಯದಾ ಪಞ್ಞಾಯ ಪಸ್ಸತಿ।|
      block |ಮಮತ್ತಂ ಸೋ ಅಸಂವಿನ್ದಂ। ನತ್ಥಿ ಮೇತಿ ನ ಸೋಚತಿ॥|
    count |೭೧೮|
      block |ಉಕ್ಕಣ್ಠಾಮಿ ಸರೀರೇನ। ಭವೇನಮ್ಹಿ ಅನತ್ಥಿಕೋ।|
      block |ಸೋಯಂ ಭಿಜ್ಜಿಸ್ಸತಿ ಕಾಯೋ। ಅಞ್ಞೋ ಚ ನ ಭವಿಸ್ಸತಿ॥|
    count |೭೧೯|
      block |ಯಂ ವೋ ಕಿಚ್ಚಂ ಸರೀರೇನ। ತಂ ಕರೋಥ ಯದಿಚ್ಛಥ।|
      block |ನ ಮೇ ತಪ್ಪಚ್ಚಯಾ ತತ್ಥ। ದೋಸೋ ಪೇಮಞ್ಚ ಹೇಹಿತಿ॥|
    count |೭೨೦|
      block |ತಸ್ಸ ತಂ ವಚನಂ ಸುತ್ವಾ। ಅಬ್ಭುತಂ ಲೋಮಹಂಸನಂ।|
      block |ಸತ್ಥಾನಿ ನಿಕ್ಖಿಪಿತ್ವಾನ। ಮಾಣವಾ ಏತದಬ್ರವುಂ॥|
    count |೭೨೧|
      block |ಕಿಂ ಭದನ್ತೇ ಕರಿತ್ವಾನ। ಕೋ ವಾ ಆಚರಿಯೋ ತವ।|
      block |ಕಸ್ಸ ಸಾಸನಮಾಗಮ್ಮ। ಲಬ್ಭತೇ ತಂ ಅಸೋಕತಾ॥|
    count |೭೨೨|
      block |ಸಬ್ಬಞ್ಞೂ ಸಬ್ಬದಸ್ಸಾವೀ। ಜಿನೋ ಆಚರಿಯೋ ಮಮ।|
      block |ಮಹಾಕಾರುಣಿಕೋ ಸತ್ಥಾ। ಸಬ್ಬಲೋಕತಿಕಿಚ್ಛಕೋ॥|
    count |೭೨೩|
      block |ತೇನಾಯಂ ದೇಸಿತೋ ಧಮ್ಮೋ। ಖಯಗಾಮೀ ಅನುತ್ತರೋ।|
      block |ತಸ್ಸ ಸಾಸನಮಾಗಮ್ಮ। ಲಬ್ಭತೇ ತಂ ಅಸೋಕತಾ॥|
    count |೭೨೪|
      block |ಸುತ್ವಾನ ಚೋರಾ ಇಸಿನೋ ಸುಭಾಸಿತಂ। ನಿಕ್ಖಿಪ್ಪ ಸತ್ಥಾನಿ ಚ ಆವುಧಾನಿ ಚ।|
      block |ತಮ್ಹಾ ಚ ಕಮ್ಮಾ ವಿರಮಿಂಸು ಏಕೇ। ಏಕೇ ಚ ಪಬ್ಬಜ್ಜಮರೋಚಯಿಂಸು॥|
    count |೭೨೫|
      block |ತೇ ಪಬ್ಬಜಿತ್ವಾ ಸುಗತಸ್ಸ ಸಾಸನೇ। ಭಾವೇತ್ವ ಬೋಜ್ಝಙ್ಗಬಲಾನಿ ಪಣ್ಡಿತಾ।|
      block |ಉದಗ್ಗಚಿತ್ತಾ ಸುಮನಾ ಕತಿನ್ದ್ರಿಯಾ। ಫುಸಿಂಸು ನಿಬ್ಬಾನಪದಂ ಅಸಙ್ಖತನ್ತಿ॥|
    stand |…ಅಧಿಮುತ್ತೋ ಥೇರೋ…।|
  block |೨॥ ಪಾರಾಪರಿಯತ್ಥೇರಗಾಥಾ|
    count |೭೨೬|
      block |ಸಮಣಸ್ಸ ಅಹು ಚಿನ್ತಾ। ಪಾರಾಪರಿಯಸ್ಸ ಭಿಕ್ಖುನೋ।|
      block |ಏಕಕಸ್ಸ ನಿಸಿನ್ನಸ್ಸ। ಪವಿವಿತ್ತಸ್ಸ ಝಾಯಿನೋ॥|
    count |೭೨೭|
      block |ಕಿಮಾನುಪುಬ್ಬಂ ಪುರಿಸೋ। ಕಿಂ ವತಂ ಕಿಂ ಸಮಾಚಾರಂ।|
      block |ಅತ್ತನೋ ಕಿಚ್ಚಕಾರೀಸ್ಸ। ನ ಚ ಕಞ್ಚಿ ವಿಹೇಠಯೇ॥|
    count |೭೨೮|
      block |ಇನ್ದ್ರಿಯಾನಿ ಮನುಸ್ಸಾನಂ। ಹಿತಾಯ ಅಹಿತಾಯ ಚ।|
      block |ಅರಕ್ಖಿತಾನಿ ಅಹಿತಾಯ। ರಕ್ಖಿತಾನಿ ಹಿತಾಯ ಚ॥|
    count |೭೨೯|
      block |ಇನ್ದ್ರಿಯಾನೇವ ಸಾರಕ್ಖಂ। ಇನ್ದ್ರಿಯಾನಿ ಚ ಗೋಪಯಂ।|
      block |ಅತ್ತನೋ ಕಿಚ್ಚಕಾರೀಸ್ಸ। ನ ಚ ಕಞ್ಚಿ ವಿಹೇಠಯೇ॥|
    count |೭೩೦|
      block |ಚಕ್ಖುನ್ದ್ರಿಯಂ ಚೇ ರೂಪೇಸು। ಗಚ್ಛನ್ತಂ ಅನಿವಾರಯಂ।|
      block |ಅನಾದೀನವದಸ್ಸಾವೀ। ಸೋ ದುಕ್ಖಾ ನ ಹಿ ಮುಚ್ಚತಿ॥|
    count |೭೩೧|
      block |ಸೋತಿನ್ದ್ರಿಯಂ ಚೇ ಸದ್ದೇಸು। ಗಚ್ಛನ್ತಂ ಅನಿವಾರಯಂ।|
      block |ಅನಾದೀನವದಸ್ಸಾವೀ। ಸೋ ದುಕ್ಖಾ ನ ಹಿ ಮುಚ್ಚತಿ॥|
    count |೭೩೨|
      block |ಅನಿಸ್ಸರಣದಸ್ಸಾವೀ। ಗನ್ಧೇ ಚೇ ಪಟಿಸೇವತಿ।|
      block |ನ ಸೋ ಮುಚ್ಚತಿ ದುಕ್ಖಮ್ಹಾ। ಗನ್ಧೇಸು ಅಧಿಮುಚ್ಛಿತೋ॥|
    count |೭೩೩|
      block |ಅಮ್ಬಿಲಂ ಮಧುರಗ್ಗಞ್ಚ। ತಿತ್ತಕಗ್ಗಮನುಸ್ಸರಂ।|
      block |ರಸತಣ್ಹಾಯ ಗಧಿತೋ। ಹದಯಂ ನಾವಬುಜ್ಝತಿ॥|
    count |೭೩೪|
      block |ಸುಭಾನ್ಯಪ್ಪಟಿಕೂಲಾನಿ। ಫೋಟ್ಠಬ್ಬಾನಿ ಅನುಸ್ಸರಂ।|
      block |ರತ್ತೋ ರಾಗಾಧಿಕರಣಂ। ವಿವಿಧಂ ವಿನ್ದತೇ ದುಖಂ॥|
    count |೭೩೫|
      block |ಮನಂ ಚೇತೇಹಿ ಧಮ್ಮೇಹಿ। ಯೋ ನ ಸಕ್ಕೋತಿ ರಕ್ಖಿತುಂ।|
      block |ತತೋ ನಂ ದುಕ್ಖಮನ್ವೇತಿ। ಸಬ್ಬೇಹೇತೇಹಿ ಪಞ್ಚಹಿ॥|
    count |೭೩೬|
      block |ಪುಬ್ಬಲೋಹಿತಸಮ್ಪುಣ್ಣಂ। ಬಹುಸ್ಸ ಕುಣಪಸ್ಸ ಚ।|
      block |ನರವೀರಕತಂ ವಗ್ಗುಂ। ಸಮುಗ್ಗಮಿವ ಚಿತ್ತಿತಂ॥|
    count |೭೩೭|
      block |ಕಟುಕಂ ಮಧುರಸ್ಸಾದಂ। ಪಿಯನಿಬನ್ಧನಂ ದುಖಂ।|
      block |ಖುರಂವ ಮಧುನಾ ಲಿತ್ತಂ। ಉಲ್ಲಿಹಂ ನಾವಬುಜ್ಝತಿ॥|
    count |೭೩೮|
      block |ಇತ್ಥಿರೂಪೇ ಇತ್ಥಿಸರೇ। ಫೋಟ್ಠಬ್ಬೇಪಿ ಚ ಇತ್ಥಿಯಾ।|
      block |ಇತ್ಥಿಗನ್ಧೇಸು ಸಾರತ್ತೋ। ವಿವಿಧಂ ವಿನ್ದತೇ ದುಖಂ॥|
    count |೭೩೯|
      block |ಇತ್ಥಿಸೋತಾನಿ ಸಬ್ಬಾನಿ। ಸನ್ದನ್ತಿ ಪಞ್ಚ ಪಞ್ಚಸು।|
      block |ತೇಸಮಾವರಣಂ ಕಾತುಂ। ಯೋ ಸಕ್ಕೋತಿ ವೀರಿಯವಾ॥|
    count |೭೪೦|
      block |ಸೋ ಅತ್ಥವಾ ಸೋ ಧಮ್ಮಟ್ಠೋ। ಸೋ ದಕ್ಖೋ ಸೋ ವಿಚಕ್ಖಣೋ।|
      block |ಕರೇಯ್ಯ ರಮಮಾನೋಪಿ। ಕಿಚ್ಚಂ ಧಮ್ಮತ್ಥಸಂಹಿತಂ॥|
    count |೭೪೧|
      block |ಅಥೋ ಸೀದತಿ ಸಞ್ಞುತ್ತಂ। ವಜ್ಜೇ ಕಿಚ್ಚಂ ನಿರತ್ಥಕಂ।|
      block |ನ ತಂ ಕಿಚ್ಚನ್ತಿ ಮಞ್ಞಿತ್ವಾ। ಅಪ್ಪಮತ್ತೋ ವಿಚಕ್ಖಣೋ॥|
    count |೭೪೨|
      block |ಯಞ್ಚ ಅತ್ಥೇನ ಸಞ್ಞುತ್ತಂ। ಯಾ ಚ ಧಮ್ಮಗತಾ ರತಿ।|
      block |ತಂ ಸಮಾದಾಯ ವತ್ತೇಥ। ಸಾ ಹಿ ವೇ ಉತ್ತಮಾ ರತಿ॥|
    count |೭೪೩|
      block |ಉಚ್ಚಾವಚೇಹುಪಾಯೇಹಿ। ಪರೇಸಮಭಿಜಿಗೀಸತಿ।|
      block |ಹನ್ತ್ವಾ ವಧಿತ್ವಾ ಅಥ ಸೋಚಯಿತ್ವಾ। ಆಲೋಪತಿ ಸಾಹಸಾ ಯೋ ಪರೇಸಂ॥|
    count |೭೪೪|
      block |ತಚ್ಛನ್ತೋ ಆಣಿಯಾ ಆಣಿಂ। ನಿಹನ್ತಿ ಬಲವಾ ಯಥಾ।|
      block |ಇನ್ದ್ರಿಯಾನಿನ್ದ್ರಿಯೇಹೇವ। ನಿಹನ್ತಿ ಕುಸಲೋ ತಥಾ॥|
    count |೭೪೫|
      block |ಸದ್ಧಂ ವೀರಿಯಂ ಸಮಾಧಿಞ್ಚ। ಸತಿಪಞ್ಞಞ್ಚ ಭಾವಯಂ।|
      block |ಪಞ್ಚ ಪಞ್ಚಹಿ ಹನ್ತ್ವಾನ। ಅನೀಘೋ ಯಾತಿ ಬ್ರಾಹ್ಮಣೋ॥|
    count |೭೪೬|
      block |ಸೋ ಅತ್ಥವಾ ಸೋ ಧಮ್ಮಟ್ಠೋ। ಕತ್ವಾ ವಾಕ್ಯಾನುಸಾಸನಿಂ।|
      block |ಸಬ್ಬೇನ ಸಬ್ಬಂ ಬುದ್ಧಸ್ಸ। ಸೋ ನರೋ ಸುಖಮೇಧತೀತಿ॥|
    stand |…ಪಾರಾಪರಿಯೋ ಥೇರೋ…।|
  block |೩॥ ತೇಲಕಾನಿತ್ಥೇರಗಾಥಾ|
    count |೭೪೭|
      block |ಚಿರರತ್ತಂ ವತಾತಾಪೀ। ಧಮ್ಮಂ ಅನುವಿಚಿನ್ತಯಂ।|
      block |ಸಮಂ ಚಿತ್ತಸ್ಸ ನಾಲತ್ಥಂ। ಪುಚ್ಛಂ ಸಮಣಬ್ರಾಹ್ಮಣೇ॥|
    count |೭೪೮|
      block |ಕೋ ಸೋ ಪಾರಙ್ಗತೋ ಲೋಕೇ। ಕೋ ಪತ್ತೋ ಅಮತೋಗಧಂ।|
      block |ಕಸ್ಸ ಧಮ್ಮಂ ಪಟಿಚ್ಛಾಮಿ। ಪರಮತ್ಥವಿಜಾನನಂ॥|
    count |೭೪೯|
      block |ಅನ್ತೋವಙ್ಕಗತೋ ಆಸಿ। ಮಚ್ಛೋವ ಘಸಮಾಮಿಸಂ।|
      block |ಬದ್ಧೋ ಮಹಿನ್ದಪಾಸೇನ। ವೇಪಚಿತ್ಯಸುರೋ ಯಥಾ॥|
    count |೭೫೦|
      block |ಅಞ್ಛಾಮಿ ನಂ ನ ಮುಞ್ಚಾಮಿ। ಅಸ್ಮಾ ಸೋಕಪರಿದ್ದವಾ।|
      block |ಕೋ ಮೇ ಬನ್ಧಂ ಮುಞ್ಚಂ ಲೋಕೇ। ಸಮ್ಬೋಧಿಂ ವೇದಯಿಸ್ಸತಿ॥|
    count |೭೫೧|
      block |ಸಮಣಂ ಬ್ರಾಹ್ಮಣಂ ವಾ ಕಂ। ಆದಿಸನ್ತಂ ಪಭಙ್ಗುನಂ॥|
      block |ಕಸ್ಸ ಧಮ್ಮಂ ಪಟಿಚ್ಛಾಮಿ। ಜರಾಮಚ್ಚುಪವಾಹನಂ॥|
    count |೭೫೨|
      block |ವಿಚಿಕಿಚ್ಛಾಕಙ್ಖಾಗನ್ಥಿತಂ। ಸಾರಮ್ಭಬಲಸಞ್ಞುತಂ।|
      block |ಕೋಧಪ್ಪತ್ತಮನತ್ಥದ್ಧಂ। ಅಭಿಜಪ್ಪಪ್ಪದಾರಣಂ॥|
    count |೭೫೩|
      block |ತಣ್ಹಾಧನುಸಮುಟ್ಠಾನಂ। ದ್ವೇ ಚ ಪನ್ನರಸಾಯುತಂ।|
      block |ಪಸ್ಸ ಓರಸಿಕಂ ಬಾಳ್ಹಂ। ಭೇತ್ವಾನ ಯದಿ ತಿಟ್ಠತಿ॥|
    count |೭೫೪|
      block |ಅನುದಿಟ್ಠೀನಂ ಅಪ್ಪಹಾನಂ। ಸಙ್ಕಪ್ಪಪರತೇಜಿತಂ।|
      block |ತೇನ ವಿದ್ಧೋ ಪವೇಧಾಮಿ। ಪತ್ತಂವ ಮಾಲುತೇರಿತಂ॥|
    count |೭೫೫|
      block |ಅಜ್ಝತ್ತಂ ಮೇ ಸಮುಟ್ಠಾಯ। ಖಿಪ್ಪಂ ಪಚ್ಚತಿ ಮಾಮಕಂ।|
      block |ಛಫಸ್ಸಾಯತನೀ ಕಾಯೋ। ಯತ್ಥ ಸರತಿ ಸಬ್ಬದಾ॥|
    count |೭೫೬|
      block |ತಂ ನ ಪಸ್ಸಾಮಿ ತೇಕಿಚ್ಛಂ। ಯೋ ಮೇತಂ ಸಲ್ಲಮುದ್ಧರೇ।|
      block |ನಾನಾರಜ್ಜೇನ ಸತ್ಥೇನ। ನಾಞ್ಞೇನ ವಿಚಿಕಿಚ್ಛಿತಂ॥|
    count |೭೫೭|
      block |ಕೋ ಮೇ ಅಸತ್ಥೋ ಅವಣೋ। ಸಲ್ಲಮಬ್ಭನ್ತರಪಸ್ಸಯಂ।|
      block |ಅಹಿಂಸಂ ಸಬ್ಬಗತ್ತಾನಿ। ಸಲ್ಲಂ ಮೇ ಉದ್ಧರಿಸ್ಸತಿ॥|
    count |೭೫೮|
      block |ಧಮ್ಮಪ್ಪತಿ ಹಿ ಸೋ ಸೇಟ್ಠೋ। ವಿಸದೋಸಪ್ಪವಾಹಕೋ।|
      block |ಗಮ್ಭೀರೇ ಪತಿತಸ್ಸ ಮೇ। ಥಲಂ ಪಾಣಿಞ್ಚ ದಸ್ಸಯೇ॥|
    count |೭೫೯|
      block |ರಹದೇಹಮಸ್ಮಿ ಓಗಾಳ್ಹೋ। ಅಹಾರಿಯರಜಮತ್ತಿಕೇ।|
      block |ಮಾಯಾಉಸೂಯಸಾರಮ್ಭ। ಥಿನಮಿದ್ಧಮಪತ್ಥಟೇ॥|
    count |೭೬೦|
      block |ಉದ್ಧಚ್ಚಮೇಘಥನಿತಂ। ಸಂಯೋಜನವಲಾಹಕಂ।|
      block |ವಾಹಾ ವಹನ್ತಿ ಕುದ್ದಿಟ್ಠಿಂ। ಸಙ್ಕಪ್ಪಾ ರಾಗನಿಸ್ಸಿತಾ॥|
    count |೭೬೧|
      block |ಸವನ್ತಿ ಸಬ್ಬಧಿ ಸೋತಾ। ಲತಾ ಉಬ್ಭಿಜ್ಜ ತಿಟ್ಠತಿ।|
      block |ತೇ ಸೋತೇ ಕೋ ನಿವಾರೇಯ್ಯ। ತಂ ಲತಂ ಕೋ ಹಿ ಛೇಚ್ಛತಿ॥|
    count |೭೬೨|
      block |ವೇಲಂ ಕರೋಥ ಭದ್ದನ್ತೇ। ಸೋತಾನಂ ಸನ್ನಿವಾರಣಂ।|
      block |ಮಾ ತೇ ಮನೋಮಯೋ ಸೋತೋ। ರುಕ್ಖಂವ ಸಹಸಾ ಲುವೇ॥|
    count |೭೬೩|
      block |ಏವಂ ಮೇ ಭಯಜಾತಸ್ಸ। ಅಪಾರಾ ಪಾರಮೇಸತೋ।|
      block |ತಾಣೋ ಪಞ್ಞಾವುಧೋ ಸತ್ಥಾ। ಇಸಿಸಙ್ಘನಿಸೇವಿತೋ॥|
    count |೭೬೪|
      block |ಸೋಪಾಣಂ ಸುಗತಂ ಸುದ್ಧಂ। ಧಮ್ಮಸಾರಮಯಂ ದಳ್ಹಂ।|
      block |ಪಾದಾಸಿ ವುಯ್ಹಮಾನಸ್ಸ। ಮಾ ಭಾಯೀತಿ ಚ ಮಬ್ರವಿ॥|
    count |೭೬೫|
      block |ಸತಿಪಟ್ಠಾನಪಾಸಾದಂ। ಆರುಯ್ಹ ಪಚ್ಚವೇಕ್ಖಿಸಂ।|
      block |ಯಂ ತಂ ಪುಬ್ಬೇ ಅಮಞ್ಞಿಸ್ಸಂ। ಸಕ್ಕಾಯಾಭಿರತಂ ಪಜಂ॥|
    count |೭೬೬|
      block |ಯದಾ ಚ ಮಗ್ಗಮದ್ದಕ್ಖಿಂ। ನಾವಾಯ ಅಭಿರೂಹನಂ।|
      block |ಅನಧಿಟ್ಠಾಯ ಅತ್ತಾನಂ। ತಿತ್ಥಮದ್ದಕ್ಖಿಮುತ್ತಮಂ॥|
    count |೭೬೭|
      block |ಸಲ್ಲಂ ಅತ್ತಸಮುಟ್ಠಾನಂ। ಭವನೇತ್ತಿಪ್ಪಭಾವಿತಂ।|
      block |ಏತೇಸಂ ಅಪ್ಪವತ್ತಾಯ। ದೇಸೇಸಿ ಮಗ್ಗಮುತ್ತಮಂ॥|
    count |೭೬೮|
      block |ದೀಘರತ್ತಾನುಸಯಿತಂ। ಚಿರರತ್ತಮಧಿಟ್ಠಿತಂ।|
      block |ಬುದ್ಧೋ ಮೇಪಾನುದೀ ಗನ್ಥಂ। ವಿಸದೋಸಪ್ಪವಾಹನೋತಿ॥|
    stand |…ತೇಲಕಾನಿ ಥೇರೋ…।|
  block |೪॥ ರಟ್ಠಪಾಲತ್ಥೇರಗಾಥಾ|
    count |೭೬೯|
      block |ಪಸ್ಸ ಚಿತ್ತಕತಂ ಬಿಮ್ಬಂ। ಅರುಕಾಯಂ ಸಮುಸ್ಸಿತಂ।|
      block |ಆತುರಂ ಬಹುಸಙ್ಕಪ್ಪಂ। ಯಸ್ಸ ನತ್ಥಿ ಧುವಂ ಠಿತಿ॥|
    count |೭೭೦|
      block |ಪಸ್ಸ ಚಿತ್ತಕತಂ ರೂಪಂ। ಮಣಿನಾ ಕುಣ್ಡಲೇನ ಚ।|
      block |ಅಟ್ಠಿಂ ತಚೇನ ಓನದ್ಧಂ। ಸಹ ವತ್ಥೇಹಿ ಸೋಭತಿ॥|
    count |೭೭೧|
      block |ಅಲತ್ತಕಕತಾ ಪಾದಾ। ಮುಖಂ ಚುಣ್ಣಕಮಕ್ಖಿತಂ।|
      block |ಅಲಂ ಬಾಲಸ್ಸ ಮೋಹಾಯ। ನೋ ಚ ಪಾರಗವೇಸಿನೋ॥|
    count |೭೭೨|
      block |ಅಟ್ಠಪದಕತಾ ಕೇಸಾ। ನೇತ್ತಾ ಅಞ್ಜನಮಕ್ಖಿತಾ।|
      block |ಅಲಂ ಬಾಲಸ್ಸ ಮೋಹಾಯ। ನೋ ಚ ಪಾರಗವೇಸಿನೋ॥|
    count |೭೭೩|
      block |ಅಞ್ಜನೀವ ನವಾ ಚಿತ್ತಾ। ಪೂತಿಕಾಯೋ ಅಲಙ್ಕತೋ।|
      block |ಅಲಂ ಬಾಲಸ್ಸ ಮೋಹಾಯ। ನೋ ಚ ಪಾರಗವೇಸಿನೋ॥|
    count |೭೭೪|
      block |ಓದಹಿ ಮಿಗವೋ ಪಾಸಂ। ನಾಸದಾ ವಾಗುರಂ ಮಿಗೋ।|
      block |ಭುತ್ವಾ ನಿವಾಪಂ ಗಚ್ಛಾಮ। ಕನ್ದನ್ತೇ ಮಿಗಬನ್ಧಕೇ॥|
    count |೭೭೫|
      block |ಛಿನ್ನೋ ಪಾಸೋ ಮಿಗವಸ್ಸ। ನಾಸದಾ ವಾಗುರಂ ಮಿಗೋ।|
      block |ಭುತ್ವಾ ನಿವಾಪಂ ಗಚ್ಛಾಮ। ಸೋಚನ್ತೇ ಮಿಗಲುದ್ದಕೇ॥|
    count |೭೭೬|
      block |ಪಸ್ಸಾಮಿ ಲೋಕೇ ಸಧನೇ ಮನುಸ್ಸೇ। ಲದ್ಧಾನ ವಿತ್ತಂ ನ ದದನ್ತಿ ಮೋಹಾ।|
      block |ಲುದ್ಧಾ ಧನಂ ಸನ್ನಿಚಯಂ ಕರೋನ್ತಿ। ಭಿಯ್ಯೋವ ಕಾಮೇ ಅಭಿಪತ್ಥಯನ್ತಿ॥|
    count |೭೭೭|
      block |ರಾಜಾ ಪಸಯ್ಹಪ್ಪಥವಿಂ ವಿಜೇತ್ವಾ। ಸಸಾಗರನ್ತಂ ಮಹಿಮಾವಸನ್ತೋ।|
      block |ಓರಂ ಸಮುದ್ದಸ್ಸ ಅತಿತ್ತರೂಪೋ। ಪಾರಂ ಸಮುದ್ದಸ್ಸಪಿ ಪತ್ಥಯೇಥ॥|
    count |೭೭೮|
      block |ರಾಜಾ ಚ ಅಞ್ಞೇ ಚ ಬಹೂ ಮನುಸ್ಸಾ। ಅವೀತತಣ್ಹಾ ಮರಣಂ ಉಪೇನ್ತಿ।|
      block |ಊನಾವ ಹುತ್ವಾನ ಜಹನ್ತಿ ದೇಹಂ। ಕಾಮೇಹಿ ಲೋಕಮ್ಹಿ ನ ಹತ್ಥಿ ತಿತ್ತಿ॥|
    count |೭೭೯|
      block |ಕನ್ದನ್ತಿ ನಂ ಞಾತೀ ಪಕಿರಿಯ ಕೇಸೇ। ಅಹೋ ವತಾ ನೋ ಅಮರಾತಿ ಚಾಹು।|
      block |ವತ್ಥೇನ ನಂ ಪಾರುತಂ ನೀಹರಿತ್ವಾ। ಚಿತಂ ಸಮೋಧಾಯ ತತೋ ಡಹನ್ತಿ॥|
    count |೭೮೦|
      block |ಸೋ ಡಯ್ಹತಿ ಸೂಲೇಹಿ ತುಜ್ಜಮಾನೋ। ಏಕೇನ ವತ್ಥೇನ ಪಹಾಯ ಭೋಗೇ।|
      block |ನ ಮೀಯಮಾನಸ್ಸ ಭವನ್ತಿ ತಾಣಾ। ಞಾತೀ ಚ ಮಿತ್ತಾ ಅಥ ವಾ ಸಹಾಯಾ॥|
    count |೭೮೧|
      block |ದಾಯಾದಕಾ ತಸ್ಸ ಧನಂ ಹರನ್ತಿ। ಸತ್ತೋ ಪನ ಗಚ್ಛತಿ ಯೇನ ಕಮ್ಮಂ।|
      block |ನ ಮೀಯಮಾನಂ ಧನಮನ್ವೇತಿ ಕಿಞ್ಚಿ। ಪುತ್ತಾ ಚ ದಾರಾ ಚ ಧನಞ್ಚ ರಟ್ಠಂ॥|
    count |೭೮೨|
      block |ನ ದೀಘಮಾಯುಂ ಲಭತೇ ಧನೇನ। ನ ಚಾಪಿ ವಿತ್ತೇನ ಜರಂ ವಿಹನ್ತಿ।|
      block |ಅಪ್ಪಪ್ಪಂ ಹಿದಂ ಜೀವಿತಮಾಹು ಧೀರಾ। ಅಸಸ್ಸತಂ ವಿಪ್ಪರಿಣಾಮಧಮ್ಮಂ॥|
    count |೭೮೩|
      block |ಅಡ್ಢಾ ದಲಿದ್ದಾ ಚ ಫುಸನ್ತಿ ಫಸ್ಸಂ। ಬಾಲೋ ಚ ಧೀರೋ ಚ ತಥೇವ ಫುಟ್ಠೋ।|
      block |ಬಾಲೋ ಹಿ ಬಾಲ್ಯಾ ವಧಿತೋವ ಸೇತಿ। ಧೀರೋ ಚ ನೋ ವೇಧತಿ ಫಸ್ಸಫುಟ್ಠೋ॥|
    count |೭೮೪|
      block |ತಸ್ಮಾ ಹಿ ಪಞ್ಞಾವ ಧನೇನ ಸೇಯ್ಯಾ। ಯಾಯ ವೋಸಾನಮಿಧಾಧಿಗಚ್ಛತಿ।|
      block |ಅಬ್ಯೋಸಿತತ್ತಾ ಹಿ ಭವಾಭವೇಸು। ಪಾಪಾನಿ ಕಮ್ಮಾನಿ ಕರೋತಿ ಮೋಹಾ॥|
    count |೭೮೫|
      block |ಉಪೇತಿ ಗಬ್ಭಞ್ಚ ಪರಞ್ಚ ಲೋಕಂ। ಸಂಸಾರಮಾಪಜ್ಜ ಪರಮ್ಪರಾಯ।|
      block |ತಸ್ಸಪ್ಪಪಞ್ಞೋ ಅಭಿಸದ್ದಹನ್ತೋ। ಉಪೇತಿ ಗಬ್ಭಞ್ಚ ಪರಞ್ಚ ಲೋಕಂ॥|
    count |೭೮೬|
      block |ಚೋರೋ ಯಥಾ ಸನ್ಧಿಮುಖೇ ಗಹೀತೋ। ಸಕಮ್ಮುನಾ ಹಞ್ಞತಿ ಪಾಪಧಮ್ಮೋ।|
      block |ಏವಂ ಪಜಾ ಪೇಚ್ಚ ಪರಮ್ಹಿ ಲೋಕೇ। ಸಕಮ್ಮುನಾ ಹಞ್ಞತಿ ಪಾಪಧಮ್ಮೋ॥|
    count |೭೮೭|
      block |ಕಾಮಾ ಹಿ ಚಿತ್ರಾ ಮಧುರಾ ಮನೋರಮಾ। ವಿರೂಪರೂಪೇನ ಮಥೇನ್ತಿ ಚಿತ್ತಂ।|
      block |ಆದೀನವಂ ಕಾಮಗುಣೇಸು ದಿಸ್ವಾ। ತಸ್ಮಾ ಅಹಂ ಪಬ್ಬಜಿತೋಮ್ಹಿ ರಾಜ॥|
    count |೭೮೮|
      block |ದುಮಪ್ಫಲಾನೀವ ಪತನ್ತಿ ಮಾಣವಾ। ದಹರಾ ಚ ವುಡ್ಢಾ ಚ ಸರೀರಭೇದಾ।|
      block |ಏತಮ್ಪಿ ದಿಸ್ವಾ ಪಬ್ಬಜಿತೋಮ್ಹಿ ರಾಜ। ಅಪಣ್ಣಕಂ ಸಾಮಞ್ಞಮೇವ ಸೇಯ್ಯೋ॥|
    count |೭೮೯|
      block |ಸದ್ಧಾಯಾಹಂ ಪಬ್ಬಜಿತೋ। ಉಪೇತೋ ಜಿನಸಾಸನೇ।|
      block |ಅವಜ್ಝಾ ಮಯ್ಹಂ ಪಬ್ಬಜ್ಜಾ। ಅನಣೋ ಭುಞ್ಜಾಮಿ ಭೋಜನಂ॥|
    count |೭೯೦|
      block |ಕಾಮೇ ಆದಿತ್ತತೋ ದಿಸ್ವಾ। ಜಾತರೂಪಾನಿ ಸತ್ಥತೋ।|
      block |ಗಬ್ಭವೋಕ್ಕನ್ತಿತೋ ದುಕ್ಖಂ। ನಿರಯೇಸು ಮಹಬ್ಭಯಂ॥|
    count |೭೯೧|
      block |ಏತಮಾದೀನವಂ ಞತ್ವಾ। ಸಂವೇಗಂ ಅಲಭಿಂ ತದಾ।|
      block |ಸೋಹಂ ವಿದ್ಧೋ ತದಾ ಸನ್ತೋ। ಸಮ್ಪತ್ತೋ ಆಸವಕ್ಖಯಂ॥|
    count |೭೯೨|
      block |ಪರಿಚಿಣ್ಣೋ ಮಯಾ ಸತ್ಥಾ। ಕತಂ ಬುದ್ಧಸ್ಸ ಸಾಸನಂ।|
      block |ಓಹಿತೋ ಗರುಕೋ ಭಾರೋ। ಭವನೇತ್ತಿ ಸಮೂಹತಾ॥|
    count |೭೯೩|
      block |ಯಸ್ಸತ್ಥಾಯ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
      block |ಸೋ ಮೇ ಅತ್ಥೋ ಅನುಪ್ಪತ್ತೋ। ಸಬ್ಬಸಂಯೋಜನಕ್ಖಯೋತಿ॥|
    stand |… ರಟ್ಠಪಾಲೋ ಥೇರೋ…।|
  block |೫॥ ಮಾಲುಕ್ಯಪುತ್ತತ್ಥೇರಗಾಥಾ|
    count |೭೯೪|
      block |ರೂಪಂ ದಿಸ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೭೯೫|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ರೂಪಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೭೯೬|
      block |ಸದ್ದಂ ಸುತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೭೯೭|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ಸದ್ದಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೭೯೮|
      block |ಗನ್ಧಂ ಘತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೭೯೯|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ಗನ್ಧಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೮೦೦|
      block |ರಸಂ ಭೋತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೮೦೧|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ರಸಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೮೦೨|
      block |ಫಸ್ಸಂ ಫುಸ್ಸ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೮೦೩|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ಫಸ್ಸಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೮೦೪|
      block |ಧಮ್ಮಂ ಞತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿ ಕರೋತೋ।|
      block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ್ಸ ತಿಟ್ಠತಿ॥|
    count |೮೦೫|
      block |ತಸ್ಸ ವಡ್ಢನ್ತಿ ವೇದನಾ। ಅನೇಕಾ ಧಮ್ಮಸಮ್ಭವಾ।|
      block |ಅಭಿಜ್ಝಾ ಚ ವಿಹೇಸಾ ಚ। ಚಿತ್ತಮಸ್ಸೂಪಹಞ್ಞತಿ।|
      block |ಏವಮಾಚಿನತೋ ದುಕ್ಖಂ। ಆರಾ ನಿಬ್ಬಾನ ವುಚ್ಚತಿ॥|
    count |೮೦೬|
      block |ನ ಸೋ ರಜ್ಜತಿ ರೂಪೇಸು। ರೂಪಂ ದಿಸ್ವಾ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೦೭|
      block |ಯಥಾಸ್ಸ ಪಸ್ಸತೋ ರೂಪಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    count |೮೦೮|
      block |ನ ಸೋ ರಜ್ಜತಿ ಸದ್ದೇಸು। ಸದ್ದಂ ಸುತ್ವಾ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೦೯|
      block |ಯಥಾಸ್ಸ ಸುಣತೋ ಸದ್ದಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    count |೮೧೦|
      block |ನ ಸೋ ರಜ್ಜತಿ ಗನ್ಧೇಸು। ಗನ್ಧಂ ಘತ್ವಾ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೧೧|
      block |ಯಥಾಸ್ಸ ಘಾಯತೋ ಗನ್ಧಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    count |೮೧೨|
      block |ನ ಸೋ ರಜ್ಜತಿ ರಸೇಸು। ರಸಂ ಭೋತ್ವಾ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೧೩|
      block |ಯಥಾಸ್ಸ ಸಾಯರತೋ ರಸಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    count |೮೧೪|
      block |ನ ಸೋ ರಜ್ಜತಿ ಫಸ್ಸೇಸು। ಫಸ್ಸಂ ಫುಸ್ಸ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೧೫|
      block |ಯಥಾಸ್ಸ ಫುಸತೋ ಫಸ್ಸಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    count |೮೧೬|
      block |ನ ಸೋ ರಜ್ಜತಿ ಧಮ್ಮೇಸು। ಧಮ್ಮಂ ಞತ್ವಾ ಪತಿಸ್ಸತೋ।|
      block |ವಿರತ್ತಚಿತ್ತೋ ವೇದೇತಿ। ತಞ್ಚ ನಾಜ್ಝೋಸ್ಸ ತಿಟ್ಠತಿ॥|
    count |೮೧೭|
      block |ಯಥಾಸ್ಸ ವಿಜಾನತೋ ಧಮ್ಮಂ। ಸೇವತೋ ಚಾಪಿ ವೇದನಂ।|
      block |ಖೀಯತಿ ನೋಪಚೀಯತಿ। ಏವಂ ಸೋ ಚರತೀ ಸತೋ।|
      block |ಏವಂ ಅಪಚಿನತೋ ದುಕ್ಖಂ। ಸನ್ತಿಕೇ ನಿಬ್ಬಾನ ವುಚ್ಚತಿ॥|
    stand |… ಮಾಲುಕ್ಯಪುತ್ತೋ ಥೇರೋ…।|
  block |೬॥ ಸೇಲತ್ಥೇರಗಾಥಾ|
    count |೮೧೮|
      block |ಪರಿಪುಣ್ಣಕಾಯೋ ಸುರುಚಿ। ಸುಜಾತೋ ಚಾರುದಸ್ಸನೋ।|
      block |ಸುವಣ್ಣವಣ್ಣೋಸಿ ಭಗವಾ। ಸುಸುಕ್ಕದಾಠೋಸಿ ವೀರಿಯವಾ॥|
    count |೮೧೯|
      block |ನರಸ್ಸ ಹಿ ಸುಜಾತಸ್ಸ। ಯೇ ಭವನ್ತಿ ವಿಯಞ್ಜನಾ।|
      block |ಸಬ್ಬೇ ತೇ ತವ ಕಾಯಸ್ಮಿಂ। ಮಹಾಪುರಿಸಲಕ್ಖಣಾ॥|
    count |೮೨೦|
      block |ಪಸನ್ನನೇತ್ತೋ ಸುಮುಖೋ। ಬ್ರಹಾ ಉಜು ಪತಾಪವಾ।|
      block |ಮಜ್ಝೇ ಸಮಣಸಙ್ಘಸ್ಸ। ಆದಿಚ್ಚೋವ ವಿರೋಚಸಿ॥|
    count |೮೨೧|
      block |ಕಲ್ಯಾಣದಸ್ಸನೋ ಭಿಕ್ಖು। ಕಞ್ಚನಸನ್ನಿಭತ್ತಚೋ।|
      block |ಕಿಂ ತೇ ಸಮಣಭಾವೇನ। ಏವಂ ಉತ್ತಮವಣ್ಣಿನೋ॥|
    count |೮೨೨|
      block |ರಾಜಾ ಅರಹಸಿ ಭವಿತುಂ। ಚಕ್ಕವತ್ತೀ ರಥೇಸಭೋ।|
      block |ಚಾತುರನ್ತೋ ವಿಜಿತಾವೀ। ಜಮ್ಬುಸಣ್ಡಸ್ಸ ಇಸ್ಸರೋ॥|
    count |೮೨೩|
      block |ಖತ್ತಿಯಾ ಭೋಗೀ ರಾಜಾನೋ। ಅನುಯನ್ತಾ ಭವನ್ತಿ ತೇ।|
      block |ರಾಜಾಭಿರಾಜಾ ಮನುಜಿನ್ದೋ। ರಜ್ಜಂ ಕಾರೇಹಿ ಗೋತಮ॥|
    count |೮೨೪|
      block |ರಾಜಾಹಮಸ್ಮಿ ಸೇಲ। ಸೇಲಾತಿ ಭಗವಾ ಧಮ್ಮರಾಜಾ ಅನುತ್ತರೋ।|
      block |ಧಮ್ಮೇನ ಚಕ್ಕಂ ವತ್ತೇಮಿ। ಚಕ್ಕಂ ಅಪ್ಪಟಿವತ್ತಿಯಂ॥|
    count |೮೨೫|
      block |ಸಮ್ಬುದ್ಧೋ ಪಟಿಜಾನಾಸಿ। ಇತಿ ಸೇಲೋ ಬ್ರಾಹ್ಮಣೋ ಧಮ್ಮರಾಜಾ ಅನುತ್ತರೋ।|
      block |ಧಮ್ಮೇನ ಚಕ್ಕಂ ವತ್ತೇಮಿ। ಇತಿ ಭಾಸಥ ಗೋತಮ॥|
    count |೮೨೬|
      block |ಕೋ ನು ಸೇನಾಪತಿ ಭೋತೋ। ಸಾವಕೋ ಸತ್ಥುರನ್ವಯೋ।|
      block |ಕೋ ತೇತಮನುವತ್ತೇತಿ। ಧಮ್ಮಚಕ್ಕಂ ಪವತ್ತಿತಂ॥|
    count |೮೨೭|
      block |ಮಯಾ ಪವತ್ತಿತಂ ಚಕ್ಕಂ। ಸೇಲಾತಿ ಭಗವಾ ಧಮ್ಮಚಕ್ಕಂ ಅನುತ್ತರಂ।|
      block |ಸಾರಿಪುತ್ತೋ ಅನುವತ್ತೇತಿ। ಅನುಜಾತೋ ತಥಾಗತಂ॥|
    count |೮೨೮|
      block |ಅಭಿಞ್ಞೇಯ್ಯಂ ಅಭಿಞ್ಞಾತಂ। ಭಾವೇತಬ್ಬಞ್ಚ ಭಾವಿತಂ।|
      block |ಪಹಾತಬ್ಬಂ ಪಹೀನಂ ಮೇ। ತಸ್ಮಾ ಬುದ್ಧೋಸ್ಮಿ ಬ್ರಾಹ್ಮಣ॥|
    count |೮೨೯|
      block |ವಿನಯಸ್ಸು ಮಯಿ ಕಙ್ಖಂ। ಅಧಿಮುಞ್ಚಸ್ಸು ಬ್ರಾಹ್ಮಣ।|
      block |ದುಲ್ಲಭಂ ದಸ್ಸನಂ ಹೋತಿ। ಸಮ್ಬುದ್ಧಾನಂ ಅಭಿಣ್ಹಸೋ॥|
    count |೮೩೦|
      block |ಯೇಸಂ ವೇ ದುಲ್ಲಭೋ ಲೋಕೇ। ಪಾತುಭಾವೋ ಅಭಿಣ್ಹಸೋ।|
      block |ಸೋಹಂ ಬ್ರಾಹ್ಮಣ ಬುದ್ಧೋಸ್ಮಿ। ಸಲ್ಲಕತ್ತೋ ಅನುತ್ತರೋ॥|
    count |೮೩೧|
      block |ಬ್ರಹ್ಮಭೂತೋ ಅತಿತುಲೋ। ಮಾರಸೇನಪ್ಪಮದ್ದನೋ।|
      block |ಸಬ್ಬಾಮಿತ್ತೇ ವಸೇ ಕತ್ವಾ। ಮೋದಾಮಿ ಅಕುತೋಭಯೋ॥|
    count |೮೩೨|
      block |ಇದಂ ಭೋನ್ತೋ ನಿಸಾಮೇಥ। ಯಥಾ ಭಾಸತಿ ಚಕ್ಖುಮಾ।|
      block |ಸಲ್ಲಕತ್ತೋ ಮಹಾವೀರೋ। ಸೀಹೋವ ನದತೀ ವನೇ॥|
    count |೮೩೩|
      block |ಬ್ರಹ್ಮಭೂತಂ ಅತಿತುಲಂ। ಮಾರಸೇನಪ್ಪಮದ್ದನಂ।|
      block |ಕೋ ದಿಸ್ವಾ ನಪ್ಪಸೀದೇಯ್ಯ। ಅಪಿ ಕಣ್ಹಾಭಿಜಾತಿಕೋ॥|
    count |೮೩೪|
      block |ಯೋ ಮಂ ಇಚ್ಛತಿ ಅನ್ವೇತು। ಯೋ ವಾ ನಿಚ್ಛತಿ ಗಚ್ಛತು।|
      block |ಇಧಾಹಂ ಪಬ್ಬಜಿಸ್ಸಾಮಿ। ವರಪಞ್ಞಸ್ಸ ಸನ್ತಿಕೇ॥|
    count |೮೩೫|
      block |ಏತಂ ಚೇ ರುಚ್ಚತಿ ಭೋತೋ। ಸಮ್ಮಾಸಮ್ಬುದ್ಧಸಾಸನಂ।|
      block |ಮಯಮ್ಪಿ ಪಬ್ಬಜಿಸ್ಸಾಮ। ವರಪಞ್ಞಸ್ಸ ಸನ್ತಿಕೇ॥|
    count |೮೩೬|
      block |ಬ್ರಾಹ್ಮಣಾ ತಿಸತಾ ಇಮೇ। ಯಾಚನ್ತಿ ಪಞ್ಜಲೀಕತಾ।|
      block |ಬ್ರಹ್ಮಚರಿಯಂ ಚರಿಸ್ಸಾಮ। ಭಗವಾ ತವ ಸನ್ತಿಕೇ॥|
    count |೮೩೭|
      block |ಸ್ವಾಖಾತಂ ಬ್ರಹ್ಮಚರಿಯಂ। ಸೇಲಾತಿ ಭಗವಾ ಸನ್ದಿಟ್ಠಿಕಮಕಾಲಿಕಂ।|
      block |ಯತ್ಥ ಅಮೋಘಾ ಪಬ್ಬಜ್ಜಾ। ಅಪ್ಪಮತ್ತಸ್ಸ ಸಿಕ್ಖತೋ॥|
    count |೮೩೮|
      block |ಯಂ ತಂ ಸರಣಮಾಗಮ್ಹ। ಇತೋ ಅಟ್ಠಮೇ ಚಕ್ಖುಮ।|
      block |ಸತ್ತರತ್ತೇನ ಭಗವಾ। ದನ್ತಾಮ್ಹ ತವ ಸಾಸನೇ॥|
    count |೮೩೯|
      block |ತುವಂ ಬುದ್ಧೋ ತುವಂ ಸತ್ಥಾ। ತುವಂ ಮಾರಾಭಿಭೂ ಮುನಿ।|
      block |ತುವಂ ಅನುಸಯೇ ಛೇತ್ವಾ। ತಿಣ್ಣೋ ತಾರೇಸಿಮಂ ಪಜಂ॥|
    count |೮೪೦|
      block |ಉಪಧೀ ತೇ ಸಮತಿಕ್ಕನ್ತಾ। ಆಸವಾ ತೇ ಪದಾಲಿತಾ।|
      block |ಸೀಹೋವ ಅನುಪಾದಾನೋ। ಪಹೀನಭಯಭೇರವೋ॥|
    count |೮೪೧|
      block |ಭಿಕ್ಖವೋ ತಿಸತಾ ಇಮೇ। ತಿಟ್ಠನ್ತಿ ಪಞ್ಜಲೀಕತಾ।|
      block |ಪಾದೇ ವೀರ ಪಸಾರೇಹಿ। ನಾಗಾ ವನ್ದನ್ತು ಸತ್ಥುನೋತಿ॥|
    stand |… ಸೇಲೋ ಥೇರೋ…।|
  block |೭॥ ಕಾಳಿಗೋಧಾಪುತ್ತಭದ್ದಿಯತ್ಥೇರಗಾಥಾ|
    count |೮೪೨|
      block |ಯಾತಂ ಮೇ ಹತ್ಥಿಗೀವಾಯ। ಸುಖುಮಾ ವತ್ಥಾ ಪಧಾರಿತಾ।|
      block |ಸಾಲೀನಂ ಓದನೋ ಭುತ್ತೋ। ಸುಚಿಮಂಸೂಪಸೇಚನೋ॥|
    count |೮೪೩|
      block |ಸೋಜ್ಜ ಭದ್ದೋ ಸಾತತಿಕೋ। ಉಞ್ಛಾಪತ್ತಾಗತೇ ರತೋ।|
      block |ಝಾಯತಿ ಅನುಪಾದಾನೋ। ಪುತ್ತೋ ಗೋಧಾಯ ಭದ್ದಿಯೋ॥|
    count |೮೪೪|
      block |ಪಂಸುಕೂಲೀ ಸಾತತಿಕೋ। ಉಞ್ಛಾಪತ್ತಾಗತೇ ರತೋ।|
      block |ಝಾಯತಿ ಅನುಪಾದಾನೋ। ಪುತ್ತೋ ಗೋಧಾಯ ಭದ್ದಿಯೋ॥|
    count |೮೪೫|
      block |ಪಿಣ್ಡಪಾತೀ ಸಾತತಿಕೋ…ಪೇ॰…॥|
    count |೮೪೬|
      block |ತೇಚೀವರೀ ಸಾತತಿಕೋ…ಪೇ॰…॥|
    count |೮೪೭|
      block |ಸಪದಾನಚಾರೀ ಸಾತತಿಕೋ…ಪೇ॰…॥|
    count |೮೪೮|
      block |ಏಕಾಸನೀ ಸಾತತಿಕೋ…ಪೇ॰…॥|
    count |೮೪೯|
      block |ಪತ್ತಪಿಣ್ಡೀ ಸಾತತಿಕೋ…ಪೇ॰…॥|
    count |೮೫೦|
      block |ಖಲುಪಚ್ಛಾಭತ್ತೀ ಸಾತತಿಕೋ…ಪೇ॰…॥|
    count |೮೫೧|
      block |ಆರಞ್ಞಿಕೋ ಸಾತತಿಕೋ…ಪೇ॰…॥|
    count |೮೫೨|
      block |ರುಕ್ಖಮೂಲಿಕೋ ಸಾತತಿಕೋ…ಪೇ॰…॥|
    count |೮೫೩|
      block |ಅಬ್ಭೋಕಾಸೀ ಸಾತತಿಕೋ…ಪೇ॰…॥|
    count |೮೫೪|
      block |ಸೋಸಾನಿಕೋ ಸಾತತಿಕೋ…ಪೇ॰…॥|
    count |೮೫೫|
      block |ಯಥಾಸನ್ಥತಿಕೋ ಸಾತತಿಕೋ…ಪೇ॰…॥|
    count |೮೫೬|
      block |ನೇಸಜ್ಜಿಕೋ ಸಾತತಿಕೋ…ಪೇ॰…॥|
    count |೮೫೭|
      block |ಅಪ್ಪಿಚ್ಛೋ ಸಾತತಿಕೋ…ಪೇ॰…॥|
    count |೮೫೮|
      block |ಸನ್ತುಟ್ಠೋ ಸಾತತಿಕೋ…ಪೇ॰…॥|
    count |೮೫೯|
      block |ಪವಿವಿತ್ತೋ ಸಾತತಿಕೋ…ಪೇ॰…॥|
    count |೮೬೦|
      block |ಅಸಂಸಟ್ಠೋ ಸಾತತಿಕೋ…ಪೇ॰…॥|
    count |೮೬೧|
      block |ಆರದ್ಧವೀರಿಯೋ ಸಾತತಿಕೋ…ಪೇ॰…॥|
    count |೮೬೨|
      block |ಹಿತ್ವಾ ಸತಪಲಂ ಕಂಸಂ। ಸೋವಣ್ಣಂ ಸತರಾಜಿಕಂ।|
      block |ಅಗ್ಗಹಿಂ ಮತ್ತಿಕಾಪತ್ತಂ। ಇದಂ ದುತಿಯಾಭಿಸೇಚನಂ॥|
    count |೮೬೩|
      block |ಉಚ್ಚೇ ಮಣ್ಡಲಿಪಾಕಾರೇ। ದಳ್ಹಮಟ್ಟಾಲಕೋಟ್ಠಕೇ।|
      block |ರಕ್ಖಿತೋ ಖಗ್ಗಹತ್ಥೇಹಿ। ಉತ್ತಸಂ ವಿಹರಿಂ ಪುರೇ॥|
    count |೮೬೪|
      block |ಸೋಜ್ಜ ಭದ್ದೋ ಅನುತ್ರಾಸೀ। ಪಹೀನಭಯಭೇರವೋ।|
      block |ಝಾಯತಿ ವನಮೋಗಯ್ಹ। ಪುತ್ತೋ ಗೋಧಾಯ ಭದ್ದಿಯೋ॥|
    count |೮೬೫|
      block |ಸೀಲಕ್ಖನ್ಧೇ ಪತಿಟ್ಠಾಯ। ಸತಿಂ ಪಞ್ಞಞ್ಚ ಭಾವಯಂ।|
      block |ಪಾಪುಣಿಂ ಅನುಪುಬ್ಬೇನ। ಸಬ್ಬಸಂಯೋಜನಕ್ಖಯನ್ತಿ॥|
    stand |… ಭದ್ದಿಯೋ ಕಾಳಿಗೋಧಾಯ ಪುತ್ತೋ ಥೇರೋ…।|
  block |೮॥ ಅಙ್ಗುಲಿಮಾಲತ್ಥೇರಗಾಥಾ|
    count |೮೬೬|
      block |ಗಚ್ಛಂ ವದೇಸಿ ಸಮಣ ಟ್ಠಿತೋಮ್ಹಿ। ಮಮಞ್ಚ ಬ್ರೂಸಿ ಠಿತಮಟ್ಠಿತೋತಿ।|
      block |ಪುಚ್ಛಾಮಿ ತಂ ಸಮಣ ಏತಮತ್ಥಂ। ಕಥಂ ಠಿತೋ ತ್ವಂ ಅಹಮಟ್ಠಿತೋಮ್ಹಿ॥|
    count |೮೬೭|
      block |ಠಿತೋ ಅಹಂ ಅಙ್ಗುಲಿಮಾಲ ಸಬ್ಬದಾ। ಸಬ್ಬೇಸು ಭೂತೇಸು ನಿಧಾಯ ದಣ್ಡಂ।|
      block |ತುವಞ್ಚ ಪಾಣೇಸು ಅಸಞ್ಞತೋಸಿ। ತಸ್ಮಾ ಠಿತೋಹಂ ತುವಮಟ್ಠಿತೋಸಿ॥|
    count |೮೬೮|
      block |ಚಿರಸ್ಸಂ ವತ ಮೇ ಮಹಿತೋ ಮಹೇಸೀ। ಮಹಾವನಂ ಸಮಣೋ ಪಚ್ಚಪಾದಿ।|
      block |ಸೋಹಂ ಚಜಿಸ್ಸಾಮಿ ಸಹಸ್ಸಪಾಪಂ। ಸುತ್ವಾನ ಗಾಥಂ ತವ ಧಮ್ಮಯುತ್ತಂ॥|
    count |೮೬೯|
      block |ಇಚ್ಚೇವ ಚೋರೋ ಅಸಿಮಾವುಧಞ್ಚ। ಸೋಬ್ಭೇ ಪಪಾತೇ ನರಕೇ ಅನ್ವಕಾಸಿ।|
      block |ಅವನ್ದಿ ಚೋರೋ ಸುಗತಸ್ಸ ಪಾದೇ। ತತ್ಥೇವ ಪಬ್ಬಜ್ಜಮಯಾಚಿ ಬುದ್ಧಂ॥|
    count |೮೭೦|
      block |ಬುದ್ಧೋ ಚ ಖೋ ಕಾರುಣಿಕೋ ಮಹೇಸಿ। ಯೋ ಸತ್ಥಾ ಲೋಕಸ್ಸ ಸದೇವಕಸ್ಸ।|
      block |ತಮೇಹಿ ಭಿಕ್ಖೂತಿ ತದಾ ಅವೋಚ। ಏಸೇವ ತಸ್ಸ ಅಹು ಭಿಕ್ಖುಭಾವೋ॥|
    count |೮೭೧|
      block |ಯೋ ಚ ಪುಬ್ಬೇ ಪಮಜ್ಜಿತ್ವಾ। ಪಚ್ಛಾ ಸೋ ನಪ್ಪಮಜ್ಜತಿ।|
      block |ಸೋಮಂ ಲೋಕಂ ಪಭಾಸೇತಿ। ಅಬ್ಭಾ ಮುತ್ತೋವ ಚನ್ದಿಮಾ॥|
    count |೮೭೨|
      block |ಯಸ್ಸ ಪಾಪಂ ಕತಂ ಕಮ್ಮಂ। ಕುಸಲೇನ ಪಿಧೀಯತಿ।|
      block |ಸೋಮಂ ಲೋಕಂ ಪಭಾಸೇತಿ। ಅಬ್ಭಾ ಮುತ್ತೋವ ಚನ್ದಿಮಾ॥|
    count |೮೭೩|
      block |ಯೋ ಹವೇ ದಹರೋ ಭಿಕ್ಖು। ಯುಞ್ಜತಿ ಬುದ್ಧಸಾಸನೇ।|
      block |ಸೋಮಂ ಲೋಕಂ ಪಭಾಸೇತಿ। ಅಬ್ಭಾ ಮುತ್ತೋವ ಚನ್ದಿಮಾ॥|
    count |೮೭೪|
      block |ದಿಸಾಪಿ ಮೇ ಧಮ್ಮಕಥಂ ಸುಣನ್ತು। ದಿಸಾಪಿ ಮೇ ಯುಞ್ಜನ್ತು ಬುದ್ಧಸಾಸನೇ।|
      block |ದಿಸಾಪಿ ಮೇ ತೇ ಮನುಜೇ ಭಜನ್ತು। ಯೇ ಧಮ್ಮಮೇವಾದಪಯನ್ತಿ ಸನ್ತೋ॥|
    count |೮೭೫|
      block |ದಿಸಾ ಹಿ ಮೇ ಖನ್ತಿವಾದಾನಂ। ಅವಿರೋಧಪ್ಪಸಂಸಿನಂ।|
      block |ಸುಣನ್ತು ಧಮ್ಮಂ ಕಾಲೇನ। ತಞ್ಚ ಅನುವಿಧೀಯನ್ತು॥|
    count |೮೭೬|
      block |ನ ಹಿ ಜಾತು ಸೋ ಮಮಂ ಹಿಂಸೇ। ಅಞ್ಞಂ ವಾ ಪನ ಕಿಞ್ಚನಂ।|
      block |ಪಪ್ಪುಯ್ಯ ಪರಮಂ ಸನ್ತಿಂ। ರಕ್ಖೇಯ್ಯ ತಸಥಾವರೇ॥|
    count |೮೭೭|
      block |ಉದಕಞ್ಹಿ ನಯನ್ತಿ ನೇತ್ತಿಕಾ। ಉಸುಕಾರಾ ನಮಯನ್ತಿ ತೇಜನಂ।|
      block |ದಾರುಂ ನಮಯನ್ತಿ ತಚ್ಛಕಾ। ಅತ್ತಾನಂ ದಮಯನ್ತಿ ಪಣ್ಡಿತಾ॥|
    count |೮೭೮|
      block |ದಣ್ಡೇನೇಕೇ ದಮಯನ್ತಿ। ಅಙ್ಕುಸೇಭಿ ಕಸಾಹಿ ಚ।|
      block |ಅದಣ್ಡೇನ ಅಸತ್ಥೇನ। ಅಹಂ ದನ್ತೋಮ್ಹಿ ತಾದಿನಾ॥|
    count |೮೭೯|
      block |ಅಹಿಂಸಕೋತಿ ಮೇ ನಾಮಂ। ಹಿಂಸಕಸ್ಸ ಪುರೇ ಸತೋ।|
      block |ಅಜ್ಜಾಹಂ ಸಚ್ಚನಾಮೋಮ್ಹಿ। ನ ನಂ ಹಿಂಸಾಮಿ ಕಿಞ್ಚನಂ॥|
    count |೮೮೦|
      block |ಚೋರೋ ಅಹಂ ಪುರೇ ಆಸಿಂ। ಅಙ್ಗುಲಿಮಾಲೋತಿ ವಿಸ್ಸುತೋ।|
      block |ವುಯ್ಹಮಾನೋ ಮಹೋಘೇನ। ಬುದ್ಧಂ ಸರಣಮಾಗಮಂ॥|
    count |೮೮೧|
      block |ಲೋಹಿತಪಾಣಿ ಪುರೇ ಆಸಿಂ। ಅಙ್ಗುಲಿಮಾಲೋತಿ ವಿಸ್ಸುತೋ।|
      block |ಸರಣಗಮನಂ ಪಸ್ಸ। ಭವನೇತ್ತಿ ಸಮೂಹತಾ॥|
    count |೮೮೨|
      block |ತಾದಿಸಂ ಕಮ್ಮಂ ಕತ್ವಾನ। ಬಹುಂ ದುಗ್ಗತಿಗಾಮಿನಂ।|
      block |ಫುಟ್ಠೋ ಕಮ್ಮವಿಪಾಕೇನ। ಅನಣೋ ಭುಞ್ಜಾಮಿ ಭೋಜನಂ॥|
    count |೮೮೩|
      block |ಪಮಾದಮನುಯುಞ್ಜನ್ತಿ। ಬಾಲಾ ದುಮ್ಮೇಧಿನೋ ಜನಾ।|
      block |ಅಪ್ಪಮಾದಞ್ಚ ಮೇಧಾವೀ। ಧನಂ ಸೇಟ್ಠಂವ ರಕ್ಖತಿ॥|
    count |೮೮೪|
      block |ಮಾ ಪಮಾದಮನುಯುಞ್ಜೇಥ। ಮಾ ಕಾಮರತಿಸನ್ಥವಂ।|
      block |ಅಪ್ಪಮತ್ತೋ ಹಿ ಝಾಯನ್ತೋ। ಪಪ್ಪೋತಿ ಪರಮಂ ಸುಖಂ॥|
    count |೮೮೫|
      block |ಸ್ವಾಗತಂ ನಾಪಗತಂ। ನೇತಂ ದುಮ್ಮನ್ತಿತಂ ಮಮ।|
      block |ಸವಿಭತ್ತೇಸು ಧಮ್ಮೇಸು। ಯಂ ಸೇಟ್ಠಂ ತದುಪಾಗಮಂ॥|
    count |೮೮೬|
      block |ಸ್ವಾಗತಂ ನಾಪಗತಂ। ನೇತಂ ದುಮ್ಮನ್ತಿತಂ ಮಮ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೮೮೭|
      block |ಅರಞ್ಞೇ ರುಕ್ಖಮೂಲೇ ವಾ। ಪಬ್ಬತೇಸು ಗುಹಾಸು ವಾ।|
      block |ತತ್ಥ ತತ್ಥೇವ ಅಟ್ಠಾಸಿಂ। ಉಬ್ಬಿಗ್ಗಮನಸೋ ತದಾ॥|
    count |೮೮೮|
      block |ಸುಖಂ ಸಯಾಮಿ ಠಾಯಾಮಿ। ಸುಖಂ ಕಪ್ಪೇಮಿ ಜೀವಿತಂ।|
      block |ಅಹತ್ಥಪಾಸೋ ಮಾರಸ್ಸ। ಅಹೋ ಸತ್ಥಾನುಕಮ್ಪಿತೋ॥|
    count |೮೮೯|
      block |ಬ್ರಹ್ಮಜಚ್ಚೋ ಪುರೇ ಆಸಿಂ। ಉದಿಚ್ಚೋ ಉಭತೋ ಅಹು।|
      block |ಸೋಜ್ಜ ಪುತ್ತೋ ಸುಗತಸ್ಸ। ಧಮ್ಮರಾಜಸ್ಸ ಸತ್ಥುನೋ॥|
    count |೮೯೦|
      block |ವೀತತಣ್ಹೋ ಅನಾದಾನೋ। ಗುತ್ತದ್ವಾರೋ ಸುಸಂವುತೋ।|
      block |ಅಘಮೂಲಂ ವಧಿತ್ವಾನ। ಪತ್ತೋ ಮೇ ಆಸವಕ್ಖಯೋ॥|
    count |೮೯೧|
      block |ಪರಿಚಿಣ್ಣೋ ಮಯಾ ಸತ್ಥಾ। ಕತಂ ಬುದ್ಧಸ್ಸ ಸಾಸನಂ।|
      block |ಓಹಿತೋ ಗರುಕೋ ಭಾರೋ। ಭವನೇತ್ತಿ ಸಮೂಹತಾತಿ॥|
    stand |… ಅಙ್ಗುಲಿಮಾಲೋ ಥೇರೋ…।|
  block |೯॥ ಅನುರುದ್ಧತ್ಥೇರಗಾಥಾ|
    count |೮೯೨|
      block |ಪಹಾಯ ಮಾತಾಪಿತರೋ। ಭಗಿನೀ ಞಾತಿಭಾತರೋ।|
      block |ಪಞ್ಚ ಕಾಮಗುಣೇ ಹಿತ್ವಾ। ಅನುರುದ್ಧೋವ ಝಾಯತು॥|
    count |೮೯೩|
      block |ಸಮೇತೋ ನಚ್ಚಗೀತೇಹಿ। ಸಮ್ಮತಾಳಪ್ಪಬೋಧನೋ।|
      block |ನ ತೇನ ಸುದ್ಧಿಮಜ್ಝಗಂ। ಮಾರಸ್ಸ ವಿಸಯೇ ರತೋ॥|
    count |೮೯೪|
      block |ಏತಞ್ಚ ಸಮತಿಕ್ಕಮ್ಮ। ರತೋ ಬುದ್ಧಸ್ಸ ಸಾಸನೇ।|
      block |ಸಬ್ಬೋಘಂ ಸಮತಿಕ್ಕಮ್ಮ। ಅನುರುದ್ಧೋವ ಝಾಯತಿ॥|
    count |೮೯೫|
      block |ರೂಪಾ ಸದ್ದಾ ರಸಾ ಗನ್ಧಾ। ಫೋಟ್ಠಬ್ಬಾ ಚ ಮನೋರಮಾ।|
      block |ಏತೇ ಚ ಸಮತಿಕ್ಕಮ್ಮ। ಅನುರುದ್ಧೋವ ಝಾಯತಿ॥|
    count |೮೯೬|
      block |ಪಿಣ್ಡಪಾತಪಟಿಕ್ಕನ್ತೋ। ಏಕೋ ಅದುತಿಯೋ ಮುನಿ।|
      block |ಏಸತಿ ಪಂಸುಕೂಲಾನಿ। ಅನುರುದ್ಧೋ ಅನಾಸವೋ॥|
    count |೮೯೭|
      block |ವಿಚಿನೀ ಅಗ್ಗಹೀ ಧೋವಿ। ರಜಯೀ ಧಾರಯೀ ಮುನಿ।|
      block |ಪಂಸುಕೂಲಾನಿ ಮತಿಮಾ। ಅನುರುದ್ಧೋ ಅನಾಸವೋ॥|
    count |೮೯೮|
      block |ಮಹಿಚ್ಛೋ ಚ ಅಸನ್ತುಟ್ಠೋ। ಸಂಸಟ್ಠೋ ಯೋ ಚ ಉದ್ಧತೋ।|
      block |ತಸ್ಸ ಧಮ್ಮಾ ಇಮೇ ಹೋನ್ತಿ। ಪಾಪಕಾ ಸಂಕಿಲೇಸಿಕಾ॥|
    count |೮೯೯|
      block |ಸತೋ ಚ ಹೋತಿ ಅಪ್ಪಿಚ್ಛೋ। ಸನ್ತುಟ್ಠೋ ಅವಿಘಾತವಾ।|
      block |ಪವಿವೇಕರತೋ ವಿತ್ತೋ। ನಿಚ್ಚಮಾರದ್ಧವೀರಿಯೋ॥|
    count |೯೦೦|
      block |ತಸ್ಸ ಧಮ್ಮಾ ಇಮೇ ಹೋನ್ತಿ। ಕುಸಲಾ ಬೋಧಿಪಕ್ಖಿಕಾ।|
      block |ಅನಾಸವೋ ಚ ಸೋ ಹೋತಿ। ಇತಿ ವುತ್ತಂ ಮಹೇಸಿನಾ॥|
    count |೯೦೧|
      block |ಮಮ ಸಙ್ಕಪ್ಪಮಞ್ಞಾಯ। ಸತ್ಥಾ ಲೋಕೇ ಅನುತ್ತರೋ।|
      block |ಮನೋಮಯೇನ ಕಾಯೇನ। ಇದ್ಧಿಯಾ ಉಪಸಙ್ಕಮಿ॥|
    count |೯೦೨|
      block |ಯದಾ ಮೇ ಅಹು ಸಙ್ಕಪ್ಪೋ। ತತೋ ಉತ್ತರಿ ದೇಸಯಿ।|
      block |ನಿಪ್ಪಪಞ್ಚರತೋ ಬುದ್ಧೋ। ನಿಪ್ಪಪಞ್ಚಮದೇಸಯಿ॥|
    count |೯೦೩|
      block |ತಸ್ಸಾಹಂ ಧಮ್ಮಮಞ್ಞಾಯ। ವಿಹಾಸಿಂ ಸಾಸನೇ ರತೋ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೯೦೪|
      block |ಪಞ್ಚಪಞ್ಞಾಸವಸ್ಸಾನಿ। ಯತೋ ನೇಸಜ್ಜಿಕೋ ಅಹಂ।|
      block |ಪಞ್ಚವೀಸತಿವಸ್ಸಾನಿ। ಯತೋ ಮಿದ್ಧಂ ಸಮೂಹತಂ॥|
    count |೯೦೫|
      block |ನಾಹು ಅಸ್ಸಾಸಪಸ್ಸಾಸಾ। ಠಿತಚಿತ್ತಸ್ಸ ತಾದಿನೋ।|
      block |ಅನೇಜೋ ಸನ್ತಿಮಾರಬ್ಭ। ಚಕ್ಖುಮಾ ಪರಿನಿಬ್ಬುತೋ॥|
    count |೯೦೬|
      block |ಅಸಲ್ಲೀನೇನ ಚಿತ್ತೇನ। ವೇದನಂ ಅಜ್ಝವಾಸಯಿ।|
      block |ಪಜ್ಜೋತಸ್ಸೇವ ನಿಬ್ಬಾನಂ। ವಿಮೋಕ್ಖೋ ಚೇತಸೋ ಅಹು॥|
    count |೯೦೭|
      block |ಏತೇ ಪಚ್ಛಿಮಕಾ ದಾನಿ। ಮುನಿನೋ ಫಸ್ಸಪಞ್ಚಮಾ।|
      block |ನಾಞ್ಞೇ ಧಮ್ಮಾ ಭವಿಸ್ಸನ್ತಿ। ಸಮ್ಬುದ್ಧೇ ಪರಿನಿಬ್ಬುತೇ॥|
    count |೯೦೮|
      block |ನತ್ಥಿ ದಾನಿ ಪುನಾವಾಸೋ। ದೇವಕಾಯಸ್ಮಿ ಜಾಲಿನಿ।|
      block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋ॥|
    count |೯೦೯|
      block |ಯಸ್ಸ ಮುಹುತ್ತೇನ ಸಹಸ್ಸಧಾ। ಲೋಕೋ ಸಂವಿದಿತೋ ಸಬ್ರಹ್ಮಕಪ್ಪೋ।|
      block |ವಸೀ ಇದ್ಧಿಗುಣೇ ಚುತೂಪಪಾತೇ। ಕಾಲೇ ಪಸ್ಸತಿ ದೇವತಾ ಸ ಭಿಕ್ಖು॥|
    count |೯೧೦|
      block |ಅನ್ನಭಾರೋ ಪುರೇ ಆಸಿಂ। ದಲಿದ್ದೋ ಘಾಸಹಾರಕೋ।|
      block |ಸಮಣಂ ಪಟಿಪಾದೇಸಿಂ। ಉಪರಿಟ್ಠಂ ಯಸಸ್ಸಿನಂ॥|
    count |೯೧೧|
      block |ಸೋಮ್ಹಿ ಸಕ್ಯಕುಲೇ ಜಾತೋ। ಅನುರುದ್ಧೋತಿ ಮಂ ವಿದೂ।|
      block |ಉಪೇತೋ ನಚ್ಚಗೀತೇಹಿ। ಸಮ್ಮತಾಳಪ್ಪಬೋಧನೋ॥|
    count |೯೧೨|
      block |ಅಥದ್ದಸಾಸಿಂ ಸಮ್ಬುದ್ಧಂ। ಸತ್ಥಾರಂ ಅಕುತೋಭಯಂ।|
      block |ತಸ್ಮಿಂ ಚಿತ್ತಂ ಪಸಾದೇತ್ವಾ। ಪಬ್ಬಜಿಂ ಅನಗಾರಿಯಂ॥|
    count |೯೧೩|
      block |ಪುಬ್ಬೇನಿವಾಸಂ ಜಾನಾಮಿ। ಯತ್ಥ ಮೇ ವುಸಿತಂ ಪುರೇ।|
      block |ತಾವತಿಂಸೇಸು ದೇವೇಸು। ಅಟ್ಠಾಸಿಂ ಸಕ್ಕಜಾತಿಯಾ॥|
    count |೯೧೪|
      block |ಸತ್ತಕ್ಖತ್ತುಂ ಮನುಸ್ಸಿನ್ದೋ। ಅಹಂ ರಜ್ಜಮಕಾರಯಿಂ।|
      block |ಚಾತುರನ್ತೋ ವಿಜಿತಾವೀ। ಜಮ್ಬುಸಣ್ಡಸ್ಸ ಇಸ್ಸರೋ।|
      block |ಅದಣ್ಡೇನ ಅಸತ್ಥೇನ। ಧಮ್ಮೇನ ಅನುಸಾಸಯಿಂ॥|
    count |೯೧೫|
      block |ಇತೋ ಸತ್ತ ತತೋ ಸತ್ತ। ಸಂಸಾರಾನಿ ಚತುದ್ದಸ।|
      block |ನಿವಾಸಮಭಿಜಾನಿಸ್ಸಂ। ದೇವಲೋಕೇ ಠಿತಾ ತದಾ॥|
    count |೯೧೬|
      block |ಪಞ್ಚಙ್ಗಿಕೇ ಸಮಾಧಿಮ್ಹಿ। ಸನ್ತೇ ಏಕೋದಿಭಾವಿತೇ।|
      block |ಪಟಿಪ್ಪಸ್ಸದ್ಧಿಲದ್ಧಮ್ಹಿ। ದಿಬ್ಬಚಕ್ಖು ವಿಸುಜ್ಝಿ ಮೇ॥|
    count |೯೧೭|
      block |ಚುತೂಪಪಾತಂ ಜಾನಾಮಿ। ಸತ್ತಾನಂ ಆಗತಿಂ ಗತಿಂ।|
      block |ಇತ್ಥಭಾವಞ್ಞಥಾಭಾವಂ। ಝಾನೇ ಪಞ್ಚಙ್ಗಿಕೇ ಠಿತೋ॥|
    count |೯೧೮|
      block |ಪರಿಚಿಣ್ಣೋ ಮಯಾ ಸತ್ಥಾ…ಪೇ॰… ಭವನೇತ್ತಿ ಸಮೂಹತಾ॥|
    count |೯೧೯|
      block |ವಜ್ಜೀನಂ ವೇಳುವಗಾಮೇ। ಅಹಂ ಜೀವಿತಸಙ್ಖಯಾ।|
      block |ಹೇಟ್ಠತೋ ವೇಳುಗುಮ್ಬಸ್ಮಿಂ। ನಿಬ್ಬಾಯಿಸ್ಸಂ ಅನಾಸವೋತಿ॥|
    stand |… ಅನುರುದ್ಧೋ ಥೇರೋ…।|
  block |೧೦॥ ಪಾರಾಪರಿಯತ್ಥೇರಗಾಥಾ|
    count |೯೨೦|
      block |ಸಮಣಸ್ಸ ಅಹು ಚಿನ್ತಾ। ಪುಪ್ಫಿತಮ್ಹಿ ಮಹಾವನೇ।|
      block |ಏಕಗ್ಗಸ್ಸ ನಿಸಿನ್ನಸ್ಸ। ಪವಿವಿತ್ತಸ್ಸ ಝಾಯಿನೋ॥|
    count |೯೨೧|
      block |ಅಞ್ಞಥಾ ಲೋಕನಾಥಮ್ಹಿ। ತಿಟ್ಠನ್ತೇ ಪುರಿಸುತ್ತಮೇ।|
      block |ಇರಿಯಂ ಆಸಿ ಭಿಕ್ಖೂನಂ। ಅಞ್ಞಥಾ ದಾನಿ ದಿಸ್ಸತಿ॥|
    count |೯೨೨|
      block |ಸೀತವಾತಪರಿತ್ತಾನಂ। ಹಿರಿಕೋಪೀನಛಾದನಂ।|
      block |ಮತ್ತಟ್ಠಿಯಂ ಅಭುಞ್ಜಿಂಸು। ಸನ್ತುಟ್ಠಾ ಇತರೀತರೇ॥|
    count |೯೨೩|
      block |ಪಣೀತಂ ಯದಿ ವಾ ಲೂಖಂ। ಅಪ್ಪಂ ವಾ ಯದಿ ವಾ ಬಹುಂ।|
      block |ಯಾಪನತ್ಥಂ ಅಭುಞ್ಜಿಂಸು। ಅಗಿದ್ಧಾ ನಾಧಿಮುಚ್ಛಿತಾ॥|
    count |೯೨೪|
      block |ಜೀವಿತಾನಂ ಪರಿಕ್ಖಾರೇ। ಭೇಸಜ್ಜೇ ಅಥ ಪಚ್ಚಯೇ।|
      block |ನ ಬಾಳ್ಹಂ ಉಸ್ಸುಕಾ ಆಸುಂ। ಯಥಾ ತೇ ಆಸವಕ್ಖಯೇ॥|
    count |೯೨೫|
      block |ಅರಞ್ಞೇ ರುಕ್ಖಮೂಲೇಸು। ಕನ್ದರಾಸು ಗುಹಾಸು ಚ।|
      block |ವಿವೇಕಮನುಬ್ರೂಹನ್ತಾ। ವಿಹಂಸು ತಪ್ಪರಾಯನಾ॥|
    count |೯೨೬|
      block |ನೀಚಾ ನಿವಿಟ್ಠಾ ಸುಭರಾ। ಮುದೂ ಅತ್ಥದ್ಧಮಾನಸಾ।|
      block |ಅಬ್ಯಾಸೇಕಾ ಅಮುಖರಾ। ಅತ್ಥಚಿನ್ತಾ ವಸಾನುಗಾ॥|
    count |೯೨೭|
      block |ತತೋ ಪಾಸಾದಿಕಂ ಆಸಿ। ಗತಂ ಭುತ್ತಂ ನಿಸೇವಿತಂ।|
      block |ಸಿನಿದ್ಧಾ ತೇಲಧಾರಾವ। ಅಹೋಸಿ ಇರಿಯಾಪಥೋ॥|
    count |೯೨೮|
      block |ಸಬ್ಬಾಸವಪರಿಕ್ಖೀಣಾ। ಮಹಾಝಾಯೀ ಮಹಾಹಿತಾ।|
      block |ನಿಬ್ಬುತಾ ದಾನಿ ತೇ ಥೇರಾ। ಪರಿತ್ತಾ ದಾನಿ ತಾದಿಸಾ॥|
    count |೯೨೯|
      block |ಕುಸಲಾನಞ್ಚ ಧಮ್ಮಾನಂ। ಪಞ್ಞಾಯ ಚ ಪರಿಕ್ಖಯಾ।|
      block |ಸಬ್ಬಾಕಾರವರೂಪೇತಂ। ಲುಜ್ಜತೇ ಜಿನಸಾಸನಂ॥|
    count |೯೩೦|
      block |ಪಾಪಕಾನಞ್ಚ ಧಮ್ಮಾನಂ। ಕಿಲೇಸಾನಞ್ಚ ಯೋ ಉತು।|
      block |ಉಪಟ್ಠಿತಾ ವಿವೇಕಾಯ। ಯೇ ಚ ಸದ್ಧಮ್ಮಸೇಸಕಾ॥|
    count |೯೩೧|
      block |ತೇ ಕಿಲೇಸಾ ಪವಡ್ಢನ್ತಾ। ಆವಿಸನ್ತಿ ಬಹುಂ ಜನಂ।|
      block |ಕೀಳನ್ತಿ ಮಞ್ಞೇ ಬಾಲೇಹಿ। ಉಮ್ಮತ್ತೇಹಿವ ರಕ್ಖಸಾ॥|
    count |೯೩೨|
      block |ಕಿಲೇಸೇಹಾಭಿಭೂತಾ ತೇ। ತೇನ ತೇನ ವಿಧಾವಿತಾ।|
      block |ನರಾ ಕಿಲೇಸವತ್ಥೂಸು। ಸಸಙ್ಗಾಮೇವ ಘೋಸಿತೇ॥|
    count |೯೩೩|
      block |ಪರಿಚ್ಚಜಿತ್ವಾ ಸದ್ಧಮ್ಮಂ। ಅಞ್ಞಮಞ್ಞೇಹಿ ಭಣ್ಡರೇ।|
      block |ದಿಟ್ಠಿಗತಾನಿ ಅನ್ವೇನ್ತಾ। ಇದಂ ಸೇಯ್ಯೋತಿ ಮಞ್ಞರೇ॥|
    count |೯೩೪|
      block |ಧನಞ್ಚ ಪುತ್ತಂ ಭರಿಯಞ್ಚ। ಛಡ್ಡಯಿತ್ವಾನ ನಿಗ್ಗತಾ।|
      block |ಕಟಚ್ಛುಭಿಕ್ಖಹೇತೂಪಿ। ಅಕಿಚ್ಛಾನಿ ನಿಸೇವರೇ॥|
    count |೯೩೫|
      block |ಉದರಾವದೇಹಕಂ ಭುತ್ವಾ। ಸಯನ್ತುತ್ತಾನಸೇಯ್ಯಕಾ।|
      block |ಕಥಂ ವತ್ತೇನ್ತಿ ಪಟಿಬುದ್ಧಾ। ಯಾ ಕಥಾ ಸತ್ಥುಗರಹಿತಾ॥|
    count |೯೩೬|
      block |ಸಬ್ಬಕಾರುಕಸಿಪ್ಪಾನಿ। ಚಿತ್ತಿಂ ಕತ್ವಾನ ಸಿಕ್ಖರೇ।|
      block |ಅವೂಪಸನ್ತಾ ಅಜ್ಝತ್ತಂ। ಸಾಮಞ್ಞತ್ಥೋತಿ ಅಚ್ಛತಿ॥|
    count |೯೩೭|
      block |ಮತ್ತಿಕಂ ತೇಲಚುಣ್ಣಞ್ಚ। ಉದಕಾಸನಭೋಜನಂ।|
      block |ಗಿಹೀನಂ ಉಪನಾಮೇನ್ತಿ। ಆಕಙ್ಖನ್ತಾ ಬಹುತ್ತರಂ॥|
    count |೯೩೮|
      block |ದನ್ತಪೋನಂ ಕಪಿತ್ಥಞ್ಚ। ಪುಪ್ಫಂ ಖಾದನಿಯಾನಿ ಚ।|
      block |ಪಿಣ್ಡಪಾತೇ ಚ ಸಮ್ಪನ್ನೇ। ಅಮ್ಬೇ ಆಮಲಕಾನಿ ಚ॥|
    count |೯೩೯|
      block |ಭೇಸಜ್ಜೇಸು ಯಥಾ ವೇಜ್ಜಾ। ಕಿಚ್ಚಾಕಿಚ್ಚೇ ಯಥಾ ಗಿಹೀ।|
      block |ಗಣಿಕಾವ ವಿಭೂಸಾಯಂ। ಇಸ್ಸರೇ ಖತ್ತಿಯಾ ಯಥಾ॥|
    count |೯೪೦|
      block |ನೇಕತಿಕಾ ವಞ್ಚನಿಕಾ। ಕೂಟಸಕ್ಖೀ ಅಪಾಟುಕಾ।|
      block |ಬಹೂಹಿ ಪರಿಕಪ್ಪೇಹಿ। ಆಮಿಸಂ ಪರಿಭುಞ್ಜರೇ॥|
    count |೯೪೧|
      block |ಲೇಸಕಪ್ಪೇ ಪರಿಯಾಯೇ। ಪರಿಕಪ್ಪೇನುಧಾವಿತಾ।|
      block |ಜೀವಿಕತ್ಥಾ ಉಪಾಯೇನ। ಸಙ್ಕಡ್ಢನ್ತಿ ಬಹುಂ ಧನಂ॥|
    count |೯೪೨|
      block |ಉಪಟ್ಠಾಪೇನ್ತಿ ಪರಿಸಂ। ಕಮ್ಮತೋ ನೋ ಚ ಧಮ್ಮತೋ।|
      block |ಧಮ್ಮಂ ಪರೇಸಂ ದೇಸೇನ್ತಿ। ಲಾಭತೋ ನೋ ಚ ಅತ್ಥತೋ॥|
    count |೯೪೩|
      block |ಸಙ್ಘಲಾಭಸ್ಸ ಭಣ್ಡನ್ತಿ। ಸಙ್ಘತೋ ಪರಿಬಾಹಿರಾ।|
      block |ಪರಲಾಭೋಪಜೀವನ್ತಾ। ಅಹಿರೀಕಾ ನ ಲಜ್ಜರೇ॥|
    count |೯೪೪|
      block |ನಾನುಯುತ್ತಾ ತಥಾ ಏಕೇ। ಮುಣ್ಡಾ ಸಙ್ಘಾಟಿಪಾರುತಾ।|
      block |ಸಮ್ಭಾವನಂಯೇವಿಚ್ಛನ್ತಿ। ಲಾಭಸಕ್ಕಾರಮುಚ್ಛಿತಾ॥|
    count |೯೪೫|
      block |ಏವಂ ನಾನಪ್ಪಯಾತಮ್ಹಿ। ನ ದಾನಿ ಸುಕರಂ ತಥಾ।|
      block |ಅಫುಸಿತಂ ವಾ ಫುಸಿತುಂ। ಫುಸಿತಂ ವಾನುರಕ್ಖಿತುಂ॥|
    count |೯೪೬|
      block |ಯಥಾ ಕಣ್ಟಕಟ್ಠಾನಮ್ಹಿ। ಚರೇಯ್ಯ ಅನುಪಾಹನೋ।|
      block |ಸತಿಂ ಉಪಟ್ಠಪೇತ್ವಾನ। ಏವಂ ಗಾಮೇ ಮುನೀ ಚರೇ॥|
    count |೯೪೭|
      block |ಸರಿತ್ವಾ ಪುಬ್ಬಕೇ ಯೋಗೀ। ತೇಸಂ ವತ್ತಮನುಸ್ಸರಂ।|
      block |ಕಿಞ್ಚಾಪಿ ಪಚ್ಛಿಮೋ ಕಾಲೋ। ಫುಸೇಯ್ಯ ಅಮತಂ ಪದಂ॥|
    count |೯೪೮|
      block |ಇದಂ ವತ್ವಾ ಸಾಲವನೇ। ಸಮಣೋ ಭಾವಿತಿನ್ದ್ರಿಯೋ।|
      block |ಬ್ರಾಹ್ಮಣೋ ಪರಿನಿಬ್ಬಾಯೀ। ಇಸಿ ಖೀಣಪುನಬ್ಭವೋತಿ॥|
      block |ಅಧಿಮುತ್ತೋ ಪಾರಾಪರಿಯೋ। ತೇಲಕಾನಿ ರಟ್ಠಪಾಲೋ।|
      block |ಮಾಲುಕ್ಯಸೇಲೋ ಭದ್ದಿಯೋ। ಅಙ್ಗುಲಿ ದಿಬ್ಬಚಕ್ಖುಕೋ॥|
      block |ಪಾರಾಪರಿಯೋ ದಸೇತೇ। ವೀಸಮ್ಹಿ ಪರಿಕಿತ್ತಿತಾ।|
      block |ಗಾಥಾಯೋ ದ್ವೇ ಸತಾ ಹೋನ್ತಿ। ಪಞ್ಚತಾಲೀಸ ಉತ್ತರಿನ್ತಿ॥|
    stand |… ಪಾರಾಪರಿಯೋ ಥೇರೋ…।|
    stand |ವೀಸತಿನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
