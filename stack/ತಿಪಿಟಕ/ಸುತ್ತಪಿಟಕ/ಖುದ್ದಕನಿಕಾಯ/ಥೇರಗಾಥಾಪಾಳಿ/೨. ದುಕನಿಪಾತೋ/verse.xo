block |೨॥ ದುಕನಿಪಾತೋ|
  block |೧॥ ಪಠಮವಗ್ಗೋ|
    block |೧॥ ಉತ್ತರತ್ಥೇರಗಾಥಾ|
      count |೧೨೧|
        block |ನತ್ಥಿ ಕೋಚಿ ಭವೋ ನಿಚ್ಚೋ। ಸಙ್ಖಾರಾ ವಾಪಿ ಸಸ್ಸತಾ।|
        block |ಉಪ್ಪಜ್ಜನ್ತಿ ಚ ತೇ ಖನ್ಧಾ। ಚವನ್ತಿ ಅಪರಾಪರಂ॥|
      count |೧೨೨|
        block |ಏತಮಾದೀನಂ ಞತ್ವಾ। ಭವೇನಮ್ಹಿ ಅನತ್ಥಿಕೋ।|
        block |ನಿಸ್ಸಟೋ ಸಬ್ಬಕಾಮೇಹಿ। ಪತ್ತೋ ಮೇ ಆಸವಕ್ಖಯೋತಿ॥|
      block |ಇತ್ಥಂ ಸುದಂ ಆಯಸ್ಮಾ ಉತ್ತರೋ ಥೇರೋ ಗಾಥಾಯೋ ಅಭಾಸಿತ್ಥಾತಿ।|
    block |೨॥ ಪಿಣ್ಡೋಲಭಾರದ್ವಾಜತ್ಥೇರಗಾಥಾ|
      count |೧೨೩|
        block |ನಯಿದಂ ಅನಯೇನ ಜೀವಿತಂ। ನಾಹಾರೋ ಹದಯಸ್ಸ ಸನ್ತಿಕೋ।|
        block |ಆಹಾರಟ್ಠಿತಿಕೋ ಸಮುಸ್ಸಯೋ। ಇತಿ ದಿಸ್ವಾನ ಚರಾಮಿ ಏಸನಂ॥|
      count |೧೨೪|
        block |ಪಙ್ಕೋತಿ ಹಿ ನಂ ಪವೇದಯುಂ। ಯಾಯಂ ವನ್ದನಪೂಜನಾ ಕುಲೇಸು।|
        block |ಸುಖುಮಂ ಸಲ್ಲಂ ದುರುಬ್ಬಹಂ। ಸಕ್ಕಾರೋ ಕಾಪುರಿಸೇನ ದುಜ್ಜಹೋತಿ॥|
      block |ಇತ್ಥಂ ಸುದಂ ಆಯಸ್ಮಾ ಪಿಣ್ಡೋಲಭಾರದ್ವಾಜೋ ಥೇರೋ ಗಾಥಾಯೋ ಅಭಾಸಿತ್ಥಾತಿ।|
    block |೩॥ ವಲ್ಲಿಯತ್ಥೇರಗಾಥಾ|
      count |೧೨೫|
        block |ಮಕ್ಕಟೋ ಪಞ್ಚದ್ವಾರಾಯಂ। ಕುಟಿಕಾಯಂ ಪಸಕ್ಕಿಯ।|
        block |ದ್ವಾರೇನ ಅನುಪರಿಯೇತಿ। ಘಟ್ಟಯನ್ತೋ ಮುಹುಂ ಮುಹುಂ॥|
      count |೧೨೬|
        block |ತಿಟ್ಠ ಮಕ್ಕಟ ಮಾ ಧಾವಿ। ನ ಹಿ ತೇ ತಂ ಯಥಾ ಪುರೇ।|
        block |ನಿಗ್ಗಹೀತೋಸಿ ಪಞ್ಞಾಯ। ನೇವ ದೂರಂ ಗಮಿಸ್ಸತೀತಿ॥|
      stand |… ವಲ್ಲಿಯೋ ಥೇರೋ…।|
    block |೪॥ ಗಙ್ಗಾತೀರಿಯತ್ಥೇರಗಾಥಾ|
      count |೧೨೭|
        block |ತಿಣ್ಣಂ ಮೇ ತಾಲಪತ್ತಾನಂ। ಗಙ್ಗಾತೀರೇ ಕುಟೀ ಕತಾ।|
        block |ಛವಸಿತ್ತೋವ ಮೇ ಪತ್ತೋ। ಪಂಸುಕೂಲಞ್ಚ ಚೀವರಂ॥|
      count |೧೨೮|
        block |ದ್ವಿನ್ನಂ ಅನ್ತರವಸ್ಸಾನಂ। ಏಕಾ ವಾಚಾ ಮೇ ಭಾಸಿತಾ।|
        block |ತತಿಯೇ ಅನ್ತರವಸ್ಸಮ್ಹಿ। ತಮೋಖನ್ಧೋ ಪದಾಲಿತೋತಿ॥|
      stand |… ಗಙ್ಗಾತೀರಿಯೋ ಥೇರೋ…।|
    block |೫॥ ಅಜಿನತ್ಥೇರಗಾಥಾ|
      count |೧೨೯|
        block |ಅಪಿ ಚೇ ಹೋತಿ ತೇವಿಜ್ಜೋ। ಮಚ್ಚುಹಾಯೀ ಅನಾಸವೋ।|
        block |ಅಪ್ಪಞ್ಞಾತೋತಿ ನಂ ಬಾಲಾ। ಅವಜಾನನ್ತಿ ಅಜಾನತಾ॥|
      count |೧೩೦|
        block |ಯೋ ಚ ಖೋ ಅನ್ನಪಾನಸ್ಸ। ಲಾಭೀ ಹೋತೀಧ ಪುಗ್ಗಲೋ।|
        block |ಪಾಪಧಮ್ಮೋಪಿ ಚೇ ಹೋತಿ। ಸೋ ನೇಸಂ ಹೋತಿ ಸಕ್ಕತೋತಿ॥|
      stand |… ಅಜಿನೋ ಥೇರೋ…।|
    block |೬॥ ಮೇಳಜಿನತ್ಥೇರಗಾಥಾ|
      count |೧೩೧|
        block |ಯದಾಹಂ ಧಮ್ಮಮಸ್ಸೋಸಿಂ। ಭಾಸಮಾನಸ್ಸ ಸತ್ಥುನೋ।|
        block |ನ ಕಙ್ಖಮಭಿಜಾನಾಮಿ। ಸಬ್ಬಞ್ಞೂಅಪರಾಜಿತೇ॥|
      count |೧೩೨|
        block |ಸತ್ಥವಾಹೇ ಮಹಾವೀರೇ। ಸಾರಥೀನಂ ವರುತ್ತಮೇ।|
        block |ಮಗ್ಗೇ ಪಟಿಪದಾಯಂ ವಾ। ಕಙ್ಖಾ ಮಯ್ಹಂ ನ ವಿಜ್ಜತೀತಿ॥|
      stand |… ಮೇಳಜಿನೋ ಥೇರೋ…।|
    block |೭॥ ರಾಧತ್ಥೇರಗಾಥಾ|
      count |೧೩೩|
        block |ಯಥಾ ಅಗಾರಂ ದುಚ್ಛನ್ನಂ। ವುಟ್ಠೀ ಸಮತಿವಿಜ್ಝತಿ।|
        block |ಏವಂ ಅಭಾವಿತಂ ಚಿತ್ತಂ। ರಾಗೋ ಸಮತಿವಿಜ್ಝತಿ॥|
      count |೧೩೪|
        block |ಯಥಾ ಅಗಾರಂ ಸುಚ್ಛನ್ನಂ। ವುಡ್ಢೀ ನ ಸಮತಿವಿಜ್ಝತಿ।|
        block |ಏವಂ ಸುಭಾವಿತಂ ಚಿತ್ತಂ। ರಾಗೋ ನ ಸಮತಿವಿಜ್ಝತೀತಿ॥|
      stand |… ರಾಧೋ ಥೇರೋ…।|
    block |೮॥ ಸುರಾಧತ್ಥೇರಗಾಥಾ|
      count |೧೩೫|
        block |ಖೀಣಾ ಹಿ ಮಯ್ಹಂ ಜಾತಿ। ವುಸಿತಂ ಜಿನಸಾಸನಂ।|
        block |ಪಹೀನೋ ಜಾಲಸಙ್ಖಾತೋ। ಭವನೇತ್ತಿ ಸಮೂಹತಾ॥|
      count |೧೩೬|
        block |ಯಸ್ಸತ್ಥಾಯ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
        block |ಸೋ ಮೇ ಅತ್ಥೋ ಅನುಪ್ಪತ್ತೋ। ಸಬ್ಬಸಂಯೋಜನಕ್ಖಯೋತಿ॥|
      stand |… ಸುರಾಧೋ ಥೇರೋ…।|
    block |೯॥ ಗೋತಮತ್ಥೇರಗಾಥಾ|
      count |೧೩೭|
        block |ಸುಖಂ ಸುಪನ್ತಿ ಮುನಯೋ। ಯೇ ಇತ್ಥೀಸು ನ ಬಜ್ಝರೇ।|
        block |ಸದಾ ವೇ ರಕ್ಖಿತಬ್ಬಾಸು। ಯಾಸು ಸಚ್ಚಂ ಸುದುಲ್ಲಭಂ॥|
      count |೧೩೮|
        block |ವಧಂ ಚರಿಮ್ಹ ತೇ ಕಾಮ। ಅನಣಾ ದಾನಿ ತೇ ಮಯಂ।|
        block |ಗಚ್ಛಾಮ ದಾನಿ ನಿಬ್ಬಾನಂ। ಯತ್ಥ ಗನ್ತ್ವಾ ನ ಸೋಚತೀತಿ॥|
      stand |… ಗೋತಮೋ ಥೇರೋ…।|
    block |೧೦॥ ವಸಭತ್ಥೇರಗಾಥಾ|
      count |೧೩೯|
        block |ಪುಬ್ಬೇ ಹನತಿ ಅತ್ತಾನಂ। ಪಚ್ಛಾ ಹನತಿ ಸೋ ಪರೇ।|
        block |ಸುಹತಂ ಹನ್ತಿ ಅತ್ತಾನಂ। ವೀತಂಸೇನೇವ ಪಕ್ಖಿಮಾ॥|
      count |೧೪೦|
        block |ನ ಬ್ರಾಹ್ಮಣೋ ಬಹಿವಣ್ಣೋ। ಅನ್ತೋ ವಣ್ಣೋ ಹಿ ಬ್ರಾಹ್ಮಣೋ।|
        block |ಯಸ್ಮಿಂ ಪಾಪಾನಿ ಕಮ್ಮಾನಿ। ಸ ವೇ ಕಣ್ಹೋ ಸುಜಮ್ಪತೀತಿ॥|
        block |ಉತ್ತರೋ ಚೇವ ಪಿಣ್ಡೋಲೋ। ವಲ್ಲಿಯೋ ತೀರಿಯೋ ಇಸಿ।|
        block |ಅಜಿನೋ ಚ ಮೇಳಜಿನೋ। ರಾಧೋ ಸುರಾಧೋ ಗೋತಮೋ।|
        block |ವಸಭೇನ ಇಮೇ ಹೋನ್ತಿ। ದಸ ಥೇರಾ ಮಹಿದ್ಧಿಕಾತಿ॥|
      stand |… ವಸಭೋ ಥೇರೋ…।|
      stand |ವಗ್ಗೋ ಪಠಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೨॥ ದುತಿಯವಗ್ಗೋ|
    block |೧॥ ಮಹಾಚುನ್ದತ್ಥೇರಗಾಥಾ|
      count |೧೪೧|
        block |ಸುಸ್ಸೂಸಾ ಸುತವದ್ಧನೀ। ಸುತಂ ಪಞ್ಞಾಯ ವದ್ಧನಂ।|
        block |ಪಞ್ಞಾಯ ಅತ್ಥಂ ಜಾನಾತಿ। ಞಾತೋ ಅತ್ಥೋ ಸುಖಾವಹೋ॥|
      count |೧೪೨|
        block |ಸೇವೇಥ ಪನ್ತಾನಿ ಸೇನಾಸನಾನಿ। ಚರೇಯ್ಯ ಸಂಯೋಜನವಿಪ್ಪಮೋಕ್ಖಂ।|
        block |ಸಚೇ ರತಿಂ ನಾಧಿಗಚ್ಛೇಯ್ಯ ತತ್ಥ। ಸಙ್ಘೇ ವಸೇ ರಕ್ಖಿತತ್ತೋ ಸತಿಮಾತಿ॥|
      stand |… ಮಹಾಚುನ್ದೋ ಥೇರೋ…।|
    block |೨॥ ಜೋತಿದಾಸತ್ಥೇರಗಾಥಾ|
      count |೧೪೩|
        block |ಯೇ ಖೋ ತೇ ವೇಠಮಿಸ್ಸೇನ। ನಾನತ್ತೇನ ಚ ಕಮ್ಮುನಾ।|
        block |ಮನುಸ್ಸೇ ಉಪರುನ್ಧನ್ತಿ। ಫರುಸೂಪಕ್ಕಮಾ ಜನಾ।|
        block |ತೇಪಿ ತತ್ಥೇವ ಕೀರನ್ತಿ। ನ ಹಿ ಕಮ್ಮಂ ಪನಸ್ಸತಿ॥|
      count |೧೪೪|
        block |ಯಂ ಕರೋತಿ ನರೋ ಕಮ್ಮಂ। ಕಲ್ಯಾಣಂ ಯದಿ ಪಾಪಕಂ।|
        block |ತಸ್ಸ ತಸ್ಸೇವ ದಾಯಾದೋ। ಯಂ ಯಂ ಕಮ್ಮಂ ಪಕುಬ್ಬತೀತಿ॥|
      stand |… ಜೋತಿದಾಸೋ ಥೇರೋ…।|
    block |೩॥ ಹೇರಞ್ಞಕಾನಿತ್ಥೇರಗಾಥಾ|
      count |೧೪೫|
        block |ಅಚ್ಚಯನ್ತಿ ಅಹೋರತ್ತಾ। ಜೀವಿತಂ ಉಪರುಜ್ಝತಿ।|
        block |ಆಯು ಖೀಯತಿ ಮಚ್ಚಾನಂ। ಕುನ್ನದೀನಂವ ಓದಕಂ॥|
      count |೧೪೬|
        block |ಅಥ ಪಾಪಾನಿ ಕಮ್ಮಾನಿ। ಕರಂ ಬಾಲೋ ನ ಬುಜ್ಝತಿ।|
        block |ಪಚ್ಛಾಸ್ಸ ಕಟುಕಂ ಹೋತಿ। ವಿಪಾಕೋ ಹಿಸ್ಸ ಪಾಪಕೋತಿ॥|
      stand |… ಹೇರಞ್ಞಕಾನಿತ್ಥೇರೋ…।|
    block |೪॥ ಸೋಮಮಿತ್ತತ್ಥೇರಗಾಥಾ|
      count |೧೪೭|
        block |ಪರಿತ್ತಂ ದಾರುಮಾರುಯ್ಹ। ಯಥಾ ಸೀದೇ ಮಹಣ್ಣವೇ।|
        block |ಏವಂ ಕುಸೀತಮಾಗಮ್ಮ। ಸಾಧುಜೀವೀಪಿ ಸೀದತಿ।|
        block |ತಸ್ಮಾ ತಂ ಪರಿವಜ್ಜೇಯ್ಯ। ಕುಸೀತಂ ಹೀನವೀರಿಯಂ॥|
      count |೧೪೮|
        block |ಪವಿವಿತ್ತೇಹಿ ಅರಿಯೇಹಿ। ಪಹಿತತ್ತೇಹಿ ಝಾಯಿಭಿ।|
        block |ನಿಚ್ಚಂ ಆರದ್ಧವೀರಿಯೇಹಿ। ಪಣ್ಡಿತೇಹಿ ಸಹಾವಸೇತಿ॥|
      stand |… ಸೋಮಮಿತ್ತೋ ಥೇರೋ…।|
    block |೫॥ ಸಬ್ಬಮಿತ್ತತ್ಥೇರಗಾಥಾ|
      count |೧೪೯|
        block |ಜನೋ ಜನಮ್ಹಿ ಸಮ್ಬದ್ಧೋ। ಜನಮೇವಸ್ಸಿತೋ ಜನೋ।|
        block |ಜನೋ ಜನೇನ ಹೇಠೀಯತಿ। ಹೇಠೇತಿ ಚ ಜನೋ ಜನಂ॥|
      count |೧೫೦|
        block |ಕೋ ಹಿ ತಸ್ಸ ಜನೇನತ್ಥೋ। ಜನೇನ ಜನಿತೇನ ವಾ।|
        block |ಜನಂ ಓಹಾಯ ಗಚ್ಛಂ ತಂ। ಹೇಠಯಿತ್ವಾ ಬಹುಂ ಜನನ್ತಿ॥|
      stand |… ಸಬ್ಬಮಿತ್ತೋ ಥೇರೋ…।|
    block |೬॥ ಮಹಾಕಾಳತ್ಥೇರಗಾಥಾ|
      count |೧೫೧|
        block |ಕಾಳೀ ಇತ್ಥೀ ಬ್ರಹತೀ ಧಙ್ಕರೂಪಾ। ಸತ್ಥಿಞ್ಚ ಭೇತ್ವಾ ಅಪರಞ್ಚ ಸತ್ಥಿಂ।|
        block |ಬಾಹಞ್ಚ ಭೇತ್ವಾ ಅಪರಞ್ಚ ಬಾಹಂ। ಸೀಸಞ್ಚ ಭೇತ್ವಾ ದಧಿಥಾಲಕಂವ।|
        block |ಏಸಾ ನಿಸಿನ್ನಾ ಅಭಿಸನ್ದಹಿತ್ವಾ॥|
      count |೧೫೨|
        block |ಯೋ ವೇ ಅವಿದ್ವಾ ಉಪಧಿಂ ಕರೋತಿ। ಪುನಪ್ಪುನಂ ದುಕ್ಖಮುಪೇತಿ ಮನ್ದೋ।|
        block |ತಸ್ಮಾ ಪಜಾನಂ ಉಪಧಿಂ ನ ಕಯಿರಾ। ಮಾಹಂ ಪುನ ಭಿನ್ನಸಿರೋ ಸಯಿಸ್ಸನ್ತಿ॥|
      stand |… ಮಹಾಕಾಳೋ ಥೇರೋ…।|
    block |೭॥ ತಿಸ್ಸತ್ಥೇರಗಾಥಾ|
      count |೧೫೩|
        block |ಬಹೂ ಸಪತ್ತೇ ಲಭತಿ। ಮುಣ್ಡೋ ಸಙ್ಘಾಟಿಪಾರುತೋ।|
        block |ಲಾಭೀ ಅನ್ನಸ್ಸ ಪಾನಸ್ಸ। ವತ್ಥಸ್ಸ ಸಯನಸ್ಸ ಚ॥|
      count |೧೫೪|
        block |ಏತಮಾದೀನವಂ ಞತ್ವಾ। ಸಕ್ಕಾರೇಸು ಮಹಬ್ಭಯಂ।|
        block |ಅಪ್ಪಲಾಭೋ ಅನವಸ್ಸುತೋ। ಸತೋ ಭಿಕ್ಖು ಪರಿಬ್ಬಜೇತಿ॥|
      stand |… ತಿಸ್ಸೋ ಥೇರೋ…।|
    block |೮॥ ಕಿಮಿಲತ್ಥೇರಗಾಥಾ|
      count |೧೫೫|
        block |ಪಾಚೀನವಂಸದಾಯಮ್ಹಿ। ಸಕ್ಯಪುತ್ತಾ ಸಹಾಯಕಾ।|
        block |ಪಹಾಯಾನಪ್ಪಕೇ ಭೋಗೇ। ಉಞ್ಛಾಪತ್ತಾಗತೇ ರತಾ॥|
      count |೧೫೬|
        block |ಆರದ್ಧವೀರಿಯಾ ಪಹಿತತ್ತಾ। ನಿಚ್ಚಂ ದಳ್ಹಪರಕ್ಕಮಾ।|
        block |ರಮನ್ತಿ ಧಮ್ಮರತಿಯಾ। ಹಿತ್ವಾನ ಲೋಕಿಯಂ ರತಿನ್ತಿ॥|
      stand |… ಕಿಮಿಲೋ ಥೇರೋ…।|
    block |೯॥ ನನ್ದತ್ಥೇರಗಾಥಾ|
      count |೧೫೭|
        block |ಅಯೋನಿಸೋ ಮನಸಿಕಾರಾ। ಮಣ್ಡನಂ ಅನುಯುಞ್ಜಿಸಂ।|
        block |ಉದ್ಧತೋ ಚಪಲೋ ಚಾಸಿಂ। ಕಾಮರಾಗೇನ ಅಟ್ಟಿತೋ॥|
      count |೧೫೮|
        block |ಉಪಾಯಕುಸಲೇನಾಹಂ। ಬುದ್ಧೇನಾದಿಚ್ಚಬನ್ಧುನಾ।|
        block |ಯೋನಿಸೋ ಪಟಿಪಜ್ಜಿತ್ವಾ। ಭವೇ ಚಿತ್ತಂ ಉದಬ್ಬಹಿನ್ತಿ॥|
      stand |… ನನ್ದೋ ಥೇರೋ…।|
    block |೧೦॥ ಸಿರಿಮತ್ಥೇರಗಾಥಾ|
      count |೧೫೯|
        block |ಪರೇ ಚ ನಂ ಪಸಂಸನ್ತಿ। ಅತ್ತಾ ಚೇ ಅಸಮಾಹಿತೋ।|
        block |ಮೋಘಂ ಪರೇ ಪಸಂಸನ್ತಿ। ಅತ್ತಾ ಹಿ ಅಸಮಾಹಿತೋ॥|
      count |೧೬೦|
        block |ಪರೇ ಚ ನಂ ಗರಹನ್ತಿ। ಅತ್ತಾ ಚೇ ಸುಸಮಾಹಿತೋ।|
        block |ಮೋಘಂ ಪರೇ ಗರಹನ್ತಿ। ಅತ್ತಾ ಹಿ ಸುಸಮಾಹಿತೋತಿ॥|
        block |ಚುನ್ದೋ ಚ ಜೋತಿದಾಸೋ ಚ। ಥೇರೋ ಹೇರಞ್ಞಕಾನಿ ಚ।|
        block |ಸೋಮಮಿತ್ತೋ ಸಬ್ಬಮಿತ್ತೋ। ಕಾಲೋ ತಿಸ್ಸೋ ಚ ಕಿಮಿಲೋ।|
        block |ನನ್ದೋ ಚ ಸಿರಿಮಾ ಚೇವ। ದಸ ಥೇರಾ ಮಹಿದ್ಧಿಕಾತಿ॥|
      stand |… ಸಿರಿಮಾ ಥೇರೋ…।|
      stand |ವಗ್ಗೋ ದುತಿಯೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೩॥ ತತಿಯವಗ್ಗೋ|
    block |೧॥ ಉತ್ತರತ್ಥೇರಗಾಥಾ|
      count |೧೬೧|
        block |ಖನ್ಧಾ ಮಯಾ ಪರಿಞ್ಞಾತಾ। ತಣ್ಹಾ ಮೇ ಸುಸಮೂಹತಾ।|
        block |ಭಾವಿತಾ ಮಮ ಬೋಜ್ಝಙ್ಗಾ। ಪತ್ತೋ ಮೇ ಆಸವಕ್ಖಯೋ॥|
      count |೧೬೨|
        block |ಸೋಹಂ ಖನ್ಧೇ ಪರಿಞ್ಞಾಯ। ಅಬ್ಬಹಿತ್ವಾನ ಜಾಲಿನಿಂ।|
        block |ಭಾವಯಿತ್ವಾನ ಬೋಜ್ಝಙ್ಗೇ। ನಿಬ್ಬಾಯಿಸ್ಸಂ ಅನಾಸವೋತಿ॥|
      stand |… ಉತ್ತರೋ ಥೇರೋ…।|
    block |೨॥ ಭದ್ದಜಿತ್ಥೇರಗಾಥಾ|
      count |೧೬೩|
        block |ಪನಾದೋ ನಾಮ ಸೋ ರಾಜಾ। ಯಸ್ಸ ಯೂಪೋ ಸುವಣ್ಣಯೋ।|
        block |ತಿರಿಯಂ ಸೋಳಸುಬ್ಬೇಧೋ। ಉಬ್ಭಮಾಹು ಸಹಸ್ಸಧಾ॥|
      count |೧೬೪|
        block |ಸಹಸ್ಸಕಣ್ಡೋ ಸತಗೇಣ್ಡು। ಧಜಾಲು ಹರಿತಾಮಯೋ।|
        block |ಅನಚ್ಚುಂ ತತ್ಥ ಗನ್ಧಬ್ಬಾ। ಛಸಹಸ್ಸಾನಿ ಸತ್ತಧಾತಿ॥|
      stand |… ಭದ್ದಜಿತ್ಥೇರೋ…।|
    block |೩॥ ಸೋಭಿತತ್ಥೇರಗಾಥಾ|
      count |೧೬೫|
        block |ಸತಿಮಾ ಪಞ್ಞವಾ ಭಿಕ್ಖು। ಆರದ್ಧಬಲವೀರಿಯೋ।|
        block |ಪಞ್ಚ ಕಪ್ಪಸತಾನಾಹಂ। ಏಕರತ್ತಿಂ ಅನುಸ್ಸರಿಂ॥|
      count |೧೬೬|
        block |ಚತ್ತಾರೋ ಸತಿಪಟ್ಠಾನೇ। ಸತ್ತ ಅಟ್ಠ ಚ ಭಾವಯಂ।|
        block |ಪಞ್ಚ ಕಪ್ಪಸತಾನಾಹಂ। ಏಕರತ್ತಿಂ ಅನುಸ್ಸರಿನ್ತಿ॥|
      stand |… ಸೋಭಿತೋ ಥೇರೋ…।|
    block |೪॥ ವಲ್ಲಿಯತ್ಥೇರಗಾಥಾ|
      count |೧೬೭|
        block |ಯಂ ಕಿಚ್ಚಂ ದಳ್ಹವೀರಿಯೇನ। ಯಂ ಕಿಚ್ಚಂ ಬೋದ್ಧುಮಿಚ್ಛತಾ।|
        block |ಕರಿಸ್ಸಂ ನಾವರಜ್ಝಿಸ್ಸಂ। ಪಸ್ಸ ವೀರಿಯಂ ಪರಕ್ಕಮ॥|
      count |೧೬೮|
        block |ತ್ವಞ್ಚ ಮೇ ಮಗ್ಗಮಕ್ಖಾಹಿ। ಅಞ್ಜಸಂ ಅಮತೋಗಧಂ।|
        block |ಅಹಂ ಮೋನೇನ ಮೋನಿಸ್ಸಂ। ಗಙ್ಗಾಸೋತೋವ ಸಾಗರನ್ತಿ॥|
      stand |… ವಲ್ಲಿಯೋ ಥೇರೋ…।|
    block |೫॥ ವೀತಸೋಕತ್ಥೇರಗಾಥಾ|
      count |೧೬೯|
        block |ಕೇಸೇ ಮೇ ಓಲಿಖಿಸ್ಸನ್ತಿ। ಕಪ್ಪಕೋ ಉಪಸಙ್ಕಮಿ।|
        block |ತತೋ ಆದಾಸಮಾದಾಯ। ಸರೀರಂ ಪಚ್ಚವೇಕ್ಖಿಸಂ॥|
      count |೧೭೦|
        block |ತುಚ್ಛೋ ಕಾಯೋ ಅದಿಸ್ಸಿತ್ಥ। ಅನ್ಧಕಾರೋ ತಮೋ ಬ್ಯಗಾ।|
        block |ಸಬ್ಬೇ ಚೋಳಾ ಸಮುಚ್ಛಿನ್ನಾ। ನತ್ಥಿ ದಾನಿ ಪುನಬ್ಭವೋತಿ॥|
      stand |… ವೀತಸೋಕೋ ಥೇರೋ…।|
    block |೬॥ ಪುಣ್ಣಮಾಸತ್ಥೇರಗಾಥಾ|
      count |೧೭೧|
        block |ಪಞ್ಚ ನೀವರಣೇ ಹಿತ್ವಾ। ಯೋಗಕ್ಖೇಮಸ್ಸ ಪತ್ತಿಯಾ।|
        block |ಧಮ್ಮಾದಾಸಂ ಗಹೇತ್ವಾನ। ಞಾಣದಸ್ಸನಮತ್ತನೋ॥|
      count |೧೭೨|
        block |ಪಚ್ಚವೇಕ್ಖಿಂ ಇಮಂ ಕಾಯಂ। ಸಬ್ಬಂ ಸನ್ತರಬಾಹಿರಂ।|
        block |ಅಜ್ಝತ್ತಞ್ಚ ಬಹಿದ್ಧಾ ಚ। ತುಚ್ಛೋ ಕಾಯೋ ಅದಿಸ್ಸಥಾತಿ॥|
      stand |… ಪುಣ್ಣಮಾಸೋ ಥೇರೋ…।|
    block |೭॥ ನನ್ದಕತ್ಥೇರಗಾಥಾ|
      count |೧೭೩|
        block |ಯಥಾಪಿ ಭದ್ದೋ ಆಜಞ್ಞೋ। ಖಲಿತ್ವಾ ಪತಿತಿಟ್ಠತಿ।|
        block |ಭಿಯ್ಯೋ ಲದ್ದಾನ ಸಂವೇಗಂ। ಅದೀನೋ ವಹತೇ ಧುರಂ॥|
      count |೧೭೪|
        block |ಏವಂ ದಸ್ಸನಸಮ್ಪನ್ನಂ। ಸಮ್ಮಾಸಮ್ಬುದ್ಧಸಾವಕಂ।|
        block |ಆಜಾನೀಯಂ ಮಂ ಧಾರೇಥ। ಪುತ್ತಂ ಬುದ್ಧಸ್ಸ ಓರಸನ್ತಿ॥|
      stand |… ನನ್ದಕೋ ಥೇರೋ…।|
    block |೮॥ ಭರತತ್ಥೇರಗಾಥಾ|
      count |೧೭೫|
        block |ಏಹಿ ನನ್ದಕ ಗಚ್ಛಾಮ। ಉಪಜ್ಝಾಯಸ್ಸ ಸನ್ತಿಕಂ।|
        block |ಸೀಹನಾದಂ ನದಿಸ್ಸಾಮ। ಬುದ್ಧಸೇಟ್ಠಸ್ಸ ಸಮ್ಮುಖಾ॥|
      count |೧೭೬|
        block |ಯಾಯ ನೋ ಅನುಕಮ್ಪಾಯ। ಅಮ್ಹೇ ಪಬ್ಬಾಜಯೀ ಮುನಿ।|
        block |ಸೋ ನೋ ಅತ್ಥೋ ಅನುಪ್ಪತ್ತೋ। ಸಬ್ಬಸಂಯೋಜನಕ್ಖಯೋತಿ॥|
      stand |… ಭರತೋ ಥೇರೋ…।|
    block |೯॥ ಭಾರದ್ವಾಜತ್ಥೇರಗಾಥಾ|
      count |೧೭೭|
        block |ನದನ್ತಿ ಏವಂ ಸಪ್ಪಞ್ಞಾ। ಸೀಹಾವ ಗಿರಿಗಬ್ಭರೇ।|
        block |ವೀರಾ ವಿಜಿತಸಙ್ಗಾಮಾ। ಜೇತ್ವಾ ಮಾರಂ ಸವಾಹನಿಂ॥|
      count |೧೭೮|
        block |ಸತ್ಥಾ ಚ ಪರಿಚಿಣ್ಣೋ ಮೇ। ಧಮ್ಮೋ ಸಙ್ಘೋ ಚ ಪೂಜಿತೋ।|
        block |ಅಹಞ್ಚ ವಿತ್ತೋ ಸುಮನೋ। ಪುತ್ತಂ ದಿಸ್ವಾ ಅನಾಸವನ್ತಿ॥|
      stand |… ಭಾರದ್ವಾಜೋ ಥೇರೋ…।|
    block |೧೦॥ ಕಣ್ಹದಿನ್ನತ್ಥೇರಗಾಥಾ|
      count |೧೭೯|
        block |ಉಪಾಸಿತಾ ಸಪ್ಪುರಿಸಾ। ಸುತಾ ಧಮ್ಮಾ ಅಭಿಣ್ಹಸೋ।|
        block |ಸುತ್ವಾನ ಪಟಿಪಜ್ಜಿಸ್ಸಂ। ಅಞ್ಜಸಂ ಅಮತೋಗಧಂ॥|
      count |೧೮೦|
        block |ಭವರಾಗಹತಸ್ಸ ಮೇ ಸತೋ। ಭವರಾಗೋ ಪುನ ಮೇ ನ ವಿಜ್ಜತಿ।|
        block |ನ ಚಾಹು ನ ಚ ಮೇ ಭವಿಸ್ಸತಿ। ನ ಚ ಮೇ ಏತರಹಿ ವಿಜ್ಜತೀತಿ॥|
        block |ಉತ್ತರೋ ಭದ್ದಜಿತ್ಥೇರೋ। ಸೋಭಿತೋ ವಲ್ಲಿಯೋ ಇಸಿ।|
        block |ವೀತಸೋಕೋ ಚ ಯೋ ಥೇರೋ। ಪುಣ್ಣಮಾಸೋ ಚ ನನ್ದಕೋ।|
        block |ಭರತೋ ಭಾರದ್ವಾಜೋ ಚ। ಕಣ್ಹದಿನ್ನೋ ಮಹಾಮುನೀತಿ॥|
      stand |… ಕಣ್ಹದಿನ್ನೋ ಥೇರೋ…।|
      stand |ವಗ್ಗೋ ತತಿಯೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೪॥ ಚತುತ್ಥವಗ್ಗೋ|
    block |೧॥ ಮಿಗಸಿರತ್ಥೇರಗಾಥಾ|
      count |೧೮೧|
        block |ಯತೋ ಅಹಂ ಪಬ್ಬಜಿತೋ। ಸಮ್ಮಾಸಮ್ಬುದ್ಧಸಾಸನೇ।|
        block |ವಿಮುಚ್ಚಮಾನೋ ಉಗ್ಗಚ್ಛಿಂ। ಕಾಮಧಾತುಂ ಉಪಚ್ಚಗಂ॥|
      count |೧೮೨|
        block |ಬ್ರಹ್ಮುನೋ ಪೇಕ್ಖಮಾನಸ್ಸ। ತತೋ ಚಿತ್ತಂ ವಿಮುಚ್ಚಿ ಮೇ।|
        block |ಅಕುಪ್ಪಾ ಮೇ ವಿಮುತ್ತೀತಿ। ಸಬ್ಬಸಂಯೋಜನಕ್ಖಯಾತಿ॥|
      stand |… ಮಿಗಸಿರೋ ಥೇರೋ…।|
    block |೨॥ ಸಿವಕತ್ಥೇರಗಾಥಾ|
      count |೧೮೩|
        block |ಅನಿಚ್ಚಾನಿ ಗಹಕಾನಿ। ತತ್ಥ ತತ್ಥ ಪುನಪ್ಪುನಂ।|
        block |ಗಹಕಾರಂ ಗವೇಸನ್ತೋ। ದುಕ್ಖಾ ಜಾತಿ ಪುನಪ್ಪುನಂ॥|
      count |೧೮೪|
        block |ಗಹಕಾರಕ ದಿಟ್ಠೋಸಿ। ಪುನ ಗೇಹಂ ನ ಕಾಹಸಿ।|
        block |ಸಬ್ಬಾ ತೇ ಫಾಸುಕಾ ಭಗ್ಗಾ। ಥೂಣಿಕಾ ಚ ವಿದಾಲಿತಾ।|
        block |ವಿಮರಿಯಾದಿಕತಂ ಚಿತ್ತಂ। ಇಧೇವ ವಿಧಮಿಸ್ಸತೀತಿ॥|
      stand |… ಸಿವಕೋ ಥೇರೋ…।|
    block |೩॥ ಉಪವಾಣತ್ಥೇರಗಾಥಾ|
      count |೧೮೫|
        block |ಅರಹಂ ಸುಗತೋ ಲೋಕೇ। ವಾತೇಹಾಬಾಧಿತೋ ಮುನಿ।|
        block |ಸಚೇ ಉಣ್ಹೋದಕಂ ಅತ್ಥಿ। ಮುನಿನೋ ದೇಹಿ ಬ್ರಾಹ್ಮಣ॥|
      count |೧೮೬|
        block |ಪೂಜಿತೋ ಪೂಜನೇಯ್ಯಾನಂ। ಸಕ್ಕರೇಯ್ಯಾನ ಸಕ್ಕತೋ।|
        block |ಅಪಚಿತೋಪಚೇಯ್ಯಾನಂ। ತಸ್ಸ ಇಚ್ಛಾಮಿ ಹಾತವೇತಿ॥|
      stand |… ಉಪವಾಣೋ ಥೇರೋ…।|
    block |೪॥ ಇಸಿದಿನ್ನತ್ಥೇರಗಾಥಾ|
      count |೧೮೭|
        block |ದಿಟ್ಠಾ ಮಯಾ ಧಮ್ಮಧರಾ ಉಪಾಸಕಾ। ಕಾಮಾ ಅನಿಚ್ಚಾ ಇತಿ ಭಾಸಮಾನಾ।|
        block |ಸಾರತ್ತರತ್ತಾ ಮಣಿಕುಣ್ಡಲೇಸು। ಪುತ್ತೇಸು ದಾರೇಸು ಚ ತೇ ಅಪೇಕ್ಖಾ॥|
      count |೧೮೮|
        block |ಅದ್ಧಾ ನ ಜಾನನ್ತಿ ಯತೋಧ ಧಮ್ಮಂ। ಕಾಮಾ ಅನಿಚ್ಚಾ ಇತಿ ಚಾಪಿ ಆಹು।|
        block |ರಾಗಞ್ಚ ತೇಸಂ ನ ಬಲತ್ಥಿ ಛೇತ್ತುಂ। ತಸ್ಮಾ ಸಿತಾ ಪುತ್ತದಾರಂ ಧನಞ್ಚಾತಿ॥|
      stand |… ಇಸಿದಿನ್ನೋ ಥೇರೋ…।|
    block |೫॥ ಸಮ್ಬುಲಕಚ್ಚಾನತ್ಥೇರಗಾಥಾ|
      count |೧೮೯|
        block |ದೇವೋ ಚ ವಸ್ಸತಿ ದೇವೋ ಚ ಗಳಗಳಾಯತಿ।|
        block |ಏಕಕೋ ಚಾಹಂ ಭೇರವೇ ಬಿಲೇ ವಿಹರಾಮಿ।|
        block |ತಸ್ಸ ಮಯ್ಹಂ ಏಕಕಸ್ಸ ಭೇರವೇ ಬಿಲೇ ವಿಹರತೋ।|
        block |ನತ್ಥಿ ಭಯಂ ವಾ ಛಮ್ಭಿತತ್ತಂ ವಾ ಲೋಮಹಂಸೋ ವಾ॥|
      count |೧೯೦|
        block |ಧಮ್ಮತಾ ಮಮಸಾ ಯಸ್ಸ ಮೇ। ಏಕಕಸ್ಸ ಭೇರವೇ ಬಿಲೇ।|
        block |ವಿಹರತೋ ನತ್ಥಿ ಭಯಂ ವಾ। ಛಮ್ಭಿತತ್ತಂ ವಾ ಲೋಮಹಂಸೋ ವಾತಿ॥|
      stand |… ಸಮ್ಬುಲಕಚ್ಚಾನೋ ಥೇರೋ…।|
    block |೬॥ ನಿತಕತ್ಥೇರಗಾಥಾ|
      count |೧೯೧|
        block |ಕಸ್ಸ ಸೇಲೂಪಮಂ ಚಿತ್ತಂ। ಠಿತಂ ನಾನುಪಕಮ್ಪತಿ।|
        block |ವಿರತ್ತಂ ರಜನೀಯೇಸು। ಕುಪ್ಪನೀಯೇ ನ ಕುಪ್ಪತಿ।|
        block |ಯಸ್ಸೇವಂ ಭಾವಿತಂ ಚಿತ್ತಂ। ಕುತೋ ತಂ ದುಕ್ಖಮೇಸ್ಸತಿ॥|
      count |೧೯೨|
        block |ಮಮ ಸೇಲೂಪಮಂ ಚಿತ್ತಂ। ಠಿತಂ ನಾನುಪಕಮ್ಪತಿ।|
        block |ವಿರತ್ತಂ ರಜನೀಯೇಸು। ಕುಪ್ಪನೀಯೇ ನ ಕುಪ್ಪತಿ।|
        block |ಮಮೇವಂ ಭಾವಿತಂ ಚಿತ್ತಂ। ಕುತೋ ಮಂ ದುಕ್ಖಮೇಸ್ಸತೀತಿ॥|
      stand |… ನಿತಕೋ ಥೇರೋ…।|
    block |೭॥ ಸೋಣಪೋಟಿರಿಯತ್ಥೇರಗಾಥಾ|
      count |೧೯೩|
        block |ನ ತಾವ ಸುಪಿತುಂ ಹೋತಿ। ರತ್ತಿ ನಕ್ಖತ್ತಮಾಲಿನೀ।|
        block |ಪಟಿಜಗ್ಗಿತುಮೇವೇಸಾ। ರತ್ತಿ ಹೋತಿ ವಿಜಾನತಾ॥|
      count |೧೯೪|
        block |ಹತ್ಥಿಕ್ಖನ್ಧಾವಪತಿತಂ। ಕುಞ್ಜರೋ ಚೇ ಅನುಕ್ಕಮೇ।|
        block |ಸಙ್ಗಾಮೇ ಮೇ ಮತಂ ಸೇಯ್ಯೋ। ಯಞ್ಚೇ ಜೀವೇ ಪರಾಜಿತೋತಿ॥|
      stand |… ಸೋಣೋ ಪೋಟಿರಿಯೋ ಥೇರೋ …।|
    block |೮॥ ನಿಸಭತ್ಥೇರಗಾಥಾ|
      count |೧೯೫|
        block |ಪಞ್ಚ ಕಾಮಗುಣೇ ಹಿತ್ವಾ। ಪಿಯರೂಪೇ ಮನೋರಮೇ।|
        block |ಸದ್ಧಾಯ ಘರಾ ನಿಕ್ಖಮ್ಮ। ದುಕ್ಖಸ್ಸನ್ತಕರೋ ಭವೇ॥|
      count |೧೯೬|
        block |ನಾಭಿನನ್ದಾಮಿ ಮರಣಂ। ನಾಭಿನನ್ದಾಮಿ ಜೀವಿತಂ।|
        block |ಕಾಲಞ್ಚ ಪಟಿಕಙ್ಖಾಮಿ। ಸಮ್ಪಜಾನೋ ಪತಿಸ್ಸತೋತಿ॥|
      stand |… ನಿಸಭೋ ಥೇರೋ…।|
    block |೯॥ ಉಸಭತ್ಥೇರಗಾಥಾ|
      count |೧೯೭|
        block |ಅಮ್ಬಪಲ್ಲವಸಙ್ಕಾಸಂ। ಅಂಸೇ ಕತ್ವಾನ ಚೀವರಂ।|
        block |ನಿಸಿನ್ನೋ ಹತ್ಥಿಗೀವಾಯಂ। ಗಾಮಂ ಪಿಣ್ಡಾಯ ಪಾವಿಸಿಂ॥|
      count |೧೯೮|
        block |ಹತ್ಥಿಕ್ಖನ್ಧತೋ ಓರುಯ್ಹ। ಸಂವೇಗಂ ಅಲಭಿಂ ತದಾ।|
        block |ಸೋಹಂ ದಿತ್ತೋ ತದಾ ಸನ್ತೋ। ಪತ್ತೋ ಮೇ ಆಸವಕ್ಖಯೋತಿ॥|
      stand |… ಉಸಭೋ ಥೇರೋ…।|
    block |೧೦॥ ಕಪ್ಪಟಕುರತ್ಥೇರಗಾಥಾ|
      count |೧೯೯|
        block |ಅಯಮಿತಿ ಕಪ್ಪಟೋ ಕಪ್ಪಟಕುರೋ। ಅಚ್ಛಾಯ ಅತಿಭರಿತಾಯ।|
        block |ಅಮತಘಟಿಕಾಯಂ ಧಮ್ಮಕಟಮತ್ತೋ। ಕತಪದಂ ಝಾನಾನಿ ಓಚೇತುಂ॥|
      count |೨೦೦|
        block |ಮಾ ಖೋ ತ್ವಂ ಕಪ್ಪಟ ಪಚಾಲೇಸಿ। ಮಾ ತ್ವಂ ಉಪಕಣ್ಣಮ್ಹಿ ತಾಳೇಸ್ಸಂ।|
        block |ನ ಹಿ ತ್ವಂ ಕಪ್ಪಟ ಮತ್ತಮಞ್ಞಾಸಿ। ಸಙ್ಘಮಜ್ಝಮ್ಹಿ ಪಚಲಾಯಮಾನೋತಿ॥|
        block |ಮಿಗಸಿರೋ ಸಿವಕೋ ಚ। ಉಪವಾನೋ ಚ ಪಣ್ಡಿತೋ।|
        block |ಇಸಿದಿನ್ನೋ ಚ ಕಚ್ಚಾನೋ। ನಿತಕೋ ಚ ಮಹಾವಸೀ।|
        block |ಪೋಟಿರಿಯಪುತ್ತೋ ನಿಸಭೋ। ಉಸಭೋ ಕಪ್ಪಟಕುರೋತಿ॥|
      stand |… ಕಪ್ಪಟಕುರೋ ಥೇರೋ…।|
      stand |ವಗ್ಗೋ ಚತುತ್ಥೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೫॥ ಪಞ್ಚಮವಗ್ಗೋ|
    block |೧॥ ಕುಮಾರಕಸ್ಸಪತ್ಥೇರಗಾಥಾ|
      count |೨೦೧|
        block |ಅಹೋ ಬುದ್ಧಾ ಅಹೋ ಧಮ್ಮಾ। ಅಹೋ ನೋ ಸತ್ಥು ಸಮ್ಪದಾ।|
        block |ಯತ್ಥ ಏತಾದಿಸಂ ಧಮ್ಮಂ। ಸಾವಕೋ ಸಚ್ಛಿಕಾಹಿತಿ॥|
      count |೨೦೨|
        block |ಅಸಙ್ಖೇಯ್ಯೇಸು ಕಪ್ಪೇಸು। ಸಕ್ಕಾಯಾಧಿಗತಾ ಅಹೂ।|
        block |ತೇಸಮಯಂ ಪಚ್ಛಿಮಕೋ। ಚರಿಮೋಯಂ ಸಮುಸ್ಸಯೋ।|
        block |ಜಾತಿಮರಣಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
      stand |… ಕುಮಾರಕಸ್ಸಪೋ ಥೇರೋ…।|
    block |೨॥ ಧಮ್ಮಪಾಲತ್ಥೇರಗಾಥಾ|
      count |೨೦೩|
        block |ಯೋ ಹವೇ ದಹರೋ ಭಿಕ್ಖು। ಯುಞ್ಜತಿ ಬುದ್ಧಸಾಸನೇ।|
        block |ಜಾಗರೋ ಸ ಹಿ ಸುತ್ತೇಸು। ಅಮೋಘಂ ತಸ್ಸ ಜೀವಿತಂ॥|
      count |೨೦೪|
        block |ತಸ್ಮಾ ಸದ್ಧಞ್ಚ ಸೀಲಞ್ಚ। ಪಸಾದಂ ಧಮ್ಮದಸ್ಸನಂ।|
        block |ಅನುಯುಞ್ಜೇಥ ಮೇಧಾವೀ। ಸರಂ ಬುದ್ಧಾನ ಸಾಸನನ್ತಿ॥|
      stand |… ಧಮ್ಮಪಾಲೋ ಥೇರೋ…।|
    block |೩॥ ಬ್ರಹ್ಮಾಲಿತ್ಥೇರಗಾಥಾ|
      count |೨೦೫|
        block |ಕಸ್ಸಿನ್ದ್ರಿಯಾನಿ ಸಮಥಙ್ಗತಾನಿ। ಅಸ್ಸಾ ಯಥಾ ಸಾರಥಿನಾ ಸುದನ್ತಾ।|
        block |ಪಹೀನಮಾನಸ್ಸ ಅನಾಸವಸ್ಸ। ದೇವಾಪಿ ಕಸ್ಸ ಪಿಹಯನ್ತಿ ತಾದಿನೋತಿ॥|
      count |೨೦೬|
        block |ಮಯ್ಹಿನ್ದ್ರಿಯಾನಿ ಸಮಥಙ್ಗತಾನಿ। ಅಸ್ಸಾ ಯಥಾ ಸಾರಥಿನಾ ಸುದನ್ತಾ।|
        block |ಪಹೀನಮಾನಸ್ಸ ಅನಾಸವಸ್ಸ। ದೇವಾಪಿ ಮಯ್ಹಂ ಪಿಹಯನ್ತಿ ತಾದಿನೋತಿ॥|
      stand |… ಬ್ರಹ್ಮಾಲಿ ಥೇರೋ…।|
    block |೪॥ ಮೋಘರಾಜತ್ಥೇರಗಾಥಾ|
      count |೨೦೭|
        block |ಛವಿಪಾಪಕ ಚಿತ್ತಭದ್ದಕ। ಮೋಘರಾಜ ಸತತಂ ಸಮಾಹಿತೋ।|
        block |ಹೇಮನ್ತಿಕಸೀತಕಾಲರತ್ತಿಯೋ। ಭಿಕ್ಖು ತ್ವಂಸಿ ಕಥಂ ಕರಿಸ್ಸಸಿ॥|
      count |೨೦೮|
        block |ಸಮ್ಪನ್ನಸಸ್ಸಾ ಮಗಧಾ। ಕೇವಲಾ ಇತಿ ಮೇ ಸುತಂ।|
        block |ಪಲಾಲಚ್ಛನ್ನಕೋ ಸೇಯ್ಯಂ। ಯಥಞ್ಞೇ ಸುಖಜೀವಿನೋತಿ॥|
      stand |… ಮೋಘರಾಜಾ ಥೇರೋ…।|
    block |೫॥ ವಿಸಾಖಪಞ್ಚಾಲಪುತ್ತತ್ಥೇರಗಾಥಾ|
      count |೨೦೯|
        block |ನ ಉಕ್ಖಿಪೇ ನೋ ಚ ಪರಿಕ್ಖಿಪೇ ಪರೇ। ಓಕ್ಖಿಪೇ ಪಾರಗತಂ ನ ಏರಯೇ।|
        block |ನ ಚತ್ತವಣ್ಣಂ ಪರಿಸಾಸು ಬ್ಯಾಹರೇ। ಅನುದ್ಧತೋ ಸಮ್ಮಿತಭಾಣಿ ಸುಬ್ಬತೋ॥|
      count |೨೧೦|
        block |ಸುಸುಖುಮನಿಪುಣತ್ಥದಸ್ಸಿನಾ। ಮತಿಕುಸಲೇನ ನಿವಾತವುತ್ತಿನಾ।|
        block |ಸಂಸೇವಿತವುದ್ಧಸೀಲಿನಾ। ನಿಬ್ಬಾನಂ ನ ಹಿ ತೇನ ದುಲ್ಲಭನ್ತಿ॥|
      stand |… ವಿಸಾಖೋ ಪಞ್ಚಾಲಪುತ್ತೋ ಥೇರೋ …।|
    block |೬॥ ಚೂಳಕತ್ಥೇರಗಾಥಾ|
      count |೨೧೧|
        block |ನದನ್ತಿ ಮೋರಾ ಸುಸಿಖಾ ಸುಪೇಖುಣಾ। ಸುನೀಲಗೀವಾ ಸುಮುಖಾ ಸುಗಜ್ಜಿನೋ।|
        block |ಸುಸದ್ದಲಾ ಚಾಪಿ ಮಹಾಮಹೀ ಅಯಂ। ಸುಬ್ಯಾಪಿತಮ್ಬು ಸುವಲಾಹಕಂ ನಭಂ॥|
      count |೨೧೨|
        block |ಸುಕಲ್ಲರೂಪೋ ಸುಮನಸ್ಸ ಝಾಯತಂ। ಸುನಿಕ್ಕಮೋ ಸಾಧು ಸುಬುದ್ಧಸಾಸನೇ।|
        block |ಸುಸುಕ್ಕಸುಕ್ಕಂ ನಿಪುಣಂ ಸುದುದ್ದಸಂ। ಫುಸಾಹಿ ತಂ ಉತ್ತಮಮಚ್ಚುತಂ ಪದನ್ತಿ॥|
      stand |… ಚೂಳಕೋ ಥೇರೋ…।|
    block |೭॥ ಅನೂಪಮತ್ಥೇರಗಾಥಾ|
      count |೨೧೩|
        block |ನನ್ದಮಾನಾಗತಂ ಚಿತ್ತಂ। ಸೂಲಮಾರೋಪಮಾನಕಂ।|
        block |ತೇನ ತೇನೇವ ವಜಸಿ। ಯೇನ ಸೂಲಂ ಕಲಿಙ್ಗರಂ॥|
      count |೨೧೪|
        block |ತಾಹಂ ಚಿತ್ತಕಲಿಂ ಬ್ರೂಮಿ। ತಂ ಬ್ರೂಮಿ ಚಿತ್ತದುಬ್ಭಕಂ।|
        block |ಸತ್ಥಾ ತೇ ದುಲ್ಲಭೋ ಲದ್ಧೋ। ಮಾನತ್ಥೇ ಮಂ ನಿಯೋಜಯೀತಿ॥|
      stand |… ಅನೂಪಮೋ ಥೇರೋ…।|
    block |೮॥ ವಜ್ಜಿತತ್ಥೇರಗಾಥಾ|
      count |೨೧೫|
        block |ಸಂಸರಂ ದೀಘಮದ್ಧಾನಂ। ಗತೀಸು ಪರಿವತ್ತಿಸಂ।|
        block |ಅಪಸ್ಸಂ ಅರಿಯಸಚ್ಚಾನಿ। ಅನ್ಧಭೂತೋ ಪುಥುಜ್ಜನೋ॥|
      count |೨೧೬|
        block |ತಸ್ಸ ಮೇ ಅಪ್ಪಮತ್ತಸ್ಸ। ಸಂಸಾರಾ ವಿನಳೀಕತಾ।|
        block |ಸಬ್ಬಾ ಗತೀ ಸಮುಚ್ಛಿನ್ನಾ। ನತ್ಥಿ ದಾನಿ ಪುನಬ್ಭವೋತಿ॥|
      stand |… ವಜ್ಜಿತೋ ಥೇರೋ…।|
    block |೯॥ ಸನ್ಧಿತತ್ಥೇರಗಾಥಾ|
      count |೨೧೭|
        block |ಅಸ್ಸತ್ಥೇ ಹರಿತೋಭಾಸೇ। ಸಂವಿರೂಳ್ಹಮ್ಹಿ ಪಾದಪೇ।|
        block |ಏಕಂ ಬುದ್ಧಗತಂ ಸಞ್ಞಂ। ಅಲಭಿತ್ಥಂ ಪತಿಸ್ಸತೋ॥|
      count |೨೧೮|
        block |ಏಕತಿಂಸೇ ಇತೋ ಕಪ್ಪೇ। ಯಂ ಸಞ್ಞಮಲಭಿಂ ತದಾ।|
        block |ತಸ್ಸಾ ಸಞ್ಞಾಯ ವಾಹಸಾ। ಪತ್ತೋ ಮೇ ಆಸವಕ್ಖಯೋತಿ॥|
        block |ಕುಮಾರಕಸ್ಸಪೋ ಥೇರೋ। ಧಮ್ಮಪಾಲೋ ಚ ಬ್ರಹ್ಮಾಲಿ।|
        block |ಮೋಘರಾಜಾ ವಿಸಾಖೋ ಚ। ಚೂಳಕೋ ಚ ಅನೂಪಮೋ।|
        block |ವಜ್ಜಿತೋ ಸನ್ಧಿತೋ ಥೇರೋ। ಕಿಲೇಸರಜವಾಹನೋತಿ॥|
        block |ಗಾಥಾದುಕನಿಪಾತಮ್ಹಿ। ನವುತಿ ಚೇವ ಅಟ್ಠ ಚ।|
        block |ಥೇರಾ ಏಕೂನಪಞ್ಞಾಸಂ। ಭಾಸಿತಾ ನಯಕೋವಿದಾತಿ॥|
      stand |… ಸನ್ಧಿತೋ ಥೇರೋ…।|
      stand |ವಗ್ಗೋ ಪಞ್ಚಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
      stand |ದುಕನಿಪಾತೋ ನಿಟ್ಠಿತೋ।|
      block |ತತ್ರುದ್ದಾನಂ|
