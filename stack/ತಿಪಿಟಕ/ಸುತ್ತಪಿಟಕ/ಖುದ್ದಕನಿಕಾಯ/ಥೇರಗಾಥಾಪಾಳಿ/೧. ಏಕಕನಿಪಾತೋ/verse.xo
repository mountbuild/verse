block |೧॥ ಏಕಕನಿಪಾತೋ|
  stand |॥ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸ॥ಖುದ್ದಕನಿಕಾಯೇ|
  block |ನಿದಾನಗಾಥಾ|
    block
      block |ಸೀಹಾನಂವ ನದನ್ತಾನಂ। ದಾಠೀನಂ ಗಿರಿಗಬ್ಭರೇ।|
      block |ಸುಣಾಥ ಭಾವಿತತ್ತಾನಂ। ಗಾಥಾ ಅತ್ಥೂಪನಾಯಿಕಾ॥|
      block |ಯಥಾನಾಮಾ ಯಥಾಗೋತ್ತಾ। ಯಥಾಧಮ್ಮವಿಹಾರಿನೋ।|
      block |ಯಥಾಧಿಮುತ್ತಾ ಸಪ್ಪಞ್ಞಾ। ವಿಹರಿಂಸು ಅತನ್ದಿತಾ॥|
      block |ತತ್ಥ ತತ್ಥ ವಿಪಸ್ಸಿತ್ವಾ। ಫುಸಿತ್ವಾ ಅಚ್ಚುತಂ ಪದಂ।|
      block |ಕತನ್ತಂ ಪಚ್ಚವೇಕ್ಖನ್ತಾ। ಇಮಮತ್ಥಮಭಾಸಿಸುಂ॥|
  block |೧॥ ಪಠಮವಗ್ಗೋ|
    block |೧॥ ಸುಭೂತಿತ್ಥೇರಗಾಥಾ|
      count |೧|
        block |ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ। ವಸ್ಸ ದೇವ ಯಥಾಸುಖಂ।|
        block |ಚಿತ್ತಂ ಮೇ ಸುಸಮಾಹಿತಂ ವಿಮುತ್ತಂ। ಆತಾಪೀ ವಿಹರಾಮಿ ವಸ್ಸ ದೇವಾತಿ॥|
      block |ಇತ್ಥಂ ಸುದಂ ಆಯಸ್ಮಾ ಸುಭೂತಿತ್ಥೇರೋ ಗಾಥಂ ಅಭಾಸಿತ್ಥಾತಿ।|
    block |೨॥ ಮಹಾಕೋಟ್ಠಿಕತ್ಥೇರಗಾಥಾ|
      count |೨|
        block |ಉಪಸನ್ತೋ ಉಪರತೋ। ಮನ್ತಭಾಣೀ ಅನುದ್ಧತೋ।|
        block |ಧುನಾತಿ ಪಾಪಕೇ ಧಮ್ಮೇ। ದುಮಪತ್ತಂವ ಮಾಲುತೋತಿ॥|
      block |ಇತ್ಥಂ ಸುದಂ ಆಯಸ್ಮಾ ಮಹಾಕೋಟ್ಠಿಕೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೩॥ ಕಙ್ಖಾರೇವತತ್ಥೇರಗಾಥಾ|
      count |೩|
        block |ಪಞ್ಞಂ ಇಮಂ ಪಸ್ಸ ತಥಾಗತಾನಂ। ಅಗ್ಗಿ ಯಥಾ ಪಜ್ಜಲಿತೋ ನಿಸೀಥೇ।|
        block |ಆಲೋಕದಾ ಚಕ್ಖುದದಾ ಭವನ್ತಿ। ಯೇ ಆಗತಾನಂ ವಿನಯನ್ತಿ ಕಙ್ಖನ್ತಿ॥|
      block |ಇತ್ಥಂ ಸುದಂ ಆಯಸ್ಮಾ ಕಙ್ಖಾರೇವತೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೪॥ ಪುಣ್ಣತ್ಥೇರಗಾಥಾ|
      count |೪|
        block |ಸಮ್ಭಿರೇವ ಸಮಾಸೇಥ। ಪಣ್ಡಿತೇಹತ್ಥದಸ್ಸಿಭಿ।|
        block |ಅತ್ಥಂ ಮಹನ್ತಂ ಗಮ್ಭೀರಂ। ದುದ್ದಸಂ ನಿಪುಣಂ ಅಣುಂ।|
        block |ಧೀರಾ ಸಮಧಿಗಚ್ಛನ್ತಿ। ಅಪ್ಪಮತ್ತಾ ವಿಚಕ್ಖಣಾತಿ॥|
      block |ಇತ್ಥಂ ಸುದಂ ಆಯಸ್ಮಾ ಪುಣ್ಣೋ ಮನ್ತಾಣಿಪುತ್ತೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೫॥ ದಬ್ಬತ್ಥೇರಗಾಥಾ|
      count |೫|
        block |ಯೋ ದುದ್ದಮಿಯೋ ದಮೇನ ದನ್ತೋ। ದಬ್ಬೋ ಸನ್ತುಸಿತೋ ವಿತಿಣ್ಣಕಙ್ಖೋ।|
        block |ವಿಜಿತಾವೀ ಅಪೇತಭೇರವೋ ಹಿ। ದಬ್ಬೋ ಸೋ ಪರಿನಿಬ್ಬುತೋ ಠಿತತ್ತೋತಿ॥|
      block |ಇತ್ಥಂ ಸುದಂ ಆಯಸ್ಮಾ ದಬ್ಬೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೬॥ ಸೀತವನಿಯತ್ಥೇರಗಾಥಾ|
      count |೬|
        block |ಯೋ ಸೀತವನಂ ಉಪಗಾ ಭಿಕ್ಖು। ಏಕೋ ಸನ್ತುಸಿತೋ ಸಮಾಹಿತತ್ತೋ।|
        block |ವಿಜಿತಾವೀ ಅಪೇತಲೋಮಹಂಸೋ। ರಕ್ಖಂ ಕಾಯಗತಾಸತಿಂ ಧಿತಿಮಾತಿ॥|
      block |ಇತ್ಥಂ ಸುದಂ ಆಯಸ್ಮಾ ಸೀತವನಿಯೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೭॥ ಭಲ್ಲಿಯತ್ಥೇರಗಾಥಾ|
      count |೭|
        block |ಯೋಪಾನುದೀ ಮಚ್ಚುರಾಜಸ್ಸ ಸೇನಂ। ನಳಸೇತುಂವ ಸುದುಬ್ಬಲಂ ಮಹೋಘೋ।|
        block |ವಿಜಿತಾವೀ ಅಪೇತಭೇರವೋ ಹಿ। ದನ್ತೋ ಸೋ ಪರಿನಿಬ್ಬುತೋ ಠಿತತ್ತೋತಿ॥|
      block |ಇತ್ಥಂ ಸುದಂ ಆಯಸ್ಮಾ ಭಲ್ಲಿಯೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೮॥ ವೀರತ್ಥೇರಗಾಥಾ|
      count |೮|
        block |ಯೋ ದುದ್ದಮಿಯೋ ದಮೇನ ದನ್ತೋ। ವೀರೋ ಸನ್ತುಸಿತೋ ವಿತಿಣ್ಣಕಙ್ಖೋ।|
        block |ವಿಜಿತಾವೀ ಅಪೇತಲೋಮಹಂಸೋ। ವೀರೋ ಸೋ ಪರಿನಿಬ್ಬುತೋ ಠಿತತ್ತೋತಿ॥|
      block |ಇತ್ಥಂ ಸುದಂ ಆಯಸ್ಮಾ ವೀರೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೯॥ ಪಿಲಿನ್ದವಚ್ಛತ್ಥೇರಗಾಥಾ|
      count |೯|
        block |ಸ್ವಾಗತಂ ನ ದುರಾಗತಂ। ನಯಿದಂ ದುಮನ್ತಿತಂ ಮಮ।|
        block |ಸಂವಿಭತ್ತೇಸು ಧಮ್ಮೇಸು। ಯಂ ಸೇಟ್ಠಂ ತದುಪಾಗಮಿನ್ತಿ॥|
      block |ಇತ್ಥಂ ಸುದಂ ಆಯಸ್ಮಾ ಪಿಲಿನ್ದವಚ್ಛೋ ಥೇರೋ ಗಾಥಂ ಅಭಾಸಿತ್ಥಾತಿ।|
    block |೧೦॥ ಪುಣ್ಣಮಾಸತ್ಥೇರಗಾಥಾ|
      count |೧೦|
        block |ವಿಹರಿ ಅಪೇಕ್ಖಂ ಇಧ ವಾ ಹುರಂ ವಾ। ಯೋ ವೇದಗೂ ಸಮಿತೋ ಯತತ್ತೋ।|
        block |ಸಬ್ಬೇಸು ಧಮ್ಮೇಸು ಅನೂಪಲಿತ್ತೋ। ಲೋಕಸ್ಸ ಜಞ್ಞಾ ಉದಯಬ್ಬಯಞ್ಚಾತಿ॥|
        block |ಸುಭೂತಿ ಕೋಟ್ಠಿಕೋ ಥೇರೋ। ಕಙ್ಖಾರೇವತಸಮ್ಮತೋ।|
        block |ಮನ್ತಾಣಿಪುತ್ತೋ ದಬ್ಬೋ ಚ। ಸೀತವನಿಯೋ ಚ ಭಲ್ಲಿಯೋ।|
        block |ವೀರೋ ಪಿಲಿನ್ದವಚ್ಛೋ ಚ। ಪುಣ್ಣಮಾಸೋ ತಮೋನುದೋತಿ॥|
      block |ಇತ್ಥಂ ಸುದಂ ಆಯಸ್ಮಾ ಪುಣ್ಣಮಾಸೋ ಥೇರೋ ಗಾಥಂ ಅಭಾಸಿತ್ಥಾತಿ।|
      stand |ವಗ್ಗೋ ಪಠಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೨॥ ದುತಿಯವಗ್ಗೋ|
    block |೧॥ ಚೂಳವಚ್ಛತ್ಥೇರಗಾಥಾ|
      count |೧೧|
        block |ಪಾಮೋಜ್ಜಬಹುಲೋ ಭಿಕ್ಖು। ಧಮ್ಮೇ ಬುದ್ಧಪ್ಪವೇದಿತೇ।|
        block |ಅಧಿಗಚ್ಛೇ ಪದಂ ಸನ್ತಂ। ಸಙ್ಖಾರೂಪಸಮಂ ಸುಖನ್ತಿ॥|
      stand |… ಚೂಳವಚ್ಛೋ ಥೇರೋ…।|
    block |೨॥ ಮಹಾವಚ್ಛತ್ಥೇರಗಾಥಾ|
      count |೧೨|
        block |ಪಞ್ಞಾಬಲೀ ಸೀಲವತೂಪಪನ್ನೋ। ಸಮಾಹಿತೋ ಝಾನರತೋ ಸತೀಮಾ।|
        block |ಯದತ್ಥಿಯಂ ಭೋಜನಂ ಭುಞ್ಜಮಾನೋ। ಕಙ್ಖೇಥ ಕಾಲಂ ಇಧ ವೀತರಾಗೋತಿ॥|
      stand |… ಮಹಾವಚ್ಛೋ ಥೇರೋ…।|
    block |೩॥ ವನವಚ್ಛತ್ಥೇರಗಾಥಾ|
      count |೧೩|
        block |ನೀಲಬ್ಭವಣ್ಣಾ ರುಚಿರಾ। ಸೀತವಾರೀ ಸುಚಿನ್ಧರಾ।|
        block |ಇನ್ದಗೋಪಕಸಞ್ಛನ್ನಾ। ತೇ ಸೇಲಾ ರಮಯನ್ತಿ ಮನ್ತಿ॥|
      stand |… ವನವಚ್ಛೋ ಥೇರೋ…।|
    block |೪॥ ಸಿವಕಸಾಮಣೇರಗಾಥಾ|
      count |೧೪|
        block |ಉಪಜ್ಝಾಯೋ ಮಂ ಅವಚ। ಇತೋ ಗಚ್ಛಾಮ ಸೀವಕ।|
        block |ಗಾಮೇ ಮೇ ವಸತಿ ಕಾಯೋ। ಅರಞ್ಞಂ ಮೇ ಗತೋ ಮನೋ।|
        block |ಸೇಮಾನಕೋಪಿ ಗಚ್ಛಾಮಿ। ನತ್ಥಿ ಸಙ್ಗೋ ವಿಜಾನತನ್ತಿ॥|
      stand |… ಸಿವಕೋ ಸಾಮಣೇರೋ…।|
    block |೫॥ ಕುಣ್ಡಧಾನತ್ಥೇರಗಾಥಾ|
      count |೧೫|
        block |ಪಞ್ಚ ಛಿನ್ದೇ ಪಞ್ಚ ಜಹೇ। ಪಞ್ಚ ಚುತ್ತರಿ ಭಾವಯೇ।|
        block |ಪಞ್ಚಸಙ್ಗಾತಿಗೋ ಭಿಕ್ಖು। ಓಘತಿಣ್ಣೋತಿ ವುಚ್ಚತೀತಿ॥|
      stand |… ಕುಣ್ಡಧಾನೋ ಥೇರೋ…।|
    block |೬॥ ಬೇಲಟ್ಠಸೀಸತ್ಥೇರಗಾಥಾ|
      count |೧೬|
        block |ಯಥಾಪಿ ಭದ್ದೋ ಆಜಞ್ಞೋ। ನಙ್ಗಲಾವತ್ತನೀ ಸಿಖೀ।|
        block |ಗಚ್ಛತಿ ಅಪ್ಪಕಸಿರೇನ। ಏವಂ ರತ್ತಿನ್ದಿವಾ ಮಮ।|
        block |ಗಚ್ಛನ್ತಿ ಅಪ್ಪಕಸಿರೇನ। ಸುಖೇ ಲದ್ಧೇ ನಿರಾಮಿಸೇತಿ॥|
      stand |… ಬೇಲಟ್ಠಸೀಸೋ ಥೇರೋ…।|
    block |೭॥ ದಾಸಕತ್ಥೇರಗಾಥಾ|
      count |೧೭|
        block |ಮಿದ್ಧೀ ಯದಾ ಹೋತಿ ಮಹಗ್ಘಸೋ ಚ। ನಿದ್ದಾಯಿತಾ ಸಮ್ಪರಿವತ್ತಸಾಯೀ।|
        block |ಮಹಾವರಾಹೋವ ನಿವಾಪಪುಟ್ಠೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋತಿ॥|
      stand |… ದಾಸಕೋ ಥೇರೋ…।|
    block |೮॥ ಸಿಙ್ಗಾಲಪಿತುತ್ಥೇರಗಾಥಾ|
      count |೧೮|
        block |ಅಹು ಬುದ್ಧಸ್ಸ ದಾಯಾದೋ। ಭಿಕ್ಖು ಭೇಸಕಳಾವನೇ।|
        block |ಕೇವಲಂ ಅಟ್ಠಿಸಞ್ಞಾಯ। ಅಫರೀ ಪಥವಿಂ ಇಮಂ।|
        block |ಮಞ್ಞೇಹಂ ಕಾಮರಾಗಂ ಸೋ। ಖಿಪ್ಪಮೇವ ಪಹಿಸ್ಸತೀತಿ॥|
      stand |… ಸಿಙ್ಗಾಲಪಿತಾ ಥೇರೋ…।|
    block |೯॥ ಕುಲತ್ಥೇರಗಾಥಾ|
      count |೧೯|
        block |ಉದಕಂ ಹಿ ನಯನ್ತಿ ನೇತ್ತಿಕಾ। ಉಸುಕಾರಾ ನಮಯನ್ತಿ ತೇಜನಂ।|
        block |ದಾರುಂ ನಮಯನ್ತಿ ತಚ್ಛಕಾ। ಅತ್ತಾನಂ ದಮಯನ್ತಿ ಸುಬ್ಬತಾತಿ॥|
      stand |… ಕುಲೋ ಥೇರೋ…।|
    block |೧೦॥ ಅಜಿತತ್ಥೇರಗಾಥಾ|
      count |೨೦|
        block |ಮರಣೇ ಮೇ ಭಯಂ ನತ್ಥಿ। ನಿಕನ್ತಿ ನತ್ಥಿ ಜೀವಿತೇ।|
        block |ಸನ್ದೇಹಂ ನಿಕ್ಖಿಪಿಸ್ಸಾಮಿ। ಸಮ್ಪಜಾನೋ ಪಟಿಸ್ಸತೋತಿ।।|
        block |ಚೂಳವಚ್ಛೋ ಮಹಾವಚ್ಛೋ। ವನವಚ್ಛೋ ಚ ಸೀವಕೋ।|
        block |ಕುಣ್ಡಧಾನೋ ಚ ಬೇಲಟ್ಠಿ। ದಾಸಕೋ ಚ ತತೋಪರಿ।|
        block |ಸಿಙ್ಗಾಲಪಿತಿಕೋ ಥೇರೋ। ಕುಲೋ ಚ ಅಜಿತೋ ದಸಾತಿ॥|
      stand |… ಅಜಿತೋ ಥೇರೋ …।|
      stand |ವಗ್ಗೋ ದುತಿಯೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೩॥ ತತಿಯವಗ್ಗೋ|
    block |೧॥ ನಿಗ್ರೋಧತ್ಥೇರಗಾಥಾ|
      count |೨೧|
        block |ನಾಹಂ ಭಯಸ್ಸ ಭಾಯಾಮಿ। ಸತ್ಥಾ ನೋ ಅಮತಸ್ಸ ಕೋವಿದೋ।|
        block |ಯತ್ಥ ಭಯಂ ನಾವತಿಟ್ಠತಿ। ತೇನ ಮಗ್ಗೇನ ವಜನ್ತಿ ಭಿಕ್ಖವೋತಿ॥|
      stand |… ನಿಗ್ರೋಧೋ ಥೇರೋ…।|
    block |೨॥ ಚಿತ್ತಕತ್ಥೇರಗಾಥಾ|
      count |೨೨|
        block |ನೀಲಾ ಸುಗೀವಾ ಸಿಖಿನೋ। ಮೋರಾ ಕಾರಮ್ಭಿಯಂ ಅಭಿನದನ್ತಿ।|
        block |ತೇ ಸೀತವಾತಕೀಳಿತಾ। ಸುತ್ತಂ ಝಾಯಂ ನಿಬೋಧೇನ್ತೀತಿ॥|
      stand |… ಚಿತ್ತಕೋ ಥೇರೋ…।|
    block |೩॥ ಗೋಸಾಲತ್ಥೇರಗಾಥಾ|
      count |೨೩|
        block |ಅಹಂ ಖೋ ವೇಳುಗುಮ್ಬಸ್ಮಿಂ। ಭುತ್ವಾನ ಮಧುಪಾಯಸಂ।|
        block |ಪದಕ್ಖಿಣಂ ಸಮ್ಮಸನ್ತೋ। ಖನ್ಧಾನಂ ಉದಯಬ್ಬಯಂ।|
        block |ಸಾನುಂ ಪಟಿಗಮಿಸ್ಸಾಮಿ। ವಿವೇಕಮನುಬ್ರೂಹಯನ್ತಿ॥|
      stand |… ಗೋಸಾಲೋ ಥೇರೋ…।|
    block |೪॥ ಸುಗನ್ಧತ್ಥೇರಗಾಥಾ|
      count |೨೪|
        block |ಅನುವಸ್ಸಿಕೋ ಪಬ್ಬಜಿತೋ। ಪಸ್ಸ ಧಮ್ಮಸುಧಮ್ಮತಂ।|
        block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಸುಗನ್ಧೋ ಥೇರೋ…।|
    block |೫॥ ನನ್ದಿಯತ್ಥೇರಗಾಥಾ|
      count |೨೫|
        block |ಓಭಾಸಜಾತಂ ಫಲಗಂ। ಚಿತ್ತಂ ಯಸ್ಸ ಅಭಿಣ್ಹಸೋ।|
        block |ತಾದಿಸಂ ಭಿಕ್ಖುಮಾಸಜ್ಜ। ಕಣ್ಹ ದುಕ್ಖಂ ನಿಗಚ್ಛಸೀತಿ॥|
      stand |… ನನ್ದಿಯೋ ಥೇರೋ…।|
    block |೬॥ ಅಭಯತ್ಥೇರಗಾಥಾ|
      count |೨೬|
        block |ಸುತ್ವಾ ಸುಭಾಸಿತಂ ವಾಚಂ। ಬುದ್ಧಸ್ಸಾದಿಚ್ಚಬನ್ಧುನೋ।|
        block |ಪಚ್ಚಬ್ಯಧಿಂ ಹಿ ನಿಪುಣಂ। ವಾಲಗ್ಗಂ ಉಸುನಾ ಯಥಾತಿ॥|
      stand |… ಅಭಯೋ ಥೇರೋ…।|
    block |೭॥ ಲೋಮಸಕಙ್ಗಿಯತ್ಥೇರಗಾಥಾ|
      count |೨೭|
        block |ದಬ್ಬಂ ಕುಸಂ ಪೋಟಕಿಲಂ। ಉಸೀರಂ ಮುಞ್ಜಪಬ್ಬಜಂ।|
        block |ಉರಸಾ ಪನುದಿಸ್ಸಾಮಿ। ವಿವೇಕಮನುಬ್ರೂಹಯನ್ತಿ॥|
      stand |… ಲೋಮಸಕಙ್ಗಿಯೋ ಥೇರೋ…।|
    block |೮॥ ಜಮ್ಬುಗಾಮಿಕಪುತ್ತತ್ಥೇರಗಾಥಾ|
      count |೨೮|
        block |ಕಚ್ಚಿ ನೋ ವತ್ಥಪಸುತೋ। ಕಚ್ಚಿ ನೋ ಭೂಸನಾರತೋ।|
        block |ಕಚ್ಚಿ ಸೀಲಮಯಂ ಗನ್ಧಂ। ಕಿಂ ತ್ವಂ ವಾಯಸಿ ನೇತರಾ ಪಜಾತಿ॥|
      stand |… ಜಮ್ಬುಗಾಮಿಕಪುತ್ತೋ ಥೇರೋ…।|
    block |೯॥ ಹಾರಿತತ್ಥೇರಗಾಥಾ|
      count |೨೯|
        block |ಸಮುನ್ನಮಯಮತ್ತಾನಂ। ಉಸುಕಾರೋವ ತೇಜನಂ।|
        block |ಚಿತ್ತಂ ಉಜುಂ ಕರಿತ್ವಾನ। ಅವಿಜ್ಜಂ ಭಿನ್ದ ಹಾರಿತಾತಿ॥|
      stand |… ಹಾರಿತೋ ಥೇರೋ…।|
    block |೧೦॥ ಉತ್ತಿಯತ್ಥೇರಗಾಥಾ|
      count |೩೦|
        block |ಆಬಾಧೇ ಮೇ ಸಮುಪ್ಪನ್ನೇ। ಸತಿ ಮೇ ಉದಪಜ್ಜಥ।|
        block |ಆಬಾಧೋ ಮೇ ಸಮುಪ್ಪನ್ನೋ। ಕಾಲೋ ಮೇ ನಪ್ಪಮಜ್ಜಿತುನ್ತಿ॥|
        block |ನಿಗ್ರೋಧೋ ಚಿತ್ತಕೋ ಥೇರೋ। ಗೋಸಾಲಥೇರೋ ಸುಗನ್ಧೋ।|
        block |ನನ್ದಿಯೋ ಅಭಯೋ ಥೇರೋ। ಥೇರೋ ಲೋಮಸಕಙ್ಗಿಯೋ।|
        block |ಜಮ್ಬುಗಾಮಿಕಪುತ್ತೋ ಚ। ಹಾರಿತೋ ಉತ್ತಿಯೋ ಇಸೀತಿ॥|
      stand |… ಉತ್ತಿಯೋ ಥೇರೋ…।|
      stand |ವಗ್ಗೋ ತತಿಯೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೪॥ ಚತುತ್ಥವಗ್ಗೋ|
    block |೧॥ ಗಹ್ವರತೀರಿಯತ್ಥೇರಗಾಥಾ|
      count |೩೧|
        block |ಫುಟ್ಠೋ ಡಂಸೇಹಿ ಮಕಸೇಹಿ। ಅರಞ್ಞಸ್ಮಿಂ ಬ್ರಹಾವನೇ।|
        block |ನಾಗೋ ಸಂಗಾಮಸೀಸೇವ। ಸತೋ ತತ್ರಾಧಿವಾಸಯೇತಿ॥|
      stand |… ಗಹ್ವರತೀರಿಯೋ ಥೇರೋ…।|
    block |೨॥ ಸುಪ್ಪಿಯತ್ಥೇರಗಾಥಾ|
      count |೩೨|
        block |ಅಜರಂ ಜೀರಮಾನೇನ। ತಪ್ಪಮಾನೇನ ನಿಬ್ಬುತಿಂ।|
        block |ನಿಮಿಯಂ ಪರಮಂ ಸನ್ತಿಂ। ಯೋಗಕ್ಖೇಮಂ ಅನುತ್ತರನ್ತಿ॥|
      stand |… ಸುಪ್ಪಿಯೋ ಥೇರೋ…।|
    block |೩॥ ಸೋಪಾಕತ್ಥೇರಗಾಥಾ|
      count |೩೩|
        block |ಯಥಾಪಿ ಏಕಪುತ್ತಸ್ಮಿಂ। ಪಿಯಸ್ಮಿಂ ಕುಸಲೀ ಸಿಯಾ।|
        block |ಏವಂ ಸಬ್ಬೇಸು ಪಾಣೇಸು। ಸಬ್ಬತ್ಥ ಕುಸಲೋ ಸಿಯಾತಿ॥|
      stand |… ಸೋಪಾಕೋ ಥೇರೋ…।|
    block |೪॥ ಪೋಸಿಯತ್ಥೇರಗಾಥಾ|
      count |೩೪|
        block |ಅನಾಸನ್ನವರಾ ಏತಾ। ನಿಚ್ಚಮೇವ ವಿಜಾನತಾ।|
        block |ಗಾಮಾ ಅರಞ್ಞಮಾಗಮ್ಮ। ತತೋ ಗೇಹಂ ಉಪಾವಿಸಿ।|
        block |ತತೋ ಉಟ್ಠಾಯ ಪಕ್ಕಾಮಿ। ಅನಾಮನ್ತೇತ್ವಾ ಪೋಸಿಯೋತಿ॥|
      stand |… ಪೋಸಿಯೋ ಥೇರೋ…।|
    block |೫॥ ಸಾಮಞ್ಞಕಾನಿತ್ಥೇರಗಾಥಾ|
      count |೩೫|
        block |ಸುಖಂ ಸುಖತ್ಥೋ ಲಭತೇ ತದಾಚರಂ। ಕಿತ್ತಿಞ್ಚ ಪಪ್ಪೋತಿ ಯಸಸ್ಸ ವಡ್ಢತಿ।|
        block |ಯೋ ಅರಿಯಮಟ್ಠಙ್ಗಿಕಮಞ್ಜಸಂ ಉಜುಂ। ಭಾವೇತಿ ಮಗ್ಗಂ ಅಮತಸ್ಸ ಪತ್ತಿಯಾತಿ॥|
      stand |… ಸಾಮಞ್ಞಕಾನಿತ್ಥೇರೋ…।|
    block |೬॥ ಕುಮಾಪುತ್ತತ್ಥೇರಗಾಥಾ|
      count |೩೬|
        block |ಸಾಧು ಸುತಂ ಸಾಧು ಚರಿತಕಂ। ಸಾಧು ಸದಾ ಅನಿಕೇತವಿಹಾರೋ।|
        block |ಅತ್ಥಪುಚ್ಛನಂ ಪದಕ್ಖಿಣಕಮ್ಮಂ। ಏತಂ ಸಾಮಞ್ಞಮಕಿಞ್ಚನಸ್ಸಾತಿ॥|
      stand |… ಕುಮಾಪುತ್ತೋ ಥೇರೋ…।|
    block |೭॥ ಕುಮಾಪುತ್ತಸಹಾಯಕತ್ಥೇರಗಾಥಾ|
      count |೩೭|
        block |ನಾನಾಜನಪದಂ ಯನ್ತಿ। ವಿಚರನ್ತಾ ಅಸಞ್ಞತಾ।|
        block |ಸಮಾಧಿಞ್ಚ ವಿರಾಧೇನ್ತಿ। ಕಿಂಸು ರಟ್ಠಚರಿಯಾ ಕರಿಸ್ಸತಿ।|
        block |ತಸ್ಮಾ ವಿನೇಯ್ಯ ಸಾರಮ್ಭಂ। ಝಾಯೇಯ್ಯ ಅಪುರಕ್ಖತೋತಿ॥|
      stand |… ಕುಮಾಪುತ್ತತ್ಥೇರಸ್ಸ ಸಹಾಯಕೋ ಥೇರೋ…।|
    block |೮॥ ಗವಮ್ಪತಿತ್ಥೇರಗಾಥಾ|
      count |೩೮|
        block |ಯೋ ಇದ್ಧಿಯಾ ಸರಭುಂ ಅಟ್ಠಪೇಸಿ। ಸೋ ಗವಮ್ಪತಿ ಅಸಿತೋ ಅನೇಜೋ।|
        block |ತಂ ಸಬ್ಬಸಙ್ಗಾತಿಗತಂ ಮಹಾಮುನಿಂ। ದೇವಾ ನಮಸ್ಸನ್ತಿ ಭವಸ್ಸ ಪಾರಗುನ್ತಿ॥|
      stand |… ಗವಮ್ಪತಿತ್ಥೇರೋ…।|
    block |೯॥ ತಿಸ್ಸತ್ಥೇರಗಾಥಾ|
      count |೩೯|
        block |ಸತ್ತಿಯಾ ವಿಯ ಓಮಟ್ಠೋ। ಡಯ್ಹಮಾನೋವ ಮತ್ಥಕೇ।|
        block |ಕಾಮರಾಗಪ್ಪಹಾನಾಯ। ಸತೋ ಭಿಕ್ಖು ಪರಿಬ್ಬಜೇತಿ॥|
      stand |… ತಿಸ್ಸೋ ಥೇರೋ…।|
    block |೧೦॥ ವಡ್ಢಮಾನತ್ಥೇರಗಾಥಾ|
      count |೪೦|
        block |ಸತ್ತಿಯಾ ವಿಯ ಓಮಟ್ಠೋ। ಡಯ್ಹಮಾನೋವ ಮತ್ಥಕೇ।|
        block |ಭವರಾಗಪ್ಪಹಾನಾಯ। ಸತೋ ಭಿಕ್ಖು ಪರಿಬ್ಬಜೇತಿ॥|
        block |ಗಹ್ವರತೀರಿಯೋ ಸುಪ್ಪಿಯೋ। ಸೋಪಾಕೋ ಚೇವ ಪೋಸಿಯೋ।|
        block |ಸಾಮಞ್ಞಕಾನಿ ಕುಮಾಪುತ್ತೋ। ಕುಮಾಪುತ್ತಸಹಾಯಕೋ।|
        block |ಗವಮ್ಪತಿ ತಿಸ್ಸತ್ಥೇರೋ। ವಡ್ಢಮಾನೋ ಮಹಾಯಸೋತಿ॥|
      stand |… ವಡ್ಢಮಾನೋ ಥೇರೋ…।|
      stand |ವಗ್ಗೋ ಚತುತ್ಥೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೫॥ ಪಞ್ಚಮವಗ್ಗೋ|
    block |೧॥ ಸಿರಿವಡ್ಢತ್ಥೇರಗಾಥಾ|
      count |೪೧|
        block |ವಿವರಮನುಪತನ್ತಿ ವಿಜ್ಜುತಾ। ವೇಭಾರಸ್ಸ ಚ ಪಣ್ಡವಸ್ಸ ಚ।|
        block |ನಗವಿವರಗತೋ ಚ ಝಾಯತಿ। ಪುತ್ತೋ ಅಪ್ಪಟಿಮಸ್ಸ ತಾದಿನೋತಿ॥|
      stand |… ಸಿರಿವಡ್ಢೋ ಥೇರೋ…।|
    block |೨॥ ಖದಿರವನಿಯತ್ಥೇರಗಾಥಾ|
      count |೪೨|
        block |ಚಾಲೇ ಉಪಚಾಲೇ ಸೀಸೂಪಚಾಲೇ ಪತಿಸ್ಸತಾ ನು ಖೋ ವಿಹರಥ।|
        block |ಆಗತೋ ವೋ ವಾಲಂ ವಿಯ ವೇಧೀತಿ॥|
      stand |… ಖದಿರವನಿಯೋ ಥೇರೋ…।|
    block |೩॥ ಸುಮಙ್ಗಲತ್ಥೇರಗಾಥಾ|
      count |೪೩|
        block |ಸುಮುತ್ತಿಕೋ ಸುಮುತ್ತಿಕೋ ಸಾಹು। ಸುಮುತ್ತಿಕೋಮ್ಹಿ ತೀಹಿ ಖುಜ್ಜಕೇಹಿ।|
        block |ಅಸಿತಾಸು ಮಯಾ ನಙ್ಗಲಾಸು। ಮಯಾ ಖುದ್ದಕುದ್ದಾಲಾಸು ಮಯಾ॥|
        block |ಯದಿಪಿ ಇಧಮೇವ ಇಧಮೇವ। ಅಥ ವಾಪಿ ಅಲಮೇವ ಅಲಮೇವ।|
        block |ಝಾಯ ಸುಮಙ್ಗಲ ಝಾಯ ಸುಮಙ್ಗಲ। ಅಪ್ಪಮತ್ತೋ ವಿಹರ ಸುಮಙ್ಗಲಾತಿ॥|
      stand |… ಸುಮಙ್ಗಲೋ ಥೇರೋ…।|
    block |೪॥ ಸಾನುತ್ಥೇರಗಾಥಾ|
      count |೪೪|
        block |ಮತಂ ವಾ ಅಮ್ಮ ರೋದನ್ತಿ। ಯೋ ವಾ ಜೀವಂ ನ ದಿಸ್ಸತಿ।|
        block |ಜೀವನ್ತಂ ಮಂ ಅಮ್ಮ ಪಸ್ಸನ್ತೀ। ಕಸ್ಮಾ ಮಂ ಅಮ್ಮ ರೋದಸೀತಿ॥|
      stand |… ಸಾನುತ್ಥೇರೋ…।|
    block |೫॥ ರಮಣೀಯವಿಹಾರಿತ್ಥೇರಗಾಥಾ|
      count |೪೫|
        block |ಯಥಾಪಿ ಭದ್ದೋ ಆಜಞ್ಞೋ। ಖಲಿತ್ವಾ ಪತಿತಿಟ್ಠತಿ।|
        block |ಏವಂ ದಸ್ಸನಸಮ್ಪನ್ನಂ। ಸಮ್ಮಾಸಮ್ಬುದ್ಧಸಾವಕನ್ತಿ॥|
      stand |… ರಮಣೀಯವಿಹಾರಿತ್ಥೇರೋ…।|
    block |೬॥ ಸಮಿದ್ಧಿತ್ಥೇರಗಾಥಾ|
      count |೪೬|
        block |ಸದ್ಧಾಯಾಹಂ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
        block |ಸತಿ ಪಞ್ಞಾ ಚ ಮೇ ವುಡ್ಢಾ। ಚಿತ್ತಞ್ಚ ಸುಸಮಾಹಿತಂ।|
        block |ಕಾಮಂ ಕರಸ್ಸು ರೂಪಾನಿ। ನೇವ ಮಂ ಬ್ಯಾಧಯಿಸ್ಸಸೀತಿ॥|
      stand |… ಸಮಿದ್ಧಿತ್ಥೇರೋ…।|
    block |೭॥ ಉಜ್ಜಯತ್ಥೇರಗಾಥಾ|
      count |೪೭|
        block |ನಮೋ ತೇ ಬುದ್ಧ ವೀರತ್ಥು। ವಿಪ್ಪಮುತ್ತೋಸಿ ಸಬ್ಬಧಿ।|
        block |ತುಯ್ಹಾಪದಾನೇ ವಿಹರಂ। ವಿಹರಾಮಿ ಅನಾಸವೋತಿ॥|
      stand |… ಉಜ್ಜಯೋ ಥೇರೋ…।|
    block |೮॥ ಸಞ್ಜಯತ್ಥೇರಗಾಥಾ|
      count |೪೮|
        block |ಯತೋ ಅಹಂ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
        block |ನಾಭಿಜಾನಾಮಿ ಸಙ್ಕಪ್ಪಂ। ಅನರಿಯಂ ದೋಸಸಂಹಿತನ್ತಿ॥|
      stand |… ಸಞ್ಜಯೋ ಥೇರೋ…।|
    block |೯॥ ರಾಮಣೇಯ್ಯಕತ್ಥೇರಗಾಥಾ|
      count |೪೯|
        block |ಚಿಹಚಿಹಾಭಿನದಿತೇ। ಸಿಪ್ಪಿಕಾಭಿರುತೇಹಿ ಚ।|
        block |ನ ಮೇ ತಂ ಫನ್ದತಿ ಚಿತ್ತಂ। ಏಕತ್ತನಿರತಂ ಹಿ ಮೇತಿ॥|
      stand |… ರಾಮಣೇಯ್ಯಕೋ ಥೇರೋ…।|
    block |೧೦॥ ವಿಮಲತ್ಥೇರಗಾಥಾ|
      count |೫೦|
        block |ಧರಣೀ ಚ ಸಿಞ್ಚತಿ ವಾತಿ। ಮಾಲುತೋ ವಿಜ್ಜುತಾ ಚರತಿ ನಭೇ।|
        block |ಉಪಸಮನ್ತಿ ವಿತಕ್ಕಾ। ಚಿತ್ತಂ ಸುಸಮಾಹಿತಂ ಮಮಾತಿ॥|
        block |ಸಿರೀವಡ್ಢೋ ರೇವತೋ ಥೇರೋ। ಸುಮಙ್ಗಲೋ ಸಾನುಸವ್ಹಯೋ।|
        block |ರಮಣೀಯವಿಹಾರೀ ಚ। ಸಮಿದ್ಧಿಉಜ್ಜಯಸಞ್ಜಯಾ।|
        block |ರಾಮಣೇಯ್ಯೋ ಚ ಸೋ ಥೇರೋ। ವಿಮಲೋ ಚ ರಣಞ್ಜಹೋತಿ॥|
      stand |… ವಿಮಲೋ ಥೇರೋ…।|
      stand |ವಗ್ಗೋ ಪಞ್ಚಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೬॥ ಛಟ್ಠವಗ್ಗೋ|
    block |೧॥ ಗೋಧಿಕತ್ಥೇರಗಾಥಾ|
      count |೫೧|
        block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
        block |ಚಿತ್ತಂ ಸುಸಮಾಹಿತಞ್ಚ ಮಯ್ಹಂ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥|
      stand |… ಗೋಧಿಕೋ ಥೇರೋ…।|
    block |೨॥ ಸುಬಾಹುತ್ಥೇರಗಾಥಾ|
      count |೫೨|
        block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
        block |ಚಿತ್ತಂ ಸುಸಮಾಹಿತಞ್ಚ ಕಾಯೇ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥|
      stand |… ಸುಬಾಹುತ್ಥೇರೋ…।|
    block |೩॥ ವಲ್ಲಿಯತ್ಥೇರಗಾಥಾ|
      count |೫೩|
        block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
        block |ತಸ್ಸಂ ವಿಹರಾಮಿ ಅಪ್ಪಮತ್ತೋ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥|
      stand |… ವಲ್ಲಿಯೋ ಥೇರೋ…।|
    block |೪॥ ಉತ್ತಿಯತ್ಥೇರಗಾಥಾ|
      count |೫೪|
        block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
        block |ತಸ್ಸಂ ವಿಹರಾಮಿ ಅದುತಿಯೋ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥|
      stand |… ಉತ್ತಿಯೋ ಥೇರೋ…।|
    block |೫॥ ಅಞ್ಜನವನಿಯತ್ಥೇರಗಾಥಾ|
      count |೫೫|
        block |ಆಸನ್ದಿಂ ಕುಟಿಕಂ ಕತ್ವಾ। ಓಗಯ್ಹ ಅಞ್ಜನಂ ವನಂ।|
        block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಅಞ್ಜನವನಿಯೋ ಥೇರೋ…।|
    block |೬॥ ಕುಟಿವಿಹಾರಿತ್ಥೇರಗಾಥಾ|
      count |೫೬|
        block |ಕೋ ಕುಟಿಕಾಯಂ ಭಿಕ್ಖು ಕುಟಿಕಾಯಂ। ವೀತರಾಗೋ ಸುಸಮಾಹಿತಚಿತ್ತೋ।|
        block |ಏವಂ ಜಾನಾಹಿ ಆವುಸೋ। ಅಮೋಘಾ ತೇ ಕುಟಿಕಾ ಕತಾತಿ॥|
      stand |… ಕುಟಿವಿಹಾರಿತ್ಥೇರೋ…।|
    block |೭॥ ದುತಿಯಕುಟಿವಿಹಾರಿತ್ಥೇರಗಾಥಾ|
      count |೫೭|
        block |ಅಯಮಾಹು ಪುರಾಣಿಯಾ ಕುಟಿ। ಅಞ್ಞಂ ಪತ್ಥಯಸೇ ನವಂ ಕುಟಿಂ।|
        block |ಆಸಂ ಕುಟಿಯಾ ವಿರಾಜಯ। ದುಕ್ಖಾ ಭಿಕ್ಖು ಪುನ ನವಾ ಕುಟೀತಿ॥|
      stand |… ದುತಿಯಕುಟಿವಿಹಾರಿತ್ಥೇರೋ…।|
    block |೮॥ ರಮಣೀಯಕುಟಿಕತ್ಥೇರಗಾಥಾ|
      count |೫೮|
        block |ರಮಣೀಯಾ ಮೇ ಕುಟಿಕಾ। ಸದ್ಧಾದೇಯ್ಯಾ ಮನೋರಮಾ।|
        block |ನ ಮೇ ಅತ್ಥೋ ಕುಮಾರೀಹಿ। ಯೇಸಂ ಅತ್ಥೋ ತಹಿಂ ಗಚ್ಛಥ ನಾರಿಯೋತಿ॥|
      stand |… ರಮಣೀಯಕುಟಿಕೋ ಥೇರೋ…।|
    block |೯॥ ಕೋಸಲವಿಹಾರಿತ್ಥೇರಗಾಥಾ|
      count |೫೯|
        block |ಸದ್ಧಾಯಾಹಂ ಪಬ್ಬಜಿತೋ। ಅರಞ್ಞೇ ಮೇ ಕುಟಿಕಾ ಕತಾ।|
        block |ಅಪ್ಪಮತ್ತೋ ಚ ಆತಾಪೀ। ಸಮ್ಪಜಾನೋ ಪತಿಸ್ಸತೋತಿ॥|
      stand |… ಕೋಸಲವಿಹಾರಿತ್ಥೇರೋ…।|
    block |೧೦॥ ಸೀವಲಿತ್ಥೇರಗಾಥಾ|
      count |೬೦|
        block |ತೇ ಮೇ ಇಜ್ಝಿಂಸು ಸಙ್ಕಪ್ಪಾ। ಯದತ್ಥೋ ಪಾವಿಸಿಂ ಕುಟಿಂ।|
        block |ವಿಜ್ಜಾವಿಮುತ್ತಿಂ ಪಚ್ಚೇಸಂ। ಮಾನಾನುಸಯಮುಜ್ಜಹನ್ತಿ॥|
        block |ಗೋಧಿಕೋ ಚ ಸುಬಾಹು ಚ। ವಲ್ಲಿಯೋ ಉತ್ತಿಯೋ ಇಸಿ।|
        block |ಅಞ್ಜನವನಿಯೋ ಥೇರೋ। ದುವೇ ಕುಟಿವಿಹಾರಿನೋ।|
        block |ರಮಣೀಯಕುಟಿಕೋ ಚ। ಕೋಸಲವ್ಹಯಸೀವಲೀತಿ॥|
      stand |… ಸೀವಲಿತ್ಥೇರೋ…।|
      stand |ವಗ್ಗೋ ಛಟ್ಠೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೭॥ ಸತ್ತಮವಗ್ಗೋ|
    block |೧॥ ವಪ್ಪತ್ಥೇರಗಾಥಾ|
      count |೬೧|
        block |ಪಸ್ಸತಿ ಪಸ್ಸೋ ಪಸ್ಸನ್ತಂ। ಅಪಸ್ಸನ್ತಞ್ಚ ಪಸ್ಸತಿ।|
        block |ಅಪಸ್ಸನ್ತೋ ಅಪಸ್ಸನ್ತಂ। ಪಸ್ಸನ್ತಞ್ಚ ನ ಪಸ್ಸತೀತಿ॥|
      stand |… ವಪ್ಪೋ ಥೇರೋ…।|
    block |೨॥ ವಜ್ಜಿಪುತ್ತತ್ಥೇರಗಾಥಾ|
      count |೬೨|
        block |ಏಕಕಾ ಮಯಂ ಅರಞ್ಞೇ ವಿಹರಾಮ। ಅಪವಿದ್ಧಂವ ವನಸ್ಮಿಂ ದಾರುಕಂ।|
        block |ತಸ್ಸ ಮೇ ಬಹುಕಾ ಪಿಹಯನ್ತಿ। ನೇರಯಿಕಾ ವಿಯ ಸಗ್ಗಗಾಮಿನನ್ತಿ॥|
      stand |… ವಜ್ಜಿಪುತ್ತೋ ಥೇರೋ…।|
    block |೩॥ ಪಕ್ಖತ್ಥೇರಗಾಥಾ|
      count |೬೩|
        block |ಚುತಾ ಪತನ್ತಿ ಪತಿತಾ। ಗಿದ್ಧಾ ಚ ಪುನರಾಗತಾ।|
        block |ಕತಂ ಕಿಚ್ಚಂ ರತಂ ರಮ್ಮಂ। ಸುಖೇನನ್ವಾಗತಂ ಸುಖನ್ತಿ॥|
      stand |… ಪಕ್ಖೋ ಥೇರೋ…।|
    block |೪॥ ವಿಮಲಕೋಣ್ಡಞ್ಞತ್ಥೇರಗಾಥಾ|
      count |೬೪|
        block |ದುಮವ್ಹಯಾಯ ಉಪ್ಪನ್ನೋ। ಜಾತೋ ಪಣ್ಡರಕೇತುನಾ।|
        block |ಕೇತುಹಾ ಕೇತುನಾಯೇವ। ಮಹಾಕೇತುಂ ಪಧಂಸಯೀತಿ॥|
      stand |… ವಿಮಲಕೋಣ್ಡಞ್ಞೋ ಥೇರೋ…।|
    block |೫॥ ಉಕ್ಖೇಪಕತವಚ್ಛತ್ಥೇರಗಾಥಾ|
      count |೬೫|
        block |ಉಕ್ಖೇಪಕತವಚ್ಛಸ್ಸ। ಸಙ್ಕಲಿತಂ ಬಹೂಹಿ ವಸ್ಸೇಹಿ।|
        block |ತಂ ಭಾಸತಿ ಗಹಟ್ಠಾನಂ। ಸುನಿಸಿನ್ನೋ ಉಳಾರಪಾಮೋಜ್ಜೋತಿ॥|
      stand |… ಉಕ್ಖೇಪಕತವಚ್ಛೋ ಥೇರೋ…।|
    block |೬॥ ಮೇಘಿಯತ್ಥೇರಗಾಥಾ|
      count |೬೬|
        block |ಅನುಸಾಸಿ ಮಹಾವೀರೋ। ಸಬ್ಬಧಮ್ಮಾನ ಪಾರಗೂ।|
        block |ತಸ್ಸಾಹಂ ಧಮ್ಮಂ ಸುತ್ವಾನ। ವಿಹಾಸಿಂ ಸನ್ತಿಕೇ ಸತೋ।|
        block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಮೇಘಿಯೋ ಥೇರೋ…।|
    block |೭॥ ಏಕಧಮ್ಮಸವನೀಯತ್ಥೇರಗಾಥಾ|
      count |೬೭|
        block |ಕಿಲೇಸಾ ಝಾಪಿತಾ ಮಯ್ಹಂ। ಭವಾ ಸಬ್ಬೇ ಸಮೂಹತಾ।|
        block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
      stand |… ಏಕಧಮ್ಮಸವನೀಯೋ ಥೇರೋ…।|
    block |೮॥ ಏಕುದಾನಿಯತ್ಥೇರಗಾಥಾ|
      count |೬೮|
        block |ಅಧಿಚೇತಸೋ ಅಪ್ಪಮಜ್ಜತೋ। ಮುನಿನೋ ಮೋನಪಥೇಸು ಸಿಕ್ಖತೋ।|
        block |ಸೋಕಾ ನ ಭವನ್ತಿ ತಾದಿನೋ। ಉಪಸನ್ತಸ್ಸ ಸದಾ ಸತೀಮತೋತಿ॥|
      stand |… ಏಕುದಾನಿಯೋ ಥೇರೋ…।|
    block |೯॥ ಛನ್ನತ್ಥೇರಗಾಥಾ|
      count |೬೯|
        block |ಸುತ್ವಾನ ಧಮ್ಮಂ ಮಹತೋ ಮಹಾರಸಂ। ಸಬ್ಬಞ್ಞುತಞ್ಞಾಣವರೇನ ದೇಸಿತಂ।|
        block |ಮಗ್ಗಂ ಪಪಜ್ಜಿಂ ಅಮತಸ್ಸ ಪತ್ತಿಯಾ। ಸೋ ಯೋಗಕ್ಖೇಮಸ್ಸ ಪಥಸ್ಸ ಕೋವಿದೋತಿ॥|
      stand |… ಛನ್ನೋ ಥೇರೋ…।|
    block |೧೦॥ ಪುಣ್ಣತ್ಥೇರಗಾಥಾ|
      count |೭೦|
        block |ಸೀಲಮೇವ ಇಧ ಅಗ್ಗಂ। ಪಞ್ಞವಾ ಪನ ಉತ್ತಮೋ।|
        block |ಮನುಸ್ಸೇಸು ಚ ದೇವೇಸು। ಸೀಲಪಞ್ಞಾಣತೋ ಜಯನ್ತಿ॥|
        block |ವಪ್ಪೋ ಚ ವಜ್ಜಿಪುತ್ತೋ ಚ। ಪಕ್ಖೋ ವಿಮಲಕೋಣ್ಡಞ್ಞೋ।|
        block |ಉಕ್ಖೇಪಕತವಚ್ಛೋ ಚ। ಮೇಘಿಯೋ ಏಕಧಮ್ಮಿಕೋ।|
        block |ಏಕುದಾನಿಯಛನ್ನಾ ಚ। ಪುಣ್ಣತ್ಥೇರೋ ಮಹಬ್ಬಲೋತಿ॥|
      stand |… ಪುಣ್ಣೋ ಥೇರೋ…।|
      stand |ವಗ್ಗೋ ಸತ್ತಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೮॥ ಅಟ್ಠಮವಗ್ಗೋ|
    block |೧॥ ವಚ್ಛಪಾಲತ್ಥೇರಗಾಥಾ|
      count |೭೧|
        block |ಸುಸುಖುಮನಿಪುಣತ್ಥದಸ್ಸಿನಾ। ಮತಿಕುಸಲೇನ ನಿವಾತವುತ್ತಿನಾ।|
        block |ಸಂಸೇವಿತವುದ್ಧಸೀಲಿನಾ। ನಿಬ್ಬಾನಂ ನ ಹಿ ತೇನ ದುಲ್ಲಭನ್ತಿ॥|
      stand |… ವಚ್ಛಪಾಲೋ ಥೇರೋ…।|
    block |೨॥ ಆತುಮತ್ಥೇರಗಾಥಾ|
      count |೭೨|
        block |ಯಥಾ ಕಳೀರೋ ಸುಸು ವಡ್ಢಿತಗ್ಗೋ। ದುನ್ನಿಕ್ಖಮೋ ಹೋತಿ ಪಸಾಖಜಾತೋ।|
        block |ಏವಂ ಅಹಂ ಭರಿಯಾಯಾನಿತಾಯ। ಅನುಮಞ್ಞಂ ಮಂ ಪಬ್ಬಜಿತೋಮ್ಹಿ ದಾನೀತಿ॥|
      stand |… ಆತುಮೋ ಥೇರೋ…।|
    block |೩॥ ಮಾಣವತ್ಥೇರಗಾಥಾ|
      count |೭೩|
        block |ಜಿಣ್ಣಞ್ಚ ದಿಸ್ವಾ ದುಖಿತಞ್ಚ ಬ್ಯಾಧಿತಂ। ಮತಞ್ಚ ದಿಸ್ವಾ ಗತಮಾಯುಸಙ್ಖಯಂ।|
        block |ತತೋ ಅಹಂ ನಿಕ್ಖಮಿತೂನ ಪಬ್ಬಜಿಂ। ಪಹಾಯ ಕಾಮಾನಿ ಮನೋರಮಾನೀತಿ॥|
      stand |… ಮಾಣವೋ ಥೇರೋ…।|
    block |೪॥ ಸುಯಾಮನತ್ಥೇರಗಾಥಾ|
      count |೭೪|
        block |ಕಾಮಚ್ಛನ್ದೋ ಚ ಬ್ಯಾಪಾದೋ। ಥಿನಮಿದ್ಧಞ್ಚ ಭಿಕ್ಖುನೋ।|
        block |ಉದ್ಧಚ್ಚಂ ವಿಚಿಕಿಚ್ಛಾ ಚ। ಸಬ್ಬಸೋವ ನ ವಿಜ್ಜತೀತಿ॥|
      stand |… ಸುಯಾಮನೋ ಥೇರೋ…।|
    block |೫॥ ಸುಸಾರದತ್ಥೇರಗಾಥಾ|
      count |೭೫|
        block |ಸಾಧು ಸುವಿಹಿತಾನ ದಸ್ಸನಂ। ಕಙ್ಖಾ ಛಿಜ್ಜತಿ ಬುದ್ಧಿ ವಡ್ಢತಿ।|
        block |ಬಾಲಮ್ಪಿ ಕರೋನ್ತಿ ಪಣ್ಡಿತಂ। ತಸ್ಮಾ ಸಾಧು ಸತಂ ಸಮಾಗಮೋತಿ॥|
      stand |… ಸುಸಾರದೋ ಥೇರೋ…।|
    block |೬॥ ಪಿಯಞ್ಜಹತ್ಥೇರಗಾಥಾ|
      count |೭೬|
        block |ಉಪ್ಪತನ್ತೇಸು ನಿಪತೇ। ನಿಪತನ್ತೇಸು ಉಪ್ಪತೇ।|
        block |ವಸೇ ಅವಸಮಾನೇಸು। ರಮಮಾನೇಸು ನೋ ರಮೇತಿ॥|
      stand |… ಪಿಯಞ್ಜಹೋ ಥೇರೋ…।|
    block |೭॥ ಹತ್ಥಾರೋಹಪುತ್ತತ್ಥೇರಗಾಥಾ|
      count |೭೭|
        block |ಇದಂ ಪುರೇ ಚಿತ್ತಮಚಾರಿ ಚಾರಿಕಂ। ಯೇನಿಚ್ಛಕಂ ಯತ್ಥಕಾಮಂ ಯಥಾಸುಖಂ।|
        block |ತದಜ್ಜಹಂ ನಿಗ್ಗಹೇಸ್ಸಾಮಿ ಯೋನಿಸೋ। ಹತ್ಥಿಪ್ಪಭಿನ್ನಂ ವಿಯ ಅಙ್ಕುಸಗ್ಗಹೋತಿ॥|
      stand |… ಹತ್ಥಾರೋಹಪುತ್ತೋ ಥೇರೋ…।|
    block |೮॥ ಮೇಣ್ಡಸಿರತ್ಥೇರಗಾಥಾ|
      count |೭೮|
        block |ಅನೇಕಜಾತಿಸಂಸಾರಂ। ಸನ್ಧಾವಿಸ್ಸಂ ಅನಿಬ್ಬಿಸಂ।|
        block |ತಸ್ಸ ಮೇ ದುಕ್ಖಜಾತಸ್ಸ। ದುಕ್ಖಕ್ಖನ್ಧೋ ಅಪರದ್ಧೋತಿ॥|
      stand |… ಮೇಣ್ಡಸಿರೋ ಥೇರೋ…।|
    block |೯॥ ರಕ್ಖಿತತ್ಥೇರಗಾಥಾ|
      count |೭೯|
        block |ಸಬ್ಬೋ ರಾಗೋ ಪಹೀನೋ ಮೇ। ಸಬ್ಬೋ ದೋಸೋ ಸಮೂಹತೋ।|
        block |ಸಬ್ಬೋ ಮೇ ವಿಗತೋ ಮೋಹೋ। ಸೀತಿಭೂತೋಸ್ಮಿ ನಿಬ್ಬುತೋತಿ॥|
      stand |… ರಕ್ಖಿತೋ ಥೇರೋ…।|
    block |೧೦॥ ಉಗ್ಗತ್ಥೇರಗಾಥಾ|
      count |೮೦|
        block |ಯಂ ಮಯಾ ಪಕತಂ ಕಮ್ಮಂ। ಅಪ್ಪಂ ವಾ ಯದಿ ವಾ ಬಹುಂ।|
        block |ಸಬ್ಬಮೇತಂ ಪರಿಕ್ಖೀಣಂ। ನತ್ಥಿ ದಾನಿ ಪುನಬ್ಭವೋತಿ॥|
        block |ವಚ್ಛಪಾಲೋ ಚ ಯೋ ಥೇರೋ। ಆತುಮೋ ಮಾಣವೋ ಇಸಿ।|
        block |ಸುಯಾಮನೋ ಸುಸಾರದೋ। ಥೇರೋ ಯೋ ಚ ಪಿಯಞ್ಜಹೋ।|
        block |ಆರೋಹಪುತ್ತೋ ಮೇಣ್ಡಸಿರೋ। ರಕ್ಖಿತೋ ಉಗ್ಗಸವ್ಹಯೋತಿ॥|
      stand |… ಉಗ್ಗೋ ಥೇರೋ…।|
      stand |ವಗ್ಗೋ ಅಟ್ಠಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೯॥ ನವಮವಗ್ಗೋ|
    block |೧॥ ಸಮಿತಿಗುತ್ತತ್ಥೇರಗಾಥಾ|
      count |೮೧|
        block |ಯಂ ಮಯಾ ಪಕತಂ ಪಾಪಂ। ಪುಬ್ಬೇ ಅಞ್ಞಾಸು ಜಾತಿಸು।|
        block |ಇಧೇವ ತಂ ವೇದನೀಯಂ। ವತ್ಥು ಅಞ್ಞಂ ನ ವಿಜ್ಜತೀತಿ॥|
      stand |… ಸಮಿತಿಗುತ್ತೋ ಥೇರೋ…।|
    block |೨॥ ಕಸ್ಸಪತ್ಥೇರಗಾಥಾ|
      count |೮೨|
        block |ಯೇನ ಯೇನ ಸುಭಿಕ್ಖಾನಿ। ಸಿವಾನಿ ಅಭಯಾನಿ ಚ।|
        block |ತೇನ ಪುತ್ತಕ ಗಚ್ಛಸ್ಸು। ಮಾ ಸೋಕಾಪಹತೋ ಭವಾತಿ॥|
      stand |… ಕಸ್ಸಪೋ ಥೇರೋ…।|
    block |೩॥ ಸೀಹತ್ಥೇರಗಾಥಾ|
      count |೮೩|
        block |ಸೀಹಪ್ಪಮತ್ತೋ ವಿಹರ। ರತ್ತಿನ್ದಿವಮತನ್ದಿತೋ।|
        block |ಭಾವೇಹಿ ಕುಸಲಂ ಧಮ್ಮಂ। ಜಹ ಸೀಘಂ ಸಮುಸ್ಸಯನ್ತಿ॥|
      stand |… ಸೀಹೋ ಥೇರೋ…।|
    block |೪॥ ನೀತತ್ಥೇರಗಾಥಾ|
      count |೮೪|
        block |ಸಬ್ಬರತ್ತಿಂ ಸುಪಿತ್ವಾನ। ದಿವಾ ಸಙ್ಗಣಿಕೇ ರತೋ।|
        block |ಕುದಾಸ್ಸು ನಾಮ ದುಮ್ಮೇಧೋ। ದುಕ್ಖಸ್ಸನ್ತಂ ಕರಿಸ್ಸತೀತಿ॥|
      stand |… ನೀತೋ ಥೇರೋ…।|
    block |೫॥ ಸುನಾಗತ್ಥೇರಗಾಥಾ|
      count |೮೫|
        block |ಚಿತ್ತನಿಮಿತ್ತಸ್ಸ ಕೋವಿದೋ। ಪವಿವೇಕರಸಂ ವಿಜಾನಿಯ।|
        block |ಝಾಯಂ ನಿಪಕೋ ಪತಿಸ್ಸತೋ। ಅಧಿಗಚ್ಛೇಯ್ಯ ಸುಖಂ ನಿರಾಮಿಸನ್ತಿ॥|
      stand |… ಸುನಾಗೋ ಥೇರೋ…।|
    block |೬॥ ನಾಗಿತತ್ಥೇರಗಾಥಾ|
      count |೮೬|
        block |ಇತೋ ಬಹಿದ್ಧಾ ಪುಥು ಅಞ್ಞವಾದಿನಂ। ಮಗ್ಗೋ ನ ನಿಬ್ಬಾನಗಮೋ ಯಥಾ ಅಯಂ।|
        block |ಇತಿಸ್ಸು ಸಙ್ಘಂ ಭಗವಾನುಸಾಸತಿ। ಸತ್ಥಾ ಸಯಂ ಪಾಣಿತಲೇವ ದಸ್ಸಯನ್ತಿ॥|
      stand |… ನಾಗಿತೋ ಥೇರೋ…।|
    block |೭॥ ಪವಿಟ್ಠತ್ಥೇರಗಾಥಾ|
      count |೮೭|
        block |ಖನ್ಧಾ ದಿಟ್ಠಾ ಯಥಾಭೂತಂ। ಭವಾ ಸಬ್ಬೇ ಪದಾಲಿತಾ।|
        block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
      stand |… ಪವಿಟ್ಠೋ ಥೇರೋ…।|
    block |೮॥ ಅಜ್ಜುನತ್ಥೇರಗಾಥಾ|
      count |೮೮|
        block |ಅಸಕ್ಖಿಂ ವತ ಅತ್ತಾನಂ। ಉದ್ಧಾತುಂ ಉದಕಾ ಥಲಂ।|
        block |ವುಯ್ಹಮಾನೋ ಮಹೋಘೇವ। ಸಚ್ಚಾನಿ ಪಟಿವಿಜ್ಝಹನ್ತಿ॥|
      stand |… ಅಜ್ಜುನೋ ಥೇರೋ…।|
    block |೯॥ ಪಠಮ-ದೇವಸಭತ್ಥೇರಗಾಥಾ|
      count |೮೯|
        block |ಉತ್ತಿಣ್ಣಾ ಪಙ್ಕಪಲಿಪಾ। ಪಾತಾಲಾ ಪರಿವಜ್ಜಿತಾ।|
        block |ಮುತ್ತೋ ಓಘಾ ಚ ಗನ್ಥಾ ಚ। ಸಬ್ಬೇ ಮಾನಾ ವಿಸಂಹತಾತಿ॥|
      stand |… ದೇವಸಭೋ ಥೇರೋ…।|
    block |೧೦॥ ಸಾಮಿದತ್ತತ್ಥೇರಗಾಥಾ|
      count |೯೦|
        block |ಪಞ್ಚಕ್ಖನ್ಧಾ ಪರಿಞ್ಞಾತಾ। ತಿಟ್ಠನ್ತಿ ಛಿನ್ನಮೂಲಕಾ।|
        block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
        block |ಥೇರೋ ಸಮಿತಿಗುತ್ತೋ ಚ। ಕಸ್ಸಪೋ ಸೀಹಸವ್ಹಯೋ।|
        block |ನೀತೋ ಸುನಾಗೋ ನಾಗಿತೋ। ಪವಿಟ್ಠೋ ಅಜ್ಜುನೋ ಇಸಿ।|
        block |ದೇವಸಭೋ ಚ ಯೋ ಥೇರೋ। ಸಾಮಿದತ್ತೋ ಮಹಬ್ಬಲೋತಿ॥|
      stand |… ಸಾಮಿದತ್ತೋ ಥೇರೋ…।|
      stand |ವಗ್ಗೋ ನವಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೧೦॥ ದಸಮವಗ್ಗೋ|
    block |೧॥ ಪರಿಪುಣ್ಣಕತ್ಥೇರಗಾಥಾ|
      count |೯೧|
        block |ನ ತಥಾ ಮತಂ ಸತರಸಂ। ಸುಧನ್ನಂ ಯಂ ಮಯಜ್ಜ ಪರಿಭುತ್ತಂ।|
        block |ಅಪರಿಮಿತದಸ್ಸಿನಾ ಗೋತಮೇನ। ಬುದ್ಧೇನ ದೇಸಿತೋ ಧಮ್ಮೋತಿ॥|
      stand |… ಪರಿಪುಣ್ಣಕೋ ಥೇರೋ…।|
    block |೨॥ ವಿಜಯತ್ಥೇರಗಾಥಾ|
      count |೯೨|
        block |ಯಸ್ಸಾಸವಾ ಪರಿಕ್ಖೀಣಾ। ಆಹಾರೇ ಚ ಅನಿಸ್ಸಿತೋ।|
        block |ಸುಞ್ಞತಾ ಅನಿಮಿತ್ತೋ ಚ। ವಿಮೋಕ್ಖೋ ಯಸ್ಸ ಗೋಚರೋ।|
        block |ಆಕಾಸೇವ ಸಕುನ್ತಾನಂ। ಪದಂ ತಸ್ಸ ದುರನ್ನಯನ್ತಿ॥|
      stand |… ವಿಜಯೋ ಥೇರೋ…।|
    block |೩॥ ಏರಕತ್ಥೇರಗಾಥಾ|
      count |೯೩|
        block |ದುಕ್ಖಾ ಕಾಮಾ ಏರಕ। ನ ಸುಖಾ ಕಾಮಾ ಏರಕ।|
        block |ಯೋ ಕಾಮೇ ಕಾಮಯತಿ। ದುಕ್ಖಂ ಸೋ ಕಾಮಯತಿ ಏರಕ।|
        block |ಯೋ ಕಾಮೇ ನ ಕಾಮಯತಿ। ದುಕ್ಖಂ ಸೋ ನ ಕಾಮಯತಿ ಏರಕಾತಿ॥|
      stand |… ಏರಕೋ ಥೇರೋ…।|
    block |೪॥ ಮೇತ್ತಜಿತ್ಥೇರಗಾಥಾ|
      count |೯೪|
        block |ನಮೋ ಹಿ ತಸ್ಸ ಭಗವತೋ। ಸಕ್ಯಪುತ್ತಸ್ಸ ಸಿರೀಮತೋ।|
        block |ತೇನಾಯಂ ಅಗ್ಗಪ್ಪತ್ತೇನ। ಅಗ್ಗಧಮ್ಮೋ ಸುದೇಸಿತೋತಿ॥|
      stand |… ಮೇತ್ತಜಿ ಥೇರೋ…।|
    block |೫॥ ಚಕ್ಖುಪಾಲತ್ಥೇರಗಾಥಾ|
      count |೯೫|
        block |ಅನ್ಧೋಹಂ ಹತನೇತ್ತೋಸ್ಮಿ। ಕನ್ತಾರದ್ಧಾನಪಕ್ಖನ್ದೋ।|
        block |ಸಯಮಾನೋಪಿ ಗಚ್ಛಿಸ್ಸಂ। ನ ಸಹಾಯೇನ ಪಾಪೇನಾತಿ॥|
      stand |… ಚಕ್ಖುಪಾಲೋ ಥೇರೋ…।|
    block |೬॥ ಖಣ್ಡಸುಮನತ್ಥೇರಗಾಥಾ|
      count |೯೬|
        block |ಏಕಪುಪ್ಫಂ ಚಜಿತ್ವಾನ। ಅಸೀತಿ ವಸ್ಸಕೋಟಿಯೋ।|
        block |ಸಗ್ಗೇಸು ಪರಿಚಾರೇತ್ವಾ। ಸೇಸಕೇನಮ್ಹಿ ನಿಬ್ಬುತೋತಿ॥|
      stand |… ಖಣ್ಡಸುಮನೋ ಥೇರೋ…।|
    block |೭॥ ತಿಸ್ಸತ್ಥೇರಗಾಥಾ|
      count |೯೭|
        block |ಹಿತ್ವಾ ಸತಪಲಂ ಕಂಸಂ। ಸೋವಣ್ಣಂ ಸತರಾಜಿಕಂ।|
        block |ಅಗ್ಗಹಿಂ ಮತ್ತಿಕಾಪತ್ತಂ। ಇದಂ ದುತಿಯಾಭಿಸೇಚನನ್ತಿ॥|
      stand |… ತಿಸ್ಸೋ ಥೇರೋ…।|
    block |೮॥ ಅಭಯತ್ಥೇರಗಾಥಾ|
      count |೯೮|
        block |ರೂಪಂ ದಿಸ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿಕರೋತೋ।|
        block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ ತಿಟ್ಠತಿ।|
        block |ತಸ್ಸ ವಡ್ಢನ್ತಿ ಆಸವಾ। ಭವಮೂಲೋಪಗಾಮಿನೋತಿ॥|
      stand |… ಅಭಯೋ ಥೇರೋ…।|
    block |೯॥ ಉತ್ತಿಯತ್ಥೇರಗಾಥಾ|
      count |೯೯|
        block |ಸದ್ದಂ ಸುತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿಕರೋತೋ।|
        block |ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ ತಿಟ್ಠತಿ।|
        block |ತಸ್ಸ ವಡ್ಢನ್ತಿ ಆಸವಾ। ಸಂಸಾರಂ ಉಪಗಾಮಿನೋತಿ॥|
      stand |… ಉತ್ತಿಯೋ ಥೇರೋ…।|
    block |೧೦॥ ದುತಿಯ-ದೇವಸಭತ್ಥೇರಗಾಥಾ|
      count |೧೦೦|
        block |ಸಮ್ಮಪ್ಪಧಾನಸಮ್ಪನ್ನೋ। ಸತಿಪಟ್ಠಾನಗೋಚರೋ।|
        block |ವಿಮುತ್ತಿಕುಸುಮಸಞ್ಛನ್ನೋ। ಪರಿನಿಬ್ಬಿಸ್ಸತ್ಯನಾಸವೋತಿ॥|
        block |ಪರಿಪುಣ್ಣಕೋ ಚ ವಿಜಯೋ। ಏರಕೋ ಮೇತ್ತಜೀ ಮುನಿ।|
        block |ಚಕ್ಖುಪಾಲೋ ಖಣ್ಡಸುಮನೋ। ತಿಸ್ಸೋ ಚ ಅಭಯೋ ತಥಾ।|
        block |ಉತ್ತಿಯೋ ಚ ಮಹಾಪಞ್ಞೋ। ಥೇರೋ ದೇವಸಭೋಪಿ ಚಾತಿ॥|
      stand |… ದೇವಸಭೋ ಥೇರೋ…।|
      stand |ವಗ್ಗೋ ದಸಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೧೧॥ ಏಕಾದಸಮವಗ್ಗೋ|
    block |೧॥ ಬೇಲಟ್ಠಾನಿಕತ್ಥೇರಗಾಥಾ|
      count |೧೦೧|
        block |ಹಿತ್ವಾ ಗಿಹಿತ್ತಂ ಅನವೋಸಿತತ್ತೋ। ಮುಖನಙ್ಗಲೀ ಓದರಿಕೋ ಕುಸೀತೋ।|
        block |ಮಹಾವರಾಹೋವ ನಿವಾಪಪುಟ್ಠೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋತಿ॥|
      stand |… ಬೇಲಟ್ಠಾನಿಕೋ ಥೇರೋ…।|
    block |೨॥ ಸೇತುಚ್ಛತ್ಥೇರಗಾಥಾ|
      count |೧೦೨|
        block |ಮಾನೇನ ವಞ್ಚಿತಾಸೇ। ಸಙ್ಖಾರೇಸು ಸಂಕಿಲಿಸ್ಸಮಾನಾಸೇ।|
        block |ಲಾಭಾಲಾಭೇನ ಮಥಿತಾ। ಸಮಾಧಿಂ ನಾಧಿಗಚ್ಛನ್ತೀತಿ॥|
      stand |… ಸೇತುಚ್ಛೋ ಥೇರೋ…।|
    block |೩॥ ಬನ್ಧುರತ್ಥೇರಗಾಥಾ|
      count |೧೦೩|
        block |ನಾಹಂ ಏತೇನ ಅತ್ಥಿಕೋ। ಸುಖಿತೋ ಧಮ್ಮರಸೇನ ತಪ್ಪಿತೋ।|
        block |ಪಿತ್ವಾ ರಸಗ್ಗಮುತ್ತಮಂ। ನ ಚ ಕಾಹಾಮಿ ವಿಸೇನ ಸನ್ಥವನ್ತಿ॥|
      stand |… ಬನ್ಧುರೋ ಥೇರೋ…।|
    block |೪॥ ಖಿತಕತ್ಥೇರಗಾಥಾ|
      count |೧೦೪|
        block |ಲಹುಕೋ ವತ ಮೇ ಕಾಯೋ। ಫುಟ್ಠೋ ಚ ಪೀತಿಸುಖೇನ ವಿಪುಲೇನ।|
        block |ತೂಲಮಿವ ಏರಿತಂ ಮಾಲುತೇನ। ಪಿಲವತೀವ ಮೇ ಕಾಯೋತಿ॥|
      stand |… ಖಿತಕೋ ಥೇರೋ…।|
    block |೫॥ ಮಲಿತವಮ್ಭತ್ಥೇರಗಾಥಾ|
      count |೧೦೫|
        block |ಉಕ್ಕಣ್ಠಿತೋಪಿ ನ ವಸೇ। ರಮಮಾನೋಪಿ ಪಕ್ಕಮೇ।|
        block |ನ ತ್ವೇವಾನತ್ಥಸಂಹಿತಂ। ವಸೇ ವಾಸಂ ವಿಚಕ್ಖಣೋತಿ॥|
      stand |… ಮಲಿತವಮ್ಭೋ ಥೇರೋ…।|
    block |೬॥ ಸುಹೇಮನ್ತತ್ಥೇರಗಾಥಾ|
      count |೧೦೬|
        block |ಸತಲಿಙ್ಗಸ್ಸ ಅತ್ಥಸ್ಸ। ಸತಲಕ್ಖಣಧಾರಿನೋ।|
        block |ಏಕಙ್ಗದಸ್ಸೀ ದುಮ್ಮೇಧೋ। ಸತದಸ್ಸೀ ಚ ಪಣ್ಡಿತೋತಿ॥|
      stand |… ಸುಹೇಮನ್ತೋ ಥೇರೋ…।|
    block |೭॥ ಧಮ್ಮಸವತ್ಥೇರಗಾಥಾ|
      count |೧೦೭|
        block |ಪಬ್ಬಜಿಂ ತುಲಯಿತ್ವಾನ। ಅಗಾರಸ್ಮಾನಗಾರಿಯಂ।|
        block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಧಮ್ಮಸವೋ ಥೇರೋ…।|
    block |೮॥ ಧಮ್ಮಸವಪಿತುತ್ಥೇರಗಾಥಾ|
      count |೧೦೮|
        block |ಸ ವೀಸವಸ್ಸಸತಿಕೋ। ಪಬ್ಬಜಿಂ ಅನಗಾರಿಯಂ।|
        block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಧಮ್ಮಸವಪಿತು ಥೇರೋ…।|
    block |೯॥ ಸಙ್ಘರಕ್ಖಿತತ್ಥೇರಗಾಥಾ|
      count |೧೦೯|
        block |ನ ನೂನಾಯಂ ಪರಮಹಿತಾನುಕಮ್ಪಿನೋ। ರಹೋಗತೋ ಅನುವಿಗಣೇತಿ ಸಾಸನಂ।|
        block |ತಥಾಹಯಂ ವಿಹರತಿ ಪಾಕತಿನ್ದ್ರಿಯೋ। ಮಿಗೀ ಯಥಾ ತರುಣಜಾತಿಕಾ ವನೇತಿ॥|
      stand |… ಸಙ್ಘರಕ್ಖಿತೋ ಥೇರೋ…।|
    block |೧೦॥ ಉಸಭತ್ಥೇರಗಾಥಾ|
      count |೧೧೦|
        block |ನಗಾ ನಗಗ್ಗೇಸು ಸುಸಂವಿರೂಳ್ಹಾ। ಉದಗ್ಗಮೇಘೇನ ನವೇನ ಸಿತ್ತಾ।|
        block |ವಿವೇಕಕಾಮಸ್ಸ ಅರಞ್ಞಸಞ್ಞಿನೋ। ಜನೇತಿ ಭಿಯ್ಯೋ ಉಸಭಸ್ಸ ಕಲ್ಯತನ್ತಿ॥|
        block |ಬೇಲಟ್ಠಾನಿಕೋ ಸೇತುಚ್ಛೋ। ಬನ್ಧುರೋ ಖಿತಕೋ ಇಸಿ।|
        block |ಮಲಿತವಮ್ಭೋ ಸುಹೇಮನ್ತೋ। ಧಮ್ಮಸವೋ ಧಮ್ಮಸವಪಿತಾ।|
        block |ಸಙ್ಘರಕ್ಖಿತತ್ಥೇರೋ ಚ। ಉಸಭೋ ಚ ಮಹಾಮುನೀತಿ॥|
      stand |… ಉಸಭೋ ಥೇರೋ…।|
      stand |ವಗ್ಗೋ ಏಕಾದಸಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
  block |೧೨॥ ದ್ವಾದಸಮವಗ್ಗೋ|
    block |೧॥ ಜೇನ್ತತ್ಥೇರಗಾಥಾ|
      count |೧೧೧|
        block |ದುಪ್ಪಬ್ಬಜ್ಜಂ ವೇ ದುರಧಿವಾಸಾ ಗೇಹಾ। ಧಮ್ಮೋ ಗಮ್ಭೀರೋ ದುರಧಿಗಮಾ ಭೋಗಾ।|
        block |ಕಿಚ್ಛಾ ವುತ್ತಿ ನೋ ಇತರೀತರೇನೇವ। ಯುತ್ತಂ ಚಿನ್ತೇತುಂ ಸತತಮನಿಚ್ಚತನ್ತಿ॥|
      stand |… ಜೇನ್ತೋ ಥೇರೋ…।|
    block |೨॥ ವಚ್ಛಗೋತ್ತತ್ಥೇರಗಾಥಾ|
      count |೧೧೨|
        block |ತೇವಿಜ್ಜೋಹಂ ಮಹಾಝಾಯೀ। ಚೇತೋಸಮಥಕೋವಿದೋ।|
        block |ಸದತ್ಥೋ ಮೇ ಅನುಪ್ಪತ್ತೋ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ವಚ್ಛಗೋತ್ತೋ ಥೇರೋ…।|
    block |೩॥ ವನವಚ್ಛತ್ಥೇರಗಾಥಾ|
      count |೧೧೩|
        block |ಅಚ್ಛೋದಿಕಾ ಪುಥುಸಿಲಾ।ಗೋನಙ್ಗುಲಮಿಗಾಯುತಾ।|
        block |ಅಮ್ಬುಸೇವಾಲಸಞ್ಛನ್ನಾ। ತೇ ಸೇಲಾ ರಮಯನ್ತಿ ಮನ್ತಿ॥|
      stand |… ವನವಚ್ಛೋ ಥೇರೋ…।|
    block |೪॥ ಅಧಿಮುತ್ತತ್ಥೇರಗಾಥಾ|
      count |೧೧೪|
        block |ಕಾಯದುಟ್ಠುಲ್ಲಗರುನೋ। ಹಿಯ್ಯಮಾನಮ್ಹಿ ಜೀವಿತೇ।|
        block |ಸರೀರಸುಖಗಿದ್ಧಸ್ಸ। ಕುತೋ ಸಮಣಸಾಧುತಾತಿ॥|
      stand |… ಅಧಿಮುತ್ತೋ ಥೇರೋ…।|
    block |೫॥ ಮಹಾನಾಮತ್ಥೇರಗಾಥಾ|
      count |೧೧೫|
        block |ಏಸಾವಹಿಯ್ಯಸೇ ಪಬ್ಬತೇನ। ಬಹುಕುಟಜಸಲ್ಲಕಿಕೇನ।|
        block |ನೇಸಾದಕೇನ ಗಿರಿನಾ। ಯಸಸ್ಸಿನಾ ಪರಿಚ್ಛದೇನಾತಿ॥|
      stand |… ಮಹಾನಾಮೋ ಥೇರೋ…।|
    block |೬॥ ಪಾರಾಪರಿಯತ್ಥೇರಗಾಥಾ|
      count |೧೧೬|
        block |ಛಫಸ್ಸಾಯತನೇ ಹಿತ್ವಾ। ಗುತ್ತದ್ವಾರೋ ಸುಸಂವುತೋ।|
        block |ಅಘಮೂಲಂ ವಮಿತ್ವಾನ। ಪತ್ತೋ ಮೇ ಆಸವಕ್ಖಯೋತಿ॥|
      stand |… ಪಾರಾಪರಿಯೋ ಥೇರೋ …।|
    block |೭॥ ಯಸತ್ಥೇರಗಾಥಾ|
      count |೧೧೭|
        block |ಸುವಿಲಿತ್ತೋ ಸುವಸನೋ।ಸಬ್ಬಾಭರಣಭೂಸಿತೋ।|
        block |ತಿಸ್ಸೋ ವಿಜ್ಜಾ ಅಜ್ಝಗಮಿಂ। ಕತಂ ಬುದ್ಧಸ್ಸ ಸಾಸನನ್ತಿ॥|
      stand |… ಯಸೋ ಥೇರೋ…।|
    block |೮॥ ಕಿಮಿಲತ್ಥೇರಗಾಥಾ|
      count |೧೧೮|
        block |ಅಭಿಸತ್ತೋವ ನಿಪತತಿ। ವಯೋ ರೂಪಂ ಅಞ್ಞಮಿವ ತಥೇವ ಸನ್ತಂ।|
        block |ತಸ್ಸೇವ ಸತೋ ಅವಿಪ್ಪವಸತೋ। ಅಞ್ಞಸ್ಸೇವ ಸರಾಮಿ ಅತ್ತಾನನ್ತಿ॥|
      stand |… ಕಿಮಿಲೋ ಥೇರೋ…।|
    block |೯॥ ವಜ್ಜಿಪುತ್ತತ್ಥೇರಗಾಥಾ|
      count |೧೧೯|
        block |ರುಕ್ಖಮೂಲಗಹನಂ ಪಸಕ್ಕಿಯ। ನಿಬ್ಬಾನಂ ಹದಯಸ್ಮಿಂ ಓಪಿಯ।|
        block |ಝಾಯ ಗೋತಮ ಮಾ ಚ ಪಮಾದೋ। ಕಿಂ ತೇ ಬಿಳಿಬಿಳಿಕಾ ಕರಿಸ್ಸತೀತಿ॥|
      stand |… ವಜ್ಜಿಪುತ್ತೋ ಥೇರೋ…।|
    block |೧೦॥ ಇಸಿದತ್ತತ್ಥೇರಗಾಥಾ|
      count |೧೨೦|
        block |ಪಞ್ಚಕ್ಖನ್ಧಾ ಪರಿಞ್ಞಾತಾ। ತಿಟ್ಠನ್ತಿ ಛಿನ್ನಮೂಲಕಾ।|
        block |ದುಕ್ಖಕ್ಖಯೋ ಅನುಪ್ಪತ್ತೋ।ಪತ್ತೋ ಮೇ ಆಸವಕ್ಖಯೋತಿ॥|
        block |ಜೇನ್ತೋ ಚ ವಚ್ಛಗೋತ್ತೋ ಚ। ವಚ್ಛೋ ಚ ವನಸವ್ಹಯೋ।|
        block |ಅಧಿಮುತ್ತೋ ಮಹಾನಾಮೋ। ಪಾರಾಪರಿಯೋ ಯಸೋಪಿ ಚ।|
        block |ಕಿಮಿಲೋ ವಜ್ಜಿಪುತ್ತೋ ಚ। ಇಸಿದತ್ತೋ ಮಹಾಯಸೋತಿ॥|
        block |ವೀಸುತ್ತರಸತಂ ಥೇರಾ। ಕತಕಿಚ್ಚಾ ಅನಾಸವಾ।|
        block |ಏಕಕೇವ ನಿಪಾತಮ್ಹಿ। ಸುಸಙ್ಗೀತಾ ಮಹೇಸಿಭೀತಿ॥|
      stand |… ಇಸಿದತ್ತೋ ಥೇರೋ…।|
      stand |ವಗ್ಗೋ ದ್ವಾದಸಮೋ ನಿಟ್ಠಿತೋ।|
      block |ತಸ್ಸುದ್ದಾನಂ|
      stand |ಏಕಕನಿಪಾತೋ ನಿಟ್ಠಿತೋ।|
      block |ತತ್ರುದ್ದಾನಂ|
