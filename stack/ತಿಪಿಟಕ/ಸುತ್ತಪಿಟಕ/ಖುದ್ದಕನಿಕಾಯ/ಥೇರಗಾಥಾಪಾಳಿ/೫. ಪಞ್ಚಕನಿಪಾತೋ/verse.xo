block |೫॥ ಪಞ್ಚಕನಿಪಾತೋ|
  block |೧॥ ರಾಜದತ್ತತ್ಥೇರಗಾಥಾ|
    count |೩೧೫|
      block |ಭಿಕ್ಖು ಸಿವಥಿಕಂ ಗನ್ತ್ವಾ। ಅದ್ದಸ ಇತ್ಥಿಮುಜ್ಝಿತಂ।|
      block |ಅಪವಿದ್ಧಂ ಸುಸಾನಸ್ಮಿಂ। ಖಜ್ಜನ್ತಿಂ ಕಿಮಿಹೀ ಫುಟಂ॥|
    count |೩೧೬|
      block |ಯಞ್ಹಿ ಏಕೇ ಜಿಗುಚ್ಛನ್ತಿ। ಮತಂ ದಿಸ್ವಾನ ಪಾಪಕಂ।|
      block |ಕಾಮರಾಗೋ ಪಾತುರಹು। ಅನ್ಧೋವ ಸವತೀ ಅಹುಂ॥|
    count |೩೧೭|
      block |ಓರಂ ಓದನಪಾಕಮ್ಹಾ। ತಮ್ಹಾ ಠಾನಾ ಅಪಕ್ಕಮಿಂ।|
      block |ಸತಿಮಾ ಸಮ್ಪಜಾನೋಹಂ। ಏಕಮನ್ತಂ ಉಪಾವಿಸಿಂ॥|
    count |೩೧೮|
      block |ತತೋ ಮೇ ಮನಸೀಕಾರೋ। ಯೋನಿಸೋ ಉದಪಜ್ಜಥ।|
      block |ಆದೀನವೋ ಪಾತುರಹು। ನಿಬ್ಬಿದಾ ಸಮತಿಟ್ಠಥ॥|
    count |೩೧೯|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ರಾಜದತ್ತೋ ಥೇರೋ…।|
  block |೨॥ ಸುಭೂತತ್ಥೇರಗಾಥಾ|
    count |೩೨೦|
      block |ಅಯೋಗೇ ಯುಞ್ಜಮತ್ತಾನಂ। ಪುರಿಸೋ ಕಿಚ್ಚಮಿಚ್ಛಕೋ।|
      block |ಚರಂ ಚೇ ನಾಧಿಗಚ್ಛೇಯ್ಯ। ತಂ ಮೇ ದುಬ್ಭಗಲಕ್ಖಣಂ॥|
    count |೩೨೧|
      block |ಅಬ್ಬೂಳ್ಹಂ ಅಘಗತಂ ವಿಜಿತಂ। ಏಕಞ್ಚೇ ಓಸ್ಸಜೇಯ್ಯ ಕಲೀವ ಸಿಯಾ।|
      block |ಸಬ್ಬಾನಿಪಿ ಚೇ ಓಸ್ಸಜೇಯ್ಯ ಅನ್ಧೋವ ಸಿಯಾ। ಸಮವಿಸಮಸ್ಸ ಅದಸ್ಸನತೋ॥|
    count |೩೨೨|
      block |ಯಞ್ಹಿ ಕಯಿರಾ ತಞ್ಹಿ ವದೇ। ಯಂ ನ ಕಯಿರಾ ನ ತಂ ವದೇ।|
      block |ಅಕರೋನ್ತಂ ಭಾಸಮಾನಂ। ಪರಿಜಾನನ್ತಿ ಪಣ್ಡಿತಾ॥|
    count |೩೨೩|
      block |ಯಥಾಪಿ ರುಚಿರಂ ಪುಪ್ಫಂ। ವಣ್ಣವನ್ತಂ ಅಗನ್ಧಕಂ।|
      block |ಏವಂ ಸುಭಾಸಿತಾ ವಾಚಾ। ಅಫಲಾ ಹೋತಿ ಅಕುಬ್ಬತೋ॥|
    count |೩೨೪|
      block |ಯಥಾಪಿ ರುಚಿರಂ ಪುಪ್ಫಂ। ವಣ್ಣವನ್ತಂ ಸುಗನ್ಧಕಂ।|
      block |ಏವಂ ಸುಭಾಸಿತಾ ವಾಚಾ। ಸಫಲಾ ಹೋತಿ ಕುಬ್ಬತೋತಿ॥|
    stand |… ಸುಭೂತೋ ಥೇರೋ…।|
  block |೩॥ ಗಿರಿಮಾನನ್ದತ್ಥೇರಗಾಥಾ|
    count |೩೨೫|
      block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
      block |ತಸ್ಸಂ ವಿಹರಾಮಿ ವೂಪಸನ್ತೋ। ಅಥ ಚೇ ಪತ್ಥಯಸೀ ಪವಸ್ಸ ದೇವ॥|
    count |೩೨೬|
      block |ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।|
      block |ತಸ್ಸಂ ವಿಹರಾಮಿ ಸನ್ತಚಿತ್ತೋ। ಅಥ ಚೇ ಪತ್ಥಯಸೀ ಪವಸ್ಸ ದೇವ॥|
    count |೩೨೭|
      block |ವಸ್ಸತಿ ದೇವೋ…ಪೇ॰… ತಸ್ಸಂ ವಿಹರಾಮಿ ವೀತರಾಗೋ…ಪೇ॰…॥|
    count |೩೨೮|
      block |ವಸ್ಸತಿ ದೇವೋ…ಪೇ॰… ತಸ್ಸಂ ವಿಹರಾಮಿ ವೀತದೋಸೋ…ಪೇ॰…॥|
    count |೩೨೯|
      block |ವಸ್ಸತಿ ದೇವೋ…ಪೇ॰… ತಸ್ಸಂ ವಿಹರಾಮಿ ವೀತಮೋಹೋ।|
      block |ಅಥ ಚೇ ಪತ್ಥಯಸೀ ಪವಸ್ಸ ದೇವಾತಿ॥|
    stand |… ಗಿರಿಮಾನನ್ದೋ ಥೇರೋ…।|
  block |೪॥ ಸುಮನತ್ಥೇರಗಾಥಾ|
    count |೩೩೦|
      block |ಯಂ ಪತ್ಥಯಾನೋ ಧಮ್ಮೇಸು। ಉಪಜ್ಝಾಯೋ ಅನುಗ್ಗಹಿ।|
      block |ಅಮತಂ ಅಭಿಕಙ್ಖನ್ತಂ। ಕತಂ ಕತ್ತಬ್ಬಕಂ ಮಯಾ॥|
    count |೩೩೧|
      block |ಅನುಪ್ಪತ್ತೋ ಸಚ್ಛಿಕತೋ। ಸಯಂ ಧಮ್ಮೋ ಅನೀತಿಹೋ।|
      block |ವಿಸುದ್ಧಿಞಾಣೋ ನಿಕ್ಕಙ್ಖೋ। ಬ್ಯಾಕರೋಮಿ ತವನ್ತಿಕೇ॥|
    count |೩೩೨|
      block |ಪುಬ್ಬೇನಿವಾಸಂ ಜಾನಾಮಿ। ದಿಬ್ಬಚಕ್ಖು ವಿಸೋಧಿತಂ।|
      block |ಸದತ್ಥೋ ಮೇ ಅನುಪ್ಪತ್ತೋ। ಕತಂ ಬುದ್ಧಸ್ಸ ಸಾಸನಂ॥|
    count |೩೩೩|
      block |ಅಪ್ಪಮತ್ತಸ್ಸ ಮೇ ಸಿಕ್ಖಾ। ಸುಸ್ಸುತಾ ತವ ಸಾಸನೇ।|
      block |ಸಬ್ಬೇ ಮೇ ಆಸವಾ ಖೀಣಾ। ನತ್ಥಿ ದಾನಿ ಪುನಬ್ಭವೋ॥|
    count |೩೩೪|
      block |ಅನುಸಾಸಿ ಮಂ ಅರಿಯವತಾ। ಅನುಕಮ್ಪಿ ಅನುಗ್ಗಹಿ।|
      block |ಅಮೋಘೋ ತುಯ್ಹಮೋವಾದೋ। ಅನ್ತೇವಾಸಿಮ್ಹಿ ಸಿಕ್ಖಿತೋತಿ॥|
    stand |… ಸುಮನೋ ಥೇರೋ…।|
  block |೫॥ ವಡ್ಢತ್ಥೇರಗಾಥಾ|
    count |೩೩೫|
      block |ಸಾಧೂ ಹಿ ಕಿರ ಮೇ ಮಾತಾ। ಪತೋದಂ ಉಪದಂಸಯಿ।|
      block |ಯಸ್ಸಾಹಂ ವಚನಂ ಸುತ್ವಾ। ಅನುಸಿಟ್ಠೋ ಜನೇತ್ತಿಯಾ।|
      block |ಆರದ್ಧವೀರಿಯೋ ಪಹಿತತ್ತೋ। ಪತ್ತೋ ಸಮ್ಬೋಧಿಮುತ್ತಮಂ॥|
    count |೩೩೬|
      block |ಅರಹಾ ದಕ್ಖಿಣೇಯ್ಯೋಮ್ಹಿ। ತೇವಿಜ್ಜೋ ಅಮತದ್ದಸೋ।|
      block |ಜೇತ್ವಾ ನಮುಚಿನೋ ಸೇನಂ। ವಿಹರಾಮಿ ಅನಾಸವೋ॥|
    count |೩೩೭|
      block |ಅಜ್ಝತ್ತಞ್ಚ ಬಹಿದ್ಧಾ ಚ। ಯೇ ಮೇ ವಿಜ್ಜಿಂಸು ಆಸವಾ।|
      block |ಸಬ್ಬೇ ಅಸೇಸಾ ಉಚ್ಛಿನ್ನಾ। ನ ಚ ಉಪ್ಪಜ್ಜರೇ ಪುನ॥|
    count |೩೩೮|
      block |ವಿಸಾರದಾ ಖೋ ಭಗಿನೀ। ಏತಮತ್ಥಂ ಅಭಾಸಯಿ।|
      block |ಅಪಿಹಾ ನೂನ ಮಯಿಪಿ। ವನಥೋ ತೇ ನ ವಿಜ್ಜತಿ॥|
    count |೩೩೯|
      block |ಪರಿಯನ್ತಕತಂ ದುಕ್ಖಂ। ಅನ್ತಿಮೋಯಂ ಸಮುಸ್ಸಯೋ।|
      block |ಜಾತಿಮರಣಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
    stand |… ವಡ್ಢೋ ಥೇರೋ…।|
  block |೬॥ ನದೀಕಸ್ಸಪತ್ಥೇರಗಾಥಾ|
    count |೩೪೦|
      block |ಅತ್ಥಾಯ ವತ ಮೇ ಬುದ್ಧೋ। ನದಿಂ ನೇರಞ್ಜರಂ ಅಗಾ।|
      block |ಯಸ್ಸಾಹಂ ಧಮ್ಮಂ ಸುತ್ವಾನ। ಮಿಚ್ಛಾದಿಟ್ಠಿಂ ವಿವಜ್ಜಯಿಂ॥|
    count |೩೪೧|
      block |ಯಜಿಂ ಉಚ್ಚಾವಚೇ ಯಞ್ಞೇ। ಅಗ್ಗಿಹುತ್ತಂ ಜುಹಿಂ ಅಹಂ।|
      block |ಏಸಾ ಸುದ್ಧೀತಿ ಮಞ್ಞನ್ತೋ। ಅನ್ಧಭೂತೋ ಪುಥುಜ್ಜನೋ॥|
    count |೩೪೨|
      block |ದಿಟ್ಠಿಗಹನಪಕ್ಖನ್ದೋ। ಪರಾಮಾಸೇನ ಮೋಹಿತೋ।|
      block |ಅಸುದ್ಧಿಂ ಮಞ್ಞಿಸಂ ಸುದ್ಧಿಂ। ಅನ್ಧಭೂತೋ ಅವಿದ್ದಸು॥|
    count |೩೪೩|
      block |ಮಿಚ್ಛಾದಿಟ್ಠಿ ಪಹೀನಾ ಮೇ। ಭವಾ ಸಬ್ಬೇ ಪದಾಲಿತಾ।|
      block |ಜುಹಾಮಿ ದಕ್ಖಿಣೇಯ್ಯಗ್ಗಿಂ। ನಮಸ್ಸಾಮಿ ತಥಾಗತಂ॥|
    count |೩೪೪|
      block |ಮೋಹಾ ಸಬ್ಬೇ ಪಹೀನಾ ಮೇ। ಭವತಣ್ಹಾ ಪದಾಲಿತಾ।|
      block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
    stand |… ನದೀಕಸ್ಸಪೋ ಥೇರೋ…।|
  block |೭॥ ಗಯಾಕಸ್ಸಪತ್ಥೇರಗಾಥಾ|
    count |೩೪೫|
      block |ಪಾತೋ ಮಜ್ಝನ್ಹಿಕಂ ಸಾಯಂ। ತಿಕ್ಖತ್ತುಂ ದಿವಸಸ್ಸಹಂ।|
      block |ಓತರಿಂ ಉದಕಂ ಸೋಹಂ। ಗಯಾಯ ಗಯಫಗ್ಗುಯಾ॥|
    count |೩೪೬|
      block |ಯಂ ಮಯಾ ಪಕತಂ ಪಾಪಂ। ಪುಬ್ಬೇ ಅಞ್ಞಾಸು ಜಾತಿಸು।|
      block |ತಂ ದಾನೀಧ ಪವಾಹೇಮಿ। ಏವಂದಿಟ್ಠಿ ಪುರೇ ಅಹುಂ॥|
    count |೩೪೭|
      block |ಸುತ್ವಾ ಸುಭಾಸಿತಂ ವಾಚಂ। ಧಮ್ಮತ್ಥಸಹಿತಂ ಪದಂ।|
      block |ತಥಂ ಯಾಥಾವಕಂ ಅತ್ಥಂ। ಯೋನಿಸೋ ಪಚ್ಚವೇಕ್ಖಿಸಂ।|
    count |೩೪೮|
      block |ನಿನ್ಹಾತಸಬ್ಬಪಾಪೋಮ್ಹಿ। ನಿಮ್ಮಲೋ ಪಯತೋ ಸುಚಿ।|
      block |ಸುದ್ಧೋ ಸುದ್ಧಸ್ಸ ದಾಯಾದೋ। ಪುತ್ತೋ ಬುದ್ಧಸ್ಸ ಓರಸೋ॥|
    count |೩೪೯|
      block |ಓಗಯ್ಹಟ್ಠಙ್ಗಿಕಂ ಸೋತಂ। ಸಬ್ಬಪಾಪಂ ಪವಾಹಯಿಂ।|
      block |ತಿಸ್ಸೋ ವಿಜ್ಜಾ ಅಜ್ಝಗಮಿಂ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಗಯಾಕಸ್ಸಪೋ ಥೇರೋ…।|
  block |೮॥ ವಕ್ಕಲಿತ್ಥೇರಗಾಥಾ|
    count |೩೫೦|
      block |ವಾತರೋಗಾಭಿನೀತೋ ತ್ವಂ। ವಿಹರಂ ಕಾನನೇ ವನೇ।|
      block |ಪವಿಟ್ಠಗೋಚರೇ ಲೂಖೇ। ಕಥಂ ಭಿಕ್ಖು ಕರಿಸ್ಸಸಿ॥|
    count |೩೫೧|
      block |ಪೀತಿಸುಖೇನ ವಿಪುಲೇನ। ಫರಮಾನೋ ಸಮುಸ್ಸಯಂ।|
      block |ಲೂಖಮ್ಪಿ ಅಭಿಸಮ್ಭೋನ್ತೋ। ವಿಹರಿಸ್ಸಾಮಿ ಕಾನನೇ॥|
    count |೩೫೨|
      block |ಭಾವೇನ್ತೋ ಸತಿಪಟ್ಠಾನೇ। ಇನ್ದ್ರಿಯಾನಿ ಬಲಾನಿ ಚ।|
      block |ಬೋಜ್ಝಙ್ಗಾನಿ ಚ ಭಾವೇನ್ತೋ। ವಿಹರಿಸ್ಸಾಮಿ ಕಾನನೇ॥|
    count |೩೫೩|
      block |ಆರದ್ಧವೀರಿಯೇ ಪಹಿತತ್ತೇ। ನಿಚ್ಚಂ ದಳ್ಹಪರಕ್ಕಮೇ।|
      block |ಸಮಗ್ಗೇ ಸಹಿತೇ ದಿಸ್ವಾ। ವಿಹರಿಸ್ಸಾಮಿ ಕಾನನೇ॥|
    count |೩೫೪|
      block |ಅನುಸ್ಸರನ್ತೋ ಸಮ್ಬುದ್ಧಂ। ಅಗ್ಗಂ ದನ್ತಂ ಸಮಾಹಿತಂ।|
      block |ಅತನ್ದಿತೋ ರತ್ತಿನ್ದಿವಂ। ವಿಹರಿಸ್ಸಾಮಿ ಕಾನನೇತಿ॥|
    stand |… ವಕ್ಕಲಿತ್ಥೇರೋ…।|
  block |೯॥ ವಿಜಿತಸೇನತ್ಥೇರಗಾಥಾ|
    count |೩೫೫|
      block |ಓಲಗ್ಗೇಸ್ಸಾಮಿ ತೇ ಚಿತ್ತ। ಆಣಿದ್ವಾರೇವ ಹತ್ಥಿನಂ।|
      block |ನ ತಂ ಪಾಪೇ ನಿಯೋಜೇಸ್ಸಂ। ಕಾಮಜಾಲ ಸರೀರಜ॥|
    count |೩೫೬|
      block |ತ್ವಂ ಓಲಗ್ಗೋ ನ ಗಚ್ಛಸಿ। ದ್ವಾರವಿವರಂ ಗಜೋವ ಅಲಭನ್ತೋ।|
      block |ನ ಚ ಚಿತ್ತಕಲಿ ಪುನಪ್ಪುನಂ। ಪಸಕ್ಕ ಪಾಪರತೋ ಚರಿಸ್ಸಸಿ॥|
    count |೩೫೭|
      block |ಯಥಾ ಕುಞ್ಜರಂ ಅದನ್ತಂ। ನವಗ್ಗಹಮಙ್ಕುಸಗ್ಗಹೋ।|
      block |ಬಲವಾ ಆವತ್ತೇತಿ ಅಕಾಮಂ। ಏವಂ ಆವತ್ತಯಿಸ್ಸಂ ತಂ॥|
    count |೩೫೮|
      block |ಯಥಾ ವರಹಯದಮಕುಸಲೋ। ಸಾರಥಿ ಪವರೋ ದಮೇತಿ ಆಜಞ್ಞಂ।|
      block |ಏವಂ ದಮಯಿಸ್ಸಂ ತಂ। ಪತಿಟ್ಠಿತೋ ಪಞ್ಚಸು ಬಲೇಸು॥|
    count |೩೫೯|
      block |ಸತಿಯಾ ತಂ ನಿಬನ್ಧಿಸ್ಸಂ। ಪಯುತ್ತೋ ತೇ ದಮೇಸ್ಸಾಮಿ।|
      block |ವೀರಿಯಧುರನಿಗ್ಗಹಿತೋ। ನ ಯಿತೋ ದೂರಂ ಗಮಿಸ್ಸಸೇ ಚಿತ್ತಾತಿ॥|
    stand |… ವಿಜಿತಸೇನೋ ಥೇರೋ…।|
  block |೧೦॥ ಯಸದತ್ತತ್ಥೇರಗಾಥಾ|
    count |೩೬೦|
      block |ಉಪಾರಮ್ಭಚಿತ್ತೋ ದುಮ್ಮೇಧೋ। ಸುಣಾತಿ ಜಿನಸಾಸನಂ।|
      block |ಆರಕಾ ಹೋತಿ ಸದ್ಧಮ್ಮಾ। ನಭಸೋ ಪಥವೀ ಯಥಾ॥|
    count |೩೬೧|
      block |ಉಪಾರಮ್ಭಚಿತ್ತೋ ದುಮ್ಮೇಧೋ। ಸುಣಾತಿ ಜಿನಸಾಸನಂ।|
      block |ಪರಿಹಾಯತಿ ಸದ್ಧಮ್ಮಾ। ಕಾಳಪಕ್ಖೇವ ಚನ್ದಿಮಾ॥|
    count |೩೬೨|
      block |ಉಪಾರಮ್ಭಚಿತ್ತೋ ದುಮ್ಮೇಧೋ। ಸುಣಾತಿ ಜಿನಸಾಸನಂ।|
      block |ಪರಿಸುಸ್ಸತಿ ಸದ್ಧಮ್ಮೇ। ಮಚ್ಛೋ ಅಪ್ಪೋದಕೇ ಯಥಾ॥|
    count |೩೬೩|
      block |ಉಪಾರಮ್ಭಚಿತ್ತೋ ದುಮ್ಮೇಧೋ। ಸುಣಾತಿ ಜಿನಸಾಸನಂ।|
      block |ನ ವಿರೂಹತಿ ಸದ್ಧಮ್ಮೇ। ಖೇತ್ತೇ ಬೀಜಂವ ಪೂತಿಕಂ॥|
    count |೩೬೪|
      block |ಯೋ ಚ ತುಟ್ಠೇನ ಚಿತ್ತೇನ। ಸುಣಾತಿ ಜಿನಸಾಸನಂ।|
      block |ಖೇಪೇತ್ವಾ ಆಸವೇ ಸಬ್ಬೇ। ಸಚ್ಛಿಕತ್ವಾ ಅಕುಪ್ಪತಂ।|
      block |ಪಪ್ಪುಯ್ಯ ಪರಮಂ ಸನ್ತಿಂ। ಪರಿನಿಬ್ಬಾತಿನಾಸವೋತಿ॥|
    stand |… ಯಸದತ್ತೋ ಥೇರೋ…।|
  block |೧೧॥ ಸೋಣಕುಟಿಕಣ್ಣತ್ಥೇರಗಾಥಾ|
    count |೩೬೫|
      block |ಉಪಸಮ್ಪದಾ ಚ ಮೇ ಲದ್ಧಾ। ವಿಮುತ್ತೋ ಚಮ್ಹಿ ಅನಾಸವೋ।|
      block |ಸೋ ಚ ಮೇ ಭಗವಾ ದಿಟ್ಠೋ। ವಿಹಾರೇ ಚ ಸಹಾವಸಿಂ॥|
    count |೩೬೬|
      block |ಬಹುದೇವ ರತ್ತಿಂ ಭಗವಾ। ಅಬ್ಭೋಕಾಸೇತಿನಾಮಯಿ।|
      block |ವಿಹಾರಕುಸಲೋ ಸತ್ಥಾ। ವಿಹಾರಂ ಪಾವಿಸೀ ತದಾ॥|
    count |೩೬೭|
      block |ಸನ್ಥರಿತ್ವಾನ ಸಙ್ಘಾಟಿಂ। ಸೇಯ್ಯಂ ಕಪ್ಪೇಸಿ ಗೋತಮೋ।|
      block |ಸೀಹೋ ಸೇಲಗುಹಾಯಂವ। ಪಹೀನಭಯಭೇರವೋ॥|
    count |೩೬೮|
      block |ತತೋ ಕಲ್ಯಾಣವಾಕ್ಕರಣೋ। ಸಮ್ಮಾಸಮ್ಬುದ್ಧಸಾವಕೋ।|
      block |ಸೋಣೋ ಅಭಾಸಿ ಸದ್ಧಮ್ಮಂ। ಬುದ್ಧಸೇಟ್ಠಸ್ಸ ಸಮ್ಮುಖಾ॥|
    count |೩೬೯|
      block |ಪಞ್ಚಕ್ಖನ್ಧೇ ಪರಿಞ್ಞಾಯ। ಭಾವಯಿತ್ವಾನ ಅಞ್ಜಸಂ।|
      block |ಪಪ್ಪುಯ್ಯ ಪರಮಂ ಸನ್ತಿಂ। ಪರಿನಿಬ್ಬಿಸ್ಸತ್ಯನಾಸವೋತಿ॥|
    stand |… ಸೋಣೋ ಕುಟಿಕಣ್ಣಥೇರೋ…।|
  block |೧೨॥ ಕೋಸಿಯತ್ಥೇರಗಾಥಾ|
    count |೩೭೦|
      block |ಯೋ ವೇ ಗರೂನಂ ವಚನಞ್ಞು ಧೀರೋ। ವಸೇ ಚ ತಮ್ಹಿ ಜನಯೇಥ ಪೇಮಂ।|
      block |ಸೋ ಭತ್ತಿಮಾ ನಾಮ ಚ ಹೋತಿ ಪಣ್ಡಿತೋ। ಞತ್ವಾ ಚ ಧಮ್ಮೇಸು ವಿಸೇಸಿ ಅಸ್ಸ॥|
    count |೩೭೧|
      block |ಯಂ ಆಪದಾ ಉಪ್ಪತಿತಾ ಉಳಾರಾ। ನಕ್ಖಮ್ಭಯನ್ತೇ ಪಟಿಸಙ್ಖಯನ್ತಂ।|
      block |ಸೋ ಥಾಮವಾ ನಾಮ ಚ ಹೋತಿ ಪಣ್ಡಿತೋ। ಞತ್ವಾ ಚ ಧಮ್ಮೇಸು ವಿಸೇಸಿ ಅಸ್ಸ॥|
    count |೩೭೨|
      block |ಯೋ ವೇ ಸಮುದ್ದೋವ ಠಿತೋ ಅನೇಜೋ। ಗಮ್ಭೀರಪಞ್ಞೋ ನಿಪುಣತ್ಥದಸ್ಸೀ।|
      block |ಅಸಂಹಾರಿಯೋ ನಾಮ ಚ ಹೋತಿ ಪಣ್ಡಿತೋ। ಞತ್ವಾ ಚ ಧಮ್ಮೇಸು ವಿಸೇಸಿ ಅಸ್ಸ॥|
    count |೩೭೩|
      block |ಬಹುಸ್ಸುತೋ ಧಮ್ಮಧರೋ ಚ ಹೋತಿ। ಧಮ್ಮಸ್ಸ ಹೋತಿ ಅನುಧಮ್ಮಚಾರೀ।|
      block |ಸೋ ತಾದಿಸೋ ನಾಮ ಚ ಹೋತಿ ಪಣ್ಡಿತೋ। ಞತ್ವಾ ಚ ಧಮ್ಮೇಸು ವಿಸೇಸಿ ಅಸ್ಸ॥|
    count |೩೭೪|
      block |ಅತ್ಥಞ್ಚ ಯೋ ಜಾನಾತಿ ಭಾಸಿತಸ್ಸ। ಅತ್ಥಞ್ಚ ಞತ್ವಾನ ತಥಾ ಕರೋತಿ।|
      block |ಅತ್ಥನ್ತರೋ ನಾಮ ಸ ಹೋತಿ ಪಣ್ಡಿತೋ। ಞತ್ವಾ ಚ ಧಮ್ಮೇಸು ವಿಸೇಸಿ ಅಸ್ಸಾತಿ॥|
      block |ರಾಜದತ್ತೋ ಸುಭೂತೋ ಚ। ಗಿರಿಮಾನನ್ದಸುಮನಾ।|
      block |ವಡ್ಢೋ ಚ ಕಸ್ಸಪೋ ಥೇರೋ। ಗಯಾಕಸ್ಸಪವಕ್ಕಲೀ॥|
      block |ವಿಜಿತೋ ಯಸದತ್ತೋ ಚ। ಸೋಣೋ ಕೋಸಿಯಸವ್ಹಯೋ।|
      block |ಸಟ್ಠಿ ಚ ಪಞ್ಚ ಗಾಥಾಯೋ। ಥೇರಾ ಚ ಏತ್ಥ ದ್ವಾದಸಾತಿ॥|
    stand |… ಕೋಸಿಯೋ ಥೇರೋ…।|
    stand |ಪಞ್ಚಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
