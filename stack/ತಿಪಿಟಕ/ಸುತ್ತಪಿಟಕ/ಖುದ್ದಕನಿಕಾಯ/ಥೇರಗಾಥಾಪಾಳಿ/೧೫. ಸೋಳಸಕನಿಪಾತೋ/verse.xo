block |೧೫॥ ಸೋಳಸಕನಿಪಾತೋ|
  block |೧॥ ಅಞ್ಞಾಸಿಕೋಣ್ಡಞ್ಞತ್ಥೇರಗಾಥಾ|
    count |೬೭೩|
      block |ಏಸ ಭಿಯ್ಯೋ ಪಸೀದಾಮಿ। ಸುತ್ವಾ ಧಮ್ಮಂ ಮಹಾರಸಂ।|
      block |ವಿರಾಗೋ ದೇಸಿತೋ ಧಮ್ಮೋ। ಅನುಪಾದಾಯ ಸಬ್ಬಸೋ॥|
    count |೬೭೪|
      block |ಬಹೂನಿ ಲೋಕೇ ಚಿತ್ರಾನಿ। ಅಸ್ಮಿಂ ಪಥವಿಮಣ್ಡಲೇ।|
      block |ಮಥೇನ್ತಿ ಮಞ್ಞೇ ಸಙ್ಕಪ್ಪಂ। ಸುಭಂ ರಾಗೂಪಸಂಹಿತಂ॥|
    count |೬೭೫|
      block |ರಜಮುಹತಞ್ಚ ವಾತೇನ। ಯಥಾ ಮೇಘೋಪಸಮ್ಮಯೇ।|
      block |ಏವಂ ಸಮ್ಮನ್ತಿ ಸಙ್ಕಪ್ಪಾ। ಯದಾ ಪಞ್ಞಾಯ ಪಸ್ಸತಿ॥|
    count |೬೭೬|
      block |ಸಬ್ಬೇ ಸಙ್ಖಾರಾ ಅನಿಚ್ಚಾತಿ। ಯದಾ ಪಞ್ಞಾಯ ಪಸ್ಸತಿ।|
      block |ಅಥ ನಿಬ್ಬಿನ್ದತಿ ದುಕ್ಖೇ। ಏಸ ಮಗ್ಗೋ ವಿಸುದ್ಧಿಯಾ॥|
    count | |
      block |ಸಬ್ಬೇ ಸಙ್ಖಾರಾ ದುಕ್ಖಾತಿ। ಯದಾ ಪಞ್ಞಾಯ ಪಸ್ಸತಿ|
      block |ಅಥ ನಿಬ್ಬಿನ್ದತಿ ದುಕ್ಖೇ। ಏಸ ಮಗ್ಗೋ ವಿಸುದ್ಧಿಯಾ॥|
    count |೬೭೮|
      block |ಸಬ್ಬೇ ಧಮ್ಮಾ ಅನತ್ತಾತಿ। ಯದಾ ಪಞ್ಞಾಯ ಪಸ್ಸತಿ।|
      block |ಅಥ ನಿಬ್ಬಿನ್ದತಿ ದುಕ್ಖೇ। ಏಸ ಮಗ್ಗೋ ವಿಸುದ್ಧಿಯಾ॥|
    count |೬೭೯|
      block |ಬುದ್ಧಾನುಬುದ್ಧೋ ಯೋ ಥೇರೋ। ಕೋಣ್ಡಞ್ಞೋ ತಿಬ್ಬನಿಕ್ಕಮೋ।|
      block |ಪಹೀನಜಾತಿಮರಣೋ। ಬ್ರಹ್ಮಚರಿಯಸ್ಸ ಕೇವಲೀ॥|
    count |೬೮೦|
      block |ಓಘಪಾಸೋ ದಳ್ಹಖಿಲೋ। ಪಬ್ಬತೋ ದುಪ್ಪದಾಲಯೋ।|
      block |ಛೇತ್ವಾ ಖಿಲಞ್ಚ ಪಾಸಞ್ಚ। ಸೇಲಂ ಭೇತ್ವಾನ ದುಬ್ಭಿದಂ।|
      block |ತಿಣ್ಣೋ ಪಾರಙ್ಗತೋ ಝಾಯೀ। ಮುತ್ತೋ ಸೋ ಮಾರಬನ್ಧನಾ॥|
    count |೬೮೧|
      block |ಉದ್ಧತೋ ಚಪಲೋ ಭಿಕ್ಖು। ಮಿತ್ತೇ ಆಗಮ್ಮ ಪಾಪಕೇ।|
      block |ಸಂಸೀದತಿ ಮಹೋಘಸ್ಮಿಂ। ಊಮಿಯಾ ಪಟಿಕುಜ್ಜಿತೋ॥|
    count |೬೮೨|
      block |ಅನುದ್ಧತೋ ಅಚಪಲೋ। ನಿಪಕೋ ಸಂವುತಿನ್ದ್ರಿಯೋ।|
      block |ಕಲ್ಯಾಣಮಿತ್ತೋ ಮೇಧಾವೀ। ದುಕ್ಖಸ್ಸನ್ತಕರೋ ಸಿಯಾ॥|
    count |೬೮೩|
      block |ಕಾಲಪಬ್ಬಙ್ಗಸಙ್ಕಾಸೋ। ಕಿಸೋ ಧಮನಿಸನ್ಥತೋ।|
      block |ಮತ್ತಞ್ಞೂ ಅನ್ನಪಾನಸ್ಮಿಂ। ಅದೀನಮನಸೋ ನರೋ॥|
    count |೬೮೪|
      block |ಫುಟ್ಠೋ ಡಂಸೇಹಿ ಮಕಸೇಹಿ। ಅರಞ್ಞಸ್ಮಿಂ ಬ್ರಹಾವನೇ।|
      block |ನಾಗೋ ಸಙ್ಗಾಮಸೀಸೇವ। ಸತೋ ತತ್ರಾಧಿವಾಸಯೇ॥|
    count |೬೮೫|
      block |ನಾಭಿನನ್ದಾಮಿ ಮರಣಂ…ಪೇ॰… ನಿಬ್ಬಿಸಂ ಭತಕೋ ಯಥಾ॥|
    count |೬೮೬|
      block |ನಾಭಿನನ್ದಾಮಿ ಮರಣಂ…ಪೇ॰… ಸಮ್ಪಜಾನೋ ಪತಿಸ್ಸತೋ॥|
    count |೬೮೭|
      block |ಪರಿಚಿಣ್ಣೋ ಮಯಾ ಸತ್ಥಾ…ಪೇ॰… ಭವನೇತ್ತಿ ಸಮೂಹತಾ॥|
    count |೬೮೮|
      block |ಯಸ್ಸ ಚತ್ಥಾಯ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
      block |ಸೋ ಮೇ ಅತ್ಥೋ ಅನುಪ್ಪತ್ತೋ। ಕಿಂ ಮೇ ಸದ್ಧಿವಿಹಾರಿನಾತಿ॥|
    stand |… ಅಞ್ಞಾಸಿಕೋಣ್ಡಞ್ಞೋ ಥೇರೋ…।|
  block |೨॥ ಉದಾಯಿತ್ಥೇರಗಾಥಾ|
    count |೬೮೯|
      block |ಮನುಸ್ಸಭೂತಂ ಸಮ್ಬುದ್ಧಂ। ಅತ್ತದನ್ತಂ ಸಮಾಹಿತಂ।|
      block |ಇರಿಯಮಾನಂ ಬ್ರಹ್ಮಪಥೇ। ಚಿತ್ತಸ್ಸೂಪಸಮೇ ರತಂ॥|
    count |೬೯೦|
      block |ಯಂ ಮನುಸ್ಸಾ ನಮಸ್ಸನ್ತಿ। ಸಬ್ಬಧಮ್ಮಾನ ಪಾರಗುಂ।|
      block |ದೇವಾಪಿ ತಂ ನಮಸ್ಸನ್ತಿ। ಇತಿ ಮೇ ಅರಹತೋ ಸುತಂ॥|
    count |೬೯೧|
      block |ಸಬ್ಬಸಂಯೋಜನಾತೀತಂ। ವನಾ ನಿಬ್ಬನಮಾಗತಂ।|
      block |ಕಾಮೇಹಿ ನೇಕ್ಖಮ್ಮರತಂ। ಮುತ್ತಂ ಸೇಲಾವ ಕಞ್ಚನಂ॥|
    count |೬೯೨|
      block |ಸ ವೇ ಅಚ್ಚರುಚಿ ನಾಗೋ। ಹಿಮವಾವಞ್ಞೇ ಸಿಲುಚ್ಚಯೇ।|
      block |ಸಬ್ಬೇಸಂ ನಾಗನಾಮಾನಂ। ಸಚ್ಚನಾಮೋ ಅನುತ್ತರೋ॥|
    count |೬೯೩|
      block |ನಾಗಂ ವೋ ಕಿತ್ತಯಿಸ್ಸಾಮಿ। ನ ಹಿ ಆಗುಂ ಕರೋತಿ ಸೋ।|
      block |ಸೋರಚ್ಚಂ ಅವಿಹಿಂಸಾ ಚ। ಪಾದಾ ನಾಗಸ್ಸ ತೇ ದುವೇ॥|
    count |೬೯೪|
      block |ಸತಿ ಚ ಸಮ್ಪಜಞ್ಞಞ್ಚ। ಚರಣಾ ನಾಗಸ್ಸ ತೇಪರೇ।|
      block |ಸದ್ಧಾಹತ್ಥೋ ಮಹಾನಾಗೋ। ಉಪೇಕ್ಖಾಸೇತದನ್ತವಾ॥|
    count |೬೯೫|
      block |ಸತಿ ಗೀವಾ ಸಿರೋ ಪಞ್ಞಾ। ವೀಮಂಸಾ ಧಮ್ಮಚಿನ್ತನಾ।|
      block |ಧಮ್ಮಕುಚ್ಛಿಸಮಾವಾಸೋ। ವಿವೇಕೋ ತಸ್ಸ ವಾಲಧಿ॥|
    count |೬೯೬|
      block |ಸೋ ಝಾಯೀ ಅಸ್ಸಾಸರತೋ। ಅಜ್ಝತ್ತಂ ಸುಸಮಾಹಿತೋ।|
      block |ಗಚ್ಛಂ ಸಮಾಹಿತೋ ನಾಗೋ। ಠಿತೋ ನಾಗೋ ಸಮಾಹಿತೋ॥|
    count |೬೯೭|
      block |ಸಯಂ ಸಮಾಹಿತೋ ನಾಗೋ। ನಿಸಿನ್ನೋಪಿ ಸಮಾಹಿತೋ।|
      block |ಸಬ್ಬತ್ಥ ಸಂವುತೋ ನಾಗೋ। ಏಸಾ ನಾಗಸ್ಸ ಸಮ್ಪದಾ॥|
    count |೬೯೮|
      block |ಭುಞ್ಜತಿ ಅನವಜ್ಜಾನಿ। ಸಾವಜ್ಜಾನಿ ನ ಭುಞ್ಜತಿ।|
      block |ಘಾಸಮಚ್ಛಾದನಂ ಲದ್ಧಾ। ಸನ್ನಿಧಿಂ ಪರಿವಜ್ಜಯಂ॥|
    count |೬೯೯|
      block |ಸಂಯೋಜನಂ ಅಣುಂ ಥೂಲಂ। ಸಬ್ಬಂ ಛೇತ್ವಾನ ಬನ್ಧನಂ।|
      block |ಯೇನ ಯೇನೇವ ಗಚ್ಛತಿ। ಅನಪಕ್ಖೋವ ಗಚ್ಛತಿ॥|
    count |೭೦೦|
      block |ಯಥಾಪಿ ಉದಕೇ ಜಾತಂ। ಪುಣ್ಡರೀಕಂ ಪವಡ್ಢತಿ।|
      block |ನೋಪಲಿಪ್ಪತಿ ತೋಯೇನ। ಸುಚಿಗನ್ಧಂ ಮನೋರಮಂ॥|
    count |೭೦೧|
      block |ತಥೇವ ಚ ಲೋಕೇ ಜಾತೋ। ಬುದ್ಧೋ ಲೋಕೇ ವಿಹರತಿ।|
      block |ನೋಪಲಿಪ್ಪತಿ ಲೋಕೇನ। ತೋಯೇನ ಪದುಮಂ ಯಥಾ॥|
    count |೭೦೨|
      block |ಮಹಾಗಿನಿ ಪಜ್ಜಲಿತೋ। ಅನಾಹಾರೋಪಸಮ್ಮತಿ।|
      block |ಅಙ್ಗಾರೇಸು ಚ ಸನ್ತೇಸು। ನಿಬ್ಬುತೋತಿ ಪವುಚ್ಚತಿ॥|
    count |೭೦೩|
      block |ಅತ್ಥಸ್ಸಾಯಂ ವಿಞ್ಞಾಪನೀ। ಉಪಮಾ ವಿಞ್ಞೂಹಿ ದೇಸಿತಾ।|
      block |ವಿಞ್ಞಿಸ್ಸನ್ತಿ ಮಹಾನಾಗಾ। ನಾಗಂ ನಾಗೇನ ದೇಸಿತಂ॥|
    count |೭೦೪|
      block |ವೀತರಾಗೋ ವೀತದೋಸೋ। ವೀತಮೋಹೋ ಅನಾಸವೋ।|
      block |ಸರೀರಂ ವಿಜಹಂ ನಾಗೋ। ಪರಿನಿಬ್ಬಿಸ್ಸತ್ಯನಾಸವೋತಿ॥|
      block |ಕೋಣ್ಡಞ್ಞೋ ಚ ಉದಾಯೀ ಚ। ಥೇರಾ ದ್ವೇ ತೇ ಮಹಿದ್ಧಿಕಾ।|
      block |ಸೋಳಸಮ್ಹಿ ನಿಪಾತಮ್ಹಿ। ಗಾಥಾಯೋ ದ್ವೇ ಚ ತಿಂಸ ಚಾತಿ॥|
    stand |… ಉದಾಯೀ ಥೇರೋ…।|
    stand |ಸೋಳಸಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
