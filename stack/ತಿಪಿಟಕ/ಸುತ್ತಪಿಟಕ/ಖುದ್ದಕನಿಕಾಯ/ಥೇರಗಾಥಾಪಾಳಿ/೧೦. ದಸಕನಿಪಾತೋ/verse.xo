block |೧೦॥ ದಸಕನಿಪಾತೋ|
  block |೧॥ ಕಾಳುದಾಯಿತ್ಥೇರಗಾಥಾ|
    count |೫೨೭|
      block |ಅಙ್ಗಾರಿನೋ ದಾನಿ ದುಮಾ ಭದನ್ತೇ। ಫಲೇಸಿನೋ ಛದನಂ ವಿಪ್ಪಹಾಯ।|
      block |ತೇ ಅಚ್ಚಿಮನ್ತೋವ ಪಭಾಸಯನ್ತಿ। ಸಮಯೋ ಮಹಾವೀರ ಭಾಗೀ ರಸಾನಂ॥|
    count |೫೨೮|
      block |ದುಮಾನಿ ಫುಲ್ಲಾನಿ ಮನೋರಮಾನಿ। ಸಮನ್ತತೋ ಸಬ್ಬದಿಸಾ ಪವನ್ತಿ।|
      block |ಪತ್ತಂ ಪಹಾಯ ಫಲಮಾಸಸಾನಾ। ಕಾಲೋ ಇತೋ ಪಕ್ಕಮನಾಯ ವೀರ॥|
    count |೫೨೯|
      block |ನೇವಾತಿಸೀತಂ ನ ಪನಾತಿಉಣ್ಹಂ। ಸುಖಾ ಉತು ಅದ್ಧನಿಯಾ ಭದನ್ತೇ।|
      block |ಪಸ್ಸನ್ತು ತಂ ಸಾಕಿಯಾ ಕೋಳಿಯಾ ಚ। ಪಚ್ಛಾಮುಖಂ ರೋಹಿನಿಯಂ ತರನ್ತಂ॥|
    count |೫೩೦|
      block |ಆಸಾಯ ಕಸತೇ ಖೇತ್ತಂ। ಬೀಜಂ ಆಸಾಯ ವಪ್ಪತಿ।|
      block |ಆಸಾಯ ವಾಣಿಜಾ ಯನ್ತಿ। ಸಮುದ್ದಂ ಧನಹಾರಕಾ।|
      block |ಯಾಯ ಆಸಾಯ ತಿಟ್ಠಾಮಿ। ಸಾ ಮೇ ಆಸಾ ಸಮಿಜ್ಝತು॥|
    count |೫೩೧|
      block |ಪುನಪ್ಪುನಂ ಚೇವ ವಪನ್ತಿ ಬೀಜಂ। ಪುನಪ್ಪುನಂ ವಸ್ಸತಿ ದೇವರಾಜಾ।|
      block |ಪುನಪ್ಪುನಂ ಖೇತ್ತಂ ಕಸನ್ತಿ ಕಸ್ಸಕಾ। ಪುನಪ್ಪುನಂ ಧಞ್ಞಮುಪೇತಿ ರಟ್ಠಂ॥|
    count |೫೩೨|
      block |ಪುನಪ್ಪುನಂ ಯಾಚನಕಾ ಚರನ್ತಿ। ಪುನಪ್ಪುನಂ ದಾನಪತೀ ದದನ್ತಿ।|
      block |ಪುನಪ್ಪುನಂ ದಾನಪತೀ ದದಿತ್ವಾ। ಪುನಪ್ಪುನಂ ಸಗ್ಗಮುಪೇನ್ತಿ ಠಾನಂ॥|
    count |೫೩೩|
      block |ವೀರೋ ಹವೇ ಸತ್ತಯುಗಂ ಪುನೇತಿ। ಯಸ್ಮಿಂ ಕುಲೇ ಜಾಯತಿ ಭೂರಿಪಞ್ಞೋ।|
      block |ಮಞ್ಞಾಮಹಂ ಸಕ್ಕತಿ ದೇವದೇವೋ। ತಯಾ ಹಿ ಜಾತೋ ಮುನಿ ಸಚ್ಚನಾಮೋ॥|
    count |೫೩೪|
      block |ಸುದ್ಧೋದನೋ ನಾಮ ಪಿತಾ ಮಹೇಸಿನೋ। ಬುದ್ಧಸ್ಸ ಮಾತಾ ಪನ ಮಾಯನಾಮಾ।|
      block |ಯಾ ಬೋಧಿಸತ್ತಂ ಪರಿಹರಿಯ ಕುಚ್ಛಿನಾ। ಕಾಯಸ್ಸ ಭೇದಾ ತಿದಿವಮ್ಹಿ ಮೋದತಿ॥|
    count |೫೩೫|
      block |ಸಾ ಗೋತಮೀ ಕಾಲಕತಾ ಇತೋ ಚುತಾ। ದಿಬ್ಬೇಹಿ ಕಾಮೇಹಿ ಸಮಙ್ಗಿಭೂತಾ।|
      block |ಸಾ ಮೋದತಿ ಕಾಮಗುಣೇಹಿ ಪಞ್ಚಹಿ। ಪರಿವಾರಿತಾ ದೇವಗಣೇಹಿ ತೇಹಿ॥|
    count |೫೩೬|
      block |ಬುದ್ಧಸ್ಸ ಪುತ್ತೋಮ್ಹಿ ಅಸಯ್ಹಸಾಹಿನೋ। ಅಙ್ಗೀರಸಸ್ಸಪ್ಪಟಿಮಸ್ಸ ತಾದಿನೋ।|
      block |ಪಿತುಪಿತಾ ಮಯ್ಹಂ ತುವಂಸಿ ಸಕ್ಕ। ಧಮ್ಮೇನ ಮೇ ಗೋತಮ ಅಯ್ಯಕೋಸೀತಿ॥|
    stand |… ಕಾಳುದಾಯೀ ಥೇರೋ…।|
  block |೨॥ ಏಕವಿಹಾರಿಯತ್ಥೇರಗಾಥಾ|
    count |೫೩೭|
      block |ಪುರತೋ ಪಚ್ಛತೋ ವಾಪಿ। ಅಪರೋ ಚೇ ನ ವಿಜ್ಜತಿ।|
      block |ಅತೀವ ಫಾಸು ಭವತಿ। ಏಕಸ್ಸ ವಸತೋ ವನೇ॥|
    count |೫೩೮|
      block |ಹನ್ದ ಏಕೋ ಗಮಿಸ್ಸಾಮಿ। ಅರಞ್ಞಂ ಬುದ್ಧವಣ್ಣಿತಂ।|
      block |ಫಾಸು ಏಕವಿಹಾರಿಸ್ಸ। ಪಹಿತತ್ತಸ್ಸ ಭಿಕ್ಖುನೋ॥|
    count |೫೩೯|
      block |ಯೋಗೀ-ಪೀತಿಕರಂ ರಮ್ಮಂ। ಮತ್ತಕುಞ್ಜರಸೇವಿತಂ।|
      block |ಏಕೋ ಅತ್ತವಸೀ ಖಿಪ್ಪಂ। ಪವಿಸಿಸ್ಸಾಮಿ ಕಾನನಂ॥|
    count |೫೪೦|
      block |ಸುಪುಪ್ಫಿತೇ ಸೀತವನೇ। ಸೀತಲೇ ಗಿರಿಕನ್ದರೇ।|
      block |ಗತ್ತಾನಿ ಪರಿಸಿಞ್ಚಿತ್ವಾ। ಚಙ್ಕಮಿಸ್ಸಾಮಿ ಏಕಕೋ॥|
    count |೫೪೧|
      block |ಏಕಾಕಿಯೋ ಅದುತಿಯೋ। ರಮಣೀಯೇ ಮಹಾವನೇ।|
      block |ಕದಾಹಂ ವಿಹರಿಸ್ಸಾಮಿ। ಕತಕಿಚ್ಚೋ ಅನಾಸವೋ॥|
    count |೫೪೨|
      block |ಏವಂ ಮೇ ಕತ್ತುಕಾಮಸ್ಸ। ಅಧಿಪ್ಪಾಯೋ ಸಮಿಜ್ಝತು।|
      block |ಸಾಧಿಯಿಸ್ಸಾಮಹಂಯೇವ। ನಾಞ್ಞೋ ಅಞ್ಞಸ್ಸ ಕಾರಕೋ॥|
    count |೫೪೩|
      block |ಏಸ ಬನ್ಧಾಮಿ ಸನ್ನಾಹಂ। ಪವಿಸಿಸ್ಸಾಮಿ ಕಾನನಂ।|
      block |ನ ತತೋ ನಿಕ್ಖಮಿಸ್ಸಾಮಿ। ಅಪ್ಪತ್ತೋ ಆಸವಕ್ಖಯಂ॥|
    count |೫೪೪|
      block |ಮಾಲುತೇ ಉಪವಾಯನ್ತೇ। ಸೀತೇ ಸುರಭಿಗನ್ಧಿಕೇ।|
      block |ಅವಿಜ್ಜಂ ದಾಲಯಿಸ್ಸಾಮಿ। ನಿಸಿನ್ನೋ ನಗಮುದ್ಧನಿ॥|
    count |೫೪೫|
      block |ವನೇ ಕುಸುಮಸಞ್ಛನ್ನೇ। ಪಬ್ಭಾರೇ ನೂನ ಸೀತಲೇ।|
      block |ವಿಮುತ್ತಿಸುಖೇನ ಸುಖಿತೋ। ರಮಿಸ್ಸಾಮಿ ಗಿರಿಬ್ಬಜೇ॥|
    count |೫೪೬|
      block |ಸೋಹಂ ಪರಿಪುಣ್ಣಸಙ್ಕಪ್ಪೋ। ಚನ್ದೋ ಪನ್ನರಸೋ ಯಥಾ।|
      block |ಸಬ್ಬಾಸವಪರಿಕ್ಖೀಣೋ। ನತ್ಥಿ ದಾನಿ ಪುನಬ್ಭವೋತಿ॥|
    stand |… ಏಕವಿಹಾರಿಯೋ ಥೇರೋ…।|
  block |೩॥ ಮಹಾಕಪ್ಪಿನತ್ಥೇರಗಾಥಾ|
    count |೫೪೭|
      block |ಅನಾಗತಂ ಯೋ ಪಟಿಕಚ್ಚ ಪಸ್ಸತಿ। ಹಿತಞ್ಚ ಅತ್ಥಂ ಅಹಿತಞ್ಚ ತಂ ದ್ವಯಂ।|
      block |ವಿದ್ದೇಸಿನೋ ತಸ್ಸ ಹಿತೇಸಿನೋ ವಾ। ರನ್ಧಂ ನ ಪಸ್ಸನ್ತಿ ಸಮೇಕ್ಖಮಾನಾ॥|
    count |೫೪೮|
      block |ಆನಾಪಾನಸತೀ ಯಸ್ಸ। ಪರಿಪುಣ್ಣಾ ಸುಭಾವಿತಾ।|
      block |ಅನುಪುಬ್ಬಂ ಪರಿಚಿತಾ। ಯಥಾ ಬುದ್ಧೇನ ದೇಸಿತಾ।|
      block |ಸೋಮಂ ಲೋಕಂ ಪಭಾಸೇತಿ। ಅಬ್ಭಾ ಮುತ್ತೋವ ಚನ್ದಿಮಾ॥|
    count |೫೪೯|
      block |ಓದಾತಂ ವತ ಮೇ ಚಿತ್ತಂ। ಅಪ್ಪಮಾಣಂ ಸುಭಾವಿತಂ।|
      block |ನಿಬ್ಬಿದ್ಧಂ ಪಗ್ಗಹೀತಞ್ಚ। ಸಬ್ಬಾ ಓಭಾಸತೇ ದಿಸಾ॥|
    count |೫೫೦|
      block |ಜೀವತೇ ವಾಪಿ ಸಪ್ಪಞ್ಞೋ। ಅಪಿ ವಿತ್ತಪರಿಕ್ಖಯೋ।|
      block |ಪಞ್ಞಾಯ ಚ ಅಲಾಭೇನ। ವಿತ್ತವಾಪಿ ನ ಜೀವತಿ॥|
    count |೫೫೧|
      block |ಪಞ್ಞಾ ಸುತವಿನಿಚ್ಛಿನೀ। ಪಞ್ಞಾ ಕಿತ್ತಿಸಿಲೋಕವದ್ಧನೀ।|
      block |ಪಞ್ಞಾಸಹಿತೋ ನರೋ ಇಧ। ಅಪಿ ದುಕ್ಖೇಸು ಸುಖಾನಿ ವಿನ್ದತಿ॥|
    count |೫೫೨|
      block |ನಾಯಂ ಅಜ್ಜತನೋ ಧಮ್ಮೋ। ನಚ್ಛೇರೋ ನಪಿ ಅಬ್ಭುತೋ।|
      block |ಯತ್ಥ ಜಾಯೇಥ ಮೀಯೇಥ। ತತ್ಥ ಕಿಂ ವಿಯ ಅಬ್ಭುತಂ॥|
    count |೫೫೩|
      block |ಅನನ್ತರಂ ಹಿ ಜಾತಸ್ಸ। ಜೀವಿತಾ ಮರಣಂ ಧುವಂ।|
      block |ಜಾತಾ ಜಾತಾ ಮರನ್ತೀಧ। ಏವಂಧಮ್ಮಾ ಹಿ ಪಾಣಿನೋ॥|
    count |೫೫೪|
      block |ನ ಹೇತದತ್ಥಾಯ ಮತಸ್ಸ ಹೋತಿ। ಯಂ ಜೀವಿತತ್ಥಂ ಪರಪೋರಿಸಾನಂ।|
      block |ಮತಮ್ಹಿ ರುಣ್ಣಂ ನ ಯಸೋ ನ ಲೋಕ್ಯಂ। ನ ವಣ್ಣಿತಂ ಸಮಣಬ್ರಾಹ್ಮಣೇಹಿ॥|
    count |೫೫೫|
      block |ಚಕ್ಖುಂ ಸರೀರಂ ಉಪಹನ್ತಿ ತೇನ। ನಿಹೀಯತಿ ವಣ್ಣಬಲಂ ಮತೀ ಚ।|
      block |ಆನನ್ದಿನೋ ತಸ್ಸ ದಿಸಾ ಭವನ್ತಿ। ಹಿತೇಸಿನೋ ನಾಸ್ಸ ಸುಖೀ ಭವನ್ತಿ॥|
    count |೫೫೬|
      block |ತಸ್ಮಾ ಹಿ ಇಚ್ಛೇಯ್ಯ ಕುಲೇ ವಸನ್ತೇ। ಮೇಧಾವಿನೋ ಚೇವ ಬಹುಸ್ಸುತೇ ಚ।|
      block |ಯೇಸಂ ಹಿ ಪಞ್ಞಾವಿಭವೇನ ಕಿಚ್ಚಂ। ತರನ್ತಿ ನಾವಾಯ ನದಿಂವ ಪುಣ್ಣನ್ತಿ॥|
    stand |… ಮಹಾಕಪ್ಪಿನೋ ಥೇರೋ…।|
  block |೪॥ ಚೂಳಪನ್ಥಕತ್ಥೇರಗಾಥಾ|
    count |೫೫೭|
      block |ದನ್ಧಾ ಮಯ್ಹಂ ಗತೀ ಆಸಿ। ಪರಿಭೂತೋ ಪುರೇ ಅಹಂ।|
      block |ಭಾತಾ ಚ ಮಂ ಪಣಾಮೇಸಿ। ಗಚ್ಛ ದಾನಿ ತುವಂ ಘರಂ॥|
    count |೫೫೮|
      block |ಸೋಹಂ ಪಣಾಮಿತೋ ಸನ್ತೋ। ಸಙ್ಘಾರಾಮಸ್ಸ ಕೋಟ್ಠಕೇ।|
      block |ದುಮ್ಮನೋ ತತ್ಥ ಅಟ್ಠಾಸಿಂ। ಸಾಸನಸ್ಮಿಂ ಅಪೇಕ್ಖವಾ॥|
    count |೫೫೯|
      block |ಭಗವಾ ತತ್ಥ ಆಗಚ್ಛಿ। ಸೀಸಂ ಮಯ್ಹಂ ಪರಾಮಸಿ।|
      block |ಬಾಹಾಯ ಮಂ ಗಹೇತ್ವಾನ। ಸಙ್ಘಾರಾಮಂ ಪವೇಸಯಿ॥|
    count |೫೬೦|
      block |ಅನುಕಮ್ಪಾಯ ಮೇ ಸತ್ಥಾ। ಪಾದಾಸಿ ಪಾದಪುಞ್ಛನಿಂ।|
      block |ಏತಂ ಸುದ್ಧಂ ಅಧಿಟ್ಠೇಹಿ। ಏಕಮನ್ತಂ ಸ್ವಧಿಟ್ಠಿತಂ॥|
    count |೫೬೧|
      block |ತಸ್ಸಾಹಂ ವಚನಂ ಸುತ್ವಾ। ವಿಹಾಸಿಂ ಸಾಸನೇ ರತೋ।|
      block |ಸಮಾಧಿಂ ಪಟಿಪಾದೇಸಿಂ। ಉತ್ತಮತ್ಥಸ್ಸ ಪತ್ತಿಯಾ॥|
    count |೫೬೨|
      block |ಪುಬ್ಬೇನಿವಾಸಂ ಜಾನಾಮಿ। ದಿಬ್ಬಚಕ್ಖು ವಿಸೋಧಿತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೫೬೩|
      block |ಸಹಸ್ಸಕ್ಖತ್ತುಮತ್ತಾನಂ। ನಿಮ್ಮಿನಿತ್ವಾನ ಪನ್ಥಕೋ।|
      block |ನಿಸೀದಮ್ಬವನೇ ರಮ್ಮೇ। ಯಾವ ಕಾಲಪ್ಪವೇದನಾ॥|
    count |೫೬೪|
      block |ತತೋ ಮೇ ಸತ್ಥಾ ಪಾಹೇಸಿ। ದೂತಂ ಕಾಲಪ್ಪವೇದಕಂ।|
      block |ಪವೇದಿತಮ್ಹಿ ಕಾಲಮ್ಹಿ। ವೇಹಾಸಾದುಪಸಙ್ಕಮಿಂ॥|
    count |೫೬೫|
      block |ವನ್ದಿತ್ವಾ ಸತ್ಥುನೋ ಪಾದೇ। ಏಕಮನ್ತಂ ನಿಸೀದಹಂ।|
      block |ನಿಸಿನ್ನಂ ಮಂ ವಿದಿತ್ವಾನ। ಅಥ ಸತ್ಥಾ ಪಟಿಗ್ಗಹಿ॥|
    count |೫೬೬|
      block |ಆಯಾಗೋ ಸಬ್ಬಲೋಕಸ್ಸ। ಆಹುತೀನಂ ಪಟಿಗ್ಗಹೋ।|
      block |ಪುಞ್ಞಕ್ಖೇತ್ತಂ ಮನುಸ್ಸಾನಂ। ಪಟಿಗಣ್ಹಿತ್ಥ ದಕ್ಖಿಣನ್ತಿ॥|
    stand |… ಚೂಳಪನ್ಥಕೋ ಥೇರೋ…।|
  block |೫॥ ಕಪ್ಪತ್ಥೇರಗಾಥಾ|
    count |೫೬೭|
      block |ನಾನಾಕುಲಮಲಸಮ್ಪುಣ್ಣೋ। ಮಹಾಉಕ್ಕಾರಸಮ್ಭವೋ।|
      block |ಚನ್ದನಿಕಂವ ಪರಿಪಕ್ಕಂ। ಮಹಾಗಣ್ಡೋ ಮಹಾವಣೋ॥|
    count |೫೬೮|
      block |ಪುಬ್ಬರುಹಿರಸಮ್ಪುಣ್ಣೋ। ಗೂಥಕೂಪೇನ ಗಾಳ್ಹಿತೋ।|
      block |ಆಪೋಪಗ್ಘರಣೋ ಕಾಯೋ। ಸದಾ ಸನ್ದತಿ ಪೂತಿಕಂ॥|
    count |೫೬೯|
      block |ಸಟ್ಠಿಕಣ್ಡರಸಮ್ಬನ್ಧೋ। ಮಂಸಲೇಪನಲೇಪಿತೋ।|
      block |ಚಮ್ಮಕಞ್ಚುಕಸನ್ನದ್ಧೋ। ಪೂತಿಕಾಯೋ ನಿರತ್ಥಕೋ॥|
    count |೫೭೦|
      block |ಅಟ್ಠಿಸಙ್ಘಾತಘಟಿತೋ। ನ್ಹಾರುಸುತ್ತನಿಬನ್ಧನೋ।|
      block |ನೇಕೇಸಂ ಸಂಗತೀಭಾವಾ। ಕಪ್ಪೇತಿ ಇರಿಯಾಪಥಂ॥|
    count |೫೭೧|
      block |ಧುವಪ್ಪಯಾತೋ ಮರಣಾಯ। ಮಚ್ಚುರಾಜಸ್ಸ ಸನ್ತಿಕೇ।|
      block |ಇಧೇವ ಛಡ್ಡಯಿತ್ವಾನ। ಯೇನಕಾಮಙ್ಗಮೋ ನರೋ॥|
    count |೫೭೨|
      block |ಅವಿಜ್ಜಾಯ ನಿವುತೋ ಕಾಯೋ। ಚತುಗನ್ಥೇನ ಗನ್ಥಿತೋ।|
      block |ಓಘಸಂಸೀದನೋ ಕಾಯೋ। ಅನುಸಯಜಾಲಮೋತ್ಥತೋ॥|
    count |೫೭೩|
      block |ಪಞ್ಚನೀವರಣೇ ಯುತ್ತೋ। ವಿತಕ್ಕೇನ ಸಮಪ್ಪಿತೋ।|
      block |ತಣ್ಹಾಮೂಲೇನಾನುಗತೋ। ಮೋಹಚ್ಛಾದನಛಾದಿತೋ॥|
    count |೫೭೪|
      block |ಏವಾಯಂ ವತ್ತತೇ ಕಾಯೋ। ಕಮ್ಮಯನ್ತೇನ ಯನ್ತಿತೋ।|
      block |ಸಮ್ಪತ್ತಿ ಚ ವಿಪತ್ಯನ್ತಾ। ನಾನಾಭಾವೋ ವಿಪಜ್ಜತಿ॥|
    count |೫೭೫|
      block |ಯೇಮಂ ಕಾಯಂ ಮಮಾಯನ್ತಿ। ಅನ್ಧಬಾಲಾ ಪುಥುಜ್ಜನಾ।|
      block |ವಡ್ಢೇನ್ತಿ ಕಟಸಿಂ ಘೋರಂ। ಆದಿಯನ್ತಿ ಪುನಬ್ಭವಂ॥|
    count |೫೭೬|
      block |ಯೇಮಂ ಕಾಯಂ ವಿವಜ್ಜೇನ್ತಿ। ಗೂಥಲಿತ್ತಂವ ಪನ್ನಗಂ।|
      block |ಭವಮೂಲಂ ವಮಿತ್ವಾನ। ಪರಿನಿಬ್ಬಿಸ್ಸನ್ತಿನಾಸವಾತಿ॥|
    stand |… ಕಪ್ಪೋ ಥೇರೋ…।|
  block |೬॥ ವಙ್ಗನ್ತಪುತ್ತಉಪಸೇನತ್ಥೇರಗಾಥಾ|
    count |೫೭೭|
      block |ವಿವಿತ್ತಂ ಅಪ್ಪನಿಗ್ಘೋಸಂ। ವಾಳಮಿಗನಿಸೇವಿತಂ।|
      block |ಸೇವೇ ಸೇನಾಸನಂ ಭಿಕ್ಖು। ಪಟಿಸಲ್ಲಾನಕಾರಣಾ॥|
    count |೫೭೮|
      block |ಸಙ್ಕಾರಪುಞ್ಜಾ ಆಹತ್ವಾ। ಸುಸಾನಾ ರಥಿಯಾಹಿ ಚ।|
      block |ತತೋ ಸಙ್ಘಾಟಿಕಂ ಕತ್ವಾ। ಲೂಖಂ ಧಾರೇಯ್ಯ ಚೀವರಂ॥|
    count |೫೭೯|
      block |ನೀಚಂ ಮನಂ ಕರಿತ್ವಾನ। ಸಪದಾನಂ ಕುಲಾ ಕುಲಂ।|
      block |ಪಿಣ್ಡಿಕಾಯ ಚರೇ ಭಿಕ್ಖು। ಗುತ್ತದ್ವಾರೋ ಸುಸಂವುತೋ॥|
    count |೫೮೦|
      block |ಲೂಖೇನಪಿ ವಾ ಸನ್ತುಸ್ಸೇ। ನಾಞ್ಞಂ ಪತ್ಥೇ ರಸಂ ಬಹುಂ।|
      block |ರಸೇಸು ಅನುಗಿದ್ಧಸ್ಸ। ಝಾನೇ ನ ರಮತೀ ಮನೋ॥|
    count |೫೮೧|
      block |ಅಪ್ಪಿಚ್ಛೋ ಚೇವ ಸನ್ತುಟ್ಠೋ। ಪವಿವಿತ್ತೋ ವಸೇ ಮುನಿ।|
      block |ಅಸಂಸಟ್ಠೋ ಗಹಟ್ಠೇಹಿ। ಅನಾಗಾರೇಹಿ ಚೂಭಯಂ॥|
    count |೫೮೨|
      block |ಯಥಾ ಜಳೋ ವ ಮೂಗೋ ವ। ಅತ್ತಾನಂ ದಸ್ಸಯೇ ತಥಾ।|
      block |ನಾತಿವೇಲಂ ಸಮ್ಭಾಸೇಯ್ಯ। ಸಙ್ಘಮಜ್ಝಮ್ಹಿ ಪಣ್ಡಿತೋ॥|
    count |೫೮೩|
      block |ನ ಸೋ ಉಪವದೇ ಕಞ್ಚಿ। ಉಪಘಾತಂ ವಿವಜ್ಜಯೇ।|
      block |ಸಂವುತೋ ಪಾತಿಮೋಕ್ಖಸ್ಮಿಂ। ಮತ್ತಞ್ಞೂ ಚಸ್ಸ ಭೋಜನೇ॥|
    count |೫೮೪|
      block |ಸುಗ್ಗಹೀತನಿಮಿತ್ತಸ್ಸ। ಚಿತ್ತಸ್ಸುಪ್ಪಾದಕೋವಿದೋ।|
      block |ಸಮಂ ಅನುಯುಞ್ಜೇಯ್ಯ। ಕಾಲೇನ ಚ ವಿಪಸ್ಸನಂ॥|
    count |೫೮೫|
      block |ವೀರಿಯಸಾತಚ್ಚಸಮ್ಪನ್ನೋ। ಯುತ್ತಯೋಗೋ ಸದಾ ಸಿಯಾ।|
      block |ನ ಚ ಅಪ್ಪತ್ವಾ ದುಕ್ಖನ್ತಂ। ವಿಸ್ಸಾಸಂ ಏಯ್ಯ ಪಣ್ಡಿತೋ॥|
    count |೫೮೬|
      block |ಏವಂ ವಿಹರಮಾನಸ್ಸ। ಸುದ್ಧಿಕಾಮಸ್ಸ ಭಿಕ್ಖುನೋ।|
      block |ಖೀಯನ್ತಿ ಆಸವಾ ಸಬ್ಬೇ। ನಿಬ್ಬುತಿಞ್ಚಾಧಿಗಚ್ಛತೀತಿ॥|
    stand |… ಉಪಸೇನೋ ವಙ್ಗನ್ತಪುತ್ತೋ ಥೇರೋ…।|
  block |೭॥ ಅಪರ-ಗೋತಮತ್ಥೇರಗಾಥಾ|
    count |೫೮೭|
      block |ವಿಜಾನೇಯ್ಯ ಸಕಂ ಅತ್ಥಂ। ಅವಲೋಕೇಯ್ಯಾಥ ಪಾವಚನಂ।|
      block |ಯಞ್ಚೇತ್ಥ ಅಸ್ಸ ಪತಿರೂಪಂ। ಸಾಮಞ್ಞಂ ಅಜ್ಝುಪಗತಸ್ಸ॥|
    count |೫೮೮|
      block |ಮಿತ್ತಂ ಇಧ ಚ ಕಲ್ಯಾಣಂ। ಸಿಕ್ಖಾ ವಿಪುಲಂ ಸಮಾದಾನಂ।|
      block |ಸುಸ್ಸೂಸಾ ಚ ಗರೂನಂ। ಏತಂ ಸಮಣಸ್ಸ ಪತಿರೂಪಂ॥|
    count |೫೮೯|
      block |ಬುದ್ಧೇಸು ಸಗಾರವತಾ। ಧಮ್ಮೇ ಅಪಚಿತಿ ಯಥಾಭೂತಂ।|
      block |ಸಙ್ಘೇ ಚ ಚಿತ್ತಿಕಾರೋ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೦|
      block |ಆಚಾರಗೋಚರೇ ಯುತ್ತೋ। ಆಜೀವೋ ಸೋಧಿತೋ ಅಗಾರಯ್ಹೋ।|
      block |ಚಿತ್ತಸ್ಸ ಚ ಸಣ್ಠಪನಂ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೧|
      block |ಚಾರಿತ್ತಂ ಅಥ ವಾರಿತ್ತಂ। ಇರಿಯಾಪಥಿಯಂ ಪಸಾದನಿಯಂ।|
      block |ಅಧಿಚಿತ್ತೇ ಚ ಆಯೋಗೋ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೨|
      block |ಆರಞ್ಞಕಾನಿ ಸೇನಾಸನಾನಿ। ಪನ್ತಾನಿ ಅಪ್ಪಸದ್ದಾನಿ।|
      block |ಭಜಿತಬ್ಬಾನಿ ಮುನಿನಾ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೩|
      block |ಸೀಲಞ್ಚ ಬಾಹುಸಚ್ಚಞ್ಚ। ಧಮ್ಮಾನಂ ಪವಿಚಯೋ ಯಥಾಭೂತಂ।|
      block |ಸಚ್ಚಾನಂ ಅಭಿಸಮಯೋ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೪|
      block |ಭಾವೇಯ್ಯ ಚ ಅನಿಚ್ಚನ್ತಿ। ಅನತ್ತಸಞ್ಞಂ ಅಸುಭಸಞ್ಞಞ್ಚ।|
      block |ಲೋಕಮ್ಹಿ ಚ ಅನಭಿರತಿಂ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೫|
      block |ಭಾವೇಯ್ಯ ಚ ಬೋಜ್ಝಙ್ಗೇ। ಇದ್ಧಿಪಾದಾನಿ ಇನ್ದ್ರಿಯಾನಿ ಬಲಾನಿ।|
      block |ಅಟ್ಠಙ್ಗಮಗ್ಗಮರಿಯಂ। ಏತಂ ಸಮಣಸ್ಸ ಪತಿರೂಪಂ॥|
    count |೫೯೬|
      block |ತಣ್ಹಂ ಪಜಹೇಯ್ಯ ಮುನಿ। ಸಮೂಲಕೇ ಆಸವೇ ಪದಾಲೇಯ್ಯ।|
      block |ವಿಹರೇಯ್ಯ ವಿಪ್ಪಮುತ್ತೋ। ಏತಂ ಸಮಣಸ್ಸ ಪತಿರೂಪನ್ತಿ॥|
      block |ಕಾಳುದಾಯೀ ಚ ಸೋ ಥೇರೋ। ಏಕವಿಹಾರೀ ಚ ಕಪ್ಪಿನೋ।|
      block |ಚೂಳಪನ್ಥಕೋ ಕಪ್ಪೋ ಚ। ಉಪಸೇನೋ ಚ ಗೋತಮೋ।|
      block |ಸತ್ತಿಮೇ ದಸಕೇ ಥೇರಾ। ಗಾಥಾಯೋ ಚೇತ್ಥ ಸತ್ತತೀತಿ॥|
    stand |… ಗೋತಮೋ ಥೇರೋ…।|
    stand |ದಸಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
