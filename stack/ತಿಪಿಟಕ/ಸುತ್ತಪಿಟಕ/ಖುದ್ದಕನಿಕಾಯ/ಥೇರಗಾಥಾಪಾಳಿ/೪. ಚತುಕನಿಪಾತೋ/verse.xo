block |೪॥ ಚತುಕನಿಪಾತೋ|
  block |೧॥ ನಾಗಸಮಾಲತ್ಥೇರಗಾಥಾ|
    count |೨೬೭|
      block |ಅಲಙ್ಕತಾ ಸುವಸನಾ। ಮಾಲಿನೀ ಚನ್ದನುಸ್ಸದಾ।|
      block |ಮಜ್ಝೇ ಮಹಾಪಥೇ ನಾರೀ। ತುರಿಯೇ ನಚ್ಚತಿ ನಟ್ಟಕೀ॥|
    count |೨೬೮|
      block |ಪಿಣ್ಡಿಕಾಯ ಪವಿಟ್ಠೋಹಂ। ಗಚ್ಛನ್ತೋ ನಂ ಉದಿಕ್ಖಿಸಂ।|
      block |ಅಲಙ್ಕತಂ ಸುವಸನಂ। ಮಚ್ಚುಪಾಸಂವ ಓಡ್ಡಿತಂ॥|
    count |೨೬೯|
      block |ತತೋ ಮೇ ಮನಸೀಕಾರೋ। ಯೋನಿಸೋ ಉದಪಜ್ಜಥ।|
      block |ಆದೀನವೋ ಪಾತುರಹು। ನಿಬ್ಬಿದಾ ಸಮತಿಟ್ಠಥ॥|
    count |೨೭೦|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ನಾಗಸಮಾಲೋ ಥೇರೋ…।|
  block |೨॥ ಭಗುತ್ಥೇರಗಾಥಾ|
    count |೨೭೧|
      block |ಅಹಂ ಮಿದ್ಧೇನ ಪಕತೋ। ವಿಹಾರಾ ಉಪನಿಕ್ಖಮಿಂ।|
      block |ಚಙ್ಕಮಂ ಅಭಿರುಹನ್ತೋ। ತತ್ಥೇವ ಪಪತಿಂ ಛಮಾ॥|
    count |೨೭೨|
      block |ಗತ್ತಾನಿ ಪರಿಮಜ್ಜಿತ್ವಾ। ಪುನಪಾರುಯ್ಹ ಚಙ್ಕಮಂ।|
      block |ಚಙ್ಕಮೇ ಚಙ್ಕಮಿಂ ಸೋಹಂ। ಅಜ್ಝತ್ತಂ ಸುಸಮಾಹಿತೋ॥|
    count |೨೭೩|
      block |ತತೋ ಮೇ ಮನಸೀಕಾರೋ। ಯೋನಿಸೋ ಉದಪಜ್ಜಥ।|
      block |ಆದೀನವೋ ಪಾತುರಹು। ನಿಬ್ಬಿದಾ ಸಮತಿಟ್ಠಥ॥|
    count |೨೭೪|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಭಗುತ್ಥೇರೋ…।|
  block |೩॥ ಸಭಿಯತ್ಥೇರಗಾಥಾ|
    count |೨೭೫|
      block |ಪರೇ ಚ ನ ವಿಜಾನನ್ತಿ। ಮಯಮೇತ್ಥ ಯಮಾಮಸೇ।|
      block |ಯೇ ಚ ತತ್ಥ ವಿಜಾನನ್ತಿ। ತತೋ ಸಮ್ಮನ್ತಿ ಮೇಧಗಾ॥|
    count |೨೭೬|
      block |ಯದಾ ಚ ಅವಿಜಾನನ್ತಾ। ಇರಿಯನ್ತ್ಯಮರಾ ವಿಯ।|
      block |ವಿಜಾನನ್ತಿ ಚ ಯೇ ಧಮ್ಮಂ। ಆತುರೇಸು ಅನಾತುರಾ॥|
    count |೨೭೭|
      block |ಯಂ ಕಿಞ್ಚಿ ಸಿಥಿಲಂ ಕಮ್ಮಂ। ಸಂಕಿಲಿಟ್ಠಞ್ಚ ಯಂ ವತಂ।|
      block |ಸಙ್ಕಸ್ಸರಂ ಬ್ರಹ್ಮಚರಿಯಂ। ನ ತಂ ಹೋತಿ ಮಹಪ್ಫಲಂ॥|
    count |೨೭೮|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ನೂಪಲಬ್ಭತಿ।|
      block |ಆರಕಾ ಹೋತಿ ಸದ್ಧಮ್ಮಾ। ನಭಂ ಪುಥವಿಯಾ ಯಥಾತಿ॥|
    stand |… ಸಭಿಯೋ ಥೇರೋ…।|
  block |೪॥ ನನ್ದಕತ್ಥೇರಗಾಥಾ|
    count |೨೭೯|
      block |ಧಿರತ್ಥು ಪೂರೇ ದುಗ್ಗನ್ಧೇ। ಮಾರಪಕ್ಖೇ ಅವಸ್ಸುತೇ।|
      block |ನವಸೋತಾನಿ ತೇ ಕಾಯೇ। ಯಾನಿ ಸನ್ದನ್ತಿ ಸಬ್ಬದಾ॥|
    count |೨೮೦|
      block |ಮಾ ಪುರಾಣಂ ಅಮಞ್ಞಿತ್ಥೋ। ಮಾಸಾದೇಸಿ ತಥಾಗತೇ।|
      block |ಸಗ್ಗೇಪಿ ತೇ ನ ರಜ್ಜನ್ತಿ। ಕಿಮಙ್ಗಂ ಪನ ಮಾನುಸೇ॥|
    count |೨೮೧|
      block |ಯೇ ಚ ಖೋ ಬಾಲಾ ದುಮ್ಮೇಧಾ। ದುಮ್ಮನ್ತೀ ಮೋಹಪಾರುತಾ।|
      block |ತಾದಿಸಾ ತತ್ಥ ರಜ್ಜನ್ತಿ। ಮಾರಖಿತ್ತಮ್ಹಿ ಬನ್ಧನೇ॥|
    count |೨೮೨|
      block |ಯೇಸಂ ರಾಗೋ ಚ ದೋಸೋ ಚ। ಅವಿಜ್ಜಾ ಚ ವಿರಾಜಿತಾ।|
      block |ತಾದೀ ತತ್ಥ ನ ರಜ್ಜನ್ತಿ। ಛಿನ್ನಸುತ್ತಾ ಅಬನ್ಧನಾತಿ॥|
    stand |… ನನ್ದಕೋ ಥೇರೋ…।|
  block |೫॥ ಜಮ್ಬುಕತ್ಥೇರಗಾಥಾ|
    count |೨೮೩|
      block |ಪಞ್ಚಪಞ್ಞಾಸವಸ್ಸಾನಿ। ರಜೋಜಲ್ಲಮಧಾರಯಿಂ।|
      block |ಭುಞ್ಜನ್ತೋ ಮಾಸಿಕಂ ಭತ್ತಂ। ಕೇಸಮಸ್ಸುಂ ಅಲೋಚಯಿಂ॥|
    count |೨೮೪|
      block |ಏಕಪಾದೇನ ಅಟ್ಠಾಸಿಂ। ಆಸನಂ ಪರಿವಜ್ಜಯಿಂ।|
      block |ಸುಕ್ಖಗೂಥಾನಿ ಚ ಖಾದಿಂ। ಉದ್ದೇಸಞ್ಚ ನ ಸಾದಿಯಿಂ॥|
    count |೨೮೫|
      block |ಏತಾದಿಸಂ ಕರಿತ್ವಾನ। ಬಹುಂ ದುಗ್ಗತಿಗಾಮಿನಂ।|
      block |ವುಯ್ಹಮಾನೋ ಮಹೋಘೇನ। ಬುದ್ಧಂ ಸರಣಮಾಗಮಂ॥|
    count |೨೮೬|
      block |ಸರಣಗಮನಂ ಪಸ್ಸ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಜಮ್ಬುಕೋ ಥೇರೋ…।|
  block |೬॥ ಸೇನಕತ್ಥೇರಗಾಥಾ|
    count |೨೮೭|
      block |ಸ್ವಾಗತಂ ವತ ಮೇ ಆಸಿ। ಗಯಾಯಂ ಗಯಫಗ್ಗುಯಾ।|
      block |ಯಂ ಅದ್ದಸಾಸಿಂ ಸಮ್ಬುದ್ಧಂ। ದೇಸೇನ್ತಂ ಧಮ್ಮಮುತ್ತಮಂ॥|
    count |೨೮೮|
      block |ಮಹಪ್ಪಭಂ ಗಣಾಚರಿಯಂ। ಅಗ್ಗಪತ್ತಂ ವಿನಾಯಕಂ।|
      block |ಸದೇವಕಸ್ಸ ಲೋಕಸ್ಸ। ಜಿನಂ ಅತುಲದಸ್ಸನಂ॥|
    count |೨೮೯|
      block |ಮಹಾನಾಗಂ ಮಹಾವೀರಂ। ಮಹಾಜುತಿಮನಾಸವಂ।|
      block |ಸಬ್ಬಾಸವಪರಿಕ್ಖೀಣಂ। ಸತ್ಥಾರಮಕುತೋಭಯಂ॥|
    count |೨೯೦|
      block |ಚಿರಸಂಕಿಲಿಟ್ಠಂ ವತ ಮಂ। ದಿಟ್ಠಿಸನ್ದಾನಬನ್ಧಿತಂ।|
      block |ವಿಮೋಚಯಿ ಸೋ ಭಗವಾ। ಸಬ್ಬಗನ್ಥೇಹಿ ಸೇನಕನ್ತಿ॥|
    stand |… ಸೇನಕೋ ಥೇರೋ…।|
  block |೭॥ ಸಮ್ಭೂತತ್ಥೇರಗಾಥಾ|
    count |೨೯೧|
      block |ಯೋ ದನ್ಧಕಾಲೇ ತರತಿ। ತರಣೀಯೇ ಚ ದನ್ಧಯೇ।|
      block |ಅಯೋನಿ ಸಂವಿಧಾನೇನ। ಬಾಲೋ ದುಕ್ಖಂ ನಿಗಚ್ಛತಿ॥|
    count |೨೯೨|
      block |ತಸ್ಸತ್ಥಾ ಪರಿಹಾಯನ್ತಿ। ಕಾಳಪಕ್ಖೇವ ಚನ್ದಿಮಾ।|
      block |ಆಯಸಕ್ಯಞ್ಚ ಪಪ್ಪೋತಿ। ಮಿತ್ತೇಹಿ ಚ ವಿರುಜ್ಝತಿ॥|
    count |೨೯೩|
      block |ಯೋ ದನ್ಧಕಾಲೇ ದನ್ಧೇತಿ। ತರಣೀಯೇ ಚ ತಾರಯೇ।|
      block |ಯೋನಿಸೋ ಸಂವಿಧಾನೇನ। ಸುಖಂ ಪಪ್ಪೋತಿ ಪಣ್ಡಿತೋ॥|
    count |೨೯೪|
      block |ತಸ್ಸತ್ಥಾ ಪರಿಪೂರೇನ್ತಿ। ಸುಕ್ಕಪಕ್ಖೇವ ಚನ್ದಿಮಾ।|
      block |ಯಸೋ ಕಿತ್ತಿಞ್ಚ ಪಪ್ಪೋತಿ। ಮಿತ್ತೇಹಿ ನ ವಿರುಜ್ಝತೀತಿ॥|
    stand |… ಸಮ್ಭೂತೋ ಥೇರೋ…।|
  block |೮॥ ರಾಹುಲತ್ಥೇರಗಾಥಾ|
    count |೨೯೫|
      block |ಉಭಯೇನೇವ ಸಮ್ಪನ್ನೋ। ರಾಹುಲಭದ್ದೋತಿ ಮಂ ವಿದೂ।|
      block |ಯಞ್ಚಮ್ಹಿ ಪುತ್ತೋ ಬುದ್ಧಸ್ಸ। ಯಞ್ಚ ಧಮ್ಮೇಸು ಚಕ್ಖುಮಾ॥|
    count |೨೯೬|
      block |ಯಞ್ಚ ಮೇ ಆಸವಾ ಖೀಣಾ। ಯಞ್ಚ ನತ್ಥಿ ಪುನಬ್ಭವೋ।|
      block |ಅರಹಾ ದಕ್ಖಿಣೇಯ್ಯೋಮ್ಹಿ। ತೇವಿಜ್ಜೋ ಅಮತದ್ದಸೋ॥|
    count |೨೯೭|
      block |ಕಾಮನ್ಧಾ ಜಾಲಪಚ್ಛನ್ನಾ। ತಣ್ಹಾಛಾದನಛಾದಿತಾ।|
      block |ಪಮತ್ತಬನ್ಧುನಾ ಬದ್ಧಾ। ಮಚ್ಛಾವ ಕುಮಿನಾಮುಖೇ॥|
    count |೨೯೮|
      block |ತಂ ಕಾಮಂ ಅಹಮುಜ್ಝಿತ್ವಾ। ಛೇತ್ವಾ ಮಾರಸ್ಸ ಬನ್ಧನಂ।|
      block |ಸಮೂಲಂ ತಣ್ಹಮಬ್ಬುಯ್ಹ। ಸೀತಿಭೂತೋಸ್ಮಿ ನಿಬ್ಬುತೋತಿ॥|
    stand |… ರಾಹುಲೋ ಥೇರೋ…।|
  block |೯॥ ಚನ್ದನತ್ಥೇರಗಾಥಾ|
    count |೨೯೯|
      block |ಜಾತರೂಪೇನ ಸಞ್ಛನ್ನಾ। ದಾಸೀಗಣಪುರಕ್ಖತಾ।|
      block |ಅಙ್ಕೇನ ಪುತ್ತಮಾದಾಯ। ಭರಿಯಾ ಮಂ ಉಪಾಗಮಿ॥|
    count |೩೦೦|
      block |ತಞ್ಚ ದಿಸ್ವಾನ ಆಯನ್ತಿಂ। ಸಕಪುತ್ತಸ್ಸ ಮಾತರಂ।|
      block |ಅಲಙ್ಕತಂ ಸುವಸನಂ। ಮಚ್ಚುಪಾಸಂವ ಓಡ್ಡಿತಂ॥|
    count |೩೦೧|
      block |ತತೋ ಮೇ ಮನಸೀಕಾರೋ। ಯೋನಿಸೋ ಉದಪಜ್ಜಥ।|
      block |ಆದೀನವೋ ಪಾತುರಹು। ನಿಬ್ಬಿದಾ ಸಮತಿಟ್ಠಥ॥|
    count |೩೦೨|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಚನ್ದನೋ ಥೇರೋ…।|
  block |೧೦॥ ಧಮ್ಮಿಕತ್ಥೇರಗಾಥಾ|
    count |೩೦೩|
      block |ಧಮ್ಮೋ ಹವೇ ರಕ್ಖತಿ ಧಮ್ಮಚಾರಿಂ। ಧಮ್ಮೋ ಸುಚಿಣ್ಣೋ ಸುಖಮಾವಹತಿ।|
      block |ಏಸಾನಿಸಂಸೋ ಧಮ್ಮೇ ಸುಚಿಣ್ಣೇ। ನ ದುಗ್ಗತಿಂ ಗಚ್ಛತಿ ಧಮ್ಮಚಾರೀ॥|
    count |೩೦೪|
      block |ನಹಿ ಧಮ್ಮೋ ಅಧಮ್ಮೋ ಚ। ಉಭೋ ಸಮವಿಪಾಕಿನೋ।|
      block |ಅಧಮ್ಮೋ ನಿರಯಂ ನೇತಿ। ಧಮ್ಮೋ ಪಾಪೇತಿ ಸುಗ್ಗತಿಂ॥|
    count |೩೦೫|
      block |ತಸ್ಮಾ ಹಿ ಧಮ್ಮೇಸು ಕರೇಯ್ಯ ಛನ್ದಂ। ಇತಿ ಮೋದಮಾನೋ ಸುಗತೇನ ತಾದಿನಾ।|
      block |ಧಮ್ಮೇ ಠಿತಾ ಸುಗತವರಸ್ಸ ಸಾವಕಾ। ನೀಯನ್ತಿ ಧೀರಾ ಸರಣವರಗ್ಗಗಾಮಿನೋ॥|
    count |೩೦೬|
      block |ವಿಪ್ಫೋಟಿತೋ ಗಣ್ಡಮೂಲೋ। ತಣ್ಹಾಜಾಲೋ ಸಮೂಹತೋ।|
      block |ಸೋ ಖೀಣಸಂಸಾರೋ ನ ಚತ್ಥಿ ಕಿಞ್ಚನಂ।|
      block |ಚನ್ದೋ ಯಥಾ ದೋಸಿನಾ ಪುಣ್ಣಮಾಸಿಯನ್ತಿ॥|
    stand |… ಧಮ್ಮಿಕೋ ಥೇರೋ…।|
  block |೧೧॥ ಸಪ್ಪಕತ್ಥೇರಗಾಥಾ|
    count |೩೦೭|
      block |ಯದಾ ಬಲಾಕಾ ಸುಚಿಪಣ್ಡರಚ್ಛದಾ। ಕಾಳಸ್ಸ ಮೇಘಸ್ಸ ಭಯೇನ ತಜ್ಜಿತಾ।|
      block |ಪಲೇಹಿತಿ ಆಲಯಮಾಲಯೇಸಿನೀ। ತದಾ ನದೀ ಅಜಕರಣೀ ರಮೇತಿ ಮಂ॥|
    count |೩೦೮|
      block |ಯದಾ ಬಲಾಕಾ ಸುವಿಸುದ್ಧಪಣ್ಡರಾ। ಕಾಳಸ್ಸ ಮೇಘಸ್ಸ ಭಯೇನ ತಜ್ಜಿತಾ।|
      block |ಪರಿಯೇಸತಿ ಲೇಣಮಲೇಣದಸ್ಸಿನೀ। ತದಾ ನದೀ ಅಜಕರಣೀ ರಮೇತಿ ಮಂ॥|
    count |೩೦೯|
      block |ಕಂ ನು ತತ್ಥ ನ ರಮೇನ್ತಿ। ಜಮ್ಬುಯೋ ಉಭತೋ ತಹಿಂ।|
      block |ಸೋಭೇನ್ತಿ ಆಪಗಾಕೂಲಂ। ಮಮ ಲೇಣಸ್ಸ ಪಚ್ಛತೋ॥|
    count |೩೧೦|
      block |ತಾ ಮತಮದಸಙ್ಘಸುಪ್ಪಹೀನಾ।|
      block |ಭೇಕಾ ಮನ್ದವತೀ ಪನಾದಯನ್ತಿ।|
      block |ನಾಜ್ಜ ಗಿರಿನದೀಹಿ ವಿಪ್ಪವಾಸಸಮಯೋ।|
      block |ಖೇಮಾ ಅಜಕರಣೀ ಸಿವಾ ಸುರಮ್ಮಾತಿ॥|
    stand |… ಸಪ್ಪಕೋ ಥೇರೋ…।|
  block |೧೨॥ ಮುದಿತತ್ಥೇರಗಾಥಾ|
    count |೩೧೧|
      block |ಪಬ್ಬಜಿಂ ಜೀವಿಕತ್ಥೋಹಂ। ಲದ್ಧಾನ ಉಪಸಮ್ಪದಂ।|
      block |ತತೋ ಸದ್ಧಂ ಪಟಿಲಭಿಂ। ದಳ್ಹವೀರಿಯೋ ಪರಕ್ಕಮಿಂ॥|
    count |೩೧೨|
      block |ಕಾಮಂ ಭಿಜ್ಜತುಯಂ ಕಾಯೋ। ಮಂಸಪೇಸೀ ವಿಸೀಯರುಂ।|
      block |ಉಭೋ ಜಣ್ಣುಕಸನ್ಧೀಹಿ। ಜಙ್ಘಾಯೋ ಪಪತನ್ತು ಮೇ॥|
    count |೩೧೩|
      block |ನಾಸಿಸ್ಸಂ ನ ಪಿವಿಸ್ಸಾಮಿ। ವಿಹಾರಾ ಚ ನ ನಿಕ್ಖಮೇ।|
      block |ನಪಿ ಪಸ್ಸಂ ನಿಪಾತೇಸ್ಸಂ। ತಣ್ಹಾಸಲ್ಲೇ ಅನೂಹತೇ॥|
    count |೩೧೪|
      block |ತಸ್ಸ ಮೇವಂ ವಿಹರತೋ। ಪಸ್ಸ ವೀರಿಯಪರಕ್ಕಮಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
      block |ನಾಗಸಮಾಲೋ ಭಗು ಚ। ಸಭಿಯೋ ನನ್ದಕೋಪಿ ಚ।|
      block |ಜಮ್ಬುಕೋ ಸೇನಕೋ ಥೇರೋ। ಸಮ್ಭೂತೋ ರಾಹುಲೋಪಿ ಚ॥|
      block |ಭವತಿ ಚನ್ದನೋ ಥೇರೋ। ದಸೇತೇ ಬುದ್ಧಸಾವಕಾ।|
      block |ಧಮ್ಮಿಕೋ ಸಪ್ಪಕೋ ಥೇರೋ। ಮುದಿತೋ ಚಾಪಿ ತೇ ತಯೋ।|
      block |ಗಾಥಾಯೋ ದ್ವೇ ಚ ಪಞ್ಞಾಸ। ಥೇರಾ ಸಬ್ಬೇಪಿ ತೇರಸಾತಿ॥|
    stand |… ಮುದಿತೋ ಥೇರೋ…।|
    stand |ಚತುಕ್ಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
