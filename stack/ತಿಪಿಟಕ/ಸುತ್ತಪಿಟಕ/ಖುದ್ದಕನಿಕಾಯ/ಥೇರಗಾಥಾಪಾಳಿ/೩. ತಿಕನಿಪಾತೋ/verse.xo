block |೩॥ ತಿಕನಿಪಾತೋ|
  block |೧॥ ಅಙ್ಗಣಿಕಭಾರದ್ವಾಜತ್ಥೇರಗಾಥಾ|
    count |೨೧೯|
      block |ಅಯೋನಿ ಸುದ್ಧಿಮನ್ವೇಸಂ। ಅಗ್ಗಿಂ ಪರಿಚರಿಂ ವನೇ।|
      block |ಸುದ್ಧಿಮಗ್ಗಂ ಅಜಾನನ್ತೋ। ಅಕಾಸಿಂ ಅಮರಂ ತಪಂ॥|
    count |೨೨೦|
      block |ತಂ ಸುಖೇನ ಸುಖಂ ಲದ್ಧಂ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೨೨೧|
      block |ಬ್ರಹ್ಮಬನ್ಧು ಪುರೇ ಆಸಿಂ। ಇದಾನಿ ಖೋಮ್ಹಿ ಬ್ರಾಹ್ಮಣೋ।|
      block |ತೇವಿಜ್ಜೋ ನ್ಹಾತಕೋ ಚಮ್ಹಿ। ಸೋತ್ತಿಯೋ ಚಮ್ಹಿ ವೇದಗೂತಿ॥|
    stand |… ಅಙ್ಗಣಿಕಭಾರದ್ವಾಜೋ ಥೇರೋ…।|
  block |೨॥ ಪಚ್ಚಯತ್ಥೇರಗಾಥಾ|
    count |೨೨೨|
      block |ಪಞ್ಚಾಹಾಹಂ ಪಬ್ಬಜಿತೋ। ಸೇಖೋ ಅಪ್ಪತ್ತಮಾನಸೋ।|
      block |ವಿಹಾರಂ ಮೇ ಪವಿಟ್ಠಸ್ಸ। ಚೇತಸೋ ಪಣಿಧೀ ಅಹು॥|
    count |೨೨೩|
      block |ನಾಸಿಸ್ಸಂ ನ ಪಿವಿಸ್ಸಾಮಿ। ವಿಹಾರತೋ ನ ನಿಕ್ಖಮೇ।|
      block |ನಪಿ ಪಸ್ಸಂ ನಿಪಾತೇಸ್ಸಂ। ತಣ್ಹಾಸಲ್ಲೇ ಅನೂಹತೇ॥|
    count |೨೨೪|
      block |ತಸ್ಸ ಮೇವಂ ವಿಹರತೋ। ಪಸ್ಸ ವೀರಿಯಪರಕ್ಕಮಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಪಚ್ಚಯೋ ಥೇರೋ…।|
  block |೩॥ ಬಾಕುಲತ್ಥೇರಗಾಥಾ|
    count |೨೨೫|
      block |ಯೋ ಪುಬ್ಬೇ ಕರಣೀಯಾನಿ। ಪಚ್ಛಾ ಸೋ ಕಾತುಮಿಚ್ಛತಿ।|
      block |ಸುಖಾ ಸೋ ಧಂಸತೇ ಠಾನಾ। ಪಚ್ಛಾ ಚ ಮನುತಪ್ಪತಿ॥|
    count |೨೨೬|
      block |ಯಞ್ಹಿ ಕಯಿರಾ ತಞ್ಹಿ ವದೇ। ಯಂ ನ ಕಯಿರಾ ನ ತಂ ವದೇ।|
      block |ಅಕರೋನ್ತಂ ಭಾಸಮಾನಂ। ಪರಿಜಾನನ್ತಿ ಪಣ್ಡಿತಾ॥|
    count |೨೨೭|
      block |ಸುಸುಖಂ ವತ ನಿಬ್ಬಾನಂ। ಸಮ್ಮಾಸಮ್ಬುದ್ಧದೇಸಿತಂ।|
      block |ಅಸೋಕಂ ವಿರಜಂ ಖೇಮಂ। ಯತ್ಥ ದುಕ್ಖಂ ನಿರುಜ್ಝತೀತಿ॥|
    stand |… ಬಾಕುಲೋ ಥೇರೋ…।|
  block |೪॥ ಧನಿಯತ್ಥೇರಗಾಥಾ|
    count |೨೨೮|
      block |ಸುಖಂ ಚೇ ಜೀವಿತುಂ ಇಚ್ಛೇ। ಸಾಮಞ್ಞಸ್ಮಿಂ ಅಪೇಕ್ಖವಾ।|
      block |ಸಙ್ಘಿಕಂ ನಾತಿಮಞ್ಞೇಯ್ಯ। ಚೀವರಂ ಪಾನಭೋಜನಂ॥|
    count |೨೨೯|
      block |ಸುಖಂ ಚೇ ಜೀವಿತುಂ ಇಚ್ಛೇ। ಸಾಮಞ್ಞಸ್ಮಿಂ ಅಪೇಕ್ಖವಾ।|
      block |ಅಹಿ ಮೂಸಿಕಸೋಬ್ಭಂವ। ಸೇವೇಥ ಸಯನಾಸನಂ॥|
    count |೨೩೦|
      block |ಸುಖಂ ಚೇ ಜೀವಿತುಂ ಇಚ್ಛೇ। ಸಾಮಞ್ಞಸ್ಮಿಂ ಅಪೇಕ್ಖವಾ।|
      block |ಇತರೀತರೇನ ತುಸ್ಸೇಯ್ಯ। ಏಕಧಮ್ಮಞ್ಚ ಭಾವಯೇತಿ॥|
    stand |… ಧನಿಯೋ ಥೇರೋ…।|
  block |೫॥ ಮಾತಙ್ಗಪುತ್ತತ್ಥೇರಗಾಥಾ|
    count |೨೩೧|
      block |ಅತಿಸೀತಂ ಅತಿಉಣ್ಹಂ। ಅತಿಸಾಯಮಿದಂ ಅಹು।|
      block |ಇತಿ ವಿಸ್ಸಟ್ಠಕಮ್ಮನ್ತೇ। ಖಣಾ ಅಚ್ಚೇನ್ತಿ ಮಾಣವೇ॥|
    count |೨೩೨|
      block |ಯೋ ಚ ಸೀತಞ್ಚ ಉಣ್ಹಞ್ಚ। ತಿಣಾ ಭಿಯ್ಯೋ ನ ಮಞ್ಞತಿ।|
      block |ಕರಂ ಪುರಿಸಕಿಚ್ಚಾನಿ। ಸೋ ಸುಖಾ ನ ವಿಹಾಯತಿ॥|
    count |೨೩೩|
      block |ದಬ್ಬಂ ಕುಸಂ ಪೋಟಕಿಲಂ। ಉಸೀರಂ ಮುಞ್ಜಪಬ್ಬಜಂ।|
      block |ಉರಸಾ ಪನುದಿಸ್ಸಾಮಿ। ವಿವೇಕಮನುಬ್ರೂಹಯನ್ತಿ॥|
    stand |… ಮಾತಙ್ಗಪುತ್ತೋ ಥೇರೋ…।|
  block |೬॥ ಖುಜ್ಜಸೋಭಿತತ್ಥೇರಗಾಥಾ|
    count |೨೩೪|
      block |ಯೇ ಚಿತ್ತಕಥೀ ಬಹುಸ್ಸುತಾ। ಸಮಣಾ ಪಾಟಲಿಪುತ್ತವಾಸಿನೋ।|
      block |ತೇಸಞ್ಞತರೋಯಮಾಯುವಾ। ದ್ವಾರೇ ತಿಟ್ಠತಿ ಖುಜ್ಜಸೋಭಿತೋ॥|
    count |೨೩೫|
      block |ಯೇ ಚಿತ್ತಕಥೀ ಬಹುಸ್ಸುತಾ। ಸಮಣಾ ಪಾಟಲಿಪುತ್ತವಾಸಿನೋ।|
      block |ತೇಸಞ್ಞತರೋಯಮಾಯುವಾ। ದ್ವಾರೇ ತಿಟ್ಠತಿ ಮಾಲುತೇರಿತೋ॥|
    count |೨೩೬|
      block |ಸುಯುದ್ಧೇನ ಸುಯಿಟ್ಠೇನ। ಸಙ್ಗಾಮವಿಜಯೇನ ಚ।|
      block |ಬ್ರಹ್ಮಚರಿಯಾನುಚಿಣ್ಣೇನ। ಏವಾಯಂ ಸುಖಮೇಧತೀತಿ॥|
    stand |… ಖುಜ್ಜಸೋಭಿತೋ ಥೇರೋ…।|
  block |೭॥ ವಾರಣತ್ಥೇರಗಾಥಾ|
    count |೨೩೭|
      block |ಯೋಧ ಕೋಚಿ ಮನುಸ್ಸೇಸು। ಪರಪಾಣಾನಿ ಹಿಂಸತಿ।|
      block |ಅಸ್ಮಾ ಲೋಕಾ ಪರಮ್ಹಾ ಚ। ಉಭಯಾ ಧಂಸತೇ ನರೋ॥|
    count |೨೩೮|
      block |ಯೋ ಚ ಮೇತ್ತೇನ ಚಿತ್ತೇನ। ಸಬ್ಬಪಾಣಾನುಕಮ್ಪತಿ।|
      block |ಬಹುಞ್ಹಿ ಸೋ ಪಸವತಿ। ಪುಞ್ಞಂ ತಾದಿಸಕೋ ನರೋ॥|
    count |೨೩೯|
      block |ಸುಭಾಸಿತಸ್ಸ ಸಿಕ್ಖೇಥ। ಸಮಣೂಪಾಸನಸ್ಸ ಚ।|
      block |ಏಕಾಸನಸ್ಸ ಚ ರಹೋ। ಚಿತ್ತವೂಪಸಮಸ್ಸ ಚಾತಿ॥|
    stand |… ವಾರಣೋ ಥೇರೋ…।|
  block |೮॥ ವಸ್ಸಿಕತ್ಥೇರಗಾಥಾ|
    count |೨೪೦|
      block |ಏಕೋಪಿ ಸದ್ಧೋ ಮೇಧಾವೀ। ಅಸ್ಸದ್ಧಾನೀಧ ಞಾತಿನಂ।|
      block |ಧಮ್ಮಟ್ಠೋ ಸೀಲಸಮ್ಪನ್ನೋ। ಹೋತಿ ಅತ್ಥಾಯ ಬನ್ಧುನಂ॥|
    count |೨೪೧|
      block |ನಿಗ್ಗಯ್ಹ ಅನುಕಮ್ಪಾಯ। ಚೋದಿತಾ ಞಾತಯೋ ಮಯಾ।|
      block |ಞಾತಿಬನ್ಧವಪೇಮೇನ। ಕಾರಂ ಕತ್ವಾನ ಭಿಕ್ಖುಸು॥|
    count |೨೪೨|
      block |ತೇ ಅಬ್ಭತೀತಾ ಕಾಲಙ್ಕತಾ। ಪತ್ತಾ ತೇ ತಿದಿವಂ ಸುಖಂ।|
      block |ಭಾತರೋ ಮಯ್ಹಂ ಮಾತಾ ಚ। ಮೋದನ್ತಿ ಕಾಮಕಾಮಿನೋತಿ॥|
    stand |… ವಸ್ಸಿಕೋ ಥೇರೋ…।|
  block |೯॥ ಯಸೋಜತ್ಥೇರಗಾಥಾ|
    count |೨೪೩|
      block |ಕಾಲಪಬ್ಬಙ್ಗಸಙ್ಕಾಸೋ। ಕಿಸೋ ಧಮನಿಸನ್ಥತೋ।|
      block |ಮತ್ತಞ್ಞೂ ಅನ್ನಪಾನಮ್ಹಿ। ಅದೀನಮನಸೋ ನರೋ॥|
    count |೨೪೪|
      block |ಫುಟ್ಠೋ ಡಂಸೇಹಿ ಮಕಸೇಹಿ। ಅರಞ್ಞಸ್ಮಿಂ ಬ್ರಹಾವನೇ।|
      block |ನಾಗೋ ಸಙ್ಗಾಮಸೀಸೇವ। ಸತೋ ತತ್ರಾಧಿವಾಸಯೇ॥|
    count |೨೪೫|
      block |ಯಥಾ ಬ್ರಹ್ಮಾ ತಥಾ ಏಕೋ। ಯಥಾ ದೇವೋ ತಥಾ ದುವೇ।|
      block |ಯಥಾ ಗಾಮೋ ತಥಾ ತಯೋ। ಕೋಲಾಹಲಂ ತತುತ್ತರಿನ್ತಿ॥|
    stand |… ಯಸೋಜೋ ಥೇರೋ…।|
  block |೧೦॥ ಸಾಟಿಮತ್ತಿಯತ್ಥೇರಗಾಥಾ|
    count |೨೪೬|
      block |ಅಹು ತುಯ್ಹಂ ಪುರೇ ಸದ್ಧಾ। ಸಾ ತೇ ಅಜ್ಜ ನ ವಿಜ್ಜತಿ।|
      block |ಯಂ ತುಯ್ಹಂ ತುಯ್ಹಮೇವೇತಂ। ನತ್ಥಿ ದುಚ್ಚರಿತಂ ಮಮ॥|
    count |೨೪೭|
      block |ಅನಿಚ್ಚಾ ಹಿ ಚಲಾ ಸದ್ದಾ। ಏವಂ ದಿಟ್ಠಾ ಹಿ ಸಾ ಮಯಾ।|
      block |ರಜ್ಜನ್ತಿಪಿ ವಿರಜ್ಜನ್ತಿ। ತತ್ಥ ಕಿಂ ಜಿಯ್ಯತೇ ಮುನಿ॥|
    count |೨೪೮|
      block |ಪಚ್ಚತಿ ಮುನಿನೋ ಭತ್ತಂ। ಥೋಕಂ ಥೋಕಂ ಕುಲೇ ಕುಲೇ।|
      block |ಪಿಣ್ಡಿಕಾಯ ಚರಿಸ್ಸಾಮಿ। ಅತ್ಥಿ ಜಙ್ಘಬಲಂ ಮಮಾತಿ॥|
    stand |… ಸಾಟಿಮತ್ತಿಯೋ ಥೇರೋ…।|
  block |೧೧॥ ಉಪಾಲಿತ್ಥೇರಗಾಥಾ|
    count |೨೪೯|
      block |ಸದ್ಧಾಯ ಅಭಿನಿಕ್ಖಮ್ಮ। ನವಪಬ್ಬಜಿತೋ ನವೋ।|
      block |ಮಿತ್ತೇ ಭಜೇಯ್ಯ ಕಲ್ಯಾಣೇ। ಸುದ್ಧಾಜೀವೇ ಅತನ್ದಿತೇ॥|
    count |೨೫೦|
      block |ಸದ್ಧಾಯ ಅಭಿನಿಕ್ಖಮ್ಮ। ನವಪಬ್ಬಜಿತೋ ನವೋ।|
      block |ಸಙ್ಘಸ್ಮಿಂ ವಿಹರಂ ಭಿಕ್ಖು। ಸಿಕ್ಖೇಥ ವಿನಯಂ ಬುಧೋ॥|
    count |೨೫೧|
      block |ಸದ್ಧಾಯ ಅಭಿನಿಕ್ಖಮ್ಮ। ನವಪಬ್ಬಜಿತೋ ನವೋ।|
      block |ಕಪ್ಪಾಕಪ್ಪೇಸು ಕುಸಲೋ। ಚರೇಯ್ಯ ಅಪುರಕ್ಖತೋತಿ॥|
    stand |… ಉಪಾಲಿತ್ಥೇರೋ…।|
  block |೧೨॥ ಉತ್ತರಪಾಲತ್ಥೇರಗಾಥಾ|
    count |೨೫೨|
      block |ಪಣ್ಡಿತಂ ವತ ಮಂ ಸನ್ತಂ। ಅಲಮತ್ಥವಿಚಿನ್ತಕಂ।|
      block |ಪಞ್ಚ ಕಾಮಗುಣಾ ಲೋಕೇ। ಸಮ್ಮೋಹಾ ಪಾತಯಿಂಸು ಮಂ॥|
    count |೨೫೩|
      block |ಪಕ್ಖನ್ದೋ ಮಾರವಿಸಯೇ। ದಳ್ಹಸಲ್ಲಸಮಪ್ಪಿತೋ।|
      block |ಅಸಕ್ಖಿಂ ಮಚ್ಚುರಾಜಸ್ಸ। ಅಹಂ ಪಾಸಾ ಪಮುಚ್ಚಿತುಂ॥|
    count |೨೫೪|
      block |ಸಬ್ಬೇ ಕಾಮಾ ಪಹೀನಾ ಮೇ। ಭವಾ ಸಬ್ಬೇ ಪದಾಲಿತಾ।|
      block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥|
    stand |… ಉತ್ತರಪಾಲೋ ಥೇರೋ…।|
  block |೧೩॥ ಅಭಿಭೂತತ್ಥೇರಗಾಥಾ|
    count |೨೫೫|
      block |ಸುಣಾಥ ಞಾತಯೋ ಸಬ್ಬೇ। ಯಾವನ್ತೇತ್ಥ ಸಮಾಗತಾ।|
      block |ಧಮ್ಮಂ ವೋ ದೇಸಯಿಸ್ಸಾಮಿ। ದುಕ್ಖಾ ಜಾತಿ ಪುನಪ್ಪುನಂ॥|
    count |೨೫೬|
      block |ಆರಮ್ಭಥ ನಿಕ್ಕಮಥ। ಯುಞ್ಜಥ ಬುದ್ಧಸಾಸನೇ।|
      block |ಧುನಾಥ ಮಚ್ಚುನೋ ಸೇನಂ। ನಳಾಗಾರಂವ ಕುಞ್ಜರೋ॥|
    count |೨೫೭|
      block |ಯೋ ಇಮಸ್ಮಿಂ ಧಮ್ಮವಿನಯೇ। ಅಪ್ಪಮತ್ತೋ ವಿಹಸ್ಸತಿ।|
      block |ಪಹಾಯ ಜಾತಿಸಂಸಾರಂ। ದುಕ್ಖಸ್ಸನ್ತಂ ಕರಿಸ್ಸತೀತಿ॥|
    stand |… ಅಭಿಭೂತೋ ಥೇರೋ…।|
  block |೧೪॥ ಗೋತಮತ್ಥೇರಗಾಥಾ|
    count |೨೫೮|
      block |ಸಂಸರಂ ಹಿ ನಿರಯಂ ಅಗಚ್ಛಿಸ್ಸಂ। ಪೇತಲೋಕಮಗಮಂ ಪುನಪ್ಪುನಂ।|
      block |ದುಕ್ಖಮಮ್ಹಿಪಿ ತಿರಚ್ಛಾನಯೋನಿಯಂ। ನೇಕಧಾ ಹಿ ವುಸಿತಂ ಚಿರಂ ಮಯಾ॥|
    count |೨೫೯|
      block |ಮಾನುಸೋಪಿ ಚ ಭವೋಭಿರಾಧಿತೋ। ಸಗ್ಗಕಾಯಮಗಮಂ ಸಕಿಂ ಸಕಿಂ।|
      block |ರೂಪಧಾತುಸು ಅರೂಪಧಾತುಸು। ನೇವಸಞ್ಞಿಸು ಅಸಞ್ಞಿಸುಟ್ಠಿತಂ॥|
    count |೨೬೦|
      block |ಸಮ್ಭವಾ ಸುವಿದಿತಾ ಅಸಾರಕಾ। ಸಙ್ಖತಾ ಪಚಲಿತಾ ಸದೇರಿತಾ।|
      block |ತಂ ವಿದಿತ್ವಾ ಮಹಮತ್ತಸಮ್ಭವಂ। ಸನ್ತಿಮೇವ ಸತಿಮಾ ಸಮಜ್ಝಗನ್ತಿ॥|
    stand |… ಗೋತಮೋ ಥೇರೋ…।|
  block |೧೫॥ ಹಾರಿತತ್ಥೇರಗಾಥಾ|
    count |೨೬೧|
      block |ಯೋ ಪುಬ್ಬೇ ಕರಣೀಯಾನಿ। ಪಚ್ಛಾ ಸೋ ಕಾತುಮಿಚ್ಛತಿ।|
      block |ಸುಖಾ ಸೋ ಧಂಸತೇ ಠಾನಾ। ಪಚ್ಛಾ ಚ ಮನುತಪ್ಪತಿ॥|
    count |೨೬೨|
      block |ಯಞ್ಹಿ ಕಯಿರಾ ತಞ್ಹಿ ವದೇ। ಯಂ ನ ಕಯಿರಾ ನ ತಂ ವದೇ।|
      block |ಅಕರೋನ್ತಂ ಭಾಸಮಾನಂ। ಪರಿಜಾನನ್ತಿ ಪಣ್ಡಿತಾ॥|
    count |೨೬೩|
      block |ಸುಸುಖಂ ವತ ನಿಬ್ಬಾನಂ। ಸಮ್ಮಾಸಮ್ಬುದ್ಧದೇಸಿತಂ।|
      block |ಅಸೋಕಂ ವಿರಜಂ ಖೇಮಂ। ಯತ್ಥ ದುಕ್ಖಂ ನಿರುಜ್ಝತೀತಿ॥|
    stand |… ಹಾರಿತೋ ಥೇರೋ…।|
  block |೧೬॥ ವಿಮಲತ್ಥೇರಗಾಥಾ|
    count |೨೬೪|
      block |ಪಾಪಮಿತ್ತೇ ವಿವಜ್ಜೇತ್ವಾ। ಭಜೇಯ್ಯುತ್ತಮಪುಗ್ಗಲಂ।|
      block |ಓವಾದೇ ಚಸ್ಸ ತಿಟ್ಠೇಯ್ಯ। ಪತ್ಥೇನ್ತೋ ಅಚಲಂ ಸುಖಂ॥|
    count |೨೬೫|
      block |ಪರಿತ್ತಂ ದಾರುಮಾರುಯ್ಹ। ಯಥಾ ಸೀದೇ ಮಹಣ್ಣವೇ।|
      block |ಏವಂ ಕುಸೀತಮಾಗಮ್ಮ। ಸಾಧುಜೀವೀಪಿ ಸೀದತಿ।|
      block |ತಸ್ಮಾ ತಂ ಪರಿವಜ್ಜೇಯ್ಯ। ಕುಸೀತಂ ಹೀನವೀರಿಯಂ॥|
    count |೨೬೬|
      block |ಪವಿವಿತ್ತೇಹಿ ಅರಿಯೇಹಿ। ಪಹಿತತ್ತೇಹಿ ಝಾಯಿಭಿ।|
      block |ನಿಚ್ಚಂ ಆರದ್ಧವೀರಿಯೇಹಿ। ಪಣ್ಡಿತೇಹಿ ಸಹಾವಸೇತಿ॥|
      block |ಅಙ್ಗಣಿಕೋ ಭಾರದ್ವಾಜೋ। ಪಚ್ಚಯೋ ಬಾಕುಲೋ ಇಸಿ।|
      block |ಧನಿಯೋ ಮಾತಙ್ಗಪುತ್ತೋ। ಸೋಭಿತೋ ವಾರಣೋ ಇಸಿ॥|
      block |ವಸ್ಸಿಕೋ ಚ ಯಸೋಜೋ ಚ। ಸಾಟಿಮತ್ತಿಯುಪಾಲಿ ಚ।|
      block |ಉತ್ತರಪಾಲೋ ಅಭಿಭೂತೋ। ಗೋತಮೋ ಹಾರಿತೋಪಿ ಚ॥|
      block |ಥೇರೋ ತಿಕನಿಪಾತಮ್ಹಿ। ನಿಬ್ಬಾನೇ ವಿಮಲೋ ಕತೋ।|
      block |ಅಟ್ಠತಾಲೀಸ ಗಾಥಾಯೋ। ಥೇರಾ ಸೋಳಸ ಕಿತ್ತಿತಾತಿ॥|
    stand |… ವಿಮಲೋ ಥೇರೋ…।|
    stand |ತಿಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
