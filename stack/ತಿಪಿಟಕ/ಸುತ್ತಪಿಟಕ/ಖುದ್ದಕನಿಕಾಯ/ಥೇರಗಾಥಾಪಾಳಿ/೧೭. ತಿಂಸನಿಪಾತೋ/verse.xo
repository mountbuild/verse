block |೧೭॥ ತಿಂಸನಿಪಾತೋ|
  block |೧॥ ಫುಸ್ಸತ್ಥೇರಗಾಥಾ|
    count |೯೪೯|
      block |ಪಾಸಾದಿಕೇ ಬಹೂ ದಿಸ್ವಾ। ಭಾವಿತತ್ತೇ ಸುಸಂವುತೇ।|
      block |ಇಸಿ ಪಣ್ಡರಸಗೋತ್ತೋ। ಅಪುಚ್ಛಿ ಫುಸ್ಸಸವ್ಹಯಂ॥|
    count |೯೫೦|
      block |ಕಿಂಛನ್ದಾ ಕಿಮಧಿಪ್ಪಾಯಾ। ಕಿಮಾಕಪ್ಪಾ ಭವಿಸ್ಸರೇ।|
      block |ಅನಾಗತಮ್ಹಿ ಕಾಲಮ್ಹಿ। ತಂ ಮೇ ಅಕ್ಖಾಹಿ ಪುಚ್ಛಿತೋ॥|
    count |೯೫೧|
      block |ಸುಣೋಹಿ ವಚನಂ ಮಯ್ಹಂ। ಇಸಿಪಣ್ಡರಸವ್ಹಯ।|
      block |ಸಕ್ಕಚ್ಚಂ ಉಪಧಾರೇಹಿ। ಆಚಿಕ್ಖಿಸ್ಸಾಮ್ಯನಾಗತಂ॥|
    count |೯೫೨|
      block |ಕೋಧನಾ ಉಪನಾಹೀ ಚ। ಮಕ್ಖೀ ಥಮ್ಭೀ ಸಠಾ ಬಹೂ।|
      block |ಉಸ್ಸುಕೀ ನಾನಾವಾದಾ ಚ। ಭವಿಸ್ಸನ್ತಿ ಅನಾಗತೇ॥|
    count |೯೫೩|
      block |ಅಞ್ಞಾತಮಾನಿನೋ ಧಮ್ಮೇ। ಗಮ್ಭೀರೇ ತೀರಗೋಚರಾ।|
      block |ಲಹುಕಾ ಅಗರು ಧಮ್ಮೇ। ಅಞ್ಞಮಞ್ಞಮಗಾರವಾ॥|
    count |೯೫೪|
      block |ಬಹೂ ಆದೀನವಾ ಲೋಕೇ। ಉಪ್ಪಜ್ಜಿಸ್ಸನ್ತ್ಯನಾಗತೇ।|
      block |ಸುದೇಸಿತಂ ಇಮಂ ಧಮ್ಮಂ। ಕಿಲೇಸೇಸ್ಸನ್ತಿ ದುಮ್ಮತೀ॥|
    count |೯೫೫|
      block |ಗುಣಹೀನಾಪಿ ಸಙ್ಘಮ್ಹಿ। ವೋಹರನ್ತಾ ವಿಸಾರದಾ।|
      block |ಬಲವನ್ತೋ ಭವಿಸ್ಸನ್ತಿ। ಮುಖರಾ ಅಸ್ಸುತಾವಿನೋ॥|
    count |೯೫೬|
      block |ಗುಣವನ್ತೋಪಿ ಸಙ್ಘಮ್ಹಿ। ವೋಹರನ್ತಾ ಯಥಾತ್ಥತೋ।|
      block |ದುಬ್ಬಲಾ ತೇ ಭವಿಸ್ಸನ್ತಿ। ಹಿರೀಮನಾ ಅನತ್ಥಿಕಾ॥|
    count |೯೫೭|
      block |ರಜತಂ ಜಾತರೂಪಞ್ಚ। ಖೇತ್ತಂ ವತ್ಥುಮಜೇಳಕಂ।|
      block |ದಾಸಿದಾಸಞ್ಚ ದುಮ್ಮೇಧಾ। ಸಾದಿಯಿಸ್ಸನ್ತ್ಯನಾಗತೇ॥|
    count |೯೫೮|
      block |ಉಜ್ಝಾನಸಞ್ಞಿನೋ ಬಾಲಾ। ಸೀಲೇಸು ಅಸಮಾಹಿತಾ।|
      block |ಉನ್ನಳಾ ವಿಚರಿಸ್ಸನ್ತಿ। ಕಲಹಾಭಿರತಾ ಮಗಾ॥|
    count |೯೫೯|
      block |ಉದ್ಧತಾ ಚ ಭವಿಸ್ಸನ್ತಿ। ನೀಲಚೀವರಪಾರುತಾ।|
      block |ಕುಹಾ ಥದ್ಧಾ ಲಪಾ ಸಿಙ್ಗೀ। ಚರಿಸ್ಸನ್ತ್ಯರಿಯಾ ವಿಯ॥|
    count |೯೬೦|
      block |ತೇಲಸಣ್ಠೇಹಿ ಕೇಸೇಹಿ। ಚಪಲಾ ಅಞ್ಜನಕ್ಖಿಕಾ।|
      block |ರಥಿಯಾಯ ಗಮಿಸ್ಸನ್ತಿ। ದನ್ತವಣ್ಣಿಕಪಾರುತಾ॥|
    count |೯೬೧|
      block |ಅಜೇಗುಚ್ಛಂ ವಿಮುತ್ತೇಹಿ। ಸುರತ್ತಂ ಅರಹದ್ಧಜಂ।|
      block |ಜಿಗುಚ್ಛಿಸ್ಸನ್ತಿ ಕಾಸಾವಂ। ಓದಾತೇಸು ಸಮುಚ್ಛಿತಾ॥|
    count |೯೬೨|
      block |ಲಾಭಕಾಮಾ ಭವಿಸ್ಸನ್ತಿ। ಕುಸೀತಾ ಹೀನವೀರಿಯಾ।|
      block |ಕಿಚ್ಛನ್ತಾ ವನಪತ್ಥಾನಿ। ಗಾಮನ್ತೇಸು ವಸಿಸ್ಸರೇ॥|
    count |೯೬೩|
      block |ಯೇ ಯೇ ಲಾಭಂ ಲಭಿಸ್ಸನ್ತಿ। ಮಿಚ್ಛಾಜೀವರತಾ ಸದಾ।|
      block |ತೇ ತೇವ ಅನುಸಿಕ್ಖನ್ತಾ। ಭಜಿಸ್ಸನ್ತಿ ಅಸಂಯತಾ॥|
    count |೯೬೪|
      block |ಯೇ ಯೇ ಅಲಾಭಿನೋ ಲಾಭಂ। ನ ತೇ ಪುಜ್ಜಾ ಭವಿಸ್ಸರೇ।|
      block |ಸುಪೇಸಲೇಪಿ ತೇ ಧೀರೇ। ಸೇವಿಸ್ಸನ್ತಿ ನ ತೇ ತದಾ॥|
    count |೯೬೫|
      block |ಮಿಲಕ್ಖುರಜನಂ ರತ್ತಂ। ಗರಹನ್ತಾ ಸಕಂ ಧಜಂ।|
      block |ತಿತ್ಥಿಯಾನಂ ಧಜಂ ಕೇಚಿ। ಧಾರಿಸ್ಸನ್ತ್ಯವದಾತಕಂ॥|
    count |೯೬೬|
      block |ಅಗಾರವೋ ಚ ಕಾಸಾವೇ। ತದಾ ತೇಸಂ ಭವಿಸ್ಸತಿ।|
      block |ಪಟಿಸಙ್ಖಾ ಚ ಕಾಸಾವೇ। ಭಿಕ್ಖೂನಂ ನ ಭವಿಸ್ಸತಿ॥|
    count |೯೬೭|
      block |ಅಭಿಭೂತಸ್ಸ ದುಕ್ಖೇನ। ಸಲ್ಲವಿದ್ಧಸ್ಸ ರುಪ್ಪತೋ।|
      block |ಪಟಿಸಙ್ಖಾ ಮಹಾಘೋರಾ। ನಾಗಸ್ಸಾಸಿ ಅಚಿನ್ತಿಯಾ॥|
    count |೯೬೮|
      block |ಛದ್ದನ್ತೋ ಹಿ ತದಾ ದಿಸ್ವಾ। ಸುರತ್ತಂ ಅರಹದ್ಧಜಂ।|
      block |ತಾವದೇವ ಭಣೀ ಗಾಥಾ। ಗಜೋ ಅತ್ಥೋಪಸಂಹಿತಾ॥|
    count |೯೬೯|
      block |ಅನಿಕ್ಕಸಾವೋ ಕಾಸಾವಂ। ಯೋ ವತ್ಥಂ ಪರಿಧಸ್ಸತಿ।|
      block |ಅಪೇತೋ ದಮಸಚ್ಚೇನ। ನ ಸೋ ಕಾಸಾವಮರಹತಿ॥|
    count |೯೭೦|
      block |ಯೋ ಚ ವನ್ತಕಾಸಾವಸ್ಸ। ಸೀಲೇಸು ಸುಸಮಾಹಿತೋ।|
      block |ಉಪೇತೋ ದಮಸಚ್ಚೇನ। ಸ ವೇ ಕಾಸಾವಮರಹತಿ॥|
    count |೯೭೧|
      block |ವಿಪನ್ನಸೀಲೋ ದುಮ್ಮೇಧೋ। ಪಾಕಟೋ ಕಾಮಕಾರಿಯೋ।|
      block |ವಿಬ್ಭನ್ತಚಿತ್ತೋ ನಿಸ್ಸುಕ್ಕೋ। ನ ಸೋ ಕಾಸಾವಮರಹತಿ॥|
    count |೯೭೨|
      block |ಯೋ ಚ ಸೀಲೇನ ಸಮ್ಪನ್ನೋ। ವೀತರಾಗೋ ಸಮಾಹಿತೋ।|
      block |ಓದಾತಮನಸಙ್ಕಪ್ಪೋ। ಸ ವೇ ಕಾಸಾವಮರಹತಿ॥|
    count |೯೭೩|
      block |ಉದ್ಧತೋ ಉನ್ನಳೋ ಬಾಲೋ। ಸೀಲಂ ಯಸ್ಸ ನ ವಿಜ್ಜತಿ।|
      block |ಓದಾತಕಂ ಅರಹತಿ। ಕಾಸಾವಂ ಕಿಂ ಕರಿಸ್ಸತಿ॥|
    count |೯೭೪|
      block |ಭಿಕ್ಖೂ ಚ ಭಿಕ್ಖುನಿಯೋ ಚ। ದುಟ್ಠಚಿತ್ತಾ ಅನಾದರಾ।|
      block |ತಾದೀನಂ ಮೇತ್ತಚಿತ್ತಾನಂ। ನಿಗ್ಗಣ್ಹಿಸ್ಸನ್ತ್ಯನಾಗತೇ॥|
    count |೯೭೫|
      block |ಸಿಕ್ಖಾಪೇನ್ತಾಪಿ ಥೇರೇಹಿ। ಬಾಲಾ ಚೀವರಧಾರಣಂ।|
      block |ನ ಸುಣಿಸ್ಸನ್ತಿ ದುಮ್ಮೇಧಾ। ಪಾಕಟಾ ಕಾಮಕಾರಿಯಾ॥|
    count |೯೭೬|
      block |ತೇ ತಥಾ ಸಿಕ್ಖಿತಾ ಬಾಲಾ। ಅಞ್ಞಮಞ್ಞಂ ಅಗಾರವಾ।|
      block |ನಾದಿಯಿಸ್ಸನ್ತುಪಜ್ಝಾಯೇ। ಖಳುಙ್ಕೋ ವಿಯ ಸಾರಥಿಂ॥|
    count |೯೭೭|
      block |ಏವಂ ಅನಾಗತದ್ಧಾನಂ। ಪಟಿಪತ್ತಿ ಭವಿಸ್ಸತಿ।|
      block |ಭಿಕ್ಖೂನಂ ಭಿಕ್ಖುನೀನಞ್ಚ। ಪತ್ತೇ ಕಾಲಮ್ಹಿ ಪಚ್ಛಿಮೇ॥|
    count |೯೭೮|
      block |ಪುರಾ ಆಗಚ್ಛತೇ ಏತಂ। ಅನಾಗತಂ ಮಹಬ್ಭಯಂ।|
      block |ಸುಬ್ಬಚಾ ಹೋಥ ಸಖಿಲಾ। ಅಞ್ಞಮಞ್ಞಂ ಸಗಾರವಾ॥|
    count |೯೭೯|
      block |ಮೇತ್ತಚಿತ್ತಾ ಕಾರುಣಿಕಾ। ಹೋಥ ಸೀಲೇಸು ಸಂವುತಾ।|
      block |ಆರದ್ಧವೀರಿಯಾ ಪಹಿತತ್ತಾ। ನಿಚ್ಚಂ ದಳ್ಹಪರಕ್ಕಮಾ॥|
    count |೯೮೦|
      block |ಪಮಾದಂ ಭಯತೋ ದಿಸ್ವಾ। ಅಪ್ಪಮಾದಞ್ಚ ಖೇಮತೋ।|
      block |ಭಾವೇಥಟ್ಠಙ್ಗಿಕಂ ಮಗ್ಗಂ। ಫುಸನ್ತಾ ಅಮತಂ ಪದನ್ತಿ॥|
    stand |… ಫುಸ್ಸೋ ಥೇರೋ…।|
  block |೨॥ ಸಾರಿಪುತ್ತತ್ಥೇರಗಾಥಾ|
    count |೯೮೧|
      block |ಯಥಾಚಾರೀ ಯಥಾಸತೋ ಸತೀಮಾ। ಯತಸಙ್ಕಪ್ಪಜ್ಝಾಯಿ ಅಪ್ಪಮತ್ತೋ।|
      block |ಅಜ್ಝತ್ತರತೋ ಸಮಾಹಿತತ್ತೋ। ಏಕೋ ಸನ್ತುಸಿತೋ ತಮಾಹು ಭಿಕ್ಖುಂ॥|
    count |೯೮೨|
      block |ಅಲ್ಲಂ ಸುಕ್ಖಂ ವಾ ಭುಞ್ಜನ್ತೋ। ನ ಬಾಳ್ಹಂ ಸುಹಿತೋ ಸಿಯಾ।|
      block |ಊನೂದರೋ ಮಿತಾಹಾರೋ। ಸತೋ ಭಿಕ್ಖು ಪರಿಬ್ಬಜೇ॥|
    count |೯೮೩|
      block |ಚತ್ತಾರೋ ಪಞ್ಚ ಆಲೋಪೇ। ಅಭುತ್ವಾ ಉದಕಂ ಪಿವೇ।|
      block |ಅಲಂ ಫಾಸುವಿಹಾರಾಯ। ಪಹಿತತ್ತಸ್ಸ ಭಿಕ್ಖುನೋ॥|
    count |೯೮೪|
      block |ಕಪ್ಪಿಯಂ ತಂ ಚೇ ಛಾದೇತಿ। ಚೀವರಂ ಇದಮತ್ಥಿಕಂ।|
      block |ಅಲಂ ಫಾಸುವಿಹಾರಾಯ। ಪಹಿತತ್ತಸ್ಸ ಭಿಕ್ಖುನೋ॥|
    count |೯೮೫|
      block |ಪಲ್ಲಙ್ಕೇನ ನಿಸಿನ್ನಸ್ಸ। ಜಣ್ಣುಕೇ ನಾಭಿವಸ್ಸತಿ।|
      block |ಅಲಂ ಫಾಸುವಿಹಾರಾಯ। ಪಹಿತತ್ತಸ್ಸ ಭಿಕ್ಖುನೋ॥|
    count |೯೮೬|
      block |ಯೋ ಸುಖಂ ದುಕ್ಖತೋ ಅದ್ದ। ದುಕ್ಖಮದ್ದಕ್ಖಿ ಸಲ್ಲತೋ।|
      block |ಉಭಯನ್ತರೇನ ನಾಹೋಸಿ। ಕೇನ ಲೋಕಸ್ಮಿ ಕಿಂ ಸಿಯಾ॥|
    count |೯೮೭|
      block |ಮಾ ಮೇ ಕದಾಚಿ ಪಾಪಿಚ್ಛೋ। ಕುಸೀತೋ ಹೀನವೀರಿಯೋ।|
      block |ಅಪ್ಪಸ್ಸುತೋ ಅನಾದರೋ। ಕೇನ ಲೋಕಸ್ಮಿ ಕಿಂ ಸಿಯಾ॥|
    count |೯೮೮|
      block |ಬಹುಸ್ಸುತೋ ಚ ಮೇಧಾವೀ। ಸೀಲೇಸು ಸುಸಮಾಹಿತೋ।|
      block |ಚೇತೋಸಮಥಮನುಯುತ್ತೋ। ಅಪಿ ಮುದ್ಧನಿ ತಿಟ್ಠತು॥|
    count |೯೮೯|
      block |ಯೋ ಪಪಞ್ಚಮನುಯುತ್ತೋ। ಪಪಞ್ಚಾಭಿರತೋ ಮಗೋ।|
      block |ವಿರಾಧಯೀ ಸೋ ನಿಬ್ಬಾನಂ। ಯೋಗಕ್ಖೇಮಂ ಅನುತ್ತರಂ॥|
    count |೯೯೦|
      block |ಯೋ ಚ ಪಪಞ್ಚಂ ಹಿತ್ವಾನ। ನಿಪ್ಪಪಞ್ಚಪಥೇ ರತೋ।|
      block |ಆರಾಧಯೀ ಸೋ ನಿಬ್ಬಾನಂ। ಯೋಗಕ್ಖೇಮಂ ಅನುತ್ತರಂ॥|
    count |೯೯೧|
      block |ಗಾಮೇ ವಾ ಯದಿ ವಾರಞ್ಞೇ। ನಿನ್ನೇ ವಾ ಯದಿ ವಾ ಥಲೇ।|
      block |ಯತ್ಥ ಅರಹನ್ತೋ ವಿಹರನ್ತಿ। ತಂ ಭೂಮಿರಾಮಣೇಯ್ಯಕಂ॥|
    count |೯೯೨|
      block |ರಮಣೀಯಾನಿ ಅರಞ್ಞಾನಿ। ಯತ್ಥ ನ ರಮತೀ ಜನೋ।|
      block |ವೀತರಾಗಾ ರಮಿಸ್ಸನ್ತಿ। ನ ತೇ ಕಾಮಗವೇಸಿನೋ॥|
    count |೯೯೩|
      block |ನಿಧೀನಂವ ಪವತ್ತಾರಂ। ಯಂ ಪಸ್ಸೇ ವಜ್ಜದಸ್ಸಿನಂ।|
      block |ನಿಗ್ಗಯ್ಹವಾದಿಂ ಮೇಧಾವಿಂ। ತಾದಿಸಂ ಪಣ್ಡಿತಂ ಭಜೇ।|
      block |ತಾದಿಸಂ ಭಜಮಾನಸ್ಸ। ಸೇಯ್ಯೋ ಹೋತಿ ನ ಪಾಪಿಯೋ॥|
    count |೯೯೪|
      block |ಓವದೇಯ್ಯಾನುಸಾಸೇಯ್ಯ। ಅಸಬ್ಭಾ ಚ ನಿವಾರಯೇ।|
      block |ಸತಞ್ಹಿ ಸೋ ಪಿಯೋ ಹೋತಿ। ಅಸತಂ ಹೋತಿ ಅಪ್ಪಿಯೋ॥|
    count |೯೯೫|
      block |ಅಞ್ಞಸ್ಸ ಭಗವಾ ಬುದ್ಧೋ। ಧಮ್ಮಂ ದೇಸೇಸಿ ಚಕ್ಖುಮಾ।|
      block |ಧಮ್ಮೇ ದೇಸಿಯಮಾನಮ್ಹಿ। ಸೋತಮೋಧೇಸಿಮತ್ಥಿಕೋ।|
      block |ತಂ ಮೇ ಅಮೋಘಂ ಸವನಂ। ವಿಮುತ್ತೋಮ್ಹಿ ಅನಾಸವೋ॥|
    count |೯೯೬|
      block |ನೇವ ಪುಬ್ಬೇನಿವಾಸಾಯ। ನಪಿ ದಿಬ್ಬಸ್ಸ ಚಕ್ಖುನೋ।|
      block |ಚೇತೋಪರಿಯಾಯ ಇದ್ಧಿಯಾ। ಚುತಿಯಾ ಉಪಪತ್ತಿಯಾ।|
      block |ಸೋತಧಾತುವಿಸುದ್ಧಿಯಾ। ಪಣಿಧೀ ಮೇ ನ ವಿಜ್ಜತಿ॥|
    count |೯೯೭|
      block |ರುಕ್ಖಮೂಲಂವ ನಿಸ್ಸಾಯ। ಮುಣ್ಡೋ ಸಙ್ಘಾಟಿಪಾರುತೋ।|
      block |ಪಞ್ಞಾಯ ಉತ್ತಮೋ ಥೇರೋ। ಉಪತಿಸ್ಸೋವ ಝಾಯತಿ॥|
    count |೯೯೮|
      block |ಅವಿತಕ್ಕಂ ಸಮಾಪನ್ನೋ। ಸಮ್ಮಾಸಮ್ಬುದ್ಧಸಾವಕೋ।|
      block |ಅರಿಯೇನ ತುಣ್ಹೀಭಾವೇನ। ಉಪೇತೋ ಹೋತಿ ತಾವದೇ॥|
    count |೯೯೯|
      block |ಯಥಾಪಿ ಪಬ್ಬತೋ ಸೇಲೋ। ಅಚಲೋ ಸುಪ್ಪತಿಟ್ಠಿತೋ।|
      block |ಏವಂ ಮೋಹಕ್ಖಯಾ ಭಿಕ್ಖು। ಪಬ್ಬತೋವ ನ ವೇಧತಿ॥|
    count |೧೦೦೦|
      block |ಅನಙ್ಗಣಸ್ಸ ಪೋಸಸ್ಸ। ನಿಚ್ಚಂ ಸುಚಿಗವೇಸಿನೋ।|
      block |ವಾಲಗ್ಗಮತ್ತಂ ಪಾಪಸ್ಸ। ಅಬ್ಭಮತ್ತಂವ ಖಾಯತಿ॥|
    count |೧೦೦೧|
      block |ನಾಭಿನನ್ದಾಮಿ ಮರಣಂ। ನಾಭಿನನ್ದಾಮಿ ಜೀವಿತಂ।|
      block |ನಿಕ್ಖಿಪಿಸ್ಸಂ ಇಮಂ ಕಾಯಂ। ಸಮ್ಪಜಾನೋ ಪತಿಸ್ಸತೋ॥|
    count |೧೦೦೨|
      block |ನಾಭಿನನ್ದಾಮಿ ಮರಣಂ। ನಾಭಿನನ್ದಾಮಿ ಜೀವಿತಂ।|
      block |ಕಾಲಞ್ಚ ಪಟಿಕಙ್ಖಾಮಿ। ನಿಬ್ಬಿಸಂ ಭತಕೋ ಯಥಾ॥|
    count |೧೦೦೩|
      block |ಉಭಯೇನ ಮಿದಂ ಮರಣಮೇವ। ನಾಮರಣಂ ಪಚ್ಛಾ ವಾ ಪುರೇ ವಾ।|
      block |ಪಟಿಪಜ್ಜಥ ಮಾ ವಿನಸ್ಸಥ। ಖಣೋ ವೋ ಮಾ ಉಪಚ್ಚಗಾ॥|
    count |೧೦೦೪|
      block |ನಗರಂ ಯಥಾ ಪಚ್ಚನ್ತಂ। ಗುತ್ತಂ ಸನ್ತರಬಾಹಿರಂ।|
      block |ಏವಂ ಗೋಪೇಥ ಅತ್ತಾನಂ। ಖಣೋ ವೋ ಮಾ ಉಪಚ್ಚಗಾ।|
      block |ಖಣಾತೀತಾ ಹಿ ಸೋಚನ್ತಿ। ನಿರಯಮ್ಹಿ ಸಮಪ್ಪಿತಾ॥|
    count |೧೦೦೫|
      block |ಉಪಸನ್ತೋ ಉಪರತೋ। ಮನ್ತಭಾಣೀ ಅನುದ್ಧತೋ।|
      block |ಧುನಾತಿ ಪಾಪಕೇ ಧಮ್ಮೇ। ದುಮಪತ್ತಂವ ಮಾಲುತೋ॥|
    count |೧೦೦೬|
      block |ಉಪಸನ್ತೋ ಉಪರತೋ। ಮನ್ತಭಾಣೀ ಅನುದ್ಧತೋ।|
      block |ಅಪ್ಪಾಸಿ ಪಾಪಕೇ ಧಮ್ಮೇ। ದುಮಪತ್ತಂವ ಮಾಲುತೋ॥|
    count |೧೦೦೭|
      block |ಉಪಸನ್ತೋ ಅನಾಯಾಸೋ। ವಿಪ್ಪಸನ್ನೋ ಅನಾವಿಲೋ।|
      block |ಕಲ್ಯಾಣಸೀಲೋ ಮೇಧಾವೀ। ದುಕ್ಖಸ್ಸನ್ತಕರೋ ಸಿಯಾ॥|
    count |೧೦೦೮|
      block |ನ ವಿಸ್ಸಸೇ ಏಕತಿಯೇಸು ಏವಂ। ಅಗಾರಿಸು ಪಬ್ಬಜಿತೇಸು ಚಾಪಿ।|
      block |ಸಾಧೂಪಿ ಹುತ್ವಾ ನ ಅಸಾಧು ಹೋನ್ತಿ। ಅಸಾಧು ಹುತ್ವಾ ಪುನ ಸಾಧು ಹೋನ್ತಿ॥|
    count |೧೦೦೯|
      block |ಕಾಮಚ್ಛನ್ದೋ ಚ ಬ್ಯಾಪಾದೋ। ಥಿನಮಿದ್ಧಞ್ಚ ಭಿಕ್ಖುನೋ।|
      block |ಉದ್ಧಚ್ಚಂ ವಿಚಿಕಿಚ್ಛಾ ಚ। ಪಞ್ಚೇತೇ ಚಿತ್ತಕೇಲಿಸಾ॥|
    count |೧೦೧೦|
      block |ಯಸ್ಸ ಸಕ್ಕರಿಯಮಾನಸ್ಸ। ಅಸಕ್ಕಾರೇನ ಚೂಭಯಂ।|
      block |ಸಮಾಧಿ ನ ವಿಕಮ್ಪತಿ। ಅಪ್ಪಮಾದವಿಹಾರಿನೋ॥|
    count |೧೦೧೧|
      block |ತಂ ಝಾಯಿನಂ ಸಾತತಿಕಂ। ಸುಖುಮದಿಟ್ಠಿವಿಪಸ್ಸಕಂ।|
      block |ಉಪಾದಾನಕ್ಖಯಾರಾಮಂ। ಆಹು ಸಪ್ಪುರಿಸೋ ಇತಿ॥|
    count |೧೦೧೨|
      block |ಮಹಾಸಮುದ್ದೋ ಪಥವೀ। ಪಬ್ಬತೋ ಅನಿಲೋಪಿ ಚ।|
      block |ಉಪಮಾಯ ನ ಯುಜ್ಜನ್ತಿ। ಸತ್ಥು ವರವಿಮುತ್ತಿಯಾ॥|
    count |೧೦೧೩|
      block |ಚಕ್ಕಾನುವತ್ತಕೋ ಥೇರೋ। ಮಹಾಞಾಣೀ ಸಮಾಹಿತೋ।|
      block |ಪಥವಾಪಗ್ಗಿಸಮಾನೋ। ನ ರಜ್ಜತಿ ನ ದುಸ್ಸತಿ॥|
    count |೧೦೧೪|
      block |ಪಞ್ಞಾಪಾರಮಿತಂ ಪತ್ತೋ। ಮಹಾಬುದ್ಧಿ ಮಹಾಮತಿ।|
      block |ಅಜಳೋ ಜಳಸಮಾನೋ। ಸದಾ ಚರತಿ ನಿಬ್ಬುತೋ॥|
    count |೧೦೧೫|
      block |ಪರಿಚಿಣ್ಣೋ ಮಯಾ ಸತ್ಥಾ…ಪೇ॰… ಭವನೇತ್ತಿ ಸಮೂಹತಾ॥|
    count |೧೦೧೬|
      block |ಸಮ್ಪಾದೇಥಪ್ಪಮಾದೇನ। ಏಸಾ ಮೇ ಅನುಸಾಸನೀ।|
      block |ಹನ್ದಾಹಂ ಪರಿನಿಬ್ಬಿಸ್ಸಂ। ವಿಪ್ಪಮುತ್ತೋಮ್ಹಿ ಸಬ್ಬಧೀತಿ॥|
    stand |… ಸಾರಿಪುತ್ತೋ ಥೇರೋ…।|
  block |೩॥ ಆನನ್ದತ್ಥೇರಗಾಥಾ|
    count |೧೦೧೭|
      block |ಪಿಸುಣೇನ ಚ ಕೋಧನೇನ ಚ। ಮಚ್ಛರಿನಾ ಚ ವಿಭೂತನನ್ದಿನಾ।|
      block |ಸಖಿತಂ ನ ಕರೇಯ್ಯ ಪಣ್ಡಿತೋ। ಪಾಪೋ ಕಾಪುರಿಸೇನ ಸಙ್ಗಮೋ॥|
    count |೧೦೧೮|
      block |ಸದ್ಧೇನ ಚ ಪೇಸಲೇನ ಚ। ಪಞ್ಞವತಾ ಬಹುಸ್ಸುತೇನ ಚ।|
      block |ಸಖಿತಂ ಕರೇಯ್ಯ ಪಣ್ಡಿತೋ। ಭದ್ದೋ ಸಪ್ಪುರಿಸೇನ ಸಙ್ಗಮೋ॥|
    count |೧೦೧೯|
      block |ಪಸ್ಸ ಚಿತ್ತಕತಂ ಬಿಮ್ಬಂ…ಪೇ॰… ಯಸ್ಸ ನತ್ಥಿ ಧುವಂ ಠಿತಿ॥|
    count |೧೦೨೦|
      block |ಪಸ್ಸ ಚಿತ್ತಕತಂ ಬಿಮ್ಬಂ…ಪೇ॰… ವತ್ಥೇಹಿ ಸೋಭತಿ॥|
    count |೧೦೨೧|
      block |ಅಲತ್ತಕಕತಾ …ಪೇ॰… ನೋ ಚ ಪಾರಗವೇಸಿನೋ॥|
    count |೧೦೨೨|
      block |ಅಟ್ಠಪದಕತಾ…ಪೇ॰… ನೋ ಚ ಪಾರಗವೇಸಿನೋ॥|
    count |೧೦೨೩|
      block |ಅಞ್ಜನೀವ ನವಾ…ಪೇ॰… ನೋ ಚ ಪಾರಗವೇಸಿನೋ॥|
    count |೧೦೨೪|
      block |ಬಹುಸ್ಸುತೋ ಚಿತ್ತಕಥೀ। ಬುದ್ಧಸ್ಸ ಪರಿಚಾರಕೋ।|
      block |ಪನ್ನಭಾರೋ ವಿಸಞ್ಞುತ್ತೋ। ಸೇಯ್ಯಂ ಕಪ್ಪೇತಿ ಗೋತಮೋ॥|
    count |೧೦೨೫|
      block |ಖೀಣಾಸವೋ ವಿಸಞ್ಞುತ್ತೋ। ಸಙ್ಗಾತೀತೋ ಸುನಿಬ್ಬುತೋ।|
      block |ಧಾರೇತಿ ಅನ್ತಿಮಂ ದೇಹಂ। ಜಾತಿಮರಣಪಾರಗೂ॥|
    count |೧೦೨೬|
      block |ಯಸ್ಮಿಂ ಪತಿಟ್ಠಿತಾ ಧಮ್ಮಾ। ಬುದ್ಧಸ್ಸಾದಿಚ್ಚಬನ್ಧುನೋ।|
      block |ನಿಬ್ಬಾನಗಮನೇ ಮಗ್ಗೇ। ಸೋಯಂ ತಿಟ್ಠತಿ ಗೋತಮೋ॥|
    count |೧೦೨೭|
      block |ದ್ವಾಸೀತಿ ಬುದ್ಧತೋ ಗಣ್ಹಿಂ। ದ್ವೇ ಸಹಸ್ಸಾನಿ ಭಿಕ್ಖುತೋ।|
      block |ಚತುರಾಸೀತಿಸಹಸ್ಸಾನಿ। ಯೇ ಮೇ ಧಮ್ಮಾ ಪವತ್ತಿನೋ॥|
    count |೧೦೨೮|
      block |ಅಪ್ಪಸ್ಸುತಾಯಂ ಪುರಿಸೋ। ಬಲಿಬದ್ದೋವ ಜೀರತಿ।|
      block |ಮಂಸಾನಿ ತಸ್ಸ ವಡ್ಢನ್ತಿ। ಪಞ್ಞಾ ತಸ್ಸ ನ ವಡ್ಢತಿ॥|
    count |೧೦೨೯|
      block |ಬಹುಸ್ಸುತೋ ಅಪ್ಪಸ್ಸುತಂ। ಯೋ ಸುತೇನಾತಿಮಞ್ಞತಿ।|
      block |ಅನ್ಧೋ ಪದೀಪಧಾರೋವ। ತಥೇವ ಪಟಿಭಾತಿ ಮಂ॥|
    count |೧೦೩೦|
      block |ಬಹುಸ್ಸುತಂ ಉಪಾಸೇಯ್ಯ। ಸುತಞ್ಚ ನ ವಿನಾಸಯೇ।|
      block |ತಂ ಮೂಲಂ ಬ್ರಹ್ಮಚರಿಯಸ್ಸ। ತಸ್ಮಾ ಧಮ್ಮಧರೋ ಸಿಯಾ॥|
    count |೧೦೩೧|
      block |ಪುಬ್ಬಾಪರಞ್ಞೂ ಅತ್ಥಞ್ಞೂ। ನಿರುತ್ತಿಪದಕೋವಿದೋ।|
      block |ಸುಗ್ಗಹೀತಞ್ಚ ಗಣ್ಹಾತಿ। ಅತ್ಥಞ್ಚೋಪಪರಿಕ್ಖತಿ॥|
    count |೧೦೩೨|
      block |ಖನ್ತ್ಯಾ ಛನ್ದಿಕತೋ ಹೋತಿ। ಉಸ್ಸಹಿತ್ವಾ ತುಲೇತಿ ತಂ।|
      block |ಸಮಯೇ ಸೋ ಪದಹತಿ। ಅಜ್ಝತ್ತಂ ಸುಸಮಾಹಿತೋ॥|
    count |೧೦೩೩|
      block |ಬಹುಸ್ಸುತಂ ಧಮ್ಮಧರಂ। ಸಪ್ಪಞ್ಞಂ ಬುದ್ಧಸಾವಕಂ।|
      block |ಧಮ್ಮವಿಞ್ಞಾಣಮಾಕಙ್ಖಂ। ತಂ ಭಜೇಥ ತಥಾವಿಧಂ॥|
    count |೧೦೩೪|
      block |ಬಹುಸ್ಸುತೋ ಧಮ್ಮಧರೋ। ಕೋಸಾರಕ್ಖೋ ಮಹೇಸಿನೋ।|
      block |ಚಕ್ಖು ಸಬ್ಬಸ್ಸ ಲೋಕಸ್ಸ। ಪೂಜನೀಯೋ ಬಹುಸ್ಸುತೋ॥|
    count |೧೦೩೫|
      block |ಧಮ್ಮಾರಾಮೋ ಧಮ್ಮರತೋ। ಧಮ್ಮಂ ಅನುವಿಚಿನ್ತಯಂ।|
      block |ಧಮ್ಮಂ ಅನುಸ್ಸರಂ ಭಿಕ್ಖು। ಸದ್ಧಮ್ಮಾ ನ ಪರಿಹಾಯತಿ॥|
    count |೧೦೩೬|
      block |ಕಾಯಮಚ್ಛೇರಗರುನೋ। ಹಿಯ್ಯಮಾನೇ ಅನುಟ್ಠಹೇ।|
      block |ಸರೀರಸುಖಗಿದ್ಧಸ್ಸ। ಕುತೋ ಸಮಣಫಾಸುತಾ॥|
    count |೧೦೩೭|
      block |ನ ಪಕ್ಖನ್ತಿ ದಿಸಾ ಸಬ್ಬಾ। ಧಮ್ಮಾ ನ ಪಟಿಭನ್ತಿ ಮಂ।|
      block |ಗತೇ ಕಲ್ಯಾಣಮಿತ್ತಮ್ಹಿ। ಅನ್ಧಕಾರಂವ ಖಾಯತಿ॥|
    count |೧೦೩೮|
      block |ಅಬ್ಭತೀತಸಹಾಯಸ್ಸ। ಅತೀತಗತಸತ್ಥುನೋ।|
      block |ನತ್ಥಿ ಏತಾದಿಸಂ ಮಿತ್ತಂ। ಯಥಾ ಕಾಯಗತಾ ಸತಿ॥|
    count |೧೦೩೯|
      block |ಯೇ ಪುರಾಣಾ ಅತೀತಾ ತೇ। ನವೇಹಿ ನ ಸಮೇತಿ ಮೇ।|
      block |ಸ್ವಜ್ಜ ಏಕೋವ ಝಾಯಾಮಿ। ವಸ್ಸುಪೇತೋವ ಪಕ್ಖಿಮಾ॥|
    count |೧೦೪೦|
      block |ದಸ್ಸನಾಯ ಅಭಿಕ್ಕನ್ತೇ। ನಾನಾವೇರಜ್ಜಕೇ ಬಹೂ।|
      block |ಮಾ ವಾರಯಿತ್ಥ ಸೋತಾರೋ। ಪಸ್ಸನ್ತು ಸಮಯೋ ಮಮಂ॥|
    count |೧೦೪೧|
      block |ದಸ್ಸನಾಯ ಅಭಿಕ್ಕನ್ತೇ। ನಾನಾವೇರಜ್ಜಕೇ ಪುಥು।|
      block |ಕರೋತಿ ಸತ್ಥಾ ಓಕಾಸಂ। ನ ನಿವಾರೇತಿ ಚಕ್ಖುಮಾ॥|
    count |೧೦೪೨|
      block |ಪಣ್ಣವೀಸತಿವಸ್ಸಾನಿ। ಸೇಖಭೂತಸ್ಸ ಮೇ ಸತೋ।|
      block |ನ ಕಾಮಸಞ್ಞಾ ಉಪ್ಪಜ್ಜಿ। ಪಸ್ಸ ಧಮ್ಮಸುಧಮ್ಮತಂ॥|
    count |೧೦೪೩|
      block |ಪಣ್ಣವೀಸತಿವಸ್ಸಾನಿ। ಸೇಖಭೂತಸ್ಸ ಮೇ ಸತೋ।|
      block |ನ ದೋಸಸಞ್ಞಾ ಉಪ್ಪಜ್ಜಿ। ಪಸ್ಸ ಧಮ್ಮಸುಧಮ್ಮತಂ॥|
    count |೧೦೪೪|
      block |ಪಣ್ಣವೀಸತಿವಸ್ಸಾನಿ। ಭಗವನ್ತಂ ಉಪಟ್ಠಹಿಂ।|
      block |ಮೇತ್ತೇನ ಕಾಯಕಮ್ಮೇನ। ಛಾಯಾವ ಅನಪಾಯಿನೀ॥|
    count |೧೦೪೫|
      block |ಪಣ್ಣವೀಸತಿವಸ್ಸಾನಿ। ಭಗವನ್ತಂ ಉಪಟ್ಠಹಿಂ।|
      block |ಮೇತ್ತೇನ ವಚೀಕಮ್ಮೇನ। ಛಾಯಾವ ಅನಪಾಯಿನೀ॥|
    count |೧೦೪೬|
      block |ಪಣ್ಣವೀಸತಿವಸ್ಸಾನಿ। ಭಗವನ್ತಂ ಉಪಟ್ಠಹಿಂ।|
      block |ಮೇತ್ತೇನ ಮನೋಕಮ್ಮೇನ। ಛಾಯಾವ ಅನಪಾಯಿನೀ॥|
    count |೧೦೪೭|
      block |ಬುದ್ಧಸ್ಸ ಚಙ್ಕಮನ್ತಸ್ಸ। ಪಿಟ್ಠಿತೋ ಅನುಚಙ್ಕಮಿಂ।|
      block |ಧಮ್ಮೇ ದೇಸಿಯಮಾನಮ್ಹಿ। ಞಾಣಂ ಮೇ ಉದಪಜ್ಜಥ॥|
    count |೧೦೪೮|
      block |ಅಹಂ ಸಕರಣೀಯೋಮ್ಹಿ। ಸೇಖೋ ಅಪ್ಪತ್ತಮಾನಸೋ।|
      block |ಸತ್ಥು ಚ ಪರಿನಿಬ್ಬಾನಂ। ಯೋ ಅಮ್ಹಂ ಅನುಕಮ್ಪಕೋ॥|
    count |೧೦೪೯|
      block |ತದಾಸಿ ಯಂ ಭಿಂಸನಕಂ। ತದಾಸಿ ಲೋಮಹಂಸನಂ।|
      block |ಸಬ್ಬಾಕಾರವರೂಪೇತೇ। ಸಮ್ಬುದ್ಧೇ ಪರಿನಿಬ್ಬುತೇ॥|
    count |೧೦೫೦|
      block |ಬಹುಸ್ಸುತೋ ಧಮ್ಮಧರೋ। ಕೋಸಾರಕ್ಖೋ ಮಹೇಸಿನೋ।|
      block |ಚಕ್ಖು ಸಬ್ಬಸ್ಸ ಲೋಕಸ್ಸ। ಆನನ್ದೋ ಪರಿನಿಬ್ಬುತೋ॥|
    count |೧೦೫೧|
      block |ಬಹುಸ್ಸುತೋ ಧಮ್ಮಧರೋ। ಕೋಸಾರಕ್ಖೋ ಮಹೇಸಿನೋ।|
      block |ಚಕ್ಖು ಸಬ್ಬಸ್ಸ ಲೋಕಸ್ಸ। ಅನ್ಧಕಾರೇ ತಮೋನುದೋ॥|
    count |೧೦೫೨|
      block |ಗತಿಮನ್ತೋ ಸತಿಮನ್ತೋ। ಧಿತಿಮನ್ತೋ ಚ ಯೋ ಇಸಿ।|
      block |ಸದ್ಧಮ್ಮಧಾರಕೋ ಥೇರೋ। ಆನನ್ದೋ ರತನಾಕರೋ॥|
    count |೧೦೫೩|
      block |ಪರಿಚಿಣ್ಣೋ ಮಯಾ ಸತ್ಥಾ। ಕತಂ ಬುದ್ಧಸ್ಸ ಸಾಸನಂ।|
      block |ಓಹಿತೋ ಗರುಕೋ ಭಾರೋ। ನತ್ಥಿ ದಾನಿ ಪುನಬ್ಭವೋತಿ॥|
      block |ಫುಸ್ಸೋಪತಿಸ್ಸೋ ಆನನ್ದೋ। ತಯೋತಿಮೇ ಪಕಿತ್ತಿತಾ।|
      block |ಗಾಥಾಯೋ ತತ್ಥ ಸಙ್ಖಾತಾ। ಸತಂ ಪಞ್ಚ ಚ ಉತ್ತರೀತಿ।|
    stand |… ಆನನ್ದೋ ಥೇರೋ…।|
    stand |ತಿಂಸನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
