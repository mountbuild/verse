block |೭॥ ಸತ್ತಕನಿಪಾತೋ|
  block |೧॥ ಸುನ್ದರಸಮುದ್ದತ್ಥೇರಗಾಥಾ|
    count |೪೫೯|
      block |ಅಲಙ್ಕತಾ ಸುವಸನಾ। ಮಾಲಧಾರೀ ವಿಭೂಸಿತಾ।|
      block |ಅಲತ್ತಕಕತಾಪಾದಾ। ಪಾದುಕಾರುಯ್ಹ ವೇಸಿಕಾ॥|
    count |೪೬೦|
      block |ಪಾದುಕಾ ಓರುಹಿತ್ವಾನ। ಪುರತೋ ಪಞ್ಜಲೀಕತಾ।|
      block |ಸಾ ಮಂ ಸಣ್ಹೇನ ಮುದುನಾ। ಮ್ಹಿತಪುಬ್ಬಂ ಅಭಾಸಥ॥|
    count |೪೬೧|
      block |ಯುವಾಸಿ ತ್ವಂ ಪಬ್ಬಜಿತೋ। ತಿಟ್ಠಾಹಿ ಮಮ ಸಾಸನೇ।|
      block |ಭುಞ್ಜ ಮಾನುಸಕೇ ಕಾಮೇ। ಅಹಂ ವಿತ್ತಂ ದದಾಮಿ ತೇ।|
      block |ಸಚ್ಚಂ ತೇ ಪಟಿಜಾನಾಮಿ। ಅಗ್ಗಿಂ ವಾ ತೇ ಹರಾಮಹಂ॥|
    count |೪೬೨|
      block |ಯದಾ ಜಿಣ್ಣಾ ಭವಿಸ್ಸಾಮ। ಉಭೋ ದಣ್ಡಪರಾಯನಾ।|
      block |ಉಭೋಪಿ ಪಬ್ಬಜಿಸ್ಸಾಮ। ಉಭಯತ್ಥ ಕಟಗ್ಗಹೋ॥|
    count |೪೬೩|
      block |ತಞ್ಚ ದಿಸ್ವಾನ ಯಾಚನ್ತಿಂ। ವೇಸಿಕಂ ಪಞ್ಜಲೀಕತಂ।|
      block |ಅಲಙ್ಕತಂ ಸುವಸನಂ। ಮಚ್ಚುಪಾಸಂವ ಓಡ್ಡಿತಂ॥|
    count |೪೬೪|
      block |ತತೋ ಮೇ ಮನಸೀಕಾರೋ…ಪೇ॰… ನಿಬ್ಬಿದಾ ಸಮತಿಟ್ಠಥ॥|
    count |೪೬೫|
      block |ತತೋ ಚಿತ್ತಂ ವಿಮುಚ್ಚಿ ಮೇ…ಪೇ॰… ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಸುನ್ದರಸಮುದ್ದೋ ಥೇರೋ…।|
  block |೨॥ ಲಕುಣ್ಡಕಭದ್ದಿಯತ್ಥೇರಗಾಥಾ|
    count |೪೬೬|
      block |ಪರೇ ಅಮ್ಬಾಟಕಾರಾಮೇ। ವನಸಣ್ಡಮ್ಹಿ ಭದ್ದಿಯೋ।|
      block |ಸಮೂಲಂ ತಣ್ಹಮಬ್ಬುಯ್ಹ। ತತ್ಥ ಭದ್ದೋವ ಝಾಯತಿ॥|
    count |೪೬೭|
      block |ರಮನ್ತೇಕೇ ಮುದಿಙ್ಗೇಹಿ। ವೀಣಾಹಿ ಪಣವೇಹಿ ಚ।|
      block |ಅಹಞ್ಚ ರುಕ್ಖಮೂಲಸ್ಮಿಂ। ರತೋ ಬುದ್ಧಸ್ಸ ಸಾಸನೇ॥|
    count |೪೬೮|
      block |ಬುದ್ಧೋ ಚೇ ಮೇ ವರಂ ದಜ್ಜಾ। ಸೋ ಚ ಲಬ್ಭೇಥ ಮೇ ವರೋ।|
      block |ಗಣ್ಹೇಹಂ ಸಬ್ಬಲೋಕಸ್ಸ। ನಿಚ್ಚಂ ಕಾಯಗತಂ ಸತಿಂ॥|
    count |೪೬೯|
      block |ಯೇ ಮಂ ರೂಪೇನ ಪಾಮಿಂಸು। ಯೇ ಚ ಘೋಸೇನ ಅನ್ವಗೂ।|
      block |ಛನ್ದರಾಗವಸೂಪೇತಾ। ನ ಮಂ ಜಾನನ್ತಿ ತೇ ಜನಾ॥|
    count |೪೭೦|
      block |ಅಜ್ಝತ್ತಞ್ಚ ನ ಜಾನಾತಿ। ಬಹಿದ್ಧಾ ಚ ನ ಪಸ್ಸತಿ।|
      block |ಸಮನ್ತಾವರಣೋ ಬಾಲೋ। ಸ ವೇ ಘೋಸೇನ ವುಯ್ಹತಿ॥|
    count |೪೭೧|
      block |ಅಜ್ಝತ್ತಞ್ಚ ನ ಜಾನಾತಿ। ಬಹಿದ್ಧಾ ಚ ವಿಪಸ್ಸತಿ।|
      block |ಬಹಿದ್ಧಾ ಫಲದಸ್ಸಾವೀ। ಸೋಪಿ ಘೋಸೇನ ವುಯ್ಹತಿ॥|
    count |೪೭೨|
      block |ಅಜ್ಝತ್ತಞ್ಚ ಪಜಾನಾತಿ। ಬಹಿದ್ಧಾ ಚ ವಿಪಸ್ಸತಿ।|
      block |ಅನಾವರಣದಸ್ಸಾವೀ। ನ ಸೋ ಘೋಸೇನ ವುಯ್ಹತೀತಿ॥|
    stand |… ಲಕುಣ್ಡಕಭದ್ದಿಯೋ ಥೇರೋ…।|
  block |೩॥ ಭದ್ದತ್ಥೇರಗಾಥಾ|
    count |೪೭೩|
      block |ಏಕಪುತ್ತೋ ಅಹಂ ಆಸಿಂ। ಪಿಯೋ ಮಾತು ಪಿಯೋ ಪಿತು।|
      block |ಬಹೂಹಿ ವತಚರಿಯಾಹಿ। ಲದ್ಧೋ ಆಯಾಚನಾಹಿ ಚ॥|
    count |೪೭೪|
      block |ತೇ ಚ ಮಂ ಅನುಕಮ್ಪಾಯ। ಅತ್ಥಕಾಮಾ ಹಿತೇಸಿನೋ।|
      block |ಉಭೋ ಪಿತಾ ಚ ಮಾತಾ ಚ। ಬುದ್ಧಸ್ಸ ಉಪನಾಮಯುಂ॥|
    count |೪೭೫|
      block |ಕಿಚ್ಛಾ ಲದ್ಧೋ ಅಯಂ ಪುತ್ತೋ। ಸುಖುಮಾಲೋ ಸುಖೇಧಿತೋ।|
      block |ಇಮಂ ದದಾಮ ತೇ ನಾಥ। ಜಿನಸ್ಸ ಪರಿಚಾರಕಂ॥|
    count |೪೭೬|
      block |ಸತ್ಥಾ ಚ ಮಂ ಪಟಿಗ್ಗಯ್ಹ। ಆನನ್ದಂ ಏತದಬ್ರವಿ।|
      block |ಪಬ್ಬಾಜೇಹಿ ಇಮಂ ಖಿಪ್ಪಂ। ಹೇಸ್ಸತ್ಯಾಜಾನಿಯೋ ಅಯಂ॥|
    count |೪೭೭|
      block |ಪಬ್ಬಾಜೇತ್ವಾನ ಮಂ ಸತ್ಥಾ। ವಿಹಾರಂ ಪಾವಿಸೀ ಜಿನೋ।|
      block |ಅನೋಗ್ಗತಸ್ಮಿಂ ಸೂರಿಯಸ್ಮಿಂ। ತತೋ ಚಿತ್ತಂ ವಿಮುಚ್ಚಿ ಮೇ॥|
    count |೪೭೮|
      block |ತತೋ ಸತ್ಥಾ ನಿರಾಕತ್ವಾ। ಪಟಿಸಲ್ಲಾನವುಟ್ಠಿತೋ।|
      block |ಏಹಿ ಭದ್ದಾತಿ ಮಂ ಆಹ। ಸಾ ಮೇ ಆಸೂಪಸಮ್ಪದಾ॥|
    count |೪೭೯|
      block |ಜಾತಿಯಾ ಸತ್ತವಸ್ಸೇನ। ಲದ್ಧಾ ಮೇ ಉಪಸಮ್ಪದಾ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಅಹೋ ಧಮ್ಮಸುಧಮ್ಮತಾತಿ॥|
    stand |… ಭದ್ದೋ ಥೇರೋ…।|
  block |೪॥ ಸೋಪಾಕತ್ಥೇರಗಾಥಾ|
    count |೪೮೦|
      block |ದಿಸ್ವಾ ಪಾಸಾದಛಾಯಾಯಂ। ಚಙ್ಕಮನ್ತಂ ನರುತ್ತಮಂ।|
      block |ತತ್ಥ ನಂ ಉಪಸಙ್ಕಮ್ಮ। ವನ್ದಿಸ್ಸಂ ಪುರಿಸುತ್ತಮಂ॥|
    count |೪೮೧|
      block |ಏಕಂಸಂ ಚೀವರಂ ಕತ್ವಾ। ಸಂಹರಿತ್ವಾನ ಪಾಣಯೋ।|
      block |ಅನುಚಙ್ಕಮಿಸ್ಸಂ ವಿರಜಂ। ಸಬ್ಬಸತ್ತಾನಮುತ್ತಮಂ॥|
    count |೪೮೨|
      block |ತತೋ ಪಞ್ಹೇ ಅಪುಚ್ಛಿ ಮಂ। ಪಞ್ಹಾನಂ ಕೋವಿದೋ ವಿದೂ।|
      block |ಅಚ್ಛಮ್ಭೀ ಚ ಅಭೀತೋ ಚ। ಬ್ಯಾಕಾಸಿಂ ಸತ್ಥುನೋ ಅಹಂ॥|
    count |೪೮೩|
      block |ವಿಸ್ಸಜ್ಜಿತೇಸು ಪಞ್ಹೇಸು। ಅನುಮೋದಿ ತಥಾಗತೋ।|
      block |ಭಿಕ್ಖುಸಙ್ಘಂ ವಿಲೋಕೇತ್ವಾ। ಇಮಮತ್ಥಂ ಅಭಾಸಥ॥|
    count |೪೮೪|
      block |ಲಾಭಾ ಅಙ್ಗಾನಂ ಮಗಧಾನಂ। ಯೇಸಾಯಂ ಪರಿಭುಞ್ಜತಿ।|
      block |ಚೀವರಂ ಪಿಣ್ಡಪಾತಞ್ಚ। ಪಚ್ಚಯಂ ಸಯನಾಸನಂ।|
      block |ಪಚ್ಚುಟ್ಠಾನಞ್ಚ ಸಾಮೀಚಿಂ। ತೇಸಂ ಲಾಭಾತಿ ಚಾಬ್ರವಿ॥|
    count |೪೮೫|
      block |ಅಜ್ಜತಗ್ಗೇ ಮಂ ಸೋಪಾಕ। ದಸ್ಸನಾಯೋಪಸಙ್ಕಮ।|
      block |ಏಸಾ ಚೇವ ತೇ ಸೋಪಾಕ। ಭವತು ಉಪಸಮ್ಪದಾ॥|
    count |೪೮೬|
      block |ಜಾತಿಯಾ ಸತ್ತವಸ್ಸೋಹಂ। ಲದ್ಧಾನ ಉಪಸಮ್ಪದಂ।|
      block |ಧಾರೇಮಿ ಅನ್ತಿಮಂ ದೇಹಂ। ಅಹೋ ಧಮ್ಮಸುಧಮ್ಮತಾತಿ॥|
    stand |… ಸೋಪಾಕೋ ಥೇರೋ…।|
  block |೫॥ ಸರಭಙ್ಗತ್ಥೇರಗಾಥಾ|
    count |೪೮೭|
      block |ಸರೇ ಹತ್ಥೇಹಿ ಭಞ್ಜಿತ್ವಾ। ಕತ್ವಾನ ಕುಟಿಮಚ್ಛಿಸಂ।|
      block |ತೇನ ಮೇ ಸರಭಙ್ಗೋತಿ। ನಾಮಂ ಸಮ್ಮುತಿಯಾ ಅಹು॥|
    count |೪೮೮|
      block |ನ ಮಯ್ಹಂ ಕಪ್ಪತೇ ಅಜ್ಜ। ಸರೇ ಹತ್ಥೇಹಿ ಭಞ್ಜಿತುಂ।|
      block |ಸಿಕ್ಖಾಪದಾ ನೋ ಪಞ್ಞತ್ತಾ। ಗೋತಮೇನ ಯಸಸ್ಸಿನಾ॥|
    count |೪೮೯|
      block |ಸಕಲಂ ಸಮತ್ತಂ ರೋಗಂ। ಸರಭಙ್ಗೋ ನಾದ್ದಸಂ ಪುಬ್ಬೇ।|
      block |ಸೋಯಂ ರೋಗೋ ದಿಟ್ಠೋ। ವಚನಕರೇನಾತಿದೇವಸ್ಸ॥|
    count |೪೯೦|
      block |ಯೇನೇವ ಮಗ್ಗೇನ ಗತೋ ವಿಪಸ್ಸೀ। ಯೇನೇವ ಮಗ್ಗೇನ ಸಿಖೀ ಚ ವೇಸ್ಸಭೂ।|
      block |ಕಕುಸನ್ಧಕೋಣಾಗಮನೋ ಚ ಕಸ್ಸಪೋ। ತೇನಞ್ಜಸೇನ ಅಗಮಾಸಿ ಗೋತಮೋ॥|
    count |೪೯೧|
      block |ವೀತತಣ್ಹಾ ಅನಾದಾನಾ। ಸತ್ತ ಬುದ್ಧಾ ಖಯೋಗಧಾ।|
      block |ಯೇಹಾಯಂ ದೇಸಿತೋ ಧಮ್ಮೋ। ಧಮ್ಮಭೂತೇಹಿ ತಾದಿಭಿ॥|
    count |೪೯೨|
      block |ಚತ್ತಾರಿ ಅರಿಯಸಚ್ಚಾನಿ। ಅನುಕಮ್ಪಾಯ ಪಾಣಿನಂ।|
      block |ದುಕ್ಖಂ ಸಮುದಯೋ ಮಗ್ಗೋ। ನಿರೋಧೋ ದುಕ್ಖಸಙ್ಖಯೋ॥|
    count |೪೯೩|
      block |ಯಸ್ಮಿಂ ನಿವತ್ತತೇ ದುಕ್ಖಂ। ಸಂಸಾರಸ್ಮಿಂ ಅನನ್ತಕಂ।|
      block |ಭೇದಾ ಇಮಸ್ಸ ಕಾಯಸ್ಸ। ಜೀವಿತಸ್ಸ ಚ ಸಙ್ಖಯಾ।|
      block |ಅಞ್ಞೋ ಪುನಬ್ಭವೋ ನತ್ಥಿ। ಸುವಿಮುತ್ತೋಮ್ಹಿ ಸಬ್ಬಧೀತಿ॥|
      block |ಸುನ್ದರಸಮುದ್ದೋ ಥೇರೋ। ಥೇರೋ ಲಕುಣ್ಡಭದ್ದಿಯೋ।|
      block |ಭದ್ದೋ ಥೇರೋ ಚ ಸೋಪಾಕೋ। ಸರಭಙ್ಗೋ ಮಹಾಇಸಿ।|
      block |ಸತ್ತಕೇ ಪಞ್ಚಕಾ ಥೇರಾ। ಗಾಥಾಯೋ ಪಞ್ಚತಿಂಸತೀತಿ॥|
    stand |… ಸರಭಙ್ಗೋ ಥೇರೋ…।|
    stand |ಸತ್ತಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
