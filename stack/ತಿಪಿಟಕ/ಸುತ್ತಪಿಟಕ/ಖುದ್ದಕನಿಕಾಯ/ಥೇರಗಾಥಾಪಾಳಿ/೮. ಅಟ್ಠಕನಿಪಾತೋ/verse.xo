block |೮॥ ಅಟ್ಠಕನಿಪಾತೋ|
  block |೧॥ ಮಹಾಕಚ್ಚಾಯನತ್ಥೇರಗಾಥಾ|
    count |೪೯೪|
      block |ಕಮ್ಮಂ ಬಹುಕಂ ನ ಕಾರಯೇ। ಪರಿವಜ್ಜೇಯ್ಯ ಜನಂ ನ ಉಯ್ಯಮೇ।|
      block |ಸೋ ಉಸ್ಸುಕ್ಕೋ ರಸಾನುಗಿದ್ಧೋ। ಅತ್ಥಂ ರಿಞ್ಚತಿ ಯೋ ಸುಖಾಧಿವಾಹೋ॥|
    count |೪೯೫|
      block |ಪಙ್ಕೋತಿ ಹಿ ನಂ ಅವೇದಯುಂ। ಯಾಯಂ ವನ್ದನಪೂಜನಾ ಕುಲೇಸು।|
      block |ಸುಖುಮಂ ಸಲ್ಲಂ ದುರುಬ್ಬಹಂ। ಸಕ್ಕಾರೋ ಕಾಪುರಿಸೇನ ದುಜ್ಜಹೋ॥|
    count |೪೯೬|
      block |ನ ಪರಸ್ಸುಪನಿಧಾಯ। ಕಮ್ಮಂ ಮಚ್ಚಸ್ಸ ಪಾಪಕಂ।|
      block |ಅತ್ತನಾ ತಂ ನ ಸೇವೇಯ್ಯ। ಕಮ್ಮಬನ್ಧೂಹಿ ಮಾತಿಯಾ॥|
    count |೪೯೭|
      block |ನ ಪರೇ ವಚನಾ ಚೋರೋ। ನ ಪರೇ ವಚನಾ ಮುನಿ।|
      block |ಅತ್ತಾ ಚ ನಂ ಯಥಾವೇದಿ। ದೇವಾಪಿ ನಂ ತಥಾ ವಿದೂ॥|
    count |೪೯೮|
      block |ಪರೇ ಚ ನ ವಿಜಾನನ್ತಿ। ಮಯಮೇತ್ಥ ಯಮಾಮಸೇ।|
      block |ಯೇ ಚ ತತ್ಥ ವಿಜಾನನ್ತಿ। ತತೋ ಸಮ್ಮನ್ತಿ ಮೇಧಗಾ॥|
    count |೪೯೯|
      block |ಜೀವತೇ ವಾಪಿ ಸಪ್ಪಞ್ಞೋ। ಅಪಿ ವಿತ್ತಪರಿಕ್ಖಯೋ।|
      block |ಪಞ್ಞಾಯ ಚ ಅಲಾಭೇನ। ವಿತ್ತವಾಪಿ ನ ಜೀವತಿ॥|
    count |೫೦೦|
      block |ಸಬ್ಬಂ ಸುಣಾತಿ ಸೋತೇನ। ಸಬ್ಬಂ ಪಸ್ಸತಿ ಚಕ್ಖುನಾ।|
      block |ನ ಚ ದಿಟ್ಠಂ ಸುತಂ ಧೀರೋ। ಸಬ್ಬಂ ಉಜ್ಝಿತುಮರಹತಿ॥|
    count |೫೦೧|
      block |ಚಕ್ಖುಮಾಸ್ಸ ಯಥಾ ಅನ್ಧೋ। ಸೋತವಾ ಬಧಿರೋ ಯಥಾ।|
      block |ಪಞ್ಞವಾಸ್ಸ ಯಥಾ ಮೂಗೋ। ಬಲವಾ ದುಬ್ಬಲೋರಿವ।|
      block |ಅಥ ಅತ್ಥೇ ಸಮುಪ್ಪನ್ನೇ। ಸಯೇಥ ಮತಸಾಯಿಕನ್ತಿ॥|
    stand |… ಮಹಾಕಚ್ಚಾಯನೋ ಥೇರೋ…।|
  block |೨॥ ಸಿರಿಮಿತ್ತತ್ಥೇರಗಾಥಾ|
    count |೫೦೨|
      block |ಅಕ್ಕೋಧನೋನುಪನಾಹೀ। ಅಮಾಯೋ ರಿತ್ತಪೇಸುಣೋ।|
      block |ಸ ವೇ ತಾದಿಸಕೋ ಭಿಕ್ಖು। ಏವಂ ಪೇಚ್ಚ ನ ಸೋಚತಿ॥|
    count |೫೦೩|
      block |ಅಕ್ಕೋಧನೋನುಪನಾಹೀ। ಅಮಾಯೋ ರಿತ್ತಪೇಸುಣೋ।|
      block |ಗುತ್ತದ್ವಾರೋ ಸದಾ ಭಿಕ್ಖು। ಏವಂ ಪೇಚ್ಚ ನ ಸೋಚತಿ॥|
    count |೫೦೪|
      block |ಅಕ್ಕೋಧನೋನುಪನಾಹೀ। ಅಮಾಯೋ ರಿತ್ತಪೇಸುಣೋ।|
      block |ಕಲ್ಯಾಣಸೀಲೋ ಸೋ ಭಿಕ್ಖು। ಏವಂ ಪೇಚ್ಚ ನ ಸೋಚತಿ॥|
    count |೫೦೫|
      block |ಅಕ್ಕೋಧನೋನುಪನಾಹೀ। ಅಮಾಯೋ ರಿತ್ತಪೇಸುಣೋ।|
      block |ಕಲ್ಯಾಣಮಿತ್ತೋ ಸೋ ಭಿಕ್ಖು। ಏವಂ ಪೇಚ್ಚ ನ ಸೋಚತಿ॥|
    count |೫೦೬|
      block |ಅಕ್ಕೋಧನೋನುಪನಾಹೀ। ಅಮಾಯೋ ರಿತ್ತಪೇಸುಣೋ।|
      block |ಕಲ್ಯಾಣಪಞ್ಞೋ ಸೋ ಭಿಕ್ಖು। ಏವಂ ಪೇಚ್ಚ ನ ಸೋಚತಿ॥|
    count |೫೦೭|
      block |ಯಸ್ಸ ಸದ್ಧಾ ತಥಾಗತೇ। ಅಚಲಾ ಸುಪ್ಪತಿಟ್ಠಿತಾ।|
      block |ಸೀಲಞ್ಚ ಯಸ್ಸ ಕಲ್ಯಾಣಂ। ಅರಿಯಕನ್ತಂ ಪಸಂಸಿತಂ॥|
    count |೫೦೮|
      block |ಸಙ್ಘೇ ಪಸಾದೋ ಯಸ್ಸತ್ಥಿ। ಉಜುಭೂತಞ್ಚ ದಸ್ಸನಂ।|
      block |ಅದಲಿದ್ದೋತಿ ತಂ ಆಹು। ಅಮೋಘಂ ತಸ್ಸ ಜೀವಿತಂ॥|
    count |೫೦೯|
      block |ತಸ್ಮಾ ಸದ್ಧಞ್ಚ ಸೀಲಞ್ಚ। ಪಸಾದಂ ಧಮ್ಮದಸ್ಸನಂ।|
      block |ಅನುಯುಞ್ಜೇಥ ಮೇಧಾವೀ। ಸರಂ ಬುದ್ಧಾನ ಸಾಸನನ್ತಿ॥|
    stand |… ಸಿರಿಮಿತ್ತೋ ಥೇರೋ…।|
  block |೩॥ ಮಹಾಪನ್ಥಕತ್ಥೇರಗಾಥಾ|
    count |೫೧೦|
      block |ಯದಾ ಪಠಮಮದ್ದಕ್ಖಿಂ। ಸತ್ಥಾರಮಕುತೋಭಯಂ।|
      block |ತತೋ ಮೇ ಅಹು ಸಂವೇಗೋ। ಪಸ್ಸಿತ್ವಾ ಪುರಿಸುತ್ತಮಂ॥|
    count |೫೧೧|
      block |ಸಿರಿಂ ಹತ್ಥೇಹಿ ಪಾದೇಹಿ। ಯೋ ಪಣಾಮೇಯ್ಯ ಆಗತಂ।|
      block |ಏತಾದಿಸಂ ಸೋ ಸತ್ಥಾರಂ। ಆರಾಧೇತ್ವಾ ವಿರಾಧಯೇ॥|
    count |೫೧೨|
      block |ತದಾಹಂ ಪುತ್ತದಾರಞ್ಚ। ಧನಧಞ್ಞಞ್ಚ ಛಡ್ಡಯಿಂ।|
      block |ಕೇಸಮಸ್ಸೂನಿ ಛೇದೇತ್ವಾ। ಪಬ್ಬಜಿಂ ಅನಗಾರಿಯಂ॥|
    count |೫೧೩|
      block |ಸಿಕ್ಖಾಸಾಜೀವಸಮ್ಪನ್ನೋ। ಇನ್ದ್ರಿಯೇಸು ಸುಸಂವುತೋ।|
      block |ನಮಸ್ಸಮಾನೋ ಸಮ್ಬುದ್ಧಂ। ವಿಹಾಸಿಂ ಅಪರಾಜಿತೋ॥|
    count |೫೧೪|
      block |ತತೋ ಮೇ ಪಣಿಧೀ ಆಸಿ। ಚೇತಸೋ ಅಭಿಪತ್ಥಿತೋ।|
      block |ನ ನಿಸೀದೇ ಮುಹುತ್ತಮ್ಪಿ। ತಣ್ಹಾಸಲ್ಲೇ ಅನೂಹತೇ॥|
    count |೫೧೫|
      block |ತಸ್ಸ ಮೇವಂ ವಿಹರತೋ। ಪಸ್ಸ ವೀರಿಯಪರಕ್ಕಮಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೫೧೬|
      block |ಪುಬ್ಬೇನಿವಾಸಂ ಜಾನಾಮಿ। ದಿಬ್ಬಚಕ್ಖು ವಿಸೋಧಿತಂ।|
      block |ಅರಹಾ ದಕ್ಖಿಣೇಯ್ಯೋಮ್ಹಿ। ವಿಪ್ಪಮುತ್ತೋ ನಿರೂಪಧಿ॥|
    count |೫೧೭|
      block |ತತೋ ರತ್ಯಾ ವಿವಸಾನೇ। ಸೂರಿಯಸ್ಸುಗ್ಗಮನಂ ಪತಿ।|
      block |ಸಬ್ಬಂ ತಣ್ಹಂ ವಿಸೋಸೇತ್ವಾ। ಪಲ್ಲಙ್ಕೇನ ಉಪಾವಿಸಿನ್ತಿ॥|
      block |ಮಹಾಕಚ್ಚಾಯನೋ ಥೇರೋ। ಸಿರಿಮಿತ್ತೋ ಮಹಾಪನ್ಥಕೋ।|
      block |ಏತೇ ಅಟ್ಠನಿಪಾತಮ್ಹಿ। ಗಾಥಾಯೋ ಚತುವೀಸತೀತಿ॥|
    stand |… ಮಹಾಪನ್ಥಕೋ ಥೇರೋ…।|
    stand |ಅಟ್ಠಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
