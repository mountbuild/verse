block |೧೧॥ ಏಕಾದಸನಿಪಾತೋ|
  block |೧॥ ಸಂಕಿಚ್ಚತ್ಥೇರಗಾಥಾ|
    count |೫೯೭|
      block |ಕಿಂ ತವತ್ಥೋ ವನೇ ತಾತ। ಉಜ್ಜುಹಾನೋವ ಪಾವುಸೇ।|
      block |ವೇರಮ್ಭಾ ರಮಣೀಯಾ ತೇ। ಪವಿವೇಕೋ ಹಿ ಝಾಯಿನಂ॥|
    count |೫೯೮|
      block |ಯಥಾ ಅಬ್ಭಾನಿ ವೇರಮ್ಭೋ। ವಾತೋ ನುದತಿ ಪಾವುಸೇ।|
      block |ಸಞ್ಞಾ ಮೇ ಅಭಿಕಿರನ್ತಿ। ವಿವೇಕಪಟಿಸಞ್ಞುತಾ॥|
    count |೫೯೯|
      block |ಅಪಣ್ಡರೋ ಅಣ್ಡಸಮ್ಭವೋ। ಸೀವಥಿಕಾಯ ನಿಕೇತಚಾರಿಕೋ।|
      block |ಉಪ್ಪಾದಯತೇವ ಮೇ ಸತಿಂ। ಸನ್ದೇಹಸ್ಮಿಂ ವಿರಾಗನಿಸ್ಸಿತಂ॥|
    count |೬೦೦|
      block |ಯಞ್ಚ ಅಞ್ಞೇ ನ ರಕ್ಖನ್ತಿ। ಯೋ ಚ ಅಞ್ಞೇ ನ ರಕ್ಖತಿ।|
      block |ಸ ವೇ ಭಿಕ್ಖು ಸುಖಂ ಸೇತಿ। ಕಾಮೇಸು ಅನಪೇಕ್ಖವಾ॥|
    count |೬೦೧|
      block |ಅಚ್ಛೋದಿಕಾ ಪುಥುಸಿಲಾ। ಗೋನಙ್ಗುಲಮಿಗಾಯುತಾ।|
      block |ಅಮ್ಬುಸೇವಾಲಸಞ್ಛನ್ನಾ। ತೇ ಸೇಲಾ ರಮಯನ್ತಿ ಮಂ॥|
    count |೬೦೨|
      block |ವಸಿತಂ ಮೇ ಅರಞ್ಞೇಸು। ಕನ್ದರಾಸು ಗುಹಾಸು ಚ।|
      block |ಸೇನಾಸನೇಸು ಪನ್ತೇಸು। ವಾಳಮಿಗನಿಸೇವಿತೇ॥|
    count |೬೦೩|
      block |ಇಮೇ ಹಞ್ಞನ್ತು ವಜ್ಝನ್ತು। ದುಕ್ಖಂ ಪಪ್ಪೋನ್ತು ಪಾಣಿನೋ।|
      block |ಸಙ್ಕಪ್ಪಂ ನಾಭಿಜಾನಾಮಿ। ಅನರಿಯಂ ದೋಸಸಂಹಿತಂ॥|
    count |೬೦೪|
      block |ಪರಿಚಿಣ್ಣೋ ಮಯಾ ಸತ್ಥಾ। ಕತಂ ಬುದ್ಧಸ್ಸ ಸಾಸನಂ।|
      block |ಓಹಿತೋ ಗರುಕೋ ಭಾರೋ। ಭವನೇತ್ತಿ ಸಮೂಹತಾ॥|
    count |೬೦೫|
      block |ಯಸ್ಸ ಚತ್ಥಾಯ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
      block |ಸೋ ಮೇ ಅತ್ಥೋ ಅನುಪ್ಪತ್ತೋ। ಸಬ್ಬಸಂಯೋಜನಕ್ಖಯೋ॥|
    count |೬೦೬|
      block |ನಾಭಿನನ್ದಾಮಿ ಮರಣಂ। ನಾಭಿನನ್ದಾಮಿ ಜೀವಿತಂ।|
      block |ಕಾಲಞ್ಚ ಪಟಿಕಙ್ಖಾಮಿ। ನಿಬ್ಬಿಸಂ ಭತಕೋ ಯಥಾ॥|
    count |೬೦೭|
      block |ನಾಭಿನನ್ದಾಮಿ ಮರಣಂ। ನಾಭಿನನ್ದಾಮಿ ಜೀವಿತಂ।|
      block |ಕಾಲಞ್ಚ ಪಟಿಕಙ್ಖಾಮಿ। ಸಮ್ಪಜಾನೋ ಪತಿಸ್ಸತೋತಿ॥|
      block |ಸಂಕಿಚ್ಚಥೇರೋ ಏಕೋವ। ಕತಕಿಚ್ಚೋ ಅನಾಸವೋ।|
      block |ಏಕಾದಸನಿಪಾತಮ್ಹಿ। ಗಾಥಾ ಏಕಾದಸೇವ ಚಾತಿ॥|
    stand |… ಸಂಕಿಚ್ಚೋ ಥೇರೋ…।|
    stand |ಏಕಾದಸನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
