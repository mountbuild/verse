block |೧೩॥ ತೇರಸನಿಪಾತೋ|
  block |೧॥ ಸೋಣಕೋಳಿವಿಸತ್ಥೇರಗಾಥಾ|
    count |೬೩೨|
      block |ಯಾಹು ರಟ್ಠೇ ಸಮುಕ್ಕಟ್ಠೋ। ರಞ್ಞೋ ಅಙ್ಗಸ್ಸ ಪದ್ಧಗೂ।|
      block |ಸ್ವಾಜ್ಜ ಧಮ್ಮೇಸು ಉಕ್ಕಟ್ಠೋ। ಸೋಣೋ ದುಕ್ಖಸ್ಸ ಪಾರಗೂ॥|
    count |೬೩೩|
      block |ಪಞ್ಚ ಛಿನ್ದೇ ಪಞ್ಚ ಜಹೇ। ಪಞ್ಚ ಚುತ್ತರಿ ಭಾವಯೇ।|
      block |ಪಞ್ಚಸಙ್ಗಾತಿಗೋ ಭಿಕ್ಖು। ಓಘತಿಣ್ಣೋತಿ ವುಚ್ಚತಿ॥|
    count |೬೩೪|
      block |ಉನ್ನಳಸ್ಸ ಪಮತ್ತಸ್ಸ। ಬಾಹಿರಾಸಸ್ಸ ಭಿಕ್ಖುನೋ।|
      block |ಸೀಲಂ ಸಮಾಧಿ ಪಞ್ಞಾ ಚ। ಪಾರಿಪೂರಿಂ ನ ಗಚ್ಛತಿ॥|
    count |೬೩೫|
      block |ಯಞ್ಹಿ ಕಿಚ್ಚಂ ಅಪವಿದ್ಧಂ। ಅಕಿಚ್ಚಂ ಪನ ಕರೀಯತಿ।|
      block |ಉನ್ನಳಾನಂ ಪಮತ್ತಾನಂ। ತೇಸಂ ವಡ್ಢನ್ತಿ ಆಸವಾ॥|
    count |೬೩೬|
      block |ಯೇಸಞ್ಚ ಸುಸಮಾರದ್ಧಾ। ನಿಚ್ಚಂ ಕಾಯಗತಾ ಸತಿ।|
      block |ಅಕಿಚ್ಚಂ ತೇ ನ ಸೇವನ್ತಿ। ಕಿಚ್ಚೇ ಸಾತಚ್ಚಕಾರಿನೋ।|
      block |ಸತಾನಂ ಸಮ್ಪಜಾನಾನಂ। ಅತ್ಥಂ ಗಚ್ಛನ್ತಿ ಆಸವಾ॥|
    count |೬೩೭|
      block |ಉಜುಮಗ್ಗಮ್ಹಿ ಅಕ್ಖಾತೇ। ಗಚ್ಛಥ ಮಾ ನಿವತ್ತಥ।|
      block |ಅತ್ತನಾ ಚೋದಯತ್ತಾನಂ। ನಿಬ್ಬಾನಮಭಿಹಾರಯೇ॥|
    count |೬೩೮|
      block |ಅಚ್ಚಾರದ್ಧಮ್ಹಿ ವೀರಿಯಮ್ಹಿ। ಸತ್ಥಾ ಲೋಕೇ ಅನುತ್ತರೋ।|
      block |ವೀಣೋಪಮಂ ಕರಿತ್ವಾ ಮೇ। ಧಮ್ಮಂ ದೇಸೇಸಿ ಚಕ್ಖುಮಾ।|
      block |ತಸ್ಸಾಹಂ ವಚನಂ ಸುತ್ವಾ। ವಿಹಾಸಿಂ ಸಾಸನೇ ರತೋ॥|
    count |೬೩೯|
      block |ಸಮಥಂ ಪಟಿಪಾದೇಸಿಂ। ಉತ್ತಮತ್ಥಸ್ಸ ಪತ್ತಿಯಾ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೬೪೦|
      block |ನೇಕ್ಖಮ್ಮೇ ಅಧಿಮುತ್ತಸ್ಸ। ಪವಿವೇಕಞ್ಚ ಚೇತಸೋ।|
      block |ಅಬ್ಯಾಪಜ್ಝಾಧಿಮುತ್ತಸ್ಸ। ಉಪಾದಾನಕ್ಖಯಸ್ಸ ಚ॥|
    count |೬೪೧|
      block |ತಣ್ಹಕ್ಖಯಾಧಿಮುತ್ತಸ್ಸ। ಅಸಮ್ಮೋಹಞ್ಚ ಚೇತಸೋ।|
      block |ದಿಸ್ವಾ ಆಯತನುಪ್ಪಾದಂ। ಸಮ್ಮಾ ಚಿತ್ತಂ ವಿಮುಚ್ಚತಿ॥|
    count |೬೪೨|
      block |ತಸ್ಸ ಸಮ್ಮಾ ವಿಮುತ್ತಸ್ಸ। ಸನ್ತಚಿತ್ತಸ್ಸ ಭಿಕ್ಖುನೋ।|
      block |ಕತಸ್ಸ ಪಟಿಚಯೋ ನತ್ಥಿ। ಕರಣೀಯಂ ನ ವಿಜ್ಜತಿ॥|
    count |೬೪೩|
      block |ಸೇಲೋ ಯಥಾ ಏಕಘನೋ। ವಾತೇನ ನ ಸಮೀರತಿ।|
      block |ಏವಂ ರೂಪಾ ರಸಾ ಸದ್ದಾ। ಗನ್ಧಾ ಫಸ್ಸಾ ಚ ಕೇವಲಾ॥|
    count |೬೪೪|
      block |ಇಟ್ಠಾ ಧಮ್ಮಾ ಅನಿಟ್ಠಾ ಚ। ನಪ್ಪವೇಧೇನ್ತಿ ತಾದಿನೋ।|
      block |ಠಿತಂ ಚಿತ್ತಂ ವಿಸಞ್ಞುತ್ತಂ। ವಯಞ್ಚಸ್ಸಾನುಪಸ್ಸತೀತಿ॥|
      block |ಸೋಣೋ ಕೋಳಿವಿಸೋ ಥೇರೋ। ಏಕೋಯೇವ ಮಹಿದ್ಧಿಕೋ।|
      block |ತೇರಸಮ್ಹಿ ನಿಪಾತಮ್ಹಿ। ಗಾಥಾಯೋ ಚೇತ್ಥ ತೇರಸಾತಿ॥|
    stand |… ಸೋಣೋ ಕೋಳಿವಿಸೋ ಥೇರೋ…।|
    stand |ತೇರಸನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
