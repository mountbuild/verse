block |೬॥ ಛಕ್ಕನಿಪಾತೋ|
  block |೧॥ ಉರುವೇಳಕಸ್ಸಪತ್ಥೇರಗಾಥಾ|
    count |೩೭೫|
      block |ದಿಸ್ವಾನ ಪಾಟಿಹೀರಾನಿ। ಗೋತಮಸ್ಸ ಯಸಸ್ಸಿನೋ।|
      block |ನ ತಾವಾಹಂ ಪಣಿಪತಿಂ। ಇಸ್ಸಾಮಾನೇನ ವಞ್ಚಿತೋ॥|
    count |೩೭೬|
      block |ಮಮ ಸಙ್ಕಪ್ಪಮಞ್ಞಾಯ। ಚೋದೇಸಿ ನರಸಾರಥಿ।|
      block |ತತೋ ಮೇ ಆಸಿ ಸಂವೇಗೋ। ಅಬ್ಭುತೋ ಲೋಮಹಂಸನೋ॥|
    count |೩೭೭|
      block |ಪುಬ್ಬೇ ಜಟಿಲಭೂತಸ್ಸ। ಯಾ ಮೇ ಸಿದ್ಧಿ ಪರಿತ್ತಿಕಾ।|
      block |ತಾಹಂ ತದಾ ನಿರಾಕತ್ವಾ। ಪಬ್ಬಜಿಂ ಜಿನಸಾಸನೇ॥|
    count |೩೭೮|
      block |ಪುಬ್ಬೇ ಯಞ್ಞೇನ ಸನ್ತುಟ್ಠೋ। ಕಾಮಧಾತುಪುರಕ್ಖತೋ।|
      block |ಪಚ್ಛಾ ರಾಗಞ್ಚ ದೋಸಞ್ಚ। ಮೋಹಞ್ಚಾಪಿ ಸಮೂಹನಿಂ॥|
    count |೩೭೯|
      block |ಪುಬ್ಬೇನಿವಾಸಂ ಜಾನಾಮಿ। ದಿಬ್ಬಚಕ್ಖು ವಿಸೋಧಿತಂ।|
      block |ಇದ್ಧಿಮಾ ಪರಚಿತ್ತಞ್ಞೂ। ದಿಬ್ಬಸೋತಞ್ಚ ಪಾಪುಣಿಂ॥|
    count |೩೮೦|
      block |ಯಸ್ಸ ಚತ್ಥಾಯ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।|
      block |ಸೋ ಮೇ ಅತ್ಥೋ ಅನುಪ್ಪತ್ತೋ। ಸಬ್ಬಸಂಯೋಜನಕ್ಖಯೋತಿ॥|
    stand |… ಉರುವೇಳಕಸ್ಸಪೋ ಥೇರೋ…।|
  block |೨॥ ತೇಕಿಚ್ಛಕಾರಿತ್ಥೇರಗಾಥಾ|
    count |೩೮೧|
      block |ಅತಿಹಿತಾ ವೀಹಿ। ಖಲಗತಾ ಸಾಲೀ।|
      block |ನ ಚ ಲಭೇ ಪಿಣ್ಡಂ। ಕಥಮಹಂ ಕಸ್ಸಂ॥|
    count |೩೮೨|
      block |ಬುದ್ಧಮಪ್ಪಮೇಯ್ಯಂ ಅನುಸ್ಸರ ಪಸನ್ನೋ।|
      block |ಪೀತಿಯಾ ಫುಟಸರೀರೋ ಹೋಹಿಸಿ ಸತತಮುದಗ್ಗೋ॥|
    count |೩೮೩|
      block |ಧಮ್ಮಮಪ್ಪಮೇಯ್ಯಂ ಅನುಸ್ಸರ ಪಸನ್ನೋ।|
      block |ಪೀತಿಯಾ ಫುಟಸರೀರೋ ಹೋಹಿಸಿ ಸತತಮುದಗ್ಗೋ॥|
    count |೩೮೪|
      block |ಸಙ್ಘಮಪ್ಪಮೇಯ್ಯಂ ಅನುಸ್ಸರ ಪಸನ್ನೋ।|
      block |ಪೀತಿಯಾ ಫುಟಸರೀರೋ ಹೋಹಿಸಿ ಸತತಮುದಗ್ಗೋ॥|
    count |೩೮೫|
      block |ಅಬ್ಭೋಕಾಸೇ ವಿಹರಸಿ। ಸೀತಾ ಹೇಮನ್ತಿಕಾ ಇಮಾ ರತ್ಯೋ।|
      block |ಮಾ ಸೀತೇನ ಪರೇತೋ ವಿಹಞ್ಞಿತ್ಥೋ। ಪವಿಸ ತ್ವಂ ವಿಹಾರಂ ಫುಸಿತಗ್ಗಳಂ॥|
    count |೩೮೬|
      block |ಫುಸಿಸ್ಸಂ ಚತಸ್ಸೋ ಅಪ್ಪಮಞ್ಞಾಯೋ। ತಾಹಿ ಚ ಸುಖಿತೋ ವಿಹರಿಸ್ಸಂ।|
      block |ನಾಹಂ ಸೀತೇನ ವಿಹಞ್ಞಿಸ್ಸಂ। ಅನಿಞ್ಜಿತೋ ವಿಹರನ್ತೋತಿ॥|
    stand |… ತೇಕಿಚ್ಛಕಾರೀ ಥೇರೋ…।|
  block |೩॥ ಮಹಾನಾಗತ್ಥೇರಗಾಥಾ|
    count |೩೮೭|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ನೂಪಲಬ್ಭತಿ।|
      block |ಪರಿಹಾಯತಿ ಸದ್ಧಮ್ಮಾ। ಮಚ್ಛೋ ಅಪ್ಪೋದಕೇ ಯಥಾ॥|
    count |೩೮೮|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ನೂಪಲಬ್ಭತಿ।|
      block |ನ ವಿರೂಹತಿ ಸದ್ಧಮ್ಮೇ। ಖೇತ್ತೇ ಬೀಜಂವ ಪೂತಿಕಂ॥|
    count |೩೮೯|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ನೂಪಲಬ್ಭತಿ।|
      block |ಆರಕಾ ಹೋತಿ ನಿಬ್ಬಾನಾ। ಧಮ್ಮರಾಜಸ್ಸ ಸಾಸನೇ॥|
    count |೩೯೦|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ಉಪಲಬ್ಭತಿ।|
      block |ನ ವಿಹಾಯತಿ ಸದ್ಧಮ್ಮಾ। ಮಚ್ಛೋ ಬವ್ಹೋದಕೇ ಯಥಾ॥|
    count |೩೯೧|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ಉಪಲಬ್ಭತಿ।|
      block |ಸೋ ವಿರೂಹತಿ ಸದ್ಧಮ್ಮೇ। ಖೇತ್ತೇ ಬೀಜಂವ ಭದ್ದಕಂ॥|
    count |೩೯೨|
      block |ಯಸ್ಸ ಸಬ್ರಹ್ಮಚಾರೀಸು। ಗಾರವೋ ಉಪಲಬ್ಭತಿ।|
      block |ಸನ್ತಿಕೇ ಹೋತಿ ನಿಬ್ಬಾನಂ। ಧಮ್ಮರಾಜಸ್ಸ ಸಾಸನೇತಿ॥|
    stand |… ಮಹಾನಾಗೋ ಥೇರೋ…।|
  block |೪॥ ಕುಲ್ಲತ್ಥೇರಗಾಥಾ|
    count |೩೯೩|
      block |ಕುಲ್ಲೋ ಸಿವಥಿಕಂ ಗನ್ತ್ವಾ। ಅದ್ದಸ ಇತ್ಥಿಮುಜ್ಝಿತಂ।|
      block |ಅಪವಿದ್ಧಂ ಸುಸಾನಸ್ಮಿಂ। ಖಜ್ಜನ್ತಿಂ ಕಿಮಿಹೀ ಫುಟಂ॥|
    count |೩೯೪|
      block |ಆತುರಂ ಅಸುಚಿಂ ಪೂತಿಂ। ಪಸ್ಸ ಕುಲ್ಲ ಸಮುಸ್ಸಯಂ।|
      block |ಉಗ್ಘರನ್ತಂ ಪಗ್ಘರನ್ತಂ। ಬಾಲಾನಂ ಅಭಿನನ್ದಿತಂ॥|
    count |೩೯೫|
      block |ಧಮ್ಮಾದಾಸಂ ಗಹೇತ್ವಾನ। ಞಾಣದಸ್ಸನಪತ್ತಿಯಾ।|
      block |ಪಚ್ಚವೇಕ್ಖಿಂ ಇಮಂ ಕಾಯಂ। ತುಚ್ಛಂ ಸನ್ತರಬಾಹಿರಂ॥|
    count |೩೯೬|
      block |ಯಥಾ ಇದಂ ತಥಾ ಏತಂ। ಯಥಾ ಏತಂ ತಥಾ ಇದಂ।|
      block |ಯಥಾ ಅಧೋ ತಥಾ ಉದ್ಧಂ। ಯಥಾ ಉದ್ಧಂ ತಥಾ ಅಧೋ॥|
    count |೩೯೭|
      block |ಯಥಾ ದಿವಾ ತಥಾ ರತ್ತಿಂ। ಯಥಾ ರತ್ತಿಂ ತಥಾ ದಿವಾ।|
      block |ಯಥಾ ಪುರೇ ತಥಾ ಪಚ್ಛಾ। ಯಥಾ ಪಚ್ಛಾ ತಥಾ ಪುರೇ॥|
    count |೩೯೮|
      block |ಪಞ್ಚಙ್ಗಿಕೇನ ತುರಿಯೇನ। ನ ರತೀ ಹೋತಿ ತಾದಿಸೀ।|
      block |ಯಥಾ ಏಕಗ್ಗಚಿತ್ತಸ್ಸ। ಸಮ್ಮಾ ಧಮ್ಮಂ ವಿಪಸ್ಸತೋತಿ॥|
    stand |… ಕುಲ್ಲೋ ಥೇರೋ…।|
  block |೫॥ ಮಾಲುಕ್ಯಪುತ್ತತ್ಥೇರಗಾಥಾ|
    count |೩೯೯|
      block |ಮನುಜಸ್ಸ ಪಮತ್ತಚಾರಿನೋ। ತಣ್ಹಾ ವಡ್ಢತಿ ಮಾಲುವಾ ವಿಯ।|
      block |ಸೋ ಪ್ಲವತೀ ಹುರಾ ಹುರಂ। ಫಲಮಿಚ್ಛಂವ ವನಸ್ಮಿ ವಾನರೋ॥|
    count |೪೦೦|
      block |ಯಂ ಏಸಾ ಸಹತೇ ಜಮ್ಮೀ। ತಣ್ಹಾ ಲೋಕೇ ವಿಸತ್ತಿಕಾ।|
      block |ಸೋಕಾ ತಸ್ಸ ಪವಡ್ಢನ್ತಿ। ಅಭಿವಟ್ಠಂವ ಬೀರಣಂ॥|
    count |೪೦೧|
      block |ಯೋ ಚೇತಂ ಸಹತೇ ಜಮ್ಮಿಂ। ತಣ್ಹಂ ಲೋಕೇ ದುರಚ್ಚಯಂ।|
      block |ಸೋಕಾ ತಮ್ಹಾ ಪಪತನ್ತಿ। ಉದಬಿನ್ದೂವ ಪೋಕ್ಖರಾ॥|
    count |೪೦೨|
      block |ತಂ ವೋ ವದಾಮಿ ಭದ್ದಂ ವೋ। ಯಾವನ್ತೇತ್ಥ ಸಮಾಗತಾ।|
      block |ತಣ್ಹಾಯ ಮೂಲಂ ಖಣಥ। ಉಸೀರತ್ಥೋವ ಬೀರಣಂ।|
      block |ಮಾ ವೋ ನಳಂವ ಸೋತೋವ। ಮಾರೋ ಭಞ್ಜಿ ಪುನಪ್ಪುನಂ॥|
    count |೪೦೩|
      block |ಕರೋಥ ಬುದ್ಧವಚನಂ। ಖಣೋ ವೋ ಮಾ ಉಪಚ್ಚಗಾ।|
      block |ಖಣಾತೀತಾ ಹಿ ಸೋಚನ್ತಿ। ನಿರಯಮ್ಹಿ ಸಮಪ್ಪಿತಾ॥|
    count |೪೦೪|
      block |ಪಮಾದೋ ರಜೋ ಪಮಾದೋ। ಪಮಾದಾನುಪತಿತೋ ರಜೋ।|
      block |ಅಪ್ಪಮಾದೇನ ವಿಜ್ಜಾಯ। ಅಬ್ಬಹೇ ಸಲ್ಲಮತ್ತನೋತಿ॥|
    stand |… ಮಾಲುಕ್ಯಪುತ್ತೋ ಥೇರೋ…।|
  block |೬॥ ಸಪ್ಪದಾಸತ್ಥೇರಗಾಥಾ|
    count |೪೦೫|
      block |ಪಣ್ಣವೀಸತಿವಸ್ಸಾನಿ। ಯತೋ ಪಬ್ಬಜಿತೋ ಅಹಂ।|
      block |ಅಚ್ಛರಾಸಙ್ಘಾತಮತ್ತಮ್ಪಿ। ಚೇತೋಸನ್ತಿಮನಜ್ಝಗಂ॥|
    count |೪೦೬|
      block |ಅಲದ್ಧಾ ಚಿತ್ತಸ್ಸೇಕಗ್ಗಂ। ಕಾಮರಾಗೇನ ಅಟ್ಟಿತೋ।|
      block |ಬಾಹಾ ಪಗ್ಗಯ್ಹ ಕನ್ದನ್ತೋ। ವಿಹಾರಾ ಉಪನಿಕ್ಖಮಿಂ॥|
    count |೪೦೭|
      block |ಸತ್ಥಂ ವಾ ಆಹರಿಸ್ಸಾಮಿ। ಕೋ ಅತ್ಥೋ ಜೀವಿತೇನ ಮೇ।|
      block |ಕಥಂ ಹಿ ಸಿಕ್ಖಂ ಪಚ್ಚಕ್ಖಂ। ಕಾಲಂ ಕುಬ್ಬೇಥ ಮಾದಿಸೋ॥|
    count |೪೦೮|
      block |ತದಾಹಂ ಖುರಮಾದಾಯ। ಮಞ್ಚಕಮ್ಹಿ ಉಪಾವಿಸಿಂ।|
      block |ಪರಿನೀತೋ ಖುರೋ ಆಸಿ। ಧಮನಿಂ ಛೇತ್ತುಮತ್ತನೋ॥|
    count |೪೦೯|
      block |ತತೋ ಮೇ ಮನಸೀಕಾರೋ। ಯೋನಿಸೋ ಉದಪಜ್ಜಥ।|
      block |ಆದೀನವೋ ಪಾತುರಹು। ನಿಬ್ಬಿದಾ ಸಮತಿಟ್ಠಥ॥|
    count |೪೧೦|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಪಸ್ಸ ಧಮ್ಮಸುಧಮ್ಮತಂ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥|
    stand |… ಸಪ್ಪದಾಸೋ ಥೇರೋ…।|
  block |೭॥ಕಾತಿಯಾನತ್ಥೇರಗಾಥಾ|
    count |೪೧೧|
      block |ಉಟ್ಠೇಹಿ ನಿಸೀದ ಕಾತಿಯಾನ। ಮಾ ನಿದ್ದಾಬಹುಲೋ ಅಹು ಜಾಗರಸ್ಸು।|
      block |ಮಾ ತಂ ಅಲಸಂ ಪಮತ್ತಬನ್ಧು। ಕೂಟೇನೇವ ಜಿನಾತು ಮಚ್ಚುರಾಜಾ॥|
    count |೪೧೨|
      block |ಸೇಯ್ಯಥಾಪಿ ಮಹಾಸಮುದ್ದವೇಗೋ। ಏವಂ ಜಾತಿಜರಾತಿವತ್ತತೇ ತಂ।|
      block |ಸೋ ಕರೋಹಿ ಸುದೀಪಮತ್ತನೋ ತ್ವಂ। ನ ಹಿ ತಾಣಂ ತವ ವಿಜ್ಜತೇವ ಅಞ್ಞಂ॥|
    count |೪೧೩|
      block |ಸತ್ಥಾ ಹಿ ವಿಜೇಸಿ ಮಗ್ಗಮೇತಂ। ಸಙ್ಗಾ ಜಾತಿಜರಾಭಯಾ ಅತೀತಂ।|
      block |ಪುಬ್ಬಾಪರರತ್ತಮಪ್ಪಮತ್ತೋ। ಅನುಯುಞ್ಜಸ್ಸು ದಳ್ಹಂ ಕರೋಹಿ ಯೋಗಂ॥|
    count |೪೧೪|
      block |ಪುರಿಮಾನಿ ಪಮುಞ್ಚ ಬನ್ಧನಾನಿ। ಸಙ್ಘಾಟಿಖುರಮುಣ್ಡಭಿಕ್ಖಭೋಜೀ।|
      block |ಮಾ ಖಿಡ್ಡಾರತಿಞ್ಚ ಮಾ ನಿದ್ದಂ। ಅನುಯುಞ್ಜಿತ್ಥ ಝಾಯ ಕಾತಿಯಾನ॥|
    count |೪೧೫|
      block |ಝಾಯಾಹಿ ಜಿನಾಹಿ ಕಾತಿಯಾನ। ಯೋಗಕ್ಖೇಮಪಥೇಸು ಕೋವಿದೋಸಿ।|
      block |ಪಪ್ಪುಯ್ಯ ಅನುತ್ತರಂ ವಿಸುದ್ಧಿಂ। ಪರಿನಿಬ್ಬಾಹಿಸಿ ವಾರಿನಾವ ಜೋತಿ॥|
    count |೪೧೬|
      block |ಪಜ್ಜೋತಕರೋ ಪರಿತ್ತರಂಸೋ। ವಾತೇನ ವಿನಮ್ಯತೇ ಲತಾವ।|
      block |ಏವಮ್ಪಿ ತುವಂ ಅನಾದಿಯಾನೋ। ಮಾರಂ ಇನ್ದಸಗೋತ್ತ ನಿದ್ಧುನಾಹಿ।|
      block |ಸೋ ವೇದಯಿತಾಸು ವೀತರಾಗೋ। ಕಾಲಂ ಕಙ್ಖ ಇಧೇವ ಸೀತಿಭೂತೋತಿ॥|
    stand |… ಕಾತಿಯಾನೋ ಥೇರೋ…।|
  block |೮॥ ಮಿಗಜಾಲತ್ಥೇರಗಾಥಾ|
    count |೪೧೭|
      block |ಸುದೇಸಿತೋ ಚಕ್ಖುಮತಾ। ಬುದ್ಧೇನಾದಿಚ್ಚಬನ್ಧುನಾ।|
      block |ಸಬ್ಬಸಂಯೋಜನಾತೀತೋ। ಸಬ್ಬವಟ್ಟವಿನಾಸನೋ॥|
    count |೪೧೮|
      block |ನಿಯ್ಯಾನಿಕೋ ಉತ್ತರಣೋ। ತಣ್ಹಾಮೂಲವಿಸೋಸನೋ।|
      block |ವಿಸಮೂಲಂ ಆಘಾತನಂ। ಛೇತ್ವಾ ಪಾಪೇತಿ ನಿಬ್ಬುತಿಂ॥|
    count |೪೧೯|
      block |ಅಞ್ಞಾಣಮೂಲಭೇದಾಯ। ಕಮ್ಮಯನ್ತವಿಘಾಟನೋ।|
      block |ವಿಞ್ಞಾಣಾನಂ ಪರಿಗ್ಗಹೇ। ಞಾಣವಜಿರನಿಪಾತನೋ॥|
    count |೪೨೦|
      block |ವೇದನಾನಂ ವಿಞ್ಞಾಪನೋ। ಉಪಾದಾನಪ್ಪಮೋಚನೋ।|
      block |ಭವಂ ಅಙ್ಗಾರಕಾಸುಂವ। ಞಾಣೇನ ಅನುಪಸ್ಸನೋ॥|
    count |೪೨೧|
      block |ಮಹಾರಸೋ ಸುಗಮ್ಭೀರೋ। ಜರಾಮಚ್ಚುನಿವಾರಣೋ।|
      block |ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ದುಕ್ಖೂಪಸಮನೋ ಸಿವೋ॥|
    count |೪೨೨|
      block |ಕಮ್ಮಂ ಕಮ್ಮನ್ತಿ ಞತ್ವಾನ। ವಿಪಾಕಞ್ಚ ವಿಪಾಕತೋ।|
      block |ಪಟಿಚ್ಚುಪ್ಪನ್ನಧಮ್ಮಾನಂ। ಯಥಾವಾಲೋಕದಸ್ಸನೋ।|
      block |ಮಹಾಖೇಮಙ್ಗಮೋ ಸನ್ತೋ। ಪರಿಯೋಸಾನಭದ್ದಕೋತಿ॥|
    stand |… ಮಿಗಜಾಲೋ ಥೇರೋ…।|
  block |೯॥ ಪುರೋಹಿತಪುತ್ತಜೇನ್ತತ್ಥೇರಗಾಥಾ|
    count |೪೨೩|
      block |ಜಾತಿಮದೇನ ಮತ್ತೋಹಂ। ಭೋಗಇಸ್ಸರಿಯೇನ ಚ।|
      block |ಸಣ್ಠಾನವಣ್ಣರೂಪೇನ। ಮದಮತ್ತೋ ಅಚಾರಿಹಂ॥|
    count |೪೨೪|
      block |ನಾತ್ತನೋ ಸಮಕಂ ಕಞ್ಚಿ। ಅತಿರೇಕಂ ಚ ಮಞ್ಞಿಸಂ।|
      block |ಅತಿಮಾನಹತೋ ಬಾಲೋ। ಪತ್ಥದ್ಧೋ ಉಸ್ಸಿತದ್ಧಜೋ॥|
    count |೪೨೫|
      block |ಮಾತರಂ ಪಿತರಞ್ಚಾಪಿ। ಅಞ್ಞೇಪಿ ಗರುಸಮ್ಮತೇ।|
      block |ನ ಕಞ್ಚಿ ಅಭಿವಾದೇಸಿಂ। ಮಾನತ್ಥದ್ಧೋ ಅನಾದರೋ॥|
    count |೪೨೬|
      block |ದಿಸ್ವಾ ವಿನಾಯಕಂ ಅಗ್ಗಂ। ಸಾರಥೀನಂ ವರುತ್ತಮಂ।|
      block |ತಪನ್ತಮಿವ ಆದಿಚ್ಚಂ। ಭಿಕ್ಖುಸಙ್ಘಪುರಕ್ಖತಂ॥|
    count |೪೨೭|
      block |ಮಾನಂ ಮದಞ್ಚ ಛಡ್ಡೇತ್ವಾ। ವಿಪ್ಪಸನ್ನೇನ ಚೇತಸಾ।|
      block |ಸಿರಸಾ ಅಭಿವಾದೇಸಿಂ। ಸಬ್ಬಸತ್ತಾನಮುತ್ತಮಂ॥|
    count |೪೨೮|
      block |ಅತಿಮಾನೋ ಚ ಓಮಾನೋ। ಪಹೀನಾ ಸುಸಮೂಹತಾ।|
      block |ಅಸ್ಮಿಮಾನೋ ಸಮುಚ್ಛಿನ್ನೋ। ಸಬ್ಬೇ ಮಾನವಿಧಾ ಹತಾತಿ॥|
    stand |… ಜೇನ್ತೋ ಪುರೋಹಿತಪುತ್ತೋ ಥೇರೋ…।|
  block |೧೦॥ ಸುಮನತ್ಥೇರಗಾಥಾ|
    count |೪೨೯|
      block |ಯದಾ ನವೋ ಪಬ್ಬಜಿತೋ। ಜಾತಿಯಾ ಸತ್ತವಸ್ಸಿಕೋ।|
      block |ಇದ್ಧಿಯಾ ಅಭಿಭೋತ್ವಾನ। ಪನ್ನಗಿನ್ದಂ ಮಹಿದ್ಧಿಕಂ॥|
    count |೪೩೦|
      block |ಉಪಜ್ಝಾಯಸ್ಸ ಉದಕಂ। ಅನೋತತ್ತಾ ಮಹಾಸರಾ।|
      block |ಆಹರಾಮಿ ತತೋ ದಿಸ್ವಾ। ಮಂ ಸತ್ಥಾ ಏತದಬ್ರವಿ॥|
    count |೪೩೧|
      block |ಸಾರಿಪುತ್ತ ಇಮಂ ಪಸ್ಸ। ಆಗಚ್ಛನ್ತಂ ಕುಮಾರಕಂ।|
      block |ಉದಕಕುಮ್ಭಮಾದಾಯ। ಅಜ್ಝತ್ತಂ ಸುಸಮಾಹಿತಂ॥|
    count |೪೩೨|
      block |ಪಾಸಾದಿಕೇನ ವತ್ತೇನ। ಕಲ್ಯಾಣಇರಿಯಾಪಥೋ।|
      block |ಸಾಮಣೇರೋನುರುದ್ಧಸ್ಸ। ಇದ್ಧಿಯಾ ಚ ವಿಸಾರದೋ॥|
    count |೪೩೩|
      block |ಆಜಾನೀಯೇನ ಆಜಞ್ಞೋ। ಸಾಧುನಾ ಸಾಧುಕಾರಿತೋ।|
      block |ವಿನೀತೋ ಅನುರುದ್ಧೇನ। ಕತಕಿಚ್ಚೇನ ಸಿಕ್ಖಿತೋ॥|
    count |೪೩೪|
      block |ಸೋ ಪತ್ವಾ ಪರಮಂ ಸನ್ತಿಂ। ಸಚ್ಛಿಕತ್ವಾ ಅಕುಪ್ಪತಂ।|
      block |ಸಾಮಣೇರೋ ಸ ಸುಮನೋ। ಮಾ ಮಂ ಜಞ್ಞಾತಿ ಇಚ್ಛತೀತಿ॥|
    stand |… ಸುಮನೋ ಥೇರೋ…।|
  block |೧೧॥ ನ್ಹಾತಕಮುನಿತ್ಥೇರಗಾಥಾ|
    count |೪೩೫|
      block |ವಾತರೋಗಾಭಿನೀತೋ ತ್ವಂ। ವಿಹರಂ ಕಾನನೇ ವನೇ।|
      block |ಪವಿದ್ಧಗೋಚರೇ ಲೂಖೇ। ಕಥಂ ಭಿಕ್ಖು ಕರಿಸ್ಸಸಿ॥|
    count |೪೩೬|
      block |ಪೀತಿಸುಖೇನ ವಿಪುಲೇನ। ಫರಿತ್ವಾನ ಸಮುಸ್ಸಯಂ।|
      block |ಲೂಖಮ್ಪಿ ಅಭಿಸಮ್ಭೋನ್ತೋ। ವಿಹರಿಸ್ಸಾಮಿ ಕಾನನೇ॥|
    count |೪೩೭|
      block |ಭಾವೇನ್ತೋ ಸತ್ತ ಬೋಜ್ಝಙ್ಗೇ। ಇನ್ದ್ರಿಯಾನಿ ಬಲಾನಿ ಚ।|
      block |ಝಾನಸೋಖುಮ್ಮಸಮ್ಪನ್ನೋ। ವಿಹರಿಸ್ಸಂ ಅನಾಸವೋ॥|
    count |೪೩೮|
      block |ವಿಪ್ಪಮುತ್ತಂ ಕಿಲೇಸೇಹಿ। ಸುದ್ಧಚಿತ್ತಂ ಅನಾವಿಲಂ।|
      block |ಅಭಿಣ್ಹಂ ಪಚ್ಚವೇಕ್ಖನ್ತೋ। ವಿಹರಿಸ್ಸಂ ಅನಾಸವೋ॥|
    count |೪೩೯|
      block |ಅಜ್ಝತ್ತಞ್ಚ ಬಹಿದ್ಧಾ ಚ। ಯೇ ಮೇ ವಿಜ್ಜಿಂಸು ಆಸವಾ।|
      block |ಸಬ್ಬೇ ಅಸೇಸಾ ಉಚ್ಛಿನ್ನಾ। ನ ಚ ಉಪ್ಪಜ್ಜರೇ ಪುನ॥|
    count |೪೪೦|
      block |ಪಞ್ಚಕ್ಖನ್ಧಾ ಪರಿಞ್ಞಾತಾ। ತಿಟ್ಠನ್ತಿ ಛಿನ್ನಮೂಲಕಾ।|
      block |ದುಕ್ಖಕ್ಖಯೋ ಅನುಪ್ಪತ್ತೋ। ನತ್ಥಿ ದಾನಿ ಪುನಬ್ಭವೋತಿ॥|
    stand |… ನ್ಹಾತಕಮುನಿತ್ಥೇರೋ…।|
  block |೧೨॥ ಬ್ರಹ್ಮದತ್ತತ್ಥೇರಗಾಥಾ|
    count |೪೪೧|
      block |ಅಕ್ಕೋಧಸ್ಸ ಕುತೋ ಕೋಧೋ। ದನ್ತಸ್ಸ ಸಮಜೀವಿನೋ।|
      block |ಸಮ್ಮದಞ್ಞಾ ವಿಮುತ್ತಸ್ಸ। ಉಪಸನ್ತಸ್ಸ ತಾದಿನೋ॥|
    count |೪೪೨|
      block |ತಸ್ಸೇವ ತೇನ ಪಾಪಿಯೋ। ಯೋ ಕುದ್ಧಂ ಪಟಿಕುಜ್ಝತಿ।|
      block |ಕುದ್ಧಂ ಅಪ್ಪಟಿಕುಜ್ಝನ್ತೋ। ಸಙ್ಗಾಮಂ ಜೇತಿ ದುಜ್ಜಯಂ॥|
    count |೪೪೩|
      block |ಉಭಿನ್ನಮತ್ಥಂ ಚರತಿ। ಅತ್ತನೋ ಚ ಪರಸ್ಸ ಚ।|
      block |ಪರಂ ಸಙ್ಕುಪಿತಂ ಞತ್ವಾ। ಯೋ ಸತೋ ಉಪಸಮ್ಮತಿ॥|
    count |೪೪೪|
      block |ಉಭಿನ್ನಂ ತಿಕಿಚ್ಛನ್ತಂ ತಂ। ಅತ್ತನೋ ಚ ಪರಸ್ಸ ಚ।|
      block |ಜನಾ ಮಞ್ಞನ್ತಿ ಬಾಲೋತಿ। ಯೇ ಧಮ್ಮಸ್ಸ ಅಕೋವಿದಾ॥|
    count |೪೪೫|
      block |ಉಪ್ಪಜ್ಜೇ ತೇ ಸಚೇ ಕೋಧೋ। ಆವಜ್ಜ ಕಕಚೂಪಮಂ।|
      block |ಉಪ್ಪಜ್ಜೇ ಚೇ ರಸೇ ತಣ್ಹಾ। ಪುತ್ತಮಂಸೂಪಮಂ ಸರ॥|
    count |೪೪೬|
      block |ಸಚೇ ಧಾವತಿ ಚಿತ್ತಂ ತೇ। ಕಾಮೇಸು ಚ ಭವೇಸು ಚ।|
      block |ಖಿಪ್ಪಂ ನಿಗ್ಗಣ್ಹ ಸತಿಯಾ। ಕಿಟ್ಠಾದಂ ವಿಯ ದುಪ್ಪಸುನ್ತಿ।|
    stand |… ಬ್ರಹ್ಮದತ್ತೋ ಥೇರೋ…।|
  block |೧೩॥ ಸಿರಿಮಣ್ಡತ್ಥೇರಗಾಥಾ|
    count |೪೪೭|
      block |ಛನ್ನಮತಿವಸ್ಸತಿ। ವಿವಟಂ ನಾತಿವಸ್ಸತಿ।|
      block |ತಸ್ಮಾ ಛನ್ನಂ ವಿವರೇಥ। ಏವಂ ತಂ ನಾತಿವಸ್ಸತಿ॥|
    count |೪೪೮|
      block |ಮಚ್ಚುನಾಬ್ಭಹತೋ ಲೋಕೋ। ಜರಾಯ ಪರಿವಾರಿತೋ।|
      block |ತಣ್ಹಾಸಲ್ಲೇನ ಓತಿಣ್ಣೋ। ಇಚ್ಛಾಧೂಪಾಯಿತೋ ಸದಾ॥|
    count |೪೪೯|
      block |ಮಚ್ಚುನಾಬ್ಭಹತೋ ಲೋಕೋ। ಪರಿಕ್ಖಿತ್ತೋ ಜರಾಯ ಚ।|
      block |ಹಞ್ಞತಿ ನಿಚ್ಚಮತ್ತಾಣೋ। ಪತ್ತದಣ್ಡೋವ ತಕ್ಕರೋ॥|
    count |೪೫೦|
      block |ಆಗಚ್ಛನ್ತಗ್ಗಿಖನ್ಧಾವ। ಮಚ್ಚು ಬ್ಯಾಧಿ ಜರಾ ತಯೋ।|
      block |ಪಚ್ಚುಗ್ಗನ್ತುಂ ಬಲಂ ನತ್ಥಿ। ಜವೋ ನತ್ಥಿ ಪಲಾಯಿತುಂ॥|
    count |೪೫೧|
      block |ಅಮೋಘಂ ದಿವಸಂ ಕಯಿರಾ। ಅಪ್ಪೇನ ಬಹುಕೇನ ವಾ।|
      block |ಯಂ ಯಂ ವಿಜಹತೇ ರತ್ತಿಂ। ತದೂನಂ ತಸ್ಸ ಜೀವಿತಂ॥|
    count |೪೫೨|
      block |ಚರತೋ ತಿಟ್ಠತೋ ವಾಪಿ। ಆಸೀನಸಯನಸ್ಸ ವಾ।|
      block |ಉಪೇತಿ ಚರಿಮಾ ರತ್ತಿ। ನ ತೇ ಕಾಲೋ ಪಮಜ್ಜಿತುನ್ತಿ॥|
    stand |… ಸಿರಿಮಣ್ಡೋ ಥೇರೋ…।|
  block |೧೪॥ ಸಬ್ಬಕಾಮಿತ್ಥೇರಗಾಥಾ|
    count |೪೫೩|
      block |ದ್ವಿಪಾದಕೋಯಂ ಅಸುಚಿ। ದುಗ್ಗನ್ಧೋ ಪರಿಹೀರತಿ।|
      block |ನಾನಾಕುಣಪಪರಿಪೂರೋ। ವಿಸ್ಸವನ್ತೋ ತತೋ ತತೋ॥|
    count |೪೫೪|
      block |ಮಿಗಂ ನಿಲೀನಂ ಕೂಟೇನ। ಬಳಿಸೇನೇವ ಅಮ್ಬುಜಂ।|
      block |ವಾನರಂ ವಿಯ ಲೇಪೇನ। ಬಾಧಯನ್ತಿ ಪುಥುಜ್ಜನಂ॥|
    count |೪೫೫|
      block |ರೂಪಾ ಸದ್ದಾ ರಸಾ ಗನ್ಧಾ। ಫೋಟ್ಠಬ್ಬಾ ಚ ಮನೋರಮಾ।|
      block |ಪಞ್ಚ ಕಾಮಗುಣಾ ಏತೇ। ಇತ್ಥಿರೂಪಸ್ಮಿ ದಿಸ್ಸರೇ॥|
    count |೪೫೬|
      block |ಯೇ ಏತಾ ಉಪಸೇವನ್ತಿ। ರತ್ತಚಿತ್ತಾ ಪುಥುಜ್ಜನಾ।|
      block |ವಡ್ಢೇನ್ತಿ ಕಟಸಿಂ ಘೋರಂ। ಆಚಿನನ್ತಿ ಪುನಬ್ಭವಂ॥|
    count |೪೫೭|
      block |ಯೋ ಚೇತಾ ಪರಿವಜ್ಜೇತಿ। ಸಪ್ಪಸ್ಸೇವ ಪದಾ ಸಿರೋ।|
      block |ಸೋಮಂ ವಿಸತ್ತಿಕಂ ಲೋಕೇ। ಸತೋ ಸಮತಿವತ್ತತಿ॥|
    count |೪೫೮|
      block |ಕಾಮೇಸ್ವಾದೀನವಂ ದಿಸ್ವಾ। ನೇಕ್ಖಮ್ಮಂ ದಟ್ಠು ಖೇಮತೋ।|
      block |ನಿಸ್ಸಟೋ ಸಬ್ಬಕಾಮೇಹಿ। ಪತ್ತೋ ಮೇ ಆಸವಕ್ಖಯೋತಿ॥|
      block |ಉರುವೇಳಕಸ್ಸಪೋ ಚ। ಥೇರೋ ತೇಕಿಚ್ಛಕಾರಿ ಚ।|
      block |ಮಹಾನಾಗೋ ಚ ಕುಲ್ಲೋ ಚ। ಮಾಲುಕ್ಯೋ ಸಪ್ಪದಾಸಕೋ॥|
      block |ಕಾತಿಯಾನೋ ಮಿಗಜಾಲೋ। ಜೇನ್ತೋ ಸುಮನಸವ್ಹಯೋ।|
      block |ನ್ಹಾತಮುನಿ ಬ್ರಹ್ಮದತ್ತೋ। ಸಿರಿಮಣ್ಡೋ ಸಬ್ಬಕಾಮೀ ಚ।|
      block |ಗಾಥಾಯೋ ಚತುರಾಸೀತಿ। ಥೇರಾ ಚೇತ್ಥ ಚತುದ್ದಸಾತಿ॥|
    stand |… ಸಬ್ಬಕಾಮಿತ್ಥೇರೋ…।|
    stand |ಛಕ್ಕನಿಪಾತೋ ನಿಟ್ಠಿತೋ।|
    block |ತತ್ರುದ್ದಾನಂ|
