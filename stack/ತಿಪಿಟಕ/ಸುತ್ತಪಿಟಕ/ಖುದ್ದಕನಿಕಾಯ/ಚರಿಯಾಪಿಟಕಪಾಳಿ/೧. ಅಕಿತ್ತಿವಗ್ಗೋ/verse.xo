block |೧॥ ಅಕಿತ್ತಿವಗ್ಗೋ|
  stand |॥ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸ॥ಖುದ್ದಕನಿಕಾಯೇ|
  block |೧॥ ಅಕಿತ್ತಿಚರಿಯಾ|
    count |೧|
      block |ಕಪ್ಪೇ ಚ ಸತಸಹಸ್ಸೇ। ಚತುರೋ ಚ ಅಸಙ್ಖಿಯೇ।|
      block |ಏತ್ಥನ್ತರೇ ಯಂ ಚರಿತಂ। ಸಬ್ಬಂ ತಂ ಬೋಧಿಪಾಚನಂ॥|
    count |೨|
      block |ಅತೀತಕಪ್ಪೇ ಚರಿತಂ। ಠಪಯಿತ್ವಾ ಭವಾಭವೇ।|
      block |ಇಮಮ್ಹಿ ಕಪ್ಪೇ ಚರಿತಂ। ಪವಕ್ಖಿಸ್ಸಂ ಸುಣೋಹಿ ಮೇ॥|
    count |೩|
      block |ಯದಾ ಅಹಂ ಬ್ರಹಾರಞ್ಞೇ। ಸುಞ್ಞೇ ವಿಪಿನಕಾನನೇ।|
      block |ಅಜ್ಝೋಗಾಹೇತ್ವಾ ವಿಹರಾಮಿ। ಅಕಿತ್ತಿ ನಾಮ ತಾಪಸೋ॥|
    count |೪|
      block |ತದಾ ಮಂ ತಪತೇಜೇನ। ಸನ್ತತ್ತೋ ತಿದಿವಾಭಿಭೂ।|
      block |ಧಾರೇನ್ತೋ ಬ್ರಾಹ್ಮಣವಣ್ಣಂ। ಭಿಕ್ಖಾಯ ಮಂ ಉಪಾಗಮಿ॥|
    count |೫|
      block |ಪವನಾ ಆಭತಂ ಪಣ್ಣಂ। ಅತೇಲಞ್ಚ ಅಲೋಣಿಕಂ।|
      block |ಮಮ ದ್ವಾರೇ ಠಿತಂ ದಿಸ್ವಾ। ಸಕಟಾಹೇನ ಆಕಿರಿಂ॥|
    count |೬|
      block |ತಸ್ಸ ದತ್ವಾನಹಂ ಪಣ್ಣಂ। ನಿಕ್ಕುಜ್ಜಿತ್ವಾನ ಭಾಜನಂ।|
      block |ಪುನೇಸನಂ ಜಹಿತ್ವಾನ। ಪಾವಿಸಿಂ ಪಣ್ಣಸಾಲಕಂ॥|
    count |೭|
      block |ದುತಿಯಮ್ಪಿ ತತಿಯಮ್ಪಿ। ಉಪಗಞ್ಛಿ ಮಮನ್ತಿಕಂ।|
      block |ಅಕಮ್ಪಿತೋ ಅನೋಲಗ್ಗೋ। ಏವಮೇವಮದಾಸಹಂ॥|
    count |೮|
      block |ನ ಮೇ ತಪ್ಪಚ್ಚಯಾ ಅತ್ಥಿ। ಸರೀರಸ್ಮಿಂ ವಿವಣ್ಣಿಯಂ।|
      block |ಪೀತಿಸುಖೇನ ರತಿಯಾ। ವೀತಿನಾಮೇಮಿ ತಂ ದಿವಂ॥|
    count |೯|
      block |ಯದಿ ಮಾಸಮ್ಪಿ ದ್ವೇಮಾಸಂ। ದಕ್ಖಿಣೇಯ್ಯಂ ವರಂ ಲಭೇ।|
      block |ಅಕಮ್ಪಿತೋ ಅನೋಲೀನೋ। ದದೇಯ್ಯಂ ದಾನಮುತ್ತಮಂ॥|
    count |೧೦|
      block |ನ ತಸ್ಸ ದಾನಂ ದದಮಾನೋ। ಯಸಂ ಲಾಭಞ್ಚ ಪತ್ಥಯಿಂ।|
      block |ಸಬ್ಬಞ್ಞುತಂ ಪತ್ಥಯಾನೋ। ತಾನಿ ಕಮ್ಮಾನಿ ಆಚರಿನ್ತಿ॥|
    stand |ಅಕಿತ್ತಿಚರಿಯಂ ಪಠಮಂ।|
  block |೨॥ ಸಙ್ಖಚರಿಯಾ|
    count |೧೧|
      block |ಪುನಾಪರಂ ಯದಾ ಹೋಮಿ। ಬ್ರಾಹ್ಮಣೋ ಸಙ್ಖಸವ್ಹಯೋ।|
      block |ಮಹಾಸಮುದ್ದಂ ತರಿತುಕಾಮೋ। ಉಪಗಚ್ಛಾಮಿ ಪಟ್ಟನಂ॥|
    count |೧೨|
      block |ತತ್ಥದ್ದಸಂ ಪಟಿಪಥೇ। ಸಯಮ್ಭುಂ ಅಪರಾಜಿತಂ।|
      block |ಕನ್ತಾರದ್ಧಾನಂ ಪಟಿಪನ್ನಂ। ತತ್ತಾಯ ಕಠಿನಭೂಮಿಯಾ॥|
    count |೧೩|
      block |ತಮಹಂ ಪಟಿಪಥೇ ದಿಸ್ವಾ। ಇಮಮತ್ಥಂ ವಿಚಿನ್ತಯಿಂ।|
      block |ಇದಂ ಖೇತ್ತಂ ಅನುಪ್ಪತ್ತಂ। ಪುಞ್ಞಕಾಮಸ್ಸ ಜನ್ತುನೋ॥|
    count |೧೪|
      block |ಯಥಾ ಕಸ್ಸಕೋ ಪುರಿಸೋ। ಖೇತ್ತಂ ದಿಸ್ವಾ ಮಹಾಗಮಂ।|
      block |ತತ್ಥ ಬೀಜಂ ನ ರೋಪೇತಿ। ನ ಸೋ ಧಞ್ಞೇನ ಅತ್ಥಿಕೋ॥|
    count |೧೫|
      block |ಏವಮೇವಾಹಂ ಪುಞ್ಞಕಾಮೋ। ದಿಸ್ವಾ ಖೇತ್ತವರುತ್ತಮಂ।|
      block |ಯದಿ ತತ್ಥ ಕಾರಂ ನ ಕರೋಮಿ। ನಾಹಂ ಪುಞ್ಞೇನ ಅತ್ಥಿಕೋ॥|
    count |೧೬|
      block |ಯಥಾ ಅಮಚ್ಚೋ ಮುದ್ದಿಕಾಮೋ। ರಞ್ಞೋ ಅನ್ತೇಪುರೇ ಜನೇ।|
      block |ನ ದೇತಿ ತೇಸಂ ಧನಧಞ್ಞಂ। ಮುದ್ದಿತೋ ಪರಿಹಾಯತಿ॥|
    count |೧೭|
      block |ಏವಮೇವಾಹಂ ಪುಞ್ಞಕಾಮೋ। ವಿಪುಲಂ ದಿಸ್ವಾನ ದಕ್ಖಿಣಂ।|
      block |ಯದಿ ತಸ್ಸ ದಾನಂ ನ ದದಾಮಿ। ಪರಿಹಾಯಿಸ್ಸಾಮಿ ಪುಞ್ಞತೋ॥|
    count |೧೮|
      block |ಏವಾಹಂ ಚಿನ್ತಯಿತ್ವಾನ। ಓರೋಹಿತ್ವಾ ಉಪಾಹನಾ।|
      block |ತಸ್ಸ ಪಾದಾನಿ ವನ್ದಿತ್ವಾ। ಅದಾಸಿಂ ಛತ್ತುಪಾಹನಂ॥|
    count |೧೯|
      block |ತೇನೇವಾಹಂ ಸತಗುಣತೋ। ಸುಖುಮಾಲೋ ಸುಖೇಧಿತೋ।|
      block |ಅಪಿ ಚ ದಾನಂ ಪರಿಪೂರೇನ್ತೋ। ಏವಂ ತಸ್ಸ ಅದಾಸಹನ್ತಿ॥|
    stand |ಸಙ್ಖಚರಿಯಂ ದುತಿಯಂ।|
  block |೩॥ ಕುರುರಾಜಚರಿಯಾ|
    count |೨೦|
      block |ಪುನಾಪರಂ ಯದಾ ಹೋಮಿ। ಇನ್ದಪತ್ಥೇ ಪುರುತ್ತಮೇ।|
      block |ರಾಜಾ ಧನಞ್ಚಯೋ ನಾಮ। ಕುಸಲೇ ದಸಹುಪಾಗತೋ॥|
    count |೨೧|
      block |ಕಲಿಙ್ಗರಟ್ಠವಿಸಯಾ। ಬ್ರಾಹ್ಮಣಾ ಉಪಗಞ್ಛು ಮಂ।|
      block |ಆಯಾಚುಂ ಮಂ ಹತ್ಥಿನಾಗಂ। ಧಞ್ಞಂ ಮಙ್ಗಲಸಮ್ಮತಂ॥|
    count |೨೨|
      block |ಅವುಟ್ಠಿಕೋ ಜನಪದೋ। ದುಬ್ಭಿಕ್ಖೋ ಛಾತಕೋ ಮಹಾ।|
      block |ದದಾಹಿ ಪವರಂ ನಾಗಂ। ನೀಲಂ ಅಞ್ಜನಸವ್ಹಯಂ॥|
    count |೨೩|
      block |ನ ಮೇ ಯಾಚಕಮನುಪ್ಪತ್ತೇ। ಪಟಿಕ್ಖೇಪೋ ಅನುಚ್ಛವೋ।|
      block |ಮಾ ಮೇ ಭಿಜ್ಜಿ ಸಮಾದಾನಂ। ದಸ್ಸಾಮಿ ವಿಪುಲಂ ಗಜಂ॥|
    count |೨೪|
      block |ನಾಗಂ ಗಹೇತ್ವಾ ಸೋಣ್ಡಾಯ। ಭಿಙ್ಗಾರೇ ರತನಾಮಯೇ।|
      block |ಜಲಂ ಹತ್ಥೇ ಆಕಿರಿತ್ವಾ। ಬ್ರಾಹ್ಮಣಾನಂ ಅದಂ ಗಜಂ॥|
    count |೨೫|
      block |ತಸ್ಸ ನಾಗೇ ಪದಿನ್ನಮ್ಹಿ। ಅಮಚ್ಚಾ ಏತದಬ್ರವುಂ।|
      block |ಕಿಂ ನು ತುಯ್ಹಂ ವರಂ ನಾಗಂ। ಯಾಚಕಾನಂ ಪದಸ್ಸಸಿ॥|
    count |೨೬|
      block |ಧಞ್ಞಂ ಮಙ್ಗಲಸಮ್ಪನ್ನಂ। ಸಙ್ಗಾಮವಿಜಯುತ್ತಮಂ।|
      block |ತಸ್ಮಿಂ ನಾಗೇ ಪದಿನ್ನಮ್ಹಿ। ಕಿಂ ತೇ ರಜ್ಜಂ ಕರಿಸ್ಸತಿ॥|
    count |೨೭|
      block |ರಜ್ಜಮ್ಪಿ ಮೇ ದದೇ ಸಬ್ಬಂ। ಸರೀರಂ ದಜ್ಜಮತ್ತನೋ।|
      block |ಸಬ್ಬಞ್ಞುತಂ ಪಿಯಂ ಮಯ್ಹಂ। ತಸ್ಮಾ ನಾಗಂ ಅದಾಸಹನ್ತಿ॥|
    stand |ಕುರುರಾಜಚರಿಯಂ ತತಿಯಂ।|
  block |೪॥ ಮಹಾಸುದಸ್ಸನಚರಿಯಾ|
    count |೨೮|
      block |ಕುಸಾವತಿಮ್ಹಿ ನಗರೇ। ಯದಾ ಆಸಿಂ ಮಹೀಪತಿ।|
      block |ಮಹಾಸುದಸ್ಸನೋ ನಾಮ। ಚಕ್ಕವತ್ತೀ ಮಹಬ್ಬಲೋ॥|
    count |೨೯|
      block |ತತ್ಥಾಹಂ ದಿವಸೇ ತಿಕ್ಖತ್ತುಂ। ಘೋಸಾಪೇಮಿ ತಹಿಂ ತಹಿಂ।|
      block |ಕೋ ಕಿಂ ಇಚ್ಛತಿ ಪತ್ಥೇತಿ। ಕಸ್ಸ ಕಿಂ ದೀಯತೂ ಧನಂ॥|
    count |೩೦|
      block |ಕೋ ಛಾತಕೋ ಕೋ ತಸಿತೋ। ಕೋ ಮಾಲಂ ಕೋ ವಿಲೇಪನಂ।|
      block |ನಾನಾರತ್ತಾನಿ ವತ್ಥಾನಿ। ಕೋ ನಗ್ಗೋ ಪರಿದಹಿಸ್ಸತಿ॥|
    count |೩೧|
      block |ಕೋ ಪಥೇ ಛತ್ತಮಾದೇತಿ। ಕೋಪಾಹನಾ ಮುದೂ ಸುಭಾ।|
      block |ಇತಿ ಸಾಯಞ್ಚ ಪಾತೋ ಚ। ಘೋಸಾಪೇಮಿ ತಹಿಂ ತಹಿಂ॥|
    count |೩೨|
      block |ನ ತಂ ದಸಸು ಠಾನೇಸು। ನಪಿ ಠಾನಸತೇಸು ವಾ।|
      block |ಅನೇಕಸತಠಾನೇಸು। ಪಟಿಯತ್ತಂ ಯಾಚಕೇ ಧನಂ॥|
    count |೩೩|
      block |ದಿವಾ ವಾ ಯದಿ ವಾ ರತ್ತಿಂ। ಯದಿ ಏತಿ ವನಿಬ್ಬಕೋ।|
      block |ಲದ್ಧಾ ಯದಿಚ್ಛಕಂ ಭೋಗಂ। ಪೂರಹತ್ಥೋವ ಗಚ್ಛತಿ॥|
    count |೩೪|
      block |ಏವರೂಪಂ ಮಹಾದಾನಂ। ಅದಾಸಿಂ ಯಾವಜೀವಿಕಂ।|
      block |ನಪಾಹಂ ದೇಸ್ಸಂ ಧನಂ ದಮ್ಮಿ। ನಪಿ ನತ್ಥಿ ನಿಚಯೋ ಮಯಿ॥|
    count |೩೫|
      block |ಯಥಾಪಿ ಆತುರೋ ನಾಮ। ರೋಗತೋ ಪರಿಮುತ್ತಿಯಾ।|
      block |ಧನೇನ ವೇಜ್ಜಂ ತಪ್ಪೇತ್ವಾ। ರೋಗತೋ ಪರಿಮುಚ್ಚತಿ॥|
    count |೩೬|
      block |ತಥೇವಾಹಂ ಜಾನಮಾನೋ। ಪರಿಪೂರೇತುಮಸೇಸತೋ।|
      block |ಊನಮನಂ ಪೂರಯಿತುಂ। ದೇಮಿ ದಾನಂ ವನಿಬ್ಬಕೇ।|
      block |ನಿರಾಲಯೋ ಅಪಚ್ಚಾಸೋ। ಸಮ್ಬೋಧಿಮನುಪತ್ತಿಯಾತಿ॥|
    stand |ಮಹಾಸುದಸ್ಸನಚರಿಯಂ ಚತುತ್ಥಂ।|
  block |೫॥ ಮಹಾಗೋವಿನ್ದಚರಿಯಾ|
    count |೩೭|
      block |ಪುನಾಪರಂ ಯದಾ ಹೋಮಿ। ಸತ್ತರಾಜಪುರೋಹಿತೋ।|
      block |ಪೂಜಿತೋ ನರದೇವೇಹಿ। ಮಹಾಗೋವಿನ್ದಬ್ರಾಹ್ಮಣೋ॥|
    count |೩೮|
      block |ತದಾಹಂ ಸತ್ತರಜ್ಜೇಸು। ಯಂ ಮೇ ಆಸಿ ಉಪಾಯನಂ।|
      block |ತೇನ ದೇಮಿ ಮಹಾದಾನಂ। ಅಕ್ಖೋಬ್ಭಂ ಸಾಗರೂಪಮಂ॥|
    count |೩೯|
      block |ನ ಮೇ ದೇಸ್ಸಂ ಧನಂ ಧಞ್ಞಂ। ನಪಿ ನತ್ಥಿ ನಿಚಯೋ ಮಯಿ।|
      block |ಸಬ್ಬಞ್ಞುತಂ ಪಿಯಂ ಮಯ್ಹಂ। ತಸ್ಮಾ ದೇಮಿ ವರಂ ಧನನ್ತಿ॥|
    stand |ಮಹಾಗೋವಿನ್ದಚರಿಯಂ ಪಞ್ಚಮಂ।|
  block |೬॥ ನಿಮಿರಾಜಚರಿಯಾ|
    count |೪೦|
      block |ಪುನಾಪರಂ ಯದಾ ಹೋಮಿ। ಮಿಥಿಲಾಯಂ ಪುರುತ್ತಮೇ।|
      block |ನಿಮಿ ನಾಮ ಮಹಾರಾಜಾ। ಪಣ್ಡಿತೋ ಕುಸಲತ್ಥಿಕೋ॥|
    count |೪೧|
      block |ತದಾಹಂ ಮಾಪಯಿತ್ವಾನ। ಚತುಸ್ಸಾಲಂ ಚತುಮ್ಮುಖಂ।|
      block |ತತ್ಥ ದಾನಂ ಪವತ್ತೇಸಿಂ। ಮಿಗಪಕ್ಖಿನರಾದಿನಂ॥|
    count |೪೨|
      block |ಅಚ್ಛಾದನಞ್ಚ ಸಯನಂ। ಅನ್ನಂ ಪಾನಞ್ಚ ಭೋಜನಂ।|
      block |ಅಬ್ಬೋಚ್ಛಿನ್ನಂ ಕರಿತ್ವಾನ। ಮಹಾದಾನಂ ಪವತ್ತಯಿಂ॥|
    count |೪೩|
      block |ಯಥಾಪಿ ಸೇವಕೋ ಸಾಮಿಂ। ಧನಹೇತುಮುಪಾಗತೋ।|
      block |ಕಾಯೇನ ವಾಚಾ ಮನಸಾ। ಆರಾಧನೀಯಮೇಸತಿ॥|
    count |೪೪|
      block |ತಥೇವಾಹಂ ಸಬ್ಬಭವೇ। ಪರಿಯೇಸಿಸ್ಸಾಮಿ ಬೋಧಿಜಂ।|
      block |ದಾನೇನ ಸತ್ತೇ ತಪ್ಪೇತ್ವಾ। ಇಚ್ಛಾಮಿ ಬೋಧಿಮುತ್ತಮನ್ತಿ॥|
    stand |ನಿಮಿರಾಜಚರಿಯಂ ಛಟ್ಠಂ।|
  block |೭॥ ಚನ್ದಕುಮಾರಚರಿಯಾ|
    count |೪೫|
      block |ಪುನಾಪರಂ ಯದಾ ಹೋಮಿ। ಏಕರಾಜಸ್ಸ ಅತ್ರಜೋ।|
      block |ನಗರೇ ಪುಪ್ಫವತಿಯಾ। ಕುಮಾರೋ ಚನ್ದಸವ್ಹಯೋ॥|
    count |೪೬|
      block |ತದಾಹಂ ಯಜನಾ ಮುತ್ತೋ। ನಿಕ್ಖನ್ತೋ ಯಞ್ಞವಾಟತೋ।|
      block |ಸಂವೇಗಂ ಜನಯಿತ್ವಾನ। ಮಹಾದಾನಂ ಪವತ್ತಯಿಂ॥|
    count |೪೭|
      block |ನಾಹಂ ಪಿವಾಮಿ ಖಾದಾಮಿ। ನಪಿ ಭುಞ್ಜಾಮಿ ಭೋಜನಂ।|
      block |ದಕ್ಖಿಣೇಯ್ಯೇ ಅದತ್ವಾನ। ಅಪಿ ಛಪ್ಪಞ್ಚರತ್ತಿಯೋ॥|
    count |೪೮|
      block |ಯಥಾಪಿ ವಾಣಿಜೋ ನಾಮ। ಕತ್ವಾನ ಭಣ್ಡಸಞ್ಚಯಂ।|
      block |ಯತ್ಥ ಲಾಭೋ ಮಹಾ ಹೋತಿ। ತತ್ಥ ತಂ ಹರತಿ ಭಣ್ಡಕಂ॥|
    count |೪೯|
      block |ತಥೇವ ಸಕಭುತ್ತಾಪಿ। ಪರೇ ದಿನ್ನಂ ಮಹಪ್ಫಲಂ।|
      block |ತಸ್ಮಾ ಪರಸ್ಸ ದಾತಬ್ಬಂ। ಸತಭಾಗೋ ಭವಿಸ್ಸತಿ॥|
    count |೫೦|
      block |ಏತಮತ್ಥವಸಂ ಞತ್ವಾ। ದೇಮಿ ದಾನಂ ಭವಾಭವೇ।|
      block |ನ ಪಟಿಕ್ಕಮಾಮಿ ದಾನತೋ। ಸಮ್ಬೋಧಿಮನುಪತ್ತಿಯಾತಿ॥|
    stand |ಚನ್ದಕುಮಾರಚರಿಯಂ ಸತ್ತಮಂ।|
  block |೮॥ ಸಿವಿರಾಜಚರಿಯಾ|
    count |೫೧|
      block |ಅರಿಟ್ಠಸವ್ಹಯೇ ನಗರೇ। ಸಿವಿನಾಮಾಸಿ ಖತ್ತಿಯೋ।|
      block |ನಿಸಜ್ಜ ಪಾಸಾದವರೇ। ಏವಂ ಚಿನ್ತೇಸಹಂ ತದಾ॥|
    count |೫೨|
      block |ಯಂ ಕಿಞ್ಚಿ ಮಾನುಸಂ ದಾನಂ। ಅದಿನ್ನಂ ಮೇ ನ ವಿಜ್ಜತಿ।|
      block |ಯೋಪಿ ಯಾಚೇಯ್ಯ ಮಂ ಚಕ್ಖುಂ। ದದೇಯ್ಯಂ ಅವಿಕಮ್ಪಿತೋ॥|
    count |೫೩|
      block |ಮಮ ಸಙ್ಕಪ್ಪಮಞ್ಞಾಯ। ಸಕ್ಕೋ ದೇವಾನಮಿಸ್ಸರೋ।|
      block |ನಿಸಿನ್ನೋ ದೇವಪರಿಸಾಯ। ಇದಂ ವಚನಮಬ್ರವಿ॥|
    count |೫೪|
      block |ನಿಸಜ್ಜ ಪಾಸಾದವರೇ। ಸಿವಿರಾಜಾ ಮಹಿದ್ಧಿಕೋ।|
      block |ಚಿನ್ತೇನ್ತೋ ವಿವಿಧಂ ದಾನಂ। ಅದೇಯ್ಯಂ ಸೋ ನ ಪಸ್ಸತಿ॥|
    count |೫೫|
      block |ತಥಂ ನು ವಿತಥಂ ನೇತಂ। ಹನ್ದ ವೀಮಂಸಯಾಮಿ ತಂ।|
      block |ಮುಹುತ್ತಂ ಆಗಮೇಯ್ಯಾಥ। ಯಾವ ಜಾನಾಮಿ ತಂ ಮನಂ॥|
    count |೫೬|
      block |ಪವೇಧಮಾನೋ ಪಲಿತಸಿರೋ। ವಲಿಗತ್ತೋ ಜರಾತುರೋ।|
      block |ಅನ್ಧವಣ್ಣೋವ ಹುತ್ವಾನ। ರಾಜಾನಂ ಉಪಸಙ್ಕಮಿ॥|
    count |೫೭|
      block |ಸೋ ತದಾ ಪಗ್ಗಹೇತ್ವಾನ। ವಾಮಂ ದಕ್ಖಿಣಬಾಹು ಚ।|
      block |ಸಿರಸ್ಮಿಂ ಅಞ್ಜಲಿಂ ಕತ್ವಾ। ಇದಂ ವಚನಮಬ್ರವಿ॥|
    count |೫೮|
      block |ಯಾಚಾಮಿ ತಂ ಮಹಾರಾಜ। ಧಮ್ಮಿಕ ರಟ್ಠವಡ್ಢನ।|
      block |ತವ ದಾನರತಾ ಕಿತ್ತಿ। ಉಗ್ಗತಾ ದೇವಮಾನುಸೇ॥|
    count |೫೯|
      block |ಉಭೋಪಿ ನೇತ್ತಾ ನಯನಾ। ಅನ್ಧಾ ಉಪಹತಾ ಮಮ।|
      block |ಏಕಂ ಮೇ ನಯನಂ ದೇಹಿ। ತ್ವಮ್ಪಿ ಏಕೇನ ಯಾಪಯ॥|
    count |೬೦|
      block |ತಸ್ಸಾಹಂ ವಚನಂ ಸುತ್ವಾ। ಹಟ್ಠೋ ಸಂವಿಗ್ಗಮಾನಸೋ।|
      block |ಕತಞ್ಜಲೀ ವೇದಜಾತೋ। ಇದಂ ವಚನಮಬ್ರವಿಂ॥|
    count |೬೧|
      block |ಇದಾನಾಹಂ ಚಿನ್ತಯಿತ್ವಾನ। ಪಾಸಾದತೋ ಇಧಾಗತೋ।|
      block |ತ್ವಂ ಮಮ ಚಿತ್ತಮಞ್ಞಾಯ। ನೇತ್ತಂ ಯಾಚಿತುಮಾಗತೋ॥|
    count |೬೨|
      block |ಅಹೋ ಮೇ ಮಾನಸಂ ಸಿದ್ಧಂ। ಸಙ್ಕಪ್ಪೋ ಪರಿಪೂರಿತೋ।|
      block |ಅದಿನ್ನಪುಬ್ಬಂ ದಾನವರಂ। ಅಜ್ಜ ದಸ್ಸಾಮಿ ಯಾಚಕೇ॥|
    count |೬೩|
      block |ಏಹಿ ಸಿವಕ ಉಟ್ಠೇಹಿ। ಮಾ ದನ್ಧಯಿ ಮಾ ಪವೇಧಯಿ।|
      block |ಉಭೋಪಿ ನಯನಂ ದೇಹಿ। ಉಪ್ಪಾಟೇತ್ವಾ ವಣಿಬ್ಬಕೇ॥|
    count |೬೪|
      block |ತತೋ ಸೋ ಚೋದಿತೋ ಮಯ್ಹಂ। ಸಿವಕೋ ವಚನಂ ಕರೋ।|
      block |ಉದ್ಧರಿತ್ವಾನ ಪಾದಾಸಿ। ತಾಲಮಿಞ್ಜಂವ ಯಾಚಕೇ॥|
    count |೬೫|
      block |ದದಮಾನಸ್ಸ ದೇನ್ತಸ್ಸ। ದಿನ್ನದಾನಸ್ಸ ಮೇ ಸತೋ।|
      block |ಚಿತ್ತಸ್ಸ ಅಞ್ಞಥಾ ನತ್ಥಿ। ಬೋಧಿಯಾಯೇವ ಕಾರಣಾ॥|
    count |೬೬|
      block |ನ ಮೇ ದೇಸ್ಸಾ ಉಭೋ ಚಕ್ಖೂ। ಅತ್ತಾ ನ ಮೇ ನ ದೇಸ್ಸಿಯೋ।|
      block |ಸಬ್ಬಞ್ಞುತಂ ಪಿಯಂ ಮಯ್ಹಂ। ತಸ್ಮಾ ಚಕ್ಖುಂ ಅದಾಸಹನ್ತಿ॥|
    stand |ಸಿವಿರಾಜಚರಿಯಂ ಅಟ್ಠಮಂ।|
  block |೯॥ ವೇಸ್ಸನ್ತರಚರಿಯಾ|
    count |೬೭|
      block |ಯಾ ಮೇ ಅಹೋಸಿ ಜನಿಕಾ। ಫುಸ್ಸತೀ ನಾಮ ಖತ್ತಿಯಾ।|
      block |ಸಾ ಅತೀತಾಸು ಜಾತೀಸು। ಸಕ್ಕಸ್ಸ ಮಹೇಸೀ ಪಿಯಾ॥|
    count |೬೮|
      block |ತಸ್ಸಾ ಆಯುಕ್ಖಯಂ ಞತ್ವಾ। ದೇವಿನ್ದೋ ಏತದಬ್ರವಿ।|
      block |ದದಾಮಿ ತೇ ದಸ ವರೇ। ವರಭದ್ದೇ ಯದಿಚ್ಛಸಿ॥|
    count |೬೯|
      block |ಏವಂ ವುತ್ತಾ ಚ ಸಾ ದೇವೀ। ಸಕ್ಕಂ ಪುನಿದಮಬ್ರವಿ।|
      block |ಕಿಂ ನು ಮೇ ಅಪರಾಧತ್ಥಿ। ಕಿಂ ನು ದೇಸ್ಸಾ ಅಹಂ ತವ।|
      block |ರಮ್ಮಾ ಚಾವೇಸಿ ಮಂ ಠಾನಾ। ವಾತೋವ ಧರಣೀರುಹಂ॥|
    count |೭೦|
      block |ಏವಂ ವುತ್ತೋ ಚ ಸೋ ಸಕ್ಕೋ। ಪುನ ತಸ್ಸಿದಮಬ್ರವಿ।|
      block |ನ ಚೇವ ತೇ ಕತಂ ಪಾಪಂ। ನ ಚ ಮೇ ತ್ವಂಸಿ ಅಪ್ಪಿಯಾ॥|
    count |೭೧|
      block |ಏತ್ತಕಂಯೇವ ತೇ ಆಯು। ಚವನಕಾಲೋ ಭವಿಸ್ಸತಿ।|
      block |ಪಟಿಗ್ಗಣ್ಹ ಮಯಾ ದಿನ್ನೇ। ವರೇ ದಸ ವರುತ್ತಮೇ॥|
    count |೭೨|
      block |ಸಕ್ಕೇನ ಸಾ ದಿನ್ನವರಾ। ತುಟ್ಠಹಟ್ಠಾ ಪಮೋದಿತಾ।|
      block |ಮಮಂ ಅಬ್ಭನ್ತರಂ ಕತ್ವಾ। ಫುಸ್ಸತೀ ದಸ ವರೇ ವರೀ॥|
    count |೭೩|
      block |ತತೋ ಚುತಾ ಸಾ ಫುಸ್ಸತೀ। ಖತ್ತಿಯೇ ಉಪಪಜ್ಜಥ।|
      block |ಜೇತುತ್ತರಮ್ಹಿ ನಗರೇ। ಸಞ್ಜಯೇನ ಸಮಾಗಮಿ॥|
    count |೭೪|
      block |ಯದಾಹಂ ಫುಸ್ಸತಿಯಾ ಕುಚ್ಛಿಂ। ಓಕ್ಕನ್ತೋ ಪಿಯಮಾತುಯಾ।|
      block |ಮಮ ತೇಜೇನ ಮೇ ಮಾತಾ। ಸದಾ ದಾನರತಾ ಅಹು॥|
    count |೭೫|
      block |ಅಧನೇ ಆತುರೇ ಜಿಣ್ಣೇ। ಯಾಚಕೇ ಅದ್ಧಿಕೇ ಜನೇ।|
      block |ಸಮಣೇ ಬ್ರಾಹ್ಮಣೇ ಖೀಣೇ। ದೇತಿ ದಾನಂ ಅಕಿಞ್ಚನೇ॥|
    count |೭೬|
      block |ದಸ ಮಾಸೇ ಧಾರಯಿತ್ವಾನ। ಕರೋನ್ತೇ ಪುರಂ ಪದಕ್ಖಿಣಂ।|
      block |ವೇಸ್ಸಾನಂ ವೀಥಿಯಾ ಮಜ್ಝೇ। ಜನೇಸಿ ಫುಸ್ಸತೀ ಮಮಂ॥|
    count |೭೭|
      block |ನ ಮಯ್ಹಂ ಮತ್ತಿಕಂ ನಾಮಂ। ನಪಿ ಪೇತ್ತಿಕಸಮ್ಭವಂ।|
      block |ಜಾತೇತ್ಥ ವೇಸ್ಸವೀಥಿಯಾ। ತಸ್ಮಾ ವೇಸ್ಸನ್ತರೋ ಅಹು॥|
    count |೭೮|
      block |ಯದಾಹಂ ದಾರಕೋ ಹೋಮಿ। ಜಾತಿಯಾ ಅಟ್ಠವಸ್ಸಿಕೋ।|
      block |ತದಾ ನಿಸಜ್ಜ ಪಾಸಾದೇ। ದಾನಂ ದಾತುಂ ವಿಚಿನ್ತಯಿಂ॥|
    count |೭೯|
      block |ಹದಯಂ ದದೇಯ್ಯಂ ಚಕ್ಖುಂ। ಮಂಸಮ್ಪಿ ರುಧಿರಮ್ಪಿ ಚ।|
      block |ದದೇಯ್ಯಂ ಕಾಯಂ ಸಾವೇತ್ವಾ। ಯದಿ ಕೋಚಿ ಯಾಚಯೇ ಮಮಂ॥|
    count |೮೦|
      block |ಸಭಾವಂ ಚಿನ್ತಯನ್ತಸ್ಸ। ಅಕಮ್ಪಿತಮಸಣ್ಠಿತಂ।|
      block |ಅಕಮ್ಪಿ ತತ್ಥ ಪಥವೀ। ಸಿನೇರುವನವಟಂಸಕಾ॥|
    count |೮೧|
      block |ಅನ್ವದ್ಧಮಾಸೇ ಪನ್ನರಸೇ। ಪುಣ್ಣಮಾಸೇ ಉಪೋಸಥೇ।|
      block |ಪಚ್ಚಯಂ ನಾಗಮಾರುಯ್ಹ। ದಾನಂ ದಾತುಂ ಉಪಾಗಮಿಂ॥|
    count |೮೨|
      block |ಕಲಿಙ್ಗರಟ್ಠವಿಸಯಾ। ಬ್ರಾಹ್ಮಣಾ ಉಪಗಞ್ಛು ಮಂ।|
      block |ಅಯಾಚುಂ ಮಂ ಹತ್ಥಿನಾಗಂ। ಧಞ್ಞಂ ಮಙ್ಗಲಸಮ್ಮತಂ॥|
    count |೮೩|
      block |ಅವುಟ್ಠಿಕೋ ಜನಪದೋ। ದುಬ್ಭಿಕ್ಖೋ ಛಾತಕೋ ಮಹಾ।|
      block |ದದಾಹಿ ಪವರಂ ನಾಗಂ। ಸಬ್ಬಸೇತಂ ಗಜುತ್ತಮಂ॥|
    count |೮೪|
      block |ದದಾಮಿ ನ ವಿಕಮ್ಪಾಮಿ। ಯಂ ಮಂ ಯಾಚನ್ತಿ ಬ್ರಾಹ್ಮಣಾ।|
      block |ಸನ್ತಂ ನಪ್ಪತಿಗೂಹಾಮಿ। ದಾನೇ ಮೇ ರಮತೇ ಮನೋ॥|
    count |೮೫|
      block |ನ ಮೇ ಯಾಚಕಮನುಪ್ಪತ್ತೇ। ಪಟಿಕ್ಖೇಪೋ ಅನುಚ್ಛವೋ।|
      block |ಮಾ ಮೇ ಭಿಜ್ಜಿ ಸಮಾದಾನಂ। ದಸ್ಸಾಮಿ ವಿಪುಲಂ ಗಜಂ॥|
    count |೮೬|
      block |ನಾಗಂ ಗಹೇತ್ವಾ ಸೋಣ್ಡಾಯ। ಭಿಙ್ಗಾರೇ ರತನಾಮಯೇ।|
      block |ಜಲಂ ಹತ್ಥೇ ಆಕಿರಿತ್ವಾ। ಬ್ರಾಹ್ಮಣಾನಂ ಅದಂ ಗಜಂ॥|
    count |೮೭|
      block |ಪುನಾಪರಂ ದದನ್ತಸ್ಸ। ಸಬ್ಬಸೇತಂ ಗಜುತ್ತಮಂ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೮೮|
      block |ತಸ್ಸ ನಾಗಸ್ಸ ದಾನೇನ। ಸಿವಯೋ ಕುದ್ಧಾ ಸಮಾಗತಾ।|
      block |ಪಬ್ಬಾಜೇಸುಂ ಸಕಾ ರಟ್ಠಾ। ವಙ್ಕಂ ಗಚ್ಛತು ಪಬ್ಬತಂ॥|
    count |೮೯|
      block |ತೇಸಂ ನಿಚ್ಛುಭಮಾನಾನಂ। ಅಕಮ್ಪಿತ್ಥಮಸಣ್ಠಿತಂ।|
      block |ಮಹಾದಾನಂ ಪವತ್ತೇತುಂ। ಏಕಂ ವರಮಯಾಚಿಸಂ॥|
    count |೯೦|
      block |ಯಾಚಿತಾ ಸಿವಯೋ ಸಬ್ಬೇ। ಏಕಂ ವರಮದಂಸು ಮೇ।|
      block |ಸಾವಯಿತ್ವಾ ಕಣ್ಣಭೇರಿಂ। ಮಹಾದಾನಂ ದದಾಮಹಂ॥|
    count |೯೧|
      block |ಅಥೇತ್ಥ ವತ್ತತೀ ಸದ್ದೋ। ತುಮುಲೋ ಭೇರವೋ ಮಹಾ।|
      block |ದಾನೇನಿಮಂ ನೀಹರನ್ತಿ। ಪುನ ದಾನಂ ದದಾತಯಂ॥|
    count |೯೨|
      block |ಹತ್ಥಿಂ ಅಸ್ಸೇ ರಥೇ ದತ್ವಾ। ದಾಸಿಂ ದಾಸಂ ಗವಂ ಧನಂ।|
      block |ಮಹಾದಾನಂ ದದಿತ್ವಾನ। ನಗರಾ ನಿಕ್ಖಮಿಂ ತದಾ॥|
    count |೯೩|
      block |ನಿಕ್ಖಮಿತ್ವಾನ ನಗರಾ। ನಿವತ್ತಿತ್ವಾ ವಿಲೋಕಿತೇ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೯೪|
      block |ಚತುವಾಹಿಂ ರಥಂ ದತ್ವಾ। ಠತ್ವಾ ಚಾತುಮ್ಮಹಾಪಥೇ।|
      block |ಏಕಾಕಿಯೋ ಅದುತಿಯೋ। ಮದ್ದಿದೇವಿಂ ಇದಮಬ್ರವಿಂ॥|
    count |೯೫|
      block |ತ್ವಂ ಮದ್ದಿ ಕಣ್ಹಂ ಗಣ್ಹಾಹಿ। ಲಹುಕಾ ಏಸಾ ಕನಿಟ್ಠಿಕಾ।|
      block |ಅಹಂ ಜಾಲಿಂ ಗಹೇಸ್ಸಾಮಿ। ಗರುಕೋ ಭಾತಿಕೋ ಹಿ ಸೋ॥|
    count |೯೬|
      block |ಪದುಮಂ ಪುಣ್ಡರೀಕಂವ। ಮದ್ದೀ ಕಣ್ಹಾಜಿನಗ್ಗಹೀ।|
      block |ಅಹಂ ಸುವಣ್ಣಬಿಮ್ಬಂವ। ಜಾಲಿಂ ಖತ್ತಿಯಮಗ್ಗಹಿಂ॥|
    count |೯೭|
      block |ಅಭಿಜಾತಾ ಸುಖುಮಾಲಾ। ಖತ್ತಿಯಾ ಚತುರೋ ಜನಾ।|
      block |ವಿಸಮಂ ಸಮಂ ಅಕ್ಕಮನ್ತಾ। ವಙ್ಕಂ ಗಚ್ಛಾಮ ಪಬ್ಬತಂ॥|
    count |೯೮|
      block |ಯೇ ಕೇಚಿ ಮನುಜಾ ಏನ್ತಿ। ಅನುಮಗ್ಗೇ ಪಟಿಪ್ಪಥೇ।|
      block |ಮಗ್ಗನ್ತೇ ಪಟಿಪುಚ್ಛಾಮ। ಕುಹಿಂ ವಙ್ಕನ್ತ ಪಬ್ಬತೋ॥|
    count |೯೯|
      block |ತೇ ತತ್ಥ ಅಮ್ಹೇ ಪಸ್ಸಿತ್ವಾ। ಕರುಣಂ ಗಿರಮುದೀರಯುಂ।|
      block |ದುಕ್ಖಂ ತೇ ಪಟಿವೇದೇನ್ತಿ। ದೂರೇ ವಙ್ಕನ್ತಪಬ್ಬತೋ॥|
    count |೧೦೦|
      block |ಯದಿ ಪಸ್ಸನ್ತಿ ಪವನೇ। ದಾರಕಾ ಫಲಿನೇ ದುಮೇ।|
      block |ತೇಸಂ ಫಲಾನಂ ಹೇತುಮ್ಹಿ। ಉಪರೋದನ್ತಿ ದಾರಕಾ॥|
    count |೧೦೧|
      block |ರೋದನ್ತೇ ದಾರಕೇ ದಿಸ್ವಾ। ಉಬ್ಬಿದ್ಧಾ ವಿಪುಲಾ ದುಮಾ।|
      block |ಸಯಮೇವೋಣಮಿತ್ವಾನ। ಉಪಗಚ್ಛನ್ತಿ ದಾರಕೇ॥|
    count |೧೦೨|
      block |ಇದಂ ಅಚ್ಛರಿಯಂ ದಿಸ್ವಾ। ಅಬ್ಭುತಂ ಲೋಮಹಂಸನಂ।|
      block |ಸಾಹುಕಾರಂ ಪವತ್ತೇಸಿ। ಮದ್ದೀ ಸಬ್ಬಙ್ಗಸೋಭನಾ॥|
    count |೧೦೩|
      block |ಅಚ್ಛೇರಂ ವತ ಲೋಕಸ್ಮಿಂ। ಅಬ್ಭುತಂ ಲೋಮಹಂಸನಂ।|
      block |ವೇಸ್ಸನ್ತರಸ್ಸ ತೇಜೇನ। ಸಯಮೇವೋಣತಾ ದುಮಾ॥|
    count |೧೦೪|
      block |ಸಙ್ಖಿಪಿಂಸು ಪಥಂ ಯಕ್ಖಾ। ಅನುಕಮ್ಪಾಯ ದಾರಕೇ।|
      block |ನಿಕ್ಖನ್ತದಿವಸೇನೇವ। ಚೇತರಟ್ಠಮುಪಾಗಮುಂ॥|
    count |೧೦೫|
      block |ಸಟ್ಠಿರಾಜಸಹಸ್ಸಾನಿ। ತದಾ ವಸನ್ತಿ ಮಾತುಲೇ।|
      block |ಸಬ್ಬೇ ಪಞ್ಜಲಿಕಾ ಹುತ್ವಾ। ರೋದಮಾನಾ ಉಪಾಗಮುಂ॥|
    count |೧೦೬|
      block |ತತ್ಥ ವತ್ತೇತ್ವಾ ಸಲ್ಲಾಪಂ। ಚೇತೇಹಿ ಚೇತಪುತ್ತೇಹಿ।|
      block |ತೇ ತತೋ ನಿಕ್ಖಮಿತ್ವಾನ। ವಙ್ಕಂ ಅಗಮು ಪಬ್ಬತಂ॥|
    count |೧೦೭|
      block |ಆಮನ್ತಯಿತ್ವಾ ದೇವಿನ್ದೋ। ವಿಸ್ಸಕಮ್ಮಂ ಮಹಿದ್ಧಿಕಂ।|
      block |ಅಸ್ಸಮಂ ಸುಕತಂ ರಮ್ಮಂ। ಪಣ್ಣಸಾಲಂ ಸುಮಾಪಯ॥|
    count |೧೦೮|
      block |ಸಕ್ಕಸ್ಸ ವಚನಂ ಸುತ್ವಾ। ವಿಸ್ಸಕಮ್ಮೋ ಮಹಿದ್ಧಿಕೋ।|
      block |ಅಸ್ಸಮಂ ಸುಕತಂ ರಮ್ಮಂ। ಪಣ್ಣಸಾಲಂ ಸುಮಾಪಯಿ॥|
    count |೧೦೯|
      block |ಅಜ್ಝೋಗಾಹೇತ್ವಾ ಪವನಂ। ಅಪ್ಪಸದ್ದಂ ನಿರಾಕುಲಂ।|
      block |ಚತುರೋ ಜನಾ ಮಯಂ ತತ್ಥ। ವಸಾಮ ಪಬ್ಬತನ್ತರೇ॥|
    count |೧೧೦|
      block |ಅಹಞ್ಚ ಮದ್ದಿದೇವೀ ಚ। ಜಾಲೀ ಕಣ್ಹಾಜಿನಾ ಚುಭೋ।|
      block |ಅಞ್ಞಮಞ್ಞಂ ಸೋಕನುದಾ। ವಸಾಮ ಅಸ್ಸಮೇ ತದಾ॥|
    count |೧೧೧|
      block |ದಾರಕೇ ಅನುರಕ್ಖನ್ತೋ। ಅಸುಞ್ಞೋ ಹೋಮಿ ಅಸ್ಸಮೇ।|
      block |ಮದ್ದೀ ಫಲಂ ಆಹರಿತ್ವಾ। ಪೋಸೇತಿ ಸಾ ತಯೋ ಜನೇ॥|
    count |೧೧೨|
      block |ಪವನೇ ವಸಮಾನಸ್ಸ। ಅದ್ಧಿಕೋ ಮಂ ಉಪಾಗಮಿ।|
      block |ಆಯಾಚಿ ಪುತ್ತಕೇ ಮಯ್ಹಂ। ಜಾಲಿಂ ಕಣ್ಹಾಜಿನಂ ಚುಭೋ॥|
    count |೧೧೩|
      block |ಯಾಚಕಂ ಉಪಗತಂ ದಿಸ್ವಾ। ಹಾಸೋ ಮೇ ಉಪಪಜ್ಜಥ।|
      block |ಉಭೋ ಪುತ್ತೇ ಗಹೇತ್ವಾನ। ಅದಾಸಿಂ ಬ್ರಾಹ್ಮಣೇ ತದಾ॥|
    count |೧೧೪|
      block |ಸಕೇ ಪುತ್ತೇ ಚಜನ್ತಸ್ಸ। ಜೂಜಕೇ ಬ್ರಾಹ್ಮಣೇ ಯದಾ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೧೧೫|
      block |ಪುನದೇವ ಸಕ್ಕೋ ಓರುಯ್ಹ। ಹುತ್ವಾ ಬ್ರಾಹ್ಮಣಸನ್ನಿಭೋ।|
      block |ಆಯಾಚಿ ಮಂ ಮದ್ದಿದೇವಿಂ। ಸೀಲವನ್ತಿಂ ಪತಿಬ್ಬತಂ॥|
    count |೧೧೬|
      block |ಮದ್ದಿಂ ಹತ್ಥೇ ಗಹೇತ್ವಾನ। ಉದಕಞ್ಜಲಿ ಪೂರಿಯ।|
      block |ಪಸನ್ನಮನಸಙ್ಕಪ್ಪೋ। ತಸ್ಸ ಮದ್ದಿಂ ಅದಾಸಹಂ॥|
    count |೧೧೭|
      block |ಮದ್ದಿಯಾ ದೀಯಮಾನಾಯ। ಗಗನೇ ದೇವಾ ಪಮೋದಿತಾ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೧೧೮|
      block |ಜಾಲಿಂ ಕಣ್ಹಾಜಿನಂ ಧೀತಂ। ಮದ್ದಿದೇವಿಂ ಪತಿಬ್ಬತಂ।|
      block |ಚಜಮಾನೋ ನ ಚಿನ್ತೇಸಿಂ। ಬೋಧಿಯಾಯೇವ ಕಾರಣಾ॥|
    count |೧೧೯|
      block |ನ ಮೇ ದೇಸ್ಸಾ ಉಭೋ ಪುತ್ತಾ। ಮದ್ದಿದೇವೀ ನ ದೇಸ್ಸಿಯಾ।|
      block |ಸಬ್ಬಞ್ಞುತಂ ಪಿಯಂ ಮಯ್ಹಂ। ತಸ್ಮಾ ಪಿಯೇ ಅದಾಸಹಂ॥|
    count |೧೨೦|
      block |ಪುನಾಪರಂ ಬ್ರಹಾರಞ್ಞೇ। ಮಾತಾಪಿತುಸಮಾಗಮೇ।|
      block |ಕರುಣಂ ಪರಿದೇವನ್ತೇ। ಸಲ್ಲಪನ್ತೇ ಸುಖಂ ದುಖಂ॥|
    count |೧೨೧|
      block |ಹಿರೋತ್ತಪ್ಪೇನ ಗರುನಾ। ಉಭಿನ್ನಂ ಉಪಸಙ್ಕಮಿ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೧೨೨|
      block |ಪುನಾಪರಂ ಬ್ರಹಾರಞ್ಞಾ। ನಿಕ್ಖಮಿತ್ವಾ ಸಞಾತಿಭಿ।|
      block |ಪವಿಸಾಮಿ ಪುರಂ ರಮ್ಮಂ। ಜೇತುತ್ತರಂ ಪುರುತ್ತಮಂ॥|
    count |೧೨೩|
      block |ರತನಾನಿ ಸತ್ತ ವಸ್ಸಿಂಸು। ಮಹಾಮೇಘೋ ಪವಸ್ಸಥ।|
      block |ತದಾಪಿ ಪಥವೀ ಕಮ್ಪಿ। ಸಿನೇರುವನವಟಂಸಕಾ॥|
    count |೧೨೪|
      block |ಅಚೇತನಾಯಂ ಪಥವೀ। ಅವಿಞ್ಞಾಯ ಸುಖಂ ದುಖಂ।|
      block |ಸಾಪಿ ದಾನಬಲಾ ಮಯ್ಹಂ। ಸತ್ತಕ್ಖತ್ತುಂ ಪಕಮ್ಪಥಾತಿ॥|
    stand |ವೇಸ್ಸನ್ತರಚರಿಯಂ ನವಮಂ।|
  block |೧೦॥ ಸಸಪಣ್ಡಿತಚರಿಯಾ|
    count |೧೨೫|
      block |ಪುನಾಪರಂ ಯದಾ ಹೋಮಿ। ಸಸಕೋ ಪವನಚಾರಕೋ।|
      block |ತಿಣಪಣ್ಣಸಾಕಫಲಭಕ್ಖೋ। ಪರಹೇಠನವಿವಜ್ಜಿತೋ॥|
    count |೧೨೬|
      block |ಮಕ್ಕಟೋ ಚ ಸಿಙ್ಗಾಲೋ ಚ। ಸುತ್ತಪೋತೋ ಚಹಂ ತದಾ।|
      block |ವಸಾಮ ಏಕಸಾಮನ್ತಾ। ಸಾಯಂ ಪಾತೋ ಚ ದಿಸ್ಸರೇ॥|
    count |೧೨೭|
      block |ಅಹಂ ತೇ ಅನುಸಾಸಾಮಿ। ಕಿರಿಯೇ ಕಲ್ಯಾಣಪಾಪಕೇ।|
      block |ಪಾಪಾನಿ ಪರಿವಜ್ಜೇಥ। ಕಲ್ಯಾಣೇ ಅಭಿನಿವಿಸ್ಸಥ॥|
    count |೧೨೮|
      block |ಉಪೋಸಥಮ್ಹಿ ದಿವಸೇ। ಚನ್ದಂ ದಿಸ್ವಾನ ಪೂರಿತಂ।|
      block |ಏತೇಸಂ ತತ್ಥ ಆಚಿಕ್ಖಿಂ। ದಿವಸೋ ಅಜ್ಜುಪೋಸಥೋ॥|
    count |೧೨೯|
      block |ದಾನಾನಿ ಪಟಿಯಾದೇಥ। ದಕ್ಖಿಣೇಯ್ಯಸ್ಸ ದಾತವೇ।|
      block |ದತ್ವಾ ದಾನಂ ದಕ್ಖಿಣೇಯ್ಯೇ। ಉಪವಸ್ಸಥುಪೋಸಥಂ॥|
    count |೧೩೦|
      block |ತೇ ಮೇ ಸಾಧೂತಿ ವತ್ವಾನ। ಯಥಾಸತ್ತಿ ಯಥಾಬಲಂ।|
      block |ದಾನಾನಿ ಪಟಿಯಾದೇತ್ವಾ। ದಕ್ಖಿಣೇಯ್ಯಂ ಗವೇಸಿಸುಂ॥|
    count |೧೩೧|
      block |ಅಹಂ ನಿಸಜ್ಜ ಚಿನ್ತೇಸಿಂ। ದಾನಂ ದಕ್ಖಿಣನುಚ್ಛವಂ।|
      block |ಯದಿಹಂ ಲಭೇ ದಕ್ಖಿಣೇಯ್ಯಂ। ಕಿಂ ಮೇ ದಾನಂ ಭವಿಸ್ಸತಿ॥|
    count |೧೩೨|
      block |ನ ಮೇ ಅತ್ಥಿ ತಿಲಾ ಮುಗ್ಗಾ। ಮಾಸಾ ವಾ ತಣ್ಡುಲಾ ಘತಂ।|
      block |ಅಹಂ ತಿಣೇನ ಯಾಪೇಮಿ। ನ ಸಕ್ಕಾ ತಿಣ ದಾತವೇ॥|
    count |೧೩೩|
      block |ಯದಿ ಕೋಚಿ ಏತಿ ದಕ್ಖಿಣೇಯ್ಯೋ। ಭಿಕ್ಖಾಯ ಮಮ ಸನ್ತಿಕೇ।|
      block |ದಜ್ಜಾಹಂ ಸಕಮತ್ತಾನಂ। ನ ಸೋ ತುಚ್ಛೋ ಗಮಿಸ್ಸತಿ॥|
    count |೧೩೪|
      block |ಮಮ ಸಙ್ಕಪ್ಪಮಞ್ಞಾಯ। ಸಕ್ಕೋ ಬ್ರಾಹ್ಮಣವಣ್ಣಿನಾ।|
      block |ಆಸಯಂ ಮೇ ಉಪಾಗಚ್ಛಿ। ದಾನವೀಮಂಸನಾಯ ಮೇ॥|
    count |೧೩೫|
      block |ತಮಹಂ ದಿಸ್ವಾನ ಸನ್ತುಟ್ಠೋ। ಇದಂ ವಚನಮಬ್ರವಿಂ।|
      block |ಸಾಧು ಖೋಸಿ ಅನುಪ್ಪತ್ತೋ। ಘಾಸಹೇತು ಮಮನ್ತಿಕೇ॥|
    count |೧೩೬|
      block |ಅದಿನ್ನಪುಬ್ಬಂ ದಾನವರಂ। ಅಜ್ಜ ದಸ್ಸಾಮಿ ತೇ ಅಹಂ।|
      block |ತುವಂ ಸೀಲಗುಣೂಪೇತೋ। ಅಯುತ್ತಂ ತೇ ಪರಹೇಠನಂ॥|
    count |೧೩೭|
      block |ಏಹಿ ಅಗ್ಗಿಂ ಪದೀಪೇಹಿ। ನಾನಾಕಟ್ಠೇ ಸಮಾನಯ।|
      block |ಅಹಂ ಪಚಿಸ್ಸಮತ್ತಾನಂ। ಪಕ್ಕಂ ತ್ವಂ ಭಕ್ಖಯಿಸ್ಸಸಿ॥|
    count |೧೩೮|
      block |ಸಾಧೂತಿ ಸೋ ಹಟ್ಠಮನೋ। ನಾನಾಕಟ್ಠೇ ಸಮಾನಯಿ।|
      block |ಮಹನ್ತಂ ಅಕಾಸಿ ಚಿತಕಂ। ಕತ್ವಾ ಅಙ್ಗಾರಗಬ್ಭಕಂ॥|
    count |೧೩೯|
      block |ಅಗ್ಗಿಂ ತತ್ಥ ಪದೀಪೇಸಿ। ಯಥಾ ಸೋ ಖಿಪ್ಪಂ ಮಹಾ ಭವೇ।|
      block |ಫೋಟೇತ್ವಾ ರಜಗತೇ ಗತ್ತೇ। ಏಕಮನ್ತಂ ಉಪಾವಿಸಿಂ॥|
    count |೧೪೦|
      block |ಯದಾ ಮಹಾಕಟ್ಠಪುಞ್ಜೋ। ಆದಿತ್ತೋ ಧಮಧಮಾಯತಿ।|
      block |ತದುಪ್ಪತಿತ್ವಾ ಪಪತಿಂ। ಮಜ್ಝೇ ಜಾಲಸಿಖನ್ತರೇ॥|
    count |೧೪೧|
      block |ಯಥಾ ಸೀತೋದಕಂ ನಾಮ। ಪವಿಟ್ಠಂ ಯಸ್ಸ ಕಸ್ಸಚಿ।|
      block |ಸಮೇತಿ ದರಥಪರಿಳಾಹಂ। ಅಸ್ಸಾದಂ ದೇತಿ ಪೀತಿ ಚ॥|
    count |೧೪೨|
      block |ತಥೇವ ಜಲಿತಂ ಅಗ್ಗಿಂ। ಪವಿಟ್ಠಸ್ಸ ಮಮಂ ತದಾ।|
      block |ಸಬ್ಬಂ ಸಮೇತಿ ದರಥಂ। ಯಥಾ ಸೀತೋದಕಂ ವಿಯ॥|
    count |೧೪೩|
      block |ಛವಿಂ ಚಮ್ಮಂ ಮಂಸಂ ನ್ಹಾರುಂ। ಅಟ್ಠಿಂ ಹದಯಬನ್ಧನಂ।|
      block |ಕೇವಲಂ ಸಕಲಂ ಕಾಯಂ। ಬ್ರಾಹ್ಮಣಸ್ಸ ಅದಾಸಹನ್ತಿ॥|
      block |ಅಕಿತ್ತಿಬ್ರಾಹ್ಮಣೋ ಸಙ್ಖೋ। ಕುರುರಾಜಾ ಧನಞ್ಚಯೋ।|
      block |ಮಹಾಸುದಸ್ಸನೋ ರಾಜಾ। ಮಹಾಗೋವಿನ್ದಬ್ರಾಹ್ಮಣೋ॥|
      block |ನಿಮಿ ಚನ್ದಕುಮಾರೋ ಚ। ಸಿವಿ ವೇಸ್ಸನ್ತರೋ ಸಸೋ।|
      block |ಅಹಮೇವ ತದಾ ಆಸಿಂ। ಯೋ ತೇ ದಾನವರೇ ಅದಾ॥|
      block |ಏತೇ ದಾನಪರಿಕ್ಖಾರಾ। ಏತೇ ದಾನಸ್ಸ ಪಾರಮೀ।|
      block |ಜೀವಿತಂ ಯಾಚಕೇ ದತ್ವಾ। ಇಮಂ ಪಾರಮಿ ಪೂರಯಿಂ॥|
      block |ಭಿಕ್ಖಾಯ ಉಪಗತಂ ದಿಸ್ವಾ। ಸಕತ್ತಾನಂ ಪರಿಚ್ಚಜಿಂ।|
      block |ದಾನೇನ ಮೇ ಸಮೋ ನತ್ಥಿ। ಏಸಾ ಮೇ ದಾನಪಾರಮೀತಿ॥|
    stand |ಸಸಪಣ್ಡಿತಚರಿಯಂ ದಸಮಂ।|
    stand |ಅಕಿತ್ತಿವಗ್ಗೋ ಪಠಮೋ।|
    block |ತಸ್ಸುದ್ದಾನಂ|
    stand |ದಾನಪಾರಮಿನಿದ್ದೇಸೋ ನಿಟ್ಠಿತೋ।|
