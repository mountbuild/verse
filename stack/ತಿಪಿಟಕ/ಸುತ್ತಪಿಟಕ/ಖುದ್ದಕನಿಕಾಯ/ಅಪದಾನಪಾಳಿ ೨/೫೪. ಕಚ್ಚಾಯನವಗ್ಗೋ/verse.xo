block |೫೪॥ ಕಚ್ಚಾಯನವಗ್ಗೋ|
  block |೧॥ ಮಹಾಕಚ್ಚಾಯನತ್ಥೇರಅಪದಾನಂ|
    count |೧|
      block |ಪದುಮುತ್ತರೋ ನಾಮ ಜಿನೋ। ಅನೇಜೋ ಅಜಿತಂ ಜಯೋ।|
      block |ಸತಸಹಸ್ಸೇ ಕಪ್ಪಾನಂ। ಇತೋ ಉಪ್ಪಜ್ಜಿ ನಾಯಕೋ॥|
    count |೨|
      block |ವೀರೋ ಕಮಲಪತ್ತಕ್ಖೋ। ಸಸಙ್ಕವಿಮಲಾನನೋ।|
      block |ಕನಕಾಚಲಸಙ್ಕಾಸೋ। ರವಿದಿತ್ತಿಸಮಪ್ಪಭೋ॥|
    count |೩|
      block |ಸತ್ತನೇತ್ತಮನೋಹಾರೀ। ವರಲಕ್ಖಣಭೂಸಿತೋ।|
      block |ಸಬ್ಬವಾಕ್ಯಪಥಾತೀತೋ। ಮನುಜಾಮರಸಕ್ಕತೋ॥|
    count |೪|
      block |ಸಮ್ಬುದ್ಧೋ ಬೋಧಯಂ ಸತ್ತೇ। ವಾಗೀಸೋ ಮಧುರಸ್ಸರೋ।|
      block |ಕರುಣಾನಿಬನ್ಧಸನ್ತಾನೋ। ಪರಿಸಾಸು ವಿಸಾರದೋ॥|
    count |೫|
      block |ದೇಸೇತಿ ಮಧುರಂ ಧಮ್ಮಂ। ಚತುಸಚ್ಚೂಪಸಂಹಿತಂ।|
      block |ನಿಮುಗ್ಗೇ ಮೋಹಪಙ್ಕಮ್ಹಿ। ಸಮುದ್ಧರತಿ ಪಾಣಿನೇ॥|
    count |೬|
      block |ತದಾ ಏಕಚರೋ ಹುತ್ವಾ। ತಾಪಸೋ ಹಿಮವಾಲಯೋ।|
      block |ನಭಸಾ ಮಾನುಸಂ ಲೋಕಂ। ಗಚ್ಛನ್ತೋ ಜಿನಮದ್ದಸಂ॥|
    count |೭|
      block |ಉಪೇಚ್ಚ ಸನ್ತಿಕಂ ತಸ್ಸ। ಅಸ್ಸೋಸಿಂ ಧಮ್ಮದೇಸನಂ।|
      block |ವಣ್ಣಯನ್ತಸ್ಸ ವೀರಸ್ಸ। ಸಾವಕಸ್ಸ ಮಹಾಗುಣಂ॥|
    count |೮|
      block |ಸಙ್ಖಿತ್ತೇನ ಮಯಾ ವುತ್ತಂ। ವಿತ್ಥಾರೇನ ಪಕಾಸಯಂ।|
      block |ಪರಿಸಂ ಮಞ್ಚ ತೋಸೇತಿ। ಯಥಾ ಕಚ್ಚಾಯನೋ ಅಯಂ॥|
    count |೯|
      block |ನಾಹಂ ಏವಮಿಧೇಕಚ್ಚಂ। ಅಞ್ಞಂ ಪಸ್ಸಾಮಿ ಸಾವಕಂ।|
      block |ತಸ್ಮಾತದಗ್ಗೇ ಏಸಗ್ಗೋ। ಏವಂ ಧಾರೇಥ ಭಿಕ್ಖವೋ॥|
    count |೧೦|
      block |ತದಾಹಂ ವಿಮ್ಹಿತೋ ಹುತ್ವಾ। ಸುತ್ವಾ ವಾಕ್ಯಂ ಮನೋರಮಂ।|
      block |ಹಿಮವನ್ತಂ ಗಮಿತ್ವಾನ। ಆಹಿತ್ವಾ ಪುಪ್ಫಸಞ್ಚಯಂ॥|
    count |೧೧|
      block |ಪೂಜೇತ್ವಾ ಲೋಕಸರಣಂ। ತಂ ಠಾನಮಭಿಪತ್ಥಯಿಂ।|
      block |ತದಾ ಮಮಾಸಯಂ ಞತ್ವಾ। ಬ್ಯಾಕಾಸಿ ಸ ರಣಞ್ಜಹೋ॥|
    count |೧೨|
      block |ಪಸ್ಸಥೇತಂ ಇಸಿವರಂ। ನಿದ್ಧನ್ತಕನಕತ್ತಚಂ।|
      block |ಉದ್ಧಗ್ಗಲೋಮಂ ಪೀಣಂಸಂ। ಅಚಲಂ ಪಞ್ಜಲಿಂ ಠಿತಂ॥|
    count |೧೩|
      block |ಹಾಸಂ ಸುಪುಣ್ಣನಯನಂ। ಬುದ್ಧವಣ್ಣಗತಾಸಯಂ।|
      block |ಧಮ್ಮಜಂ ಉಗ್ಗಹದಯಂ। ಅಮತಾಸಿತ್ತಸನ್ನಿಭಂ॥|
    count |೧೪|
      block |ಕಚ್ಚಾನಸ್ಸ ಗುಣಂ ಸುತ್ವಾ। ತಂ ಠಾನಂ ಪತ್ಥಯಂ ಠಿತೋ।|
      block |ಅನಾಗತಮ್ಹಿ ಅದ್ಧಾನೇ। ಗೋತಮಸ್ಸ ಮಹಾಮುನೇ॥|
    count |೧೫|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಕಚ್ಚಾನೋ ನಾಮ ನಾಮೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೧೬|
      block |ಬಹುಸ್ಸುತೋ ಮಹಾಞಾಣೀ। ಅಧಿಪ್ಪಾಯವಿದೂ ಮುನೇ।|
      block |ಪಾಪುಣಿಸ್ಸತಿ ತಂ ಠಾನಂ। ಯಥಾಯಂ ಬ್ಯಾಕತೋ ಮಯಾ॥|
    count |೧೭|
      block |ಸತಸಹಸ್ಸಿತೋ ಕಪ್ಪೇ। ಯಂ ಕಮ್ಮಮಕರಿಂ ತದಾ।|
      block |ದುಗ್ಗತಿಂ ನಾಭಿಜಾನಾಮಿ। ಬುದ್ಧಪೂಜಾಯಿದಂ ಫಲಂ॥|
    count |೧೮|
      block |ದುವೇ ಭವೇ ಸಂಸರಾಮಿ। ದೇವತ್ತೇ ಅಥ ಮಾನುಸೇ।|
      block |ಅಞ್ಞಂ ಗತಿಂ ನ ಗಚ್ಛಾಮಿ। ಬುದ್ಧಪೂಜಾಯಿದಂ ಫಲಂ॥|
    count |೧೯|
      block |ದುವೇ ಕುಲೇ ಪಜಾಯಾಮಿ। ಖತ್ತಿಯೇ ಅಥ ಬ್ರಾಹ್ಮಣೇ।|
      block |ನೀಚೇ ಕುಲೇ ನ ಜಾಯಾಮಿ। ಬುದ್ಧಪೂಜಾಯಿದಂ ಫಲಂ॥|
    count |೨೦|
      block |ಪಚ್ಛಿಮೇ ಚ ಭವೇ ದಾನಿ। ಜಾತೋ ಉಜ್ಜೇನಿಯಂ ಪುರೇ।|
      block |ಪಜ್ಜೋತಸ್ಸ ಚ ಚಣ್ಡಸ್ಸ। ಪುರೋಹಿತದಿಜಾಧಿನೋ॥|
    count |೨೧|
      block |ಪುತ್ತೋ ತಿರಿಟಿವಚ್ಛಸ್ಸ। ನಿಪುಣೋ ವೇದಪಾರಗೂ।|
      block |ಮಾತಾ ಚ ಚನ್ದಿಮಾ ನಾಮ। ಕಚ್ಚಾನೋಹಂ ವರತ್ತಚೋ॥|
    count |೨೨|
      block |ವೀಮಂಸನತ್ಥಂ ಬುದ್ಧಸ್ಸ। ಭೂಮಿಪಾಲೇನ ಪೇಸಿತೋ।|
      block |ದಿಸ್ವಾ ಮೋಕ್ಖಪುರದ್ವಾರಂ। ನಾಯಕಂ ಗುಣಸಞ್ಚಯಂ॥|
    count |೨೩|
      block |ಸುತ್ವಾ ಚ ವಿಮಲಂ ವಾಕ್ಯಂ। ಗತಿಪಙ್ಕವಿಸೋಸನಂ।|
      block |ಪಾಪುಣಿಂ ಅಮತಂ ಸನ್ತಂ। ಸೇಸೇಹಿ ಸಹ ಸತ್ತಹಿ॥|
    count |೨೪|
      block |ಅಧಿಪ್ಪಾಯವಿದೂ ಜಾತೋ। ಸುಗತಸ್ಸ ಮಹಾಮತೇ।|
      block |ಠಪಿತೋ ಏತದಗ್ಗೇ ಚ। ಸುಸಮಿದ್ಧಮನೋರಥೋ॥|
    count |೨೫|
      block |ಕಿಲೇಸಾ ಝಾಪಿತಾ ಮಯ್ಹಂ। ಭವಾ ಸಬ್ಬೇ ಸಮೂಹತಾ।|
      block |ನಾಗೋವ ಬನ್ಧನಂ ಛೇತ್ವಾ। ವಿಹರಾಮಿ ಅನಾಸವೋ॥|
    count |೨೬|
      block |ಸ್ವಾಗತಂ ವತ ಮೇ ಆಸಿ। ಮಮ ಬುದ್ಧಸ್ಸ ಸನ್ತಿಕೇ।|
      block |ಸ್ವಾಗತಂ ವತ ಮೇ ಆಸಿ। ಮಮ ಬುದ್ಧಸ್ಸ ಸನ್ತಿಕೇ। ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೨೭|
      block |ಪಟಿಸಮ್ಭಿದಾ ಚತಸ್ಸೋ। ವಿಮೋಕ್ಖಾಪಿ ಚ ಅಟ್ಠಿಮೇ।|
      block |ಛಳಭಿಞ್ಞಾ ಸಚ್ಛಿಕತಾ। ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ಮಹಾಕಚ್ಚಾಯನೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಮಹಾಕಚ್ಚಾಯನತ್ಥೇರಸ್ಸಾಪದಾನಂ ಪಠಮಂ।|
  block |೨॥ ವಕ್ಕಲಿತ್ಥೇರಅಪದಾನಂ|
    count |೨೮|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ನಾಯಕೋ।|
      block |ಅನೋಮನಾಮೋ ಅಮಿತೋ। ನಾಮೇನ ಪದುಮುತ್ತರೋ॥|
    count |೨೯|
      block |ಪದುಮಾಕಾರವದನೋ। ಪದುಮಾಮಲಸುಚ್ಛವೀ।|
      block |ಲೋಕೇನಾನುಪಲಿತ್ತೋವ ತೋಯೇನ ಪದುಮಂ ಯಥಾ॥|
    count |೩೦|
      block |ವೀರೋ ಪದುಮಪತ್ತಕ್ಖೋ। ಕನ್ತೋ ಚ ಪದುಮಂ ಯಥಾ।|
      block |ಪದುಮುತ್ತರಗನ್ಧೋವ। ತಸ್ಮಾ ಸೋ ಪದುಮುತ್ತರೋ॥|
    count |೩೧|
      block |ಲೋಕಜೇಟ್ಠೋ ಚ ನಿಮ್ಮಾನೋ। ಅನ್ಧಾನಂ ನಯನೂಪಮೋ।|
      block |ಸನ್ತವೇಸೋ ಗುಣನಿಧಿ। ಕರುಣಾಮತಿಸಾಗರೋ॥|
    count |೩೨|
      block |ಸ ಕದಾಚಿ ಮಹಾವೀರೋ। ಬ್ರಹ್ಮಾಸುರಸುರಚ್ಚಿತೋ।|
      block |ಸದೇವಮನುಜಾಕಿಣ್ಣೇ। ಜನಮಜ್ಝೇ ಜಿನುತ್ತಮೋ॥|
    count |೩೩|
      block |ವದನೇನ ಸುಗನ್ಧೇನ। ಮಧುರೇನ ರುತೇನ ಚ।|
      block |ರಞ್ಜಯಂ ಪರಿಸಂ ಸಬ್ಬಂ। ಸನ್ಥವೀ ಸಾವಕಂ ಸಕಂ॥|
    count |೩೪|
      block |ಸದ್ಧಾಧಿಮುತ್ತೋ ಸುಮತಿ। ಮಮ ದಸ್ಸನಲಾಲಸೋ।|
      block |ನತ್ಥಿ ಏತಾದಿಸೋ ಅಞ್ಞೋ। ಯಥಾಯಂ ಭಿಕ್ಖು ವಕ್ಕಲಿ॥|
    count |೩೫|
      block |ತದಾಹಂ ಹಂಸವತಿಯಂ। ನಗರೇ ಬ್ರಾಹ್ಮಣತ್ರಜೋ।|
      block |ಹುತ್ವಾ ಸುತ್ವಾ ಚ ತಂ ವಾಕ್ಯಂ। ತಂ ಠಾನಮಭಿರೋಚಯಿಂ॥|
    count |೩೬|
      block |ಸಸಾವಕಂ ತಂ ವಿಮಲಂ। ನಿಮನ್ತೇತ್ವಾ ತಥಾಗತಂ।|
      block |ಸತ್ತಾಹಂ ಭೋಜಯಿತ್ವಾನ। ದುಸ್ಸೇಹಚ್ಛಾದಯಿಂ ತದಾ॥|
    count |೩೭|
      block |ನಿಪಚ್ಚ ಸಿರಸಾ ತಸ್ಸ। ಅನನ್ತಗುಣಸಾಗರೇ।|
      block |ನಿಮುಗ್ಗೋ ಪೀತಿಸಮ್ಪುಣ್ಣೋ। ಇದಂ ವಚನಮಬ್ರವಿಂ॥|
    count |೩೮|
      block |ಯೋ ಸೋ ತಯಾ ಸನ್ಥವಿತೋ। ಇತೋ ಸತ್ತಮಕೇ ಮುನಿ।|
      block |ಭಿಕ್ಖು ಸದ್ಧಾವತಂ ಅಗ್ಗೋ। ತಾದಿಸೋ ಹೋಮಹಂ ಮುನೇ॥|
    count |೩೯|
      block |ಏವಂ ವುತ್ತೇ ಮಹಾವೀರೋ। ಅನಾವರಣದಸ್ಸನೋ।|
      block |ಇಮಂ ವಾಕ್ಯಂ ಉದೀರೇಸಿ। ಪರಿಸಾಯ ಮಹಾಮುನಿ॥|
    count |೪೦|
      block |ಪಸ್ಸಥೇತಂ ಮಾಣವಕಂ। ಪೀತಮಟ್ಠನಿವಾಸನಂ।|
      block |ಹೇಮಯಞ್ಞೋಪಚಿತಙ್ಗಂ। ಜನನೇತ್ತಮನೋಹರಂ॥|
    count |೪೧|
      block |ಏಸೋ ಅನಾಗತದ್ಧಾನೇ। ಗೋತಮಸ್ಸ ಮಹೇಸಿನೋ।|
      block |ಅಗ್ಗೋ ಸದ್ಧಾಧಿಮುತ್ತಾನಂ। ಸಾವಕೋಯಂ ಭವಿಸ್ಸತಿ॥|
    count |೪೨|
      block |ದೇವಭೂತೋ ಮನುಸ್ಸೋ ವಾ। ಸಬ್ಬಸನ್ತಾಪವಜ್ಜಿತೋ।|
      block |ಸಬ್ಬಭೋಗಪರಿಬ್ಯೂಳ್ಹೋ। ಸುಖಿತೋ ಸಂಸರಿಸ್ಸತಿ॥|
    count |೪೩|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೪೪|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ವಕ್ಕಲಿ ನಾಮ ನಾಮೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೪೫|
      block |ತೇನ ಕಮ್ಮವಿಸೇಸೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೪೬|
      block |ಸಬ್ಬತ್ಥ ಸುಖಿತೋ ಹುತ್ವಾ। ಸಂಸರನ್ತೋ ಭವಾಭವೇ।|
      block |ಸಾವತ್ಥಿಯಂ ಪುರೇ ಜಾತೋ। ಕುಲೇ ಅಞ್ಞತರೇ ಅಹಂ॥|
    count |೪೭|
      block |ನೋನೀತಸುಖುಮಾಲಂ ಮಂ। ಜಾತಪಲ್ಲವಕೋಮಲಂ।|
      block |ಮನ್ದಂ ಉತ್ತಾನಸಯನಂ। ಪಿಸಾಚಭಯತಜ್ಜಿತಾ॥|
    count |೪೮|
      block |ಪಾದಮೂಲೇ ಮಹೇಸಿಸ್ಸ। ಸಾಯೇಸುಂ ದೀನಮಾನಸಾ।|
      block |ಇಮಂ ದದಾಮ ತೇ ನಾಥ। ಸರಣಂ ಹೋಹಿ ನಾಯಕ॥|
    count |೪೯|
      block |ತದಾ ಪಟಿಗ್ಗಹಿ ಸೋ ಮಂ। ಭೀತಾನಂ ಸರಣೋ ಮುನಿ।|
      block |ಜಾಲಿನಾ ಚಕ್ಕಙ್ಕಿತೇನ। ಮುದುಕೋಮಲಪಾಣಿನಾ॥|
    count |೫೦|
      block |ತದಾ ಪಭುತಿ ತೇನಾಹಂ। ಅರಕ್ಖೇಯ್ಯೇನ ರಕ್ಖಿತೋ।|
      block |ಸಬ್ಬವೇರವಿನಿಮುತ್ತೋ। ಸುಖೇನ ಪರಿವುದ್ಧಿತೋ॥|
    count |೫೧|
      block |ಸುಗತೇನ ವಿನಾ ಭೂತೋ। ಉಕ್ಕಣ್ಠಾಮಿ ಮುಹುತ್ತಕಂ।|
      block |ಜಾತಿಯಾ ಸತ್ತವಸ್ಸೋಹಂ। ಪಬ್ಬಜಿಂ ಅನಗಾರಿಯಂ॥|
    count |೫೨|
      block |ಸಬ್ಬಪಾರಮಿಸಮ್ಭೂತಂ। ನೀಲಕ್ಖಿನಯನಂ ವರಂ।|
      block |ರೂಪಂ ಸಬ್ಬಸುಭಾಕಿಣ್ಣಂ। ಅತಿತ್ತೋ ವಿಹರಾಮಹಂ॥|
    count |೫೩|
      block |ಬುದ್ಧರೂಪರತಿಂ ಞತ್ವಾ। ತದಾ ಓವದಿ ಮಂ ಜಿನೋ।|
      block |ಅಲಂ ವಕ್ಕಲಿ ಕಿಂ ರೂಪೇ। ರಮಸೇ ಬಾಲನನ್ದಿತೇ॥|
    count |೫೪|
      block |ಯೋ ಹಿ ಪಸ್ಸತಿ ಸದ್ಧಮ್ಮಂ। ಸೋ ಮಂ ಪಸ್ಸತಿ ಪಣ್ಡಿತೋ।|
      block |ಅಪಸ್ಸಮಾನೋ ಸದ್ಧಮ್ಮಂ। ಮಂ ಪಸ್ಸಮ್ಪಿ ನ ಪಸ್ಸತಿ॥|
    count |೫೫|
      block |ಅನನ್ತಾದೀನವೋ ಕಾಯೋ। ವಿಸರುಕ್ಖಸಮೂಪಮೋ।|
      block |ಆವಾಸೋ ಸಬ್ಬರೋಗಾನಂ। ಪುಞ್ಜೋ ದುಕ್ಖಸ್ಸ ಕೇವಲೋ॥|
    count |೫೬|
      block |ನಿಬ್ಬಿನ್ದಿಯ ತತೋ ರೂಪೇ। ಖನ್ಧಾನಂ ಉದಯಬ್ಬಯಂ।|
      block |ಪಸ್ಸ ಉಪಕ್ಕಿಲೇಸಾನಂ। ಸುಖೇನನ್ತಂ ಗಮಿಸ್ಸತಿ॥|
    count |೫೭|
      block |ಏವಂ ತೇನಾನುಸಿಟ್ಠೋಹಂ। ನಾಯಕೇನ ಹಿತೇಸಿನಾ।|
      block |ಗಿಜ್ಝಕೂಟಂ ಸಮಾರುಯ್ಹ। ಝಾಯಾಮಿ ಗಿರಿಕನ್ದರೇ॥|
    count |೫೮|
      block |ಠಿತೋ ಪಬ್ಬತಪಾದಮ್ಹಿ। ಅಸ್ಸಾಸಯಿ ಮಹಾಮುನಿ।|
      block |ವಕ್ಕಲೀತಿ ಜಿನೋ ವಾಚಂ। ತಂ ಸುತ್ವಾ ಮುದಿತೋ ಅಹಂ॥|
    count |೫೯|
      block |ಪಕ್ಖನ್ದಿಂ ಸೇಲಪಬ್ಭಾರೇ। ಅನೇಕಸತಪೋರಿಸೇ।|
      block |ತದಾ ಬುದ್ಧಾನುಭಾವೇನ। ಸುಖೇನೇವ ಮಹಿಂ ಗತೋ॥|
    count |೬೦|
      block |ಪುನೋಪಿ ಧಮ್ಮಂ ದೇಸೇತಿ। ಖನ್ಧಾನಂ ಉದಯಬ್ಬಯಂ।|
      block |ತಮಹಂ ಧಮ್ಮಮಞ್ಞಾಯ। ಅರಹತ್ತಮಪಾಪುಣಿಂ॥|
    count |೬೧|
      block |ಸುಮಹಾಪರಿಸಮಜ್ಝೇ। ತದಾ ಮಂ ಚರಣನ್ತಗೋ।|
      block |ಅಗ್ಗಂ ಸದ್ಧಾಧಿಮುತ್ತಾನಂ। ಪಞ್ಞಪೇಸಿ ಮಹಾಮತಿ॥|
    count |೬೨|
      block |ಸತಸಹಸ್ಸಿತೋ ಕಪ್ಪೇ। ಯಂ ಕಮ್ಮಮಕರಿಂ ತದಾ।|
      block |ದುಗ್ಗತಿಂ ನಾಭಿಜಾನಾಮಿ। ಬುದ್ಧಪೂಜಾಯಿದಂ ಫಲಂ॥|
    count |೬೩|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೬೪|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೬೫|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ವಕ್ಕಲಿತ್ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ವಕ್ಕಲಿತ್ಥೇರಸ್ಸಾಪದಾನಂ ದುತಿಯಂ।|
  block |೩॥ ಮಹಾಕಪ್ಪಿನತ್ಥೇರಅಪದಾನಂ|
    count |೬೬|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಧಮ್ಮಾನ ಪಾರಗೂ।|
      block |ಉದಿತೋ ಅಜಟಾಕಾಸೇ। ರವೀವ ಸರದಮ್ಬರೇ॥|
    count |೬೭|
      block |ವಚನಾಭಾಯ ಬೋಧೇತಿ। ವೇನೇಯ್ಯಪದುಮಾನಿ ಸೋ।|
      block |ಕಿಲೇಸಪಙ್ಕಂ ಸೋಸೇತಿ। ಮತಿರಂಸೀಹಿ ನಾಯಕೋ॥|
    count |೬೮|
      block |ತಿತ್ಥಿಯಾನಂ ಯಸೇ ಹನ್ತಿ। ಖಜ್ಜೋತಾಭಾ ಯಥಾ ರವಿ।|
    block |ಸಚ್ಚತ್ಥಾಭಂ ಪಕಾಸೇತಿ। ರತನಂವ ದಿವಾಕರೋ॥|
    count |೬೯|
      block |ಗುಣಾನಂ ಆಯತಿಭೂತೋ। ರತನಾನಂವ ಸಾಗರೋ।|
      block |ಪಜ್ಜುನ್ನೋರಿವ ಭೂತಾನಿ। ಧಮ್ಮಮೇಘೇನ ವಸ್ಸತಿ॥|
    count |೭೦|
      block |ಅಕ್ಖದಸ್ಸೋ ತದಾ ಆಸಿಂ। ನಗರೇ ಹಂಸಸವ್ಹಯೇ।|
      block |ಉಪೇಚ್ಚ ಧಮ್ಮಮಸ್ಸೋಸಿಂ। ಜಲಜುತ್ತಮನಾಮಿನೋ॥|
    count |೭೧|
      block |ಓವಾದಕಸ್ಸ ಭಿಕ್ಖೂನಂ। ಸಾವಕಸ್ಸ ಕತಾವಿನೋ।|
      block |ಗುಣಂ ಪಕಾಸಯನ್ತಸ್ಸ। ತಪ್ಪಯನ್ತಸ್ಸ ಮೇ ಮನಂ॥|
    count |೭೨|
      block |ಸುತ್ವಾ ಪತೀತೋ ಸುಮನೋ। ನಿಮನ್ತೇತ್ವಾ ತಥಾಗತಂ।|
      block |ಸಸಿಸ್ಸಂ ಭೋಜಯಿತ್ವಾನ। ತಂ ಠಾನಮಭಿಪತ್ಥಯಿಂ॥|
    count |೭೩|
      block |ತದಾ ಹಂಸಸಮಭಾಗೋ। ಹಂಸದುನ್ದುಭಿನಿಸ್ಸನೋ।|
      block |ಪಸ್ಸಥೇತಂ ಮಹಾಮತ್ತಂ। ವಿನಿಚ್ಛಯವಿಸಾರದಂ॥|
    count |೭೪|
      block |ಪತಿತಂ ಪಾದಮೂಲೇ ಮೇ। ಸಮುಗ್ಗತತನೂರುಹಂ।|
      block |ಜೀಮೂತವಣ್ಣಂ ಪೀಣಂಸಂ। ಪಸನ್ನನಯನಾನನಂ॥|
    count |೭೫|
      block |ಪರಿವಾರೇನ ಮಹತಾ। ರಾಜಯುತ್ತಂ ಮಹಾಯಸಂ।|
      block |ಏಸೋ ಕತಾವಿನೋ ಠಾನಂ। ಪತ್ಥೇತಿ ಮುದಿತಾಸಯೋ॥|
    count |೭೬|
      block |ಇಮಿನಾ ಪಣಿಪಾತೇನ। ಚಾಗೇನ ಪಣಿಧೀಹಿ ಚ।|
      block |ಕಪ್ಪಸತಸಹಸ್ಸಾನಿ। ನುಪಪಜ್ಜತಿ ದುಗ್ಗತಿಂ॥|
    count |೭೭|
      block |ದೇವೇಸು ದೇವಸೋಭಗ್ಗಂ। ಮನುಸ್ಸೇಸು ಮಹನ್ತತಂ।|
      block |ಅನುಭೋತ್ವಾನ ಸೇಸೇನ। ನಿಬ್ಬಾನಂ ಪಾಪುಣಿಸ್ಸತಿ॥|
    count |೭೮|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೭೯|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಕಪ್ಪಿನೋ ನಾಮ ನಾಮೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೮೦|
      block |ತತೋಹಂ ಸುಕತಂ ಕಾರಂ। ಕತ್ವಾನ ಜಿನಸಾಸನೇ।|
      block |ಜಹಿತ್ವಾ ಮಾನುಸಂ ದೇಹಂ। ತುಸಿತಂ ಅಗಮಾಸಹಂ॥|
    count |೮೧|
      block |ದೇವಮಾನುಸರಜ್ಜಾನಿ। ಸತಸೋ ಅನುಸಾಸಿಯ।|
      block |ಬಾರಾಣಸಿಯಮಾಸನ್ನೇ। ಜಾತೋ ಕೇನಿಯಜಾತಿಯಂ॥|
    count |೮೨|
      block |ಸಹಸ್ಸಪರಿವಾರೇನ। ಸಪಜಾಪತಿಕೋ ಅಹಂ।|
      block |ಪಞ್ಚ ಪಚ್ಚೇಕಬುದ್ಧಾನಂ। ಸತಾನಿ ಸಮುಪಟ್ಠಹಿಂ॥|
    count |೮೩|
      block |ತೇಮಾಸಂ ಭೋಜಯಿತ್ವಾನ। ಪಚ್ಛಾದಮ್ಹ ತಿಚೀವರಂ।|
      block |ತತೋ ಚುತಾ ಮಯಂ ಸಬ್ಬೇ। ಅಹುಮ್ಹ ತಿದಸೂಪಗಾ॥|
    count |೮೪|
      block |ಪುನೋ ಸಬ್ಬೇ ಮನುಸ್ಸತ್ತಂ। ಅಗಮಿಮ್ಹ ತತೋ ಚುತಾ।|
      block |ಕುಕ್ಕುಟಮ್ಹಿ ಪುರೇ ಜಾತಾ। ಹಿಮವನ್ತಸ್ಸ ಪಸ್ಸತೋ॥|
    count |೮೫|
      block |ಕಪ್ಪಿನೋ ನಾಮಹಂ ಆಸಿಂ। ರಾಜಪುತ್ತೋ ಮಹಾಯಸೋ।|
      block |ಸೇಸಾಮಚ್ಚಕುಲೇ ಜಾತಾ। ಮಮೇವ ಪರಿವಾರಯುಂ॥|
    count |೮೬|
      block |ಮಹಾರಜ್ಜಸುಖಂ ಪತ್ತೋ। ಸಬ್ಬಕಾಮಸಮಿದ್ಧಿಮಾ।|
      block |ವಾಣಿಜೇಹಿ ಸಮಕ್ಖಾತಂ। ಬುದ್ಧುಪ್ಪಾದಮಹಂ ಸುಣಿಂ॥|
    count |೮೭|
      block |ಬುದ್ಧೋ ಲೋಕೇ ಸಮುಪ್ಪನ್ನೋ। ಅಸಮೋ ಏಕಪುಗ್ಗಲೋ।|
      block |ಸೋ ಪಕಾಸೇತಿ ಸದ್ಧಮ್ಮಂ। ಅಮತಂ ಸುಖಮುತ್ತಮಂ॥|
    count |೮೮|
      block |ಸುಯುತ್ತಾ ತಸ್ಸ ಸಿಸ್ಸಾ ಚ। ಸುಮುತ್ತಾ ಚ ಅನಾಸವಾ।|
      block |ಸುತ್ವಾ ನೇಸಂ ಸುವಚನಂ। ಸಕ್ಕರಿತ್ವಾನ ವಾಣಿಜೇ॥|
    count |೮೯|
      block |ಪಹಾಯ ರಜ್ಜಂ ಸಾಮಚ್ಚೋ। ನಿಕ್ಖಮಿಂ ಬುದ್ಧಮಾಮಕೋ।|
      block |ನದಿಂ ದಿಸ್ವಾ ಮಹಾಚನ್ದಂ। ಪೂರಿತಂ ಸಮತಿತ್ತಿಕಂ॥|
    count |೯೦|
      block |ಅಪ್ಪತಿಟ್ಠಂ ಅನಾಲಮ್ಬಂ। ದುತ್ತರಂ ಸೀಘವಾಹಿನಿಂ।|
      block |ಗುಣಂ ಸರಿತ್ವಾ ಬುದ್ಧಸ್ಸ। ಸೋತ್ಥಿನಾ ಸಮತಿಕ್ಕಮಿಂ॥|
    count |೯೧|
      block |ಭವಸೋತಂ ಸಚೇ ಬುದ್ಧೋ। ತಿಣ್ಣೋ ಲೋಕನ್ತಗೂ ವಿದೂ।|
      block |ಏತೇನ ಸಚ್ಚವಜ್ಜೇನ। ಗಮನಂ ಮೇ ಸಮಿಜ್ಝತು॥|
    count |೯೨|
      block |ಯದಿ ಸನ್ತಿಗಮೋ ಮಗ್ಗೋ। ಮೋಕ್ಖೋ ಚಚ್ಚನ್ತಿಕಂ ಸುಖಂ।|
      block |ಏತೇನ ಸಚ್ಚವಜ್ಜೇನ। ಗಮನಂ ಮೇ ಸಮಿಜ್ಝತು॥|
    count |೯೩|
      block |ಸಙ್ಘೋ ಚೇ ತಿಣ್ಣಕನ್ತಾರೋ। ಪುಞ್ಞಕ್ಖೇತ್ತೋ ಅನುತ್ತರೋ।|
      block |ಏತೇನ ಸಚ್ಚವಜ್ಜೇನ। ಗಮನಂ ಮೇ ಸಮಿಜ್ಝತು॥|
    count |೯೪|
      block |ಸಹ ಕತೇ ಸಚ್ಚವರೇ। ಮಗ್ಗಾ ಅಪಗತಂ ಜಲಂ।|
      block |ತತೋ ಸುಖೇನ ಉತ್ತಿಣ್ಣೋ। ನದೀತೀರೇ ಮನೋರಮೇ॥|
    count |೯೫|
      block |ನಿಸಿನ್ನಂ ಅದ್ದಸಂ ಬುದ್ಧಂ। ಉದೇನ್ತಂವ ಪಭಙ್ಕರಂ।|
      block |ಜಲನ್ತಂ ಹೇಮಸೇಲಂವ। ದೀಪರುಕ್ಖಂವ ಜೋತಿತಂ॥|
    count |೯೬|
      block |ಸಸಿಂವ ತಾರಾಸಹಿತಂ। ಸಾವಕೇಹಿ ಪುರಕ್ಖತಂ।|
      block |ವಾಸವಂ ವಿಯ ವಸ್ಸನ್ತಂ। ದೇಸನಾಜಲದನ್ತರಂ॥|
    count |೯೭|
      block |ವನ್ದಿತ್ವಾನ ಸಹಾಮಚ್ಚೋ। ಏಕಮನ್ತಮುಪಾವಿಸಿಂ।|
      block |ತತೋ ನೋ ಆಸಯಂ ಞತ್ವಾ। ಬುದ್ಧೋ ಧಮ್ಮಮದೇಸಯಿ॥|
    count |೯೮|
      block |ಸುತ್ವಾನ ಧಮ್ಮಂ ವಿಮಲಂ। ಅವೋಚುಮ್ಹ ಮಯಂ ಜಿನಂ।|
      block |ಪಬ್ಬಾಜೇಹಿ ಮಹಾವೀರ। ನಿಬ್ಬಿನ್ದಾಮ್ಹ ಮಯಂ ಭವೇ॥|
    count |೯೯|
      block |ಸ್ವಕ್ಖಾತೋ ಭಿಕ್ಖವೇ ಧಮ್ಮೋ। ದುಕ್ಖನ್ತಕರಣಾಯ ವೋ।|
      block |ಚರಥ ಬ್ರಹ್ಮಚರಿಯಂ। ಇಚ್ಚಾಹ ಮುನಿಸತ್ತಮೋ॥|
    count |೧೦೦|
      block |ಸಹ ವಾಚಾಯ ಸಬ್ಬೇಪಿ। ಭಿಕ್ಖುವೇಸಧರಾ ಮಯಂ।|
      block |ಅಹುಮ್ಹ ಉಪಸಮ್ಪನ್ನಾ। ಸೋತಾಪನ್ನಾ ಚ ಸಾಸನೇ॥|
    count |೧೦೧|
      block |ತತೋ ಜೇತವನಂ ಗನ್ತ್ವಾ। ಅನುಸಾಸಿ ವಿನಾಯಕೋ।|
      block |ಅನುಸಿಟ್ಠೋ ಜಿನೇನಾಹಂ। ಅರಹತ್ತಮಪಾಪುಣಿಂ॥|
    count |೧೦೨|
      block |ತತೋ ಭಿಕ್ಖುಸಹಸ್ಸಾನಿ। ಅನುಸಾಸಿಮಹಂ ತದಾ।|
      block |ಮಮಾನುಸಾಸನಕರಾ। ತೇಪಿ ಆಸುಂ ಅನಾಸವಾ॥|
    count |೧೦೩|
      block |ಜಿನೋ ತಸ್ಮಿಂ ಗುಣೇ ತುಟ್ಠೋ। ಏತದಗ್ಗೇ ಠಪೇಸಿ ಮಂ।|
      block |ಭಿಕ್ಖುಓವಾದಕಾನಗ್ಗೋ। ಕಪ್ಪಿನೋತಿ ಮಹಾಜನೇ॥|
    count |೧೦೪|
      block |ಸತಸಹಸ್ಸೇ ಕತಂ ಕಮ್ಮಂ। ಫಲಂ ದಸ್ಸೇಸಿ ಮೇ ಇಧ।|
      block |ಪಮುತ್ತೋ ಸರವೇಗೋವ। ಕಿಲೇಸೇ ಝಾಪಯಿಂ ಮಮ॥|
    count |೧೦೫|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೧೦೬|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೧೦೭|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ಮಹಾಕಪ್ಪಿನೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಮಹಾಕಪ್ಪಿನತ್ಥೇರಸ್ಸಾಪದಾನಂ ತತಿಯಂ।|
  block |೪॥ ದಬ್ಬಮಲ್ಲಪುತ್ತತ್ಥೇರಅಪದಾನಂ|
    count |೧೦೮|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಲೋಕವಿದೂ ಮುನಿ।|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ಚಕ್ಖುಮಾ॥|
    count |೧೦೯|
      block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
      block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
    count |೧೧೦|
      block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
      block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
    count |೧೧೧|
      block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ಚ।|
      block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಭಿ॥|
    count |೧೧೨|
      block |ರತನಾನಟ್ಠಪಞ್ಞಾಸಂ। ಉಗ್ಗತೋ ಸೋ ಮಹಾಮುನಿ।|
      block |ಕಞ್ಚನಗ್ಘಿಯಸಙ್ಕಾಸೋ। ಬಾತ್ತಿಂಸವರಲಕ್ಖಣೋ॥|
    count |೧೧೩|
      block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
      block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
    count |೧೧೪|
      block |ತದಾಹಂ ಹಂಸವತಿಯಂ। ಸೇಟ್ಠಿಪುತ್ತೋ ಮಹಾಯಸೋ।|
      block |ಉಪೇತ್ವಾ ಲೋಕಪಜ್ಜೋತಂ। ಅಸ್ಸೋಸಿಂ ಧಮ್ಮದೇಸನಂ॥|
    count |೧೧೫|
      block |ಸೇನಾಸನಾನಿ ಭಿಕ್ಖೂನಂ। ಪಞ್ಞಾಪೇನ್ತಂ ಸಸಾವಕಂ।|
      block |ಕಿತ್ತಯನ್ತಸ್ಸ ವಚನಂ। ಸುಣಿತ್ವಾ ಮುದಿತೋ ಅಹಂ॥|
    count |೧೧೬|
      block |ಅಧಿಕಾರಂ ಸಸಙ್ಘಸ್ಸ। ಕತ್ವಾ ತಸ್ಸ ಮಹೇಸಿನೋ।|
      block |ನಿಪಚ್ಚ ಸಿರಸಾ ಪಾದೇ। ತಂ ಠಾನಮಭಿಪತ್ಥಯಿಂ॥|
    count |೧೧೭|
      block |ತದಾಹ ಸ ಮಹಾವೀರೋ। ಮಮ ಕಮ್ಮಂ ಪಕಿತ್ತಯಂ।|
      block |ಯೋ ಸಸಙ್ಘಮಭೋಜೇಸಿ। ಸತ್ತಾಹಂ ಲೋಕನಾಯಕಂ॥|
    count |೧೧೮|
      block |ಸೋಯಂ ಕಮಲಪತ್ತಕ್ಖೋ। ಸೀಹಂಸೋ ಕನಕತ್ತಚೋ।|
      block |ಮಮ ಪಾದಮೂಲೇ ನಿಪತಿ। ಪತ್ಥಯಂ ಠಾನಮುತ್ತಮಂ॥|
    count |೧೧೯|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೧೨೦|
      block |ಸಾವಕೋ ತಸ್ಸ ಬುದ್ಧಸ್ಸ। ದಬ್ಬೋ ನಾಮೇನ ವಿಸ್ಸುತೋ।|
      block |ಸೇನಾಸನಪಞ್ಞಾಪಕೋ। ಅಗ್ಗೋ ಹೇಸ್ಸತಿಯಂ ತದಾ॥|
    count |೧೨೧|
      block |ತೇನ ಕಮ್ಮೇನ ಸುಕತೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೧೨೨|
      block |ಸತಾನಂ ತೀಣಿಕ್ಖತ್ತುಞ್ಚ। ದೇವರಜ್ಜಮಕಾರಯಿಂ।|
      block |ಸತಾನಂ ಪಞ್ಚಕ್ಖತ್ತುಞ್ಚ। ಚಕ್ಕವತ್ತೀ ಅಹೋಸಹಂ॥|
    count |೧೨೩|
      block |ಪದೇಸರಜ್ಜಂ ವಿಪುಲಂ। ಗಣನಾತೋ ಅಸಙ್ಖಿಯಂ।|
      block |ಸಬ್ಬತ್ಥ ಸುಖಿತೋ ಆಸಿಂ। ತಸ್ಸ ಕಮ್ಮಸ್ಸ ವಾಹಸಾ॥|
    count |೧೨೪|
      block |ಏಕನವುತಿತೋ ಕಪ್ಪೇ। ವಿಪಸ್ಸೀ ನಾಮ ನಾಯಕೋ।|
      block |ಉಪ್ಪಜ್ಜಿ ಚಾರುದಸ್ಸನೋ। ಸಬ್ಬಧಮ್ಮವಿಪಸ್ಸಕೋ॥|
    count |೧೨೫|
      block |ದುಟ್ಠಚಿತ್ತೋ ಉಪವದಿಂ। ಸಾವಕಂ ತಸ್ಸ ತಾದಿನೋ।|
      block |ಸಬ್ಬಾಸವಪರಿಕ್ಖೀಣಂ। ಸುದ್ಧೋತಿ ಚ ವಿಜಾನಿಯ॥|
    count |೧೨೬|
      block |ತಸ್ಸೇವ ನರವೀರಸ್ಸ। ಸಾವಕಾನಂ ಮಹೇಸಿನಂ।|
      block |ಸಲಾಕಞ್ಚ ಗಹೇತ್ವಾನ। ಖೀರೋದನಮದಾಸಹಂ॥|
    count |೧೨೭|
      block |ಇಮಮ್ಹಿ ಭದ್ದಕೇ ಕಪ್ಪೇ। ಬ್ರಹ್ಮಬನ್ಧು ಮಹಾಯಸೋ।|
      block |ಕಸ್ಸಪೋ ನಾಮ ಗೋತ್ತೇನ। ಉಪ್ಪಜ್ಜಿ ವದತಂ ವರೋ॥|
    count |೧೨೮|
      block |ಸಾಸನಂ ಜೋತಯಿತ್ವಾನ। ಅಭಿಭುಯ್ಯ ಕುತಿತ್ಥಿಯೇ।|
      block |ವಿನೇಯ್ಯೇ ವಿನಯಿತ್ವಾವ। ನಿಬ್ಬುತೋ ಸೋ ಸಸಾವಕೋ॥|
    count |೧೨೯|
      block |ಸಸಿಸ್ಸೇ ನಿಬ್ಬುತೇ ನಾಥೇ। ಅತ್ಥಮೇನ್ತಮ್ಹಿ ಸಾಸನೇ।|
      block |ದೇವಾ ಕನ್ದಿಂಸು ಸಂವಿಗ್ಗಾ। ಮುತ್ತಕೇಸಾ ರುದಮ್ಮುಖಾ॥|
    count |೧೩೦|
      block |ನಿಬ್ಬಾಯಿಸ್ಸತಿ ಧಮ್ಮಕ್ಖೋ। ನ ಪಸ್ಸಿಸ್ಸಾಮ ಸುಬ್ಬತೇ।|
      block |ನ ಸುಣಿಸ್ಸಾಮ ಸದ್ಧಮ್ಮಂ। ಅಹೋ ನೋ ಅಪ್ಪಪುಞ್ಞತಾ॥|
    count |೧೩೧|
      block |ತದಾಯಂ ಪಥವೀ ಸಬ್ಬಾ। ಅಚಲಾ ಸಾ ಚಲಾಚಲಾ।|
      block |ಸಾಗರೋ ಚ ಸಸೋಕೋವ। ವಿನದೀ ಕರುಣಂ ಗಿರಂ॥|
    count |೧೩೨|
      block |ಚತುದ್ದಿಸಾ ದುನ್ದುಭಿಯೋ। ನಾದಯಿಂಸು ಅಮಾನುಸಾ।|
      block |ಸಮನ್ತತೋ ಅಸನಿಯೋ। ಫಲಿಂಸು ಚ ಭಯಾವಹಾ॥|
    count |೧೩೩|
      block |ಉಕ್ಕಾ ಪತಿಂಸು ನಭಸಾ। ಧೂಮಕೇತು ಚ ದಿಸ್ಸತಿ।|
      block |ಸಧೂಮಾ ಜಾಲವಟ್ಟಾ ಚ। ರವಿಂಸು ಕರುಣಂ ಮಿಗಾ॥|
    count |೧೩೪|
      block |ಉಪ್ಪಾದೇ ದಾರುಣೇ ದಿಸ್ವಾ। ಸಾಸನತ್ಥಙ್ಗಸೂಚಕೇ।|
      block |ಸಂವಿಗ್ಗಾ ಭಿಕ್ಖವೋ ಸತ್ತ। ಚಿನ್ತಯಿಮ್ಹ ಮಯಂ ತದಾ॥|
    count |೧೩೫|
      block |ಸಾಸನೇನ ವಿನಾಮ್ಹಾಕಂ। ಜೀವಿತೇನ ಅಲಂ ಮಯಂ।|
      block |ಪವಿಸಿತ್ವಾ ಮಹಾರಞ್ಞಂ। ಯುಞ್ಜಾಮ ಜಿನಸಾಸನಂ॥|
    count |೧೩೬|
      block |ಅದ್ದಸಮ್ಹ ತದಾರಞ್ಞೇ। ಉಬ್ಬಿದ್ಧಂ ಸೇಲಮುತ್ತಮಂ।|
      block |ನಿಸ್ಸೇಣಿಯಾ ತಮಾರುಯ್ಹ। ನಿಸ್ಸೇಣಿಂ ಪಾತಯಿಮ್ಹಸೇ॥|
    count |೧೩೭|
      block |ತದಾ ಓವದಿ ನೋ ಥೇರೋ। ಬುದ್ಧುಪ್ಪಾದೋ ಸುದುಲ್ಲಭೋ।|
      block |ಸದ್ಧಾತಿದುಲ್ಲಭಾ ಲದ್ಧಾ। ಥೋಕಂ ಸೇಸಞ್ಚ ಸಾಸನಂ॥|
    count |೧೩೮|
      block |ನಿಪತನ್ತಿ ಖಣಾತೀತಾ। ಅನನ್ತೇ ದುಕ್ಖಸಾಗರೇ।|
      block |ತಸ್ಮಾ ಪಯೋಗೋ ಕತ್ತಬ್ಬೋ। ಯಾವ ಠಾತಿ ಮುನೇ ಮತಂ॥|
    count |೧೩೯|
      block |ಅರಹಾ ಆಸಿ ಸೋ ಥೇರೋ। ಅನಾಗಾಮೀ ತದಾನುಗೋ।|
      block |ಸುಸೀಲಾ ಇತರೇ ಯುತ್ತಾ। ದೇವಲೋಕಂ ಅಗಮ್ಹಸೇ॥|
    count |೧೪೦|
      block |ನಿಬ್ಬುತೋ ತಿಣ್ಣಸಂಸಾರೋ। ಸುದ್ಧಾವಾಸೇ ಚ ಏಕಕೋ।|
      block |ಅಹಞ್ಚ ಪಕ್ಕುಸಾತಿ ಚ। ಸಭಿಯೋ ಬಾಹಿಯೋ ತಥಾ॥|
    count |೧೪೧|
      block |ಕುಮಾರಕಸ್ಸಪೋ ಚೇವ। ತತ್ಥ ತತ್ಥೂಪಗಾ ಮಯಂ।|
      block |ಸಂಸಾರಬನ್ಧನಾ ಮುತ್ತಾ। ಗೋತಮೇನಾನುಕಮ್ಪಿತಾ॥|
    count |೧೪೨|
      block |ಮಲ್ಲೇಸು ಕುಸಿನಾರಾಯಂ। ಜಾತೋ ಗಬ್ಭೇವ ಮೇ ಸತೋ।|
      block |ಮಾತಾ ಮತಾ ಚಿತಾರುಳ್ಹಾ। ತತೋ ನಿಪ್ಪತಿತೋ ಅಹಂ॥|
    count |೧೪೩|
      block |ಪತಿತೋ ದಬ್ಬಪುಞ್ಜಮ್ಹಿ। ತತೋ ದಬ್ಬೋತಿ ವಿಸ್ಸುತೋ।|
      block |ಬ್ರಹ್ಮಚಾರೀಬಲೇನಾಹಂ। ವಿಮುತ್ತೋ ಸತ್ತವಸ್ಸಿಕೋ॥|
    count |೧೪೪|
      block |ಖೀರೋದನಬಲೇನಾಹಂ। ಪಞ್ಚಹಙ್ಗೇಹುಪಾಗತೋ।|
      block |ಖೀಣಾಸವೋಪವಾದೇನ। ಪಾಪೇಹಿ ಬಹುಚೋದಿತೋ॥|
    count |೧೪೫|
      block |ಉಭೋ ಪುಞ್ಞಞ್ಚ ಪಾಪಞ್ಚ। ವೀತಿವತ್ತೋಮ್ಹಿ ದಾನಿಹಂ।|
      block |ಪತ್ವಾನ ಪರಮಂ ಸನ್ತಿಂ। ವಿಹರಾಮಿ ಅನಾಸವೋ॥|
    count |೧೪೬|
      block |ಸೇನಾಸನಂ ಪಞ್ಞಾಪಯಿಂ। ಹಾಸಯಿತ್ವಾನ ಸುಬ್ಬತೇ।|
      block |ಜಿನೋ ತಸ್ಮಿಂ ಗುಣೇ ತುಟ್ಠೋ। ಏತದಗ್ಗೇ ಠಪೇಸಿ ಮಂ॥|
    count |೧೪೭|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೧೪೮|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೧೪೯|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ದಬ್ಬಮಲ್ಲಪುತ್ತೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ದಬ್ಬಮಲ್ಲಪುತ್ತತ್ಥೇರಸ್ಸಾಪದಾನಂ ಚತುತ್ಥಂ।|
  block |೫॥ ಕುಮಾರಕಸ್ಸಪತ್ಥೇರಅಪದಾನಂ|
    count |೧೫೦|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ನಾಯಕೋ।|
      block |ಸಬ್ಬಲೋಕಹಿತೋ ವೀರೋ। ಪದುಮುತ್ತರನಾಮಕೋ॥|
    count |೧೫೧|
      block |ತದಾಹಂ ಬ್ರಾಹ್ಮಣೋ ಹುತ್ವಾ। ವಿಸ್ಸುತೋ ವೇದಪಾರಗೂ।|
      block |ದಿವಾವಿಹಾರಂ ವಿಚರಂ। ಅದ್ದಸಂ ಲೋಕನಾಯಕಂ॥|
    count |೧೫೨|
      block |ಚತುಸಚ್ಚಂ ಪಕಾಸೇನ್ತಂ। ಬೋಧಯನ್ತಂ ಸದೇವಕಂ।|
      block |ವಿಚಿತ್ತಕಥಿಕಾನಗ್ಗಂ। ವಣ್ಣಯನ್ತಂ ಮಹಾಜನೇ॥|
    count |೧೫೩|
      block |ತದಾ ಮುದಿತಚಿತ್ತೋಹಂ। ನಿಮನ್ತೇತ್ವಾ ತಥಾಗತಂ।|
      block |ನಾನಾರತ್ತೇಹಿ ವತ್ಥೇಹಿ। ಅಲಙ್ಕರಿತ್ವಾನ ಮಣ್ಡಪಂ॥|
    count |೧೫೪|
      block |ನಾನಾರತನಪಜ್ಜೋತಂ। ಸಸಙ್ಘಂ ಭೋಜಯಿಂ ತಹಿಂ।|
      block |ಭೋಜಯಿತ್ವಾನ ಸತ್ತಾಹಂ। ನಾನಗ್ಗರಸಭೋಜನಂ॥|
    count |೧೫೫|
      block |ನಾನಾಚಿತ್ತೇಹಿ ಪುಪ್ಫೇಹಿ। ಪೂಜಯಿತ್ವಾ ಸಸಾವಕಂ।|
      block |ನಿಪಚ್ಚ ಪಾದಮೂಲಮ್ಹಿ। ತಂ ಠಾನಂ ಪತ್ಥಯಿಂ ಅಹಂ॥|
    count |೧೫೬|
      block |ತದಾ ಮುನಿವರೋ ಆಹ। ಕರುಣೇಕರಸಾಸಯೋ।|
      block |ಪಸ್ಸಥೇತಂ ದಿಜವರಂ। ಪದುಮಾನನಲೋಚನಂ॥|
    count |೧೫೭|
      block |ಪೀತಿಪಾಮೋಜ್ಜಬಹುಲಂ। ಸಮುಗ್ಗತತನೂರುಹಂ।|
      block |ಹಾಸಮ್ಹಿತವಿಸಾಲಕ್ಖಂ। ಮಮ ಸಾಸನಲಾಲಸಂ॥|
    count |೧೫೮|
      block |ಪತಿತಂ ಪಾದಮೂಲೇ ಮೇ। ಏಕಾವತ್ಥಸುಮಾನಸಂ।|
      block |ಏಸ ಪತ್ಥೇತಿ ತಂ ಠಾನಂ। ವಿಚಿತ್ತಕಥಿಕತ್ತನಂ॥|
    count |೧೫೯|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೧೬೦|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಕುಮಾರಕಸ್ಸಪೋ ನಾಮ। ಹೇಸ್ಸತಿ ಸತ್ಥು ಸಾವಕೋ॥|
    count |೧೬೧|
      block |ವಿಚಿತ್ತಪುಪ್ಫದುಸ್ಸಾನಂ। ರತನಾನಞ್ಚ ವಾಹಸಾ।|
      block |ವಿಚಿತ್ತಕಥಿಕಾನಂ ಸೋ। ಅಗ್ಗತಂ ಪಾಪುಣಿಸ್ಸತಿ॥|
    count |೧೬೨|
      block |ತೇನ ಕಮ್ಮೇನ ಸುಕತೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೧೬೩|
      block |ಪರಿಬ್ಭಮಂ ಭವಾಭವೇ। ರಙ್ಗಮಜ್ಝೇ ಯಥಾ ನಟೋ।|
      block |ಸಾಖಮಿಗತ್ರಜೋ ಹುತ್ವಾ। ಮಿಗಿಯಾ ಕುಚ್ಛಿಮೋಕ್ಕಮಿಂ॥|
    count |೧೬೪|
      block |ತದಾ ಮಯಿ ಕುಚ್ಛಿಗತೇ। ವಜ್ಝವಾರೋ ಉಪಟ್ಠಿತೋ।|
      block |ಸಾಖೇನ ಚತ್ತಾ ಮೇ ಮಾತಾ। ನಿಗ್ರೋಧಂ ಸರಣಂ ಗತಾ॥|
    count |೧೬೫|
      block |ತೇನ ಸಾ ಮಿಗರಾಜೇನ। ಮರಣಾ ಪರಿಮೋಚಿತಾ।|
      block |ಪರಿಚ್ಚಜಿತ್ವಾ ಸಪಾಣಂ। ಮಮೇವಂ ಓವದೀ ತದಾ॥|
    count |೧೬೬|
      block |ನಿಗ್ರೋಧಮೇವ ಸೇವೇಯ್ಯ। ನ ಸಾಖಮುಪಸಂವಸೇ।|
      block |ನಿಗ್ರೋಧಸ್ಮಿಂ ಮತಂ ಸೇಯ್ಯೋ। ಯಞ್ಚೇ ಸಾಖಮ್ಹಿ ಜೀವಿತಂ॥|
    count |೧೬೭|
      block |ತೇನಾನುಸಿಟ್ಠಾ ಮಿಗಯೂಥಪೇನ। ಅಹಞ್ಚ ಮಾತಾ ಚ ತಥೇತರೇ ಚ।|
      block |ಆಗಮ್ಮ ರಮ್ಮಂ ತುಸಿತಾಧಿವಾಸಂ। ಗತಾ ಪವಾಸಂ ಸಘರಂ ಯಥೇವ॥|
    count |೧೬೮|
      block |ಪುನೋ ಕಸ್ಸಪವೀರಸ್ಸ। ಅತ್ಥಮೇನ್ತಮ್ಹಿ ಸಾಸನೇ।|
      block |ಆರುಯ್ಹ ಸೇಲಸಿಖರಂ। ಯುಞ್ಜಿತ್ವಾ ಜಿನಸಾಸನಂ॥|
    count |೧೬೯|
      block |ಇದಾನಾಹಂ ರಾಜಗಹೇ। ಜಾತೋ ಸೇಟ್ಠಿಕುಲೇ ಅಹುಂ।|
      block |ಆಪನ್ನಸತ್ತಾ ಮೇ ಮಾತಾ। ಪಬ್ಬಜಿ ಅನಗಾರಿಯಂ॥|
    count |೧೭೦|
      block |ಸಗಬ್ಭಂ ತಂ ವಿದಿತ್ವಾನ। ದೇವದತ್ತಮುಪಾನಯುಂ।|
      block |ಸೋ ಅವೋಚ ವಿನಾಸೇಥ। ಪಾಪಿಕಂ ಭಿಕ್ಖುನಿಂ ಇಮಂ॥|
    count |೧೭೧|
      block |ಇದಾನಿಪಿ ಮುನಿನ್ದೇನ। ಜಿನೇನ ಅನುಕಮ್ಪಿತಾ।|
      block |ಸುಖಿನೀ ಅಜನೀ ಮಯ್ಹಂ। ಮಾತಾ ಭಿಕ್ಖುನುಪಸ್ಸಯೇ॥|
    count |೧೭೨|
      block |ತಂ ವಿದಿತ್ವಾ ಮಹೀಪಾಲೋ। ಕೋಸಲೋ ಮಂ ಅಪೋಸಯಿ।|
      block |ಕುಮಾರಪರಿಹಾರೇನ। ನಾಮೇನಾಹಞ್ಚ ಕಸ್ಸಪೋ॥|
    count |೧೭೩|
      block |ಮಹಾಕಸ್ಸಪಮಾಗಮ್ಮ। ಅಹಂ ಕುಮಾರಕಸ್ಸಪೋ।|
      block |ವಮ್ಮಿಕಸದಿಸಂ ಕಾಯಂ। ಸುತ್ವಾ ಬುದ್ಧೇನ ದೇಸಿತಂ॥|
    count |೧೭೪|
      block |ತತೋ ಚಿತ್ತಂ ವಿಮುಚ್ಚಿ ಮೇ। ಅನುಪಾದಾಯ ಸಬ್ಬಸೋ।|
      block |ಪಾಯಾಸಿಂ ದಮಯಿತ್ವಾಹಂ। ಏತದಗ್ಗಮಪಾಪುಣಿಂ॥|
    count |೧೭೫|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೧೭೬|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೧೭೭|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ಕುಮಾರಕಸ್ಸಪೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಕುಮಾರಕಸ್ಸಪತ್ಥೇರಸ್ಸಾಪದಾನಂ ಪಞ್ಚಮಂ।|
    stand |ಚತುವೀಸತಿಮಂ ಭಾಣವಾರಂ।|
  block |೬॥ ಬಾಹಿಯತ್ಥೇರಅಪದಾನಂ|
    count |೧೭೮|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ನಾಯಕೋ।|
      block |ಮಹಪ್ಪಭೋ ತಿಲೋಕಗ್ಗೋ। ನಾಮೇನ ಪದುಮುತ್ತರೋ॥|
    count |೧೭೯|
      block |ಖಿಪ್ಪಾಭಿಞ್ಞಸ್ಸ ಭಿಕ್ಖುಸ್ಸ। ಗುಣಂ ಕಿತ್ತಯತೋ ಮುನೇ।|
      block |ಸುತ್ವಾ ಉದಗ್ಗಚಿತ್ತೋಹಂ। ಕಾರಂ ಕತ್ವಾ ಮಹೇಸಿನೋ॥|
    count |೧೮೦|
      block |ದತ್ವಾ ಸತ್ತಾಹಿಕಂ ದಾನಂ। ಸಸಿಸ್ಸಸ್ಸ ಮುನೇ ಅಹಂ।|
      block |ಅಭಿವಾದಿಯ ಸಮ್ಬುದ್ಧಂ। ತಂ ಠಾನಂ ಪತ್ಥಯಿಂ ತದಾ॥|
    count |೧೮೧|
      block |ತತೋ ಮಂ ಬ್ಯಾಕರಿ ಬುದ್ಧೋ। ಏತಂ ಪಸ್ಸಥ ಬ್ರಾಹ್ಮಣಂ।|
      block |ಪತಿತಂ ಪಾದಮೂಲೇ ಮೇ। ಚರಿಯಂ ಪಚ್ಚವೇಕ್ಖಣಂ॥|
    count |೧೮೨|
      block |ಹೇಮಯಞ್ಞೋಪಚಿತಙ್ಗಂ। ಅವದಾತತನುತ್ತಚಂ।|
      block |ಪಲಮ್ಬಬಿಮ್ಬತಮ್ಬೋಟ್ಠಂ। ಸೇತತಿಣ್ಹಸಮಂ ದಿಜಂ॥|
    count |೧೮೩|
      block |ಗುಣಥಾಮಬಹುತರಂ। ಸಮುಗ್ಗತತನೂರುಹಂ।|
      block |ಗುಣೋಘಾಯತನೀಭೂತಂ। ಪೀತಿಸಮ್ಫುಲ್ಲಿತಾನನಂ॥|
    count |೧೮೪|
      block |ಏಸೋ ಪತ್ಥಯತೇ ಠಾನಂ। ಖಿಪ್ಪಾಭಿಞ್ಞಸ್ಸ ಭಿಕ್ಖುನೋ।|
      block |ಅನಾಗತೇ ಮಹಾವೀರೋ। ಗೋತಮೋ ನಾಮ ಹೇಸ್ಸತಿ॥|
    count |೧೮೫|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಬಾಹಿಯೋ ನಾಮ ನಾಮೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೧೮೬|
      block |ತದಾ ಹಿ ತುಟ್ಠೋ ವುಟ್ಠಾಯ। ಯಾವಜೀವಂ ಮಹಾಮುನೇ।|
      block |ಕಾರಂ ಕತ್ವಾ ಚುತೋ ಸಗ್ಗಂ। ಅಗಂ ಸಭವನಂ ಯಥಾ॥|
    count |೧೮೭|
      block |ದೇವಭೂತೋ ಮನುಸ್ಸೋ ವಾ। ಸುಖಿತೋ ತಸ್ಸ ಕಮ್ಮುನೋ।|
      block |ವಾಹಸಾ ಸಂಸರಿತ್ವಾನ। ಸಮ್ಪತ್ತಿಮನುಭೋಮಹಂ॥|
    count |೧೮೮|
      block |ಪುನ ಕಸ್ಸಪವೀರಸ್ಸ। ಅತ್ಥಮೇನ್ತಮ್ಹಿ ಸಾಸನೇ।|
      block |ಆರುಯ್ಹ ಸೇಲಸಿಖರಂ। ಯುಞ್ಜಿತ್ವಾ ಜಿನಸಾಸನಂ॥|
    count |೧೮೯|
      block |ವಿಸುದ್ಧಸೀಲೋ ಸಪ್ಪಞ್ಞೋ। ಜಿನಸಾಸನಕಾರಕೋ।|
      block |ತತೋ ಚುತಾ ಪಞ್ಚ ಜನಾ। ದೇವಲೋಕಂ ಅಗಮ್ಹಸೇ॥|
    count |೧೯೦|
      block |ತತೋಹಂ ಬಾಹಿಯೋ ಜಾತೋ। ಭಾರುಕಚ್ಛೇ ಪುರುತ್ತಮೇ।|
      block |ತತೋ ನಾವಾಯ ಪಕ್ಖನ್ದೋ। ಸಾಗರಂ ಅಪ್ಪಸಿದ್ಧಿಯಂ॥|
    count |೧೯೧|
      block |ತತೋ ನಾವಾ ಅಭಿಜ್ಜಿತ್ಥ। ಗನ್ತ್ವಾನ ಕತಿಪಾಹಕಂ।|
      block |ತದಾ ಭೀಸನಕೇ ಘೋರೇ। ಪತಿತೋ ಮಕರಾಕರೇ॥|
    count |೧೯೨|
      block |ತದಾಹಂ ವಾಯಮಿತ್ವಾನ। ಸನ್ತರಿತ್ವಾ ಮಹೋದಧಿಂ।|
      block |ಸುಪ್ಪಾದಪಟ್ಟನವರಂ। ಸಮ್ಪತ್ತೋ ಮನ್ದವೇಧಿತೋ॥|
    count |೧೯೩|
      block |ದಾರುಚೀರಂ ನಿವಾಸೇತ್ವಾ। ಗಾಮಂ ಪಿಣ್ಡಾಯ ಪಾವಿಸಿಂ।|
      block |ತದಾಹ ಸೋ ಜನೋ ತುಟ್ಠೋ। ಅರಹಾಯಮಿಧಾಗತೋ॥|
    count |೧೯೪|
      block |ಇಮಂ ಅನ್ನೇನ ಪಾನೇನ। ವತ್ಥೇನ ಸಯನೇನ ಚ।|
      block |ಭೇಸಜ್ಜೇನ ಚ ಸಕ್ಕತ್ವಾ। ಹೇಸ್ಸಾಮ ಸುಖಿತಾ ಮಯಂ॥|
    count |೧೯೫|
      block |ಪಚ್ಚಯಾನಂ ತದಾ ಲಾಭೀ। ತೇಹಿ ಸಕ್ಕತಪೂಜಿತೋ।|
      block |ಅರಹಾಹನ್ತಿ ಸಙ್ಕಪ್ಪಂ। ಉಪ್ಪಾದೇಸಿಂ ಅಯೋನಿಸೋ॥|
    count |೧೯೬|
      block |ತತೋ ಮೇ ಚಿತ್ತಮಞ್ಞಾಯ। ಚೋದಯೀ ಪುಬ್ಬದೇವತಾ।|
      block |ನ ತ್ವಂ ಉಪಾಯಮಗ್ಗಞ್ಞೂ। ಕುತೋ ತ್ವಂ ಅರಹಾ ಭವೇ॥|
    count |೧೯೭|
      block |ಚೋದಿತೋ ತಾಯ ಸಂವಿಗ್ಗೋ। ತದಾಹಂ ಪರಿಪುಚ್ಛಿ ತಂ।|
      block |ಕೇ ವಾ ಏತೇ ಕುಹಿಂ ಲೋಕೇ। ಅರಹನ್ತೋ ನರುತ್ತಮಾ॥|
    count |೧೯೮|
      block |ಸಾವತ್ಥಿಯಂ ಕೋಸಲಮನ್ದಿರೇ ಜಿನೋ। ಪಹೂತಪಞ್ಞೋ ವರಭೂರಿಮೇಧಸೋ।|
      block |ಸೋ ಸಕ್ಯಪುತ್ತೋ ಅರಹಾ ಅನಾಸವೋ। ದೇಸೇತಿ ಧಮ್ಮಂ ಅರಹತ್ತಪತ್ತಿಯಾ॥|
    count |೧೯೯|
      block |ತದಸ್ಸ ಸುತ್ವಾ ವಚನಂ ಸುಪೀಣಿತೋ। ನಿಧಿಂವ ಲದ್ಧಾ ಕಪಣೋತಿ ವಿಮ್ಹಿತೋ।|
      block |ಉದಗ್ಗಚಿತ್ತೋ ಅರಹತ್ತಮುತ್ತಮಂ। ಸುದಸ್ಸನಂ ದಟ್ಠುಮನನ್ತಗೋಚರಂ॥|
    count |೨೦೦|
      block |ತದಾ ತತೋ ನಿಕ್ಖಮಿತ್ವಾನ ಸತ್ಥುನೋ। ಸದಾ ಜಿನಂ ಪಸ್ಸಾಮಿ ವಿಮಲಾನನಂ।|
      block |ಉಪೇಚ್ಚ ರಮ್ಮಂ ವಿಜಿತವ್ಹಯಂ ವನಂ। ದಿಜೇ ಅಪುಚ್ಛಿಂ ಕುಹಿಂ ಲೋಕನನ್ದನೋ॥|
    count |೨೦೧|
      block |ತತೋ ಅವೋಚುಂ ನರದೇವವನ್ದಿತೋ। ಪುರಂ ಪವಿಟ್ಠೋ ಅಸನೇಸನಾಯ ಸೋ।|
      block |ಸಸೋವ ಖಿಪ್ಪಂ ಮುನಿದಸ್ಸನುಸ್ಸುಕೋ। ಉಪೇಚ್ಚ ವನ್ದಾಹಿ ತಮಗ್ಗಪುಗ್ಗಲಂ॥|
    count |೨೦೨|
      block |ತತೋಹಂ ತುವಟಂ ಗನ್ತ್ವಾ। ಸಾವತ್ಥಿಂ ಪುರಮುತ್ತಮಂ।|
      block |ವಿಚರನ್ತಂ ತಮದ್ದಕ್ಖಿಂ। ಪಿಣ್ಡತ್ಥಂ ಅಪಿಹಾಗಿಧಂ॥|
    count |೨೦೩|
      block |ಪತ್ತಪಾಣಿಂ ಅಲೋಲಕ್ಖಂ। ಪಾಚಯನ್ತಂ ಪೀತಾಕರಂ।|
      block |ಸಿರೀನಿಲಯಸಙ್ಕಾಸಂ। ರವಿದಿತ್ತಿಹರಾನನಂ॥|
    count |೨೦೪|
      block |ತಂ ಸಮೇಚ್ಚ ನಿಪಚ್ಚಾಹಂ। ಇದಂ ವಚನಮಬ್ರವಿಂ।|
      block |ಕುಪಥೇ ವಿಪ್ಪನಟ್ಠಸ್ಸ। ಸರಣಂ ಹೋಹಿ ಗೋತಮ॥|
    count |೨೦೫|
      block |ಪಾಣಸನ್ತಾರಣತ್ಥಾಯ। ಪಿಣ್ಡಾಯ ವಿಚರಾಮಹಂ।|
      block |ನ ತೇ ಧಮ್ಮಕಥಾಕಾಲೋ। ಇಚ್ಚಾಹ ಮುನಿಸತ್ತಮೋ॥|
    count |೨೦೬|
      block |ತದಾ ಪುನಪ್ಪುನಂ ಬುದ್ಧಂ। ಆಯಾಚಿಂ ಧಮ್ಮಲಾಲಸೋ।|
      block |ಯೋ ಮೇ ಧಮ್ಮಮದೇಸೇಸಿ। ಗಮ್ಭೀರಂ ಸುಞ್ಞತಂ ಪದಂ॥|
    count |೨೦೭|
      block |ತಸ್ಸ ಧಮ್ಮಂ ಸುಣಿತ್ವಾನ। ಪಾಪುಣಿಂ ಆಸವಕ್ಖಯಂ।|
      block |ಪರಿಕ್ಖೀಣಾಯುಕೋ ಸನ್ತೋ। ಅಹೋ ಸತ್ಥಾನುಕಮ್ಪಕೋ॥|
    count |೨೦೮|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೨೦೯|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೨೧೦|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೨೧೧|
      block |ಏವಂ ಥೇರೋ ವಿಯಾಕಾಸಿ। ಬಾಹಿಯೋ ದಾರುಚೀರಿಯೋ।|
      block |ಸಙ್ಕಾರಕೂಟೇ ಪತಿತೋ। ಭೂತಾವಿಟ್ಠಾಯ ಗಾವಿಯಾ॥|
    count |೨೧೨|
      block |ಅತ್ತನೋ ಪುಬ್ಬಚರಿಯಂ। ಕಿತ್ತಯಿತ್ವಾ ಮಹಾಮತಿ।|
      block |ಪರಿನಿಬ್ಬಾಯಿ ಸೋ ಥೇರೋ। ಸಾವತ್ಥಿಯಂ ಪುರುತ್ತಮೇ॥|
    count |೨೧೩|
      block |ನಗರಾ ನಿಕ್ಖಮನ್ತೋ ತಂ। ದಿಸ್ವಾನ ಇಸಿಸತ್ತಮೋ।|
      block |ದಾರುಚೀರಧರಂ ಧೀರಂ। ಬಾಹಿಯಂ ಬಾಹಿತಾಗಮಂ॥|
    count |೨೧೪|
      block |ಭೂಮಿಯಂ ಪತಿತಂ ದನ್ತಂ। ಇನ್ದಕೇತೂವ ಪಾತಿತಂ।|
      block |ಗತಾಯುಂ ಸುಕ್ಖಕಿಲೇಸಂ। ಜಿನಸಾಸನಕಾರಕಂ॥|
    count |೨೧೫|
      block |ತತೋ ಆಮನ್ತಯೀ ಸತ್ಥಾ। ಸಾವಕೇ ಸಾಸನೇ ರತೇ।|
      block |ಗಣ್ಹಥ ನೇತ್ವಾ ಝಾಪೇಥ। ತನುಂ ಸಬ್ರಹ್ಮಚಾರಿನೋ॥|
    count |೨೧೬|
      block |ಥೂಪಂ ಕರೋಥ ಪೂಜೇಥ। ನಿಬ್ಬುತೋ ಸೋ ಮಹಾಮತಿ।|
      block |ಖಿಪ್ಪಾಭಿಞ್ಞಾನಮೇಸಗ್ಗೋ। ಸಾವಕೋ ಮೇ ವಚೋಕರೋ॥|
    count |೨೧೭|
      block |ಸಹಸ್ಸಮಪಿ ಚೇ ಗಾಥಾ। ಅನತ್ಥಪದಸಞ್ಹಿತಾ।|
      block |ಏಕಂ ಗಾಥಾಪದಂ ಸೇಯ್ಯೋ। ಯಂ ಸುತ್ವಾ ಉಪಸಮ್ಮತಿ॥|
    count |೨೧೮|
      block |ಯತ್ಥ ಆಪೋ ಚ ಪಥವೀ। ತೇಜೋ ವಾಯೋ ನ ಗಾಧತಿ।|
      block |ನ ತತ್ಥ ಸುಕ್ಕಾ ಜೋತನ್ತಿ। ಆದಿಚ್ಚೋ ನ ಪಕಾಸತಿ॥|
    count |೨೧೯|
      block |ನ ತತ್ಥ ಚನ್ದಿಮಾ ಭಾತಿ। ತಮೋ ತತ್ಥ ನ ವಿಜ್ಜತಿ।|
      block |ಯದಾ ಚ ಅತ್ತನಾ ವೇದಿ। ಮುನಿಮೋನೇನ ಬ್ರಾಹ್ಮಣೋ॥|
    count |೨೨೦|
      block |ಅಥ ರೂಪಾ ಅರೂಪಾ ಚ। ಸುಖದುಕ್ಖಾ ವಿಮುಚ್ಚತಿ।|
      block |ಇಚ್ಚೇವಂ ಅಭಣೀ ನಾಥೋ। ತಿಲೋಕಸರಣೋ ಮುನಿ॥|
    stand |ಇತ್ಥಂ ಸುದಂ ಆಯಸ್ಮಾ ಬಾಹಿಯೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಬಾಹಿಯತ್ಥೇರಸ್ಸಾಪದಾನಂ ಛಟ್ಠಂ।|
  block |೭॥ ಮಹಾಕೋಟ್ಠಿಕತ್ಥೇರಅಪದಾನಂ|
    count |೨೨೧|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಲೋಕವಿದೂ ಮುನಿ।|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ಚಕ್ಖುಮಾ॥|
    count |೨೨೨|
      block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
      block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
    count |೨೨೩|
      block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
      block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
    count |೨೨೪|
      block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ಚ।|
      block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಭಿ॥|
    count |೨೨೫|
      block |ರತನಾನಟ್ಠಪಞ್ಞಾಸಂ। ಉಗ್ಗತೋ ಸೋ ಮಹಾಮುನಿ।|
      block |ಕಞ್ಚನಗ್ಘಿಯಸಙ್ಕಾಸೋ। ಬಾತ್ತಿಂಸವರಲಕ್ಖಣೋ॥|
    count |೨೨೬|
      block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
      block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
    count |೨೨೭|
      block |ತದಾಹಂ ಹಂಸವತಿಯಂ। ಬ್ರಾಹ್ಮಣೋ ವೇದಪಾರಗೂ।|
      block |ಉಪೇಚ್ಚ ಸಬ್ಬಲೋಕಗ್ಗಂ। ಅಸ್ಸೋಸಿಂ ಧಮ್ಮದೇಸನಂ॥|
    count |೨೨೮|
      block |ತದಾ ಸೋ ಸಾವಕಂ ವೀರೋ। ಪಭಿನ್ನಮತಿಗೋಚರಂ।|
      block |ಅತ್ಥೇ ಧಮ್ಮೇ ನಿರುತ್ತೇ ಚ। ಪಟಿಭಾನೇ ಚ ಕೋವಿದಂ॥|
    count |೨೨೯|
      block |ಠಪೇಸಿ ಏತದಗ್ಗಮ್ಹಿ। ತಂ ಸುತ್ವಾ ಮುದಿತೋ ಅಹಂ।|
      block |ಸಸಾವಕಂ ಜಿನವರಂ। ಸತ್ತಾಹಂ ಭೋಜಯಿಂ ತದಾ॥|
    count |೨೩೦|
      block |ದುಸ್ಸೇಹಚ್ಛಾದಯಿತ್ವಾನ। ಸಸಿಸ್ಸಂ ಬುದ್ಧಿಸಾಗರಂ।|
      block |ನಿಪಚ್ಚ ಪಾದಮೂಲಮ್ಹಿ। ತಂ ಠಾನಂ ಪತ್ಥಯಿಂ ಅಹಂ॥|
    count |೨೩೧|
      block |ತತೋ ಅವೋಚ ಲೋಕಗ್ಗೋ। ಪಸ್ಸಥೇತಂ ದಿಜುತ್ತಮಂ।|
      block |ವಿನತಂ ಪಾದಮೂಲೇ ಮೇ। ಕಮಲೋದರಸಪ್ಪಭಂ॥|
    count |೨೩೨|
      block |ಬುದ್ಧಸೇಟ್ಠಸ್ಸ ಭಿಕ್ಖುಸ್ಸ। ಠಾನಂ ಪತ್ಥಯತೇ ಅಯಂ।|
      block |ತಾಯ ಸದ್ಧಾಯ ಚಾಗೇನ। ಸದ್ಧಮ್ಮಸ್ಸವನೇನ ಚ॥|
    count |೨೩೩|
      block |ಸಬ್ಬತ್ಥ ಸುಖಿತೋ ಹುತ್ವಾ। ಸಂಸರಿತ್ವಾ ಭವಾಭವೇ।|
      block |ಅನಾಗತಮ್ಹಿ ಅದ್ಧಾನೇ। ಲಚ್ಛಸೇ ತಂ ಮನೋರಥಂ॥|
    count |೨೩೪|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೨೩೫|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಕೋಟ್ಠಿಕೋ ನಾಮ ನಾಮೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೨೩೬|
      block |ತಂ ಸುತ್ವಾ ಮುದಿತೋ ಹುತ್ವಾ। ಯಾವಜೀವಂ ತದಾ ಜಿನಂ।|
      block |ಮೇತ್ತಚಿತ್ತೋ ಪರಿಚರಿಂ। ಸತೋ ಪಞ್ಞಾಸಮಾಹಿತೋ॥|
    count |೨೩೭|
      block |ತೇನ ಕಮ್ಮವಿಪಾಕೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೨೩೮|
      block |ಸತಾನಂ ತೀಣಿಕ್ಖತ್ತುಞ್ಚ। ದೇವರಜ್ಜಮಕಾರಯಿಂ।|
      block |ಸತಾನಂ ಪಞ್ಚಕ್ಖತ್ತುಞ್ಚ। ಚಕ್ಕವತ್ತೀ ಅಹೋಸಹಂ॥|
    count |೨೩೯|
      block |ಪದೇಸರಜ್ಜಂ ವಿಪುಲಂ। ಗಣನಾತೋ ಅಸಙ್ಖಿಯಂ।|
      block |ಸಬ್ಬತ್ಥ ಸುಖಿತೋ ಆಸಿಂ। ತಸ್ಸ ಕಮ್ಮಸ್ಸ ವಾಹಸಾ॥|
    count |೨೪೦|
      block |ದುವೇ ಭವೇ ಸಂಸರಾಮಿ। ದೇವತ್ತೇ ಅಥ ಮಾನುಸೇ।|
      block |ಅಞ್ಞಂ ಗತಿಂ ನ ಗಚ್ಛಾಮಿ। ಸುಚಿಣ್ಣಸ್ಸ ಇದಂ ಫಲಂ॥|
    count |೨೪೧|
      block |ದುವೇ ಕುಲೇ ಪಜಾಯಾಮಿ। ಖತ್ತಿಯೇ ಅಥ ಬ್ರಾಹ್ಮಣೇ।|
      block |ನೀಚೇ ಕುಲೇ ನ ಜಾಯಾಮಿ। ಸುಚಿಣ್ಣಸ್ಸ ಇದಂ ಫಲಂ॥|
    count |೨೪೨|
      block |ಪಚ್ಛಿಮೇ ಭವೇ ಸಮ್ಪತ್ತೇ। ಬ್ರಹ್ಮಬನ್ಧು ಅಹೋಸಹಂ।|
      block |ಸಾವತ್ಥಿಯಂ ವಿಪ್ಪಕುಲೇ। ಪಚ್ಚಾಜಾತೋ ಮಹದ್ಧನೇ॥|
    count |೨೪೩|
      block |ಮಾತಾ ಚನ್ದವತೀ ನಾಮ। ಪಿತಾ ಮೇ ಅಸ್ಸಲಾಯನೋ।|
      block |ಯದಾ ಮೇ ಪಿತರಂ ಬುದ್ಧೋ। ವಿನಯೀ ಸಬ್ಬಸುದ್ಧಿಯಾ॥|
    count |೨೪೪|
      block |ತದಾ ಪಸನ್ನೋ ಸುಗತೇ। ಪಬ್ಬಜಿಂ ಅನಗಾರಿಯಂ।|
      block |ಮೋಗ್ಗಲ್ಲಾನೋ ಆಚರಿಯೋ। ಉಪಜ್ಝಾ ಸಾರಿಸಮ್ಭವೋ॥|
    count |೨೪೫|
      block |ಕೇಸೇಸು ಛಿಜ್ಜಮಾನೇಸು। ದಿಟ್ಠಿ ಛಿನ್ನಾ ಸಮೂಲಿಕಾ।|
      block |ನಿವಾಸೇನ್ತೋ ಚ ಕಾಸಾವಂ। ಅರಹತ್ತಮಪಾಪುಣಿಂ॥|
    count |೨೪೬|
      block |ಅತ್ಥಧಮ್ಮನಿರುತ್ತೀಸು। ಪಟಿಭಾನೇ ಚ ಮೇ ಮತಿ।|
      block |ಪಭಿನ್ನಾ ತೇನ ಲೋಕಗ್ಗೋ। ಏತದಗ್ಗೇ ಠಪೇಸಿ ಮಂ॥|
    count |೨೪೭|
      block |ಅಸನ್ದಿಟ್ಠಂ ವಿಯಾಕಾಸಿಂ। ಉಪತಿಸ್ಸೇನ ಪುಚ್ಛಿತೋ।|
      block |ಪಟಿಸಮ್ಭಿದಾಸು ತೇನಾಹಂ। ಅಗ್ಗೋ ಸಮ್ಬುದ್ಧಸಾಸನೇ॥|
    count |೨೪೮|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೨೪೯|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೨೫೦|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ಮಹಾಕೋಟ್ಠಿಕೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಮಹಾಕೋಟ್ಠಿಕತ್ಥೇರಸ್ಸಾಪದಾನಂ ಸತ್ತಮಂ।|
  block |೮॥ ಉರುವೇಳಕಸ್ಸಪತ್ಥೇರಅಪದಾನಂ|
    count |೨೫೧|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಲೋಕವಿದೂ ಮುನಿ।|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ಚಕ್ಖುಮಾ॥|
    count |೨೫೨|
      block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
      block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
    count |೨೫೩|
      block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
      block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
    count |೨೫೪|
      block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ಚ।|
      block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಭಿ॥|
    count |೨೫೫|
      block |ರತನಾನಟ್ಠಪಞ್ಞಾಸಂ। ಉಗ್ಗತೋ ಸೋ ಮಹಾಮುನಿ।|
      block |ಕಞ್ಚನಗ್ಘಿಯಸಙ್ಕಾಸೋ। ಬಾತ್ತಿಂಸವರಲಕ್ಖಣೋ॥|
    count |೨೫೬|
      block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
      block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
    count |೨೫೭|
      block |ತದಾಹಂ ಹಂಸವತಿಯಾ। ಬ್ರಾಹ್ಮಣೋ ಸಾಧುಸಮ್ಮತೋ।|
      block |ಉಪೇಚ್ಚ ಲೋಕಪಜ್ಜೋತಂ। ಅಸ್ಸೋಸಿಂ ಧಮ್ಮದೇಸನಂ॥|
    count |೨೫೮|
      block |ತದಾ ಮಹಾಪರಿಸತಿಂ। ಮಹಾಪರಿಸಸಾವಕಂ।|
      block |ಠಪೇನ್ತಂ ಏತದಗ್ಗಮ್ಹಿ। ಸುತ್ವಾನ ಮುದಿತೋ ಅಹಂ॥|
    count |೨೫೯|
      block |ಮಹತಾ ಪರಿವಾರೇನ। ನಿಮನ್ತೇತ್ವಾ ಮಹಾಜಿನಂ।|
      block |ಬ್ರಾಹ್ಮಣಾನಂ ಸಹಸ್ಸೇನ। ಸಹದಾನಮದಾಸಹಂ॥|
    count |೨೬೦|
      block |ಮಹಾದಾನಂ ದದಿತ್ವಾನ। ಅಭಿವಾದಿಯ ನಾಯಕಂ।|
      block |ಏಕಮನ್ತಂ ಠಿತೋ ಹಟ್ಠೋ। ಇದಂ ವಚನಮಬ್ರವಿಂ॥|
    count |೨೬೧|
      block |ತಯಿ ಸದ್ಧಾಯ ಮೇ ವೀರ। ಅಧಿಕಾರಗುಣೇನ ಚ।|
      block |ಪರಿಸಾ ಮಹತೀ ಹೋತು। ನಿಬ್ಬತ್ತಸ್ಸ ತಹಿಂ ತಹಿಂ॥|
    count |೨೬೨|
      block |ತದಾ ಅವೋಚ ಪರಿಸಂ। ಗಜಗಜ್ಜಿತಸುಸ್ಸರೋ।|
      block |ಕರವೀಕರುತೋ ಸತ್ಥಾ। ಏತಂ ಪಸ್ಸಥ ಬ್ರಾಹ್ಮಣಂ॥|
    count |೨೬೩|
      block |ಹೇಮವಣ್ಣಂ ಮಹಾಬಾಹುಂ। ಕಮಲಾನನಲೋಚನಂ।|
      block |ಉದಗ್ಗತನುಜಂ ಹಟ್ಠಂ। ಸದ್ಧವನ್ತಂ ಗುಣೇ ಮಮ॥|
    count |೨೬೪|
      block |ಏಸ ಪತ್ಥಯತೇ ಠಾನಂ। ಸೀಹಘೋಸಸ್ಸ ಭಿಕ್ಖುನೋ।|
      block |ಅನಾಗತಮ್ಹಿ ಅದ್ಧಾನೇ। ಲಚ್ಛಸೇ ತಂ ಮನೋರಥಂ॥|
    count |೨೬೫|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೨೬೬|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ಕಸ್ಸಪೋ ನಾಮ ಗೋತ್ತೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೨೬೭|
      block |ಇತೋ ದ್ವೇನವುತೇ ಕಪ್ಪೇ। ಅಹು ಸತ್ಥಾ ಅನುತ್ತರೋ।|
      block |ಅನೂಪಮೋ ಅಸದಿಸೋ। ಫುಸ್ಸೋ ಲೋಕಗ್ಗನಾಯಕೋ॥|
    count |೨೬೮|
      block |ಸೋ ಚ ಸಬ್ಬಂ ತಮಂ ಹನ್ತ್ವಾ। ವಿಜಟೇತ್ವಾ ಮಹಾಜಟಂ।|
      block |ವಸ್ಸತೇ ಅಮತಂ ವುಟ್ಠಿಂ। ತಪ್ಪಯನ್ತೋ ಸದೇವಕಂ॥|
    count |೨೬೯|
      block |ತದಾ ಹಿ ಬಾರಾಣಸಿಯಂ। ರಾಜಾ ಪಚ್ಚಾ ಅಹುಮ್ಹಸೇ।|
      block |ಭಾತರೋಮ್ಹ ತಯೋ ಸಬ್ಬೇ। ಸಂವಿಸಟ್ಠಾವ ರಾಜಿನೋ॥|
    count |೨೭೦|
      block |ವೀರಙ್ಗರೂಪಾ ಬಲಿನೋ। ಸಙ್ಗಾಮೇ ಅಪರಾಜಿತಾ।|
      block |ತದಾ ಕುಪಿತಪಚ್ಚನ್ತೋ। ಅಮ್ಹೇ ಆಹ ಮಹೀಪತಿ॥|
    count |೨೭೧|
      block |ಏಥ ಗನ್ತ್ವಾನ ಪಚ್ಚನ್ತಂ। ಸೋಧೇತ್ವಾ ಅಟ್ಟವೀಬಲಂ।|
      block |ಖೇಮಂ ವಿಜಿರಿತಂ ಕತ್ವಾ। ಪುನ ದೇಥಾತಿ ಭಾಸಥ॥|
    count |೨೭೨|
      block |ತತೋ ಮಯಂ ಅವೋಚುಮ್ಹ। ಯದಿ ದೇಯ್ಯಾಸಿ ನಾಯಕಂ।|
      block |ಉಪಟ್ಠಾನಾಯ ಅಮ್ಹಾಕಂ। ಸಾಧಯಿಸ್ಸಾಮ ವೋ ತತೋ॥|
    count |೨೭೩|
      block |ತತೋ ಮಯಂ ಲದ್ಧವರಾ। ಭೂಮಿಪಾಲೇನ ಪೇಸಿತಾ।|
      block |ನಿಕ್ಖಿತ್ತಸತ್ಥಂ ಪಚ್ಚನ್ತಂ। ಕತ್ವಾ ಪುನರುಪಚ್ಚ ತಂ॥|
    count |೨೭೪|
      block |ಯಾಚಿತ್ವಾ ಸತ್ಥುಪಟ್ಠಾನಂ। ರಾಜಾನಂ ಲೋಕನಾಯಕಂ।|
      block |ಮುನಿವೀರಂ ಲಭಿತ್ವಾನ। ಯಾವಜೀವಂ ಯಜಿಮ್ಹ ತಂ॥|
    count |೨೭೫|
      block |ಮಹಗ್ಘಾನಿ ಚ ವತ್ಥಾನಿ। ಪಣೀತಾನಿ ರಸಾನಿ ಚ।|
      block |ಸೇನಾಸನಾನಿ ರಮ್ಮಾನಿ। ಭೇಸಜ್ಜಾನಿ ಹಿತಾನಿ ಚ॥|
    count |೨೭೬|
      block |ದತ್ವಾ ಸಸಙ್ಘಮುನಿನೋ। ಧಮ್ಮೇನುಪ್ಪಾದಿತಾನಿ ನೋ।|
      block |ಸೀಲವನ್ತೋ ಕಾರುಣಿಕಾ। ಭಾವನಾಯುತ್ತಮಾನಸಾ॥|
    count |೨೭೭|
      block |ಸದ್ಧಾ ಪರಿಚರಿತ್ವಾನ। ಮೇತ್ತಚಿತ್ತೇನ ನಾಯಕಂ।|
      block |ನಿಬ್ಬುತೇ ತಮ್ಹಿ ಲೋಕಗ್ಗೇ। ಪೂಜಂ ಕತ್ವಾ ಯಥಾಬಲಂ॥|
    count |೨೭೮|
      block |ತತೋ ಚುತಾ ಸನ್ತುಸಿತಂ। ಗತಾ ತತ್ಥ ಮಹಾಸುಖಂ।|
      block |ಅನುಭೂತಾ ಮಯಂ ಸಬ್ಬೇ। ಬುದ್ಧಪೂಜಾಯಿದಂ ಫಲಂ॥|
    count |೨೭೯|
      block |ಮಾಯಾಕಾರೋ ಯಥಾ ರಙ್ಗೇ। ದಸ್ಸೇಸಿ ವಿಕತಿಂ ಬಹುಂ।|
      block |ತಥಾ ಭವೇ ಭಮನ್ತೋಹಂ। ವಿದೇಹಾಧಿಪತೀ ಅಹುಂ॥|
    count |೨೮೦|
      block |ಗುಣಾಚೇಳಸ್ಸ ವಾಕ್ಯೇನ। ಮಿಚ್ಛಾದಿಟ್ಠಿಗತಾಸಯೋ।|
      block |ನರಕಂ ಮಗ್ಗಮಾರೂಳ್ಹೋ। ರುಚಾಯ ಮಮ ಧೀತುಯಾ॥|
    count |೨೮೧|
      block |ಓವಾದಂ ನಾದಿಯಿತ್ವಾನ। ಬ್ರಹ್ಮುನಾ ನಾರದೇನಹಂ।|
      block |ಬಹುಧಾ ಸಂಸಿತೋ ಸನ್ತೋ। ದಿಟ್ಠಿಂ ಹಿತ್ವಾನ ಪಾಪಿಕಂ॥|
    count |೨೮೨|
      block |ಪೂರಯಿತ್ವಾ ವಿಸೇಸೇನ। ದಸ ಕಮ್ಮಪಥಾನಿಹಂ।|
      block |ಹಿತ್ವಾನ ದೇಹಮಗಮಿಂ। ಸಗ್ಗಂ ಸಭವನಂ ಯಥಾ॥|
    count |೨೮೩|
      block |ಪಚ್ಛಿಮೇ ಭವೇ ಸಮ್ಪತ್ತೇ। ಬ್ರಹ್ಮಬನ್ಧು ಅಹೋಸಹಂ।|
      block |ಬಾರಾಣಸಿಯಂ ಫೀತಾಯಂ। ಜಾತೋ ವಿಪ್ಪಮಹಾಕುಲೇ॥|
    count |೨೮೪|
      block |ಮಚ್ಚುಬ್ಯಾಧಿಜರಾ ಭೀತೋ। ಓಗಾಹೇತ್ವಾ ಮಹಾವನಂ।|
      block |ನಿಬ್ಬಾನಂ ಪದಮೇಸನ್ತೋ। ಜಟಿಲೇಸು ಪರಿಬ್ಬಜಿಂ॥|
    count |೨೮೫|
      block |ತದಾ ದ್ವೇ ಭಾತರೋ ಮಯ್ಹಂ। ಪಬ್ಬಜಿಂಸು ಮಯಾ ಸಹ।|
      block |ಉರುವೇಳಾಯಂ ಮಾಪೇತ್ವಾ। ಅಸ್ಸಮಂ ನಿವಸಿಂ ಅಹಂ॥|
    count |೨೮೬|
      block |ಕಸ್ಸಪೋ ನಾಮ ಗೋತ್ತೇನ। ಉರುವೇಳನಿವಾಸಿಕೋ।|
      block |ತತೋ ಮೇ ಆಸಿ ಪಞ್ಞತ್ತಿ। ಉರುವೇಳಕಸ್ಸಪೋ ಇತಿ॥|
    count |೨೮೭|
      block |ನದೀಸಕಾಸೇ ಭಾತಾ ಮೇ। ನದೀಕಸ್ಸಪಸವ್ಹಯೋ।|
      block |ಆಸೀ ಸಕಾಸನಾಮೇನ। ಗಯಾಯಂ ಗಯಾಕಸ್ಸಪೋ॥|
    count |೨೮೮|
      block |ದ್ವೇ ಸತಾನಿ ಕನಿಟ್ಠಸ್ಸ। ತೀಣಿ ಮಜ್ಝಸ್ಸ ಭಾತುನೋ।|
      block |ಮಮ ಪಞ್ಚ ಸತಾನೂನಾ। ಸಿಸ್ಸಾ ಸಬ್ಬೇ ಮಮಾನುಗಾ॥|
    count |೨೮೯|
      block |ತದಾ ಉಪೇಚ್ಚ ಮಂ ಬುದ್ಧೋ। ಕತ್ವಾನ ವಿವಿಧಾನಿ ಮೇ।|
      block |ಪಾಟಿಹೀರಾನಿ ಲೋಕಗ್ಗೋ। ವಿನೇಸಿ ನರಸಾರಥಿ॥|
    count |೨೯೦|
      block |ಸಹಸ್ಸಪರಿವಾರೇನ। ಅಹೋಸಿಂ ಏಹಿಭಿಕ್ಖುಕೋ।|
      block |ತೇಹೇವ ಸಹ ಸಬ್ಬೇಹಿ। ಅರಹತ್ತಮಪಾಪುಣಿಂ॥|
    count |೨೯೧|
      block |ತೇ ಚೇವಞ್ಞೇ ಚ ಬಹವೋ। ಸಿಸ್ಸಾ ಮಂ ಪರಿವಾರಯುಂ।|
      block |ಸಾಸಿತುಞ್ಚ ಸಮತ್ಥೋಹಂ। ತತೋ ಮಂ ಇಸಿಸತ್ತಮೋ॥|
    count |೨೯೨|
      block |ಮಹಾಪರಿಸಭಾವಸ್ಮಿಂ। ಏತದಗ್ಗೇ ಠಪೇಸಿ ಮಂ।|
      block |ಅಹೋ ಬುದ್ಧೇ ಕತಂ ಕಾರಂ। ಸಫಲಂ ಮೇ ಅಜಾಯಥ॥|
    count |೨೯೩|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೨೯೪|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೨೯೫|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ಉರುವೇಳಕಸ್ಸಪೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಉರುವೇಳಕಸ್ಸಪತ್ಥೇರಸ್ಸಾಪದಾನಂ ಅಟ್ಠಮಂ।|
  block |೯॥ ರಾಧತ್ಥೇರಅಪದಾನಂ|
    count |೨೯೬|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಲೋಕವಿದೂ ಮುನಿ।|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ಚಕ್ಖುಮಾ॥|
    count |೨೯೭|
      block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
      block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
    count |೨೯೮|
      block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
      block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
    count |೨೯೯|
      block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ಚ।|
      block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಭಿ॥|
    count |೩೦೦|
      block |ರತನಾನಟ್ಠಪಞ್ಞಾಸಂ। ಉಗ್ಗತೋ ಸೋ ಮಹಾಮುನಿ।|
      block |ಕಞ್ಚನಗ್ಘಿಯಸಙ್ಕಾಸೋ। ಬಾತ್ತಿಂಸವರಲಕ್ಖಣೋ॥|
    count |೩೦೧|
      block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
      block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
    count |೩೦೨|
      block |ತದಾಹಂ ಹಂಸವತಿಯಂ। ಬ್ರಾಹ್ಮಣೋ ಮನ್ತಪಾರಗೂ।|
      block |ಉಪೇಚ್ಚ ತಂ ನರವರಂ। ಅಸ್ಸೋಸಿಂ ಧಮ್ಮದೇಸನಂ॥|
    count |೩೦೩|
      block |ಪಞ್ಞಪೇನ್ತಂ ಮಹಾವೀರಂ। ಪರಿಸಾಸು ವಿಸಾರದಂ।|
      block |ಪಟಿಭಾನೇಯ್ಯಕಂ ಭಿಕ್ಖುಂ। ಏತದಗ್ಗೇ ವಿನಾಯಕಂ॥|
    count |೩೦೪|
      block |ತದಾಹಂ ಕಾರಂ ಕತ್ವಾನ। ಸಸಙ್ಘೇ ಲೋಕನಾಯಕೇ।|
      block |ನಿಪಚ್ಚ ಸಿರಸಾ ಪಾದೇ। ತಂ ಠಾನಂ ಅಭಿಪತ್ಥಯಿಂ॥|
    count |೩೦೫|
      block |ತತೋ ಮಂ ಭಗವಾ ಆಹ। ಸಿಙ್ಗೀನಿಕ್ಖಸಮಪ್ಪಭೋ।|
      block |ಸರೇನ ರಜನೀಯೇನ। ಕಿಲೇಸಮಲಹಾರಿನಾ॥|
    count |೩೦೬|
      block |ಸುಖೀ ಭವಸ್ಸು ದೀಘಾಯು। ಸಿಜ್ಝತು ಪಣಿಧೀ ತವ।|
      block |ಸಸಙ್ಘೇ ಮೇ ಕತಂ ಕಾರಂ। ಅತೀವ ವಿಪುಲಂ ತಯಾ॥|
    count |೩೦೭|
      block |ಸತಸಹಸ್ಸಿತೋ ಕಪ್ಪೇ। ಓಕ್ಕಾಕಕುಲಸಮ್ಭವೋ।|
      block |ಗೋತಮೋ ನಾಮ ಗೋತ್ತೇನ। ಸತ್ಥಾ ಲೋಕೇ ಭವಿಸ್ಸತಿ॥|
    count |೩೦೮|
      block |ತಸ್ಸ ಧಮ್ಮೇಸು ದಾಯಾದೋ। ಓರಸೋ ಧಮ್ಮನಿಮ್ಮಿತೋ।|
      block |ರಾಧೋತಿ ನಾಮಧೇಯ್ಯೇನ। ಹೇಸ್ಸತಿ ಸತ್ಥು ಸಾವಕೋ॥|
    count |೩೦೯|
      block |ಸ ತೇ ಹೇತುಗುಣೇ ತುಟ್ಠೋ। ಸಕ್ಯಪುತ್ತೋ ನರಾಸಭೋ।|
      block |ಪಟಿಭಾನೇಯ್ಯಕಾನಗ್ಗಂ। ಪಞ್ಞಪೇಸ್ಸತಿ ನಾಯಕೋ॥|
    count |೩೧೦|
      block |ತಂ ಸುತ್ವಾ ಮುದಿತೋ ಹುತ್ವಾ। ಯಾವಜೀವಂ ತದಾ ಜಿನಂ।|
      block |ಮೇತ್ತಚಿತ್ತೋ ಪರಿಚರಿಂ। ಸತೋ ಪಞ್ಞಾಸಮಾಹಿತೋ॥|
    count |೩೧೧|
      block |ತೇನ ಕಮ್ಮೇನ ಸುಕತೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೩೧೨|
      block |ಸತಾನಂ ತೀಣಿಕ್ಖತ್ತುಞ್ಚ। ದೇವರಜ್ಜಮಕಾರಯಿಂ।|
      block |ಸತಾನಂ ಪಞ್ಚಕ್ಖತ್ತುಞ್ಚ। ಚಕ್ಕವತ್ತೀ ಅಹೋಸಹಂ॥|
    count |೩೧೩|
      block |ಪದೇಸರಜ್ಜಂ ವಿಪುಲಂ। ಗಣನಾತೋ ಅಸಙ್ಖಿಯಂ।|
      block |ಸಬ್ಬತ್ಥ ಸುಖಿತೋ ಆಸಿಂ। ತಸ್ಸ ಕಮ್ಮಸ್ಸ ವಾಹಸಾ॥|
    count |೩೧೪|
      block |ಪಚ್ಛಿಮೇ ಭವೇ ಸಮ್ಪತ್ತೇ। ಗಿರಿಬ್ಬಜಪುರುತ್ತಮೇ।|
      block |ಜಾತೋ ವಿಪ್ಪಕುಲೇ ನಿದ್ಧೇ। ವಿಕಲಚ್ಛಾದನಾಸನೇ॥|
    count |೩೧೫|
      block |ಕಟಚ್ಛುಭಿಕ್ಖಂ ಪಾದಾಸಿಂ। ಸಾರಿಪುತ್ತಸ್ಸ ತಾದಿನೋ।|
      block |ಯದಾ ಜಿಣ್ಣೋ ಚ ವುದ್ಧೋ ಚ। ತದಾರಾಮಮುಪಾಗಮಿಂ॥|
    count |೩೧೬|
      block |ಪಬ್ಬಜತಿ ನ ಮಂ ಕೋಚಿ। ಜಿಣ್ಣದುಬ್ಬಲಥಾಮಕಂ।|
      block |ತೇನ ದೀನೋ ವಿವಣ್ಣಙ್ಗೋ। ಸೋಕೋ ಚಾಸಿಂ ತದಾ ಅಹಂ॥|
    count |೩೧೭|
      block |ದಿಸ್ವಾ ಮಹಾಕಾರುಣಿಕೋ। ಮಮಮಾಹ ಮಹಾಮುನಿ।|
      block |ಕಿಮತ್ಥಂ ಪುತ್ತಸೋಕಟ್ಟೋ। ಬ್ರೂಹಿ ತೇ ಚಿತ್ತಜಂ ರುಜಂ॥|
    count |೩೧೮|
      block |ಪಬ್ಬಜ್ಜಂ ನ ಲಭೇ ವೀರ। ಸ್ವಾಕ್ಖಾತೇ ತವ ಸಾಸನೇ।|
      block |ತೇನ ಸೋಕೇನ ದೀನೋಸ್ಮಿ। ಸರಣಂ ಹೋಹಿ ನಾಯಕ॥|
    count |೩೧೯|
      block |ತದಾ ಭಿಕ್ಖೂ ಸಮಾನೇತ್ವಾ। ಅಪುಚ್ಛಿ ಮುನಿಸತ್ತಮೋ।|
      block |ಇಮಸ್ಸ ಅಧಿಕಾರಂ ಯೇ। ಸರನ್ತಿ ಬ್ಯಾಹರನ್ತು ತೇ॥|
    count |೩೨೦|
      block |ಸಾರಿಪುತ್ತೋ ತದಾವೋಚ। ಕಾರಮಸ್ಸ ಸರಾಮಹಂ।|
      block |ಕಟಚ್ಛುಭಿಕ್ಖಂ ದಾಪೇಸಿ। ಪಿಣ್ಡಾಯ ಚರತೋ ಮಮ॥|
    count |೩೨೧|
      block |ಸಾಧು ಸಾಧು ಕತಞ್ಞೂಸಿ। ಸಾರಿಪುತ್ತ ಇಮಂ ತುವಂ।|
      block |ಪಬ್ಬಾಜೇಹಿ ದಿಜಂ ವುಡ್ಢಂ। ಹೇಸ್ಸತಾಜಾನಿಯೋ ಅಯಂ॥|
    count |೩೨೨|
      block |ತತೋ ಅಲತ್ಥಂ ಪಬ್ಬಜ್ಜಂ। ಕಮ್ಮವಾಚೋಪಸಮ್ಪದಂ।|
      block |ನ ಚಿರೇನೇವ ಕಾಲೇನ। ಪಾಪುಣಿಂ ಆಸವಕ್ಖಯಂ॥|
    count |೩೨೩|
      block |ಸಕ್ಕಚ್ಚಂ ಮುನಿನೋ ವಾಕ್ಯಂ। ಸುಣಾಮಿ ಮುದಿತೋ ಯತೋ।|
      block |ಪಟಿಭಾನೇಯ್ಯಕಾನಗ್ಗಂ। ತತೋ ಮಂ ಠಪಯೀ ಜಿನೋ॥|
    count |೩೨೪|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೩೨೫|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೩೨೬|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    stand |ಇತ್ಥಂ ಸುದಂ ಆಯಸ್ಮಾ ರಾಧೋ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ರಾಧತ್ಥೇರಸ್ಸಾಪದಾನಂ ನವಮಂ।|
  block |೧೦॥ ಮೋಘರಾಜತ್ಥೇರಅಪದಾನಂ|
    count |೩೨೭|
      block |ಪದುಮುತ್ತರೋ ನಾಮ ಜಿನೋ। ಸಬ್ಬಲೋಕವಿದೂ ಮುನಿ।|
      block |ಇತೋ ಸತಸಹಸ್ಸಮ್ಹಿ। ಕಪ್ಪೇ ಉಪ್ಪಜ್ಜಿ ಚಕ್ಖುಮಾ॥|
    count |೩೨೮|
      block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
      block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
    count |೩೨೯|
      block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
      block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
    count |೩೩೦|
      block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ಚ।|
      block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಭಿ॥|
    count |೩೩೧|
      block |ರತನಾನಟ್ಠಪಞ್ಞಾಸಂ। ಉಗ್ಗತೋ ಸೋ ಮಹಾಮುನಿ।|
      block |ಕಞ್ಚನಗ್ಘಿಯಸಙ್ಕಾಸೋ। ಬಾತ್ತಿಂಸವರಲಕ್ಖಣೋ॥|
    count |೩೩೨|
      block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
      block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
    count |೩೩೩|
      block |ತದಾಹಂ ಹಂಸವತಿಯಂ। ಕುಲೇ ಅಞ್ಞತರೇ ಅಹುಂ।|
      block |ಪರಕಮ್ಮಾಯನೇ ಯುತ್ತೋ। ನತ್ಥಿ ಮೇ ಕಿಞ್ಚಿ ಸಂಧನಂ॥|
    count |೩೩೪|
      block |ಪಟಿಕ್ಕಮನಸಾಲಾಯಂ। ವಸನ್ತೋ ಕತಭೂಮಿಯಂ।|
      block |ಅಗ್ಗಿಂ ಉಜ್ಜಾಲಯಿಂ ತತ್ಥ। ದಳ್ಹಂ ಕಣ್ಹಾಸಿ ಸಾ ಹೀ॥|
    count |೩೩೫|
      block |ತದಾ ಪರಿಸತಿಂ ನಾಥೋ। ಚತುಸಚ್ಚಪಕಾಸಕೋ।|
      block |ಸಾವಕಂ ಸಮ್ಪಕಿತ್ತೇಸಿ। ಲೂಖಚೀವರಧಾರಕಂ॥|
    count |೩೩೬|
      block |ತಸ್ಸ ತಮ್ಹಿ ಗುಣೇ ತುಟ್ಠೋ। ಪಣಿಪಚ್ಚ ತಥಾಗತಂ।|
      block |ಲೂಖಚೀವರಧಾರಗ್ಗಂ। ಪತ್ಥಯಿಂ ಠಾನಮುತ್ತಮಂ॥|
    count |೩೩೭|
      block |ತದಾ ಅವೋಚ ಭಗವಾ। ಸಾವಕೇ ಪದುಮುತ್ತರೋ।|
      block |ಪಸ್ಸಥೇತಂ ಪುರಿಸಕಂ। ಕುಚೇಲಂ ತನುದೇಹಕಂ॥|
    count |೩೩೮|
      block |ಪೀತಿಪ್ಪಸನ್ನವದನಂ। ಸದ್ಧಾಧನಸಮನ್ವಿತಂ।|
      block |ಉದಗ್ಗತನುಜಂ ಹಟ್ಠಂ। ಅಚಲಂ ಸಾಲಪಿಣ್ಡಿತಂ॥|
    count |೩೩೯|
      block |ಏಸೋ ಪತ್ಥೇತಿ ತಂ ಠಾನಂ। ಸಚ್ಚಸೇನಸ್ಸ ಭಿಕ್ಖುನೋ।|
      block |ಲೂಖಚೀವರಧಾರಿಸ್ಸ। ತಸ್ಸ ವಣ್ಣಸಿತಾಸಯೋ॥|
    count |೩೪೦|
      block |ತಂ ಸುತ್ವಾ ಮುದಿತೋ ಹುತ್ವಾ। ನಿಪಚ್ಚ ಸಿರಸಾ ಜಿನಂ।|
      block |ಯಾವಜೀವಂ ಸುಭಂ ಕಮ್ಮಂ। ಕರಿತ್ವಾ ಜಿನಸಾಸನೇ॥|
    count |೩೪೧|
      block |ತೇನ ಕಮ್ಮೇನ ಸುಕತೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸೂಪಗೋ ಅಹಂ॥|
    count |೩೪೨|
      block |ಪಟಿಕ್ಕಮನಸಾಲಾಯಂ। ಭೂಮಿದಾಹಕಕಮ್ಮುನಾ।|
      block |ಸಮಸಹಸ್ಸಂ ನಿರಯೇ। ಅದಯ್ಹಿಂ ವೇದನಾಟ್ಟಿತೋ॥|
    count |೩೪೩|
      block |ತೇನ ಕಮ್ಮಾವಸೇಸೇನ। ಪಞ್ಚ ಜಾತಿಸತಾನಿಹಂ।|
      block |ಮನುಸ್ಸೋ ಕುಲಜೋ ಹುತ್ವಾ। ಜಾತಿಯಾ ಲಕ್ಖಣಙ್ಕಿತೋ॥|
    count |೩೪೪|
      block |ಪಞ್ಚ ಜಾತಿಸತಾನೇವ। ಕುಟ್ಠರೋಗಸಮಪ್ಪಿತೋ।|
      block |ಮಹಾದುಕ್ಖಂ ಅನುಭವಿಂ। ತಸ್ಸ ಕಮ್ಮಸ್ಸ ವಾಹಸಾ॥|
    count |೩೪೫|
      block |ಇಮಸ್ಮಿಂ ಭದ್ದಕೇ ಕಪ್ಪೇ। ಉಪರಿಟ್ಠಂ ಯಸಸ್ಸಿನಂ।|
      block |ಪಿಣ್ಡಪಾತೇನ ತಪ್ಪೇಸಿಂ। ಪಸನ್ನಮಾನಸೋ ಅಹಂ॥|
    count |೩೪೬|
      block |ತೇನ ಕಮ್ಮವಿಸೇಸೇನ। ಚೇತನಾಪಣಿಧೀಹಿ ಚ।|
      block |ಜಹಿತ್ವಾ ಮಾನುಸಂ ದೇಹಂ। ತಾವತಿಂಸಮಗಚ್ಛಹಂ॥|
    count |೩೪೭|
      block |ಪಚ್ಛಿಮೇ ಭವೇ ಸಮ್ಪತ್ತೇ। ಅಜಾಯಿಂ ಖತ್ತಿಯೇ ಕುಲೇ।|
      block |ಪಿತುನೋ ಅಚ್ಚಯೇನಾಹಂ। ಮಹಾರಜ್ಜಸಮಪ್ಪಿತೋ॥|
    count |೩೪೮|
      block |ಕುಟ್ಠರೋಗಾಧಿಭೂತೋಹಂ। ನ ರತಿಂ ನ ಸುಖಂ ಲಭೇ।|
      block |ಮೋಘಂ ರಜ್ಜಂ ಸುಖಂ ಯಸ್ಮಾ। ಮೋಘರಾಜಾ ತತೋ ಅಹಂ॥|
    count |೩೪೯|
      block |ಕಾಯಸ್ಸ ದೋಸಂ ದಿಸ್ವಾನ। ಪಬ್ಬಜಿಂ ಅನಗಾರಿಯಂ।|
      block |ಬಾವರಿಸ್ಸ ದಿಜಗ್ಗಸ್ಸ। ಸಿಸ್ಸತ್ತಂ ಅಜ್ಝುಪಾಗಮಿಂ॥|
    count |೩೫೦|
      block |ಮಹತಾ ಪರಿವಾರೇನ। ಉಪೇಚ್ಚ ನರನಾಯಕಂ।|
      block |ಅಪುಚ್ಛಿಂ ನಿಪುಣಂ ಪಞ್ಹಂ। ತಂ ವೀರಂ ವಾದಿಸೂದನಂ॥|
    count |೩೫೧|
      block |ಅಯಂ ಲೋಕೋ ಪರೋ ಲೋಕೋ। ಬ್ರಹ್ಮಲೋಕೋ ಸದೇವಕೋ।|
      block |ದಿಟ್ಠಿಂ ನೋ ನಾಭಿಜಾನಾಮಿ। ಗೋತಮಸ್ಸ ಯಸಸ್ಸಿನೋ॥|
    count |೩೫೨|
      block |ಏವಾಭಿಕ್ಕನ್ತದಸ್ಸಾವಿಂ। ಅತ್ಥಿ ಪಞ್ಹೇನ ಆಗಮಂ।|
      block |ಕಥಂ ಲೋಕಂ ಅವೇಕ್ಖನ್ತಂ। ಮಚ್ಚುರಾಜಾ ನ ಪಸ್ಸತಿ॥|
    count |೩೫೩|
      block |ಸುಞ್ಞತೋ ಲೋಕಂ ಅವೇಕ್ಖಸ್ಸು। ಮೋಘರಾಜ ಸದಾ ಸತೋ।|
      block |ಅತ್ತಾನುದಿಟ್ಠಿಂ ಉಹಚ್ಚ। ಏವಂ ಮಚ್ಚುತರೋ ಸಿಯಾ॥|
    count |೩೫೪|
      block |ಏವಂ ಲೋಕಂ ಅವೇಕ್ಖನ್ತಂ। ಮಚ್ಚುರಾಜಾ ನ ಪಸ್ಸತಿ।|
      block |ಇತಿ ಮಂ ಅಭಣಿ ಬುದ್ಧೋ। ಸಬ್ಬರೋಗತಿಕಿಚ್ಛಕೋ॥|
    count |೩೫೫|
      block |ಸಹ ಗಾಥಾವಸಾನೇನ। ಕೇಸಮಸ್ಸುವಿವಜ್ಜಿತೋ।|
      block |ಕಾಸಾವವತ್ಥವಸನೋ। ಆಸಿಂ ಭಿಕ್ಖು ತಥಾರಹಾ॥|
    count |೩೫೬|
      block |ಸಙ್ಘಿಕೇಸು ವಿಹಾರೇಸು। ನ ವಸಿಂ ರೋಗಪೀಳಿತೋ।|
      block |ಮಾ ವಿಹಾರೋ ಪದುಸ್ಸೀತಿ। ವಾತರೋಗೇಹಿ ಪೀಳಿತೋ॥|
    count |೩೫೭|
      block |ಸಙ್ಕಾರಕೂಟಾ ಆಹಿತ್ವಾ। ಸುಸಾನಾ ರಥಿಕಾಹಿ ಚ।|
      block |ತತೋ ಸಙ್ಘಾಟಿಂ ಕರಿತ್ವಾ। ಧಾರಯಿಂ ಲೂಖಚೀವರಂ॥|
    count |೩೫೮|
      block |ಮಹಾಭಿಸಕ್ಕೋ ತಸ್ಮಿಂ ಮೇ। ಗುಣೇ ತುಟ್ಠೋ ವಿನಾಯಕೋ।|
      block |ಲೂಖಚೀವರಧಾರೀನಂ। ಏತದಗ್ಗೇ ಠಪೇಸಿ ಮಂ॥|
    count |೩೫೯|
      block |ಪುಞ್ಞಪಾಪಪರಿಕ್ಖೀಣೋ। ಸಬ್ಬರೋಗವಿವಜ್ಜಿತೋ।|
      block |ಸಿಖೀವ ಅನುಪಾದಾನೋ। ನಿಬ್ಬಾಯಿಸ್ಸಮನಾಸವೋ॥|
    count |೩೬೦|
      block |ಕಿಲೇಸಾ ಝಾಪಿತಾ ಮಯ್ಹಂ…ಪೇ॰… ವಿಹರಾಮಿ ಅನಾಸವೋ॥|
    count |೩೬೧|
      block |ಸ್ವಾಗತಂ ವತ ಮೇ ಆಸಿ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
    count |೩೬೨|
      block |ಪಟಿಸಮ್ಭಿದಾ ಚತಸ್ಸೋ…ಪೇ॰… ಕತಂ ಬುದ್ಧಸ್ಸ ಸಾಸನಂ॥|
      block |ಕಚ್ಚಾನೋ ವಕ್ಕಲೀ ಥೇರೋ। ಮಹಾಕಪ್ಪಿನಸವ್ಹಯೋ।|
      block |ದಬ್ಬೋ ಕುಮಾರನಾಮೋ ಚ। ಬಾಹಿಯೋ ಕೋಟ್ಠಿಕೋ ವಸೀ॥|
      block |ಉರುವೇಳಕಸ್ಸಪೋ ರಾಧೋ। ಮೋಘರಾಜಾ ಚ ಪಣ್ಡಿತೋ।|
      block |ತೀಣಿ ಗಾಥಾಸತಾನೇತ್ಥ। ಬಾಸಟ್ಠಿ ಚೇವ ಪಿಣ್ಡಿತಾ॥|
    stand |ಇತ್ಥಂ ಸುದಂ ಆಯಸ್ಮಾ ಮೋಘರಾಜಾ ಥೇರೋ ಇಮಾ ಗಾಥಾಯೋ|
    block |ಅಭಾಸಿತ್ಥಾತಿ।|
    stand |ಮೋಘರಾಜತ್ಥೇರಸ್ಸಾಪದಾನಂ ದಸಮಂ।|
    stand |ಕಚ್ಚಾಯನವಗ್ಗೋ ಚತುಪಞ್ಞಾಸಮೋ।|
    block |ತಸ್ಸುದ್ದಾನಂ|
