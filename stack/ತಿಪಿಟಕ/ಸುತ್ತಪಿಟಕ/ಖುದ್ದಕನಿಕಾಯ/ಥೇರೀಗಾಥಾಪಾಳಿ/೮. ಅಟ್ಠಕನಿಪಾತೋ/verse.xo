block |೮॥ ಅಟ್ಠಕನಿಪಾತೋ|
  block |೧॥ ಸೀಸೂಪಚಾಲಾಥೇರೀಗಾಥಾ|
    count |೧೯೬|
      block |ಭಿಕ್ಖುನೀ ಸೀಲಸಮ್ಪನ್ನಾ। ಇನ್ದ್ರಿಯೇಸು ಸುಸಂವುತಾ।|
      block |ಅಧಿಗಚ್ಛೇ ಪದಂ ಸನ್ತಂ। ಅಸೇಚನಕಮೋಜವಂ॥|
    count |೧೯೭|
      block |ತಾವತಿಂಸಾ ಚ ಯಾಮಾ ಚ। ತುಸಿತಾ ಚಾಪಿ ದೇವತಾ।|
      block |ನಿಮ್ಮಾನರತಿನೋ ದೇವಾ। ಯೇ ದೇವಾ ವಸವತ್ತಿನೋ।|
      block |ತತ್ಥ ಚಿತ್ತಂ ಪಣೀಧೇಹಿ। ಯತ್ಥ ತೇ ವುಸಿತಂ ಪುರೇ॥|
    count |೧೯೮|
      block |ತಾವತಿಂಸಾ ಚ ಯಾಮಾ ಚ। ತುಸಿತಾ ಚಾಪಿ ದೇವತಾ।|
      block |ನಿಮ್ಮಾನರತಿನೋ ದೇವಾ। ಯೇ ದೇವಾ ವಸವತ್ತಿನೋ॥|
    count |೧೯೯|
      block |ಕಾಲಂ ಕಾಲಂ ಭವಾಭವಂ। ಸಕ್ಕಾಯಸ್ಮಿಂ ಪುರಕ್ಖತಾ।|
      block |ಅವೀತಿವತ್ತಾ ಸಕ್ಕಾಯಂ। ಜಾತಿಮರಣಸಾರಿನೋ॥|
    count |೨೦೦|
      block |ಸಬ್ಬೋ ಆದೀಪಿತೋ ಲೋಕೋ। ಸಬ್ಬೋ ಲೋಕೋ ಪದೀಪಿತೋ।|
      block |ಸಬ್ಬೋ ಪಜ್ಜಲಿತೋ ಲೋಕೋ। ಸಬ್ಬೋ ಲೋಕೋ ಪಕಮ್ಪಿತೋ॥|
    count |೨೦೧|
      block |ಅಕಮ್ಪಿಯಂ ಅತುಲಿಯಂ। ಅಪುಥುಜ್ಜನಸೇವಿತಂ।|
      block |ಬುದ್ಧೋ ಧಮ್ಮಮದೇಸೇಸಿ। ತತ್ಥ ಮೇ ನಿರತೋ ಮನೋ॥|
    count |೨೦೨|
      block |ತಸ್ಸಾಹಂ ವಚನಂ ಸುತ್ವಾ। ವಿಹರಿಂ ಸಾಸನೇ ರತಾ।|
      block |ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥|
    count |೨೦೩|
      block |ಸಬ್ಬತ್ಥ ವಿಹತಾ ನನ್ದೀ। ತಮೋಖನ್ಧೋ ಪದಾಲಿತೋ।|
      block |ಏವಂ ಜಾನಾಹಿ ಪಾಪಿಮ। ನಿಹತೋ ತ್ವಮಸಿ ಅನ್ತಕ॥|
    stand |… ಸೀಸೂಪಚಾಲಾ ಥೇರೀ…।|
    stand |ಅಟ್ಠಕನಿಪಾತೋ ನಿಟ್ಠಿತೋ।|
