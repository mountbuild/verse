block |೮॥ ನಿಧಿಕಣ್ಡಸುತ್ತಂ|
  count |೧|
    block |ನಿಧಿಂ ನಿಧೇತಿ ಪುರಿಸೋ। ಗಮ್ಭೀರೇ ಓದಕನ್ತಿಕೇ।|
    block |ಅತ್ಥೇ ಕಿಚ್ಚೇ ಸಮುಪ್ಪನ್ನೇ। ಅತ್ಥಾಯ ಮೇ ಭವಿಸ್ಸತಿ॥|
  count |೨|
    block |ರಾಜತೋ ವಾ ದುರುತ್ತಸ್ಸ। ಚೋರತೋ ಪೀಳಿತಸ್ಸ ವಾ।|
    block |ಇಣಸ್ಸ ವಾ ಪಮೋಕ್ಖಾಯ। ದುಬ್ಭಿಕ್ಖೇ ಆಪದಾಸು ವಾ।|
    block |ಏತದತ್ಥಾಯ ಲೋಕಸ್ಮಿಂ। ನಿಧಿ ನಾಮ ನಿಧೀಯತಿ॥|
  count |೩|
    block |ತಾವಸ್ಸುನಿಹಿತೋ ಸನ್ತೋ। ಗಮ್ಭೀರೇ ಓದಕನ್ತಿಕೇ।|
    block |ನ ಸಬ್ಬೋ ಸಬ್ಬದಾ ಏವ। ತಸ್ಸ ತಂ ಉಪಕಪ್ಪತಿ॥|
  count |೪|
    block |ನಿಧಿ ವಾ ಠಾನಾ ಚವತಿ। ಸಞ್ಞಾ ವಾಸ್ಸ ವಿಮುಯ್ಹತಿ।|
    block |ನಾಗಾ ವಾ ಅಪನಾಮೇನ್ತಿ। ಯಕ್ಖಾ ವಾಪಿ ಹರನ್ತಿ ನಂ॥|
  count |೫|
    block |ಅಪ್ಪಿಯಾ ವಾಪಿ ದಾಯಾದಾ। ಉದ್ಧರನ್ತಿ ಅಪಸ್ಸತೋ।|
    block |ಯದಾ ಪುಞ್ಞಕ್ಖಯೋ ಹೋತಿ। ಸಬ್ಬಮೇತಂ ವಿನಸ್ಸತಿ॥|
  count |೬|
    block |ಯಸ್ಸ ದಾನೇನ ಸೀಲೇನ। ಸಂಯಮೇನ ದಮೇನ ಚ।|
    block |ನಿಧೀ ಸುನಿಹಿತೋ ಹೋತಿ। ಇತ್ಥಿಯಾ ಪುರಿಸಸ್ಸ ವಾ॥|
  count |೭|
    block |ಚೇತಿಯಮ್ಹಿ ಚ ಸಙ್ಘೇ ವಾ। ಪುಗ್ಗಲೇ ಅತಿಥೀಸು ವಾ।|
    block |ಮಾತರಿ ಪಿತರಿ ಚಾಪಿ। ಅಥೋ ಜೇಟ್ಠಮ್ಹಿ ಭಾತರಿ॥|
  count |೮|
    block |ಏಸೋ ನಿಧಿ ಸುನಿಹಿತೋ। ಅಜೇಯ್ಯೋ ಅನುಗಾಮಿಕೋ।|
    block |ಪಹಾಯ ಗಮನೀಯೇಸು। ಏತಂ ಆದಾಯ ಗಚ್ಛತಿ॥|
  count |೯|
    block |ಅಸಾಧಾರಣಮಞ್ಞೇಸಂ। ಅಚೋರಾಹರಣೋ ನಿಧಿ।|
    block |ಕಯಿರಾಥ ಧೀರೋ ಪುಞ್ಞಾನಿ। ಯೋ ನಿಧಿ ಅನುಗಾಮಿಕೋ॥|
  count |೧೦|
    block |ಏಸ ದೇವಮನುಸ್ಸಾನಂ। ಸಬ್ಬಕಾಮದದೋ ನಿಧಿ।|
    block |ಯಂ ಯದೇವಾಭಿಪತ್ಥೇನ್ತಿ। ಸಬ್ಬಮೇತೇನ ಲಬ್ಭತಿ॥|
  count |೧೧|
    block |ಸುವಣ್ಣತಾ ಸುಸರತಾ। ಸುಸಣ್ಠಾನಾ ಸುರೂಪತಾ।|
    block |ಆಧಿಪಚ್ಚಪರಿವಾರೋ। ಸಬ್ಬಮೇತೇನ ಲಬ್ಭತಿ॥|
  count |೧೨|
    block |ಪದೇಸರಜ್ಜಂ ಇಸ್ಸರಿಯಂ। ಚಕ್ಕವತ್ತಿಸುಖಂ ಪಿಯಂ।|
    block |ದೇವರಜ್ಜಮ್ಪಿ ದಿಬ್ಬೇಸು। ಸಬ್ಬಮೇತೇನ ಲಬ್ಭತಿ॥|
  count |೧೩|
    block |ಮಾನುಸ್ಸಿಕಾ ಚ ಸಮ್ಪತ್ತಿ। ದೇವಲೋಕೇ ಚ ಯಾ ರತಿ।|
    block |ಯಾ ಚ ನಿಬ್ಬಾನಸಮ್ಪತ್ತಿ। ಸಬ್ಬಮೇತೇನ ಲಬ್ಭತಿ॥|
  count |೧೪|
    block |ಮಿತ್ತಸಮ್ಪದಮಾಗಮ್ಮ। ಯೋನಿಸೋವ ಪಯುಞ್ಜತೋ।|
    block |ವಿಜ್ಜಾ ವಿಮುತ್ತಿ ವಸೀಭಾವೋ। ಸಬ್ಬಮೇತೇನ ಲಬ್ಭತಿ॥|
  count |೧೫|
    block |ಪಟಿಸಮ್ಭಿದಾ ವಿಮೋಕ್ಖಾ ಚ। ಯಾ ಚ ಸಾವಕಪಾರಮೀ।|
    block |ಪಚ್ಚೇಕಬೋಧಿ ಬುದ್ಧಭೂಮಿ। ಸಬ್ಬಮೇತೇನ ಲಬ್ಭತಿ॥|
  count |೧೬|
    block |ಏವಂ ಮಹತ್ಥಿಕಾ ಏಸಾ। ಯದಿದಂ ಪುಞ್ಞಸಮ್ಪದಾ।|
    block |ತಸ್ಮಾ ಧೀರಾ ಪಸಂಸನ್ತಿ। ಪಣ್ಡಿತಾ ಕತಪುಞ್ಞತನ್ತಿ॥|
  stand |ನಿಧಿಕಣ್ಡಸುತ್ತಂ ನಿಟ್ಠಿತಂ।|
