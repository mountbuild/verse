block |೧೮॥ ಮಲವಗ್ಗೋ|
  count |೨೩೫|
    block |ಪಣ್ಡುಪಲಾಸೋವ ದಾನಿಸಿ। ಯಮಪುರಿಸಾಪಿ ಚ ತೇ ಉಪಟ್ಠಿತಾ।|
    block |ಉಯ್ಯೋಗಮುಖೇ ಚ ತಿಟ್ಠಸಿ। ಪಾಥೇಯ್ಯಮ್ಪಿ ಚ ತೇ ನ ವಿಜ್ಜತಿ॥|
    block |ಸೋ ಕರೋಹಿ ದೀಪಮತ್ತನೋ। ಖಿಪ್ಪಂ ವಾಯಮ ಪಣ್ಡಿತೋ ಭವ।|
    block |ನಿದ್ಧನ್ತಮಲೋ ಅನಙ್ಗಣೋ। ದಿಬ್ಬಂ ಅರಿಯಭೂಮಿಂ ಉಪೇಹಿಸಿ॥|
  count |೨೩೬|, ||
  count |೨೩೭|
    block |ಉಪನೀತವಯೋ ಚ ದಾನಿಸಿ। ಸಮ್ಪಯಾತೋಸಿ ಯಮಸ್ಸ ಸನ್ತಿಕೇ।|
    block |ವಾಸೋ ತೇ ನತ್ಥಿ ಅನ್ತರಾ। ಪಾಥೇಯ್ಯಮ್ಪಿ ಚ ತೇ ನ ವಿಜ್ಜತಿ॥|
  count |೨೩೮|
    block |ಸೋ ಕರೋಹಿ ದೀಪಮತ್ತನೋ। ಖಿಪ್ಪಂ ವಾಯಮ ಪಣ್ಡಿತೋ ಭವ।|
    block |ನಿದ್ಧನ್ತಮಲೋ ಅನಙ್ಗಣೋ। ನ ಪುನಂ ಜಾತಿಜರಂ ಉಪೇಹಿಸಿ॥|
  count |೨೩೯|
    block |ಅನುಪುಬ್ಬೇನ ಮೇಧಾವೀ। ಥೋಕಂ ಥೋಕಂ ಖಣೇ ಖಣೇ।|
    block |ಕಮ್ಮಾರೋ ರಜತಸ್ಸೇವ। ನಿದ್ಧಮೇ ಮಲಮತ್ತನೋ॥|
  count |೨೪೦|
    block |ಅಯಸಾವ ಮಲಂ ಸಮುಟ್ಠಿತಂ। ತತುಟ್ಠಾಯ ತಮೇವ ಖಾದತಿ।|
    block |ಏವಂ ಅತಿಧೋನಚಾರಿನಂ। ಸಾನಿ ಕಮ್ಮಾನಿ ನಯನ್ತಿ ದುಗ್ಗತಿಂ॥|
  count |೨೪೧|
    block |ಅಸಜ್ಝಾಯಮಲಾ ಮನ್ತಾ। ಅನುಟ್ಠಾನಮಲಾ ಘರಾ।|
    block |ಮಲಂ ವಣ್ಣಸ್ಸ ಕೋಸಜ್ಜಂ। ಪಮಾದೋ ರಕ್ಖತೋ ಮಲಂ॥|
  count |೨೪೨|
    block |ಮಲಿತ್ಥಿಯಾ ದುಚ್ಚರಿತಂ। ಮಚ್ಛೇರಂ ದದತೋ ಮಲಂ।|
    block |ಮಲಾ ವೇ ಪಾಪಕಾ ಧಮ್ಮಾ। ಅಸ್ಮಿಂ ಲೋಕೇ ಪರಮ್ಹಿ ಚ॥|
  count |೨೪೩|
    block |ತತೋ ಮಲಾ ಮಲತರಂ। ಅವಿಜ್ಜಾ ಪರಮಂ ಮಲಂ।|
    block |ಏತಂ ಮಲಂ ಪಹನ್ತ್ವಾನ। ನಿಮ್ಮಲಾ ಹೋಥ ಭಿಕ್ಖವೋ॥|
  count |೨೪೪|
    block |ಸುಜೀವಂ ಅಹಿರಿಕೇನ। ಕಾಕಸೂರೇನ ಧಂಸಿನಾ।|
    block |ಪಕ್ಖನ್ದಿನಾ ಪಗಬ್ಭೇನ। ಸಂಕಿಲಿಟ್ಠೇನ ಜೀವಿತಂ॥|
  count |೨೪೫|
    block |ಹಿರೀಮತಾ ಚ ದುಜ್ಜೀವಂ। ನಿಚ್ಚಂ ಸುಚಿಗವೇಸಿನಾ।|
    block |ಅಲೀನೇನಾಪ್ಪಗಬ್ಭೇನ। ಸುದ್ಧಾಜೀವೇನ ಪಸ್ಸತಾ॥|
  count |೨೪೬|
    block |ಯೋ ಪಾಣಮತಿಪಾತೇತಿ। ಮುಸಾವಾದಞ್ಚ ಭಾಸತಿ।|
    block |ಲೋಕೇ ಅದಿನ್ನಮಾದಿಯತಿ। ಪರದಾರಞ್ಚ ಗಚ್ಛತಿ॥|
  count |೨೪೭|
    block |ಸುರಾಮೇರಯಪಾನಞ್ಚ। ಯೋ ನರೋ ಅನುಯುಞ್ಜತಿ।|
    block |ಇಧೇವಮೇಸೋ ಲೋಕಸ್ಮಿಂ। ಮೂಲಂ ಖಣತಿ ಅತ್ತನೋ॥|
  count |೨೪೮|
    block |ಏವಂ ಭೋ ಪುರಿಸ ಜಾನಾಹಿ। ಪಾಪಧಮ್ಮಾ ಅಸಞ್ಞತಾ।|
    block |ಮಾ ತಂ ಲೋಭೋ ಅಧಮ್ಮೋ ಚ। ಚಿರಂ ದುಕ್ಖಾಯ ರನ್ಧಯುಂ॥|
  count |೨೪೯|
    block |ದದಾತಿ ವೇ ಯಥಾಸದ್ಧಂ। ಯಥಾಪಸಾದನಂ ಜನೋ।|
    block |ತತ್ಥ ಯೋ ಮಙ್ಕು ಭವತಿ। ಪರೇಸಂ ಪಾನಭೋಜನೇ।|
    block |ನ ಸೋ ದಿವಾ ವಾ ರತ್ತಿಂ ವಾ। ಸಮಾಧಿಮಧಿಗಚ್ಛತಿ॥|
  count |೨೫೦|
    block |ಯಸ್ಸ ಚೇತಂ ಸಮುಚ್ಛಿನ್ನಂ। ಮೂಲಘಚ್ಚಂ ಸಮೂಹತಂ।|
    block |ಸ ವೇ ದಿವಾ ವಾ ರತ್ತಿಂ ವಾ। ಸಮಾಧಿಮಧಿಗಚ್ಛತಿ॥|
  count |೨೫೧|
    block |ನತ್ಥಿ ರಾಗಸಮೋ ಅಗ್ಗಿ। ನತ್ಥಿ ದೋಸಸಮೋ ಗಹೋ।|
    block |ನತ್ಥಿ ಮೋಹಸಮಂ ಜಾಲಂ। ನತ್ಥಿ ತಣ್ಹಾಸಮಾ ನದೀ॥|
  count |೨೫೨|
    block |ಸುದಸ್ಸಂ ವಜ್ಜಮಞ್ಞೇಸಂ। ಅತ್ತನೋ ಪನ ದುದ್ದಸಂ।|
    block |ಪರೇಸಂ ಹಿ ಸೋ ವಜ್ಜಾನಿ। ಓಪುನಾತಿ ಯಥಾ ಭುಸಂ।|
    block |ಅತ್ತನೋ ಪನ ಛಾದೇತಿ। ಕಲಿಂವ ಕಿತವಾ ಸಠೋ॥|
  count |೨೫೩|
    block |ಪರವಜ್ಜಾನುಪಸ್ಸಿಸ್ಸ। ನಿಚ್ಚಂ ಉಜ್ಝಾನಸಞ್ಞಿನೋ।|
    block |ಆಸವಾ ತಸ್ಸ ವಡ್ಢನ್ತಿ। ಆರಾ ಸೋ ಆಸವಕ್ಖಯಾ॥|
  count |೨೫೪|
    block |ಆಕಾಸೇವ ಪದಂ ನತ್ಥಿ। ಸಮಣೋ ನತ್ಥಿ ಬಾಹಿರೇ।|
    block |ಪಪಞ್ಚಾಭಿರತಾ ಪಜಾ। ನಿಪ್ಪಪಞ್ಚಾ ತಥಾಗತಾ॥|
  count |೨೫೫|
    block |ಆಕಾಸೇವ ಪದಂ ನತ್ಥಿ। ಸಮಣೋ ನತ್ಥಿ ಬಾಹಿರೇ।|
    block |ಸಙ್ಖಾರಾ ಸಸ್ಸತಾ ನತ್ಥಿ। ನತ್ಥಿ ಬುದ್ಧಾನಮಿಞ್ಜಿತಂ॥|
  stand |ಮಲವಗ್ಗೋ ಅಟ್ಠಾರಸಮೋ ನಿಟ್ಠಿತೋ।|
