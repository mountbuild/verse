block |೧೦॥ ದಣ್ಡವಗ್ಗೋ|
  count |೧೨೯|
    block |ಸಬ್ಬೇ ತಸನ್ತಿ ದಣ್ಡಸ್ಸ। ಸಬ್ಬೇ ಭಾಯನ್ತಿ ಮಚ್ಚುನೋ।|
    block |ಅತ್ತಾನಂ ಉಪಮಂ ಕತ್ವಾ। ನ ಹನೇಯ್ಯ ನ ಘಾತಯೇ॥|
  count |೧೩೦|
    block |ಸಬ್ಬೇ ತಸನ್ತಿ ದಣ್ಡಸ್ಸ। ಸಬ್ಬೇಸಂ ಜೀವಿತಂ ಪಿಯಂ।|
    block |ಅತ್ತಾನಂ ಉಪಮಂ ಕತ್ವಾ। ನ ಹನೇಯ್ಯ ನ ಘಾತಯೇ॥|
  count |೧೩೧|
    block |ಸುಖಕಾಮಾನಿ ಭೂತಾನಿ। ಯೋ ದಣ್ಡೇನ ವಿಹಿಂಸತಿ।|
    block |ಅತ್ತನೋ ಸುಖಮೇಸಾನೋ। ಪೇಚ್ಚ ಸೋ ನ ಲಭತೇ ಸುಖಂ॥|
  count |೧೩೨|
    block |ಸುಖಕಾಮಾನಿ ಭೂತಾನಿ। ಯೋ ದಣ್ಡೇನ ನ ಹಿಂಸತಿ।|
    block |ಅತ್ತನೋ ಸುಖಮೇಸಾನೋ। ಪೇಚ್ಚ ಸೋ ಲಭತೇ ಸುಖಂ॥|
  count |೧೩೩|
    block |ಮಾವೋಚ ಫರುಸಂ ಕಞ್ಚಿ। ವುತ್ತಾ ಪಟಿವದೇಯ್ಯು ತಂ।|
    block |ದುಕ್ಖಾ ಹಿ ಸಾರಮ್ಭಕಥಾ। ಪಟಿದಣ್ಡಾ ಫುಸೇಯ್ಯು ತಂ॥|
  count |೧೩೪|
    block |ಸಚೇ ನೇರೇಸಿ ಅತ್ತಾನಂ। ಕಂಸೋ ಉಪಹತೋ ಯಥಾ।|
    block |ಏಸ ಪತ್ತೋಸಿ ನಿಬ್ಬಾನಂ। ಸಾರಮ್ಭೋ ತೇ ನ ವಿಜ್ಜತಿ॥|
  count |೧೩೫|
    block |ಯಥಾ ದಣ್ಡೇನ ಗೋಪಾಲೋ। ಗಾವೋ ಪಾಜೇತಿ ಗೋಚರಂ।|
    block |ಏವಂ ಜರಾ ಚ ಮಚ್ಚು ಚ। ಆಯುಂ ಪಾಜೇನ್ತಿ ಪಾಣಿನಂ॥|
  count |೧೩೬|
    block |ಅಥ ಪಾಪಾನಿ ಕಮ್ಮಾನಿ। ಕರಂ ಬಾಲೋ ನ ಬುಜ್ಝತಿ।|
    block |ಸೇಹಿ ಕಮ್ಮೇಹಿ ದುಮ್ಮೇಧೋ। ಅಗ್ಗಿದಡ್ಢೋವ ತಪ್ಪತಿ॥|
  count |೧೩೭|
    block |ಯೋ ದಣ್ಡೇನ ಅದಣ್ಡೇಸು। ಅಪ್ಪದುಟ್ಠೇಸು ದುಸ್ಸತಿ।|
    block |ದಸನ್ನಮಞ್ಞತರಂ ಠಾನಂ। ಖಿಪ್ಪಮೇವ ನಿಗಚ್ಛತಿ॥|
  count |೧೩೮|
    block |ವೇದನಂ ಫರುಸಂ ಜಾನಿಂ। ಸರೀರಸ್ಸ ಚ ಭೇದನಂ।|
    block |ಗರುಕಂ ವಾಪಿ ಆಬಾಧಂ। ಚಿತ್ತಕ್ಖೇಪಞ್ಚ ಪಾಪುಣೇ॥|
  count |೧೩೯|
    block |ರಾಜತೋ ವಾ ಉಪಸಗ್ಗಂ। ಅಬ್ಭಕ್ಖಾನಞ್ಚ ದಾರುಣಂ।|
    block |ಪರಿಕ್ಖಯಞ್ಚ ಞಾತೀನಂ। ಭೋಗಾನಞ್ಚ ಪಭಙ್ಗುರಂ॥|
  count |೧೪೦|
    block |ಅಥ ವಾಸ್ಸ ಅಗಾರಾನಿ। ಅಗ್ಗಿ ಡಹತಿ ಪಾವಕೋ।|
    block |ಕಾಯಸ್ಸ ಭೇದಾ ದುಪ್ಪಞ್ಞೋ। ನಿರಯಂ ಸೋಪಪಜ್ಜತಿ॥|
  count |೧೪೧|
    block |ನ ನಗ್ಗಚರಿಯಾ ನ ಜಟಾ ನ ಪಙ್ಕಾ। ನಾನಾಸಕಾ ಥಣ್ಡಿಲಸಾಯಿಕಾ ವಾ।|
    block |ರಜೋಜಲ್ಲಂ ಉಕ್ಕುಟಿಕಪ್ಪಧಾನಂ। ಸೋಧೇನ್ತಿ ಮಚ್ಚಂ ಅವಿತಿಣ್ಣಕಙ್ಖಂ॥|
  count |೧೪೨|
    block |ಅಲಙ್ಕತೋ ಚೇಪಿ ಸಮಂ ಚರೇಯ್ಯ। ಸನ್ತೋ ದನ್ತೋ ನಿಯತೋ ಬ್ರಹ್ಮಚಾರೀ।|
    block |ಸಬ್ಬೇಸು ಭೂತೇಸು ನಿಧಾಯ ದಣ್ಡಂ। ಸೋ ಬ್ರಾಹ್ಮಣೋ ಸೋ ಸಮಣೋ ಸ ಭಿಕ್ಖು॥|
  count |೧೪೩|
    block |ಹಿರೀನಿಸೇಧೋ ಪುರಿಸೋ। ಕೋಚಿ ಲೋಕಸ್ಮಿ ವಿಜ್ಜತಿ।|
    block |ಯೋ ನಿದ್ದಂ ಅಪಬೋಧೇತಿ। ಅಸ್ಸೋ ಭದ್ರೋ ಕಸಾಮಿವ॥|
  count |೧೪೪|
    block |ಅಸ್ಸೋ ಯಥಾ ಭದ್ರೋ ಕಸಾನಿವಿಟ್ಠೋ। ಆತಾಪಿನೋ ಸಂವೇಗಿನೋ ಭವಾಥ।|
    block |ಸದ್ಧಾಯ ಸೀಲೇನ ಚ ವೀರಿಯೇನ ಚ। ಸಮಾಧಿನಾ ಧಮ್ಮವಿನಿಚ್ಛಯೇನ ಚ।|
    block |ಸಮ್ಪನ್ನವಿಜ್ಜಾಚರಣಾ ಪತಿಸ್ಸತಾ। ಜಹಿಸ್ಸಥ ದುಕ್ಖಮಿದಂ ಅನಪ್ಪಕಂ॥|
  count |೧೪೫|
    block |ಉದಕಞ್ಹಿ ನಯನ್ತಿ ನೇತ್ತಿಕಾ। ಉಸುಕಾರಾ ನಮಯನ್ತಿ ತೇಜನಂ।|
    block |ದಾರುಂ ನಮಯನ್ತಿ ತಚ್ಛಕಾ। ಅತ್ತಾನಂ ದಮಯನ್ತಿ ಸುಬ್ಬತಾ॥|
  stand |ದಣ್ಡವಗ್ಗೋ ದಸಮೋ ನಿಟ್ಠಿತೋ।|
