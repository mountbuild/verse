block |೨೧॥ ಪಕಿಣ್ಣಕವಗ್ಗೋ|
  count |೨೯೦|
    block |ಮತ್ತಾಸುಖಪರಿಚ್ಚಾಗಾ। ಪಸ್ಸೇ ಚೇ ವಿಪುಲಂ ಸುಖಂ।|
    block |ಚಜೇ ಮತ್ತಾಸುಖಂ ಧೀರೋ। ಸಮ್ಪಸ್ಸಂ ವಿಪುಲಂ ಸುಖಂ॥|
  count |೨೯೧|
    block |ಪರದುಕ್ಖೂಪಧಾನೇನ। ಅತ್ತನೋ ಸುಖಮಿಚ್ಛತಿ।|
    block |ವೇರಸಂಸಗ್ಗಸಂಸಟ್ಠೋ। ವೇರಾ ಸೋ ನ ಪರಿಮುಚ್ಚತಿ॥|
  count |೨೯೨|
    block |ಯಞ್ಹಿ ಕಿಚ್ಚಂ ಅಪವಿದ್ಧಂ। ಅಕಿಚ್ಚಂ ಪನ ಕಯಿರತಿ।|
    block |ಉನ್ನಳಾನಂ ಪಮತ್ತಾನಂ। ತೇಸಂ ವಡ್ಢನ್ತಿ ಆಸವಾ॥|
  count |೨೯೩|
    block |ಯೇಸಞ್ಚ ಸುಸಮಾರದ್ಧಾ। ನಿಚ್ಚಂ ಕಾಯಗತಾ ಸತಿ।|
    block |ಅಕಿಚ್ಚಂ ತೇ ನ ಸೇವನ್ತಿ। ಕಿಚ್ಚೇ ಸಾತಚ್ಚಕಾರಿನೋ।|
    block |ಸತಾನಂ ಸಮ್ಪಜಾನಾನಂ। ಅತ್ಥಂ ಗಚ್ಛನ್ತಿ ಆಸವಾ॥|
  count |೨೯೪|
    block |ಮಾತರಂ ಪಿತರಂ ಹನ್ತ್ವಾ। ರಾಜಾನೋ ದ್ವೇ ಚ ಖತ್ತಿಯೇ।|
    block |ರಟ್ಠಂ ಸಾನುಚರಂ ಹನ್ತ್ವಾ। ಅನೀಘೋ ಯಾತಿ ಬ್ರಾಹ್ಮಣೋ॥|
  count |೨೯೫|
    block |ಮಾತರಂ ಪಿತರಂ ಹನ್ತ್ವಾ। ರಾಜಾನೋ ದ್ವೇ ಚ ಸೋತ್ಥಿಯೇ।|
    block |ವೇಯಗ್ಘಪಞ್ಚಮಂ ಹನ್ತ್ವಾ। ಅನೀಘೋ ಯಾತಿ ಬ್ರಾಹ್ಮಣೋ॥|
  count |೨೯೬|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ನಿಚ್ಚಂ ಬುದ್ಧಗತಾ ಸತಿ॥|
  count |೨೯೭|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ನಿಚ್ಚಂ ಧಮ್ಮಗತಾ ಸತಿ॥|
  count |೨೯೮|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ನಿಚ್ಚಂ ಸಙ್ಘಗತಾ ಸತಿ॥|
  count |೨೯೯|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ನಿಚ್ಚಂ ಕಾಯಗತಾ ಸತಿ॥|
  count |೩೦೦|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ಅಹಿಂಸಾಯ ರತೋ ಮನೋ॥|
  count |೩೦೧|
    block |ಸುಪ್ಪಬುದ್ಧಂ ಪಬುಜ್ಝನ್ತಿ। ಸದಾ ಗೋತಮಸಾವಕಾ।|
    block |ಯೇಸಂ ದಿವಾ ಚ ರತ್ತೋ ಚ। ಭಾವನಾಯ ರತೋ ಮನೋ॥|
  count |೩೦೨|
    block |ದುಪ್ಪಬ್ಬಜ್ಜಂ ದುರಭಿರಮಂ। ದುರಾವಾಸಾ ಘರಾ ದುಖಾ।|
    block |ದುಕ್ಖೋಸಮಾನಸಂವಾಸೋ। ದುಕ್ಖಾನುಪತಿತದ್ಧಗೂ।|
    block |ತಸ್ಮಾ ನ ಚದ್ಧಗೂ ಸಿಯಾ। ನ ಚ ದುಕ್ಖಾನುಪತಿತೋ ಸಿಯಾ॥|
  count |೩೦೩|
    block |ಸದ್ಧೋ ಸೀಲೇನ ಸಮ್ಪನ್ನೋ। ಯಸೋಭೋಗಸಮಪ್ಪಿತೋ।|
    block |ಯಂ ಯಂ ಪದೇಸಂ ಭಜತಿ। ತತ್ಥ ತತ್ಥೇವ ಪೂಜಿತೋ॥|
  count |೩೦೪|
    block |ದೂರೇ ಸನ್ತೋ ಪಕಾಸೇನ್ತಿ। ಹಿಮವನ್ತೋವ ಪಬ್ಬತೋ।|
    block |ಅಸನ್ತೇತ್ಥ ನ ದಿಸ್ಸನ್ತಿ। ರತ್ತಿಂ ಖಿತ್ತಾ ಯಥಾ ಸರಾ॥|
  count |೩೦೫|
    block |ಏಕಾಸನಂ ಏಕಸೇಯ್ಯಂ। ಏಕೋ ಚರಮತನ್ದಿತೋ।|
    block |ಏಕೋ ದಮಯಮತ್ತಾನಂ। ವನನ್ತೇ ರಮಿತೋ ಸಿಯಾ॥|
  stand |ಪಕಿಣ್ಣಕವಗ್ಗೋ ಏಕವೀಸತಿಮೋ ನಿಟ್ಠಿತೋ।|
