block |೬॥ ಪಣ್ಡಿತವಗ್ಗೋ|
  count |೭೬|
    block |ನಿಧೀನಂವ ಪವತ್ತಾರಂ। ಯಂ ಪಸ್ಸೇ ವಜ್ಜದಸ್ಸಿನಂ।|
    block |ನಿಗ್ಗಯ್ಹವಾದಿಂ ಮೇಧಾವಿಂ। ತಾದಿಸಂ ಪಣ್ಡಿತಂ ಭಜೇ।|
    block |ತಾದಿಸಂ ಭಜಮಾನಸ್ಸ। ಸೇಯ್ಯೋ ಹೋತಿ ನ ಪಾಪಿಯೋ॥|
  count |೭೭|
    block |ಓವದೇಯ್ಯಾನುಸಾಸೇಯ್ಯ। ಅಸಬ್ಭಾ ಚ ನಿವಾರಯೇ।|
    block |ಸತಞ್ಹಿ ಸೋ ಪಿಯೋ ಹೋತಿ। ಅಸತಂ ಹೋತಿ ಅಪ್ಪಿಯೋ॥|
  count |೭೮|
    block |ನ ಭಜೇ ಪಾಪಕೇ ಮಿತ್ತೇ। ನ ಭಜೇ ಪುರಿಸಾಧಮೇ।|
    block |ಭಜೇಥ ಮಿತ್ತೇ ಕಲ್ಯಾಣೇ। ಭಜೇಥ ಪುರಿಸುತ್ತಮೇ॥|
  count |೭೯|
    block |ಧಮ್ಮಪೀತಿ ಸುಖಂ ಸೇತಿ। ವಿಪ್ಪಸನ್ನೇನ ಚೇತಸಾ।|
    block |ಅರಿಯಪ್ಪವೇದಿತೇ ಧಮ್ಮೇ। ಸದಾ ರಮತಿ ಪಣ್ಡಿತೋ॥|
  count |೮೦|
    block |ಉದಕಞ್ಹಿ ನಯನ್ತಿ ನೇತ್ತಿಕಾ। ಉಸುಕಾರಾ ನಮಯನ್ತಿ ತೇಜನಂ।|
    block |ದಾರುಂ ನಮಯನ್ತಿ ತಚ್ಛಕಾ। ಅತ್ತಾನಂ ದಮಯನ್ತಿ ಪಣ್ಡಿತಾ॥|
  count |೮೧|
    block |ಸೇಲೋ ಯಥಾ ಏಕಘನೋ। ವಾತೇನ ನ ಸಮೀರತಿ।|
    block |ಏವಂ ನಿನ್ದಾಪಸಂಸಾಸು। ನ ಸಮಿಞ್ಜನ್ತಿ ಪಣ್ಡಿತಾ॥|
  count |೮೨|
    block |ಯಥಾಪಿ ರಹದೋ ಗಮ್ಭೀರೋ। ವಿಪ್ಪಸನ್ನೋ ಅನಾವಿಲೋ।|
    block |ಏವಂ ಧಮ್ಮಾನಿ ಸುತ್ವಾನ। ವಿಪ್ಪಸೀದನ್ತಿ ಪಣ್ಡಿತಾ॥|
  count |೮೩|
    block |ಸಬ್ಬತ್ಥ ವೇ ಸಪ್ಪುರಿಸಾ ಚಜನ್ತಿ। ನ ಕಾಮಕಾಮಾ ಲಪಯನ್ತಿ ಸನ್ತೋ।|
    block |ಸುಖೇನ ಫುಟ್ಠಾ ಅಥ ವಾ ದುಖೇನ। ನ ಉಚ್ಚಾವಚಂ ಪಣ್ಡಿತಾ ದಸ್ಸಯನ್ತಿ॥|
  count |೮೪|
    block |ನ ಅತ್ತಹೇತು ನ ಪರಸ್ಸ ಹೇತು। ನ ಪುತ್ತಮಿಚ್ಛೇ ನ ಧನಂ ನ ರಟ್ಠಂ।|
    block |ನ ಇಚ್ಛೇಯ್ಯ ಅಧಮ್ಮೇನ ಸಮಿದ್ಧಿಮತ್ತನೋ। ಸ ಸೀಲವಾ ಪಞ್ಞವಾ ಧಮ್ಮಿಕೋ ಸಿಯಾ॥|
  count |೮೫|
    block |ಅಪ್ಪಕಾ ತೇ ಮನುಸ್ಸೇಸು। ಯೇ ಜನಾ ಪಾರಗಾಮಿನೋ।|
    block |ಅಥಾಯಂ ಇತರಾ ಪಜಾ। ತೀರಮೇವಾನುಧಾವತಿ॥|
  count |೮೬|
    block |ಯೇ ಚ ಖೋ ಸಮ್ಮದಕ್ಖಾತೇ। ಧಮ್ಮೇ ಧಮ್ಮಾನುವತ್ತಿನೋ।|
    block |ತೇ ಜನಾ ಪಾರಮೇಸ್ಸನ್ತಿ। ಮಚ್ಚುಧೇಯ್ಯಂ ಸುದುತ್ತರಂ॥|
  count |೮೭|
    block |ಕಣ್ಹಂ ಧಮ್ಮಂ ವಿಪ್ಪಹಾಯ। ಸುಕ್ಕಂ ಭಾವೇಥ ಪಣ್ಡಿತೋ।|
    block |ಓಕಾ ಅನೋಕಮಾಗಮ್ಮ। ವಿವೇಕೇ ಯತ್ಥ ದೂರಮಂ॥|
  count |೮೮|
    block |ತತ್ರಾಭಿರತಿಮಿಚ್ಛೇಯ್ಯ। ಹಿತ್ವಾ ಕಾಮೇ ಅಕಿಞ್ಚನೋ।|
    block |ಪರಿಯೋದಪೇಯ್ಯ ಅತ್ತಾನಂ। ಚಿತ್ತಕ್ಲೇಸೇಹಿ ಪಣ್ಡಿತೋ॥|
  count |೮೯|
    block |ಯೇಸಂ ಸಮ್ಬೋಧಿಯಙ್ಗೇಸು। ಸಮ್ಮಾ ಚಿತ್ತಂ ಸುಭಾವಿತಂ।|
    block |ಆದಾನಪಟಿನಿಸ್ಸಗ್ಗೇ। ಅನುಪಾದಾಯ ಯೇ ರತಾ।|
    block |ಖೀಣಾಸವಾ ಜುತಿಮನ್ತೋ। ತೇ ಲೋಕೇ ಪರಿನಿಬ್ಬುತಾ॥|
  stand |ಪಣ್ಡಿತವಗ್ಗೋ ಛಟ್ಠೋ ನಿಟ್ಠಿತೋ।|
