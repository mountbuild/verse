block |೧॥ ಯಮಕವಗ್ಗೋ|
  stand |॥ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸ॥ಖುದ್ದಕನಿಕಾಯೇ|
  count |೧|
    block |ಮನೋಪುಬ್ಬಙ್ಗಮಾ ಧಮ್ಮಾ। ಮನೋಸೇಟ್ಠಾ ಮನೋಮಯಾ।|
    block |ಮನಸಾ ಚೇ ಪದುಟ್ಠೇನ। ಭಾಸತಿ ವಾ ಕರೋತಿ ವಾ।|
    block |ತತೋ ನಂ ದುಕ್ಖಮನ್ವೇತಿ। ಚಕ್ಕಂವ ವಹತೋ ಪದಂ॥|
  count |೨|
    block |ಮನೋಪುಬ್ಬಙ್ಗಮಾ ಧಮ್ಮಾ। ಮನೋಸೇಟ್ಠಾ ಮನೋಮಯಾ।|
    block |ಮನಸಾ ಚೇ ಪಸನ್ನೇನ। ಭಾಸತಿ ವಾ ಕರೋತಿ ವಾ।|
    block |ತತೋ ನಂ ಸುಖಮನ್ವೇತಿ। ಛಾಯಾವ ಅನಪಾಯಿನೀ॥|
  count |೩|
    block |ಅಕ್ಕೋಚ್ಛಿ ಮಂ ಅವಧಿ ಮಂ। ಅಜಿನಿ ಮಂ ಅಹಾಸಿ ಮೇ।|
    block |ಯೇ ಚ ತಂ ಉಪನಯ್ಹನ್ತಿ। ವೇರಂ ತೇಸಂ ನ ಸಮ್ಮತಿ॥|
  count |೪|
    block |ಅಕ್ಕೋಚ್ಛಿ ಮಂ ಅವಧಿ ಮಂ। ಅಜಿನಿ ಮಂ ಅಹಾಸಿ ಮೇ।|
    block |ಯೇ ಚ ತಂ ನುಪನಯ್ಹನ್ತಿ। ವೇರಂ ತೇಸೂಪಸಮ್ಮತಿ॥|
  count |೫|
    block |ನ ಹಿ ವೇರೇನ ವೇರಾನಿ। ಸಮ್ಮನ್ತೀಧ ಕುದಾಚನಂ।|
    block |ಅವೇರೇನ ಚ ಸಮ್ಮನ್ತಿ। ಏಸ ಧಮ್ಮೋ ಸನನ್ತನೋ॥|
  count |೬|
    block |ಪರೇ ಚ ನ ವಿಜಾನನ್ತಿ। ಮಯಮೇತ್ಥ ಯಮಾಮಸೇ।|
    block |ಯೇ ಚ ತತ್ಥ ವಿಜಾನನ್ತಿ। ತತೋ ಸಮ್ಮನ್ತಿ ಮೇಧಗಾ॥|
  count |೭|
    block |ಸುಭಾನುಪಸ್ಸಿಂ ವಿಹರನ್ತಂ। ಇನ್ದ್ರಿಯೇಸು ಅಸಂವುತಂ।|
    block |ಭೋಜನಮ್ಹಿ ಚಾಮತ್ತಞ್ಞುಂ। ಕುಸೀತಂ ಹೀನವೀರಿಯಂ।|
    block |ತಂ ವೇ ಪಸಹತಿ ಮಾರೋ। ವಾತೋ ರುಕ್ಖಂವ ದುಬ್ಬಲಂ॥|
  count |೮|
    block |ಅಸುಭಾನುಪಸ್ಸಿಂ ವಿಹರನ್ತಂ। ಇನ್ದ್ರಿಯೇಸು ಸುಸಂವುತಂ।|
    block |ಭೋಜನಮ್ಹಿ ಚ ಮತ್ತಞ್ಞುಂ। ಸದ್ಧಂ ಆರದ್ಧವೀರಿಯಂ।|
    block |ತಂ ವೇ ನಪ್ಪಸಹತಿ ಮಾರೋ। ವಾತೋ ಸೇಲಂವ ಪಬ್ಬತಂ॥|
  count |೯|
    block |ಅನಿಕ್ಕಸಾವೋ ಕಾಸಾವಂ। ಯೋ ವತ್ಥಂ ಪರಿದಹಿಸ್ಸತಿ।|
    block |ಅಪೇತೋ ದಮಸಚ್ಚೇನ। ನ ಸೋ ಕಾಸಾವಮರಹತಿ॥|
  count |೧೦|
    block |ಯೋ ಚ ವನ್ತಕಸಾವಸ್ಸ। ಸೀಲೇಸು ಸುಸಮಾಹಿತೋ।|
    block |ಉಪೇತೋ ದಮಸಚ್ಚೇನ। ಸ ವೇ ಕಾಸಾವಮರಹತಿ॥|
  count |೧೧|
    block |ಅಸಾರೇ ಸಾರಮತಿನೋ। ಸಾರೇ ಚಾಸಾರದಸ್ಸಿನೋ।|
    block |ತೇ ಸಾರಂ ನಾಧಿಗಚ್ಛನ್ತಿ। ಮಿಚ್ಛಾಸಙ್ಕಪ್ಪಗೋಚರಾ॥|
  count |೧೨|
    block |ಸಾರಞ್ಚ ಸಾರತೋ ಞತ್ವಾ। ಅಸಾರಞ್ಚ ಅಸಾರತೋ।|
    block |ತೇ ಸಾರಂ ಅಧಿಗಚ್ಛನ್ತಿ। ಸಮ್ಮಾಸಙ್ಕಪ್ಪಗೋಚರಾ॥|
  count |೧೩|
    block |ಯಥಾ ಅಗಾರಂ ದುಚ್ಛನ್ನಂ। ವುಟ್ಠೀ ಸಮತಿವಿಜ್ಝತಿ।|
    block |ಏವಂ ಅಭಾವಿತಂ ಚಿತ್ತಂ। ರಾಗೋ ಸಮತಿವಿಜ್ಝತಿ॥|
  count |೧೪|
    block |ಯಥಾ ಅಗಾರಂ ಸುಛನ್ನಂ। ವುಟ್ಠೀ ನ ಸಮತಿವಿಜ್ಝತಿ।|
    block |ಏವಂ ಸುಭಾವಿತಂ ಚಿತ್ತಂ। ರಾಗೋ ನ ಸಮತಿವಿಜ್ಝತಿ॥|
  count |೧೫|
    block |ಇಧ ಸೋಚತಿ ಪೇಚ್ಚ ಸೋಚತಿ। ಪಾಪಕಾರೀ ಉಭಯತ್ಥ ಸೋಚತಿ।|
    block |ಸೋ ಸೋಚತಿ ಸೋ ವಿಹಞ್ಞತಿ। ದಿಸ್ವಾ ಕಮ್ಮಕಿಲಿಟ್ಠಮತ್ತನೋ॥|
  count |೧೬|
    block |ಇಧ ಮೋದತಿ ಪೇಚ್ಚ ಮೋದತಿ। ಕತಪುಞ್ಞೋ ಉಭಯತ್ಥ ಮೋದತಿ।|
    block |ಸೋ ಮೋದತಿ ಸೋ ಪಮೋದತಿ। ದಿಸ್ವಾ ಕಮ್ಮವಿಸುದ್ಧಿಮತ್ತನೋ॥|
  count |೧೭|
    block |ಇಧ ತಪ್ಪತಿ ಪೇಚ್ಚ ತಪ್ಪತಿ। ಪಾಪಕಾರೀ ಉಭಯತ್ಥ ತಪ್ಪತಿ।|
    block |ಪಾಪಂ ಮೇ ಕತನ್ತಿ ತಪ್ಪತಿ। ಭಿಯ್ಯೋ ತಪ್ಪತಿ ದುಗ್ಗತಿಂ ಗತೋ॥|
  count |೧೮|
    block |ಇಧ ನನ್ದತಿ ಪೇಚ್ಚ ನನ್ದತಿ। ಕತಪುಞ್ಞೋ ಉಭಯತ್ಥ ನನ್ದತಿ।|
    block |ಪುಞ್ಞಂ ಮೇ ಕತನ್ತಿ ನನ್ದತಿ। ಭಿಯ್ಯೋ ನನ್ದತಿ ಸುಗ್ಗತಿಂ ಗತೋ॥|
  count |೧೯|
    block |ಬಹುಮ್ಪಿ ಚೇ ಸಂಹಿತ ಭಾಸಮಾನೋ। ನ ತಕ್ಕರೋ ಹೋತಿ ನರೋ ಪಮತ್ತೋ।|
    block |ಗೋಪೋವ ಗಾವೋ ಗಣಯಂ ಪರೇಸಂ। ನ ಭಾಗವಾ ಸಾಮಞ್ಞಸ್ಸ ಹೋತಿ॥|
  count |೨೦|
    block |ಅಪ್ಪಮ್ಪಿ ಚೇ ಸಂಹಿತ ಭಾಸಮಾನೋ। ಧಮ್ಮಸ್ಸ ಹೋತಿ ಅನುಧಮ್ಮಚಾರೀ।|
    block |ರಾಗಞ್ಚ ದೋಸಞ್ಚ ಪಹಾಯ ಮೋಹಂ। ಸಮ್ಮಪ್ಪಜಾನೋ ಸುವಿಮುತ್ತಚಿತ್ತೋ।|
    block |ಅನುಪಾದಿಯಾನೋ ಇಧ ವಾ ಹುರಂ ವಾ। ಸ ಭಾಗವಾ ಸಾಮಞ್ಞಸ್ಸ ಹೋತಿ॥|
  stand |ಯಮಕವಗ್ಗೋ ಪಠಮೋ ನಿಟ್ಠಿತೋ।|
