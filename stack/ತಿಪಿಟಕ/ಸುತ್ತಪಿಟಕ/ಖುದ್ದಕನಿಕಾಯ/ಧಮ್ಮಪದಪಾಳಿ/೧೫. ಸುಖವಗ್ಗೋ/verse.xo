block |೧೫॥ ಸುಖವಗ್ಗೋ|
  count |೧೯೭|
    block |ಸುಸುಖಂ ವತ ಜೀವಾಮ। ವೇರಿನೇಸು ಅವೇರಿನೋ।|
    block |ವೇರಿನೇಸು ಮನುಸ್ಸೇಸು। ವಿಹರಾಮ ಅವೇರಿನೋ॥|
  count |೧೯೮|
    block |ಸುಸುಖಂ ವತ ಜೀವಾಮ। ಆತುರೇಸು ಅನಾತುರಾ।|
    block |ಆತುರೇಸು ಮನುಸ್ಸೇಸು। ವಿಹರಾಮ ಅನಾತುರಾ॥|
  count |೧೯೯|
    block |ಸುಸುಖಂ ವತ ಜೀವಾಮ। ಉಸ್ಸುಕೇಸು ಅನುಸ್ಸುಕಾ।|
    block |ಉಸ್ಸುಕೇಸು ಮನಸ್ಸೇಸು। ವಿಹರಾಮ ಅನುಸ್ಸುಕಾ॥|
  count |೨೦೦|
    block |ಸುಸುಖಂ ವತ ಜೀವಾಮ। ಯೇಸಂ ನೋ ನತ್ಥಿ ಕಿಞ್ಚನಂ।|
    block |ಪೀತಿಭಕ್ಖಾ ಭವಿಸ್ಸಾಮ। ದೇವಾ ಆಭಸ್ಸರಾ ಯಥಾ॥|
  count |೨೦೧|
    block |ಜಯಂ ವೇರಂ ಪಸವತಿ। ದುಕ್ಖಂ ಸೇತಿ ಪರಾಜಿತೋ।|
    block |ಉಪಸನ್ತೋ ಸುಖಂ ಸೇತಿ। ಹಿತ್ವಾ ಜಯಪರಾಜಯಂ॥|
  count |೨೦೨|
    block |ನತ್ಥಿ ರಾಗಸಮೋ ಅಗ್ಗಿ। ನತ್ಥಿ ದೋಸಸಮೋ ಕಲಿ।|
    block |ನತ್ಥಿ ಖನ್ಧಸಮಾ ದುಕ್ಖಾ। ನತ್ಥಿ ಸನ್ತಿಪರಂ ಸುಖಂ॥|
  count |೨೦೩|
    block |ಜಿಘಚ್ಛಾಪರಮಾ ರೋಗಾ। ಸಙ್ಖಾರಪರಮಾ ದುಖಾ।|
    block |ಏತಂ ಞತ್ವಾ ಯಥಾಭೂತಂ। ನಿಬ್ಬಾನಂ ಪರಮಂ ಸುಖಂ॥|
  count |೨೦೪|
    block |ಆರೋಗ್ಯಪರಮಾ ಲಾಭಾ। ಸನ್ತುಟ್ಠಿಪರಮಂ ಧನಂ।|
    block |ವಿಸ್ಸಾಸಪರಮಾ ಞಾತಿ। ನಿಬ್ಬಾನಂ ಪರಮಂ ಸುಖಂ॥|
  count |೨೦೫|
    block |ಪವಿವೇಕರಸಂ ಪಿತ್ವಾ। ರಸಂ ಉಪಸಮಸ್ಸ ಚ।|
    block |ನಿದ್ದರೋ ಹೋತಿ ನಿಪ್ಪಾಪೋ। ಧಮ್ಮಪೀತಿರಸಂ ಪಿವಂ॥|
  count |೨೦೬|
    block |ಸಾಹು ದಸ್ಸನಮರಿಯಾನಂ। ಸನ್ನಿವಾಸೋ ಸದಾ ಸುಖೋ।|
    block |ಅದಸ್ಸನೇನ ಬಾಲಾನಂ। ನಿಚ್ಚಮೇವ ಸುಖೀ ಸಿಯಾ॥|
  count |೨೦೭|
    block |ಬಾಲಸಙ್ಗತಚಾರೀ ಹಿ। ದೀಘಮದ್ಧಾನ ಸೋಚತಿ।|
    block |ದುಕ್ಖೋ ಬಾಲೇಹಿ ಸಂವಾಸೋ। ಅಮಿತ್ತೇನೇವ ಸಬ್ಬದಾ।|
    block |ಧೀರೋ ಚ ಸುಖಸಂವಾಸೋ। ಞಾತೀನಂವ ಸಮಾಗಮೋ॥|
  count |೨೦೮|
    block |ತಸ್ಮಾ ಹಿ|
    block |ಧೀರಞ್ಚ ಪಞ್ಞಞ್ಚ ಬಹುಸ್ಸುತಞ್ಚ। ಧೋರಯ್ಹಸೀಲಂ ವತವನ್ತಮರಿಯಂ।|
    block |ತಂ ತಾದಿಸಂ ಸಪ್ಪುರಿಸಂ ಸುಮೇಧಂ। ಭಜೇಥ ನಕ್ಖತ್ತಪಥಂವ ಚನ್ದಿಮಾ॥|
  stand |ಸುಖವಗ್ಗೋ ಪನ್ನರಸಮೋ ನಿಟ್ಠಿತೋ।|
