block |೧೯॥ ಧಮ್ಮಟ್ಠವಗ್ಗೋ|
  count |೨೫೬|
    block |ನ ತೇನ ಹೋತಿ ಧಮ್ಮಟ್ಠೋ। ಯೇನತ್ಥಂ ಸಾಹಸಾ ನಯೇ।|
    block |ಯೋ ಚ ಅತ್ಥಂ ಅನತ್ಥಞ್ಚ। ಉಭೋ ನಿಚ್ಛೇಯ್ಯ ಪಣ್ಡಿತೋ॥|
  count |೨೫೭|
    block |ಅಸಾಹಸೇನ ಧಮ್ಮೇನ। ಸಮೇನ ನಯತೀ ಪರೇ।|
    block |ಧಮ್ಮಸ್ಸ ಗುತ್ತೋ ಮೇಧಾವೀ। ಧಮ್ಮಟ್ಠೋತಿ ಪವುಚ್ಚತಿ॥|
  count |೨೫೮|
    block |ನ ತೇನ ಪಣ್ಡಿತೋ ಹೋತಿ। ಯಾವತಾ ಬಹು ಭಾಸತಿ।|
    block |ಖೇಮೀ ಅವೇರೀ ಅಭಯೋ। ಪಣ್ಡಿತೋತಿ ಪವುಚ್ಚತಿ॥|
  count |೨೫೯|
    block |ನ ತಾವತಾ ಧಮ್ಮಧರೋ। ಯಾವತಾ ಬಹು ಭಾಸತಿ।|
    block |ಯೋ ಚ ಅಪ್ಪಮ್ಪಿ ಸುತ್ವಾನ। ಧಮ್ಮಂ ಕಾಯೇನ ಪಸ್ಸತಿ।|
    block |ಸ ವೇ ಧಮ್ಮಧರೋ ಹೋತಿ। ಯೋ ಧಮ್ಮಂ ನಪ್ಪಮಜ್ಜತಿ॥|
  count |೨೬೦|
    block |ನ ತೇನ ಥೇರೋ ಸೋ ಹೋತಿ। ಯೇನಸ್ಸ ಪಲಿತಂ ಸಿರೋ।|
    block |ಪರಿಪಕ್ಕೋ ವಯೋ ತಸ್ಸ। ಮೋಘಜಿಣ್ಣೋತಿ ವುಚ್ಚತಿ॥|
  count |೨೬೧|
    block |ಯಮ್ಹಿ ಸಚ್ಚಞ್ಚ ಧಮ್ಮೋ ಚ। ಅಹಿಂಸಾ ಸಂಯಮೋ ದಮೋ।|
    block |ಸ ವೇ ವನ್ತಮಲೋ ಧೀರೋ। ಥೇರೋ ಇತಿ ಪವುಚ್ಚತಿ॥|
  count |೨೬೨|
    block |ನ ವಾಕ್ಕರಣಮತ್ತೇನ। ವಣ್ಣಪೋಕ್ಖರತಾಯ ವಾ।|
    block |ಸಾಧುರೂಪೋ ನರೋ ಹೋತಿ। ಇಸ್ಸುಕೀ ಮಚ್ಛರೀ ಸಠೋ॥|
  count |೨೬೩|
    block |ಯಸ್ಸ ಚೇತಂ ಸಮುಚ್ಛಿನ್ನಂ। ಮೂಲಘಚ್ಚಂ ಸಮೂಹತಂ।|
    block |ಸ ವನ್ತದೋಸೋ ಮೇಧಾವೀ। ಸಾಧುರೂಪೋತಿ ವುಚ್ಚತಿ॥|
  count |೨೬೪|
    block |ನ ಮುಣ್ಡಕೇನ ಸಮಣೋ। ಅಬ್ಬತೋ ಅಲಿಕಂ ಭಣಂ।|
    block |ಇಚ್ಛಾಲೋಭಸಮಾಪನ್ನೋ। ಸಮಣೋ ಕಿಂ ಭವಿಸ್ಸತಿ॥|
  count |೨೬೫|
    block |ಯೋ ಚ ಸಮೇತಿ ಪಾಪಾನಿ। ಅಣುಂ ಥೂಲಾನಿ ಸಬ್ಬಸೋ।|
    block |ಸಮಿತತ್ತಾ ಹಿ ಪಾಪಾನಂ। ಸಮಣೋತಿ ಪವುಚ್ಚತಿ॥|
  count |೨೬೬|
    block |ನ ತೇನ ಭಿಕ್ಖು ಸೋ ಹೋತಿ। ಯಾವತಾ ಭಿಕ್ಖತೇ ಪರೇ।|
    block |ವಿಸ್ಸಂ ಧಮ್ಮಂ ಸಮಾದಾಯ। ಭಿಕ್ಖು ಹೋತಿ ನ ತಾವತಾ॥|
  count |೨೬೭|
    block |ಯೋಧ ಪುಞ್ಞಞ್ಚ ಪಾಪಞ್ಚ। ಬಾಹೇತ್ವಾ ಬ್ರಹ್ಮಚರಿಯವಾ।|
    block |ಸಙ್ಖಾಯ ಲೋಕೇ ಚರತಿ। ಸ ವೇ ಭಿಕ್ಖೂತಿ ವುಚ್ಚತಿ॥|
  count |೨೬೮|
    block |ನ ಮೋನೇನ ಮುನೀ ಹೋತಿ। ಮೂಳ್ಹರೂಪೋ ಅವಿದ್ದಸು।|
    block |ಯೋ ಚ ತುಲಂವ ಪಗ್ಗಯ್ಹ। ವರಮಾದಾಯ ಪಣ್ಡಿತೋ॥|
  count |೨೬೯|
    block |ಪಾಪಾನಿ ಪರಿವಜ್ಜೇತಿ। ಸ ಮುನೀ ತೇನ ಸೋ ಮುನಿ।|
    block |ಯೋ ಮುನಾತಿ ಉಭೋ ಲೋಕೇ। ಮುನಿ ತೇನ ಪವುಚ್ಚತಿ॥|
  count |೨೭೦|
    block |ನ ತೇನ ಅರಿಯೋ ಹೋತಿ। ಯೇನ ಪಾಣಾನಿ ಹಿಂಸತಿ।|
    block |ಅಹಿಂಸಾ ಸಬ್ಬಪಾಣಾನಂ। ಅರಿಯೋತಿ ಪವುಚ್ಚತಿ॥|
  count |೨೭೧|
    block |ನ ಸೀಲಬ್ಬತಮತ್ತೇನ। ಬಾಹುಸಚ್ಚೇನ ವಾ ಪನ।|
    block |ಅಥ ವಾ ಸಮಾಧಿಲಾಭೇನ। ವಿವಿತ್ತಸಯನೇನ ವಾ॥|
  count |೨೭೨|
    block |ಫುಸಾಮಿ ನೇಕ್ಖಮ್ಮಸುಖಂ। ಅಪುಥುಜ್ಜನಸೇವಿತಂ।|
    block |ಭಿಕ್ಖು ವಿಸ್ಸಾಸಮಾಪಾದಿ। ಅಪ್ಪತ್ತೋ ಆಸವಕ್ಖಯಂ॥|
  stand |ಧಮ್ಮಟ್ಠವಗ್ಗೋ ಏಕೂನವೀಸತಿಮೋ ನಿಟ್ಠಿತೋ।|
