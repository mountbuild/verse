block |೨೪॥ ತಣ್ಹಾವಗ್ಗೋ|
  count |೩೩೪|
    block |ಮನುಜಸ್ಸ ಪಮತ್ತಚಾರಿನೋ। ತಣ್ಹಾ ವಡ್ಢತಿ ಮಾಲುವಾ ವಿಯ।|
    block |ಸೋ ಪ್ಲವತೀ ಹುರಾ ಹುರಂ। ಫಲಮಿಚ್ಛಂವ ವನಸ್ಮಿ ವಾನರೋ॥|
  count |೩೩೫|
    block |ಯಂ ಏಸಾ ಸಹತೇ ಜಮ್ಮೀ। ತಣ್ಹಾ ಲೋಕೇ ವಿಸತ್ತಿಕಾ।|
    block |ಸೋಕಾ ತಸ್ಸ ಪವಡ್ಢನ್ತಿ। ಅಭಿವಟ್ಠಂವ ಬೀರಣಂ॥|
  count |೩೩೬|
    block |ಯೋ ಚೇತಂ ಸಹತೇ ಜಮ್ಮಿಂ। ತಣ್ಹಂ ಲೋಕೇ ದುರಚ್ಚಯಂ।|
    block |ಸೋಕಾ ತಮ್ಹಾ ಪಪತನ್ತಿ। ಉದಬಿನ್ದುವ ಪೋಕ್ಖರಾ॥|
  count |೩೩೭|
    block |ತಂ ವೋ ವದಾಮಿ ಭದ್ದಂ ವೋ। ಯಾವನ್ತೇತ್ಥ ಸಮಾಗತಾ।|
    block |ತಣ್ಹಾಯ ಮೂಲಂ ಖಣಥ। ಉಸೀರತ್ಥೋವ ಬೀರಣಂ।|
    block |ಮಾ ವೋ ನಳಂವ ಸೋತೋವ। ಮಾರೋ ಭಞ್ಜಿ ಪುನಪ್ಪುನಂ॥|
  count |೩೩೮|
    block |ಯಥಾಪಿ ಮೂಲೇ ಅನುಪದ್ದವೇ ದಳ್ಹೇ। ಛಿನ್ನೋಪಿ ರುಕ್ಖೋ ಪುನರೇವ ರೂಹತಿ।|
    block |ಏವಮ್ಪಿ ತಣ್ಹಾನುಸಯೇ ಅನೂಹತೇ। ನಿಬ್ಬತ್ತತೀ ದುಕ್ಖಮಿದಂ ಪುನಪ್ಪುನಂ॥|
  count |೩೩೯|
    block |ಯಸ್ಸ ಛತ್ತಿಂಸತಿ ಸೋತಾ। ಮನಾಪಸವನಾ ಭುಸಾ।|
    block |ಮಾಹಾ ವಹನ್ತಿ ದುದ್ದಿಟ್ಠಿಂ। ಸಙ್ಕಪ್ಪಾ ರಾಗನಿಸ್ಸಿತಾ॥|
  count |೩೪೦|
    block |ಸವನ್ತಿ ಸಬ್ಬಧಿ ಸೋತಾ। ಲತಾ ಉಪ್ಪಜ್ಜ ತಿಟ್ಠತಿ।|
    block |ತಞ್ಚ ದಿಸ್ವಾ ಲತಂ ಜಾತಂ। ಮೂಲಂ ಪಞ್ಞಾಯ ಛಿನ್ದಥ॥|
  count |೩೪೧|
    block |ಸರಿತಾನಿ ಸಿನೇಹಿತಾನಿ ಚ। ಸೋಮನಸ್ಸಾನಿ ಭವನ್ತಿ ಜನ್ತುನೋ।|
    block |ತೇ ಸಾತಸಿತಾ ಸುಖೇಸಿನೋ। ತೇ ವೇ ಜಾತಿಜರೂಪಗಾ ನರಾ॥|
  count |೩೪೨|
    block |ತಸಿಣಾಯ ಪುರಕ್ಖತಾ ಪಜಾ। ಪರಿಸಪ್ಪನ್ತಿ ಸಸೋವ ಬನ್ಧಿತೋ।|
    block |ಸಂಯೋಜನಸಙ್ಗಸತ್ತಕಾ। ದುಕ್ಖಮುಪೇನ್ತಿ ಪುನಪ್ಪುನಂ ಚಿರಾಯ॥|
  count |೩೪೩|
    block |ತಸಿಣಾಯ ಪುರಕ್ಖತಾ ಪಜಾ। ಪರಿಸಪ್ಪನ್ತಿ ಸಸೋವ ಬನ್ಧಿತೋ।|
    block |ತಸ್ಮಾ ತಸಿಣಂ ವಿನೋದಯೇ। ಆಕಙ್ಖನ್ತ ವಿರಾಗಮತ್ತನೋ॥|
  count |೩೪೪|
    block |ಯೋ ನಿಬ್ಬನಥೋ ವನಾಧಿಮುತ್ತೋ। ವನಮುತ್ತೋ ವನಮೇವ ಧಾವತಿ।|
    block |ತಂ ಪುಗ್ಗಲಮೇಥ ಪಸ್ಸಥ। ಮುತ್ತೋ ಬನ್ಧನಮೇವ ಧಾವತಿ॥|
  count |೩೪೫|
    block |ನ ತಂ ದಳ್ಹಂ ಬನ್ಧನಮಾಹು ಧೀರಾ। ಯದಾಯಸಂ ದಾರುಜಪಬ್ಬಜಞ್ಚ।|
    block |ಸಾರತ್ತರತ್ತಾ ಮಣಿಕುಣ್ಡಲೇಸು। ಪುತ್ತೇಸು ದಾರೇಸು ಚ ಯಾ ಅಪೇಕ್ಖಾ॥|
  count |೩೪೬|
    block |ಏತಂ ದಳ್ಹಂ ಬನ್ಧನಮಾಹು ಧೀರಾ। ಓಹಾರಿನಂ ಸಿಥಿಲಂ ದುಪ್ಪಮುಞ್ಚಂ।|
    block |ಏತಮ್ಪಿ ಛೇತ್ವಾನ ಪರಿಬ್ಬಜನ್ತಿ। ಅನಪೇಕ್ಖಿನೋ ಕಾಮಸುಖಂ ಪಹಾಯ॥|
  count |೩೪೭|
    block |ಯೇ ರಾಗರತ್ತಾನುಪತನ್ತಿ ಸೋತಂ। ಸಯಂಕತಂ ಮಕ್ಕಟಕೋವ ಜಾಲಂ।|
    block |ಏತಮ್ಪಿ ಛೇತ್ವಾನ ವಜನ್ತಿ ಧೀರಾ। ಅನಪೇಕ್ಖಿನೋ ಸಬ್ಬದುಕ್ಖಂ ಪಹಾಯ॥|
  count |೩೪೮|
    block |ಮುಞ್ಚ ಪುರೇ ಮುಞ್ಚ ಪಚ್ಛತೋ। ಮಜ್ಝೇ ಮುಞ್ಚ ಭವಸ್ಸ ಪಾರಗೂ।|
    block |ಸಬ್ಬತ್ಥ ವಿಮುತ್ತಮಾನಸೋ। ನ ಪುನಂ ಜಾತಿಜರಂ ಉಪೇಹಿಸಿ॥|
  count |೩೪೯|
    block |ವಿತಕ್ಕಮಥಿತಸ್ಸ ಜನ್ತುನೋ। ತಿಬ್ಬರಾಗಸ್ಸ ಸುಭಾನುಪಸ್ಸಿನೋ।|
    block |ಭಿಯ್ಯೋ ತಣ್ಹಾ ಪವಡ್ಢತಿ। ಏಸ ಖೋ ದಳ್ಹಂ ಕರೋತಿ ಬನ್ಧನಂ॥|
  count |೩೫೦|
    block |ವಿತಕ್ಕೂಪಸಮೇ ಚ ಯೋ ರತೋ। ಅಸುಭಂ ಭಾವಯತೇ ಸದಾ ಸತೋ।|
    block |ಏಸ ಖೋ ಬ್ಯನ್ತಿ ಕಾಹಿತಿ। ಏಸ ಛೇಚ್ಛತಿ ಮಾರಬನ್ಧನಂ॥|
  count |೩೫೧|
    block |ನಿಟ್ಠಙ್ಗತೋ ಅಸನ್ತಾಸೀ। ವೀತತಣ್ಹೋ ಅನಙ್ಗಣೋ।|
    block |ಅಚ್ಛಿನ್ದಿ ಭವಸಲ್ಲಾನಿ। ಅನ್ತಿಮೋಯಂ ಸಮುಸ್ಸಯೋ॥|
  count |೩೫೨|
    block |ವೀತತಣ್ಹೋ ಅನಾದಾನೋ। ನಿರುತ್ತಿಪದಕೋವಿದೋ।|
    block |ಅಕ್ಖರಾನಂ ಸನ್ನಿಪಾತಂ। ಜಞ್ಞಾ ಪುಬ್ಬಾಪರಾನಿ ಚ।|
    block |ಸ ವೇ ಅನ್ತಿಮಸಾರೀರೋ। ಮಹಾಪಞ್ಞೋ ಮಹಾಪುರಿಸೋತಿ ವುಚ್ಚತಿ॥|
  count |೩೫೩|
    block |ಸಬ್ಬಾಭಿಭೂ ಸಬ್ಬವಿದೂಹಮಸ್ಮಿ। ಸಬ್ಬೇಸು ಧಮ್ಮೇಸು ಅನೂಪಲಿತ್ತೋ।|
    block |ಸಬ್ಬಞ್ಜಹೋ ತಣ್ಹಕ್ಖಯೇ ವಿಮುತ್ತೋ। ಸಯಂ ಅಭಿಞ್ಞಾಯ ಕಮುದ್ದಿಸೇಯ್ಯಂ॥|
  count |೩೫೪|
    block |ಸಬ್ಬದಾನಂ ಧಮ್ಮದಾನಂ ಜಿನಾತಿ। ಸಬ್ಬರಸಂ ಧಮ್ಮರಸೋ ಜಿನಾತಿ।|
    block |ಸಬ್ಬರತಿಂ ಧಮ್ಮರತಿ ಜಿನಾತಿ। ತಣ್ಹಕ್ಖಯೋ ಸಬ್ಬದುಕ್ಖಂ ಜಿನಾತಿ॥|
  count |೩೫೫|
    block |ಹನನ್ತಿ ಭೋಗಾ ದುಮ್ಮೇಧಂ। ನೋ ಚ ಪಾರಗವೇಸಿನೋ।|
    block |ಭೋಗತಣ್ಹಾಯ ದುಮ್ಮೇಧೋ। ಹನ್ತಿ ಅಞ್ಞೇವ ಅತ್ತನಂ॥|
  count |೩೫೬|
    block |ತಿಣದೋಸಾನಿ ಖೇತ್ತಾನಿ। ರಾಗದೋಸಾ ಅಯಂ ಪಜಾ।|
    block |ತಸ್ಮಾ ಹಿ ವೀತರಾಗೇಸು। ದಿನ್ನಂ ಹೋತಿ ಮಹಪ್ಫಲಂ॥|
  count |೩೫೭|
    block |ತಿಣದೋಸಾನಿ ಖೇತ್ತಾನಿ। ದೋಸದೋಸಾ ಅಯಂ ಪಜಾ।|
    block |ತಸ್ಮಾ ಹಿ ವೀತದೋಸೇಸು। ದಿನ್ನಂ ಹೋತಿ ಮಹಪ್ಫಲಂ॥|
  count |೩೫೮|
    block |ತಿಣದೋಸಾನಿ ಖೇತ್ತಾನಿ। ಮೋಹದೋಸಾ ಅಯಂ ಪಜಾ।|
    block |ತಸ್ಮಾ ಹಿ ವೀತಮೋಹೇಸು। ದಿನ್ನಂ ಹೋತಿ ಮಹಪ್ಫಲಂ॥|
  count |೩೫೯|
    block |ತಿಣದೋಸಾನಿ ಖೇತ್ತಾನಿ। ಇಚ್ಛಾದೋಸಾ ಅಯಂ ಪಜಾ।|
    block |ತಸ್ಮಾ ಹಿ ವಿಗತಿಚ್ಛೇಸು। ದಿನ್ನಂ ಹೋತಿ ಮಹಪ್ಫಲಂ॥|
    block |ತಿಣದೋಸಾನಿ ಖೇತ್ತಾನಿ। ತಣ್ಹಾದೋಸಾ ಅಯಂ ಪಜಾ।|
    block |ತಸ್ಮಾ ಹಿ ವೀತತಣ್ಹೇಸು। ದಿನ್ನಂ ಹೋತಿ ಮಹಪ್ಫಲಂ॥|
  stand |ತಣ್ಹಾವಗ್ಗೋ ಚತುವೀಸತಿಮೋ ನಿಟ್ಠಿತೋ।|
