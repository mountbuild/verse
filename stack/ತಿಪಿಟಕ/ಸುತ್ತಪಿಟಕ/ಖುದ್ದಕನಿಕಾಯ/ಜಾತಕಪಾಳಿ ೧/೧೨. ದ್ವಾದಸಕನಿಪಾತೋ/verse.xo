block |೧೨॥ ದ್ವಾದಸಕನಿಪಾತೋ|
  count |  |
  block |೪೬೪॥ ಚೂಳಕುಣಾಲಜಾತಕಂ ೧|
  count |೧|
    block |ಲುದ್ಧಾನಂ ಲಹುಚಿತ್ತಾನಂ। ಅಕತಞ್ಞೂನ ದುಬ್ಭಿನಂ।|
    block |ನಾದೇವಸತ್ತೋ ಪುರಿಸೋ। ಥೀನಂ ಸದ್ಧಾತುಮರಹತಿ॥|
  count |೨|
    block |ನ ತಾ ಪಜಾನನ್ತಿ ಕತಂ ನ ಕಿಚ್ಚಂ। ನ ಮಾತರಂ ಪಿತರಂ ಭಾತರಂ ವಾ।|
    block |ಅನರಿಯಾ ಸಮತಿಕ್ಕನ್ತಧಮ್ಮಾ। ಸಸ್ಸೇವ ಚಿತ್ತಸ್ಸ ವಸಂ ವಜನ್ತಿ॥|
  count |೩|
    block |ಚಿರಾನುವುಟ್ಠಮ್ಪಿ ಪಿಯಂ ಮನಾಪಂ। ಅನುಕಮ್ಪಕಂ ಪಾಣಸಮಮ್ಪಿ ಭತ್ತುಂ।|
    block |ಆವಾಸು ಕಿಚ್ಚೇಸು ಚ ನಂ ಜಹನ್ತಿ। ತಸ್ಮಾಹಮಿತ್ಥೀನಂ ನ ವಿಸ್ಸಸಾಮಿ॥|
  count |೪|
    block |ಥೀನಞ್ಹಿ ಚಿತ್ತಂ ಯಥಾ ವಾನರಸ್ಸ। ಕನ್ನಪ್ಪಕನ್ನಂ ಯಥಾ ರುಕ್ಖಛಾಯಾ।|
    block |ಚಲಾಚಲಂ ಹದಯಮಿತ್ಥಿಯಾನಂ। ಚಕ್ಕಸ್ಸ ನೇಮಿ ವಿಯ ಪರಿವತ್ತತಿ॥|
  count |೫|
    block |ಯದಾ ತಾ ಪಸ್ಸನ್ತಿ ಸಮೇಕ್ಖಮಾನಾ। ಆದೇಯ್ಯರೂಪಂ ಪುರಿಸಸ್ಸ ವಿತ್ತಂ।|
    block |ಸಣ್ಹಾಹಿ ವಾಚಾಹಿ ನಯನ್ತಿ ಮೇನಂ। ಕಮ್ಬೋಜಕಾ ಜಲಜೇನೇವ ಅಸ್ಸಂ॥|
  count |೬|
    block |ಯದಾ ನ ಪಸ್ಸನ್ತಿ ಸಮೇಕ್ಖಮಾನಾ। ಆದೇಯ್ಯರೂಪಂ ಪುರಿಸಸ್ಸ ವಿತ್ತಂ।|
    block |ಸಮನ್ತತೋ ನಂ ಪರಿವಜ್ಜಯನ್ತಿ। ತಿಣ್ಣೋ ನದೀಪಾರಗತೋವ ಕುಲ್ಲಂ॥|
  count |೭|
    block |ಸಿಲೇಸೂಪಮಾ ಸಿಖಿರಿವ ಸಬ್ಬಭಕ್ಖಾ। ತಿಕ್ಖಮಾಯಾ ನದೀರಿವ ಸೀಘಸೋತಾ।|
    block |ಸೇವನ್ತಿ ಹೇತಾ ಪಿಯಮಪ್ಪಿಯಞ್ಚ। ನಾವಾ ಯಥಾ ಓರಕೂಲಂ ಪರಞ್ಚ॥|
  count |೮|
    block |ನ ತಾ ಏಕಸ್ಸ ನ ದ್ವಿನ್ನಂ। ಆಪಣೋವ ಪಸಾರಿತೋ।|
    block |ಯೋ ತಾ ಮಯ್ಹನ್ತಿ ಮಞ್ಞೇಯ್ಯ। ವಾತಂ ಜಾಲೇನ ಬಾಧಯೇ॥|
  count |೯|
    block |ಯಥಾ ನದೀ ಚ ಪನ್ಥೋ ಚ। ಪಾನಾಗಾರಂ ಸಭಾ ಪಪಾ।|
    block |ಏವಂ ಲೋಕಿತ್ಥಿಯೋ ನಾಮ। ವೇಲಾ ತಾಸಂ ನ ವಿಜ್ಜತಿ॥|
  count |೧೦|
    block |ಘತಾಸನಸಮಾ ಏತಾ। ಕಣ್ಹಸಪ್ಪಸಿರೂಪಮಾ।|
    block |ಗಾವೋ ಬಹಿತಿಣಸ್ಸೇವ। ಓಮಸನ್ತಿ ವರಂ ವರಂ॥|
  count |೧೧|
    block |ಘತಾಸನಂ ಕುಞ್ಜರಂ ಕಣ್ಹಸಪ್ಪಂ। ಮುದ್ಧಾಭಿಸಿತ್ತಂ ಪಮದಾ ಚ ಸಬ್ಬಾ।|
    block |ಏತೇ ನರೋ ನಿಚ್ಚಯತೋ ಭಜೇಥ। ತೇಸಂ ಹವೇ ದುಬ್ಬಿದು ಸಬ್ಬಭಾವೋ॥|
  count |೧೨|
    block |ನಚ್ಚನ್ತವಣ್ಣಾ ನ ಬಹೂನಂ ಕನ್ತಾ। ನ ದಕ್ಖಿಣಾ ಪಮದಾ ಸೇವಿತಬ್ಬಾ।|
    block |ನ ಪರಸ್ಸ ಭರಿಯಾ ನ ಧನಸ್ಸ ಹೇತು। ಏತಿತ್ಥಿಯೋ ಪಞ್ಚ ನ ಸೇವಿತಬ್ಬಾತಿ॥|
  stand |ಚೂಳಕುಣಾಲಜಾತಕಂ ಪಠಮಂ।|
  count |  |
  block |೪೬೫॥ ಭದ್ದಸಾಲಜಾತಕಂ ೨|
  count |೧೩|
    block |ಕಾ ತ್ವಂ ಸುದ್ಧೇಹಿ ವತ್ಥೇಹಿ। ಅಘೇ ವೇಹಾಯಸಂ ಠಿತಾ।|
    block |ಕೇನ ತ್ಯಾಸ್ಸೂನಿ ವತ್ತನ್ತಿ। ಕುತೋ ತಂ ಭಯಮಾಗತಂ॥|
  count |೧೪|
    block |ತವೇವ ದೇವ ವಿಜಿತೇ। ಭದ್ದಸಾಲೋತಿ ಮಂ ವಿದೂ।|
    block |ಸಟ್ಠಿ ವಸ್ಸಸಹಸ್ಸಾನಿ। ತಿಟ್ಠತೋ ಪೂಜಿತಸ್ಸ ಮೇ॥|
  count |೧೫|
    block |ಕಾರಯನ್ತಾ ನಗರಾನಿ। ಅಗಾರೇ ಚ ದಿಸಮ್ಪತಿ।|
    block |ವಿವಿಧೇ ಚಾಪಿ ಪಾಸಾದೇ। ನ ಮಂ ತೇ ಅಚ್ಚಮಞ್ಞಿಸುಂ।|
    block |ಯಥೇವ ಮಂ ತೇ ಪೂಜೇಸುಂ। ತಥೇವ ತ್ವಮ್ಪಿ ಪೂಜಯ॥|
  count |೧೬|
    block |ತಂ ಇವಾಹಂ ನ ಪಸ್ಸಾಮಿ। ಥೂಲಂ ಕಾಯೇನ ತೇ ದುಮಂ।|
    block |ಆರೋಹಪರಿಣಾಹೇನ। ಅಭಿರೂಪೋಸಿ ಜಾತಿಯಾ॥|
  count |೧೭|
    block |ಪಾಸಾದಂ ಕಾರಯಿಸ್ಸಾಮಿ। ಏಕತ್ಥಮ್ಭಂ ಮನೋರಮಂ।|
    block |ತತ್ಥ ತಂ ಉಪನೇಸ್ಸಾಮಿ। ಚಿರಂ ತೇ ಯಕ್ಖ ಜೀವಿತಂ॥|
  count |೧೮|
    block |ಏವಂ ಚಿತ್ತಂ ಉದಪಾದಿ। ಸರೀರೇನ ವಿನಾಭಾವೋ।|
    block |ಪುಥುಸೋ ಮಂ ವಿಕನ್ತಿತ್ವಾ। ಖಣ್ಡಸೋ ಅವಕನ್ತಥ॥|
  count |೧೯|
    block |ಅಗ್ಗೇ ಚ ಛೇತ್ವಾ ಮಜ್ಝೇ ಚ। ಪಚ್ಛಾ ಮೂಲಮ್ಹಿ ಛಿನ್ದಥ।|
    block |ಏವಂ ಮೇ ಛಿಜ್ಜಮಾನಸ್ಸ। ನ ದುಕ್ಖಂ ಮರಣಂ ಸಿಯಾ॥|
  count |೨೦|
    block |ಹತ್ಥಪಾದಂ ಯಥಾ ಛಿನ್ದೇ। ಕಣ್ಣನಾಸಞ್ಚ ಜೀವತೋ।|
    block |ತತೋ ಪಚ್ಛಾ ಸಿರೋ ಛಿನ್ದೇ। ತಂ ದುಕ್ಖಂ ಮರಣಂ ಸಿಯಾ॥|
  count |೨೧|
    block |ಸುಖಂ ನು ಖಣ್ಡಸೋ ಛಿನ್ನಂ। ಭದ್ದಸಾಲವನಪ್ಪತಿ।|
    block |ಕಿಂ ಹೇತು ಕಿಂ ಉಪಾದಾಯ। ಖಣ್ಡಸೋ ಛಿನ್ನಮಿಚ್ಛಸಿ॥|
  count |೨೨|
    block |ಯಞ್ಚ ಹೇತುಮುಪಾದಾಯ। ಹೇತುಂ ಧಮ್ಮೂಪಸಂಹಿತಂ।|
    block |ಖಣ್ಡಸೋ ಛಿನ್ನಮಿಚ್ಛಾಮಿ। ಮಹಾರಾಜ ಸುಣೋಹಿ ಮೇ॥|
  count |೨೩|
    block |ಞಾತೀ ಮೇ ಸುಖಸಂವದ್ಧಾ। ಮಮ ಪಸ್ಸೇ ನಿವಾತಜಾ।|
    block |ತೇಪಿಹಂ ಉಪಹಿಂಸೇಯ್ಯಂ। ಪರೇಸಂ ಅಸುಖೋಚಿತಂ॥|
  count |೨೪|
    block |ಚೇತೇಯ್ಯರೂಪಂ ಚೇತೇಸಿ। ಭದ್ದಸಾಲವನಪ್ಪತಿ।|
    block |ಹಿತಕಾಮೋಸಿ ಞಾತೀನಂ। ಅಭಯಂ ಸಮ್ಮ ದಮ್ಮಿ ತೇತಿ॥|
  stand |ಭದ್ದಸಾಲಜಾತಕಂ ದುತಿಯಂ।|
  count |  |
  block |೪೬೬॥ ಸಮುದ್ದವಾಣಿಜಜಾತಕಂ ೩|
  count |೨೫|
    block |ಕಸನ್ತಿ ವಪನ್ತಿ ತೇ ಜನಾ। ಮನುಜಾ ಕಮ್ಮಫಲೂಪಜೀವಿನೋ।|
    block |ನಯಿಮಸ್ಸ ದೀಪಕಸ್ಸ ಭಾಗಿನೋ। ಜಮ್ಬುದೀಪಾ ಇದಮೇವ ನೋ ವರಂ॥|
  count |೨೬|
    block |ತಿಪಞ್ಚರತ್ತೂಪಗತಮ್ಹಿ ಚನ್ದೇ। ವೇಗೋ ಮಹಾ ಹೇಹಿತಿ ಸಾಗರಸ್ಸ।|
    block |ಉಪ್ಲವಿಸ್ಸಂ ದೀಪಮಿಮಂ ಉಳಾರಂ। ಮಾ ವೋ ವಧೀ ಗಚ್ಛಥ ಲೇಣಮಞ್ಞಂ॥|
  count |೨೭|
    block |ನ ಜಾತುಯಂ ಸಾಗರವಾರಿವೇಗೋ। ಉಪ್ಲವಿಸ್ಸಂ ದೀಪಮಿಮಂ ಉಳಾರಂ।|
    block |ತಂ ಮೇ ನಿಮಿತ್ತೇಹಿ ಬಹೂಹಿ ದಿಟ್ಠಂ। ಮಾ ಭೇಥ ಕಿಂ ಸೋಚಥ ಮೋದಥವ್ಹೋ॥|
  count |೨೮|
    block |ಪಹೂತಭಕ್ಖಂ ಬಹುಅನ್ನಪಾನಂ। ಪತ್ತತ್ಥ ಆವಾಸಮಿಮಂ ಉಳಾರಂ।|
    block |ನ ವೋ ಭಯಂ ಪಟಿಪಸ್ಸಾಮಿ ಕಿಞ್ಚಿ। ಆಪುತ್ತಪುತ್ತೇಹಿ ಪಮೋದಥವ್ಹೋ॥|
  count |೨೯|
    block |ಯೋ ದೇವೋಯಂ ದಕ್ಖಿಣಾಯಂ ದಿಸಾಯಂ। ಖೇಮನ್ತಿ ಪಕ್ಕೋಸತಿ ತಸ್ಸ ಸಚ್ಚಂ।|
    block |ನ ಉತ್ತರೋ ವೇದಿ ಭಯಾಭಯಸ್ಸ। ಮಾ ಭೇಥ ಕಿಂ ಸೋಚಥ ಮೋದಥವ್ಹೋ॥|
  count |೩೦|
    block |ಯಥಾ ಇಮೇ ವಿಪ್ಪವದನ್ತಿ ಯಕ್ಖಾ। ಏಕೋ ಭಯಂ ಸಂಸತಿ ಖೇಮಮೇಕೋ।|
    block |ತದಿಙ್ಘ ಮಯ್ಹಂ ವಚನಂ ಸುಣಾಥ। ಖಿಪ್ಪಂ ಲಹುಂ ಮಾ ವಿನಸ್ಸಿಮ್ಹ ಸಬ್ಬೇ॥|
  count |೩೧|
    block |ಸಬ್ಬೇ ಸಮಾಗಮ್ಮ ಕರೋಮ ನಾವಂ। ದೋಣಿಂ ದಳ್ಹಂ ಸಬ್ಬಯನ್ತೂಪಪನ್ನಂ।|
    block |ಸಚೇ ಅಯಂ ದಕ್ಖಿಣೋ ಸಚ್ಚಮಾಹ। ಮೋಘಂ ಪಟಿಕ್ಕೋಸತಿ ಉತ್ತರೋಯಂ।|
    block |ಸಾ ಚೇವ ನೋ ಹೇಹಿತಿ ಆಪದತ್ಥಾ। ಇಮಞ್ಚ ದೀಪಂ ನ ಪರಿಚ್ಚಜೇಮ॥|
  count |೩೨|
    block |ಸಚೇ ಚ ಖೋ ಉತ್ತರೋ ಸಚ್ಚಮಾಹ। ಮೋಘಂ ಪಟಿಕ್ಕೋಸತಿ ದಕ್ಖಿಣೋಯಂ।|
    block |ತಮೇವ ನಾವಂ ಅಭಿರುಯ್ಹ ಸಬ್ಬೇ। ಏವಂ ಮಯಂ ಸೋತ್ಥಿ ತರೇಮು ಪಾರಂ॥|
  count |೩೩|
    block |ನ ವೇ ಸುಗಣ್ಹಂ ಪಠಮೇನ ಸೇಟ್ಠಂ। ಕನಿಟ್ಠಮಾಪಾಥಗತಂ ಗಹೇತ್ವಾ।|
    block |ಯೋ ಚೀಧ ತಚ್ಛಂ ಪವಿಚೇಯ್ಯ ಗಣ್ಹತಿ। ಸ ವೇ ನರೋ ಸೇಟ್ಠಮುಪೇತಿ ಠಾನಂ॥|
  count |೩೪|
    block |ಯಥಾಪಿ ತೇ ಸಾಗರವಾರಿಮಜ್ಝೇ। ಸಕಮ್ಮುನಾ ಸೋತ್ಥಿ ವಹಿಂಸು ವಾಣಿಜಾ।|
    block |ಅನಾಗತತ್ಥಂ ಪಟಿವಿಜ್ಝಿಯಾನ। ಅಪ್ಪಮ್ಪಿ ನಾಚ್ಚೇತಿ ಸ ಭೂರಿಪಞ್ಞೋ॥|
  count |೩೫|
    block |ಬಾಲಾ ಚ ಮೋಹೇನ ರಸಾನುಗಿದ್ಧಾ। ಅನಾಗತಂ ಅಪ್ಪಟಿವಿಜ್ಝಿಯತ್ಥಂ।|
  block |ಪಚ್ಚುಪ್ಪನ್ನೇ ಸೀದನ್ತಿ ಅತ್ಥಜಾತೇ। ಸಮುದ್ದಮಜ್ಝೇ ಯಥಾ ತೇ ಮನುಸ್ಸಾ॥|
  count |೩೬|
    block |ಅನಾಗತಂ ಪಟಿಕಯಿರಾಥ ಕಿಚ್ಚಂ। ಮಾ ಮಂ ಕಿಚ್ಚಂ ಕಿಚ್ಚಕಾಲೇ ಬ್ಯಧೇಸಿ।|
    block |ತಂ ತಾದಿಸಂ ಪಟಿಕತ ಕಿಚ್ಚಕಾರಿಂ। ನ ತಂ ಕಿಚ್ಚಂ ಕಿಚ್ಚಕಾಲೇ ಬ್ಯಧೇತೀತಿ॥|
  stand |ಸಮುದ್ದವಾಣಿಜಜಾತಕಂ ತತಿಯಂ।|
  count |  |
  block |೪೬೭॥ ಕಾಮಜಾತಕಂ ೪|
  count |೩೭|
    block |ಕಾಮಂ ಕಾಮಯಮಾನಸ್ಸ। ತಸ್ಸ ಚೇ ತಂ ಸಮಿಜ್ಝತಿ।|
    block |ಅದ್ಧಾ ಪೀತಿಮನೋ ಹೋತಿ। ಲದ್ಧಾ ಮಚ್ಚೋ ಯದಿಚ್ಛತಿ॥|
  count |೩೮|
    block |ಕಾಮಂ ಕಾಮಯಮಾನಸ್ಸ। ತಸ್ಸ ಚೇ ತಂ ಸಮಿಜ್ಝತಿ।|
    block |ತತೋ ನಂ ಅಪರಂ ಕಾಮೇ। ಧಮ್ಮೇ ತಣ್ಹಂವ ವಿನ್ದತಿ॥|
  count |೩೯|
    block |ಗವಂವ ಸಿಙ್ಗಿನೋ ಸಿಙ್ಗಂ। ವಡ್ಢಮಾನಸ್ಸ ವಡ್ಢತಿ।|
    block |ಏವಂ ಮನ್ದಸ್ಸ ಪೋಸಸ್ಸ। ಬಾಲಸ್ಸ ಅವಿಜಾನತೋ।|
    block |ಭಿಯ್ಯೋ ತಣ್ಹಾ ಪಿಪಾಸಾ ಚ। ವಡ್ಢಮಾನಸ್ಸ ವಡ್ಢತಿ॥|
  count |೪೦|
    block |ಪಥಬ್ಯಾ ಸಾಲಿಯವಕಂ। ಗವಸ್ಸಂ ದಾಸಪೋರಿಸಂ।|
    block |ದತ್ವಾ ಚ ನಾಲಮೇಕಸ್ಸ। ಇತಿ ವಿದ್ವಾ ಸಮಂ ಚರೇ॥|
  count |೪೧|
    block |ರಾಜಾ ಪಸಯ್ಹ ಪಥವಿಂ ವಿಜಿತ್ವಾ। ಸಸಾಗರನ್ತಂ ಮಹಿಮಾವಸನ್ತೋ।|
    block |ಓರಂ ಸಮುದ್ದಸ್ಸ ಅತಿತ್ತರೂಪೋ। ಪಾರಂ ಸಮುದ್ದಸ್ಸಪಿ ಪತ್ಥಯೇಥ॥|
  count |೪೨|
    block |ಯಾವ ಅನುಸ್ಸರಂ ಕಾಮೇ। ಮನಸಾ ತಿತ್ತಿ ನಾಜ್ಝಗಾ।|
    block |ತತೋ ನಿವತ್ತಾ ಪಟಿಕಮ್ಮ ದಿಸ್ವಾ। ತೇ ವೇ ಸುತಿತ್ತಾ ಯೇ ಪಞ್ಞಾಯ ತಿತ್ತಾ॥|
  count |೪೩|
    block |ಪಞ್ಞಾಯ ತಿತ್ತಿನಂ ಸೇಟ್ಠಂ। ನ ಸೋ ಕಾಮೇಹಿ ತಪ್ಪತಿ।|
    block |ಪಞ್ಞಾಯ ತಿತ್ತಂ ಪುರಿಸಂ। ತಣ್ಹಾ ನ ಕುರುತೇ ವಸಂ॥|
  count |೪೪|
    block |ಅಪಚಿನೇಥೇವ ಕಾಮಾನಂ। ಅಪ್ಪಿಚ್ಛಸ್ಸ ಅಲೋಲುಪೋ।|
    block |ಸಮುದ್ದಮತ್ತೋ ಪುರಿಸೋ। ನ ಸೋ ಕಾಮೇಹಿ ತಪ್ಪತಿ॥|
  count |೪೫|
    block |ರಥಕಾರೋವ ಚಮ್ಮಸ್ಸ। ಪರಿಕನ್ತಂ ಉಪಾಹನಂ।|
    block |ಯಂ ಯಂ ಚಜತಿ ಕಾಮಾನಂ। ತಂ ತಂ ಸಮ್ಪಜ್ಜತೇ ಸುಖಂ।|
    block |ಸಬ್ಬಂ ಚೇ ಸುಖಮಿಚ್ಛೇಯ್ಯ। ಸಬ್ಬೇ ಕಾಮೇ ಪರಿಚ್ಚಜೇ॥|
  count |೪೬|
    block |ಅಟ್ಠ ತೇ ಭಾಸಿತಾ ಗಾಥಾ। ಸಬ್ಬಾ ಹೋನ್ತಿ ಸಹಸ್ಸಿಯೋ।|
    block |ಪಟಿಗಣ್ಹ ಮಹಾಬ್ರಹ್ಮೇ। ಸಾಧೇತಂ ತವ ಭಾಸಿತಂ॥|
  count |೪೭|
    block |ನ ಮೇ ಅತ್ಥೋ ಸಹಸ್ಸೇಹಿ। ಸತೇಹಿ ನಹುತೇಹಿ ವಾ।|
    block |ಪಚ್ಛಿಮಂ ಭಾಸತೋ ಗಾಥಂ। ಕಾಮೇ ಮೇ ನ ರತೋ ಮನೋ॥|
  count |೪೮|
    block |ಭದ್ರಕೋ ವತಾಯಂ ಮಾಣವಕೋ। ಸಬ್ಬಲೋಕವಿದೂ ಮುನಿ।|
    block |ಯೋ ಇಮಂ ತಣ್ಹಂ ದುಕ್ಖಜನನಿಂ। ಪರಿಜಾನಾತಿ ಪಣ್ಡಿತೋತಿ॥|
  stand |ಕಾಮಜಾತಕಂ ಚತುತ್ಥಂ।|
  count |  |
  block |೪೬೮॥ ಜನಸನ್ಧಜಾತಕಂ ೫|
  count |೪೯|
    block |ದಸ ಖಲು ಇಮಾನಿ ಠಾನಾನಿ। ಯಾನಿ ಪುಬ್ಬೇ ಅಕರಿತ್ವಾ।|
    block |ಸ ಪಚ್ಛಾ ಮನುತಪ್ಪತಿ। ಇಚ್ಚೇವಾಹ ಜನಸನ್ಧೋ॥|
  count |೫೦|
    block |ಅಲದ್ಧಾ ವಿತ್ತಂ ತಪ್ಪತಿ। ಪುಬ್ಬೇ ಅಸಮುದಾನಿತಂ।|
    block |ನ ಪುಬ್ಬೇ ಧನಮೇಸಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೧|
    block |ಸಕ್ಯರೂಪಂ ಪುರೇ ಸನ್ತಂ। ಮಯಾ ಸಿಪ್ಪಂ ನ ಸಿಕ್ಖಿತಂ।|
    block |ಕಿಚ್ಛಾ ವುತ್ತಿ ಅಸಿಪ್ಪಸ್ಸ। ಇತಿ ಪಚ್ಛಾನುತಪ್ಪತಿ॥|
  count |೫೨|
    block |ಕೂಟವೇದೀ ಪುರೇ ಆಸಿಂ। ಪಿಸುಣೋ ಪಿಟ್ಠಿಮಂಸಿಕೋ।|
    block |ಚಣ್ಡೋ ಚ ಫರುಸೋ ಚಾಪಿ। ಇತಿ ಪಚ್ಛಾನುತಪ್ಪತಿ॥|
  count |೫೩|
    block |ಪಾಣಾತಿಪಾತೀ ಪುರೇ ಆಸಿಂ। ಲುದ್ದೋ ಚಾಪಿ ಅನಾರಿಯೋ।|
    block |ಭೂತಾನಂ ನಾಪಚಾಯಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೪|
    block |ಬಹೂಸು ವತ ಸನ್ತೀಸು। ಅನಾಪಾದಾಸು ಇತ್ಥಿಸು।|
    block |ಪರದಾರಂ ಅಸೇವಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೫|
    block |ಬಹುಮ್ಹಿ ವತ ಸನ್ತಮ್ಹಿ। ಅನ್ನಪಾನೇ ಉಪಟ್ಠಿತೇ।|
    block |ನ ಪುಬ್ಬೇ ಅದದಂ ದಾನಂ। ಇತಿ ಪಚ್ಛಾನುತಪ್ಪತಿ॥|
  count |೫೬|
    block |ಮಾತರಂ ಪಿತರಞ್ಚಾಪಿ। ಜಿಣ್ಣಕಂ ಗತಯೋಬ್ಬನಂ।|
    block |ಪಹು ಸನ್ತೋ ನ ಪೋಸಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೭|
    block |ಆಚರಿಯಮನುಸತ್ಥಾರಂ। ಸಬ್ಬಕಾಮರಸಾಹರಂ।|
    block |ಪಿತರಂ ಅತಿಮಞ್ಞಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೮|
    block |ಸಮಣೇ ಬ್ರಾಹ್ಮಣೇ ಚಾಪಿ। ಸೀಲವನ್ತೇ ಬಹುಸ್ಸುತೇ।|
    block |ನ ಪುಬ್ಬೇ ಪಯಿರುಪಾಸಿಸ್ಸಂ। ಇತಿ ಪಚ್ಛಾನುತಪ್ಪತಿ॥|
  count |೫೯|
    block |ಸಾಧು ಹೋತಿ ತಪೋ ಚಿಣ್ಣೋ। ಸನ್ತೋ ಚ ಪಯಿರುಪಾಸಿತೋ।|
    block |ನ ಚ ಪುಬ್ಬೇ ತಪೋ ಚಿಣ್ಣೋ। ಇತಿ ಪಚ್ಛಾನುತಪ್ಪತಿ॥|
  count |೬೦|
    block |ಯೋ ಚ ಏತಾನಿ ಠಾನಾನಿ। ಯೋನಿಸೋ ಪಟಿಪಜ್ಜತಿ।|
    block |ಕರಂ ಪುರಿಸಕಿಚ್ಚಾನಿ। ಸ ಪಚ್ಛಾ ನಾನುತಪ್ಪತೀತಿ॥|
  stand |ಜನಸನ್ಧಜಾತಕಂ ಪಞ್ಚಮಂ।|
  count |  |
  block |೪೬೯॥ ಮಹಾಕಣ್ಹಜಾತಕಂ ೬|
  count |೬೧|
    block |ಕಣ್ಹೋ ಕಣ್ಹೋ ಚ ಘೋರೋ ಚ। ಸುಕ್ಕದಾಠೋ ಪಭಾಸವಾ।|
    block |ಬದ್ಧೋ ಪಞ್ಚಹಿ ರಜ್ಜೂಹಿ। ಕಿಂ ರವಿ ಸುನಖೋ ತವ॥|
  count |೬೨|
    block |ನಾಯಂ ಮಿಗಾನಮತ್ಥಾಯ। ಉಸೀನಕ ಭವಿಸ್ಸತಿ।|
    block |ಮನುಸ್ಸಾನಂ ಅನಯೋ ಹುತ್ವಾ। ತದಾ ಕಣ್ಹೋ ಪಮೋಕ್ಖತಿ॥|
  count |೬೩|
    block |ಪತ್ತಹತ್ಥಾ ಸಮಣಕಾ। ಮುಣ್ಡಾ ಸಙ್ಘಾಟಿಪಾರುತಾ।|
    block |ನಙ್ಗಲೇಹಿ ಕಸಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೪|
    block |ತಪಸ್ಸಿನಿಯೋ ಪಬ್ಬಜಿತಾ। ಮುಣ್ಡಾ ಸಙ್ಘಾಟಿಪಾರುತಾ।|
    block |ಯದಾ ಲೋಕೇ ಗಮಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೫|
    block |ದೀಘೋತ್ತರೋಟ್ಠಾ ಜಟಿಲಾ। ಪಙ್ಕದನ್ತಾ ರಜಸ್ಸಿರಾ।|
    block |ಇಣಂ ಚೋದಾಯ ಗಚ್ಛನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೬|
    block |ಅಧಿಚ್ಚ ವೇದೇ ಸಾವಿತ್ತಿಂ। ಯಞ್ಞತನ್ತಞ್ಚ ಬ್ರಾಹ್ಮಣಾ।|
    block |ಭತಿಕಾಯ ಯಜಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೭|
    block |ಮಾತರಂ ಪಿತರಞ್ಚಾಪಿ। ಜಿಣ್ಣಕಂ ಗತಯೋಬ್ಬನಂ।|
    block |ಪಹೂ ಸನ್ತೋ ನ ಭರನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೮|
    block |ಮಾತರಂ ಪಿತರಞ್ಚಾಪಿ। ಜಿಣ್ಣಕಂ ಗತಯೋಬ್ಬನಂ।|
    block |ಬಾಲಾ ತುಮ್ಹೇತಿ ವಕ್ಖನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೬೯|
    block |ಆಚರಿಯಭರಿಯಂ ಸಖಿಂ। ಮಾತುಲಾನಿಂ ಪಿತುಚ್ಛಕಿಂ।|
    block |ಯದಾ ಲೋಕೇ ಗಮಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೭೦|
    block |ಅಸಿಚಮ್ಮಂ ಗಹೇತ್ವಾನ। ಖಗ್ಗಂ ಪಗ್ಗಯ್ಹ ಬ್ರಾಹ್ಮಣಾ।|
    block |ಪನ್ಥಘಾತಂ ಕರಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೭೧|
    block |ಸುಕ್ಕಚ್ಛವೀ ವೇಧವೇರಾ। ಥೂಲಬಾಹೂ ಅಪಾತುಭಾ।|
    block |ಮಿತ್ತಭೇದಂ ಕರಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತಿ॥|
  count |೭೨|
    block |ಮಾಯಾವಿನೋ ನೇಕತಿಕಾ। ಅಸಪ್ಪುರಿಸಚಿನ್ತಕಾ।|
    block |ಯದಾ ಲೋಕೇ ಭವಿಸ್ಸನ್ತಿ। ತದಾ ಕಣ್ಹೋ ಪಮೋಕ್ಖತೀತಿ॥|
  stand |ಮಹಾಕಣ್ಹಜಾತಕಂ ಛಟ್ಠಂ।|
  count |  |
  block |೪೭೦॥ ಕೋಸಿಯಜಾತಕಂ ೭|
  count |೭೩|
    block |ನೇವ ಕಿಣಾಮಿ ನಪಿ ವಿಕ್ಕಿಣಾಮಿ। ನ ಚಾಪಿ ಮೇ ಸನ್ನಿಚಯೋ ಚ ಅತ್ಥಿ।|
    block |ಸುಕಿಚ್ಛರೂಪಂ ವತಿದಂ ಪರಿತ್ತಂ। ಪತ್ಥೋದನೋ ನಾಲಮಯಂ ದುವಿನ್ನಂ॥|
  count |೭೪|
    block |ಅಪ್ಪಮ್ಹಾ ಅಪ್ಪಕಂ ದಜ್ಜಾ। ಅನುಮಜ್ಝತೋ ಮಜ್ಝಕಂ।|
    block |ಬಹುಮ್ಹಾ ಬಹುಕಂ ದಜ್ಜಾ। ಅದಾನಂ ನುಪಪಜ್ಜತಿ॥|
  count |೭೫|
    block |ತಂ ತಂ ವದಾಮಿ ಕೋಸಿಯ। ದೇಹಿ ದಾನಾನಿ ಭುಞ್ಜ ಚ॥|
    block |ಅರಿಯಮಗ್ಗಂ ಸಮಾರೂಹ। ನೇಕಾಸೀ ಲಭತೇ ಸುಖಂ॥|
  count |೭೬|
    block |ಮೋಘಞ್ಚಸ್ಸ ಹುತಂ ಹೋತಿ। ಮೋಘಞ್ಚಾಪಿ ಸಮೀಹಿತಂ।|
    block |ಅತಿಥಿಸ್ಮಿಂ ಯೋ ನಿಸಿನ್ನಸ್ಮಿಂ। ಏಕೋ ಭುಞ್ಜತಿ ಭೋಜನಂ॥|
  count |೭೭|
    block |ತಂ ತಂ ವದಾಮಿ ಕೋಸಿಯ। ದೇಹಿ ದಾನಾನಿ ಭುಞ್ಜ ಚ।|
    block |ಅರಿಯಮಗ್ಗಂ ಸಮಾರೂಹ। ನೇಕಾಸೀ ಲಭತೇ ಸುಖಂ॥|
  count |೭೮|
    block |ಸಚ್ಚಞ್ಚಸ್ಸ ಹುತಂ ಹೋತಿ। ಸಚ್ಚಞ್ಚಾಪಿ ಸಮೀಹಿತಂ।|
    block |ಅತಿಥಿಸ್ಮಿಂ ಯೋ ನಿಸಿನ್ನಸ್ಮಿಂ। ನೇಕೋ ಭುಞ್ಜತಿ ಭೋಜನಂ॥|
  count |೭೯|
    block |ತಂ ತಂ ವದಾಮಿ ಕೋಸಿಯ। ದೇಹಿ ದಾನಾನಿ ಭುಞ್ಜ ಚ।|
    block |ಅರಿಯಮಗ್ಗಂ ಸಮಾರೂಹ। ನೇಕಾಸೀ ಲಭತೇ ಸುಖಂ॥|
  count |೮೦|
    block |ಸರಞ್ಚ ಜುಹತಿ ಪೋಸೋ। ಬಹುಕಾಯ ಗಯಾಯ ಚ।|
    block |ದೋಣೇ ತಿಮ್ಬರುತಿತ್ಥಸ್ಮಿಂ। ಸೀಘಸೋತೇ ಮಹಾವಹೇ॥|
  count |೮೧|
    block |ಅತ್ರ ಚಸ್ಸ ಹುತಂ ಹೋತಿ। ಅತ್ರ ಚಸ್ಸ ಸಮೀಹಿತಂ।|
    block |ಅತಿಥಿಸ್ಮಿಂ ಯೋ ನಿಸಿನ್ನಸ್ಮಿಂ। ನೇಕೋ ಭುಞ್ಜತಿ ಭೋಜನಂ॥|
  count |೮೨|
    block |ತಂ ತಂ ವದಾಮಿ ಕೋಸಿಯ। ದೇಹಿ ದಾನಾನಿ ಭುಞ್ಜ ಚ।|
    block |ಅರಿಯಮಗ್ಗಂ ಸಮಾರೂಹ। ನೇಕಾಸೀ ಲಭತೇ ಸುಖಂ॥|
  count |೮೩|
    block |ಬಳಿಸಞ್ಹಿ ಸೋ ನಿಗಿಲತಿ। ದೀಘಸುತ್ತಂ ಸಬನ್ಧನಂ।|
    block |ಅತಿಥಿಸ್ಮಿಂ ಯೋ ನಿಸಿನ್ನಸ್ಮಿಂ। ಏಕೋ ಭುಞ್ಜತಿ ಭೋಜನಂ॥|
  count |೮೪|
    block |ತಂ ತಂ ವದಾಮಿ ಕೋಸಿಯ। ದೇಹಿ ದಾನಾನಿ ಭುಞ್ಜ ಚ।|
    block |ಅರಿಯಮಗ್ಗಂ ಸಮಾರೂಹ। ನೇಕಾಸೀ ಲಭತೇ ಸುಖಂ॥|
  count |೮೫|
    block |ಉಳಾರವಣ್ಣಾ ವತ ಬ್ರಾಹ್ಮಣಾ ಇಮೇ। ಅಯಞ್ಚ ವೋ ಸುನಖೋ ಕಿಸ್ಸ ಹೇತು।|
    block |ಉಚ್ಚಾವಚಂ ವಣ್ಣನಿಭಂ ವಿಕುಬ್ಬತಿ। ಅಕ್ಖಾಥ ನೋ ಬ್ರಾಹ್ಮಣಾ ಕೇ ನು ತುಮ್ಹೇ॥|
  count |೮೬|
    block |ಚನ್ದೋ ಚ ಸುರಿಯೋ ಚ ಉಭೋ ಇಧಾಗತಾ। ಅಯಂ ಪನ ಮಾತಲಿ ದೇವಸಾರಥಿ।|
    block |ಸಕ್ಕೋಹಮಸ್ಮಿ ತಿದಸಾನಮಿನ್ದೋ। ಏಸೋ ಚ ಖೋ ಪಞ್ಚಸಿಖೋತಿ ವುಚ್ಚತಿ॥|
  count |೮೭|
    block |ಪಾಣಿಸ್ಸರಾ ಮುದಿಙ್ಗಾ ಚ। ಮುರಜಾಲಮ್ಬರಾನಿ ಚ।|
    block |ಸುತ್ತಮೇನಂ ಪಬೋಧೇನ್ತಿ। ಪಟಿಬುದ್ಧೋ ಚ ನನ್ದತಿ॥|
  count |೮೮|
    block |ಯೇ ಕೇಚಿಮೇ ಮಚ್ಛರಿನೋ ಕದರಿಯಾ। ಪರಿಭಾಸಕಾ ಸಮಣಬ್ರಾಹ್ಮಣಾನಂ।|
    block |ಇಧೇವ ನಿಕ್ಖಿಪ್ಪ ಸರೀರದೇಹಂ। ಕಾಯಸ್ಸ ಭೇದಾ ನಿರಯಂ ವಜನ್ತಿ॥|
  count |೮೯|
    block |ಯೇ ಕೇಚಿಮೇ ಸುಗ್ಗತಿಮಾಸಮಾನಾ। ಧಮ್ಮೇ ಠಿತಾ ಸಂಯಮೇ ಸಂವಿಭಾಗೇ।|
    block |ಇಧೇವ ನಿಕ್ಖಿಪ್ಪ ಸರೀರದೇಹಂ। ಕಾಯಸ್ಸ ಭೇದಾ ಸುಗತಿಂ ವಜನ್ತಿ॥|
  count |೯೦|
    block |ತ್ವಂ ನೋಸಿ ಞಾತಿ ಪುರಿಮಾಸು ಜಾತಿಸು। ಸೋ ಮಚ್ಛರೀ ರೋಸಕೋ ಪಾಪಧಮ್ಮೋ।|
    block |ತವೇವ ಅತ್ಥಾಯ ಇಧಾಗತಮ್ಹಾ। ಮಾ ಪಾಪಧಮ್ಮೋ ನಿರಯಂ ಗಮಿತ್ಥ॥|
  count |೯೧|
    block |ಅದ್ಧಾ ಹಿ ಮಂ ವೋ ಹಿತಕಾಮಾ। ಯಂ ಮಂ ಸಮನುಸಾಸಥ।|
    block |ಸೋಹಂ ತಥಾ ಕರಿಸ್ಸಾಮಿ। ಸಬ್ಬಂ ವುತ್ತಂ ಹಿತೇಸಿಭಿ॥|
  count |೯೨|
    block |ಏಸಾಹಮಜ್ಜೇವ ಉಪಾರಮಾಮಿ। ನ ಚಾಪಿಹಂ ಕಿಞ್ಚಿ ಕರೇಯ್ಯ ಪಾಪಂ।|
    block |ನ ಚಾಪಿ ಮೇ ಕಿಞ್ಚಿ ಅದೇಯ್ಯಮತ್ಥಿ। ನ ಚಾಪಿದತ್ವಾ ಉದಕಂ ಪಿವಾಮಿ॥|
  count |೯೩|
    block |ಏವಞ್ಚ ಮೇ ದದತೋ ಸಬ್ಬಕಾಲಂ। ಭೋಗಾ ಇಮೇ ವಾಸವ ಖೀಯಿಸ್ಸನ್ತಿ।|
    block |ತತೋ ಅಹಂ ಪಬ್ಬಜಿಸ್ಸಾಮಿ ಸಕ್ಕ। ಹಿತ್ವಾನ ಕಾಮಾನಿ ಯಥೋಧಿಕಾನೀತಿ॥|
  stand |ಕೋಸಿಯಜಾತಕಂ ಸತ್ತಮಂ।|
  count |  |
  block |೪೭೧॥ ಮೇಣ್ಡಕಪಞ್ಹಜಾತಕಂ ೮|
  count |೯೪|
    block |ಯೇಸಂ ನ ಕದಾಚಿ ಭೂತಪುಬ್ಬಂ। ಸಖ್ಯಂ ಸತ್ತಪದಮ್ಪಿಮಸ್ಮಿ ಲೋಕೇ।|
    block |ಜಾತಾ ಅಮಿತ್ತಾ ದುವೇ ಸಹಾಯಾ। ಪಟಿಸನ್ಧಾಯ ಚರನ್ತಿ ಕಿಸ್ಸ ಹೇತು॥|
  count |೯೫|
    block |ಯದಿ ಮೇ ಅಜ್ಜ ಪಾತರಾಸಕಾಲೇ। ಪಞ್ಹಂ ನ ಸಕ್ಕುಣೇಯ್ಯಾಥ ವತ್ತುಮೇತಂ।|
    block |ರಟ್ಠಾ ಪಬ್ಬಾಜಯಿಸ್ಸಾಮಿ ವೋ ಸಬ್ಬೇ। ನ ಹಿ ಮತ್ಥೋ ದುಪ್ಪಞ್ಞಜಾತಿಕೇಹಿ॥|
  count |೯೬|
    block |ಮಹಾಜನಸಮಾಗಮಮ್ಹಿ ಘೋರೇ। ಜನಕೋಲಾಹಲಸಙ್ಗಮಮ್ಹಿ ಜಾತೇ।|
    block |ವಿಕ್ಖಿತ್ತಮನಾ ಅನೇಕಚಿತ್ತಾ। ಪಞ್ಹಂ ನ ಸಕ್ಕುಣೋಮ ವತ್ತುಮೇತಂ॥|
  count |೯೭|
    block |ಏಕಗ್ಗಚಿತ್ತಾವ ಏಕಮೇಕಾ। ರಹಸಿ ಗತಾ ಅತ್ಥಂ ನಿಚಿನ್ತಯಿತ್ವಾ।|
    block |ಪವಿವೇಕೇ ಸಮ್ಮಸಿತ್ವಾನ ಧೀರಾ। ಅಥ ವಕ್ಖನ್ತಿ ಜನಿನ್ದ ಏತಮತ್ಥಂ॥|
  count |೯೮|
    block |ಉಗ್ಗಪುತ್ತ-ರಾಜಪುತ್ತಿಯಾನಂ। ಉರಬ್ಭಸ್ಸ ಮಂಸಂ ಪಿಯಂ ಮನಾಪಂ।|
    block |ನ ಸುನಖಸ್ಸ ತೇ ಅದೇನ್ತಿ ಮಂಸಂ। ಅಥ ಮೇಣ್ಡಸ್ಸ ಸುಣೇನ ಸಖ್ಯಮಸ್ಸ॥|
  count |೯೯|
    block |ಚಮ್ಮಂ ವಿಹನನ್ತಿ ಏಳಕಸ್ಸ। ಅಸ್ಸಪಿಟ್ಠತ್ಥರಸ್ಸುಖಸ್ಸ ಹೇತು।|
    block |ನ ಚ ತೇ ಸುನಖಸ್ಸ ಅತ್ಥರನ್ತಿ। ಅಥ ಮೇಣ್ಡಸ್ಸ ಸುಣೇನ ಸಖ್ಯಮಸ್ಸ॥|
  count |೧೦೦|
    block |ಆವೇಲ್ಲಿತಸಿಙ್ಗಿಕೋ ಹಿ ಮೇಣ್ಡೋ। ನ ಚ ಸುನಖಸ್ಸ ವಿಸಾಣಕಾನಿ ಅತ್ಥಿ।|
    block |ತಿಣಭಕ್ಖೋ ಮಂಸಭೋಜನೋ ಚ। ಅಥ ಮೇಣ್ಡಸ್ಸ ಸುಣೇನ ಸಖ್ಯಮಸ್ಸ॥|
  count |೧೦೧|
    block |ತಿಣಮಾಸಿ ಪಲಾಸಮಾಸಿ ಮೇಣ್ಡೋ। ನ ಚ ಸುನಖೋ ತಿಣಮಾಸಿ ನೋ ಪಲಾಸಂ।|
    block |ಗಣ್ಹೇಯ್ಯ ಸುಣೋ ಸಸಂ ಬಿಳಾರಂ। ಅಥ ಮೇಣ್ಡಸ್ಸ ಸುಣೇನ ಸಖ್ಯಮಸ್ಸ॥|
  count |೧೦೨|
    block |ಅಟ್ಠಡ್ಢಪದೋ ಚತುಪ್ಪದಸ್ಸ। ಮೇಣ್ಡೋ ಅಟ್ಠನಖೋ ಅದಿಸ್ಸಮಾನೋ।|
    block |ಛಾದಿಯಮಾಹರತೀ ಅಯಂ ಇಮಸ್ಸ। ಮಂಸಂ ಆಹರತೀ ಅಯಂ ಅಮುಸ್ಸ॥|
  count |೧೦೩|
    block |ಪಾಸಾದವರಗತೋ ವಿದೇಹಸೇಟ್ಠೋ। ವಿತಿಹಾರಂ ಅಞ್ಞಮಞ್ಞಭೋಜನಾನಂ।|
    block |ಅದ್ದಕ್ಖಿ ಕಿರ ಸಕ್ಖಿಕಂ ಜನಿನ್ದೋ। ಬುಭುಕ್ಕಸ್ಸ ಪುಣ್ಣಂ ಮುಖಸ್ಸ ಚೇತಂ॥|
  count |೧೦೪|
    block |ಲಾಭಾ ವತ ಮೇ ಅನಪ್ಪರೂಪಾ। ಯಸ್ಸ ಮೇದಿಸಾ ಪಣ್ಡಿತಾ ಕುಲಮ್ಹಿ।|
    block |ಪಞ್ಹಸ್ಸ ಗಮ್ಭೀರಗತಂ ನಿಪುಣಮತ್ಥಂ। ಪಟಿವಿಜ್ಝನ್ತಿ ಸುಭಾಸಿತೇನ ಧೀರಾ॥|
  count |೧೦೫|
    block |ಅಸ್ಸತರಿರಥಞ್ಚ ಏಕಮೇಕಂ। ಫೀತಂ ಗಾಮವರಞ್ಚ ಏಕಮೇಕಂ।|
    block |ಸಬ್ಬೇಸಂ ವೋ ದಮ್ಮಿ ಪಣ್ಡಿತಾನಂ। ಪರಮಪ್ಪತೀತಮನೋ ಸುಭಾಸಿತೇನಾತಿ॥|
  stand |ಮೇಣ್ಡಕಪಞ್ಹಜಾತಕಂ ಅಟ್ಠಮಂ।|
  count |  |
  block |೪೭೨॥ ಮಹಾಪದುಮಜಾತಕಂ ೯|
  count |೧೦೬|
    block |ನಾದಟ್ಠಾ ಪರತೋ ದೋಸಂ। ಅಣುಂ ಥೂಲಾನಿ ಸಬ್ಬಸೋ।|
    block |ಇಸ್ಸರೋ ಪಣಯೇ ದಣ್ಡಂ। ಸಾಮಂ ಅಪ್ಪಟಿವೇಕ್ಖಿಯ॥|
  count |೧೦೭|
    block |ಯೋ ಚ ಅಪ್ಪಟಿವೇಕ್ಖಿತ್ವಾ। ದಣ್ಡಂ ಕುಬ್ಬತಿ ಖತ್ತಿಯೋ।|
    block |ಸಕಣ್ಟಕಂ ಸೋ ಗಿಲತಿ। ಜಚ್ಚನ್ಧೋವ ಸಮಕ್ಖಿಕಂ॥|
  count |೧೦೮|
    block |ಅದಣ್ಡಿಯಂ ದಣ್ಡಯತಿ। ದಣ್ಡಿಯಞ್ಚ ಅದಣ್ಡಿಯಂ।|
    block |ಅನ್ಧೋವ ವಿಸಮಂ ಮಗ್ಗಂ। ನ ಜಾನಾತಿ ಸಮಾಸಮಂ॥|
  count |೧೦೯|
    block |ಯೋ ಚ ಏತಾನಿ ಠಾನಾನಿ। ಅಣುಂ ಥೂಲಾನಿ ಸಬ್ಬಸೋ।|
    block |ಸುದಿಟ್ಠಮನುಸಾಸೇಯ್ಯ। ಸ ವೇ ವೋಹರಿತು ಮರಹತಿ॥|
  count |೧೧೦|
    block |ನೇಕನ್ತಮುದುನಾ ಸಕ್ಕಾ। ಏಕನ್ತತಿಖಿಣೇನ ವಾ।|
    block |ಅತ್ತಂ ಮಹನ್ತೇ ಠಪೇತುಂ। ತಸ್ಮಾ ಉಭಯಮಾಚರೇ॥|
  count |೧೧೧|
    block |ಪರಿಭೂತೋ ಮುದು ಹೋತಿ। ಅತಿತಿಕ್ಖೋ ಚ ವೇರವಾ।|
    block |ಏತಞ್ಚ ಉಭಯಂ ಞತ್ವಾ। ಅನುಮಜ್ಝಂ ಸಮಾಚರೇ॥|
  count |೧೧೨|
    block |ಬಹುಮ್ಪಿ ರತ್ತೋ ಭಾಸೇಯ್ಯ। ದುಟ್ಠೋಪಿ ಬಹು ಭಾಸತಿ।|
    block |ನ ಇತ್ಥಿಕಾರಣಾ ರಾಜ। ಪುತ್ತಂ ಘಾತೇತುಮರಹಸಿ॥|
  count |೧೧೩|
    block |ಸಬ್ಬೋವ ಲೋಕೋ ಏಕತೋ। ಇತ್ಥೀ ಚ ಅಯಮೇಕಿಕಾ।|
    block |ತೇನಾಹಂ ಪಟಿಪಜ್ಜಿಸ್ಸಂ। ಗಚ್ಛಥ ಪಕ್ಖಿಪಥೇವ ತಂ॥|
  count |೧೧೪|
    block |ಅನೇಕತಾಲೇ ನರಕೇ। ಗಮ್ಭೀರೇ ಚ ಸುದುತ್ತರೇ।|
    block |ಪಾತಿತೋ ಗಿರಿದುಗ್ಗಸ್ಮಿಂ। ಕೇನ ತ್ವಂ ತತ್ಥ ನಾಮರಿ॥|
  count |೧೧೫|
    block |ನಾಗೋ ಜಾತಫಣೋ ತತ್ಥ। ಥಾಮವಾ ಗಿರಿಸಾನುಜೋ।|
    block |ಪಚ್ಚಗ್ಗಹಿ ಮಂ ಭೋಗೇಹಿ। ತೇನಾಹಂ ತತ್ಥ ನಾಮರಿಂ॥|
  count |೧೧೬|
    block |ಏಹಿ ತಂ ಪಟಿನೇಸ್ಸಾಮಿ। ರಾಜಪುತ್ತ ಸಕಂ ಘರಂ।|
    block |ರಜ್ಜಂ ಕಾರೇಹಿ ಭದ್ದನ್ತೇ। ಕಿಂ ಅರಞ್ಞೇ ಕರಿಸ್ಸಸಿ॥|
  count |೧೧೭|
    block |ಯಥಾ ಗಿಲಿತ್ವಾ ಬಳಿಸಂ। ಉದ್ಧರೇಯ್ಯ ಸಲೋಹಿತಂ।|
    block |ಉದ್ಧರಿತ್ವಾ ಸುಖೀ ಅಸ್ಸ। ಏವಂ ಪಸ್ಸಾಮಿ ಅತ್ತನಂ॥|
  count |೧೧೮|
    block |ಕಿಂ ನು ತ್ವಂ ಬಳಿಸಂ ಬ್ರೂಸಿ। ಕಿಂ ತ್ವಂ ಬ್ರೂಸಿ ಸಲೋಹಿತಂ।|
    block |ಕಿಂ ನು ತ್ವಂ ಉಬ್ಭತಂ ಬ್ರೂಸಿ। ತಂ ಮೇ ಅಕ್ಖಾಹಿ ಪುಚ್ಛಿತೋ॥|
  count |೧೧೯|
    block |ಕಾಮಾಹಂ ಬಳಿಸಂ ಬ್ರೂಮಿ। ಹತ್ಥಿಅಸ್ಸಂ ಸಲೋಹಿತಂ।|
    block |ಚತ್ತಾಹಂ ಉಬ್ಭತಂ ಬ್ರೂಮಿ। ಏವಂ ಜಾನಾಹಿ ಖತ್ತಿಯ॥|
  count |೧೨೦|
    block |ಚಿಞ್ಚಾಮಾಣವಿಕಾ ಮಾತಾ। ದೇವದತ್ತೋ ಚ ಮೇ ಪಿತಾ।|
    block |ಆನನ್ದೋ ಪಣ್ಡಿತೋ ನಾಗೋ। ಸಾರಿಪುತ್ತೋ ಚ ದೇವತಾ।|
    block |ರಾಜಪುತ್ತೋ ಅಹಂ ಆಸಿಂ। ಏವಂ ಧಾರೇಥ ಜಾತಕನ್ತಿ॥|
  stand |ಮಹಾಪದುಮಜಾತಕಂ ನವಮಂ।|
  count |  |
  block |೪೭೩॥ ಮಿತ್ತಾಮಿತ್ತಜಾತಕಂ ೧೦|
  count |೧೨೧|
    block |ಕಾನಿ ಕಮ್ಮಾನಿ ಕುಬ್ಬಾನಂ। ಕಥಂ ವಿಞ್ಞೂ ಪರಕ್ಕಮೇ।|
    block |ಅಮಿತ್ತಂ ಜಾನೇಯ್ಯ ಮೇಧಾವೀ। ದಿಸ್ವಾ ಸುತ್ವಾ ಚ ಪಣ್ಡಿತೋ॥|
  count |೧೨೨|
    block |ನ ನಂ ಉಮ್ಹಯತೇ ದಿಸ್ವಾ। ನ ಚ ನಂ ಪಟಿನನ್ದತಿ।|
    block |ಚಕ್ಖೂನಿ ಚಸ್ಸ ನ ದದಾತಿ। ಪಟಿಲೋಮಞ್ಚ ವತ್ತತಿ॥|
  count |೧೨೩|
    block |ಅಮಿತ್ತೇ ತಸ್ಸ ಭಜತಿ। ಮಿತ್ತೇ ತಸ್ಸ ನ ಸೇವತಿ।|
    block |ವಣ್ಣಕಾಮೇ ನಿವಾರೇತಿ। ಅಕ್ಕೋಸನ್ತೇ ಪಸಂಸತಿ॥|
  count |೧೨೪|
    block |ಗುಯ್ಹಞ್ಚ ತಸ್ಸ ನಕ್ಖಾತಿ। ತಸ್ಸ ಗುಯ್ಹಂ ನ ಗೂಹತಿ।|
    block |ಕಮ್ಮಂ ತಸ್ಸ ನ ವಣ್ಣೇತಿ। ಪಞ್ಞಸ್ಸ ನಪ್ಪಸಂಸತಿ॥|
  count |೧೨೫|
    block |ಅಭವೇ ನನ್ದತಿ ತಸ್ಸ। ಭವೇ ತಸ್ಸ ನ ನನ್ದತಿ।|
    block |ಅಚ್ಛೇರಂ ಭೋಜನಂ ಲದ್ಧಾ। ತಸ್ಸ ನುಪ್ಪಜ್ಜತೇ ಸತಿ।|
    block |ತತೋ ನಂ ನಾನುಕಮ್ಪತಿ। ಅಹೋ ಸೋಪಿ ಲಭೇಯ್ಯಿತೋ॥|
  count |೧೨೬|
    block |ಇಚ್ಚೇತೇ ಸೋಳಸಾಕಾರಾ। ಅಮಿತ್ತಸ್ಮಿಂ ಪತಿಟ್ಠಿತಾ।|
    block |ಯೇಹಿ ಅಮಿತ್ತಂ ಜಾನೇಯ್ಯ। ದಿಸ್ವಾ ಸುತ್ವಾ ಚ ಪಣ್ಡಿತೋ॥|
  count |೧೨೭|
    block |ಕಾನಿ ಕಮ್ಮಾನಿ ಕುಬ್ಬಾನಂ। ಕಥಂ ವಿಞ್ಞೂ ಪರಕ್ಕಮೇ।|
    block |ಮಿತ್ತಂ ಜಾನೇಯ್ಯ ಮೇಧಾವೀ। ದಿಸ್ವಾ ಸುತ್ವಾ ಚ ಪಣ್ಡಿತೋ॥|
  count |೧೨೮|
    block |ಪವುತ್ಥಂ ತಸ್ಸ ಸರತಿ। ಆಗತಂ ಅಭಿನನ್ದತಿ।|
    block |ತತೋ ಕೇಲಾಯಿತೋ ಹೋತಿ। ವಾಚಾಯ ಪಟಿನನ್ದತಿ॥|
  count |೧೨೯|
    block |ಮಿತ್ತೇ ತಸ್ಸೇವ ಭಜತಿ। ಅಮಿತ್ತೇ ತಸ್ಸ ನ ಸೇವತಿ।|
    block |ಅಕ್ಕೋಸನ್ತೇ ನಿವಾರೇತಿ। ವಣ್ಣಕಾಮೇ ಪಸಂಸತಿ॥|
  count |೧೩೦|
    block |ಗುಯ್ಹಞ್ಚ ತಸ್ಸ ಅಕ್ಖಾತಿ। ತಸ್ಸ ಗುಯ್ಹಞ್ಚ ಗೂಹತಿ।|
    block |ಕಮ್ಮಞ್ಚ ತಸ್ಸ ವಣ್ಣೇತಿ। ಪಞ್ಞಂ ತಸ್ಸ ಪಸಂಸತಿ॥|
  count |೧೩೧|
    block |ಭವೇ ಚ ನನ್ದತಿ ತಸ್ಸ। ಅಭವೇ ತಸ್ಸ ನ ನನ್ದತಿ।|
    block |ಅಚ್ಛೇರಂ ಭೋಜನಂ ಲದ್ಧಾ। ತಸ್ಸ ಉಪ್ಪಜ್ಜತೇ ಸತಿ।|
    block |ತತೋ ನಂ ಅನುಕಮ್ಪತಿ। ಅಹೋ ಸೋಪಿ ಲಭೇಯ್ಯಿತೋ॥|
  count |೧೩೨|
    block |ಇಚ್ಚೇತೇ ಸೋಳಸಾಕಾರಾ। ಮಿತ್ತಸ್ಮಿಂ ಸುಪ್ಪತಿಟ್ಠಿತಾ।|
    block |ಯೇಹಿ ಮಿತ್ತಞ್ಚ ಜಾನೇಯ್ಯ। ದಿಸ್ವಾ ಸುತ್ವಾ ಚ ಪಣ್ಡಿತೋತಿ॥|
    block |ಲಹುಚಿತ್ತ ಸಸಾಲ ಕಸನ್ತಿ ಪುನ। ಅಥ ಕಾಮ ದಸಖಲುಟ್ಠಾನವರೋ।|
    block |ಅಥ ಕಣ್ಹ ಸುಕೋಸಿಯ ಮೇಣ್ಡವರೋ। ಪದುಮೋ ಪುನ ಮಿತ್ತವರೇನ ದಸಾತಿ॥|
  stand |ಮಿತ್ತಾಮಿತ್ತಜಾತಕಂ ದಸಮಂ।|
  stand |ದ್ವಾದಸಕನಿಪಾತಂ ನಿಟ್ಠಿತಂ।|
  block |ತಸ್ಸುದ್ದಾನಂ|
