block |೬॥ ಛಕ್ಕನಿಪಾತೋ|
  block |೧॥ ಅವಾರಿಯವಗ್ಗೋ|
    count |  |
    block |೩೭೬॥ ಅವಾರಿಯಜಾತಕಂ ೬-೧-೧|
    count |೧|
      block |ಮಾಸು ಕುಜ್ಝ ಭೂಮಿಪತಿ। ಮಾಸು ಕುಜ್ಝ ರಥೇಸಭ।|
      block |ಕುದ್ಧಂ ಅಪ್ಪಟಿಕುಜ್ಝನ್ತೋ। ರಾಜಾ ರಟ್ಠಸ್ಸ ಪೂಜಿತೋ॥|
    count |೨|
      block |ಗಾಮೇ ವಾ ಯದಿ ವಾರಞ್ಞೇ। ನಿನ್ನೇ ವಾ ಯದಿ ವಾ ಥಲೇ।|
      block |ಸಬ್ಬತ್ಥ ಅನುಸಾಸಾಮಿ। ಮಾಸು ಕುಜ್ಝ ರಥೇಸಭ॥|
    count |೩|
      block |ಅವಾರಿಯಪಿತಾ ನಾಮ। ಅಹು ಗಙ್ಗಾಯ ನಾವಿಕೋ।|
      block |ಪುಬ್ಬೇ ಜನಂ ತಾರೇತ್ವಾನ। ಪಚ್ಛಾ ಯಾಚತಿ ವೇತನಂ।|
      block |ತೇನಸ್ಸ ಭಣ್ಡನಂ ಹೋತಿ। ನ ಚ ಭೋಗೇಹಿ ವಡ್ಢತಿ॥|
    count |೪|
      block |ಅತಿಣ್ಣಂಯೇವ ಯಾಚಸ್ಸು। ಅಪಾರಂ ತಾತ ನಾವಿಕ।|
      block |ಅಞ್ಞೋ ಹಿ ತಿಣ್ಣಸ್ಸ ಮನೋ। ಅಞ್ಞೋ ಹೋತಿ ಪಾರೇಸಿನೋ॥|
    count |೫|
      block |ಗಾಮೇ ವಾ ಯದಿ ವಾರಞ್ಞೇ। ನಿನ್ನೇ ವಾ ಯದಿ ವಾ ಥಲೇ।|
      block |ಸಬ್ಬತ್ಥ ಅನುಸಾಸಾಮಿ। ಮಾಸು ಕುಜ್ಝಿತ್ಥ ನಾವಿಕ॥|
    count |೬|
      block |ಯಾಯೇವಾನುಸಾಸನಿಯಾ। ರಾಜಾ ಗಾಮವರಂ ಅದಾ।|
      block |ತಾಯೇವಾನುಸಾಸನಿಯಾ। ನಾವಿಕೋ ಪಹರೀ ಮುಖಂ॥|
    count |೭|
      block |ಭತ್ತಂ ಭಿನ್ನಂ ಹತಾ ಭರಿಯಾ। ಗಬ್ಭೋ ಚ ಪತಿತೋ ಛಮಾ।|
      block |ಮಿಗೋವ ಜಾತರೂಪೇನ। ನ ತೇನತ್ಥಂ ಅಬನ್ಧಿ ಸೂತಿ॥|
    stand |ಅವಾರಿಯಜಾತಕಂ ಪಠಮಂ।|
    count |  |
    block |೩೭೭॥ ಸೇತಕೇತುಜಾತಕಂ ೬-೧-೨|
    count |೮|
      block |ಮಾ ತಾತ ಕುಜ್ಝಿ ನ ಹಿ ಸಾಧು ಕೋಧೋ। ಬಹುಮ್ಪಿ ತೇ ಅದಿಟ್ಠಮಸ್ಸುತಞ್ಚ।|
      block |ಮಾತಾ ಪಿತಾ ದಿಸತಾ ಸೇತಕೇತು। ಆಚರಿಯಮಾಹು ದಿಸತಂ ಪಸತ್ಥಾ॥|
    count |೯|
      block |ಅಗಾರಿನೋ ಅನ್ನದಪಾನವತ್ಥದಾ। ಅವ್ಹಾಯಿಕಾ ತಮ್ಪಿ ದಿಸಂ ವದನ್ತಿ।|
      block |ಏಸಾ ದಿಸಾ ಪರಮಾ ಸೇತಕೇತು। ಯಂ ಪತ್ವಾ ದುಕ್ಖೀ ಸುಖಿನೋ ಭವನ್ತಿ॥|
    count |೧೦|
      block |ಖರಾಜಿನಾ ಜಟಿಲಾ ಪಙ್ಕದನ್ತಾ। ದುಮ್ಮಕ್ಖರೂಪಾ ಯೇಮೇ ಜಪ್ಪನ್ತಿ ಮನ್ತೇ।|
      block |ಕಚ್ಚಿ ನು ತೇ ಮಾನುಸಕೇ ಪಯೋಗೇ। ಇದಂ ವಿದೂ ಪರಿಮುತ್ತಾ ಅಪಾಯಾ॥|
    count |೧೧|
      block |ಪಾಪಾನಿ ಕಮ್ಮಾನಿ ಕತ್ವಾನ ರಾಜ। ಬಹುಸ್ಸುತೋ ಚೇ ನ ಚರೇಯ್ಯ ಧಮ್ಮಂ।|
      block |ಸಹಸ್ಸವೇದೋಪಿ ನ ತಂ ಪಟಿಚ್ಚ। ದುಕ್ಖಾ ಪಮುಞ್ಚೇ ಚರಣಂ ಅಪತ್ವಾ॥|
    count |೧೨|
      block |ಸಹಸ್ಸವೇದೋಪಿ ನ ತಂ ಪಟಿಚ್ಚ। ದುಕ್ಖಾ ಪಮುಞ್ಚೇ ಚರಣಂ ಅಪತ್ವಾ।|
      block |ಮಞ್ಞಾಮಿ ವೇದಾ ಅಫಲಾ ಭವನ್ತಿ। ಸಸಂಯಮಂ ಚರಣಮೇವ ಸಚ್ಚಂ॥|
    count |೧೩|
      block |ನ ಹೇವ ವೇದಾ ಅಫಲಾ ಭವನ್ತಿ। ಸಸಂಯಮಂ ಚರಣಮೇವ ಸಚ್ಚಂ।|
      block |ಕಿತ್ತಿಞ್ಹಿ ಪಪ್ಪೋತಿ ಅಧಿಚ್ಚ ವೇದೇ। ಸನ್ತಿಂ ಪುಣೇತಿ ಚರಣೇನ ದನ್ತೋತಿ॥|
    stand |ಸೇತಕೇತುಜಾತಕಂ ದುತಿಯಂ।|
    count |  |
    block |೩೭೮॥ ದರೀಮುಖಜಾತಕಂ ೬-೧-೩|
    count |೧೪|
      block |ಪಙ್ಕೋ ಚ ಕಾಮಾ ಪಲಿಪೋ ಚ ಕಾಮಾ। ಭಯಞ್ಚ ಮೇತಂ ತಿಮೂಲಂ ಪವುತ್ತಂ।|
      block |ರಜೋ ಚ ಧೂಮೋ ಚ ಮಯಾ ಪಕಾಸಿತಾ। ಹಿತ್ವಾ ತುವಂ ಪಬ್ಬಜ ಬ್ರಹ್ಮದತ್ತ॥|
    count |೧೫|
      block |ಗಧಿತೋ ಚ ರತ್ತೋ ಚ ಅಧಿಮುಚ್ಛಿತೋ ಚ। ಕಾಮೇಸ್ವಹಂ ಬ್ರಾಹ್ಮಣ ಭಿಂಸರೂಪಂ।|
      block |ತಂ ನುಸ್ಸಹೇ ಜೀವಿಕತ್ಥೋ ಪಹಾತುಂ। ಕಾಹಾಮಿ ಪುಞ್ಞಾನಿ ಅನಪ್ಪಕಾನಿ॥|
    count |೧೬|
      block |ಯೋ ಅತ್ಥಕಾಮಸ್ಸ ಹಿತಾನುಕಮ್ಪಿನೋ। ಓವಜ್ಜಮಾನೋ ನ ಕರೋತಿ ಸಾಸನಂ।|
      block |ಇದಮೇವ ಸೇಯ್ಯೋ ಇತಿ ಮಞ್ಞಮಾನೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋ॥|
    count |೧೭|
      block |ಸೋ ಘೋರರೂಪಂ ನಿರಯಂ ಉಪೇತಿ। ಸುಭಾಸುಭಂ ಮುತ್ತಕರೀಸಪೂರಂ।|
      block |ಸತ್ತಾ ಸಕಾಯೇ ನ ಜಹನ್ತಿ ಗಿದ್ಧಾ। ಯೇ ಹೋನ್ತಿ ಕಾಮೇಸು ಅವೀತರಾಗಾ॥|
    count |೧೮|
      block |ಮೀಳ್ಹೇನ ಲಿತ್ತಾ ರುಹಿರೇನ ಮಕ್ಖಿತಾ। ಸೇಮ್ಹೇನ ಲಿತ್ತಾ ಉಪನಿಕ್ಖಮನ್ತಿ।|
      block |ಯಂ ಯಞ್ಹಿ ಕಾಯೇನ ಫುಸನ್ತಿ ತಾವದೇ। ಸಬ್ಬಂ ಅಸಾತಂ ದುಖಮೇವ ಕೇವಲಂ॥|
    count |೧೯|
      block |ದಿಸ್ವಾ ವದಾಮಿ ನ ಹಿ ಅಞ್ಞತೋ ಸವಂ। ಪುಬ್ಬೇನಿವಾಸಂ ಬಹುಕಂ ಸರಾಮಿ।|
      block |ಚಿತ್ರಾಹಿ ಗಾಥಾಹಿ ಸುಭಾಸಿತಾಹಿ। ದರೀಮುಖೋ ನಿಜ್ಝಾಪಯಿ ಸುಮೇಧನ್ತಿ॥|
    stand |ದರೀಮುಖಜಾತಕಂ ತತಿಯಂ।|
    count |  |
    block |೩೭೯॥ ನೇರುಜಾತಕಂ ೬-೧-೪|
    count |೨೦|
      block |ಕಾಕೋಲಾ ಕಾಕಸಙ್ಘಾ ಚ। ಮಯಞ್ಚ ಪತತಂ ವರಾ।|
      block |ಸಬ್ಬೇವ ಸದಿಸಾ ಹೋಮ। ಇಮಂ ಆಗಮ್ಮ ಪಬ್ಬತಂ॥|
    count |೨೧|
      block |ಇಧ ಸೀಹಾ ಚ ಬ್ಯಗ್ಘಾ ಚ। ಸಿಙ್ಗಾಲಾ ಚ ಮಿಗಾಧಮಾ।|
      block |ಸಬ್ಬೇವ ಸದಿಸಾ ಹೋನ್ತಿ। ಅಯಂ ಕೋ ನಾಮ ಪಬ್ಬತೋ॥|
    count |೨೨|
      block |ಇಮಂ ನೇರೂತಿ ಜಾನನ್ತಿ। ಮನುಸ್ಸಾ ಪಬ್ಬತುತ್ತಮಂ।|
      block |ಇಧ ವಣ್ಣೇನ ಸಮ್ಪನ್ನಾ। ವಸನ್ತಿ ಸಬ್ಬಪಾಣಿನೋ॥|
    count |೨೩|
      block |ಅಮಾನನಾ ಯತ್ಥ ಸಿಯಾ। ಸನ್ತಾನಂ ವಾ ವಿಮಾನನಾ।|
      block |ಹೀನಸಮ್ಮಾನನಾ ವಾಪಿ। ನ ತತ್ಥ ವಸತಿಂ ವಸೇ॥|
    count |೨೪|
      block |ಯತ್ಥಾಲಸೋ ಚ ದಕ್ಖೋ ಚ। ಸೂರೋ ಭೀರು ಚ ಪೂಜಿಯಾ।|
      block |ನ ತತ್ಥ ಸನ್ತೋ ವಸನ್ತಿ। ಅವಿಸೇಸಕರೇ ನರೇ॥|
    count |೨೫|
      block |ನಾಯಂ ನೇರು ವಿಭಜತಿ। ಹೀನಉಕ್ಕಟ್ಠಮಜ್ಝಿಮೇ।|
      block |ಅವಿಸೇಸಕರೋ ನೇರು। ಹನ್ದ ನೇರುಂ ಜಹಾಮಸೇತಿ॥|
    stand |ನೇರುಜಾತಕಂ ಚತುತ್ಥಂ।|
    count |  |
    block |೩೮೦॥ ಆಸಙ್ಕಜಾತಕಂ ೬-೧-೫|
    count |೨೬|
      block |ಆಸಾವತೀ ನಾಮ ಲತಾ। ಜಾತಾ ಚಿತ್ತಲತಾವನೇ।|
      block |ತಸ್ಸಾ ವಸ್ಸಸಹಸ್ಸೇನ। ಏಕಂ ನಿಬ್ಬತ್ತತೇ ಫಲಂ॥|
    count |೨೭|
      block |ತಂ ದೇವಾ ಪಯಿರುಪಾಸನ್ತಿ। ತಾವ ದೂರಫಲಂ ಸತಿಂ।|
      block |ಆಸೀಸೇವ ತುವಂ ರಾಜ। ಆಸಾ ಫಲವತೀ ಸುಖಾ॥|
    count |೨೮|
      block |ಆಸೀಸತೇವ ಸೋ ಪಕ್ಖೀ। ಆಸೀಸತೇವ ಸೋ ದಿಜೋ।|
      block |ತಸ್ಸ ಚಾಸಾ ಸಮಿಜ್ಝತಿ। ತಾವ ದೂರಗತಾ ಸತೀ।|
      block |ಆಸೀಸೇವ ತುವಂ ರಾಜ। ಆಸಾ ಫಲವತೀ ಸುಖಾ॥|
    count |೨೯|
      block |ಸಮ್ಪೇಸಿ ಖೋ ಮಂ ವಾಚಾಯ। ನ ಚ ಸಮ್ಪೇಸಿ ಕಮ್ಮುನಾ।|
      block |ಮಾಲಾ ಸೇರೇಯ್ಯಕಸ್ಸೇವ। ವಣ್ಣವನ್ತಾ ಅಗನ್ಧಿಕಾ॥|
    count |೩೦|
      block |ಅಫಲಂ ಮಧುರಂ ವಾಚಂ। ಯೋ ಮಿತ್ತೇಸು ಪಕುಬ್ಬತಿ।|
      block |ಅದದಂ ಅವಿಸ್ಸಜಂ ಭೋಗಂ। ಸನ್ಧಿ ತೇನಸ್ಸ ಜೀರತಿ॥|
    count |೩೧|
      block |ಯಞ್ಹಿ ಕಯಿರಾ ತಞ್ಹಿ ವದೇ। ಯಂ ನ ಕಯಿರಾ ನ ತಂ ವದೇ।|
      block |ಅಕರೋನ್ತಂ ಭಾಸಮಾನಂ। ಪರಿಜಾನನ್ತಿ ಪಣ್ಡಿತಾ॥|
    count |೩೨|
      block |ಬಲಞ್ಚ ವತ ಮೇ ಖೀಣಂ। ಪಾಥೇಯ್ಯಞ್ಚ ನ ವಿಜ್ಜತಿ।|
      block |ಸಙ್ಕೇ ಪಾಣೂಪರೋಧಾಯ। ಹನ್ದ ದಾನಿ ವಜಾಮಹಂ॥|
    count |೩೩|
      block |ಏತದೇವ ಹಿ ಮೇ ನಾಮಂ। ಯಂ ನಾಮಸ್ಮಿ ರಥೇಸಭ।|
      block |ಆಗಮೇಹಿ ಮಹಾರಾಜ। ಪಿತರಂ ಆಮನ್ತಯಾಮಹನ್ತಿ॥|
    stand |ಆಸಙ್ಕಜಾತಕಂ ಪಞ್ಚಮಂ।|
    count |  |
    block |೩೮೧॥ ಮಿಗಾಲೋಪಜಾತಕಂ ೬-೧-೬|
    count |೩೪|
      block |ನ ಮೇ ರುಚ್ಚಿ ಮಿಗಾಲೋಪ। ಯಸ್ಸ ತೇ ತಾದಿಸೀ ಗತೀ।|
      block |ಅತುಚ್ಚಂ ತಾತ ಪತಸಿ। ಅಭೂಮಿಂ ತಾತ ಸೇವಸಿ॥|
    count |೩೫|
      block |ಚತುಕ್ಕಣ್ಣಂವ ಕೇದಾರಂ। ಯದಾ ತೇ ಪಥವೀ ಸಿಯಾ।|
      block |ತತೋ ತಾತ ನಿವತ್ತಸ್ಸು। ಮಾಸ್ಸು ಏತ್ತೋ ಪರಂ ಗಮಿ॥|
    count |೩೬|
      block |ಸನ್ತಿ ಅಞ್ಞೇಪಿ ಸಕುಣಾ। ಪತ್ತಯಾನಾ ವಿಹಙ್ಗಮಾ।|
      block |ಅಕ್ಖಿತ್ತಾ ವಾತವೇಗೇನ। ನಟ್ಠಾ ತೇ ಸಸ್ಸತೀಸಮಾ॥|
    count |೩೭|
      block |ಅಕತ್ವಾ ಅಪನನ್ದಸ್ಸ। ಪಿತು ವುದ್ಧಸ್ಸ ಸಾಸನಂ।|
      block |ಕಾಲವಾತೇ ಅತಿಕ್ಕಮ್ಮ। ವೇರಮ್ಭಾನಂ ವಸಂ ಅಗಾ॥|
    count |೩೮|
      block |ತಸ್ಸ ಪುತ್ತಾ ಚ ದಾರಾ ಚ। ಯೇ ಚಞ್ಞೇ ಅನುಜೀವಿನೋ।|
      block |ಸಬ್ಬೇ ಬ್ಯಸನಮಾಪಾದುಂ। ಅನೋವಾದಕರೇ ದಿಜೇ॥|
    count |೩೯|
      block |ಏವಮ್ಪಿ ಇಧ ವುದ್ಧಾನಂ। ಯೋ ವಾಕ್ಯಂ ನಾವಬುಜ್ಝತಿ।|
      block |ಅತಿಸೀಮಚರೋ ದಿತ್ತೋ। ಗಿಜ್ಝೋವಾತೀತಸಾಸನೋ।|
      block |ಸಬ್ಬೇ ಬ್ಯಸನಂ ಪಪ್ಪೋನ್ತಿ। ಅಕತ್ವಾ ಬುದ್ಧಸಾಸನನ್ತಿ॥|
    stand |ಮಿಗಾಲೋಪಜಾತಕಂ ಛಟ್ಠಂ।|
    count |  |
    block |೩೮೨॥ ಸಿರಿಕಾಳಕಣ್ಣಿಜಾತಕಂ ೬-೧-೭|
    count |೪೦|
      block |ಕಾ ನು ಕಾಳೇನ ವಣ್ಣೇನ। ನ ಚಾಪಿ ಪಿಯದಸ್ಸನಾ।|
      block |ಕಾ ವಾ ತ್ವಂ ಕಸ್ಸ ವಾ ಧೀತಾ। ಕಥಂ ಜಾನೇಮು ತಂ ಮಯಂ॥|
    count |೪೧|
      block |ಮಹಾರಾಜಸ್ಸಹಂ ಧೀತಾ। ವಿರೂಪಕ್ಖಸ್ಸ ಚಣ್ಡಿಯಾ।|
      block |ಅಹಂ ಕಾಳೀ ಅಲಕ್ಖಿಕಾ। ಕಾಳಕಣ್ಣೀತಿ ಮಂ ವಿದೂ।|
      block |ಓಕಾಸಂ ಯಾಚಿತೋ ದೇಹಿ। ವಸೇಮು ತವ ಸನ್ತಿಕೇ॥|
    count |೪೨|
      block |ಕಿಂಸೀಲೇ ಕಿಂಸಮಾಚಾರೇ। ಪುರಿಸೇ ನಿವಿಸಸೇ ತುವಂ।|
      block |ಪುಟ್ಠಾ ಮೇ ಕಾಳಿ ಅಕ್ಖಾಹಿ। ಕಥಂ ಜಾನೇಮು ತಂ ಮಯಂ॥|
    count |೪೩|
      block |ಮಕ್ಖೀ ಪಳಾಸೀ ಸಾರಮ್ಭೀ। ಇಸ್ಸುಕೀ ಮಚ್ಛರೀ ಸಠೋ।|
      block |ಸೋ ಮಯ್ಹಂ ಪುರಿಸೋ ಕನ್ತೋ। ಲದ್ಧಂ ಯಸ್ಸ ವಿನಸ್ಸತಿ॥|
    count |೪೪|
      block |ಕೋಧನೋ ಉಪನಾಹೀ ಚ। ಪಿಸುಣೋ ಚ ವಿಭೇದಕೋ।|
      block |ಕಣ್ಡಕವಾಚೋ ಫರುಸೋ। ಸೋ ಮೇ ಕನ್ತತರೋ ತತೋ॥|
    count |೪೫|
      block |ಅಜ್ಜ ಸುವೇತಿ ಪುರಿಸೋ। ಸದತ್ಥಂ ನಾವಬುಜ್ಝತಿ।|
      block |ಓವಜ್ಜಮಾನೋ ಕುಪ್ಪತಿ। ಸೇಯ್ಯಂ ಸೋ ಅತಿಮಞ್ಞತಿ॥|
    count |೪೬|
      block |ದವಪ್ಪಲುದ್ಧೋ ಪುರಿಸೋ। ಸಬ್ಬಮಿತ್ತೇಹಿ ಧಂಸತಿ।|
      block |ಸೋ ಮಯ್ಹಂ ಪುರಿಸೋ ಕನ್ತೋ। ತಸ್ಮಿಂ ಹೋಮಿ ಅನಾಮಯಾ॥|
    count |೪೭|
      block |ಅಪೇಹಿ ಏತ್ತೋ ತ್ವಂ ಕಾಳಿ। ನೇತಂ ಅಮ್ಹೇಸು ವಿಜ್ಜತಿ।|
      block |ಅಞ್ಞಂ ಜನಪದಂ ಗಚ್ಛ। ನಿಗಮೇ ರಾಜಧಾನಿಯೋ॥|
    count |೪೮|
      block |ಅಹಮ್ಪಿ ಖೋ ತಂ ಜಾನಾಮಿ। ನೇತಂ ತುಮ್ಹೇಸು ವಿಜ್ಜತಿ।|
      block |ಸನ್ತಿ ಲೋಕೇ ಅಲಕ್ಖಿಕಾ। ಸಙ್ಘರನ್ತಿ ಬಹುಂ ಧನಂ।|
      block |ಅಹಂ ದೇವೋ ಚ ಮೇ ಭಾತಾ। ಉಭೋ ನಂ ವಿಧಮಾಮಸೇ॥|
    count |೪೯|
      block |ಕಾ ನು ದಿಬ್ಬೇನ ವಣ್ಣೇನ। ಪಥಬ್ಯಾ ಸುಪತಿಟ್ಠಿತಾ।|
      block |ಕಾ ವಾ ತ್ವಂ ಕಸ್ಸ ವಾ ಧೀತಾ। ಕಥಂ ಜಾನೇಮು ತಂ ಮಯಂ॥|
    count |೫೦|
      block |ಮಹಾರಾಜಸ್ಸಹಂ ಧೀತಾ। ಧತರಟ್ಠಸ್ಸ ಸಿರೀಮತೋ।|
      block |ಅಹಂ ಸಿರೀ ಚ ಲಕ್ಖೀ ಚ। ಭೂರಿಪಞ್ಞಾತಿ ಮಂ ವಿದೂ।|
      block |ಓಕಾಸಂ ಯಾಚಿತೋ ದೇಹಿ। ವಸೇಮು ತವ ಸನ್ತಿಕೇ॥|
    count |೫೧|
      block |ಕಿಂಸೀಲೇ ಕಿಂಸಮಾಚಾರೇ। ಪುರಿಸೇ ನಿವಿಸಸೇ ತುವಂ।|
      block |ಪುಟ್ಠಾ ಮೇ ಲಕ್ಖಿ ಅಕ್ಖಾಹಿ। ಕಥಂ ಜಾನೇಮು ತಂ ಮಯಂ॥|
    count |೫೨|
      block |ಯೋ ಚಾಪಿ ಸೀತೇ ಅಥವಾಪಿ ಉಣ್ಹೇ। ವಾತಾತಪೇ ಡಂಸಸರೀಸಪೇ ಚ।|
      block |ಖುಧಂ ಪಿಪಾಸಂ ಅಭಿಭುಯ್ಯ ಸಬ್ಬಂ। ರತ್ತಿನ್ತಿವಂ ಯೋ ಸತತಂ ನಿಯುತ್ತೋ।|
      block |ಕಾಲಾಗತಞ್ಚ ನ ಹಾಪೇತಿ ಅತ್ಥಂ। ಸೋ ಮೇ ಮನಾಪೋ ನಿವಿಸೇ ಚ ತಮ್ಹಿ॥|
    count |೫೩|
      block |ಅಕ್ಕೋಧನೋ ಮಿತ್ತವಾ ಚಾಗವಾ ಚ। ಸೀಲೂಪಪನ್ನೋ ಅಸಠೋಜುಭೂತೋ।|
      block |ಸಙ್ಗಾಹಕೋ ಸಖಿಲೋ ಸಣ್ಹವಾಚೋ। ಮಹತ್ತಪತ್ತೋಪಿ ನಿವಾತವುತ್ತಿ।|
      block |ತಸ್ಮಿಂಹಂ ಪೋಸೇ ವಿಪುಲಾ ಭವಾಮಿ। ಊಮಿ ಸಮುದ್ದಸ್ಸ ಯಥಾಪಿ ವಣ್ಣಂ॥|
    count |೫೪|
      block |ಯೋ ಚಾಪಿ ಮಿತ್ತೇ ಅಥವಾ ಅಮಿತ್ತೇ। ಸೇಟ್ಠೇ ಸರಿಕ್ಖೇ ಅಥ ವಾಪಿ ಹೀನೇ।|
      block |ಅತ್ಥಂ ಚರನ್ತಂ ಅಥವಾ ಅನತ್ಥಂ। ಆವೀ ರಹೋ ಸಙ್ಗಹಮೇವ ವತ್ತೇ॥|
      block |ವಾಚಂ ನ ವಜ್ಜಾ ಫರುಸಂ ಕದಾಚಿ। ಮತಸ್ಸ ಜೀವಸ್ಸ ಚ ತಸ್ಸ ಹೋಮಿ॥|
    count |೫೫|
      block |ಏತೇಸಂ ಯೋ ಅಞ್ಞತರಂ ಲಭಿತ್ವಾ। ಕನ್ತಾ ಸಿರೀ ಮಜ್ಜತಿ ಅಪ್ಪಪಞ್ಞೋ।|
      block |ತಂ ದಿತ್ತರೂಪಂ ವಿಸಮಂ ಚರನ್ತಂ। ಕರೀಸಠಾನಂವ ವಿವಜ್ಜಯಾಮಿ॥|
    count |೫೬|
      block |ಅತ್ತನಾ ಕುರುತೇ ಲಕ್ಖಿಂ। ಅಲಕ್ಖಿಂ ಕುರುತತ್ತನಾ।|
      block |ನ ಹಿ ಲಕ್ಖಿಂ ಅಲಕ್ಖಿಂ ವಾ। ಅಞ್ಞೋ ಅಞ್ಞಸ್ಸ ಕಾರಕೋತಿ॥|
    stand |ಸಿರಿಕಾಳಕಣ್ಣಿಜಾತಕಂ ಸತ್ತಮಂ।|
    count |  |
    block |೩೮೩॥ ಕುಕ್ಕುಟಜಾತಕಂ ೬-೧-೮|
    count |೫೭|
      block |ಸುಚಿತ್ತಪತ್ತಛದನ। ತಮ್ಬಚೂಳ ವಿಹಙ್ಗಮ।|
      block |ಓರೋಹ ದುಮಸಾಖಾಯ। ಮುಧಾ ಭರಿಯಾ ಭವಾಮಿ ತೇ॥|
    count |೫೮|
      block |ಚತುಪ್ಪದೀ ತ್ವಂ ಕಲ್ಯಾಣಿ। ದ್ವಿಪದಾಹಂ ಮನೋರಮೇ।|
      block |ಮಿಗೀ ಪಕ್ಖೀ ಅಸಞ್ಞುತ್ತಾ। ಅಞ್ಞಂ ಪರಿಯೇಸ ಸಾಮಿಕಂ॥|
    count |೫೯|
      block |ಕೋಮಾರಿಕಾ ತೇ ಹೇಸ್ಸಾಮಿ। ಮಞ್ಜುಕಾ ಪಿಯಭಾಣಿನೀ।|
      block |ವಿನ್ದ ಮಂ ಅರಿಯೇನ ವೇದೇನ। ಸಾವಯ ಮಂ ಯದಿಚ್ಛಸಿ॥|
    count |೬೦|
      block |ಕುಣಪಾದಿನಿ ಲೋಹಿತಪೇ। ಚೋರಿ ಕುಕ್ಕುಟಪೋಥಿನಿ।|
      block |ನ ತ್ವಂ ಅರಿಯೇನ ವೇದೇನ। ಮಮಂ ಭತ್ತಾರಮಿಚ್ಛಸಿ॥|
    count |೬೧|
      block |ಏವಮ್ಪಿ ಚತುರಾ ನಾರೀ। ದಿಸ್ವಾನ ಸಧನಂ ನರಂ।|
      block |ನೇನ್ತಿ ಸಣ್ಹಾಹಿ ವಾಚಾಹಿ। ಬಿಳಾರೀ ವಿಯ ಕುಕ್ಕುಟಂ॥|
    count |೬೨|
      block |ಯೋ ಚ ಉಪ್ಪತಿತಂ ಅತ್ಥಂ। ನ ಖಿಪ್ಪಮನುಬುಜ್ಝತಿ।|
      block |ಅಮಿತ್ತವಸಮನ್ವೇತಿ। ಪಚ್ಛಾ ಚ ಅನುತಪ್ಪತಿ॥|
    count |೬೩|
      block |ಯೋ ಚ ಉಪ್ಪತಿತಂ ಅತ್ಥಂ। ಖಿಪ್ಪಮೇವ ನಿಬೋಧತಿ।|
      block |ಮುಚ್ಚತೇ ಸತ್ತುಸಮ್ಬಾಧಾ। ಕುಕ್ಕುಟೋವ ಬಿಳಾರಿಯಾತಿ॥|
    stand |ಕುಕ್ಕುಟಜಾತಕಂ ಅಟ್ಠಮಂ।|
    count |  |
    block |೩೮೪॥ ಧಮ್ಮಧಜಜಾತಕಂ ೬-೧-೯|
    count |೬೪|
      block |ಧಮ್ಮಂ ಚರಥ ಞಾತಯೋ। ಧಮ್ಮಂ ಚರಥ ಭದ್ದಂ ವೋ।|
      block |ಧಮ್ಮಚಾರೀ ಸುಖಂ ಸೇತಿ। ಅಸ್ಮಿಂ ಲೋಕೇ ಪರಮ್ಹಿ ಚ॥|
    count |೬೫|
      block |ಭದ್ದಕೋ ವತಯಂ ಪಕ್ಖೀ। ದಿಜೋ ಪರಮಧಮ್ಮಿಕೋ।|
      block |ಏಕಪಾದೇನ ತಿಟ್ಠನ್ತೋ। ಧಮ್ಮಮೇವಾನುಸಾಸತಿ॥|
    count |೬೬|
      block |ನಾಸ್ಸ ಸೀಲಂ ವಿಜಾನಾಥ। ಅನಞ್ಞಾಯ ಪಸಂಸಥ।|
      block |ಭುತ್ವಾ ಅಣ್ಡಞ್ಚ ಪೋತಞ್ಚ। ಧಮ್ಮೋ ಧಮ್ಮೋತಿ ಭಾಸತಿ॥|
    count |೬೭|
      block |ಅಞ್ಞಂ ಭಣತಿ ವಾಚಾಯ। ಅಞ್ಞಂ ಕಾಯೇನ ಕುಬ್ಬತಿ।|
      block |ವಾಚಾಯ ನೋ ಚ ಕಾಯೇನ। ನ ತಂ ಧಮ್ಮಂ ಅಧಿಟ್ಠಿತೋ॥|
    count |೬೮|
      block |ವಾಚಾಯ ಸಖಿಲೋ ಮನೋವಿದುಗ್ಗೋ। ಛನ್ನೋ ಕೂಪಸಯೋವ ಕಣ್ಹಸಪ್ಪೋ।|
      block |ಧಮ್ಮಧಜೋ ಗಾಮನಿಗಮಾಸುಸಾಧು। ದುಜ್ಜಾನೋ ಪುರಿಸೇನ ಬಾಲಿಸೇನ॥|
    count |೬೯|
      block |ಇಮಂ ತುಣ್ಡೇಹಿ ಪಕ್ಖೇಹಿ। ಪಾದಾ ಚಿಮಂ ವಿಹೇಠಥ।|
      block |ಛವಞ್ಹಿಮಂ ವಿನಾಸೇಥ। ನಾಯಂ ಸಂವಾಸನಾರಹೋತಿ॥|
    stand |ಧಮ್ಮಧಜಜಾತಕಂ ನವಮಂ।|
    count |  |
    block |೩೮೫॥ ನನ್ದಿಯಮಿಗರಾಜಜಾತಕಂ ೬-೧-೧೦|
    count |೭೦|
      block |ಸಚೇ ಬ್ರಾಹ್ಮಣ ಗಚ್ಛೇಸಿ। ಸಾಕೇತೇ ಅಜ್ಜುನಂ ವನಂ।|
      block |ವಜ್ಜಾಸಿ ನನ್ದಿಯಂ ನಾಮ। ಪುತ್ತಂ ಅಸ್ಮಾಕಮೋರಸಂ।|
      block |ಮಾತಾ ಪಿತಾ ಚ ತೇ ವುದ್ಧಾ। ತೇ ತಂ ಇಚ್ಛನ್ತಿ ಪಸ್ಸಿತುಂ॥|
    count |೭೧|
      block |ಭುತ್ತಾ ಮಯಾ ನಿವಾಪಾನಿ। ರಾಜಿನೋ ಪಾನಭೋಜನಂ।|
      block |ತಂ ರಾಜಪಿಣ್ಡಂ ಅವಭೋತ್ತುಂ। ನಾಹಂ ಬ್ರಾಹ್ಮಣ ಮುಸ್ಸಹೇ॥|
    count |೭೨|
      block |ಓದಹಿಸ್ಸಾಮಹಂ ಪಸ್ಸಂ। ಖುರಪ್ಪಾನಿಸ್ಸ ರಾಜಿನೋ।|
      block |ತದಾಹಂ ಸುಖಿತೋ ಮುತ್ತೋ। ಅಪಿ ಪಸ್ಸೇಯ್ಯ ಮಾತರಂ॥|
    count |೭೩|
      block |ಮಿಗರಾಜಾ ಪುರೇ ಆಸಿಂ। ಕೋಸಲಸ್ಸ ನಿಕೇತನೇ।|
      block |ನನ್ದಿಯೋ ನಾಮ ನಾಮೇನ। ಅಭಿರೂಪೋ ಚತುಪ್ಪದೋ॥|
    count |೭೪|
      block |ತಂ ಮಂ ವಧಿತುಮಾಗಚ್ಛಿ। ದಾಯಸ್ಮಿಂ ಅಜ್ಜುನೇ ವನೇ।|
      block |ಧನುಂ ಆರಜ್ಜಂ ಕತ್ವಾನ। ಉಸುಂ ಸನ್ನಯ್ಹ ಕೋಸಲೋ॥|
    count |೭೫|
      block |ತಸ್ಸಾಹಂ ಓದಹಿಂ ಪಸ್ಸಂ। ಖುರಪ್ಪಾನಿಸ್ಸ ರಾಜಿನೋ।|
      block |ತದಾಹಂ ಸುಖಿತೋ ಮುತ್ತೋ। ಮಾತರಂ ದಟ್ಠುಮಾಗತೋತಿ॥|
      block |ಅಥ ಕುಜ್ಝರಥೇಸಭ ಕೇತುವರೋ। ಸದರೀಮುಖ ನೇರು ಲತಾ ಚ ಪುನ।|
      block |ಅಪನನ್ದ ಸಿರೀ ಚ ಸುಚಿತ್ತವರೋ। ಅಥ ಧಮ್ಮಿಕ ನನ್ದಿಮಿಗೇನ ದಸಾತಿ॥|
    stand |ನನ್ದಿಯಮಿಗರಾಜಜಾತಕಂ ದಸಮಂ।|
    stand |ಅವಾರಿಯವಗ್ಗೋ ಪಠಮೋ।|
    block |ತಸ್ಸುದ್ದಾನಂ|
  block |೨॥ ಖರಪುತ್ತವಗ್ಗೋ|
    count |  |
    block |೩೮೬॥ ಖರಪುತ್ತಜಾತಕಂ ೬-೨-೧|
    count |೭೬|
      block |ಸಚ್ಚಂ ಕಿರೇವಮಾಹಂಸು। ವಸ್ತಂ ಬಾಲೋತಿ ಪಣ್ಡಿತಾ।|
      block |ಪಸ್ಸ ಬಾಲೋ ರಹೋಕಮ್ಮಂ। ಆವಿಕುಬ್ಬಂ ನ ಬುಜ್ಝತಿ॥|
    count |೭೭|
      block |ತ್ವಂ ಖೋಪಿ ಸಮ್ಮ ಬಾಲೋಸಿ। ಖರಪುತ್ತ ವಿಜಾನಹಿ।|
      block |ರಜ್ಜುಯಾ ಹಿ ಪರಿಕ್ಖಿತ್ತೋ। ವಙ್ಕೋಟ್ಠೋ ಓಹಿತೋಮುಖೋ॥|
    count |೭೮|
      block |ಅಪರಮ್ಪಿ ಸಮ್ಮ ತೇ ಬಾಲ್ಯಂ। ಯೋ ಮುತ್ತೋ ನ ಪಲಾಯಸಿ।|
      block |ಸೋ ಚ ಬಾಲತರೋ ಸಮ್ಮ। ಯಂ ತ್ವಂ ವಹಸಿ ಸೇನಕಂ॥|
    count |೭೯|
      block |ಯಂ ನು ಸಮ್ಮ ಅಹಂ ಬಾಲೋ। ಅಜರಾಜ ವಿಜಾನಹಿ।|
      block |ಅಥ ಕೇನ ಸೇನಕೋ ಬಾಲೋ। ತಂ ಮೇ ಅಕ್ಖಾಹಿ ಪುಚ್ಛಿತೋ॥|
    count |೮೦|
      block |ಉತ್ತಮತ್ಥಂ ಲಭಿತ್ವಾನ। ಭರಿಯಾಯ ಯೋ ಪದಸ್ಸತಿ।|
      block |ತೇನ ಜಹಿಸ್ಸತತ್ತಾನಂ। ಸಾ ಚೇವಸ್ಸ ನ ಹೇಸ್ಸತಿ॥|
    count |೮೧|
      block |ನ ವೇ ಪಿಯಮ್ಮೇತಿ ಜನಿನ್ದ ತಾದಿಸೋ। ಅತ್ತಂ ನಿರಂಕತ್ವಾ ಪಿಯಾನಿ ಸೇವತಿ।|
      block |ಅತ್ತಾವ ಸೇಯ್ಯೋ ಪರಮಾ ಚ ಸೇಯ್ಯೋ। ಲಬ್ಭಾ ಪಿಯಾ ಓಚಿತತ್ಥೇನ ಪಚ್ಛಾತಿ॥|
    stand |ಖರಪುತ್ತಜಾತಕಂ ಪಠಮಂ।|
    count |  |
    block |೩೮೭॥ ಸೂಚಿಜಾತಕಂ ೬-೨-೨|
    count |೮೨|
      block |ಅಕಕ್ಕಸಂ ಅಫರುಸಂ। ಖರಧೋತಂ ಸುಪಾಸಿಯಂ।|
      block |ಸುಖುಮಂ ತಿಖಿಣಗ್ಗಞ್ಚ। ಕೋ ಸೂಚಿಂ ಕೇತುಮಿಚ್ಛತಿ॥|
    count |೮೩|
      block |ಸುಮಜ್ಜಞ್ಚ ಸುಪಾಸಞ್ಚ। ಅನುಪುಬ್ಬಂ ಸುವಟ್ಟಿತಂ।|
      block |ಘನಘಾತಿಮಂ ಪಟಿಥದ್ಧಂ। ಕೋ ಸೂಚಿಂ ಕೇತುಮಿಚ್ಛತಿ॥|
    count |೮೪|
      block |ಇತೋ ದಾನಿ ಪತಾಯನ್ತಿ। ಸೂಚಿಯೋ ಬಳಿಸಾನಿ ಚ।|
      block |ಕೋಯಂ ಕಮ್ಮಾರಗಾಮಸ್ಮಿಂ। ಸೂಚಿಂ ವಿಕ್ಕೇತುಮಿಚ್ಛತಿ॥|
    count |೮೫|
      block |ಇತೋ ಸತ್ಥಾನಿ ಗಚ್ಛನ್ತಿ। ಕಮ್ಮನ್ತಾ ವಿವಿಧಾ ಪುಥೂ।|
      block |ಕೋಯಂ ಕಮ್ಮಾರಗಾಮಸ್ಮಿಂ। ಸೂಚಿಂ ವಿಕ್ಕೇತುಮಿಚ್ಛತಿ॥|
    count |೮೬|
      block |ಸೂಚಿಂ ಕಮ್ಮಾರಗಾಮಸ್ಮಿಂ। ವಿಕ್ಕೇತಬ್ಬಾ ಪಜಾನತಾ।|
      block |ಆಚರಿಯಾವ ಜಾನನ್ತಿ। ಕಮ್ಮಂ ಸುಕತದುಕ್ಕಟಂ॥|
    count |೮೭|
      block |ಇಮಂ ಚೇ ತೇ ಪಿತಾ ಭದ್ದೇ। ಸೂಚಿಂ ಜಞ್ಞಾ ಮಯಾ ಕತಂ।|
      block |ತಯಾ ಚ ಮಂ ನಿಮನ್ತೇಯ್ಯ। ಯಞ್ಚತ್ಥಞ್ಞಂ ಘರೇ ಧನನ್ತಿ॥|
    stand |ಸೂಚಿಜಾತಕಂ ದುತಿಯಂ।|
    count |  |
    block |೩೮೮॥ ತುಣ್ಡಿಲಜಾತಕಂ ೬-೨-೩|
    count |೮೮|
      block |ನವಛನ್ನಕೇ ದಾನಿ ದಿಯ್ಯತಿ। ಪುಣ್ಣಾಯಂ ದೋಣಿ ಸುವಾಮಿನೀ ಠಿತಾ।|
      block |ಬಹುಕೇ ಜನೇ ಪಾಸಪಾಣಿಕೇ। ನೋ ಚ ಖೋ ಮೇ ಪಟಿಭಾತಿ ಭುಞ್ಜಿತುಂ॥|
    count |೮೯|
      block |ತಸಸಿ ಭಮಸಿ ಲೇಣಮಿಚ್ಛಸಿ। ಅತ್ತಾಣೋಸಿ ಕುಹಿಂ ಗಮಿಸ್ಸಸಿ।|
      block |ಅಪ್ಪೋಸ್ಸುಕ್ಕೋ ಭುಞ್ಜ ತುಣ್ಡಿಲ। ಮಂಸತ್ಥಾಯ ಹಿ ಪೋಸಿತಾಮ್ಹಸೇ॥|
    count |೯೦|
      block |ಓಗಹ ರಹದಂ ಅಕದ್ದಮಂ। ಸಬ್ಬಂ ಸೇದಮಲಂ ಪವಾಹಯ।|
      block |ಗಣ್ಹಾಹಿ ನವಂ ವಿಲೇಪನಂ। ಯಸ್ಸ ಗನ್ಧೋ ನ ಕದಾಚಿ ಛಿಜ್ಜತಿ॥|
    count |೯೧|
      block |ಕತಮೋ ರಹದೋ ಅಕದ್ದಮೋ। ಕಿಂಸು ಸೇದಮಲನ್ತಿ ವುಚ್ಚತಿ।|
      block |ಕತಮಞ್ಚ ನವಂ ವಿಲೇಪನಂ। ಯಸ್ಸ ಗನ್ಧೋ ನ ಕದಾಚಿ ಛಿಜ್ಜತಿ॥|
    count |೯೨|
      block |ಧಮ್ಮೋ ರಹದೋ ಅಕದ್ದಮೋ। ಪಾಪಂ ಸೇದಮಲನ್ತಿ ವುಚ್ಚತಿ।|
      block |ಸೀಲಞ್ಚ ನವಂ ವಿಲೇಪನಂ। ತಸ್ಸ ಗನ್ಧೋ ನ ಕದಾಚಿ ಛಿಜ್ಜತಿ॥|
    count |೯೩|
      block |ನನ್ದನ್ತಿ ಸರೀರಘಾತಿನೋ। ನ ಚ ನನ್ದನ್ತಿ ಸರೀರಧಾರಿನೋ।|
      block |ಪುಣ್ಣಾಯ ಚ ಪುಣ್ಣಮಾಸಿಯಾ। ರಮಮಾನಾವ ಜಹನ್ತಿ ಜೀವಿತನ್ತಿ॥|
    stand |ತುಣ್ಡಿಲಜಾತಕಂ ತತಿಯಂ।|
    count |  |
    block |೩೮೯॥ ಸುವಣ್ಣಕಕ್ಕಟಜಾತಕಂ ೬-೨-೪|
    count |೯೪|
      block |ಸಿಙ್ಗೀಮಿಗೋ ಆಯತಚಕ್ಖುನೇತ್ತೋ। ಅಟ್ಠಿತ್ತಚೋ ವಾರಿಸಯೋ ಅಲೋಮೋ।|
      block |ತೇನಾಭಿಭೂತೋ ಕಪಣಂ ರುದಾಮಿ। ಹರೇ ಸಖಾ ಕಿಸ್ಸ ನು ಮಂ ಜಹಾಸಿ॥|
    count |೯೫|
      block |ಸೋ ಪಸ್ಸಸನ್ತೋ ಮಹತಾ ಫಣೇನ। ಭುಜಙ್ಗಮೋ ಕಕ್ಕಟಮಜ್ಝಪತ್ತೋ।|
      block |ಸಖಾ ಸಖಾರಂ ಪರಿತಾಯಮಾನೋ। ಭುಜಙ್ಗಮಂ ಕಕ್ಕಟಕೋ ಗಹೇಸಿ॥|
    count |೯೬|
      block |ನ ವಾಯಸಂ ನೋ ಪನ ಕಣ್ಹಸಪ್ಪಂ। ಘಾಸತ್ಥಿಕೋ ಕಕ್ಕಟಕೋ ಅದೇಯ್ಯ।|
      block |ಪುಚ್ಛಾಮಿ ತಂ ಆಯತಚಕ್ಖುನೇತ್ತ। ಅಥ ಕಿಸ್ಸ ಹೇತುಮ್ಹ ಉಭೋ ಗಹೀತಾ॥|
    count |೯೭|
      block |ಅಯಂ ಪುರಿಸೋ ಮಮ ಅತ್ಥಕಾಮೋ। ಯೋ ಮಂ ಗಹೇತ್ವಾನ ದಕಾಯ ನೇತಿ।|
      block |ತಸ್ಮಿಂ ಮತೇ ದುಕ್ಖಮನಪ್ಪಕಂ ಮೇ। ಅಹಞ್ಚ ಏಸೋ ಚ ಉಭೋ ನ ಹೋಮ॥|
    count |೯೮|
      block |ಮಮಞ್ಚ ದಿಸ್ವಾನ ಪವದ್ಧಕಾಯಂ। ಸಬ್ಬೋ ಜನೋ ಹಿಂಸಿತುಮೇವ ಮಿಚ್ಛೇ।|
      block |ಸಾದುಞ್ಚ ಥೂಲಞ್ಚ ಮುದುಞ್ಚ ಮಂಸಂ। ಕಾಕಾಪಿ ಮಂ ದಿಸ್ವಾನ ವಿಹೇಠಯೇಯ್ಯುಂ॥|
    count |೯೯|
      block |ಸಚೇತಸ್ಸ ಹೇತುಮ್ಹ ಉಭೋ ಗಹೀತಾ। ಉಟ್ಠಾತು ಪೋಸೋ ವಿಸಮಾವಮಾಮಿ।|
      block |ಮಮಞ್ಚ ಕಾಕಞ್ಚ ಪಮುಞ್ಚ ಖಿಪ್ಪಂ। ಪುರೇ ವಿಸಂ ಗಾಳ್ಹಮುಪೇತಿ ಮಚ್ಚಂ॥|
    count |೧೦೦|
      block |ಸಪ್ಪಂ ಪಮೋಕ್ಖಾಮಿ ನ ತಾವ ಕಾಕಂ। ಪಟಿಬನ್ಧಕೋ ಹೋಹಿತಿ ತಾವ ಕಾಕೋ।|
      block |ಪುರಿಸಞ್ಚ ದಿಸ್ವಾನ ಸುಖಿಂ ಅರೋಗಂ। ಕಾಕಂ ಪಮೋಕ್ಖಾಮಿ ಯಥೇವ ಸಪ್ಪಂ॥|
    count |೧೦೧|
      block |ಕಾಕೋ ತದಾ ದೇವದತ್ತೋ ಅಹೋಸಿ। ಮಾರೋ ಪನ ಕಣ್ಹಸಪ್ಪೋ ಅಹೋಸಿ।|
      block |ಆನನ್ದಭದ್ದೋ ಕಕ್ಕಟಕೋ ಅಹೋಸಿ। ಅಹಂ ತದಾ ಬ್ರಾಹ್ಮಣೋ ಹೋಮಿ ಸತ್ಥಾತಿ॥|
    stand |ಸುವಣ್ಣಕಕ್ಕಟಜಾತಕಂ ಚತುತ್ಥಂ।|
    count |  |
    block |೩೯೦॥ ಮಯ್ಹಕಜಾತಕಂ ೬-೨-೫|
    count |೧೦೨|
      block |ಸಕುಣೋ ಮಯ್ಹಕೋ ನಾಮ। ಗಿರಿಸಾನುದರೀಚರೋ।|
      block |ಪಕ್ಕಂ ಪಿಪ್ಫಲಿಮಾರುಯ್ಹ। ಮಯ್ಹಂ ಮಯ್ಹನ್ತಿ ಕನ್ದತಿ॥|
    count |೧೦೩|
      block |ತಸ್ಸೇವಂ ವಿಲಪನ್ತಸ್ಸ। ದಿಜಸಙ್ಘಾ ಸಮಾಗತಾ।|
      block |ಭುತ್ವಾನ ಪಿಪ್ಫಲಿಂ ಯನ್ತಿ। ವಿಲಪತ್ವೇವ ಸೋ ದಿಜೋ॥|
    count |೧೦೪|
      block |ಏವಮೇವ ಇಧೇಕಚ್ಚೋ। ಸಙ್ಘರಿತ್ವಾ ಬಹುಂ ಧನಂ।|
      block |ನೇವತ್ತನೋ ನ ಞಾತೀನಂ। ಯಥೋಧಿಂ ಪಟಿಪಜ್ಜತಿ॥|
    count |೧೦೫|
      block |ನ ಸೋ ಅಚ್ಛಾದನಂ ಭತ್ತಂ। ನ ಮಾಲಂ ನ ವಿಲೇಪನಂ।|
      block |ಅನುಭೋತಿ ಸಕಿಂ ಕಿಞ್ಚಿ। ನ ಸಙ್ಗಣ್ಹಾತಿ ಞಾತಕೇ॥|
    count |೧೦೬|
      block |ತಸ್ಸೇವಂ ವಿಲಪನ್ತಸ್ಸ। ಮಯ್ಹಂ ಮಯ್ಹನ್ತಿ ರಕ್ಖತೋ।|
      block |ರಾಜಾನೋ ಅಥ ವಾ ಚೋರಾ। ದಾಯದಾ ಯೇ ವ ಅಪ್ಪಿಯಾ।|
      block |ಧನಮಾದಾಯ ಗಚ್ಛನ್ತಿ। ವಿಲಪತ್ವೇವ ಸೋ ನರೋ॥|
    count |೧೦೭|
      block |ಧೀರೋ ಭೋಗೇ ಅಧಿಗಮ್ಮ। ಸಙ್ಗಣ್ಹಾತಿ ಚ ಞಾತಕೇ।|
      block |ತೇನ ಸೋ ಕಿತ್ತಿಂ ಪಪ್ಪೋತಿ। ಪೇಚ್ಚ ಸಗ್ಗೇ ಪಮೋದತೀತಿ॥|
    stand |ಮಯ್ಹಕಜಾತಕಂ ಪಞ್ಚಮಂ।|
    count |  |
    block |೩೯೧॥ ವಿಜ್ಜಾಧರಜಾತಕಂ ೬-೨-೬|
    count |೧೦೮|
      block |ದುಬ್ಬಣ್ಣರೂಪಂ ತುವಮರಿಯವಣ್ಣೀ। ಪುರಕ್ಖತ್ವಾ ಪಞ್ಜಲಿಕೋ ನಮಸ್ಸಸಿ।|
      block |ಸೇಯ್ಯೋ ನು ತೇ ಸೋ ಉದವಾ ಸರಿಕ್ಖೋ। ನಾಮಂ ಪರಸ್ಸತ್ತನೋ ಚಾಪಿ ಬ್ರೂಹಿ॥|
    count |೧೦೯|
      block |ನ ನಾಮಗೋತ್ತಂ ಗಣ್ಹನ್ತಿ ರಾಜ। ಸಮ್ಮಗ್ಗತಾನುಜ್ಜುಗತಾನ ದೇವಾ।|
      block |ಅಹಞ್ಚ ತೇ ನಾಮಧೇಯ್ಯಂ ವದಾಮಿ। ಸಕ್ಕೋಹಮಸ್ಮೀ ತಿದಸಾನಮಿನ್ದೋ॥|
    count |೧೧೦|
      block |ಯೋ ದಿಸ್ವಾ ಭಿಕ್ಖುಂ ಚರಣೂಪಪನ್ನಂ। ಪುರಕ್ಖತ್ವಾ ಪಞ್ಜಲಿಕೋ ನಮಸ್ಸತಿ।|
      block |ಪುಚ್ಛಾಮಿ ತಂ ದೇವರಾಜೇತಮತ್ಥಂ। ಇತೋ ಚುತೋ ಕಿಂ ಲಭತೇ ಸುಖಂ ಸೋ॥|
    count |೧೧೧|
      block |ಯೋ ದಿಸ್ವಾ ಭಿಕ್ಖುಂ ಚರಣೂಪಪನ್ನಂ। ಪುರಕ್ಖತ್ವಾ ಪಞ್ಜಲಿಕೋ ನಮಸ್ಸತಿ।|
      block |ದಿಟ್ಠೇವ ಧಮ್ಮೇ ಲಭತೇ ಪಸಂಸಂ। ಸಗ್ಗಞ್ಚ ಸೋ ಯಾತಿ ಸರೀರಭೇದಾ॥|
    count |೧೧೨|
      block |ಲಕ್ಖೀ ವತ ಮೇ ಉದಪಾದಿ ಅಜ್ಜ। ಯಂ ವಾಸವಂ ಭೂತಪತಿದ್ದಸಾಮ।|
      block |ಭಿಕ್ಖುಞ್ಚ ದಿಸ್ವಾನ ತುವಞ್ಚ ಸಕ್ಕ। ಕಾಹಾಮಿ ಪುಞ್ಞಾನಿ ಅನಪ್ಪಕಾನಿ॥|
    count |೧೧೩|
      block |ಅದ್ಧಾ ಹವೇ ಸೇವಿತಬ್ಬಾ ಸಪಞ್ಞಾ। ಬಹುಸ್ಸುತಾ ಯೇ ಬಹುಠಾನಚಿನ್ತಿನೋ।|
      block |ಭಿಕ್ಖುಞ್ಚ ದಿಸ್ವಾನ ಮಮಞ್ಚ ರಾಜ। ಕರೋಹಿ ಪುಞ್ಞಾನಿ ಅನಪ್ಪಕಾನಿ॥|
    count |೧೧೪|
      block |ಅಕ್ಕೋಧನೋ ನಿಚ್ಚಪಸನ್ನಚಿತ್ತೋ। ಸಬ್ಬಾತಿಥೀಯಾಚಯೋಗೋ ಭವಿತ್ವಾ।|
      block |ನಿಹಚ್ಚ ಮಾನಂ ಅಭಿವಾದಯಿಸ್ಸಂ। ಸುತ್ವಾನ ದೇವಿನ್ದ ಸುಭಾಸಿತಾನೀತಿ॥|
    stand |ವಿಜ್ಜಾಧರ ಜಾತಕಂ ಛಟ್ಠಂ।|
    count |  |
    block |೩೯೨॥ ಸಿಙ್ಘಪುಪ್ಫಜಾತಕಂ ೬-೨-೭|
    count |೧೧೫|
      block |ಯಮೇತಂ ವಾರಿಜಂ ಪುಪ್ಫಂ। ಅದಿನ್ನಂ ಉಪಸಿಙ್ಘಸಿ।|
      block |ಏಕಙ್ಗಮೇತಂ ಥೇಯ್ಯಾನಂ। ಗನ್ಧಥೇನೋಸಿ ಮಾರಿಸ॥|
    count |೧೧೬|
      block |ನ ಹರಾಮಿ ನ ಭಞ್ಜಾಮಿ। ಆರಾ ಸಿಙ್ಘಾಮಿ ವಾರಿಜಂ।|
      block |ಅಥ ಕೇನ ನು ವಣ್ಣೇನ। ಗನ್ಧಥೇನೋತಿ ವುಚ್ಚತಿ॥|
    count |೧೧೭|
      block |ಯೋಯಂ ಭಿಸಾನಿ ಖಣತಿ। ಪುಣ್ಡರೀಕಾನಿ ಭಞ್ಜತಿ।|
      block |ಏವಂ ಆಕಿಣ್ಣಕಮ್ಮನ್ತೋ। ಕಸ್ಮಾ ಏಸೋ ನ ವುಚ್ಚತಿ॥|
    count |೧೧೮|
      block |ಆಕಿಣ್ಣಲುದ್ದೋ ಪುರಿಸೋ। ಧಾತಿಚೇಲಂವ ಮಕ್ಖಿತೋ।|
      block |ತಸ್ಮಿಂ ಮೇ ವಚನಂ ನತ್ಥಿ। ತಞ್ಚಾರಹಾಮಿ ವತ್ತವೇ॥|
    count |೧೧೯|
      block |ಅನಙ್ಗಣಸ್ಸ ಪೋಸಸ್ಸ। ನಿಚ್ಚಂ ಸುಚಿಗವೇಸಿನೋ।|
      block |ವಾಲಗ್ಗಮತ್ತಂ ಪಾಪಸ್ಸ। ಅಬ್ಭಾಮತ್ತಂವ ಖಾಯತಿ॥|
    count |೧೨೦|
      block |ಅದ್ಧಾ ಮಂ ಯಕ್ಖ ಜಾನಾಸಿ। ಅಥೋ ಮಂ ಅನುಕಮ್ಪಸಿ।|
      block |ಪುನಪಿ ಯಕ್ಖ ವಜ್ಜಾಸಿ। ಯದಾ ಪಸ್ಸಸಿ ಏದಿಸಂ॥|
    count |೧೨೧|
      block |ನೇವ ತಂ ಉಪಜೀವಾಮಿ। ನಪಿ ತೇ ಭತಕಾಮ್ಹಸೇ।|
      block |ತ್ವಮೇವ ಭಿಕ್ಖು ಜಾನೇಯ್ಯ। ಯೇನ ಗಚ್ಛೇಯ್ಯ ಸುಗ್ಗತಿನ್ತಿ॥|
    stand |ಸಿಙ್ಘಪುಪ್ಫ ಜಾತಕಂ ಸತ್ತಮಂ।|
    count |  |
    block |೩೯೩॥ ವಿಘಾಸಾದಜಾತಕಂ ೬-೨-೮|
    count |೧೨೨|
      block |ಸುಸುಖಂ ವತ ಜೀವನ್ತಿ। ಯೇ ಜನಾ ವಿಘಾಸಾದಿನೋ।|
      block |ದಿಟ್ಠೇವ ಧಮ್ಮೇ ಪಾಸಂಸಾ। ಸಮ್ಪರಾಯೇ ಚ ಸುಗ್ಗತೀ॥|
    count |೧೨೩|
      block |ಸುಕಸ್ಸ ಭಾಸಮಾನಸ್ಸ। ನ ನಿಸಾಮೇಥ ಪಣ್ಡಿತಾ।|
      block |ಇದಂ ಸುಣಾಥ ಸೋದರಿಯಾ। ಅಮ್ಹೇವಾಯಂ ಪಸಂಸತಿ॥|
    count |೧೨೪|
      block |ನಾಹಂ ತುಮ್ಹೇ ಪಸಂಸಾಮಿ। ಕುಣಪಾದಾ ಸುಣಾಥ ಮೇ।|
      block |ಉಚ್ಛಿಟ್ಠಭೋಜಿನೋ ತುಮ್ಹೇ। ನ ತುಮ್ಹೇ ವಿಘಾಸಾದಿನೋ॥|
    count |೧೨೫|
      block |ಸತ್ತವಸ್ಸಾ ಪಬ್ಬಜಿತಾ। ಮೇಜ್ಝಾರಞ್ಞೇ ಸಿಖಣ್ಡಿನೋ।|
      block |ವಿಘಾಸೇನೇವ ಯಾಪೇನ್ತಾ। ಮಯಂ ಚೇ ಭೋತೋ ಗಾರಯ್ಹಾ।|
      block |ಕೇ ನು ಭೋತೋ ಪಸಂಸಿಯಾ॥|
    count |೧೨೬|
      block |ತುಮ್ಹೇ ಸೀಹಾನಂ ಬ್ಯಗ್ಘಾನಂ। ವಾಳಾನಞ್ಚಾವಸಿಟ್ಠಕಂ।|
      block |ಉಚ್ಛಿಟ್ಠೇನೇವ ಯಾಪೇನ್ತಾ। ಮಞ್ಞಿವ್ಹೋ ವಿಘಾಸಾದಿನೋ॥|
    count |೧೨೭|
      block |ಯೇ ಬ್ರಾಹ್ಮಣಸ್ಸ ಸಮಣಸ್ಸ। ಅಞ್ಞಸ್ಸ ವಾ ವನಿಬ್ಬಿನೋ।|
      block |ದತ್ವಾವ ಸೇಸಂ ಭುಞ್ಜನ್ತಿ। ತೇ ಜನಾ ವಿಘಾಸಾದಿನೋತಿ॥|
    stand |ವಿಘಾಸಾದಜಾತಕಂ ಅಟ್ಠಮಂ।|
    count |  |
    block |೩೯೪॥ ವಟ್ಟಕಜಾತಕಂ ೬-೨-೯|
    count |೧೨೮|
      block |ಪಣೀತಂ ಭುಞ್ಜಸೇ ಭತ್ತಂ। ಸಪ್ಪಿತೇಲಞ್ಚ ಮಾತುಲ।|
      block |ಅಥ ಕೇನ ನು ವಣ್ಣೇನ। ಕಿಸೋ ತ್ವಮಸಿ ವಾಯಸ॥|
    count |೧೨೯|
      block |ಅಮಿತ್ತಮಜ್ಝೇ ವಸತೋ। ತೇಸು ಆಮಿಸಮೇಸತೋ।|
      block |ನಿಚ್ಚಂ ಉಬ್ಬಿಗ್ಗಹದಯಸ್ಸ। ಕುತೋ ಕಾಕಸ್ಸ ದಳ್ಹಿಯಂ॥|
    count |೧೩೦|
      block |ನಿಚ್ಚಂ ಉಬ್ಬೇಗಿನೋ ಕಾಕಾ। ಧಙ್ಕಾ ಪಾಪೇನ ಕಮ್ಮುನಾ।|
      block |ಲದ್ಧೋ ಪಿಣ್ಡೋ ನ ಪೀಣೇತಿ। ಕಿಸೋ ತೇನಸ್ಮಿ ವಟ್ಟಕ॥|
    count |೧೩೧|
      block |ಲೂಖಾನಿ ತಿಣಬೀಜಾನಿ। ಅಪ್ಪಸ್ನೇಹಾನಿ ಭುಞ್ಜಸಿ।|
      block |ಅಥ ಕೇನ ನು ವಣ್ಣೇನ। ಥೂಲೋ ತ್ವಮಸಿ ವಟ್ಟಕ॥|
    count |೧೩೨|
      block |ಅಪ್ಪಿಚ್ಛಾ ಅಪ್ಪಚಿನ್ತಾಯ। ಅದೂರಗಮನೇನ ಚ।|
      block |ಲದ್ಧಾಲದ್ಧೇನ ಯಾಪೇನ್ತೋ। ಥೂಲೋ ತೇನಸ್ಮಿ ವಾಯಸ॥|
    count |೧೩೩|
      block |ಅಪ್ಪಿಚ್ಛಸ್ಸ ಹಿ ಪೋಸಸ್ಸ। ಅಪ್ಪಚಿನ್ತಸುಖಸ್ಸ ಚ।|
      block |ಸುಸಙ್ಗಹಿತಮಾನಸ್ಸ। ವುತ್ತೀ ಸುಸಮುದಾನಯಾತಿ॥|
    stand |ವಟ್ಟಕಜಾತಕಂ ನವಮಂ।|
    count |  |
    block |೩೯೫॥ ಪಾರಾವತಜಾತಕಂ ೬-೨-೧೦|
    count |೧೩೪|
      block |ಚಿರಸ್ಸಂ ವತ ಪಸ್ಸಾಮಿ। ಸಹಾಯಂ ಮಣಿಧಾರಿನಂ।|
      block |ಸುಕತಾ ಮಸ್ಸುಕುತ್ತಿಯಾ। ಸೋಭತೇ ವತ ಮೇ ಸಖಾ॥|
    count |೧೩೫|
      block |ಪರೂಳ್ಹಕಚ್ಛನಖಲೋಮೋ। ಅಹಂ ಕಮ್ಮೇಸು ಬ್ಯಾವಟೋ।|
      block |ಚಿರಸ್ಸಂ ನ್ಹಾಪಿತಂ ಲದ್ಧಾ। ಲೋಮಂ ತಂ ಅಜ್ಜಂ ಹಾರಯಿಂ॥|
    count |೧೩೬|
      block |ಯಂ ನು ಲೋಮಂ ಅಹಾರೇಸಿ। ದುಲ್ಲಭಂ ಲದ್ಧ ಕಪ್ಪಕಂ।|
      block |ಅಥ ಕಿಞ್ಚರಹಿ ತೇ ಸಮ್ಮ। ಕಣ್ಠೇ ಕಿಣಿಕಿಣಾಯತಿ॥|
    count |೧೩೭|
      block |ಮನುಸ್ಸಸುಖುಮಾಲಾನಂ। ಮಣಿ ಕಣ್ಠೇಸು ಲಮ್ಬತಿ।|
      block |ತೇಸಾಹಂ ಅನುಸಿಕ್ಖಾಮಿ। ಮಾ ತ್ವಂ ಮಞ್ಞಿ ದವಾ ಕತಂ॥|
    count |೧೩೮|
      block |ಸಚೇಪಿಮಂ ಪಿಹಯಸಿ। ಮಸ್ಸುಕುತ್ತಿಂ ಸುಕಾರಿತಂ।|
      block |ಕಾರಯಿಸ್ಸಾಮಿ ತೇ ಸಮ್ಮ। ಮಣಿಞ್ಚಾಪಿ ದದಾಮಿ ತೇ॥|
    count |೧೩೯|
      block |ತ್ವಞ್ಞೇವ ಮಣಿನಾ ಛನ್ನೋ। ಸುಕತಾಯ ಚ ಮಸ್ಸುಯಾ।|
      block |ಆಮನ್ತ ಖೋ ತಂ ಗಚ್ಛಾಮಿ। ಪಿಯಂ ಮೇ ತವ ದಸ್ಸನನ್ತಿ॥|
      block |ಅಥ ಪಸ್ಸ ಸಸೂಚಿ ಚ ತುಣ್ಡಿಲಕೋ। ಮಿಗ ಮಯ್ಹಕಪಞ್ಚಮಪಕ್ಖಿವರೋ।|
      block |ಅಥ ಪಞ್ಜಲಿ ವಾರಿಜ ಮೇಜ್ಝ ಪುನ। ಅಥ ವಟ್ಟ ಕಪೋತವರೇನ ದಸಾತಿ॥|
      block |ಅಥ ವಗ್ಗಂ ಪಕಿತ್ತಿಸ್ಸಂ। ಛನಿಪಾತಂ ವರುತ್ತಮೇ।|
      block |ಅವಾರಿಯಾ ಚ ಖರೋ ಚ। ದ್ವೇ ಚ ವುತ್ತಾ ಸುಬ್ಯಞ್ಜನಾತಿ॥|
    stand |ಪಾರಾವತಜಾತಕಂ ದಸಮಂ।|
    stand |ಖರಪುತ್ತವಗ್ಗೋ ದುತಿಯೋ।|
    block |ತಸ್ಸುದ್ದಾನಂ|
    block |ಅಥ ವಗ್ಗುದ್ದಾನಂ|
    stand |ಛಕ್ಕನಿಪಾತಂ ನಿಟ್ಠಿತಂ।|
