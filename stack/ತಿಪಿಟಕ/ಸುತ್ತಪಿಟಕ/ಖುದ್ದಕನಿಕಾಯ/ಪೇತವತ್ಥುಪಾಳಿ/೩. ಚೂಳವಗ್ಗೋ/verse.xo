block |೩॥ ಚೂಳವಗ್ಗೋ|
  block |೧॥ ಅಭಿಜ್ಜಮಾನಪೇತವತ್ಥು|
    count |೩೮೭|
      block |ಅಭಿಜ್ಜಮಾನೇ ವಾರಿಮ್ಹಿ। ಗಙ್ಗಾಯ ಇಧ ಗಚ್ಛಸಿ।|
      block |ನಗ್ಗೋ ಪುಬ್ಬದ್ಧಪೇತೋವ ಮಾಲಧಾರೀ ಅಲಙ್ಕತೋ।|
      block |ಕುಹಿಂ ಗಮಿಸ್ಸಸಿ ಪೇತ। ಕತ್ಥ ವಾಸೋ ಭವಿಸ್ಸತೀತಿ॥|
    count |೩೮೮|
      block |ಚುನ್ದಟ್ಠಿಲಂ ಗಮಿಸ್ಸಾಮಿ। ಪೇತೋ ಸೋ ಇತಿ ಭಾಸತಿ।|
      block |ಅನ್ತರೇ ವಾಸಭಗಾಮಂ। ಬಾರಾಣಸಿಂ ಚ ಸನ್ತಿಕೇ॥|
    count |೩೮೯|
      block |ತಞ್ಚ ದಿಸ್ವಾ ಮಹಾಮತ್ತೋ। ಕೋಲಿಯೋ ಇತಿ ವಿಸ್ಸುತೋ।|
      block |ಸತ್ತುಂ ಭತ್ತಞ್ಚ ಪೇತಸ್ಸ। ಪೀತಕಞ್ಚ ಯುಗಂ ಅದಾ॥|
    count |೩೯೦|
      block |ನಾವಾಯ ತಿಟ್ಠಮಾನಾಯ। ಕಪ್ಪಕಸ್ಸ ಅದಾಪಯಿ।|
      block |ಕಪ್ಪಕಸ್ಸ ಪದಿನ್ನಮ್ಹಿ। ಠಾನೇ ಪೇತಸ್ಸ ದಿಸ್ಸಥ॥|
    count |೩೯೧|
      block |ತತೋ ಸುವತ್ಥವಸನೋ। ಮಾಲಧಾರೀ ಅಲಙ್ಕತೋ।|
      block |ಠಾನೇ ಠಿತಸ್ಸ ಪೇತಸ್ಸ। ದಕ್ಖಿಣಾ ಉಪಕಪ್ಪಥ।|
      block |ತಸ್ಮಾ ದಜ್ಜೇಥ ಪೇತಾನಂ। ಅನುಕಮ್ಪಾಯ ಪುನಪ್ಪುನಂ॥|
    count |೩೯೨|
      block |ಸಾತುನ್ನವಸನಾ ಏಕೇ। ಅಞ್ಞೇ ಕೇಸನಿವಾಸನಾ।|
      block |ಪೇತಾ ಭತ್ತಾಯ ಗಚ್ಛನ್ತಿ। ಪಕ್ಕಮನ್ತಿ ದಿಸೋದಿಸಂ॥|
    count |೩೯೩|
      block |ದೂರೇ ಏಕೇ ಪಧಾವಿತ್ವಾ। ಅಲದ್ಧಾವ ನಿವತ್ತರೇ।|
      block |ಛಾತಾ ಪಮುಚ್ಛಿತಾ ಭನ್ತಾ। ಭೂಮಿಯಂ ಪಟಿಸುಮ್ಭಿತಾ॥|
    count |೩೯೪|
      block |ತೇ ಚ ತತ್ಥ ಪಪತಿತಾ। ಭೂಮಿಯಂ ಪಟಿಸುಮ್ಭಿತಾ।|
      block |ಪುಬ್ಬೇ ಅಕತಕಲ್ಯಾಣಾ। ಅಗ್ಗಿದಡ್ಢಾವ ಆತಪೇ॥|
    count |೩೯೫|
      block |ಮಯಂ ಪುಬ್ಬೇ ಪಾಪಧಮ್ಮಾ। ಘರಣೀ ಕುಲಮಾತರೋ।|
      block |ಸನ್ತೇಸು ದೇಯ್ಯಧಮ್ಮೇಸು। ದೀಪಂ ನಾಕಮ್ಹ ಅತ್ತನೋ॥|
    count |೩೯೬|
      block |ಪಹೂತಂ ಅನ್ನಪಾನಮ್ಪಿ। ಅಪಿಸ್ಸು ಅವಕಿರೀಯತಿ।|
      block |ಸಮ್ಮಗ್ಗತೇ ಪಬ್ಬಜಿತೇ। ನ ಚ ಕಿಞ್ಚಿ ಅದಮ್ಹಸೇ॥|
    count |೩೯೭|
      block |ಅಕಮ್ಮಕಾಮಾ ಅಲಸಾ। ಸಾದುಕಾಮಾ ಮಹಗ್ಘಸಾ।|
      block |ಆಲೋಪಪಿಣ್ಡದಾತಾರೋ। ಪಟಿಗ್ಗಹೇ ಪರಿಭಾಸಿಮ್ಹಸೇ॥|
    count |೩೯೮|
      block |ತೇ ಘರಾ ತಾ ಚ ದಾಸಿಯೋ। ತಾನೇವಾಭರಣಾನಿ ನೋ।|
      block |ತೇ ಅಞ್ಞೇ ಪರಿಚಾರೇನ್ತಿ। ಮಯಂ ದುಕ್ಖಸ್ಸ ಭಾಗಿನೋ॥|
    count |೩೯೯|
      block |ವೇಣೀ ವಾ ಅವಞ್ಞಾ ಹೋನ್ತಿ। ರಥಕಾರೀ ಚ ದುಬ್ಭಿಕಾ।|
      block |ಚಣ್ಡಾಲೀ ಕಪಣಾ ಹೋನ್ತಿ। ಕಪ್ಪಕಾ ಚ ಪುನಪ್ಪುನಂ॥|
    count |೪೦೦|
      block |ಯಾನಿ ಯಾನಿ ನಿಹೀನಾನಿ। ಕುಲಾನಿ ಕಪಣಾನಿ ಚ।|
      block |ತೇಸು ತೇಸ್ವೇವ ಜಾಯನ್ತಿ। ಏಸಾ ಮಚ್ಛರಿನೋ ಗತಿ॥|
    count |೪೦೧|
      block |ಪುಬ್ಬೇ ಚ ಕತಕಲ್ಯಾಣಾ। ದಾಯಕಾ ವೀತಮಚ್ಛರಾ।|
      block |ಸಗ್ಗಂ ತೇ ಪರಿಪೂರೇನ್ತಿ। ಓಭಾಸೇನ್ತಿ ಚ ನನ್ದನಂ॥|
    count |೪೦೨|
      block |ವೇಜಯನ್ತೇ ಚ ಪಾಸಾದೇ। ರಮಿತ್ವಾ ಕಾಮಕಾಮಿನೋ।|
      block |ಉಚ್ಚಾಕುಲೇಸು ಜಾಯನ್ತಿ। ಸಭೋಗೇಸು ತತೋ ಚುತಾ॥|
    count |೪೦೩|
      block |ಕೂಟಾಗಾರೇ ಚ ಪಾಸಾದೇ। ಪಲ್ಲಙ್ಕೇ ಗೋನಕತ್ಥತೇ।|
      block |ಬೀಜಿತಙ್ಗಾ ಮೋರಹತ್ಥೇಹಿ। ಕುಲೇ ಜಾತಾ ಯಸಸ್ಸಿನೋ॥|
    count |೪೦೪|
      block |ಅಙ್ಕತೋ ಅಙ್ಕಂ ಗಚ್ಛನ್ತಿ। ಮಾಲಧಾರೀ ಅಲಙ್ಕತಾ।|
      block |ಧಾತಿಯೋ ಉಪತಿಟ್ಠನ್ತಿ। ಸಾಯಂ ಪಾತಂ ಸುಖೇಸಿನೋ॥|
    count |೪೦೫|
      block |ನಯಿದಂ ಅಕತಪುಞ್ಞಾನಂ। ಕತಪುಞ್ಞಾನಮೇವಿದಂ।|
      block |ಅಸೋಕಂ ನನ್ದನಂ ರಮ್ಮಂ। ತಿದಸಾನಂ ಮಹಾವನಂ॥|
    count |೪೦೬|
      block |ಸುಖಂ ಅಕತಪುಞ್ಞಾನಂ। ಇಧ ನತ್ಥಿ ಪರತ್ಥ ಚ।|
      block |ಸುಖಞ್ಚ ಕತಪುಞ್ಞಾನಂ। ಇಧ ಚೇವ ಪರತ್ಥ ಚ॥|
    count |೪೦೭|
      block |ತೇಸಂ ಸಹಬ್ಯಕಾಮಾನಂ। ಕತ್ತಬ್ಬಂ ಕುಸಲಂ ಬಹುಂ।|
      block |ಕತಪುಞ್ಞಾ ಹಿ ಮೋದನ್ತಿ। ಸಗ್ಗೇ ಭೋಗಸಮಙ್ಗಿನೋತಿ॥|
    stand |ಅಭಿಜ್ಜಮಾನಪೇತವತ್ಥು ಪಠಮಂ।|
  block |೨॥ ಸಾಣವಾಸೀಥೇರಪೇತವತ್ಥು|
    count |೪೦೮|
      block |ಕುಣ್ಡಿನಾಗರಿಯೋ ಥೇರೋ। ಸಾಣವಾಸಿ ನಿವಾಸಿಕೋ।|
      block |ಪೋಟ್ಠಪಾದೋತಿ ನಾಮೇನ। ಸಮಣೋ ಭಾವಿತಿನ್ದ್ರಿಯೋ॥|
    count |೪೦೯|
      block |ತಸ್ಸ ಮಾತಾ ಪಿತಾ ಭಾತಾ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾ॥|
    count |೪೧೦|
      block |ತೇ ದುಗ್ಗತಾ ಸೂಚಿಕಟ್ಟಾ। ಕಿಲನ್ತಾ ನಗ್ಗಿನೋ ಕಿಸಾ।|
      block |ಉತ್ತಸನ್ತಾ ಮಹತ್ತಾಸಾ। ನ ದಸ್ಸೇನ್ತಿ ಕುರೂರಿನೋ॥|
    count |೪೧೧|
      block |ತಸ್ಸ ಭಾತಾ ವಿತರಿತ್ವಾ। ನಗ್ಗೋ ಏಕಪಥೇಕಕೋ।|
      block |ಚತುಕುಣ್ಡಿಕೋ ಭವಿತ್ವಾನ। ಥೇರಸ್ಸ ದಸ್ಸಯೀತುಮಂ॥|
    count |೪೧೨|
      block |ಥೇರೋ ಚಾಮನಸಿಕತ್ವಾ। ತುಣ್ಹೀಭೂತೋ ಅತಿಕ್ಕಮಿ।|
      block |ಸೋ ಚ ವಿಞ್ಞಾಪಯೀ ಥೇರಂ। ಭಾತಾ ಪೇತಗತೋ ಅಹಂ॥|
    count |೪೧೩|
      block |ಮಾತಾ ಪಿತಾ ಚ ತೇ ಭನ್ತೇ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾ॥|
    count |೪೧೪|
      block |ತೇ ದುಗ್ಗತಾ ಸೂಚಿಕಟ್ಟಾ। ಕಿಲನ್ತಾ ನಗ್ಗಿನೋ ಕಿಸಾ।|
      block |ಉತ್ತಸನ್ತಾ ಮಹತ್ತಾಸಾ। ನ ದಸ್ಸೇನ್ತಿ ಕುರೂರಿನೋ॥|
    count |೪೧೫|
      block |ಅನುಕಮ್ಪಸ್ಸು ಕಾರುಣಿಕೋ। ದತ್ವಾ ಅನ್ವಾದಿಸಾಹಿ ನೋ।|
      block |ತವ ದಿನ್ನೇನ ದಾನೇನ। ಯಾಪೇಸ್ಸನ್ತಿ ಕುರೂರಿನೋತಿ॥|
    count |೪೧೬|
      block |ಥೇರೋ ಚರಿತ್ವಾ ಪಿಣ್ಡಾಯ। ಭಿಕ್ಖೂ ಅಞ್ಞೇ ಚ ದ್ವಾದಸ।|
      block |ಏಕಜ್ಝಂ ಸನ್ನಿಪತಿಂಸು। ಭತ್ತವಿಸ್ಸಗ್ಗಕಾರಣಾ॥|
    count |೪೧೭|
      block |ಥೇರೋ ಸಬ್ಬೇವ ತೇ ಆಹ। ಯಥಾಲದ್ಧಂ ದದಾಥ ಮೇ।|
      block |ಸಙ್ಘಭತ್ತಂ ಕರಿಸ್ಸಾಮಿ। ಅನುಕಮ್ಪಾಯ ಞಾತಿನಂ॥|
    count |೪೧೮|
      block |ನಿಯ್ಯಾದಯಿಂಸು ಥೇರಸ್ಸ। ಥೇರೋ ಸಙ್ಘಂ ನಿಮನ್ತಯಿ।|
      block |ದತ್ವಾ ಅನ್ವಾದಿಸಿ ಥೇರೋ। ಮಾತು ಪಿತು ಚ ಭಾತುನೋ।|
      block |ಇದಂ ಮೇ ಞಾತೀನಂ ಹೋತು। ಸುಖಿತಾ ಹೋನ್ತು ಞಾತಯೋ॥|
    count |೪೧೯|
      block |ಸಮನನ್ತರಾನುದ್ದಿಟ್ಠೇ। ಭೋಜನಂ ಉದಪಜ್ಜಥ।|
      block |ಸುಚಿಂ ಪಣೀತಂ ಸಮ್ಪನ್ನಂ। ಅನೇಕರಸಬ್ಯಞ್ಜನಂ॥|
    count |೪೨೦|
      block |ತತೋ ಉದ್ದಸ್ಸಯೀ ಭಾತಾ। ವಣ್ಣವಾ ಬಲವಾ ಸುಖೀ।|
      block |ಪಹೂತಂ ಭೋಜನಂ ಭನ್ತೇ। ಪಸ್ಸ ನಗ್ಗಾಮ್ಹಸೇ ಮಯಂ।|
      block |ತಥಾ ಭನ್ತೇ ಪರಕ್ಕಮ। ಯಥಾ ವತ್ಥಂ ಲಭಾಮಸೇತಿ॥|
    count |೪೨೧|
      block |ಥೇರೋ ಸಙ್ಕಾರಕೂಟಮ್ಹಾ। ಉಚ್ಚಿನಿತ್ವಾನ ನನ್ತಕೇ।|
      block |ಪಿಲೋತಿಕಂ ಪಟಂ ಕತ್ವಾ। ಸಙ್ಘೇ ಚಾತುದ್ದಿಸೇ ಅದಾ॥|
    count |೪೨೨|
      block |ದತ್ವಾ ಅನ್ವಾದಿಸೀ ಥೇರೋ। ಮಾತು ಪಿತು ಚ ಭಾತುನೋ।|
      block |ಇದಂ ಮೇ ಞಾತೀನಂ ಹೋತು। ಸುಖಿತಾ ಹೋನ್ತು ಞಾತಯೋ॥|
    count |೪೨೩|
      block |ಸಮನನ್ತರಾನುದ್ದಿಟ್ಠೇ। ವತ್ಥಾನಿ ಉದಪಜ್ಜಿಸುಂ।|
      block |ತತೋ ಸುವತ್ಥವಸನೋ। ಥೇರಸ್ಸ ದಸ್ಸಯೀತುಮಂ॥|
    count |೪೨೪|
      block |ಯಾವತಾ ನನ್ದರಾಜಸ್ಸ। ವಿಜಿತಸ್ಮಿಂ ಪಟಿಚ್ಛದಾ।|
      block |ತತೋ ಬಹುತರಾ ಭನ್ತೇ। ವತ್ಥಾನಚ್ಛಾದನಾನಿ ನೋ॥|
    count |೪೨೫|
      block |ಕೋಸೇಯ್ಯಕಮ್ಬಲೀಯಾನಿ। ಖೋಮ ಕಪ್ಪಾಸಿಕಾನಿ ಚ।|
      block |ವಿಪುಲಾ ಚ ಮಹಗ್ಘಾ ಚ। ತೇಪಾಕಾಸೇವಲಮ್ಬರೇ॥|
    count |೪೨೬|
      block |ತೇ ಮಯಂ ಪರಿದಹಾಮ। ಯಂ ಯಂ ಹಿ ಮನಸೋ ಪಿಯಂ।|
      block |ತಥಾ ಭನ್ತೇ ಪರಕ್ಕಮ। ಯಥಾ ಗೇಹಂ ಲಭಾಮಸೇತಿ॥|
    count |೪೨೭|
      block |ಥೇರೋ ಪಣ್ಣಕುಟಿಂ ಕತ್ವಾ। ಸಙ್ಘೇ ಚಾತುದ್ದಿಸೇ ಅದಾ।|
      block |ದತ್ವಾ ಅನ್ವಾದಿಸೀ ಥೇರೋ। ಮಾತು ಪಿತು ಚ ಭಾತುನೋ।|
      block |ಇದಂ ಮೇ ಞಾತೀನಂ ಹೋತು। ಸುಖಿತಾ ಹೋನ್ತು ಞಾತಯೋ॥|
    count |೪೨೮|
      block |ಸಮನನ್ತರಾನುದ್ದಿಟ್ಠೇ। ಘರಾನಿ ಉದಪಜ್ಜಿಸುಂ।|
      block |ಕೂಟಾಗಾರನಿವೇಸನಾ। ವಿಭತ್ತಾ ಭಾಗಸೋ ಮಿತಾ॥|
    count |೪೨೯|
      block |ನ ಮನುಸ್ಸೇಸು ಈದಿಸಾ। ಯಾದಿಸಾ ನೋ ಘರಾ ಇಧ।|
      block |ಅಪಿ ದಿಬ್ಬೇಸು ಯಾದಿಸಾ। ತಾದಿಸಾ ನೋ ಘರಾ ಇಧ॥|
    count |೪೩೦|
      block |ದದ್ದಲ್ಲಮಾನಾ ಆಭೇನ್ತಿ। ಸಮನ್ತಾ ಚತುರೋ ದಿಸಾ।|
      block |ತಥಾ ಭನ್ತೇ ಪರಕ್ಕಮ। ಯಥಾ ಪಾನೀಯಂ ಲಭಾಮಸೇತಿ॥|
    count |೪೩೧|
      block |ಥೇರೋ ಕರಣಂ ಪೂರೇತ್ವಾ। ಸಙ್ಘೇ ಚಾತುದ್ದಿಸೇ ಅದಾ।|
      block |ದತ್ವಾ ಅನ್ವಾದಿಸೀ ಥೇರೋ। ಮಾತು ಪಿತು ಚ ಭಾತುನೋ।|
      block |ಇದಂ ಮೇ ಞಾತೀನಂ ಹೋತು। ಸುಖಿತಾ ಹೋನ್ತು ಞಾತಯೋ॥|
    count |೪೩೨|
      block |ಸಮನನ್ತರಾನುದ್ದಿಟ್ಠೇ। ಪಾನೀಯಂ ಉದಪಜ್ಜಥ।|
      block |ಗಮ್ಭೀರಾ ಚತುರಸ್ಸಾ ಚ। ಪೋಕ್ಖರಞ್ಞೋ ಸುನಿಮ್ಮಿತಾ॥|
    count |೪೩೩|
      block |ಸೀತೋದಿಕಾ ಸುಪ್ಪತಿತ್ಥಾ। ಸೀತಾ ಅಪ್ಪಟಿಗನ್ಧಿಯಾ।|
      block |ಪದುಮುಪ್ಪಲಸಞ್ಛನ್ನಾ। ವಾರಿಕಿಞ್ಜಕ್ಖಪೂರಿತಾ॥|
    count |೪೩೪|
      block |ತತ್ಥ ನ್ಹತ್ವಾ ಪಿವಿತ್ವಾ ಚ। ಥೇರಸ್ಸ ಪಟಿದಸ್ಸಯುಂ।|
      block |ಪಹೂತಂ ಪಾನೀಯಂ ಭನ್ತೇ। ಪಾದಾ ದುಕ್ಖಾ ಫಲನ್ತಿ ನೋ॥|
    count |೪೩೫|
      block |ಆಹಿಣ್ಡಮಾನಾ ಖಞ್ಜಾಮ। ಸಕ್ಖರೇ ಕುಸಕಣ್ಟಕೇ।|
      block |ತಥಾ ಭನ್ತೇ ಪರಕ್ಕಮ। ಯಥಾ ಯಾನಂ ಲಭಾಮಸೇತಿ॥|
    count |೪೩೬|
      block |ಥೇರೋ ಸಿಪಾಟಿಕಂ ಲದ್ಧಾ। ಸಙ್ಘೇ ಚಾತುದ್ದಿಸೇ ಅದಾ।|
      block |ದತ್ವಾ ಅನ್ವಾದಿಸೀ ಥೇರೋ। ಮಾತು ಪಿತು ಚ ಭಾತುನೋ।|
      block |ಇದಂ ಮೇ ಞಾತೀನಂ ಹೋತು। ಸುಖಿತಾ ಹೋನ್ತು ಞಾತಯೋ॥|
    count |೪೩೭|
      block |ಸಮನನ್ತರಾನುದ್ದಿಟ್ಠೇ। ಪೇತಾ ರಥೇನ ಮಾಗಮುಂ।|
      block |ಅನುಕಮ್ಪಿತಮ್ಹ ಭದನ್ತೇ। ಭತ್ತೇನಚ್ಛಾದನೇನ ಚ॥|
    count |೪೩೮|
      block |ಘರೇನ ಪಾನೀಯದಾನೇನ। ಯಾನದಾನೇನ ಚೂಭಯಂ।|
      block |ಮುನಿಂ ಕಾರುಣಿಕಂ ಲೋಕೇ। ಭನ್ತೇ ವನ್ದಿತುಮಾಗತಾತಿ॥|
    stand |ಸಾಣವಾಸೀಥೇರಪೇತವತ್ಥು ದುತಿಯಂ।|
  block |೩॥ ರಥಕಾರಪೇತಿವತ್ಥು|
    count |೪೩೯|
      block |ವೇಳುರಿಯಥಮ್ಭಂ ರುಚಿರಂ ಪಭಸ್ಸರಂ। ವಿಮಾನಮಾರುಯ್ಹ ಅನೇಕಚಿತ್ತಂ।|
      block |ತತ್ಥಚ್ಛಸಿ ದೇವಿ ಮಹಾನುಭಾವೇ। ಪಥದ್ಧನಿ ಪನ್ನರಸೇವ ಚನ್ದೋ॥|
    count |೪೪೦|
      block |ವಣ್ಣೋ ಚ ತೇ ಕನಕಸ್ಸ ಸನ್ನಿಭೋ। ಉತ್ತತ್ತರೂಪೋ ಭುಸ ದಸ್ಸನೇಯ್ಯೋ।|
      block |ಪಲ್ಲಙ್ಕಸೇಟ್ಠೇ ಅತುಲೇ ನಿಸಿನ್ನಾ। ಏಕಾ ತುವಂ ನತ್ಥಿ ಚ ತುಯ್ಹ ಸಾಮಿಕೋ॥|
    count |೪೪೧|
      block |ಇಮಾ ಚ ತೇ ಪೋಕ್ಖರಣೀ ಸಮನ್ತಾ। ಪಹೂತಮಲ್ಯಾ ಬಹುಪುಣ್ಡರೀಕಾ।|
      block |ಸುವಣ್ಣಚುಣ್ಣೇಹಿ ಸಮನ್ತಮೋತ್ಥತಾ। ನ ತತ್ಥ ಪಙ್ಕೋ ಪಣಕೋ ಚ ವಿಜ್ಜತಿ॥|
    count |೪೪೨|
      block |ಹಂಸಾ ಚಿಮೇ ದಸ್ಸನೀಯಾ ಮನೋರಮಾ। ಉದಕಸ್ಮಿಮನುಪರಿಯನ್ತಿ ಸಬ್ಬದಾ।|
      block |ಸಮಯ್ಯ ವಗ್ಗೂಪನದನ್ತಿ ಸಬ್ಬೇ। ಬಿನ್ದುಸ್ಸರಾ ದುನ್ದುಭೀನಂವ ಘೋಸೋ॥|
    count |೪೪೩|
      block |ದದ್ದಲ್ಲಮಾನಾ ಯಸಸಾ ಯಸಸ್ಸಿನೀ। ನಾವಾಯ ಚ ತ್ವಂ ಅವಲಮ್ಬ ತಿಟ್ಠಸಿ।|
      block |ಆಳಾರಪಮ್ಹೇ ಹಸಿತೇ ಪಿಯಂವದೇ। ಸಬ್ಬಙ್ಗಕಲ್ಯಾಣಿ ಭುಸಂ ವಿರೋಚಸಿ॥|
    count |೪೪೪|
      block |ಇದಂ ವಿಮಾನಂ ವಿರಜಂ ಸಮೇ ಠಿತಂ। ಉಯ್ಯಾನವನ್ತಂ ರತಿನನ್ದಿವಡ್ಢನಂ।|
      block |ಇಚ್ಛಾಮಹಂ ನಾರಿ ಅನೋಮದಸ್ಸನೇ। ತಯಾ ಸಹ ನನ್ದನೇ ಇಧ ಮೋದಿತುನ್ತಿ॥|
    count |೪೪೫|
      block |ಕರೋಹಿ ಕಮ್ಮಂ ಇಧ ವೇದನೀಯಂ। ಚಿತ್ತಞ್ಚ ತೇ ಇಧ ನಿಹಿತಂ ಭವತು।|
      block |ಕತ್ವಾನ ಕಮ್ಮಂ ಇಧ ವೇದನೀಯಂ। ಏವಂ ಮಮಂ ಲಚ್ಛಸಿ ಕಾಮಕಾಮಿನಿನ್ತಿ॥|
    count |೪೪೬|
      block |ಸಾಧೂತಿ ಸೋ ತಸ್ಸಾ ಪಟಿಸ್ಸುಣಿತ್ವಾ। ಅಕಾಸಿ ಕಮ್ಮಂ ತಹಿಂ ವೇದನೀಯಂ।|
      block |ಕತ್ವಾನ ಕಮ್ಮಂ ತಹಿಂ ವೇದನೀಯಂ। ಉಪಪಜ್ಜಿ ಸೋ ಮಾಣವೋ ತಸ್ಸಾ ಸಹಬ್ಯತನ್ತಿ॥|
    stand |ರಥಕಾರಪೇತಿವತ್ಥು ತತಿಯಂ।|
    stand |ಭಾಣವಾರಂ ದುತಿಯಂ ನಿಟ್ಠಿತಂ।|
  block |೪॥ ಭುಸಪೇತವತ್ಥು|
    count |೪೪೭|
      block |ಭುಸಾನಿ ಏಕೋ ಸಾಲಿಂ ಪುನಾಪರೋ। ಅಯಞ್ಚ ನಾರೀ ಸಕಮಂಸಲೋಹಿತಂ।|
      block |ತುವಞ್ಚ ಗೂಥಂ ಅಸುಚಿಂ ಅಕನ್ತಂ। ಪರಿಭುಞ್ಜಸಿ ಕಿಸ್ಸ ಅಯಂ ವಿಪಾಕೋತಿ॥|
    count |೪೪೮|
      block |ಅಯಂ ಪುರೇ ಮಾತರಂ ಹಿಂಸತಿ। ಅಯಂ ಪನ ಕೂಟವಾಣಿಜೋ।|
      block |ಅಯಂ ಮಂಸಾನಿ ಖಾದಿತ್ವಾ। ಮುಸಾವಾದೇನ ವಞ್ಚೇತಿ॥|
    count |೪೪೯|
      block |ಅಹಂ ಮನುಸ್ಸೇಸು ಮನುಸ್ಸಭೂತಾ। ಅಗಾರಿನೀ ಸಬ್ಬಕುಲಸ್ಸ ಇಸ್ಸರಾ।|
      block |ಸನ್ತೇಸು ಪರಿಗುಹಾಮಿ। ಮಾ ಚ ಕಿಞ್ಚಿ ಇತೋ ಅದಂ॥|
    count |೪೫೦|
      block |ಮುಸಾವಾದೇನ ಛಾದೇಮಿ। ನತ್ಥಿ ಏತಂ ಮಮ ಗೇಹೇ।|
      block |ಸಚೇ ಸನ್ತಂ ನಿಗುಹಾಮಿ। ಗೂಥೋ ಮೇ ಹೋತು ಭೋಜನಂ॥|
    count |೪೫೧|
      block |ತಸ್ಸ ಕಮ್ಮಸ್ಸ ವಿಪಾಕೇನ। ಮುಸಾವಾದಸ್ಸ ಚೂಭಯಂ।|
      block |ಸುಗನ್ಧಂ ಸಾಲಿನೋ ಭತ್ತಂ। ಗೂಥಂ ಮೇ ಪರಿವತ್ತತಿ॥|
    count |೪೫೨|
      block |ಅವಞ್ಝಾನಿ ಚ ಕಮ್ಮಾನಿ। ನ ಹಿ ಕಮ್ಮಂ ವಿನಸ್ಸತಿ।|
      block |ದುಗ್ಗನ್ಧಂ ಕಿಮಿನಂ ಮೀಳಂ। ಭುಞ್ಜಾಮಿ ಚ ಪಿವಾಮಿ ಚಾತಿ॥|
    stand |ಭುಸಪೇತವತ್ಥು ಚತುತ್ಥಂ।|
  block |೫॥ ಕುಮಾರಪೇತವತ್ಥು|
    count |೪೫೩|
      block |ಅಚ್ಛೇರರೂಪಂ ಸುಗತಸ್ಸ ಞಾಣಂ। ಸತ್ಥಾ ಯಥಾ ಪುಗ್ಗಲಂ ಬ್ಯಾಕಾಸಿ।|
      block |ಉಸ್ಸನ್ನಪುಞ್ಞಾಪಿ ಭವನ್ತಿ ಹೇಕೇ। ಪರಿತ್ತಪುಞ್ಞಾಪಿ ಭವನ್ತಿ ಹೇಕೇ॥|
    count |೪೫೪|
      block |ಅಯಂ ಕುಮಾರೋ ಸೀವಥಿಕಾಯ ಛಡ್ಡಿತೋ। ಅಙ್ಗುಟ್ಠಸ್ನೇಹೇನ ಯಾಪೇತಿ ರತ್ತಿಂ।|
      block |ನ ಯಕ್ಖಭೂತಾ ನ ಸರೀಸಪಾ ವಾ। ವಿಹೇಠಯೇಯ್ಯುಂ ಕತಪುಞ್ಞಂ ಕುಮಾರಂ॥|
    count |೪೫೫|
      block |ಸುನಖಾಪಿಮಸ್ಸ ಪಲಿಹಿಂಸು ಪಾದೇ। ಧಙ್ಕಾ ಸಿಙ್ಗಾಲಾ ಪರಿವತ್ತಯನ್ತಿ।|
      block |ಗಬ್ಭಾಸಯಂ ಪಕ್ಖಿಗಣಾ ಹರನ್ತಿ। ಕಾಕಾ ಪನ ಅಕ್ಖಿಮಲಂ ಹರನ್ತಿ॥|
    count |೪೫೬|
      block |ನಯಿಮಸ್ಸ ರಕ್ಖಂ ವಿದಹಿಂಸು ಕೇಚಿ। ನ ಓಸಧಂ ಸಾಸಪಧೂಪನಂ ವಾ।|
      block |ನಕ್ಖತ್ತಯೋಗಮ್ಪಿ ನ ಅಗ್ಗಹೇಸುಂ। ನ ಸಬ್ಬಧಞ್ಞಾನಿಪಿ ಆಕಿರಿಂಸು॥|
    count |೪೫೭|
      block |ಏತಾದಿಸಂ ಉತ್ತಮಕಿಚ್ಛಪತ್ತಂ। ರತ್ತಾಭತಂ ಸೀವಥಿಕಾಯ ಛಡ್ಡಿತಂ।|
      block |ನೋನೀತಪಿಣ್ಡಂವ ಪವೇಧಮಾನಂ। ಸಸಂಸಯಂ ಜೀವಿತಸಾವಸೇಸಂ॥|
    count |೪೫೮|
      block |ತಮದ್ದಸಾ ದೇವಮನುಸ್ಸಪೂಜಿತೋ। ದಿಸ್ವಾ ಚ ತಂ ಬ್ಯಾಕರಿ ಭೂರಿಪಞ್ಞೋ।|
      block |ಅಯಂ ಕುಮಾರೋ ನಗರಸ್ಸಿಮಸ್ಸ। ಅಗ್ಗಕುಲಿಕೋ ಭವಿಸ್ಸತಿ ಭೋಗತೋ ಚ॥|
    count |೪೫೯|
      block |ಕಿಸ್ಸ ವತಂ ಕಿಂ ಪನ ಬ್ರಹ್ಮಚರಿಯಂ। ಕಿಸ್ಸ ಸುಚಿಣ್ಣಸ್ಸ ಅಯಂ ವಿಪಾಕೋ।|
      block |ಏತಾದಿಸಂ ಬ್ಯಸನಂ ಪಾಪುಣಿತ್ವಾ। ತಂ ತಾದಿಸಂ ಪಚ್ಚನುಭೋಸ್ಸತಿದ್ಧಿನ್ತಿ॥|
    count |೪೬೦|
      block |ಬುದ್ಧಪಮುಖಸ್ಸ ಭಿಕ್ಖುಸಙ್ಘಸ್ಸ। ಪೂಜಂ ಅಕಾಸಿ ಜನತಾ ಉಳಾರಂ।|
      block |ತತ್ರಸ್ಸ ಚಿತ್ತಸ್ಸಹು ಅಞ್ಞಥತ್ತಂ। ವಾಚಂ ಅಭಾಸಿ ಫರುಸಂ ಅಸಬ್ಭಂ॥|
    count |೪೬೧|
      block |ಸೋ ತಂ ವಿತಕ್ಕಂ ಪವಿನೋದಯಿತ್ವಾ। ಪೀತಿಂ ಪಸಾದಂ ಪಟಿಲದ್ಧಾ ಪಚ್ಛಾ।|
      block |ತಥಾಗತಂ ಜೇತವನೇ ವಸನ್ತಂ। ಯಾಗುಯಾ ಉಪಟ್ಠಾಸಿ ಸತ್ತರತ್ತಂ॥|
    count |೪೬೨|
      block |ತಸ್ಸ ವತಂ ತಂ ಪನ ಬ್ರಹ್ಮಚರಿಯಂ। ತಸ್ಸ ಸುಚಿಣ್ಣಸ್ಸ ಅಯಂ ವಿಪಾಕೋ।|
      block |ಏತಾದಿಸಂ ಬ್ಯಸನಂ ಪಾಪುಣಿತ್ವಾ। ತಂ ತಾದಿಸಂ ಪಚ್ಚನುಭೋಸ್ಸತಿದ್ಧಿಂ॥|
    count |೪೬೩|
      block |ಠತ್ವಾನ ಸೋ ವಸ್ಸಸತಂ ಇಧೇವ। ಸಬ್ಬೇಹಿ ಕಾಮೇಹಿ ಸಮಙ್ಗಿಭೂತೋ।|
      block |ಕಾಯಸ್ಸ ಭೇದಾ ಅಭಿಸಮ್ಪರಾಯಂ। ಸಹಬ್ಯತಂ ಗಚ್ಛತಿ ವಾಸವಸ್ಸಾತಿ॥|
    stand |ಕುಮಾರಪೇತವತ್ಥು ಪಞ್ಚಮಂ।|
  block |೬॥ ಸೇರಿಣೀಪೇತವತ್ಥು|
    count |೪೬೪|
      block |ನಗ್ಗಾ ದುಬ್ಬಣ್ಣರೂಪಾಸಿ। ಕಿಸಾ ಧಮನಿಸನ್ಥತಾ।|
      block |ಉಪ್ಫಾಸುಲಿಕೇ ಕಿಸಿಕೇ। ಕಾ ನು ತ್ವಂ ಇಧ ತಿಟ್ಠಸೀತಿ॥|
    count |೪೬೫|
      block |ಅಹಂ ಭದನ್ತೇ ಪೇತೀಮ್ಹಿ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾತಿ॥|
    count |೪೬೬|
      block |ಕಿಂ ನು ಕಾಯೇನ ವಾಚಾಯ। ಮನಸಾ ಕುಕ್ಕಟಂ ಕತಂ।|
      block |ಕಿಸ್ಸ ಕಮ್ಮವಿಪಾಕೇನ। ಪೇತಲೋಕಂ ಇತೋ ಗತಾತಿ॥|
    count |೪೬೭|
      block |ಅನಾವಟೇಸು ತಿತ್ಥೇಸು। ವಿಚಿನಿಂ ಅಡ್ಢಮಾಸಕಂ।|
      block |ಸನ್ತೇಸು ದೇಯ್ಯಧಮ್ಮೇಸು। ದೀಪಂ ನಾಕಾಸಿಮತ್ತನೋ॥|
    count |೪೬೮|
      block |ನದಿಂ ಉಪೇಮಿ ತಸಿತಾ। ರಿತ್ತಕಾ ಪರಿವತ್ತತಿ।|
      block |ಛಾಯಂ ಉಪೇಮಿ ಉಣ್ಹೇಸು। ಆತಪೋ ಪರಿವತ್ತತಿ॥|
    count |೪೬೯|
      block |ಅಗ್ಗಿವಣ್ಣೋ ಚ ಮೇ ವಾತೋ। ಡಹನ್ತೋ ಉಪವಾಯತಿ।|
      block |ಏತಞ್ಚ ಭನ್ತೇ ಅರಹಾಮಿ। ಅಞ್ಞಞ್ಚ ಪಾಪಕಂ ತತೋ॥|
    count |೪೭೦|
      block |ಗನ್ತ್ವಾನ ಹತ್ಥಿನಿಂ ಪುರಂ। ವಜ್ಜೇಸಿ ಮಯ್ಹ ಮಾತರಂ।|
      block |ಧೀತಾ ಚ ತೇ ಮಯಾ ದಿಟ್ಠಾ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾ॥|
    count |೪೭೧|
      block |ಅತ್ಥಿ ಮೇ ಏತ್ಥ ನಿಕ್ಖಿತ್ತಂ। ಅನಕ್ಖಾತಞ್ಚ ತಂ ಮಯಾ।|
      block |ಚತ್ತಾರಿಸತಸಹಸ್ಸಾನಿ। ಪಲ್ಲಙ್ಕಸ್ಸ ಚ ಹೇಟ್ಠತೋ॥|
    count |೪೭೨|
      block |ತತೋ ಮೇ ದಾನಂ ದದತು। ತಸ್ಸಾ ಚ ಹೋತು ಜೀವಿಕಾ।|
      block |ದಾನಂ ದತ್ವಾ ಚ ಮೇ ಮಾತಾ। ದಕ್ಖಿಣಂ ಅನುದಿಚ್ಛತು।|
      block |ತದಾಹಂ ಸುಖಿತಾ ಹೇಸ್ಸಂ। ಸಬ್ಬಕಾಮಸಮಿದ್ಧಿನೀತಿ॥|
    count |೪೭೩|
      block |ಸಾಧೂತಿ ಸೋ ಪಟಿಸ್ಸುತ್ವಾ। ಗನ್ತ್ವಾನ ಹತ್ಥಿನಿಂ ಪುರಂ।|
      block |ಧೀತಾ ಚ ತೇ ಮಯಾ ದಿಟ್ಠಾ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾ॥|
    block |ಅವೋಚ ತಸ್ಸಾ ಮಾತರಂ|
    count |೪೭೪|
      block |ಸಾ ಮಂ ತತ್ಥ ಸಮಾದಪೇಸಿ। ವಜ್ಜೇಸಿ ಮಯ್ಹ ಮಾತರಂ।|
      block |ಧೀತಾ ಚ ತೇ ಮಯಾ ದಿಟ್ಠಾ। ದುಗ್ಗತಾ ಯಮಲೋಕಿಕಾ।|
      block |ಪಾಪಕಮ್ಮಂ ಕರಿತ್ವಾನ। ಪೇತಲೋಕಂ ಇತೋ ಗತಾ॥|
    count |೪೭೫|
      block |ಅತ್ಥಿ ಚ ಮೇ ಏತ್ಥ ನಿಕ್ಖಿತ್ತಂ। ಅನಕ್ಖಾತಞ್ಚ ತಂ ಮಯಾ।|
      block |ಚತ್ತಾರಿಸತಸಹಸ್ಸಾನಿ। ಪಲ್ಲಙ್ಕಸ್ಸ ಚ ಹೇಟ್ಠತೋ॥|
    count |೪೭೬|
      block |ತತೋ ಮೇ ದಾನಂ ದದತು। ತಸ್ಸಾ ಚ ಹೋತು ಜೀವಿಕಾ।|
      block |ದಾನಂ ದತ್ವಾ ಚ ಮೇ ಮಾತಾ। ದಕ್ಖಿಣಂ ಅನುದಿಚ್ಛತು।|
      block |ತದಾ ಸಾ ಸುಖಿತಾ ಹೇಸ್ಸಂ। ಸಬ್ಬಕಾಮಸಮಿದ್ಧಿನೀತಿ॥|
    count |೪೭೭|
      block |ತತೋ ಹಿ ಸಾ ದಾನಮದಾ। ತಸ್ಸಾ ದಕ್ಖಿಣಮಾದಿಸೀ।|
      block |ಪೇತೀ ಚ ಸುಖಿತಾ ಆಸಿ। ತಸ್ಸಾ ಚಾಸಿ ಸುಜೀವಿಕಾತಿ॥|
    stand |ಸೇರಿಣೀಪೇತವತ್ಥು ಛಟ್ಠಂ।|
  block |೭॥ ಮಿಗಲುದ್ದಕಪೇತವತ್ಥು|
    count |೪೭೮|
      block |ನರನಾರಿಪುರಕ್ಖತೋ ಯುವಾ। ರಜನೀಯೇಹಿ ಕಾಮಗುಣೇಹಿ ಸೋಭಸಿ।|
      block |ದಿವಸಂ ಅನುಭೋಸಿ ಕಾರಣಂ। ಕಿಮಕಾಸಿ ಪುರಿಮಾಯ ಜಾತಿಯಾತಿ॥|
    count |೪೭೯|
      block |ಅಹಂ ರಾಜಗಹೇ ರಮ್ಮೇ। ರಮಣೀಯೇ ಗಿರಿಬ್ಬಜೇ।|
      block |ಮಿಗಲುದ್ದೋ ಪುರೇ ಆಸಿಂ। ಲೋಹಿತಪಾಣಿ ದಾರುಣೋ॥|
    count |೪೮೦|
      block |ಅವಿರೋಧಕರೇಸು ಪಾಣಿಸು। ಪುಥುಸತ್ತೇಸು ಪದುಟ್ಠಮಾನಸೋ।|
      block |ವಿಚರಿಂ ಅತಿದಾರುಣೋ ಸದಾ। ಪರಹಿಂಸಾಯ ರತೋ ಅಸಞ್ಞತೋ॥|
    count |೪೮೧|
      block |ತಸ್ಸ ಮೇ ಸಹಾಯೋ ಸುಹದಯೋ। ಸದ್ಧೋ ಆಸಿ ಉಪಾಸಕೋ।|
      block |ಸೋಪಿ ಮಂ ಅನುಕಮ್ಪನ್ತೋ। ನಿವಾರೇಸಿ ಪುನಪ್ಪುನಂ॥|
    count |೪೮೨|
      block |ಮಾಕಾಸಿ ಪಾಪಕಂ ಕಮ್ಮಂ। ಮಾ ತಾತ ದುಗ್ಗತಿಂ ಅಗಾ।|
      block |ಸಚೇ ಇಚ್ಛಸಿ ಪೇಚ್ಚ ಸುಖಂ। ವಿರಮ ಪಾಣವಧಾ ಅಸಂಯಮಾ॥|
    count |೪೮೩|
      block |ತಸ್ಸಾಹಂ ವಚನಂ ಸುತ್ವಾ। ಸುಖಕಾಮಸ್ಸ ಹಿತಾನುಕಮ್ಪಿನೋ।|
      block |ನಾಕಾಸಿಂ ಸಕಲಾನುಸಾಸನಿಂ। ಚಿರಪಾಪಾಭಿರತೋ ಅಬುದ್ಧಿಮಾ॥|
    count |೪೮೪|
      block |ಸೋ ಮಂ ಪುನ ಭೂರಿಸುಮೇಧಸೋ। ಅನುಕಮ್ಪಾಯ ಸಂಯಮೇ ನಿವೇಸಯಿ।|
      block |ಸಚೇ ದಿವಾ ಹನಸಿ ಪಾಣಿನೋ। ಅಥ ತೇ ರತ್ತಿಂ ಭವತು ಸಂಯಮೋ॥|
    count |೪೮೫|
      block |ಸ್ವಾಹಂ ದಿವಾ ಹನಿತ್ವಾ ಪಾಣಿನೋ। ವಿರತೋ ರತ್ತಿಮಹೋಸಿ ಸಞ್ಞತೋ।|
      block |ರತ್ತಾಹಂ ಪರಿಚಾರೇಮಿ। ದಿವಾ ಖಜ್ಜಾಮಿ ದುಗ್ಗತೋ॥|
    count |೪೮೬|
      block |ತಸ್ಸ ಕಮ್ಮಸ್ಸ ಕುಸಲಸ್ಸ। ಅನುಭೋಮಿ ರತ್ತಿಂ ಅಮಾನುಸಿಂ।|
      block |ದಿವಾ ಪಟಿಹತಾವ ಕುಕ್ಕುರಾ। ಉಪಧಾವನ್ತಿ ಸಮನ್ತಾ ಖಾದಿತುಂ॥|
    count |೪೮೭|
      block |ಯೇ ಚ ತೇ ಸತತಾನುಯೋಗಿನೋ। ಧುವಂ ಪಯುತ್ತಾ ಸುಗತಸ್ಸ ಸಾಸನೇ।|
      block |ಮಞ್ಞಾಮಿ ತೇ ಅಮತಮೇವ ಕೇವಲಂ। ಅಧಿಗಚ್ಛನ್ತಿ ಪದಂ ಅಸಙ್ಖತನ್ತಿ॥|
    stand |ಮಿಗಲುದ್ದಕಪೇತವತ್ಥು ಸತ್ತಮಂ।|
  block |೮॥ ದುತಿಯಮಿಗಲುದ್ದಕಪೇತವತ್ಥು|
    count |೪೮೮|
      block |ಕೂಟಾಗಾರೇ ಚ ಪಾಸಾದೇ। ಪಲ್ಲಙ್ಕೇ ಗೋನಕತ್ಥತೇ।|
      block |ಪಞ್ಚಙ್ಗಿಕೇನ ತುರಿಯೇನ। ರಮಸಿ ಸುಪ್ಪವಾದಿತೇ॥|
    count |೪೮೯|
      block |ತತೋ ರತ್ಯಾ ವಿವಸಾನೇ। ಸೂರಿಯುಗ್ಗಮನಂ ಪತಿ।|
      block |ಅಪವಿದ್ಧೋ ಸುಸಾನಸ್ಮಿಂ। ಬಹುದುಕ್ಖಂ ನಿಗಚ್ಛಸಿ॥|
    count |೪೯೦|
      block |ಕಿಂ ನು ಕಾಯೇನ ವಾಚಾಯ। ಮನಸಾ ದುಕ್ಕಟಂ ಕತಂ।|
      block |ಕಿಸ್ಸ ಕಮ್ಮವಿಪಾಕೇನ। ಇದಂ ದುಕ್ಖಂ ನಿಗಚ್ಛಸಿ॥|
    count |೪೯೧|
      block |ಅಹಂ ರಾಜಗಹೇ ರಮ್ಮೇ। ರಮಣೀಯೇ ಗಿರಿಬ್ಬಜೇ।|
      block |ಮಿಗಲುದ್ದೋ ಪುರೇ ಆಸಿಂ। ಲುದ್ದೋ ಚಾಸಿಮಸಞ್ಞತೋ॥|
    count |೪೯೨|
      block |ತಸ್ಸ ಮೇ ಸಹಾಯೋ ಸುಹದಯೋ। ಸದ್ಧೋ ಆಸಿ ಉಪಾಸಕೋ।|
      block |ತಸ್ಸ ಕುಲುಪಕೋ ಭಿಕ್ಖು। ಆಸಿ ಗೋತಮಸಾವಕೋ।|
      block |ಸೋಪಿ ಮಂ ಅನುಕಮ್ಪನ್ತೋ। ನಿವಾರೇಸಿ ಪುನಪ್ಪುನಂ॥|
    count |೪೯೩|
      block |ಮಾಕಾಸಿ ಪಾಪಕಂ ಕಮ್ಮಂ। ಮಾ ತಾತ ದುಗ್ಗತಿಂ ಅಗಾ।|
      block |ಸಚೇ ಇಚ್ಛಸಿ ಪೇಚ್ಚ ಸುಖಂ। ವಿರಮ ಪಾಣವಧಾ ಅಸಂಯಮಾ॥|
    count |೪೯೪|
      block |ತಸ್ಸಾಹಂ ವಚನಂ ಸುತ್ವಾ। ಸುಖಕಾಮಸ್ಸ ಹಿತಾನುಕಮ್ಪಿನೋ।|
      block |ನಾಕಾಸಿಂ ಸಕಲಾನುಸಾಸನಿಂ। ಚಿರಪಾಪಾಭಿರತೋ ಅಬುದ್ಧಿಮಾ॥|
    count |೪೯೫|
      block |ಸೋ ಮಂ ಪುನ ಭೂರಿಸುಮೇಧಸೋ। ಅನುಕಮ್ಪಾಯ ಸಂಯಮೇ ನಿವೇಸಯಿ।|
      block |ಸಚೇ ದಿವಾ ಹನಸಿ ಪಾಣಿನೋ। ಅಥ ತೇ ರತ್ತಿಂ ಭವತು ಸಂಯಮೋ॥|
    count |೪೯೬|
      block |ಸ್ವಾಹಂ ದಿವಾ ಹನಿತ್ವಾ ಪಾಣಿನೋ। ವಿರತೋ ರತ್ತಿಮಹೋಸಿ ಸಞ್ಞತೋ।|
      block |ರತ್ತಾಹಂ ಪರಿಚಾರೇಮಿ। ದಿವಾ ಖಜ್ಜಾಮಿ ದುಗ್ಗತೋ॥|
    count |೪೯೭|
      block |ತಸ್ಸ ಕಮ್ಮಸ್ಸ ಕುಸಲಸ್ಸ। ಅನುಭೋಮಿ ರತ್ತಿಂ ಅಮಾನುಸಿಂ।|
      block |ದಿವಾ ಪಟಿಹತಾವ ಕುಕ್ಕುರಾ। ಉಪಧಾವನ್ತಿ ಸಮನ್ತಾ ಖಾದಿತುಂ॥|
    count |೪೯೮|
      block |ಯೇ ಚ ತೇ ಸತತಾನುಯೋಗಿನೋ। ಧುವಂ ಪಯುತ್ತಾ ಸುಗತಸ್ಸ ಸಾಸನೇ।|
      block |ಮಞ್ಞಾಮಿ ತೇ ಅಮತಮೇವ ಕೇವಲಂ। ಅಧಿಗಚ್ಛನ್ತಿ ಪದಂ ಅಸಙ್ಖತನ್ತಿ॥|
    stand |ದುತಿಯಮಿಗಲುದ್ದಕಪೇತವತ್ಥು ಅಟ್ಠಮಂ।|
  block |೯॥ ಕೂಟವಿನಿಚ್ಛಯಿಕಪೇತವತ್ಥು|
    count |೪೯೯|
      block |ಮಾಲೀ ಕಿರಿಟೀ ಕಾಯೂರೀ। ಗತ್ತಾ ತೇ ಚನ್ದನುಸ್ಸದಾ।|
      block |ಪಸನ್ನಮುಖವಣ್ಣೋಸಿ। ಸೂರಿಯವಣ್ಣೋವ ಸೋಭಸಿ॥|
    count |೫೦೦|
      block |ಅಮಾನುಸಾ ಪಾರಿಸಜ್ಜಾ। ಯೇ ತೇಮೇ ಪರಿಚಾರಕಾ।|
      block |ದಸ ಕಞ್ಞಾಸಹಸ್ಸಾನಿ। ಯಾ ತೇಮಾ ಪರಿಚಾರಿಕಾ।|
      block |ತಾ ಕಮ್ಬುಕಾಯೂರಧರಾ। ಕಞ್ಚನಾವೇಳಭೂಸಿತಾ॥|
    count |೫೦೧|
      block |ಮಹಾನುಭಾವೋಸಿ ತುವಂ। ಲೋಮಹಂಸನರೂಪವಾ।|
      block |ಪಿಟ್ಠಿಮಂಸಾನಿ ಅತ್ತನೋ। ಸಾಮಂ ಉಕ್ಕಚ್ಚ ಖಾದಸಿ॥|
    count |೫೦೨|
      block |ಕಿಂ ನು ಕಾಯೇನ ವಾಚಾಯ। ಮನಸಾ ದುಕ್ಕುಟಂ ಕತಂ।|
      block |ಕಿಸ್ಸ ಕಮ್ಮವಿಪಾಕೇನ। ಪಿಟ್ಠಿಮಂಸಾನಿ ಅತ್ತನೋ।|
      block |ಸಾಮಂ ಉಕ್ಕಚ್ಚ ಖಾದಸೀತಿ॥|
    count |೫೦೩|
      block |ಅತ್ತನೋಹಂ ಅನತ್ಥಾಯ। ಜೀವಲೋಕೇ ಅಚಾರಿಸಂ।|
      block |ಪೇಸುಞ್ಞಮುಸಾವಾದೇನ। ನಿಕತಿವಞ್ಚನಾಯ ಚ॥|
    count |೫೦೪|
      block |ತತ್ಥಾಹಂ ಪರಿಸಂ ಗನ್ತ್ವಾ। ಸಚ್ಚಕಾಲೇ ಉಪಟ್ಠಿತೇ।|
      block |ಅತ್ಥಂ ಧಮ್ಮಂ ನಿರಾಕತ್ವಾ। ಅಧಮ್ಮಮನುವತ್ತಿಸಂ॥|
    count |೫೦೫|
      block |ಏವಂ ಸೋ ಖಾದತತ್ತಾನಂ। ಯೋ ಹೋತಿ ಪಿಟ್ಠಿಮಂಸಿಕೋ।|
      block |ಯಥಾಹಂ ಅಜ್ಜ ಖಾದಾಮಿ। ಪಿಟ್ಠಿಮಂಸಾನಿ ಅತ್ತನೋ॥|
    count |೫೦೬|
      block |ತಯಿದಂ ತಯಾ ನಾರದ ಸಾಮಂ ದಿಟ್ಠಂ। ಅನುಕಮ್ಪಕಾ ಯೇ ಕುಸಲಾ ವದೇಯ್ಯುಂ।|
      block |ಮಾ ಪೇಸುಣಂ ಮಾ ಚ ಮುಸಾ ಅಭಾಣಿ। ಮಾ ಖೋಸಿ ಪಿಟ್ಠಿಮಂಸಿಕೋ ತುವನ್ತಿ॥|
    stand |ಕೂಟವಿನಿಚ್ಛಯಿಕಪೇತವತ್ಥು ನವಮಂ।|
  block |೧೦॥ ಧಾತುವಿವಣ್ಣಪೇತವತ್ಥು|
    count |೫೦೭|
      block |ಅನ್ತಲಿಕ್ಖಸ್ಮಿಂ ತಿಟ್ಠನ್ತೋ। ದುಗ್ಗನ್ಧೋ ಪೂತಿ ವಾಯಸಿ।|
      block |ಮುಖಞ್ಚ ತೇ ಕಿಮಯೋ ಪೂತಿಗನ್ಧಂ। ಖಾದನ್ತಿ ಕಿಂ ಕಮ್ಮಮಕಾಸಿ ಪುಬ್ಬೇ॥|
    count |೫೦೮|
      block |ತತೋ ಸತ್ಥಂ ಗಹೇತ್ವಾನ। ಓಕ್ಕನ್ತನ್ತಿ ಪುನಪ್ಪುನಂ।|
      block |ಖಾರೇನ ಪರಿಪ್ಫೋಸಿತ್ವಾ। ಓಕ್ಕನ್ತನ್ತಿ ಪುನಪ್ಪುನಂ॥|
    count |೫೦೯|
      block |ಕಿಂ ನು ಕಾಯೇನ ವಾಚಾಯ। ಮನಸಾ ದುಕ್ಕಟಂ ಕತಂ।|
      block |ಕಿಸ್ಸ ಕಮ್ಮವಿಪಾಕೇನ। ಇದಂ ದುಕ್ಖಂ ನಿಗಚ್ಛಸೀತಿ॥|
    count |೫೧೦|
      block |ಅಹಂ ರಾಜಗಹೇ ರಮ್ಮೇ। ರಮಣೀಯೇ ಗಿರಿಬ್ಬಜೇ।|
      block |ಇಸ್ಸರೋ ಧನಧಞ್ಞಸ್ಸ। ಸುಪಹೂತಸ್ಸ ಮಾರಿಸ॥|
    count |೫೧೧|
      block |ತಸ್ಸಾಯಂ ಮೇ ಭರಿಯಾ ಚ। ಧೀತಾ ಚ ಸುಣಿಸಾ ಚ ಮೇ।|
      block |ತಾ ಮಾಲಂ ಉಪ್ಪಲಞ್ಚಾಪಿ। ಪಚ್ಚಗ್ಘಞ್ಚ ವಿಲೇಪನಂ।|
      block |ಥೂಪಂ ಹರನ್ತಿಯೋ ವಾರೇಸಿಂ। ತಂ ಪಾಪಂ ಪಕತಂ ಮಯಾ॥|
    count |೫೧೨|
      block |ಛಳಾಸೀತಿಸಹಸ್ಸಾನಿ। ಮಯಂ ಪಚ್ಚತ್ತವೇದನಾ।|
      block |ಥೂಪಪೂಜಂ ವಿವಣ್ಣೇತ್ವಾ। ಪಚ್ಚಾಮ ನಿರಯೇ ಭುಸಂ॥|
    count |೫೧೩|
      block |ಯೇ ಚ ಖೋ ಥೂಪಪೂಜಾಯ। ವತ್ತನ್ತೇ ಅರಹತೋ ಮಹೇ।|
      block |ಆದೀನವಂ ಪಕಾಸೇನ್ತಿ। ವಿವೇಚಯೇಥ ನೇ ತತೋ॥|
    count |೫೧೪|
      block |ಇಮಾ ಚ ಪಸ್ಸ ಆಯನ್ತಿಯೋ। ಮಾಲಧಾರೀ ಅಲಙ್ಕತಾ।|
      block |ಮಾಲಾವಿಪಾಕಂನುಭೋನ್ತಿಯೋ। ಸಮಿದ್ಧಾ ಚ ತಾ ಯಸಸ್ಸಿನಿಯೋ॥|
    count |೫೧೫|
      block |ತಞ್ಚ ದಿಸ್ವಾನ ಅಚ್ಛೇರಂ। ಅಬ್ಭುತಂ ಲೋಮಹಂಸನಂ।|
      block |ನಮೋ ಕರೋನ್ತಿ ಸಪ್ಪಞ್ಞಾ। ವನ್ದನ್ತಿ ತಂ ಮಹಾಮುನಿಂ॥|
    count |೫೧೬|
      block |ಸೋಹಂ ನೂನ ಇತೋ ಗನ್ತ್ವಾ। ಯೋನಿಂ ಲದ್ಧಾನ ಮಾನುಸಿಂ।|
      block |ಥೂಪಪೂಜಂ ಕರಿಸ್ಸಾಮಿ। ಅಪ್ಪಮತ್ತೋ ಪುನಪ್ಪುನನ್ತಿ॥|
      block |ಅಭಿಜ್ಜಮಾನೋ ಕುಣ್ಡಿಯೋ। ರಥಕಾರೀ ಭುಸೇನ ಚ।|
      block |ಕುಮಾರೋ ಗಣಿಕಾ ಚೇವ। ದ್ವೇ ಲುದ್ದಾ ಪಿಟ್ಠಿಪೂಜನಾ।|
      block |ವಗ್ಗೋ ತೇನ ಪವುಚ್ಚತೀತಿ॥|
    stand |ಧಾತುವಿವಣ್ಣಪೇತವತ್ಥು ದಸಮಂ। ಚೂಳವಗ್ಗೋ ತತಿಯೋ ನಿಟ್ಠಿತೋ।|
    block |ತಸ್ಸುದ್ದಾನಂ|
