block |೩॥ ದೀಪಙ್ಕರಬುದ್ಧವಂಸೋ|
  count |೧|
    block |ತದಾ ತೇ ಭೋಜಯಿತ್ವಾನ। ಸಸಙ್ಘಂ ಲೋಕನಾಯಕಂ।|
    block |ಉಪಗಚ್ಛುಂ ಸರಣಂ ತಸ್ಸ। ದೀಪಙ್ಕರಸ್ಸ ಸತ್ಥುನೋ॥|
  count |೨|
    block |ಸರಣಾಗಮನೇ ಕಞ್ಚಿ। ನಿವೇಸೇಸಿ ತಥಾಗತೋ।|
    block |ಕಞ್ಚಿ ಪಞ್ಚಸು ಸೀಲೇಸು। ಸೀಲೇ ದಸವಿಧೇ ಪರಂ॥|
  count |೩|
    block |ಕಸ್ಸಚಿ ದೇತಿ ಸಾಮಞ್ಞಂ। ಚತುರೋ ಫಲಮುತ್ತಮೇ।|
    block |ಕಸ್ಸಚಿ ಅಸಮೇ ಧಮ್ಮೇ। ದೇತಿ ಸೋ ಪಟಿಸಮ್ಭಿದಾ॥|
  count |೪|
    block |ಕಸ್ಸಚಿ ವರಸಮಾಪತ್ತಿಯೋ। ಅಟ್ಠ ದೇತಿ ನರಾಸಭೋ।|
    block |ತಿಸ್ಸೋ ಕಸ್ಸಚಿ ವಿಜ್ಜಾಯೋ। ಛಳಭಿಞ್ಞಾ ಪವೇಚ್ಛತಿ॥|
  count |೫|
    block |ತೇನ ಯೋಗೇನ ಜನಕಾಯಂ। ಓವದತಿ ಮಹಾಮುನಿ।|
    block |ತೇನ ವಿತ್ಥಾರಿಕಂ ಆಸಿ। ಲೋಕನಾಥಸ್ಸ ಸಾಸನಂ॥|
  count |೬|
    block |ಮಹಾಹನುಸಭಕ್ಖನ್ಧೋ। ದೀಪಙ್ಕರಸ್ಸ ನಾಮಕೋ।|
    block |ಬಹೂ ಜನೇ ತಾರಯತಿ। ಪರಿಮೋಚೇತಿ ದುಗ್ಗತಿಂ॥|
  count |೭|
    block |ಬೋಧನೇಯ್ಯಂ ಜನಂ ದಿಸ್ವಾ। ಸತಸಹಸ್ಸೇಪಿ ಯೋಜನೇ।|
    block |ಖಣೇನ ಉಪಗನ್ತ್ವಾನ। ಬೋಧೇತಿ ತಂ ಮಹಾಮುನಿ॥|
  count |೮|
    block |ಪಠಮಾಭಿಸಮಯೇ ಬುದ್ಧೋ। ಕೋಟಿಸತಮಬೋಧಯಿ।|
    block |ದುತಿಯಾಭಿಸಮಯೇ ನಾಥೋ। ನವುತಿಕೋಟಿಮಬೋಧಯಿ॥|
  count |೯|
    block |ಯದಾ ಚ ದೇವಭವನಮ್ಹಿ। ಬುದ್ಧೋ ಧಮ್ಮಮದೇಸಯಿ।|
    block |ನವುತಿಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೧೦|
    block |ಸನ್ನಿಪಾತಾ ತಯೋ ಆಸುಂ। ದೀಪಙ್ಕರಸ್ಸ ಸತ್ಥುನೋ।|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೧೧|
    block |ಪುನ ನಾರದಕೂಟಮ್ಹಿ। ಪವಿವೇಕಗತೇ ಜಿನೇ।|
    block |ಖೀಣಾಸವಾ ವೀತಮಲಾ। ಸಮಿಂಸು ಸತಕೋಟಿಯೋ॥|
  count |೧೨|
    block |ಯಮ್ಹಿ ಕಾಲೇ ಮಹಾವೀರೋ। ಸುದಸ್ಸನಸಿಲುಚ್ಚಯೇ।|
    block |ನವಕೋಟಿಸಹಸ್ಸೇಹಿ। ಪವಾರೇಸಿ ಮಹಾಮುನಿ॥|
  count |೧೩|
    block |ದಸವೀಸಸಹಸ್ಸಾನಂ। ಧಮ್ಮಾಭಿಸಮಯೋ ಅಹು।|
    block |ಏಕದ್ವಿನ್ನಂ ಅಭಿಸಮಯಾ। ಗಣನಾತೋ ಅಸಙ್ಖಿಯಾ॥|
  count |೧೪|
    block |ವಿತ್ಥಾರಿಕಂ ಬಾಹುಜಞ್ಞಂ। ಇದ್ಧಂ ಫೀತಂ ಅಹೂ ತದಾ।|
    block |ದೀಪಙ್ಕರಸ್ಸ ಭಗವತೋ। ಸಾಸನಂ ಸುವಿಸೋಧಿತಂ॥|
  count |೧೫|
    block |ಚತ್ತಾರಿ ಸತಸಹಸ್ಸಾನಿ। ಛಳಭಿಞ್ಞಾ ಮಹಿದ್ಧಿಕಾ।|
    block |ದೀಪಙ್ಕರಂ ಲೋಕವಿದುಂ। ಪರಿವಾರೇನ್ತಿ ಸಬ್ಬದಾ॥|
  count |೧೬|
    block |ಯೇ ಕೇಚಿ ತೇನ ಸಮಯೇನ। ಜಹನ್ತಿ ಮಾನುಸಂ ಭವಂ।|
    block |ಅಪತ್ತಮಾನಸಾ ಸೇಖಾ। ಗರಹಿತಾ ಭವನ್ತಿ ತೇ॥|
  count |೧೭|
    block |ಸುಪುಪ್ಫಿತಂ ಪಾವಚನಂ। ಅರಹನ್ತೇಹಿ ತಾದಿಹಿ।|
    block |ಖೀಣಾಸವೇಹಿ ವಿಮಲೇಹಿ। ಉಪಸೋಭತಿ ಸಬ್ಬದಾ॥|
  count |೧೮|
    block |ನಗರಂ ರಮ್ಮವತೀ ನಾಮ। ಸುದೇವೋ ನಾಮ ಖತ್ತಿಯೋ।|
    block |ಸುಮೇಧಾ ನಾಮ ಜನಿಕಾ। ದೀಪಙ್ಕರಸ್ಸ ಸತ್ಥುನೋ॥|
  count |೧೯|
    block |ದಸವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಹಂಸಾ ಕೋಞ್ಚಾ ಮಯೂರಾ ಚ। ತಯೋ ಪಾಸಾದಮುತ್ತಮಾ॥|
  count |೨೦|
    block |ತೀಣಿಸತಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಪದುಮಾ ನಾಮ ಸಾ ನಾರೀ। ಉಸಭಕ್ಖನ್ಧೋ ಅತ್ರಜೋ॥|
  count |೨೧|
    block |ನಿಮಿತ್ತೇ ಚತುರೋ ದಿಸ್ವಾ। ಹತ್ಥಿಯಾನೇನ ನಿಕ್ಖಮಿ।|
    block |ಅನೂನದಸಮಾಸಾನಿ। ಪಧಾನೇ ಪದಹೀ ಜಿನೋ॥|
  count |೨೨|
    block |ಪಧಾನಚಾರಂ ಚರಿತ್ವಾನ। ಅಬುಜ್ಝಿ ಮಾನಸಂ ಮುನಿ।|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ದೀಪಙ್ಕರೋ ಮಹಾಮುನಿ॥|
  count |೨೩|
    block |ವತ್ತಿ ಚಕ್ಕಂ ಮಹಾವೀರೋ। ನನ್ದಾರಾಮೇ ಸಿರೀಘರೇ।|
    block |ನಿಸಿನ್ನೋ ಸಿರೀಸಮೂಲಮ್ಹಿ। ಅಕಾ ತಿತ್ಥಿಯಮದ್ದನಂ॥|
  count |೨೪|
    block |ಸುಮಙ್ಗಲೋ ಚ ತಿಸ್ಸೋ ಚ। ಅಹೇಸುಂ ಅಗ್ಗಸಾವಕಾ।|
    block |ಸಾಗತೋ ನಾಮುಪಟ್ಠಾಕೋ। ದೀಪಙ್ಕರಸ್ಸ ಸತ್ಥುನೋ॥|
  count |೨೫|
    block |ನನ್ದಾ ಚೇವ ಸುನನ್ದಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಪಿಪ್ಫಲೀತಿ ಪವುಚ್ಚತಿ॥|
  count |೨೬|
    block |ತಪುಸ್ಸಭಲ್ಲಿಕಾ ನಾಮ। ಅಹೇಸುಂ ಅಗ್ಗುಪಟ್ಠಕಾ।|
    block |ಸಿರಿಮಾ ಕೋಣಾ ಉಪಟ್ಠಿಕಾ। ದೀಪಙ್ಕರಸ್ಸ ಸತ್ಥುನೋ॥|
  count |೨೭|
    block |ಅಸೀತಿಹತ್ಥಮುಬ್ಬೇಧೋ। ದೀಪಙ್ಕರೋ ಮಹಾಮುನಿ।|
    block |ಸೋಭತಿ ದೀಪರುಕ್ಖೋವ। ಸಾಲರಾಜಾವ ಫುಲ್ಲಿತೋ॥|
  count |೨೮|
    block |ಸತಸಹಸ್ಸವಸ್ಸಾನಿ। ಆಯು ತಸ್ಸ ಮಹೇಸಿನೋ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೯|
    block |ಜೋತಯಿತ್ವಾನ ಸದ್ಧಮ್ಮಂ। ಸನ್ತಾರೇತ್ವಾ ಮಹಾಜನಂ।|
    block |ಜಲಿತ್ವಾ ಅಗ್ಗಿಕ್ಖನ್ಧೋವ। ನಿಬ್ಬುತೋ ಸೋ ಸಸಾವಕೋ॥|
  count |೩೦|
    block |ಸಾ ಚ ಇದ್ಧಿ ಸೋ ಚ ಯಸೋ। ತಾನಿ ಚ ಪಾದೇಸು ಚಕ್ಕರತನಾನಿ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೧|
    block |ದೀಪಙ್ಕರೋ ಜಿನೋ ಸತ್ಥಾ। ನನ್ದಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಜಿನಥೂಪೋ। ಛತ್ತಿಂಸುಬ್ಬೇಧಯೋಜನೋತಿ॥|
  stand |ದೀಪಙ್ಕರಸ್ಸ ಭಗವತೋ ವಂಸೋ ಪಠಮೋ।|
