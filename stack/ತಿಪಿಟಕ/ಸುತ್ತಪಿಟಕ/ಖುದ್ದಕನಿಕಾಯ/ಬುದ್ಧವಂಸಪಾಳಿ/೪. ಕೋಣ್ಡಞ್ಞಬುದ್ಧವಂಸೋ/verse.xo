block |೪॥ ಕೋಣ್ಡಞ್ಞಬುದ್ಧವಂಸೋ|
  count |೧|
    block |ದೀಪಙ್ಕರಸ್ಸ ಅಪರೇನ। ಕೋಣ್ಡಞ್ಞೋ ನಾಮ ನಾಯಕೋ।|
    block |ಅನನ್ತತೇಜೋ ಅಮಿತಯಸೋ। ಅಪ್ಪಮೇಯ್ಯೋ ದುರಾಸದೋ॥|
  count |೨|
    block |ಧರಣೂಪಮೋ ಖಮನೇನ। ಸೀಲೇನ ಸಾಗರೂಪಮೋ।|
    block |ಸಮಾಧಿನಾ ಮೇರೂಪಮೋ। ಞಾಣೇನ ಗಗನೂಪಮೋ॥|
  count |೩|
    block |ಇನ್ದ್ರಿಯಬಲಬೋಜ್ಝಙ್ಗ-ಮಗ್ಗಸಚ್ಚಪ್ಪಕಾಸನಂ।|
    block |ಪಕಾಸೇಸಿ ಸದಾ ಬುದ್ಧೋ। ಹಿತಾಯ ಸಬ್ಬಪಾಣಿನಂ॥|
  count |೪|
    block |ಧಮ್ಮಚಕ್ಕಂ ಪವತ್ತೇನ್ತೇ। ಕೋಣ್ಡಞ್ಞೇ ಲೋಕನಾಯಕೇ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೫|
    block |ತತೋ ಪರಮ್ಪಿ ದೇಸೇನ್ತೇ। ನರಮರೂನಂ ಸಮಾಗಮೇ।|
    block |ನವುತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೬|
    block |ತಿತ್ಥಿಯೇ ಅಭಿಮದ್ದನ್ತೋ। ಯದಾ ಧಮ್ಮಮದೇಸಯಿ।|
    block |ಅಸೀತಿಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ಕೋಣ್ಡಞ್ಞಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ।|
    block |ದುತಿಯೋ ಕೋಟಿಸಹಸ್ಸಾನಂ। ತತಿಯೋ ನವುತಿಕೋಟಿನಂ॥|
  count |೯|
    block |ಅಹಂ ತೇನ ಸಮಯೇನ। ವಿಜಿತಾವೀ ನಾಮ ಖತ್ತಿಯೋ।|
    block |ಸಮುದ್ದಂ ಅನ್ತಮನ್ತೇನ। ಇಸ್ಸರಿಯಂ ವತ್ತಯಾಮಹಂ॥|
  count |೧೦|
    block |ಕೋಟಿಸತಸಹಸ್ಸಾನಂ। ವಿಮಲಾನಂ ಮಹೇಸಿನಂ।|
    block |ಸಹ ಲೋಕಗ್ಗನಾಥೇನ। ಪರಮನ್ನೇನ ತಪ್ಪಯಿಂ॥|
  count |೧೧|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಕೋಣ್ಡಞ್ಞೋ ಲೋಕನಾಯಕೋ।|
    block |ಅಪರಿಮೇಯ್ಯಿತೋ ಕಪ್ಪೇ। ಬುದ್ಧೋ ಲೋಕೇ ಭವಿಸ್ಸತಿ॥|
  count |೧೨|
    block |ಪಧಾನಂ ಪದಹಿತ್ವಾನ। ಕತ್ವಾ ದುಕ್ಕರಕಾರಿಕಂ।|
    block |ಅಸ್ಸತ್ಥಮೂಲೇ ಸಮ್ಬುದ್ಧೋ। ಬುಜ್ಝಿಸ್ಸತಿ ಮಹಾಯಸೋ॥|
  count |೧೩|
    block |ಇಮಸ್ಸ ಜನಿಕಾ ಮಾತಾ। ಮಾಯಾ ನಾಮ ಭವಿಸ್ಸತಿ।|
    block |ಪಿತಾ ಸುದ್ಧೋದನೋ ನಾಮ। ಅಯಂ ಹೇಸ್ಸತಿ ಗೋತಮೋ॥|
  count |೧೪|
    block |ಕೋಲಿತೋ ಉಪತಿಸ್ಸೋ ಚ। ಅಗ್ಗಾ ಹೇಸ್ಸನ್ತಿ ಸಾವಕಾ।|
    block |ಆನನ್ದೋ ನಾಮುಪಟ್ಠಾಕೋ। ಉಪಟ್ಠಿಸ್ಸತಿಮಂ ಜಿನಂ॥|
  count |೧೫|
    block |ಖೇಮಾ ಉಪ್ಪಲವಣ್ಣಾ ಚ। ಅಗ್ಗಾ ಹೇಸ್ಸನ್ತಿ ಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಅಸ್ಸತ್ಥೋತಿ ಪವುಚ್ಚತಿ॥|
  count |೧೬|
    block |ಚಿತ್ತೋ ಚ ಹತ್ಥಾಳವಕೋ। ಅಗ್ಗಾ ಹೇಸ್ಸನ್ತುಪಟ್ಠಕಾ।|
    block |ನನ್ದಮಾತಾ ಚ ಉತ್ತರಾ। ಅಗ್ಗಾ ಹೇಸ್ಸನ್ತುಪಟ್ಠಿಕಾ।|
    block |ಆಯು ವಸ್ಸಸತಂ ತಸ್ಸ। ಗೋತಮಸ್ಸ ಯಸಸ್ಸಿನೋ॥|
  count |೧೭|
    block |ಇದಂ ಸುತ್ವಾನ ವಚನಂ। ಅಸಮಸ್ಸ ಮಹೇಸಿನೋ।|
    block |ಆಮೋದಿತಾ ನರಮರೂ। ಬುದ್ಧಬೀಜಂ ಕಿರ ಅಯಂ॥|
  count |೧೮|
    block |ಉಕ್ಕುಟ್ಠಿಸದ್ದಾ ವತ್ತನ್ತಿ। ಅಪ್ಫೋಟೇನ್ತಿ ಹಸನ್ತಿ ಚ।|
    block |ಕತಞ್ಜಲೀ ನಮಸ್ಸನ್ತಿ। ದಸಸಹಸ್ಸಿದೇವತಾ॥|
  count |೧೯|
    block |ಯದಿಮಸ್ಸ ಲೋಕನಾಥಸ್ಸ। ವಿರಜ್ಝಿಸ್ಸಾಮ ಸಾಸನಂ।|
    block |ಅನಾಗತಮ್ಹಿ ಅದ್ಧಾನೇ। ಹೇಸ್ಸಾಮ ಸಮ್ಮುಖಾ ಇಮಂ॥|
  count |೨೦|
    block |ಯಥಾ ಮನುಸ್ಸಾ ನದಿಂ ತರನ್ತಾ। ಪಟಿತಿತ್ಥಂ ವಿರಜ್ಝಿಯ।|
    block |ಹೇಟ್ಠಾತಿತ್ಥೇ ಗಹೇತ್ವಾನ। ಉತ್ತರನ್ತಿ ಮಹಾನದಿಂ॥|
  count |೨೧|
    block |ಏವಮೇವ ಮಯಂ ಸಬ್ಬೇ। ಯದಿ ಮುಞ್ಚಾಮಿಮಂ ಜಿನಂ।|
    block |ಅನಾಗತಮ್ಹಿ ಅದ್ಧಾನೇ। ಹೇಸ್ಸಾಮ ಸಮ್ಮುಖಾ ಇಮಂ॥|
  count |೨೨|
    block |ತಸ್ಸಾಹಂ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ತಮೇವ ಅತ್ಥಂ ಸಾಧೇನ್ತೋ। ಮಹಾರಜ್ಜಂ ಜಿನೇ ಅದಂ।|
    block |ಮಹಾರಜ್ಜಂ ದದಿತ್ವಾನ। ಪಬ್ಬಜಿಂ ತಸ್ಸ ಸನ್ತಿಕೇ॥|
  count |೨೩|
    block |ಸುತ್ತನ್ತಂ ವಿನಯಞ್ಚಾಪಿ। ನವಙ್ಗಂ ಸತ್ಥುಸಾಸನಂ।|
    block |ಸಬ್ಬಂ ಪರಿಯಾಪುಣಿತ್ವಾನ। ಸೋಭಯಿಂ ಜಿನಸಾಸನಂ॥|
  count |೨೪|
    block |ತತ್ಥಪ್ಪಮತ್ತೋ ವಿಹರನ್ತೋ। ನಿಸಜ್ಜಟ್ಠಾನಚಙ್ಕಮೇ।|
    block |ಅಭಿಞ್ಞಾಪಾರಮಿಂ ಗನ್ತ್ವಾ। ಬ್ರಹ್ಮಲೋಕಮಗಞ್ಛಹಂ॥|
  count |೨೫|
    block |ನಗರಂ ರಮ್ಮವತೀ ನಾಮ। ಸುನನ್ದೋ ನಾಮ ಖತ್ತಿಯೋ।|
    block |ಸುಜಾತಾ ನಾಮ ಜನಿಕಾ। ಕೋಣ್ಡಞ್ಞಸ್ಸ ಮಹೇಸಿನೋ॥|
  count |೨೬|
    block |ದಸವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಸುಚಿ ಸುರುಚಿ ಸುಭೋ ಚ। ತಯೋ ಪಾಸಾದಮುತ್ತಮಾ॥|
  count |೨೭|
    block |ತೀಣಿಸತಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ರುಚಿದೇವೀ ನಾಮ ನಾರೀ। ವಿಜಿತಸೇನೋ ಅತ್ರಜೋ॥|
  count |೨೮|
    block |ನಿಮಿತ್ತೇ ಚತುರೋ ದಿಸ್ವಾ। ರಥಯಾನೇನ ನಿಕ್ಖಮಿ।|
    block |ಅನೂನದಸಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೨೯|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಕೋಣ್ಡಞ್ಞೋ ದ್ವಿಪದುತ್ತಮೋ।|
    block |ವತ್ತಿ ಚಕ್ಕಂ ಮಹಾವೀರೋ। ದೇವಾನಂ ನಗರುತ್ತಮೇ॥|
  count |೩೦|
    block |ಭದ್ದೋ ಚೇವ ಸುಭದ್ದೋ ಚ। ಅಹೇಸುಂ ಅಗ್ಗಸಾವಕಾ।|
    block |ಅನುರುದ್ಧೋ ನಾಮುಪಟ್ಠಾಕೋ। ಕೋಣ್ಡಞ್ಞಸ್ಸ ಮಹೇಸಿನೋ॥|
  count |೩೧|
    block |ತಿಸ್ಸಾ ಚ ಉಪತಿಸ್ಸಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಸಾಲಕಲ್ಯಾಣಿಕೋ ಬೋಧಿ। ಕೋಣ್ಡಞ್ಞಸ್ಸ ಮಹೇಸಿನೋ॥|
  count |೩೨|
    block |ಸೋಣೋ ಚ ಉಪಸೋಣೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ನನ್ದಾ ಚೇವ ಸಿರೀಮಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೩೩|
    block |ಸೋ ಅಟ್ಠಾಸೀತಿ ಹತ್ಥಾನಿ। ಅಚ್ಚುಗ್ಗತೋ ಮಹಾಮುನಿ।|
    block |ಸೋಭತೇ ಉಳುರಾಜಾವ ಸೂರಿಯೋ ಮಜ್ಝನ್ಹಿಕೇ ಯಥಾ॥|
  count |೩೪|
    block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೩೫|
    block |ಖೀಣಾಸವೇಹಿ ವಿಮಲೇಹಿ। ವಿಚಿತ್ತಾ ಆಸಿ ಮೇದನೀ।|
    block |ಯಥಾ ಗಗನಮುಳೂಹಿ। ಏವಂ ಸೋ ಉಪಸೋಭಥ॥|
  count |೩೬|
    block |ತೇಪಿ ನಾಗಾ ಅಪ್ಪಮೇಯ್ಯಾ। ಅಸಙ್ಖೋಭಾ ದುರಾಸದಾ।|
    block |ವಿಜ್ಜುಪಾತಂವ ದಸ್ಸೇತ್ವಾ। ನಿಬ್ಬುತಾ ತೇ ಮಹಾಯಸಾ॥|
  count |೩೭|
    block |ಸಾ ಚ ಅತುಲಿಯಾ ಜಿನಸ್ಸ ಇದ್ಧಿ। ಞಾಣಪರಿಭಾವಿತೋ ಚ ಸಮಾಧಿ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೮|
    block |ಕೋಣ್ಡಞ್ಞೋ ಪವರೋ ಬುದ್ಧೋ। ಚನ್ದಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವ ಚೇತಿಯೋ ಚಿತ್ತೋ। ಸತ್ತ ಯೋಜನಮುಸ್ಸಿತೋತಿ॥|
  stand |ಕೋಣ್ಡಞ್ಞಸ್ಸ ಭಗವತೋ ವಂಸೋ ದುತಿಯೋ।|
