block |೧೫॥ ಪಿಯದಸ್ಸೀಬುದ್ಧವಂಸೋ|
  count |೧|
    block |ಸುಜಾತಸ್ಸ ಅಪರೇನ। ಸಯಮ್ಭೂ ಲೋಕನಾಯಕೋ।|
    block |ದುರಾಸದೋ ಅಸಮಸಮೋ। ಪಿಯದಸ್ಸೀ ಮಹಾಯಸೋ॥|
  count |೨|
    block |ಸೋಪಿ ಬುದ್ಧೋ ಅಮಿತಯಸೋ। ಆದಿಚ್ಚೋವ ವಿರೋಚತಿ।|
    block |ಸಬ್ಬಂ ತಮಂ ನಿಹನ್ತ್ವಾನ। ಧಮ್ಮಚಕ್ಕಂ ಪವತ್ತಯಿ॥|
  count |೩|
    block |ತಸ್ಸಾಪಿ ಅತುಲತೇಜಸ್ಸ। ಅಹೇಸುಂ ಅಭಿಸಮಯಾ ತಯೋ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ಸುದಸ್ಸನೋ ದೇವರಾಜಾ। ಮಿಚ್ಛಾದಿಟ್ಠಿಮರೋಚಯಿ।|
    block |ತಸ್ಸ ದಿಟ್ಠಿಂ ವಿನೋದೇನ್ತೋ। ಸತ್ಥಾ ಧಮ್ಮಮದೇಸಯಿ॥|
  count |೫|
    block |ಜನಸನ್ನಿಪಾತೋ ಅತುಲೋ। ಮಹಾಸನ್ನಿಪತೀ ತದಾ।|
    block |ನವುತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೬|
    block |ಯದಾ ದೋಣಮುಖಂ ಹತ್ಥಿಂ। ವಿನೇಸಿ ನರಸಾರಥಿ।|
    block |ಅಸೀತಿಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ತಸ್ಸಾಪಿ ಪಿಯದಸ್ಸಿನೋ।|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೮|
    block |ತತೋ ಪರಂ ನವುತಿಕೋಟೀ। ಸಮಿಂಸು ಏಕತೋ ಮುನೀ।|
    block |ತತಿಯೇ ಸನ್ನಿಪಾತಮ್ಹಿ। ಅಸೀತಿಕೋಟಿಯೋ ಅಹೂ॥|
  count |೯|
    block |ಅಹಂ ತೇನ ಸಮಯೇನ। ಕಸ್ಸಪೋ ನಾಮ ಬ್ರಾಹ್ಮಣೋ।|
    block |ಅಜ್ಝಾಯಕೋ ಮನ್ತಧರೋ। ತಿಣ್ಣಂ ವೇದಾನ ಪಾರಗೂ॥|
  count |೧೦|
    block |ತಸ್ಸ ಧಮ್ಮಂ ಸುಣಿತ್ವಾನ। ಪಸಾದಂ ಜನಯಿಂ ಅಹಂ।|
    block |ಕೋಟಿಸತಸಹಸ್ಸೇಹಿ। ಸಙ್ಘಾರಾಮಂ ಅಮಾಪಯಿಂ॥|
  count |೧೧|
    block |ತಸ್ಸ ದತ್ವಾನ ಆರಾಮಂ। ಹಟ್ಠೋ ಸಂವಿಗ್ಗಮಾನಸೋ।|
    block |ಸರಣೇ ಪಞ್ಚ ಸೀಲೇ ಚ। ದಳ್ಹಂ ಕತ್ವಾ ಸಮಾದಿಯಿಂ॥|
  count |೧೨|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಸಙ್ಘಮಜ್ಝೇ ನಿಸೀದಿಯ।|
    block |ಅಟ್ಠಾರಸೇ ಕಪ್ಪಸತೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೩|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೪|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೫|
    block |ಸುಧಞ್ಞಂ ನಾಮ ನಗರಂ। ಸುದತ್ತೋ ನಾಮ ಖತ್ತಿಯೋ।|
    block |ಚನ್ದಾ ನಾಮಾಸಿ ಜನಿಕಾ। ಪಿಯದಸ್ಸಿಸ್ಸ ಸತ್ಥುನೋ॥|
  count |೧೬|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಸುನಿಮ್ಮಲವಿಮಲಗಿರಿಗುಹಾ। ತಯೋ ಪಾಸಾದಮುತ್ತಮಾ॥|
  count |೧೭|
    block |ತೇತ್ತಿಂಸಸಹಸ್ಸಾನಿ ಚ। ನಾರಿಯೋ ಸಮಲಙ್ಕತಾ।|
    block |ವಿಮಲಾ ನಾಮ ನಾರೀ ಚ। ಕಞ್ಚನಾವೇಳೋ ನಾಮ ಅತ್ರಜೋ॥|
  count |೧೮|
    block |ನಿಮಿತ್ತೇ ಚತುರೋ ದಿಸ್ವಾ। ರಥಯಾನೇನ ನಿಕ್ಖಮಿ।|
    block |ಛಮಾಸಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೧೯|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಪಿಯದಸ್ಸೀ ಮಹಾಮುನಿ।|
    block |ವತ್ತಿ ಚಕ್ಕಂ ಮಹಾವೀರೋ। ಉಸಭುಯ್ಯಾನೇ ಮನೋರಮೇ॥|
  count |೨೦|
    block |ಪಾಲಿತೋ ಸಬ್ಬದಸ್ಸೀ ಚ। ಅಹೇಸುಂ ಅಗ್ಗಸಾವಕಾ।|
    block |ಸೋಭಿತೋ ನಾಮುಪಟ್ಠಾಕೋ। ಪಿಯದಸ್ಸಿಸ್ಸ ಸತ್ಥುನೋ॥|
  count |೨೧|
    block |ಸುಜಾತಾ ಧಮ್ಮದಿನ್ನಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಕಕುಧೋತಿ ಪವುಚ್ಚತಿ॥|
  count |೨೨|
    block |ಸನ್ಧಕೋ ಧಮ್ಮಕೋ ಚೇವ। ಅಹೇಸುಂ ಅಗ್ಗುಪಟ್ಠಕಾ।|
    block |ವಿಸಾಖಾ ಧಮ್ಮದಿನ್ನಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೩|
    block |ಸೋಪಿ ಬುದ್ಧೋ ಅಮಿತಯಸೋ। ದ್ವತ್ತಿಂಸವರಲಕ್ಖಣೋ।|
    block |ಅಸೀತಿಹತ್ಥಮುಬ್ಬೇಧೋ। ಸಾಲರಾಜಾವ ದಿಸ್ಸತಿ॥|
  count |೨೪|
    block |ಅಗ್ಗಿಚನ್ದಸೂರಿಯಾನಂ। ನತ್ಥಿ ತಾದಿಸಿಕಾ ಪಭಾ।|
    block |ಯಥಾ ಅಹು ಪಭಾ ತಸ್ಸ। ಅಸಮಸ್ಸ ಮಹೇಸಿನೋ॥|
  count |೨೫|
    block |ತಸ್ಸಾಪಿ ದೇವದೇವಸ್ಸ। ಆಯು ತಾವತಕಂ ಅಹು।|
    block |ನವುತಿವಸ್ಸಸಹಸ್ಸಾನಿ। ಲೋಕೇ ಅಟ್ಠಾಸಿ ಚಕ್ಖುಮಾ॥|
  count |೨೬|
    block |ಸೋಪಿ ಬುದ್ಧೋ ಅಸಮಸಮೋ। ಯುಗಾನಿಪಿ ತಾನಿ ಅತುಲಿಯಾನಿ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೨೭|
    block |ಪಿಯದಸ್ಸೀ ಮುನಿವರೋ। ಅಸ್ಸತ್ಥಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಜಿನಥೂಪೋ। ತೀಣಿಯೋಜನಮುಗ್ಗತೋತಿ॥|
  stand |ಪಿಯದಸ್ಸಿಸ್ಸ ಭಗವತೋ ವಂಸೋ ತೇರಸಮೋ।|
