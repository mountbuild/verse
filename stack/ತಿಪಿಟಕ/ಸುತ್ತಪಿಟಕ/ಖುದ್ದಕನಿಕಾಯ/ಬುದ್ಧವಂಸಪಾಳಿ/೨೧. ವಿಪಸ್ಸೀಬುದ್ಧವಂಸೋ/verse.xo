block |೨೧॥ ವಿಪಸ್ಸೀಬುದ್ಧವಂಸೋ|
  count |೧|
    block |ಫುಸ್ಸಸ್ಸ ಚ ಅಪರೇನ। ಸಮ್ಬುದ್ಧೋ ದ್ವಿಪದುತ್ತಮೋ।|
    block |ವಿಪಸ್ಸೀ ನಾಮ ನಾಮೇನ। ಲೋಕೇ ಉಪ್ಪಜ್ಜಿ ಚಕ್ಖುಮಾ॥|
  count |೨|
    block |ಅವಿಜ್ಜಂ ಸಬ್ಬಂ ಪದಾಲೇತ್ವಾ। ಪತ್ತೋ ಸಮ್ಬೋಧಿಮುತ್ತಮಂ।|
    block |ಧಮ್ಮಚಕ್ಕಂ ಪವತ್ತೇತುಂ। ಪಕ್ಕಾಮಿ ಬನ್ಧುಮತೀಪುರಂ॥|
  count |೩|
    block |ಧಮ್ಮಚಕ್ಕಂ ಪವತ್ತೇತ್ವಾ। ಉಭೋ ಬೋಧೇಸಿ ನಾಯಕೋ।|
    block |ಗಣನಾಯ ನ ವತ್ತಬ್ಬೋ। ಪಠಮಾಭಿಸಮಯೋ ಅಹು॥|
  count |೪|
    block |ಪುನಾಪರಂ ಅಮಿತಯಸೋ। ತತ್ಥ ಸಚ್ಚಂ ಪಕಾಸಯಿ।|
    block |ಚತುರಾಸೀತಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಚತುರಾಸೀತಿಸಹಸ್ಸಾನಿ। ಸಮ್ಬುದ್ಧಂ ಅನುಪಬ್ಬಜುಂ।|
    block |ತೇಸಮಾರಾಮಪತ್ತಾನಂ। ಧಮ್ಮಂ ದೇಸೇಸಿ ಚಕ್ಖುಮಾ॥|
  count |೬|
    block |ಸಬ್ಬಾಕಾರೇನ ಭಾಸತೋ। ಸುತ್ವಾ ಉಪನಿಸಾದಿನೋ।|
    block |ತೇಪಿ ಧಮ್ಮವರಂ ಗನ್ತ್ವಾ। ತತಿಯಾಭಿಸಮಯೋ ಅಹು॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ವಿಪಸ್ಸಿಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ಅಟ್ಠಸಟ್ಠಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ।|
    block |ಭಿಕ್ಖುಸತಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೯|
    block |ಅಸೀತಿಭಿಕ್ಖುಸಹಸ್ಸಾನಂ। ತತಿಯೋ ಆಸಿ ಸಮಾಗಮೋ।|
    block |ತತ್ಥ ಭಿಕ್ಖುಗಣಮಜ್ಝೇ। ಸಮ್ಬುದ್ಧೋ ಅತಿರೋಚತಿ॥|
  count |೧೦|
    block |ಅಹಂ ತೇನ ಸಮಯೇನ। ನಾಗರಾಜಾ ಮಹಿದ್ಧಿಕೋ।|
    block |ಅತುಲೋ ನಾಮ ನಾಮೇನ। ಪುಞ್ಞವನ್ತೋ ಜುತಿನ್ಧರೋ॥|
  count |೧೧|
    block |ನೇಕಾನಂ ನಾಗಕೋಟೀನಂ। ಪರಿವಾರೇತ್ವಾನಹಂ ತದಾ।|
    block |ವಜ್ಜನ್ತೋ ದಿಬ್ಬತುರಿಯೇಹಿ। ಲೋಕಜೇಟ್ಠಂ ಉಪಾಗಮಿಂ॥|
  count |೧೨|
    block |ಉಪಸಙ್ಕಮಿತ್ವಾ ಸಮ್ಬುದ್ಧಂ। ವಿಪಸ್ಸಿಂ ಲೋಕನಾಯಕಂ।|
    block |ಮಣಿಮುತ್ತರತನಖಚಿತಂ। ಸಬ್ಬಾಭರಣವಿಭೂಸಿತಂ।|
    block |ನಿಮನ್ತೇತ್ವಾ ಧಮ್ಮರಾಜಸ್ಸ। ಸುವಣ್ಣಪೀಠಮದಾಸಹಂ॥|
  count |೧೩|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಸಙ್ಘಮಜ್ಝೇ ನಿಸೀದಿಯ।|
    block |ಏಕನವುತಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೪|
    block |ಅಹು ಕಪಿಲವ್ಹಯಾ ರಮ್ಮಾ। ನಿಕ್ಖಮಿತ್ವಾ ತಥಾಗತೋ।|
    block |ಪಧಾನಂ ಪದಹಿತ್ವಾನ। ಕತ್ವಾ ದುಕ್ಕರಕಾರಿಕಂ॥|
  count |೧೫|
    block |ಅಜಪಾಲರುಕ್ಖಮೂಲಸ್ಮಿಂ। ನಿಸೀದಿತ್ವಾ ತಥಾಗತೋ।|
    block |ತತ್ಥ ಪಾಯಾಸಂ ಪಗ್ಗಯ್ಹ। ನೇರಞ್ಜರಮುಪೇಹಿತಿ॥|
  count |೧೬|
    block |ನೇರಞ್ಜರಾಯ ತೀರಮ್ಹಿ। ಪಾಯಾಸಂ ಅದ ಸೋ ಜಿನೋ।|
    block |ಪಟಿಯತ್ತವರಮಗ್ಗೇನ। ಬೋಧಿಮೂಲಮುಪೇಹಿತಿ॥|
  count |೧೭|
    block |ತತೋ ಪದಕ್ಖಿಣಂ ಕತ್ವಾ। ಬೋಧಿಮಣ್ಡಂ ಅನುತ್ತರೋ।|
    block |ಅಸ್ಸತ್ಥಮೂಲೇ ಸಮ್ಬೋಧಿಂ। ಬುಜ್ಝಿಸ್ಸತಿ ಮಹಾಯಸೋ॥|
  count |೧೮|
    block |ಇಮಸ್ಸ ಜನಿಕಾ ಮಾತಾ। ಮಾಯಾ ನಾಮ ಭವಿಸ್ಸತಿ।|
    block |ಪಿತಾ ಸುದ್ಧೋದನೋ ನಾಮ। ಅಯಂ ಹೇಸ್ಸತಿ ಗೋತಮೋ॥|
  count |೧೯|
    block |ಅನಾಸವಾ ವೀತರಾಗಾ। ಸನ್ತಚಿತ್ತಾ ಸಮಾಹಿತಾ।|
    block |ಕೋಲಿತೋ ಉಪತಿಸ್ಸೋ ಚ। ಅಗ್ಗಾ ಹೇಸ್ಸನ್ತಿ ಸಾವಕಾ।|
    block |ಆನನ್ದೋ ನಾಮುಪಟ್ಠಾಕೋ। ಉಪಟ್ಠಿಸ್ಸತಿಮಂ ಜಿನಂ॥|
  count |೨೦|
    block |ಖೇಮಾ ಉಪ್ಪಲವಣ್ಣಾ ಚ। ಅಗ್ಗಾ ಹೇಸ್ಸನ್ತಿ ಸಾವಿಕಾ।|
    block |ಅನಾಸವಾ ವೀತರಾಗಾ। ಸನ್ತಚಿತ್ತಾ ಸಮಾಹಿತಾ।|
    block |ಬೋಧಿ ತಸ್ಸ ಭಗವತೋ। ಅಸ್ಸತ್ಥೋತಿ ಪವುಚ್ಚತಿ॥|
  count |೨೧|
    block |ಚಿತ್ತೋ ಚ ಹತ್ಥಾಳವಕೋ। ಅಗ್ಗಾ ಹೇಸ್ಸನ್ತುಪಟ್ಠಕಾ।|
    block |ನನ್ದಮಾತಾ ಚ ಉತ್ತರಾ। ಅಗ್ಗಾ ಹೇಸ್ಸನ್ತುಪಟ್ಠಿಕಾ।|
    block |ಆಯು ವಸ್ಸಸತಂ ತಸ್ಸ। ಗೋತಮಸ್ಸ ಯಸಸ್ಸಿನೋ॥|
  count |೨೨|
    block |ಇದಂ ಸುತ್ವಾನ ವಚನಂ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೨೩|
    block |ತಸ್ಸಾಹಂ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೨೪|
    block |ನಗರಂ ಬನ್ಧುಮತೀ ನಾಮ। ಬನ್ಧುಮಾ ನಾಮ ಖತ್ತಿಯೋ।|
    block |ಮಾತಾ ಬನ್ಧುಮತೀ ನಾಮ। ವಿಪಸ್ಸಿಸ್ಸ ಮಹೇಸಿನೋ॥|
  count |೨೫|
    block |ಅಟ್ಠವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ನನ್ದೋ ಸುನನ್ದೋ ಸಿರಿಮಾ। ತಯೋ ಪಾಸಾದಮುತ್ತಮಾ॥|
  count |೨೬|
    block |ತಿಚತ್ತಾರೀಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸುದಸ್ಸನಾ ನಾಮ ಸಾ ನಾರೀ। ಸಮವತ್ತಕ್ಖನ್ಧೋ ನಾಮ ಅತ್ರಜೋ॥|
  count |೨೭|
    block |ನಿಮಿತ್ತೇ ಚತುರೋ ದಿಸ್ವಾ। ರಥಯಾನೇನ ನಿಕ್ಖಮಿ।|
    block |ಅನೂನಅಟ್ಠಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೨೮|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ವಿಪಸ್ಸೀ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಗದಾಯೇ ನರುತ್ತಮೋ॥|
  count |೨೯|
    block |ಖಣ್ಡೋ ಚ ತಿಸ್ಸನಾಮೋ ಚ। ಅಹೇಸುಂ ಅಗ್ಗಸಾವಕಾ।|
    block |ಅಸೋಕೋ ನಾಮುಪಟ್ಠಾಕೋ। ವಿಪಸ್ಸಿಸ್ಸ ಮಹೇಸಿನೋ॥|
  count |೩೦|
    block |ಚನ್ದಾ ಚ ಚನ್ದಮಿತ್ತಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಪಾಟಲೀತಿ ಪವುಚ್ಚತಿ॥|
  count |೩೧|
    block |ಪುನಬ್ಬಸುಮಿತ್ತೋ ನಾಗೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಸಿರಿಮಾ ಉತ್ತರಾ ಚೇವ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೩೨|
    block |ಅಸೀತಿಹತ್ಥಮುಬ್ಬೇಧೋ। ವಿಪಸ್ಸೀ ಲೋಕನಾಯಕೋ।|
    block |ಪಭಾ ನಿದ್ಧಾವತಿ ತಸ್ಸ। ಸಮನ್ತಾ ಸತ್ತಯೋಜನೇ॥|
  count |೩೩|
    block |ಅಸೀತಿವಸ್ಸಸಹಸ್ಸಾನಿ। ಆಯು ಬುದ್ಧಸ್ಸ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೩೪|
    block |ಬಹುದೇವಮನುಸ್ಸಾನಂ। ಬನ್ಧನಾ ಪರಿಮೋಚಯಿ।|
    block |ಮಗ್ಗಾಮಗ್ಗಞ್ಚ ಆಚಿಕ್ಖಿ। ಅವಸೇಸಪುಥುಜ್ಜನೇ॥|
  count |೩೫|
    block |ಆಲೋಕಂ ದಸ್ಸಯಿತ್ವಾನ। ದೇಸೇತ್ವಾ ಅಮತಂ ಪದಂ।|
    block |ಜಲಿತ್ವಾ ಅಗ್ಗಿಕ್ಖನ್ಧೋವ। ನಿಬ್ಬುತೋ ಸೋ ಸಸಾವಕೋ॥|
  count |೩೬|
    block |ಇದ್ಧಿವರಂ ಪುಞ್ಞವರಂ। ಲಕ್ಖಣಞ್ಚ ಕುಸುಮಿತಂ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೭|
    block |ವಿಪಸ್ಸೀ ಜಿನವರೋ ಬುದ್ಧೋ। ಸುಮಿತ್ತಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಥೂಪವರೋ। ಸತ್ತಯೋಜನಮುಸ್ಸಿತೋತಿ॥|
  stand |ವಿಪಸ್ಸಿಸ್ಸ ಭಗವತೋ ವಂಸೋ ಏಕೂನವೀಸತಿಮೋ।|
