block |೧೧॥ ನಾರದಬುದ್ಧವಂಸೋ|
  count |೧|
    block |ಪದುಮಸ್ಸ ಅಪರೇನ। ಸಮ್ಬುದ್ಧೋ ದ್ವಿಪದುತ್ತಮೋ।|
    block |ನಾರದೋ ನಾಮ ನಾಮೇನ। ಅಸಮೋ ಅಪ್ಪಟಿಪುಗ್ಗಲೋ॥|
  count |೨|
    block |ಸೋ ಬುದ್ಧೋ ಚಕ್ಕವತ್ತಿಸ್ಸ। ಜೇಟ್ಠೋ ದಯಿತಓರಸೋ।|
    block |ಆಮುಕ್ಕಮಾಲಾಭರಣೋ। ಉಯ್ಯಾನಂ ಉಪಸಙ್ಕಮಿ॥|
  count |೩|
    block |ತತ್ಥಾಸಿ ರುಕ್ಖೋ ಯಸವಿಪುಲೋ। ಅಭಿರೂಪೋ ಬ್ರಹಾ ಸುಚಿ।|
    block |ತಮಜ್ಝಪತ್ವಾ ಉಪನಿಸೀದಿ। ಮಹಾಸೋಣಸ್ಸ ಹೇಟ್ಠತೋ॥|
  count |೪|
    block |ತತ್ಥ ಞಾಣವರುಪ್ಪಜ್ಜಿ। ಅನನ್ತಂ ವಜಿರೂಪಮಂ।|
    block |ತೇನ ವಿಚಿನಿ ಸಙ್ಖಾರೇ। ಉಕ್ಕುಜ್ಜಮವಕುಜ್ಜಕಂ॥|
  count |೫|
    block |ತತ್ಥ ಸಬ್ಬಕಿಲೇಸಾನಿ। ಅಸೇಸಮಭಿವಾಹಯಿ।|
    block |ಪಾಪುಣೀ ಕೇವಲಂ ಬೋಧಿಂ। ಬುದ್ಧಞಾಣೇ ಚ ಚುದ್ದಸ॥|
  count |೬|
    block |ಪಾಪುಣಿತ್ವಾನ ಸಮ್ಬೋಧಿಂ। ಧಮ್ಮಚಕ್ಕಂ ಪವತ್ತಯಿ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೭|
    block |ಮಹಾದೋಣಂ ನಾಗರಾಜಂ। ವಿನಯನ್ತೋ ಮಹಾಮುನಿ।|
    block |ಪಾಟಿಹೇರಂ ತದಾಕಾಸಿ। ದಸ್ಸಯನ್ತೋ ಸದೇವಕೇ॥|
  count |೮|
    block |ತದಾ ದೇವಮನುಸ್ಸಾನಂ। ತಮ್ಹಿ ಧಮ್ಮಪ್ಪಕಾಸನೇ।|
    block |ನವುತಿಕೋಟಿಸಹಸ್ಸಾನಿ। ತರಿಂಸು ಸಬ್ಬಸಂಸಯಂ॥|
  count |೯|
    block |ಯಮ್ಹಿ ಕಾಲೇ ಮಹಾವೀರೋ। ಓವದೀ ಸಕಮತ್ರಜಂ।|
    block |ಅಸೀತಿಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೧೦|
    block |ಸನ್ನಿಪಾತಾ ತಯೋ ಆಸುಂ। ನಾರದಸ್ಸ ಮಹೇಸಿನೋ।|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೧೧|
    block |ಯದಾ ಬುದ್ಧೋ ಬುದ್ಧಗುಣಂ। ಸನಿದಾನಂ ಪಕಾಸಯಿ।|
    block |ನವುತಿಕೋಟಿಸಹಸ್ಸಾನಿ। ಸಮಿಂಸು ವಿಮಲಾ ತದಾ॥|
  count |೧೨|
    block |ಯದಾ ವೇರೋಚನೋ ನಾಗೋ। ದಾನಂ ದದಾತಿ ಸತ್ಥುನೋ।|
    block |ತದಾ ಸಮಿಂಸು ಜಿನಪುತ್ತಾ। ಅಸೀತಿಸತಸಹಸ್ಸಿಯೋ॥|
  count |೧೩|
    block |ಅಹಂ ತೇನ ಸಮಯೇನ। ಜಟಿಲೋ ಉಗ್ಗತಾಪನೋ।|
    block |ಅನ್ತಲಿಕ್ಖಚರೋ ಆಸಿಂ। ಪಞ್ಚಾಭಿಞ್ಞಾಸು ಪಾರಗೂ॥|
  count |೧೪|
    block |ತದಾಪಾಹಂ ಅಸಮಸಮಂ। ಸಸಙ್ಘಂ ಸಪರಿಜ್ಜನಂ।|
    block |ಅನ್ನಪಾನೇನ ತಪ್ಪೇತ್ವಾ। ಚನ್ದನೇನಾಭಿಪೂಜಯಿಂ॥|
  count |೧೫|
    block |ಸೋಪಿ ಮಂ ತದಾ ಬ್ಯಾಕಾಸಿ। ನಾರದೋ ಲೋಕನಾಯಕೋ।|
    block |ಅಪರಿಮೇಯ್ಯಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೬|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೭|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಹಾಸೇತ್ವ ಮಾನಸಂ।|
    block |ಅಧಿಟ್ಠಹಿಂ ವತಂ ಉಗ್ಗಂ। ದಸಪಾರಮಿಪೂರಿಯಾ॥|
  count |೧೮|
    block |ನಗರಂ ಧಞ್ಞವತೀ ನಾಮ। ಸುದೇವೋ ನಾಮ ಖತ್ತಿಯೋ।|
    block |ಅನೋಮಾ ನಾಮ ಜನಿಕಾ। ನಾರದಸ್ಸ ಮಹೇಸಿನೋ॥|
  count |೧೯|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಜಿತೋ ವಿಜಿತಾಭಿರಾಮೋ। ತಯೋ ಪಾಸಾದಮುತ್ತಮಾ॥|
  count |೨೦|
    block |ತಿಚತ್ತಾರೀಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ವಿಜಿತಸೇನಾ ನಾಮ ನಾರೀ। ನನ್ದುತ್ತರೋ ನಾಮ ಅತ್ರಜೋ॥|
  count |೨೧|
    block |ನಿಮಿತ್ತೇ ಚತುರೋ ದಿಸ್ವಾ। ಪದಸಾ ಗಮನೇನ ನಿಕ್ಖಮಿ।|
    block |ಸತ್ತಾಹಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೨೨|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ನಾರದೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಧನಞ್ಚುಯ್ಯಾನಮುತ್ತಮೇ॥|
  count |೨೩|
    block |ಭದ್ದಸಾಲೋ ಜಿತಮಿತ್ತೋ। ಅಹೇಸುಂ ಅಗ್ಗಸಾವಕಾ।|
    block |ವಾಸೇಟ್ಠೋ ನಾಮುಪಟ್ಠಾಕೋ। ನಾರದಸ್ಸ ಮಹೇಸಿನೋ॥|
  count |೨೪|
    block |ಉತ್ತರಾ ಫಗ್ಗುನೀ ಚೇವ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಮಹಾಸೋಣೋತಿ ವುಚ್ಚತಿ॥|
  count |೨೫|
    block |ಉಗ್ಗರಿನ್ದೋ ವಸಭೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಇನ್ದಾವರೀ ಚ ವಣ್ಡೀ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೬|
    block |ಅಟ್ಠಾಸೀತಿರತನಾನಿ। ಅಚ್ಚುಗ್ಗತೋ ಮಹಾಮುನಿ।|
    block |ಕಞ್ಚನಗ್ಘಿಯಸಙ್ಕಾಸೋ। ದಸಸಹಸ್ಸೀ ವಿರೋಚತಿ॥|
  count |೨೭|
    block |ತಸ್ಸ ಬ್ಯಾಮಪ್ಪಭಾ ಕಾಯಾ। ನಿದ್ಧಾವತಿ ದಿಸೋದಿಸಂ।|
    block |ನಿರನ್ತರಂ ದಿವಾರತ್ತಿಂ। ಯೋಜನಂ ಫರತೇ ಸದಾ॥|
  count |೨೮|
    block |ನ ಕೇಚಿ ತೇನ ಸಮಯೇನ। ಸಮನ್ತಾ ಯೋಜನೇ ಜನಾ।|
    block |ಉಕ್ಕಾಪದೀಪೇ ಉಜ್ಜಾಲೇನ್ತಿ। ಬುದ್ಧರಂಸೀಹಿ ಓತ್ಥಟಾ॥|
  count |೨೯|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೩೦|
    block |ಯಥಾ ಉಳೂಹಿ ಗಗನಂ। ವಿಚಿತ್ತಂ ಉಪಸೋಭತಿ।|
    block |ತಥೇವ ಸಾಸನಂ ತಸ್ಸ। ಅರಹನ್ತೇಹಿ ಸೋಭತಿ॥|
  count |೩೧|
    block |ಸಂಸಾರಸೋತಂ ತರಣಾಯ। ಸೇಸಕೇ ಪಟಿಪನ್ನಕೇ।|
    block |ಧಮ್ಮಸೇತುಂ ದಳ್ಹಂ ಕತ್ವಾ। ನಿಬ್ಬುತೋ ಸೋ ನರಾಸಭೋ॥|
  count |೩೨|
    block |ಸೋಪಿ ಬುದ್ಧೋ ಅಸಮಸಮೋ। ತೇಪಿ ಖೀಣಾಸವಾ ಅತುಲತೇಜಾ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೩|
    block |ನಾರದೋ ಜಿನವಸಭೋ। ನಿಬ್ಬುತೋ ಸುದಸ್ಸನೇ ಪುರೇ।|
    block |ತತ್ಥೇವಸ್ಸ ಥೂಪವರೋ। ಚತುಯೋಜನಮುಗ್ಗತೋತಿ॥|
  stand |ನಾರದಸ್ಸ ಭಗವತೋ ವಂಸೋ ನವಮೋ।|
