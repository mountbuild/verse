block |೧೪॥ ಸುಜಾತಬುದ್ಧವಂಸೋ|
  count |೧|
    block |ತತ್ಥೇವ ಮಣ್ಡಕಪ್ಪಮ್ಹಿ। ಸುಜಾತೋ ನಾಮ ನಾಯಕೋ।|
    block |ಸೀಹಹನುಸಭಕ್ಖನ್ಧೋ। ಅಪ್ಪಮೇಯ್ಯೋ ದುರಾಸದೋ॥|
  count |೨|
    block |ಚನ್ದೋವ ವಿಮಲೋ ಸುದ್ಧೋ। ಸತರಂಸೀವ ಪತಾಪವಾ।|
    block |ಏವಂ ಸೋಭತಿ ಸಮ್ಬುದ್ಧೋ। ಜಲನ್ತೋ ಸಿರಿಯಾ ಸದಾ॥|
  count |೩|
    block |ಪಾಪುಣಿತ್ವಾನ ಸಮ್ಬುದ್ಧೋ। ಕೇವಲಂ ಬೋಧಿಮುತ್ತಮಂ।|
    block |ಸುಮಙ್ಗಲಮ್ಹಿ ನಗರೇ। ಧಮ್ಮಚಕ್ಕಂ ಪವತ್ತಯಿ॥|
  count |೪|
    block |ದೇಸೇನ್ತೇ ಪವರಂ ಧಮ್ಮಂ। ಸುಜಾತೇ ಲೋಕನಾಯಕೇ।|
    block |ಅಸೀತಿಕೋಟೀ ಅಭಿಸಮಿಂಸು। ಪಠಮೇ ಧಮ್ಮದೇಸನೇ॥|
  count |೫|
    block |ಯದಾ ಸುಜಾತೋ ಅಮಿತಯಸೋ। ದೇವೇ ವಸ್ಸಂ ಉಪಾಗಮಿ।|
    block |ಸತ್ತತಿಂಸಸತಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೬|
    block |ಯದಾ ಸುಜಾತೋ ಅಸಮಸಮೋ। ಉಪಗಚ್ಛಿ ಪಿತುಸನ್ತಿಕಂ।|
    block |ಸಟ್ಠಿಸತಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ಸುಜಾತಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ಅಭಿಞ್ಞಾಬಲಪ್ಪತ್ತಾನಂ। ಅಪ್ಪತ್ತಾನಂ ಭವಾಭವೇ।|
    block |ಸಟ್ಠಿಸತಸಹಸ್ಸಾನಿ। ಪಠಮಂ ಸನ್ನಿಪತಿಂಸು ತೇ॥|
  count |೯|
    block |ಪುನಾಪರಂ ಸನ್ನಿಪಾತೇ। ತಿದಿವೋರೋಹಣೇ ಜಿನೇ।|
    block |ಪಞ್ಞಾಸಸತಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೧೦|
    block |ಉಪಸಙ್ಕಮನ್ತೋ ನರಾಸಭಂ। ತಸ್ಸ ಯೋ ಅಗ್ಗಸಾವಕೋ।|
    block |ಚತೂಹಿ ಸತಸಹಸ್ಸೇಹಿ। ಸಮ್ಬುದ್ಧಂ ಉಪಸಙ್ಕಮಿ॥|
  count |೧೧|
    block |ಅಹಂ ತೇನ ಸಮಯೇನ। ಚತುದೀಪಮ್ಹಿ ಇಸ್ಸರೋ।|
    block |ಅನ್ತಲಿಕ್ಖಚರೋ ಆಸಿಂ। ಚಕ್ಕವತ್ತೀ ಮಹಬ್ಬಲೋ॥|
  count |೧೨|
    block |ಲೋಕೇ ಅಚ್ಛರಿಯಂ ದಿಸ್ವಾ। ಅಬ್ಭುತಂ ಲೋಮಹಂಸನಂ।|
    block |ಉಪಗನ್ತ್ವಾನ ವನ್ದಿಂ ಸೋ। ಸುಜಾತಂ ಲೋಕನಾಯಕಂ॥|
  count |೧೩|
    block |ಚತುದೀಪೇ ಮಹಾರಜ್ಜಂ। ರತನೇ ಸತ್ತ ಉತ್ತಮೇ।|
    block |ಬುದ್ಧೇ ನಿಯ್ಯಾದಯಿತ್ವಾನ। ಪಬ್ಬಜಿಂ ತಸ್ಸ ಸನ್ತಿಕೇ॥|
  count |೧೪|
    block |ಆರಾಮಿಕಾ ಜನಪದೇ। ಉಟ್ಠಾನಂ ಪಟಿಪಿಣ್ಡಿಯ।|
    block |ಉಪನೇನ್ತಿ ಭಿಕ್ಖುಸಙ್ಘಸ್ಸ। ಪಚ್ಚಯಂ ಸಯನಾಸನಂ॥|
  count |೧೫|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ದಸಸಹಸ್ಸಿಮ್ಹಿ ಇಸ್ಸರೋ।|
    block |ತಿಂಸಕಪ್ಪಸಹಸ್ಸಮ್ಹಿ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೬|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೭|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಹಾಸಂ ಜನೇಸಹಂ।|
    block |ಅಧಿಟ್ಠಹಿಂ ವತಂ ಉಗ್ಗಂ। ದಸಪಾರಮಿಪೂರಿಯಾ॥|
  count |೧೮|
    block |ಸುತ್ತನ್ತಂ ವಿನಯಞ್ಚಾಪಿ। ನವಙ್ಗಂ ಸತ್ಥುಸಾಸನಂ।|
    block |ಸಬ್ಬಂ ಪರಿಯಾಪುಣಿತ್ವಾನ। ಸೋಭಯಿಂ ಜಿನಸಾಸನಂ॥|
  count |೧೯|
    block |ತತ್ಥಪ್ಪಮತ್ತೋ ವಿಹರನ್ತೋ। ಬ್ರಹ್ಮಂ ಭಾವೇತ್ವ ಭಾವನಂ।|
    block |ಅಭಿಞ್ಞಾಪಾರಮಿಂ ಗನ್ತ್ವಾ। ಬ್ರಹ್ಮಲೋಕಮಗಞ್ಛಹಂ॥|
  count |೨೦|
    block |ಸುಮಙ್ಗಲಂ ನಾಮ ನಗರಂ। ಉಗ್ಗತೋ ನಾಮ ಖತ್ತಿಯೋ।|
    block |ಮಾತಾ ಪಭಾವತೀ ನಾಮ। ಸುಜಾತಸ್ಸ ಮಹೇಸಿನೋ॥|
  count |೨೧|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಸಿರೀ ಉಪಸಿರೀ ನನ್ದೋ। ತಯೋ ಪಾಸಾದಮುತ್ತಮಾ॥|
  count |೨೨|
    block |ತೇವೀಸತಿಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸಿರಿನನ್ದಾ ನಾಮ ನಾರೀ। ಉಪಸೇನೋ ನಾಮ ಅತ್ರಜೋ॥|
  count |೨೩|
    block |ನಿಮಿತ್ತೇ ಚತುರೋ ದಿಸ್ವಾ। ಅಸ್ಸಯಾನೇನ ನಿಕ್ಖಮಿ।|
    block |ಅನೂನನವಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೨೪|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಸುಜಾತೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಸುಮಙ್ಗಲುಯ್ಯಾನಮುತ್ತಮೇ॥|
  count |೨೫|
    block |ಸುದಸ್ಸನೋ ಸುದೇವೋ ಚ। ಅಹೇಸುಂ ಅಗ್ಗಸಾವಕಾ।|
    block |ನಾರದೋ ನಾಮುಪಟ್ಠಾಕೋ। ಸುಜಾತಸ್ಸ ಮಹೇಸಿನೋ॥|
  count |೨೬|
    block |ನಾಗಾ ಚ ನಾಗಸಮಾಲಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಮಹಾವೇಳೂತಿ ವುಚ್ಚತಿ॥|
  count |೨೭|
    block |ಸೋ ಚ ರುಕ್ಖೋ ಘನಕ್ಖನ್ಧೋ। ಅಚ್ಛಿದ್ದೋ ಹೋತಿ ಪತ್ತಿಕೋ।|
    block |ಉಜು ವಂಸೋ ಬ್ರಹಾ ಹೋತಿ। ದಸ್ಸನೀಯೋ ಮನೋರಮೋ॥|
  count |೨೮|
    block |ಏಕಕ್ಖನ್ಧೋ ಪವಡ್ಢಿತ್ವಾ। ತತೋ ಸಾಖಾ ಪಭಿಜ್ಜತಿ।|
    block |ಯಥಾ ಸುಬದ್ಧೋ ಮೋರಹತ್ಥೋ। ಏವಂ ಸೋಭತಿ ಸೋ ದುಮೋ॥|
  count |೨೯|
    block |ನ ತಸ್ಸ ಕಣ್ಟಕಾ ಹೋನ್ತಿ। ನಾಪಿ ಛಿದ್ದಂ ಮಹಾ ಅಹು।|
    block |ವಿತ್ಥಿಣ್ಣಸಾಖೋ ಅವಿರಲೋ। ಸನ್ದಚ್ಛಾಯೋ ಮನೋರಮೋ॥|
  count |೩೦|
    block |ಸುದತ್ತೋ ಚೇವ ಚಿತ್ತೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಸುಭದ್ದಾ ಚ ಪದುಮಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೩೧|
    block |ಪಞ್ಞಾಸರತನೋ ಆಸಿ। ಉಚ್ಚತ್ತನೇನ ಸೋ ಜಿನೋ।|
    block |ಸಬ್ಬಾಕಾರವರೂಪೇತೋ। ಸಬ್ಬಗುಣಮುಪಾಗತೋ॥|
  count |೩೨|
    block |ತಸ್ಸ ಪಭಾ ಅಸಮಸಮಾ। ನಿದ್ಧಾವತಿ ಸಮನ್ತತೋ।|
    block |ಅಪ್ಪಮಾಣೋ ಅತುಲಿಯೋ। ಓಪಮ್ಮೇಹಿ ಅನೂಪಮೋ॥|
  count |೩೩|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೩೪|
    block |ಯಥಾಪಿ ಸಾಗರೇ ಊಮೀ। ಗಗನೇ ತಾರಕಾ ಯಥಾ।|
    block |ಏವಂ ತದಾ ಪಾವಚನಂ। ಅರಹನ್ತೇಹಿ ಚಿತ್ತಿತಂ॥|
  count |೩೫|
    block |ಸೋ ಚ ಬುದ್ಧೋ ಅಸಮಸಮೋ। ಗುಣಾನಿ ಚ ತಾನಿ ಅತುಲಿಯಾನಿ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೬|
    block |ಸುಜಾತೋ ಜಿನವರೋ ಬುದ್ಧೋ। ಸಿಲಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವ ತಸ್ಸ ಚೇತಿಯೋ। ತೀಣಿಗಾವುತಮುಗ್ಗತೋತಿ॥|
  stand |ಸುಜಾತಸ್ಸ ಭಗವತೋ ವಂಸೋ ದ್ವಾದಸಮೋ।|
