block |೨೦॥ ಫುಸ್ಸಬುದ್ಧವಂಸೋ|
  count |೧|
    block |ತತ್ಥೇವ ಮಣ್ಡಕಪ್ಪಮ್ಹಿ। ಅಹು ಸತ್ಥಾ ಅನುತ್ತರೋ।|
    block |ಅನುಪಮೋ ಅಸಮಸಮೋ। ಫುಸ್ಸೋ ಲೋಕಗ್ಗನಾಯಕೋ॥|
  count |೨|
    block |ಸೋಪಿ ಸಬ್ಬಂ ತಮಂ ಹನ್ತ್ವಾ। ವಿಜಟೇತ್ವಾ ಮಹಾಜಟಂ।|
    block |ಸದೇವಕಂ ತಪ್ಪಯನ್ತೋ। ಅಭಿವಸ್ಸಿ ಅಮತಮ್ಬುನಾ॥|
  count |೩|
    block |ಧಮ್ಮಚಕ್ಕಂ ಪವತ್ತೇನ್ತೇ। ಫುಸ್ಸೇ ನಕ್ಖತ್ತಮಙ್ಗಲೇ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ನವುತಿಸತಸಹಸ್ಸಾನಂ। ದುತಿಯಾಭಿಸಮಯೋ ಅಹು।|
    block |ಅಸೀತಿಸತಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೫|
    block |ಸನ್ನಿಪಾತಾ ತಯೋ ಆಸುಂ। ಫುಸ್ಸಸ್ಸಾಪಿ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೬|
    block |ಸಟ್ಠಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ।|
    block |ಪಞ್ಞಾಸಸತಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೭|
    block |ಚತ್ತಾರೀಸಸತಸಹಸ್ಸಾನಂ। ತತಿಯೋ ಆಸಿ ಸಮಾಗಮೋ।|
    block |ಅನುಪಾದಾ ವಿಮುತ್ತಾನಂ। ವೋಚ್ಛಿನ್ನಪಟಿಸನ್ಧಿನಂ॥|
  count |೮|
    block |ಅಹಂ ತೇನ ಸಮಯೇನ। ವಿಜಿತಾವೀ ನಾಮ ಖತ್ತಿಯೋ।|
    block |ಛಡ್ಡಯಿತ್ವಾ ಮಹಾರಜ್ಜಂ। ಪಬ್ಬಜಿಂ ತಸ್ಸ ಸನ್ತಿಕೇ॥|
  count |೯|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಫುಸ್ಸೋ ಲೋಕಗ್ಗನಾಯಕೋ।|
    block |ದ್ವೇನವುತೇ ಇತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೦|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೧|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೨|
    block |ಸುತ್ತನ್ತಂ ವಿನಯಞ್ಚಾಪಿ। ನವಙ್ಗಂ ಸತ್ಥುಸಾಸನಂ।|
    block |ಸಬ್ಬಂ ಪರಿಯಾಪುಣಿತ್ವಾ। ಸೋಭಯಿಂ ಜಿನಸಾಸನಂ॥|
  count |೧೩|
    block |ತತ್ಥಪ್ಪಮತ್ತೋ ವಿಹರನ್ತೋ। ಬ್ರಹ್ಮಂ ಭಾವೇತ್ವ ಭಾವನಂ।|
    block |ಅಭಿಞ್ಞಾಸು ಪಾರಮಿಂ ಗನ್ತ್ವಾ। ಬ್ರಹ್ಮಲೋಕಮಗಞ್ಛಹಂ॥|
  count |೧೪|
    block |ಕಾಸಿಕಂ ನಾಮ ನಗರಂ। ಜಯಸೇನೋ ನಾಮ ಖತ್ತಿಯೋ।|
    block |ಸಿರಿಮಾ ನಾಮ ಜನಿಕಾ। ಫುಸ್ಸಸ್ಸಾಪಿ ಮಹೇಸಿನೋ॥|
  count |೧೫|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಗರುಳಪಕ್ಖ ಹಂಸ ಸುವಣ್ಣಭಾರಾ। ತಯೋ ಪಾಸಾದಮುತ್ತಮಾ॥|
  count |೧೬|
    block |ತಿಂಸಇತ್ಥಿಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಕಿಸಾಗೋತಮೀ ನಾಮ ನಾರೀ। ಅನೂಪಮೋ ನಾಮ ಅತ್ರಜೋ॥|
  count |೧೭|
    block |ನಿಮಿತ್ತೇ ಚತುರೋ ದಿಸ್ವಾ। ಹತ್ಥಿಯಾನೇನ ನಿಕ್ಖಮಿ।|
    block |ಛಮಾಸಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೧೮|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಫುಸ್ಸೋ ಲೋಕಗ್ಗನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಗದಾಯೇ ನರುತ್ತಮೋ॥|
  count |೧೯|
    block |ಸುರಕ್ಖಿತೋ ಧಮ್ಮಸೇನೋ। ಅಹೇಸುಂ ಅಗ್ಗಸಾವಕಾ।|
    block |ಸಭಿಯೋ ನಾಮುಪಟ್ಠಾಕೋ। ಫುಸ್ಸಸ್ಸಾಪಿ ಮಹೇಸಿನೋ॥|
  count |೨೦|
    block |ಚಾಲಾ ಚ ಉಪಚಾಲಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಆಮಣ್ಡೋತಿ ಪವುಚ್ಚತಿ॥|
  count |೨೧|
    block |ಧನಞ್ಚಯೋ ವಿಸಾಖೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಪದುಮಾ ಚೇವ ನಾಗಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೨|
    block |ಅಟ್ಠಪಣ್ಣಾಸರತನಂ। ಸೋಪಿ ಅಚ್ಚುಗ್ಗತೋ ಮುನಿ।|
    block |ಸೋಭತೇ ಸತರಂಸೀವ। ಉಳುರಾಜಾವ ಪೂರಿತೋ॥|
  count |೨೩|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೪|
    block |ಓವದಿತ್ವಾ ಬಹೂ ಸತ್ತೇ। ಸನ್ತಾರೇತ್ವಾ ಬಹೂ ಜನೇ।|
    block |ಸೋಪಿ ಸತ್ಥಾ ಅತುಲಯಸೋ। ನಿಬ್ಬುತೋ ಸೋ ಸಸಾವಕೋ॥|
  count |೨೫|
    block |ಫುಸ್ಸೋ ಜಿನವರೋ ಸತ್ಥಾ। ಸೇನಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ಫುಸ್ಸಸ್ಸ ಭಗವತೋ ವಂಸೋ ಅಟ್ಠಾರಸಮೋ।|
