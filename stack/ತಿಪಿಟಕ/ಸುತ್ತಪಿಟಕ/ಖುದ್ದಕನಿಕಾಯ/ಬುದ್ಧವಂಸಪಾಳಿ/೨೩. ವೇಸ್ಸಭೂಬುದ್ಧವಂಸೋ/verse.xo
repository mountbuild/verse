block |೨೩॥ ವೇಸ್ಸಭೂಬುದ್ಧವಂಸೋ|
  count |೧|
    block |ತತ್ಥೇವ ಮಣ್ಡಕಪ್ಪಮ್ಹಿ। ಅಸಮೋ ಅಪ್ಪಟಿಪುಗ್ಗಲೋ।|
    block |ವೇಸ್ಸಭೂ ನಾಮ ನಾಮೇನ। ಲೋಕೇ ಉಪ್ಪಜ್ಜಿ ನಾಯಕೋ॥|
  count |೨|
    block |ಆದಿತ್ತಂ ವತ ರಾಗಗ್ಗಿ। ತಣ್ಹಾನಂ ವಿಜಿತಂ ತದಾ।|
    block |ನಾಗೋವ ಬನ್ಧನಂ ಛೇತ್ವಾ। ಪತ್ತೋ ಸಮ್ಬೋಧಿಮುತ್ತಮಂ॥|
  count |೩|
    block |ಧಮ್ಮಚಕ್ಕಂ ಪವತ್ತೇನ್ತೇ। ವೇಸ್ಸಭೂಲೋಕನಾಯಕೇ।|
    block |ಅಸೀತಿಕೋಟಿಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ಪಕ್ಕನ್ತೇ ಚಾರಿಕಂ ರಟ್ಠೇ। ಲೋಕಜೇಟ್ಠೇ ನರಾಸಭೇ।|
    block |ಸತ್ತತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಮಹಾದಿಟ್ಠಿಂ ವಿನೋದೇನ್ತೋ। ಪಾಟಿಹೇರಂ ಕರೋತಿ ಸೋ।|
    block |ಸಮಾಗತಾ ನರಮರೂ। ದಸಸಹಸ್ಸೀ ಸದೇವಕೇ॥|
  count |೬|
    block |ಮಹಾಅಚ್ಛರಿಯಂ ದಿಸ್ವಾ। ಅಬ್ಭುತಂ ಲೋಮಹಂಸನಂ।|
    block |ದೇವಾ ಚೇವ ಮನುಸ್ಸಾ ಚ। ಬುಜ್ಝರೇ ಸಟ್ಠಿಕೋಟಿಯೋ॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ವೇಸ್ಸಭುಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ಅಸೀತಿಭಿಕ್ಖುಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ।|
    block |ಸತ್ತತಿಭಿಕ್ಖುಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೯|
    block |ಸಟ್ಠಿಭಿಕ್ಖುಸಹಸ್ಸಾನಂ। ತತಿಯೋ ಆಸಿ ಸಮಾಗಮೋ।|
    block |ಜರಾದಿಭಯಭೀತಾನಂ। ಓರಸಾನಂ ಮಹೇಸಿನೋ॥|
  count |೧೦|
    block |ಅಹಂ ತೇನ ಸಮಯೇನ। ಸುದಸ್ಸನೋ ನಾಮ ಖತ್ತಿಯೋ।|
    block |ನಿಮನ್ತೇತ್ವಾ ಮಹಾವೀರಂ। ದಾನಂ ದತ್ವಾ ಮಹಾರಹಂ।|
    block |ಅನ್ನಪಾನೇನ ವತ್ಥೇನ। ಸಸಙ್ಘಂ ಜಿನ ಪೂಜಯಿಂ॥|
  count |೧೧|
    block |ತಸ್ಸ ಬುದ್ಧಸ್ಸ ಅಸಮಸ್ಸ। ಚಕ್ಕಂ ವತ್ತಿತಮುತ್ತಮಂ।|
    block |ಸುತ್ವಾನ ಪಣಿತಂ ಧಮ್ಮಂ। ಪಬ್ಬಜ್ಜಮಭಿರೋಚಯಿಂ॥|
  count |೧೨|
    block |ಮಹಾದಾನಂ ಪವತ್ತೇತ್ವಾ। ರತ್ತಿನ್ದಿವಮತನ್ದಿತೋ।|
    block |ಪಬ್ಬಜ್ಜಂ ಗುಣಸಮ್ಪನ್ನಂ। ಪಬ್ಬಜಿಂ ಜಿನಸನ್ತಿಕೇ॥|
  count |೧೩|
    block |ಆಚಾರಗುಣಸಮ್ಪನ್ನೋ। ವತ್ತಸೀಲಸಮಾಹಿತೋ।|
    block |ಸಬ್ಬಞ್ಞುತಂ ಗವೇಸನ್ತೋ। ರಮಾಮಿ ಜಿನಸಾಸನೇ॥|
  count |೧೪|
    block |ಸದ್ಧಾಪೀತಿಂ ಉಪಗನ್ತ್ವಾ। ಬುದ್ಧಂ ವನ್ದಾಮಿ ಸತ್ಥರಂ।|
    block |ಪೀತಿ ಉಪ್ಪಜ್ಜತಿ ಮಯ್ಹಂ। ಬೋಧಿಯಾಯೇವ ಕಾರಣಾ॥|
  count |೧೫|
    block |ಅನಿವತ್ತಮಾನಸಂ ಞತ್ವಾ। ಸಮ್ಬುದ್ಧೋ ಏತದಬ್ರವಿ।|
    block |ಏಕತಿಂಸೇ ಇತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೬|
    block |ಅಹು ಕಪಿಲವ್ಹಯಾ ರಮ್ಮಾ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೭|
    block |ತಸ್ಸಾಹಂ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೮|
    block |ಅನೋಮಂ ನಾಮ ನಗರಂ। ಸುಪ್ಪತೀತೋ ನಾಮ ಖತ್ತಿಯೋ।|
    block |ಮಾತಾ ಯಸವತೀ ನಾಮ। ವೇಸ್ಸಭುಸ್ಸ ಮಹೇಸಿನೋ॥|
  count |೧೯|
    block |ಛ ಚ ವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ರುಚಿ ಸುರುಚಿ ರತಿವಡ್ಢನೋ। ತಯೋ ಪಾಸಾದಮುತ್ತಮಾ॥|
  count |೨೦|
    block |ಅನೂನತಿಂಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸುಚಿತ್ತಾ ನಾಮ ಸಾ ನಾರೀ। ಸುಪ್ಪಬುದ್ಧೋ ನಾಮ ಅತ್ರಜೋ॥|
  count |೨೧|
    block |ನಿಮಿತ್ತೇ ಚತುರೋ ದಿಸ್ವಾ। ಸಿವಿಕಾಯಾಭಿನಿಕ್ಖಮಿ।|
    block |ಛಮಾಸಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೨೨|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ವೇಸ್ಸಭೂಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಅರುಣಾರಾಮೇ ನರುತ್ತಮೋ॥|
  count |೨೩|
    block |ಸೋಣೋ ಚ ಉತ್ತರೋ ಚೇವ। ಅಹೇಸುಂ ಅಗ್ಗಸಾವಕಾ।|
    block |ಉಪಸನ್ತೋ ನಾಮುಪಟ್ಠಾಕೋ। ವೇಸ್ಸಭುಸ್ಸ ಮಹೇಸಿನೋ॥|
  count |೨೪|
    block |ರಾಮಾ ಚೇವ ಸಮಾಲಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಮಹಾಸಾಲೋತಿ ವುಚ್ಚತಿ॥|
  count |೨೫|
    block |ಸೋತ್ಥಿಕೋ ಚೇವ ರಮ್ಭೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಗೋತಮೀ ಸಿರಿಮಾ ಚೇವ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೬|
    block |ಸಟ್ಠಿರತನಮುಬ್ಬೇಧೋ। ಹೇಮಯೂಪಸಮೂಪಮೋ।|
    block |ಕಾಯಾ ನಿಚ್ಛರತಿ ರಸ್ಮಿ। ರತ್ತಿಂವ ಪಬ್ಬತೇ ಸಿಖೀ॥|
  count |೨೭|
    block |ಸಟ್ಠಿವಸ್ಸಸಹಸ್ಸಾನಿ। ಆಯು ತಸ್ಸ ಮಹೇಸಿನೋ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೮|
    block |ಧಮ್ಮಂ ವಿತ್ಥಾರಿಕಂ ಕತ್ವಾ। ವಿಭಜಿತ್ವಾ ಮಹಾಜನಂ।|
    block |ಧಮ್ಮನಾವಂ ಠಪೇತ್ವಾನ। ನಿಬ್ಬುತೋ ಸೋ ಸಸಾವಕೋ॥|
  count |೨೯|
    block |ದಸ್ಸನೇಯ್ಯಂ ಸಬ್ಬಜನಂ। ವಿಹಾರಂ ಇರಿಯಾಪಥಂ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೦|
    block |ವೇಸ್ಸಭೂ ಜಿನವರೋ ಸತ್ಥಾ। ಖೇಮಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ವೇಸ್ಸಭುಸ್ಸ ಭಗವತೋ ವಂಸೋ ಏಕವೀಸತಿಮೋ।|
