block |೧೨॥ ಪದುಮುತ್ತರಬುದ್ಧವಂಸೋ|
  count |೧|
    block |ನಾರದಸ್ಸ ಅಪರೇನ। ಸಮ್ಬುದ್ಧೋ ದ್ವಿಪದುತ್ತಮೋ।|
    block |ಪದುಮುತ್ತರೋ ನಾಮ ಜಿನೋ। ಅಕ್ಖೋಭೋ ಸಾಗರೂಪಮೋ॥|
  count |೨|
    block |ಮಣ್ಡಕಪ್ಪೋವ ಸೋ ಆಸಿ। ಯಮ್ಹಿ ಬುದ್ಧೋ ಅಜಾಯಥ।|
    block |ಉಸ್ಸನ್ನಕುಸಲಾ ಜನತಾ। ತಮ್ಹಿ ಕಪ್ಪೇ ಅಜಾಯಥ॥|
  count |೩|
    block |ಪದುಮುತ್ತರಸ್ಸ ಭಗವತೋ। ಪಠಮೇ ಧಮ್ಮದೇಸನೇ।|
    block |ಕೋಟಿಸತಸಹಸ್ಸಾನಂ। ಧಮ್ಮಾಭಿಸಮಯೋ ಅಹು॥|
  count |೪|
    block |ತತೋ ಪರಮ್ಪಿ ವಸ್ಸನ್ತೇ। ತಪ್ಪಯನ್ತೇ ಚ ಪಾಣಿನೇ।|
    block |ಸತ್ತತಿಂಸಸತಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಯಮ್ಹಿ ಕಾಲೇ ಮಹಾವೀರೋ। ಆನನ್ದಂ ಉಪಸಙ್ಕಮಿ।|
    block |ಪಿತುಸನ್ತಿಕಂ ಉಪಗನ್ತ್ವಾ। ಆಹನೀ ಅಮತದುನ್ದುಭಿಂ॥|
  count |೬|
    block |ಆಹತೇ ಅಮತಭೇರಿಮ್ಹಿ। ವಸ್ಸನ್ತೇ ಧಮ್ಮವುಟ್ಠಿಯಾ।|
    block |ಪಞ್ಞಾಸಸತಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ಓವಾದಕೋ ವಿಞ್ಞಾಪಕೋ। ತಾರಕೋ ಸಬ್ಬಪಾಣಿನಂ।|
    block |ದೇಸನಾಕುಸಲೋ ಬುದ್ಧೋ। ತಾರೇಸಿ ಜನತಂ ಬಹುಂ॥|
  count |೮|
    block |ಸನ್ನಿಪಾತಾ ತಯೋ ಆಸುಂ। ಪದುಮುತ್ತರಸ್ಸ ಸತ್ಥುನೋ।|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೯|
    block |ಯದಾ ಬುದ್ಧೋ ಅಸಮಸಮೋ। ವಸಿ ವೇಭಾರಪಬ್ಬತೇ।|
    block |ನವುತಿಕೋಟಿಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೧೦|
    block |ಪುನ ಚಾರಿಕಂ ಪಕ್ಕನ್ತೇ। ಗಾಮನಿಗಮರಟ್ಠತೋ।|
    block |ಅಸೀತಿಕೋಟಿಸಹಸ್ಸಾನಂ। ತತಿಯೋ ಆಸಿ ಸಮಾಗಮೋ॥|
  count |೧೧|
    block |ಅಹಂ ತೇನ ಸಮಯೇನ। ಜಟಿಲೋ ನಾಮ ರಟ್ಠಿಕೋ।|
    block |ಸಮ್ಬುದ್ಧಪ್ಪಮುಖಂ ಸಙ್ಘಂ। ಸಭತ್ತಂ ದುಸ್ಸಮದಾಸಹಂ॥|
  count |೧೨|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಸಙ್ಘಮಜ್ಝೇ ನಿಸೀದಿಯ।|
    block |ಸತಸಹಸ್ಸಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೩|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೪|
    block |ತಸ್ಸಾಪಿ ವಚನಂ ಸುತ್ವಾ। ಉತ್ತರಿಂ ವತಮಧಿಟ್ಠಹಿಂ।|
    block |ಅಕಾಸಿಂ ಉಗ್ಗದಳ್ಹಂ ಧಿತಿಂ। ದಸಪಾರಮಿಪೂರಿಯಾ॥|
  count |೧೫|
    block |ಬ್ಯಾಹತಾ ತಿತ್ಥಿಯಾ ಸಬ್ಬೇ। ವಿಮನಾ ದುಮ್ಮನಾ ತದಾ।|
    block |ನ ತೇಸಂ ಕೇಚಿ ಪರಿಚರನ್ತಿ। ರಟ್ಠತೋ ನಿಚ್ಛುಭನ್ತಿ ತೇ॥|
  count |೧೬|
    block |ಸಬ್ಬೇ ತತ್ಥ ಸಮಾಗನ್ತ್ವಾ। ಉಪಗಚ್ಛುಂ ಬುದ್ಧಸನ್ತಿಕೇ।|
    block |ತುವಂ ನಾಥೋ ಮಹಾವೀರ। ಸರಣಂ ಹೋಹಿ ಚಕ್ಖುಮ॥|
  count |೧೭|
    block |ಅನುಕಮ್ಪಕೋ ಕಾರುಣಿಕೋ। ಹಿತೇಸೀ ಸಬ್ಬಪಾಣಿನಂ।|
    block |ಸಮ್ಪತ್ತೇ ತಿತ್ಥಿಯೇ ಸಬ್ಬೇ। ಪಞ್ಚಸೀಲೇ ಪತಿಟ್ಠಪಿ॥|
  count |೧೮|
    block |ಏವಂ ನಿರಾಕುಲಂ ಆಸಿ। ಸುಞ್ಞತಂ ತಿತ್ಥಿಯೇಹಿ ತಂ।|
    block |ವಿಚಿತ್ತಂ ಅರಹನ್ತೇಹಿ। ವಸೀಭೂತೇಹಿ ತಾದಿಹಿ॥|
  count |೧೯|
    block |ನಗರಂ ಹಂಸವತೀ ನಾಮ। ಆನನ್ದೋ ನಾಮ ಖತ್ತಿಯೋ।|
    block |ಸುಜಾತಾ ನಾಮ ಜನಿಕಾ। ಪದುಮುತ್ತರಸ್ಸ ಸತ್ಥುನೋ॥|
  count |೨೦|
    block |ದಸವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ನರವಾಹನೋ ಯಸೋ ವಸವತ್ತೀ। ತಯೋ ಪಾಸಾದಮುತ್ತಮಾ॥|
  count |೨೧|
    block |ತಿಚತ್ತಾರೀಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ವಸುದತ್ತಾ ನಾಮ ನಾರೀ। ಉತ್ತಮೋ ನಾಮ ಅತ್ರಜೋ॥|
  count |೨೨|
    block |ನಿಮಿತ್ತೇ ಚತುರೋ ದಿಸ್ವಾ। ಪಾಸಾದೇನಾಭಿನಿಕ್ಖಮಿ।|
    block |ಸತ್ತಾಹಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೨೩|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಪದುಮುತ್ತರೋ ವಿನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಥಿಲುಯ್ಯಾನಮುತ್ತಮೇ॥|
  count |೨೪|
    block |ದೇವಲೋ ಚ ಸುಜಾತೋ ಚ। ಅಹೇಸುಂ ಅಗ್ಗಸಾವಕಾ।|
    block |ಸುಮನೋ ನಾಮುಪಟ್ಠಾಕೋ। ಪದುಮುತ್ತರಸ್ಸ ಮಹೇಸಿನೋ॥|
  count |೨೫|
    block |ಅಮಿತಾ ಚ ಅಸಮಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಸಲಲೋತಿ ಪವುಚ್ಚತಿ॥|
  count |೨೬|
    block |ವಿತಿಣ್ಣೋ ಚೇವ ತಿಸ್ಸೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಹಟ್ಠಾ ಚೇವ ವಿಚಿತ್ತಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೭|
    block |ಅಟ್ಠಪಣ್ಣಾಸರತನಂ। ಅಚ್ಚುಗ್ಗತೋ ಮಹಾಮುನಿ।|
    block |ಕಞ್ಚನಗ್ಘಿಯಸಙ್ಕಾಸೋ। ದ್ವತ್ತಿಂಸವರಲಕ್ಖಣೋ॥|
  count |೨೮|
    block |ಕುಟ್ಟಾ ಕವಾಟಾ ಭಿತ್ತೀ ಚ। ರುಕ್ಖಾ ನಗಸಿಲುಚ್ಚಯಾ।|
    block |ನ ತಸ್ಸಾವರಣಂ ಅತ್ಥಿ। ಸಮನ್ತಾ ದ್ವಾದಸಯೋಜನೇ॥|
  count |೨೯|
    block |ವಸ್ಸಸತಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೩೦|
    block |ಸನ್ತಾರೇತ್ವಾ ಬಹುಜನಂ। ಛಿನ್ದಿತ್ವಾ ಸಬ್ಬಸಂಸಯಂ।|
    block |ಜಲಿತ್ವಾ ಅಗ್ಗಿಕ್ಖನ್ಧೋವ ನಿಬ್ಬುತೋ ಸೋ ಸಸಾವಕೋ॥|
  count |೩೧|
    block |ಪದುಮುತ್ತರೋ ಜಿನೋ ಬುದ್ಧೋ। ನನ್ದಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಥೂಪವರೋ। ದ್ವಾದಸುಬ್ಬೇಧಯೋಜನೋತಿ॥|
  stand |ಪದುಮುತ್ತರಸ್ಸ ಭಗವತೋ ವಂಸೋ ದಸಮೋ।|
