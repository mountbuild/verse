block |೭॥ ರೇವತಬುದ್ಧವಂಸೋ|
  count |೧|
    block |ಸುಮನಸ್ಸ ಅಪರೇನ। ರೇವತೋ ನಾಮ ನಾಯಕೋ।|
    block |ಅನೂಪಮೋ ಅಸದಿಸೋ। ಅತುಲೋ ಉತ್ತಮೋ ಜಿನೋ॥|
  count |೨|
    block |ಸೋಪಿ ಧಮ್ಮಂ ಪಕಾಸೇಸಿ। ಬ್ರಹ್ಮುನಾ ಅಭಿಯಾಚಿತೋ।|
    block |ಖನ್ಧಧಾತುವವತ್ಥಾನಂ। ಅಪ್ಪವತ್ತಂ ಭವಾಭವೇ॥|
  count |೩|
    block |ತಸ್ಸಾಭಿಸಮಯಾ ತೀಣಿ। ಅಹೇಸುಂ ಧಮ್ಮದೇಸನೇ।|
    block |ಗಣನಾಯ ನ ವತ್ತಬ್ಬೋ। ಪಠಮಾಭಿಸಮಯೋ ಅಹು॥|
  count |೪|
    block |ಯದಾ ಅರಿನ್ದಮಂ ರಾಜಂ। ವಿನೇಸಿ ರೇವತೋ ಮುನಿ।|
    block |ತದಾ ಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಸತ್ತಾಹಂ ಪಟಿಸಲ್ಲಾನಾ। ವುಟ್ಠಹಿತ್ವಾ ನರಾಸಭೋ।|
    block |ಕೋಟಿಸತಂ ನರಮರೂನಂ। ವಿನೇಸಿ ಉತ್ತಮೇ ಫಲೇ॥|
  count |೬|
    block |ಸನ್ನಿಪಾತಾ ತಯೋ ಆಸುಂ। ರೇವತಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸುವಿಮುತ್ತಾನ ತಾದಿನಂ॥|
  count |೭|
    block |ಅತಿಕ್ಕನ್ತಾ ಗಣನಪಥಂ। ಪಠಮಂ ಯೇ ಸಮಾಗತಾ।|
    block |ಕೋಟಿಸತಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೮|
    block |ಯೋಪಿ ಪಞ್ಞಾಯ ಅಸಮೋ। ತಸ್ಸ ಚಕ್ಕಾನುವತ್ತಕೋ।|
    block |ಸೋ ತದಾ ಬ್ಯಾಧಿತೋ ಆಸಿ। ಪತ್ತೋ ಜೀವಿತಸಂಸಯಂ॥|
  count |೯|
    block |ತಸ್ಸ ಗಿಲಾನಪುಚ್ಛಾಯ। ಯೇ ತದಾ ಉಪಗತಾ ಮುನೀ।|
    block |ಕೋಟಿಸಹಸ್ಸಾ ಅರಹನ್ತೋ। ತತಿಯೋ ಆಸಿ ಸಮಾಗಮೋ॥|
  count |೧೦|
    block |ಅಹಂ ತೇನ ಸಮಯೇನ। ಅತಿದೇವೋ ನಾಮ ಬ್ರಾಹ್ಮಣೋ।|
    block |ಉಪಗನ್ತ್ವಾ ರೇವತಂ ಬುದ್ಧಂ। ಸರಣಂ ತಸ್ಸ ಗಞ್ಛಹಂ॥|
  count |೧೧|
    block |ತಸ್ಸ ಸೀಲಂ ಸಮಾಧಿಞ್ಚ। ಪಞ್ಞಾಗುಣಮನುತ್ತಮಂ।|
    block |ಥೋಮಯಿತ್ವಾ ಯಥಾಥಾಮಂ। ಉತ್ತರೀಯಮದಾಸಹಂ॥|
  count |೧೨|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ರೇವತೋ ಲೋಕನಾಯಕೋ।|
    block |ಅಪರಿಮೇಯ್ಯಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೩|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೪|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೫|
    block |ತದಾಪಿ ತಂ ಬುದ್ಧಧಮ್ಮಂ। ಸರಿತ್ವಾ ಅನುಬ್ರೂಹಯಿಂ।|
    block |ಆಹರಿಸ್ಸಾಮಿ ತಂ ಧಮ್ಮಂ। ಯಂ ಮಯ್ಹಂ ಅಭಿಪತ್ಥಿತಂ॥|
  count |೧೬|
    block |ನಗರಂ ಸುಧಞ್ಞವತೀ ನಾಮ। ವಿಪುಲೋ ನಾಮ ಖತ್ತಿಯೋ।|
    block |ವಿಪುಲಾ ನಾಮ ಜನಿಕಾ। ರೇವತಸ್ಸ ಮಹೇಸಿನೋ॥|
  count |೧೭|
    block |ಛ ಚ ವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಸುದಸ್ಸನೋ ರತನಗ್ಘಿ। ಆವೇಳೋ ಚ ವಿಭೂಸಿತೋ।|
    block |ಪುಞ್ಞಕಮ್ಮಾಭಿನಿಬ್ಬತ್ತಾ। ತಯೋ ಪಾಸಾದಮುತ್ತಮಾ॥|
  count |೧೮|
    block |ತೇತ್ತಿಂಸ ಚ ಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸುದಸ್ಸನಾ ನಾಮ ನಾರೀ। ವರುಣೋ ನಾಮ ಅತ್ರಜೋ॥|
  count |೧೯|
    block |ನಿಮಿತ್ತೇ ಚತುರೋ ದಿಸ್ವಾ। ರಥಯಾನೇನ ನಿಕ್ಖಮಿ।|
    block |ಅನೂನಸತ್ತಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೨೦|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ರೇವತೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ವರುಣಾರಾಮೇ ಸಿರೀಘರೇ॥|
  count |೨೧|
    block |ವರುಣೋ ಬ್ರಹ್ಮದೇವೋ ಚ। ಅಹೇಸುಂ ಅಗ್ಗಸಾವಕಾ।|
    block |ಸಮ್ಭವೋ ನಾಮುಪಟ್ಠಾಕೋ। ರೇವತಸ್ಸ ಮಹೇಸಿನೋ॥|
  count |೨೨|
    block |ಭದ್ದಾ ಚೇವ ಸುಭದ್ದಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಸೋಪಿ ಬುದ್ಧೋ ಅಸಮಸಮೋ। ನಾಗಮೂಲೇ ಅಬುಜ್ಝಥ॥|
  count |೨೩|
    block |ಪದುಮೋ ಕುಞ್ಜರೋ ಚೇವ। ಅಹೇಸುಂ ಅಗ್ಗುಪಟ್ಠಿಕಾ।|
    block |ಸಿರೀಮಾ ಚೇವ ಯಸವತೀ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೪|
    block |ಉಚ್ಚತ್ತನೇನ ಸೋ ಬುದ್ಧೋ। ಅಸೀತಿಹತ್ಥಮುಗ್ಗತೋ।|
    block |ಓಭಾಸೇತಿ ದಿಸಾ ಸಬ್ಬಾ। ಇನ್ದಕೇತುವ ಉಗ್ಗತೋ॥|
  count |೨೫|
    block |ತಸ್ಸ ಸರೀರೇ ನಿಬ್ಬತ್ತಾ। ಪಭಾಮಾಲಾ ಅನುತ್ತರಾ।|
    block |ದಿವಾ ವಾ ಯದಿ ವಾ ರತ್ತಿಂ। ಸಮನ್ತಾ ಫರತಿ ಯೋಜನಂ॥|
  count |೨೬|
    block |ಸಟ್ಠಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೭|
    block |ದಸ್ಸಯಿತ್ವಾ ಬುದ್ಧಬಲಂ। ಅಮತಂ ಲೋಕೇ ಪಕಾಸಯಂ।|
    block |ನಿಬ್ಬಾಯಿ ಅನುಪಾದಾನೋ। ಯಥಗ್ಗುಪಾದಾನಸಙ್ಖಯಾ॥|
  count |೨೮|
    block |ಸೋ ಚ ಕಾಯೋ ರತನನಿಭೋ। ಸೋ ಚ ಧಮ್ಮೋ ಅಸಾದಿಸೋ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೨೯|
    block |ರೇವತೋ ಯಸಧರೋ ಬುದ್ಧೋ। ನಿಬ್ಬುತೋ ಸೋ ಮಹಾಪುರೇ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ರೇವತಸ್ಸ ಭಗವತೋ ವಂಸೋ ಪಞ್ಚಮೋ।|
