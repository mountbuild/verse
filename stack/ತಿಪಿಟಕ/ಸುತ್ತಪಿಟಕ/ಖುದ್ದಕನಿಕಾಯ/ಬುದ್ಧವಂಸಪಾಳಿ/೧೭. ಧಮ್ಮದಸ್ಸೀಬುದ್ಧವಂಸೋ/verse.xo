block |೧೭॥ ಧಮ್ಮದಸ್ಸೀಬುದ್ಧವಂಸೋ|
  count |೧|
    block |ತತ್ಥೇವ ಮಣ್ಡಕಪ್ಪಮ್ಹಿ। ಧಮ್ಮದಸ್ಸೀ ಮಹಾಯಸೋ।|
    block |ತಮನ್ಧಕಾರಂ ವಿಧಮಿತ್ವಾ। ಅತಿರೋಚತಿ ಸದೇವಕೇ॥|
  count |೨|
    block |ತಸ್ಸಾಪಿ ಅತುಲತೇಜಸ್ಸ। ಧಮ್ಮಚಕ್ಕಪ್ಪವತ್ತನೇ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೩|
    block |ಯದಾ ಬುದ್ಧೋ ಧಮ್ಮದಸ್ಸೀ। ವಿನೇಸಿ ಸಞ್ಜಯಂ ಇಸಿಂ।|
    block |ತದಾ ನವುತಿಕೋಟೀನಂ। ದುತಿಯಾಭಿಸಮಯೋ ಅಹು॥|
  count |೪|
    block |ಯದಾ ಸಕ್ಕೋ ಉಪಾಗಞ್ಛಿ। ಸಪರಿಸೋ ವಿನಾಯಕಂ।|
    block |ತದಾ ಅಸೀತಿಕೋಟೀನಂ। ತತಿಯಾಭಿಸಮಯೋ ಅಹು॥|
  count |೫|
    block |ತಸ್ಸಾಪಿ ದೇವದೇವಸ್ಸ। ಸನ್ನಿಪಾತಾ ತಯೋ ಅಹುಂ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೬|
    block |ಯದಾ ಬುದ್ಧೋ ಧಮ್ಮದಸ್ಸೀ। ಸರಣೇ ವಸ್ಸಂ ಉಪಾಗಮಿ।|
    block |ತದಾ ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೭|
    block |ಪುನಾಪರಂ ಯದಾ ಬುದ್ಧೋ। ದೇವತೋ ಏತಿ ಮಾನುಸಂ।|
    block |ತದಾಪಿ ಸತಕೋಟೀನಂ। ದುತಿಯೋ ಆಸಿ ಸಮಾಗಮೋ॥|
  count |೮|
    block |ಪುನಾಪರಂ ಯದಾ ಬುದ್ಧೋ। ಪಕಾಸೇಸಿ ಧುತೇ ಗುಣೇ।|
    block |ತದಾ ಅಸೀತಿಕೋಟೀನಂ। ತತಿಯೋ ಆಸಿ ಸಮಾಗಮೋ॥|
  count |೯|
    block |ಅಹಂ ತೇನ ಸಮಯೇನ। ಸಕ್ಕೋ ಆಸಿಂ ಪುರಿನ್ದದೋ।|
    block |ದಿಬ್ಬೇನ ಗನ್ಧಮಾಲೇನ। ತುರಿಯೇನಾಭಿಪೂಜಯಿಂ॥|
  count |೧೦|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ದೇವಮಜ್ಝೇ ನಿಸೀದಿಯ।|
    block |ಅಟ್ಠಾರಸೇ ಕಪ್ಪಸತೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೧|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೨|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೩|
    block |ಸರಣಂ ನಾಮ ನಗರಂ। ಸರಣೋ ನಾಮ ಖತ್ತಿಯೋ।|
    block |ಸುನನ್ದಾ ನಾಮ ಜನಿಕಾ। ಧಮ್ಮದಸ್ಸಿಸ್ಸ ಸತ್ಥುನೋ॥|
  count |೧೪|
    block |ಅಟ್ಠವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಅರಜೋ ವಿರಜೋ ಸುದಸ್ಸನೋ। ತಯೋ ಪಾಸಾದಮುತ್ತಮಾ॥|
  count |೧೫|
    block |ತಿಚತ್ತಾರೀಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ವಿಚಿಕೋಳಿ ನಾಮ ನಾರೀ। ಅತ್ರಜೋ ಪುಞ್ಞವಡ್ಢನೋ॥|
  count |೧೬|
    block |ನಿಮಿತ್ತೇ ಚತುರೋ ದಿಸ್ವಾ। ಪಾಸಾದೇನಾಭಿನಿಕ್ಖಮಿ।|
    block |ಸತ್ತಾಹಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೧೭|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಧಮ್ಮದಸ್ಸೀ ನರಾಸಭೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಗದಾಯೇ ನರುತ್ತಮೋ॥|
  count |೧೮|
    block |ಪದುಮೋ ಫುಸ್ಸದೇವೋ ಚ। ಅಹೇಸುಂ ಅಗ್ಗಸಾವಕಾ।|
    block |ಸುನೇತ್ತೋ ನಾಮುಪಟ್ಠಾಕೋ। ಧಮ್ಮದಸ್ಸಿಸ್ಸ ಸತ್ಥುನೋ॥|
  count |೧೯|
    block |ಖೇಮಾ ಚ ಸಚ್ಚನಾಮಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಬಿಮ್ಬಿಜಾಲೋತಿ ವುಚ್ಚತಿ॥|
  count |೨೦|
    block |ಸುಭದ್ದೋ ಕಟಿಸ್ಸಹೋ ಚೇವ। ಅಹೇಸುಂ ಅಗ್ಗುಪಟ್ಠಕಾ।|
    block |ಸಾಳಿಯಾ ಚ ಕಳಿಯಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೧|
    block |ಸೋಪಿ ಬುದ್ಧೋ ಅಸಮಸಮೋ। ಅಸೀತಿಹತ್ಥಮುಗ್ಗತೋ।|
    block |ಅತಿರೋಚತಿ ತೇಜೇನ। ದಸಸಹಸ್ಸಿಮ್ಹಿ ಧಾತುಯಾ॥|
  count |೨೨|
    block |ಸುಫುಲ್ಲೋ ಸಾಲರಾಜಾವ। ವಿಜ್ಜೂವ ಗಗನೇ ಯಥಾ।|
    block |ಮಜ್ಝನ್ಹಿಕೇವ ಸೂರಿಯೋ। ಏವಂ ಸೋ ಉಪಸೋಭಥ॥|
  count |೨೩|
    block |ತಸ್ಸಾಪಿ ಅತುಲತೇಜಸ್ಸ। ಸಮಕಂ ಆಸಿ ಜೀವಿತಂ।|
    block |ವಸ್ಸಸತಸಹಸ್ಸಾನಿ। ಲೋಕೇ ಅಟ್ಠಾಸಿ ಚಕ್ಖುಮಾ॥|
  count |೨೪|
    block |ಓಭಾಸಂ ದಸ್ಸಯಿತ್ವಾನ। ವಿಮಲಂ ಕತ್ವಾನ ಸಾಸನಂ।|
    block |ಚವಿ ಚನ್ದೋವ ಗಗನೇ। ನಿಬ್ಬುತೋ ಸೋ ಸಸಾವಕೋ॥|
  count |೨೫|
    block |ಧಮ್ಮದಸ್ಸೀ ಮಹಾವೀರೋ। ಸಾಲಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಥೂಪವರೋ। ತೀಣಿಯೋಜನಮುಗ್ಗತೋತಿ॥|
  stand |ಧಮ್ಮದಸ್ಸಿಸ್ಸ ಭಗವತೋ ವಂಸೋ ಪನ್ನರಸಮೋ।|
