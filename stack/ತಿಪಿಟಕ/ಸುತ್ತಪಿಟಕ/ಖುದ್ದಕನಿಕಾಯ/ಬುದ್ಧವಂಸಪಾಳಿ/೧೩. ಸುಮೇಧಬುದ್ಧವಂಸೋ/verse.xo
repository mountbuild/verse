block |೧೩॥ ಸುಮೇಧಬುದ್ಧವಂಸೋ|
  count |೧|
    block |ಪದುಮುತ್ತರಸ್ಸ ಅಪರೇನ। ಸುಮೇಧೋ ನಾಮ ನಾಯಕೋ।|
    block |ದುರಾಸದೋ ಉಗ್ಗತೇಜೋ। ಸಬ್ಬಲೋಕುತ್ತಮೋ ಮುನಿ॥|
  count |೨|
    block |ಪಸನ್ನನೇತ್ತೋ ಸುಮುಖೋ। ಬ್ರಹಾ ಉಜು ಪತಾಪವಾ।|
    block |ಹಿತೇಸೀ ಸಬ್ಬಸತ್ತಾನಂ। ಬಹೂ ಮೋಚೇಸಿ ಬನ್ಧನಾ॥|
  count |೩|
    block |ಯದಾ ಬುದ್ಧೋ ಪಾಪುಣಿತ್ವಾ। ಕೇವಲಂ ಬೋಧಿಮುತ್ತಮಂ।|
    block |ಸುದಸ್ಸನಮ್ಹಿ ನಗರೇ। ಧಮ್ಮಚಕ್ಕಂ ಪವತ್ತಯಿ॥|
  count |೪|
    block |ತಸ್ಸಾಪಿ ಅಭಿಸಮಯಾ ತೀಣಿ। ಅಹೇಸುಂ ಧಮ್ಮದೇಸನೇ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೫|
    block |ಪುನಾಪರಂ ಕುಮ್ಭಕಣ್ಣಂ। ಯಕ್ಖಂ ಸೋ ದಮಯೀ ಜಿನೋ।|
    block |ನವುತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೬|
    block |ಪುನಾಪರಂ ಅಮಿತಯಸೋ। ಚತುಸಚ್ಚಂ ಪಕಾಸಯಿ।|
    block |ಅಸೀತಿಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ಸನ್ನಿಪಾತಾ ತಯೋ ಆಸುಂ। ಸುಮೇಧಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ಸುದಸ್ಸನಂ ನಾಮ ನಗರಂ। ಉಪಗಞ್ಛಿ ಜಿನೋ ಯದಾ।|
    block |ತದಾ ಖೀಣಾಸವಾ ಭಿಕ್ಖೂ। ಸಮಿಂಸು ಸತಕೋಟಿಯೋ॥|
  count |೯|
    block |ಪುನಾಪರಂ ದೇವಕೂಟೇ। ಭಿಕ್ಖೂನಂ ಕಥಿನತ್ಥತೇ।|
    block |ತದಾ ನವುತಿಕೋಟೀನಂ। ದುತಿಯೋ ಆಸಿ ಸಮಾಗಮೋ॥|
  count |೧೦|
    block |ಪುನಾಪರಂ ದಸಬಲೋ। ಯದಾ ಚರತಿ ಚಾರಿಕಂ।|
    block |ತದಾ ಅಸೀತಿಕೋಟೀನಂ। ತತಿಯೋ ಆಸಿ ಸಮಾಗಮೋ॥|
  count |೧೧|
    block |ಅಹಂ ತೇನ ಸಮಯೇನ। ಉತ್ತರೋ ನಾಮ ಮಾಣವೋ।|
    block |ಅಸೀತಿಕೋಟಿಯೋ ಮಯ್ಹಂ। ಘರೇ ಸನ್ನಿಚಿತಂ ಧನಂ॥|
  count |೧೨|
    block |ಕೇವಲಂ ಸಬ್ಬಂ ದತ್ವಾನ। ಸಸಙ್ಘೇ ಲೋಕನಾಯಕೇ।|
    block |ಸರಣಂ ತಸ್ಸುಪಗಞ್ಛಿಂ। ಪಬ್ಬಜ್ಜಞ್ಚಾಭಿರೋಚಯಿಂ॥|
  count |೧೩|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಕರೋನ್ತೋ ಅನುಮೋದನಂ।|
    block |ತಿಂಸಕಪ್ಪಸಹಸ್ಸಮ್ಹಿ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೪|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೫|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೬|
    block |ಸುತ್ತನ್ತಂ ವಿನಯಞ್ಚಾಪಿ। ನವಙ್ಗಂ ಸತ್ಥುಸಾಸನಂ।|
    block |ಸಬ್ಬಂ ಪರಿಯಾಪುಣಿತ್ವಾನ। ಸೋಭಯಿಂ ಜಿನಸಾಸನಂ॥|
  count |೧೭|
    block |ತತ್ಥಪ್ಪಮತ್ತೋ ವಿಹರನ್ತೋ। ನಿಸಜ್ಜಟ್ಠಾನಚಙ್ಕಮೇ।|
    block |ಅಭಿಞ್ಞಾಸು ಪಾರಮಿಂ ಗನ್ತ್ವಾ। ಬ್ರಹ್ಮಲೋಕಮಗಞ್ಛಹಂ॥|
  count |೧೮|
    block |ಸುದಸ್ಸನಂ ನಾಮ ನಗರಂ। ಸುದತ್ತೋ ನಾಮ ಖತ್ತಿಯೋ।|
    block |ಸುದತ್ತಾ ನಾಮ ಜನಿಕಾ। ಸುಮೇಧಸ್ಸ ಮಹೇಸಿನೋ॥|
  count |೧೯|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಸುಚನ್ದಕಞ್ಚನಸಿರಿವಡ್ಢಾ। ತಯೋ ಪಾಸಾದಮುತ್ತಮಾ॥|
  count |೨೦|
    block |ತಿಸೋಳಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸುಮನಾ ನಾಮ ಸಾ ನಾರೀ। ಪುನಬ್ಬಸು ನಾಮ ಅತ್ರಜೋ॥|
  count |೨೧|
    block |ನಿಮಿತ್ತೇ ಚತುರೋ ದಿಸ್ವಾ। ಹತ್ಥಿಯಾನೇನ ನಿಕ್ಖಮಿ।|
    block |ಅನೂನಕಂ ಅಡ್ಢಮಾಸಂ। ಪಧಾನಂ ಪದಹೀ ಜಿನೋ॥|
  count |೨೨|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಸುಮೇಧೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಸುದಸ್ಸನುಯ್ಯಾನಮುತ್ತಮೇ॥|
  count |೨೩|
    block |ಸರಣೋ ಸಬ್ಬಕಾಮೋ ಚ। ಅಹೇಸುಂ ಅಗ್ಗಸಾವಕಾ।|
    block |ಸಾಗರೋ ನಾಮುಪಟ್ಠಾಕೋ। ಸುಮೇಧಸ್ಸ ಮಹೇಸಿನೋ॥|
  count |೨೪|
    block |ರಾಮಾ ಚೇವ ಸುರಾಮಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಮಹಾನೀಪೋತಿ ವುಚ್ಚತಿ॥|
  count |೨೫|
    block |ಉರುವೇಲಾ ಯಸವಾ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಯಸೋಧರಾ ಸಿರಿಮಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೬|
    block |ಅಟ್ಠಾಸೀತಿರತನಾನಿ। ಅಚ್ಚುಗ್ಗತೋ ಮಹಾಮುನಿ।|
    block |ಓಭಾಸೇತಿ ದಿಸಾ ಸಬ್ಬಾ। ಚನ್ದೋ ತಾರಗಣೇ ಯಥಾ॥|
  count |೨೭|
    block |ಚಕ್ಕವತ್ತಿಮಣೀ ನಾಮ। ಯಥಾ ತಪತಿ ಯೋಜನಂ।|
    block |ತಥೇವ ತಸ್ಸ ರತನಂ। ಸಮನ್ತಾ ಫರತಿ ಯೋಜನಂ॥|
  count |೨೮|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೯|
    block |ತೇವಿಜ್ಜಛಳಭಿಞ್ಞೇಹಿ। ಬಲಪ್ಪತ್ತೇಹಿ ತಾದಿಹಿ।|
    block |ಸಮಾಕುಲಮಿದಂ ಆಸಿ। ಅರಹನ್ತೇಹಿ ಸಾಧುಹಿ॥|
  count |೩೦|
    block |ತೇಪಿ ಸಬ್ಬೇ ಅಮಿತಯಸಾ। ವಿಪ್ಪಮುತ್ತಾ ನಿರೂಪಧೀ।|
    block |ಞಾಣಾಲೋಕಂ ದಸ್ಸಯಿತ್ವಾ। ನಿಬ್ಬುತಾ ತೇ ಮಹಾಯಸಾ॥|
  count |೩೧|
    block |ಸುಮೇಧೋ ಜಿನವರೋ ಬುದ್ಧೋ। ಮೇಧಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ಸುಮೇಧಸ್ಸ ಭಗವತೋ ವಂಸೋ ಏಕಾದಸಮೋ।|
