block |೫॥ ಮಙ್ಗಲಬುದ್ಧವಂಸೋ|
  count |೧|
    block |ಕೋಣ್ಡಞ್ಞಸ್ಸ ಅಪರೇನ। ಮಙ್ಗಲೋ ನಾಮ ನಾಯಕೋ।|
    block |ತಮಂ ಲೋಕೇ ನಿಹನ್ತ್ವಾನ। ಧಮ್ಮೋಕ್ಕಮಭಿಧಾರಯಿ॥|
  count |೨|
    block |ಅತುಲಾಸಿ ಪಭಾ ತಸ್ಸ। ಜಿನೇಹಞ್ಞೇಹಿ ಉತ್ತರಿಂ।|
    block |ಚನ್ದಸೂರಿಯಪಭಂ ಹನ್ತ್ವಾ। ದಸಸಹಸ್ಸೀ ವಿರೋಚತಿ॥|
  count |೩|
    block |ಸೋಪಿ ಬುದ್ಧೋ ಪಕಾಸೇಸಿ। ಚತುರೋ ಸಚ್ಚವರುತ್ತಮೇ।|
    block |ತೇ ತೇ ಸಚ್ಚರಸಂ ಪೀತ್ವಾ। ವಿನೋದೇನ್ತಿ ಮಹಾತಮಂ॥|
  count |೪|
    block |ಪತ್ವಾನ ಬೋಧಿಮತುಲಂ। ಪಠಮೇ ಧಮ್ಮದೇಸನೇ।|
    block |ಕೋಟಿಸತಸಹಸ್ಸಾನಂ। ಧಮ್ಮಾಭಿಸಮಯೋ ಅಹು॥|
  count |೫|
    block |ಸುರಿನ್ದದೇವಭವನೇ। ಬುದ್ಧೋ ಧಮ್ಮಮದೇಸಯಿ।|
    block |ತದಾ ಕೋಟಿಸಹಸ್ಸಾನಂ। ದುತಿಯೋ ಸಮಯೋ ಅಹು॥|
  count |೬|
    block |ಯದಾ ಸುನನ್ದೋ ಚಕ್ಕವತ್ತೀ। ಸಮ್ಬುದ್ಧಂ ಉಪಸಙ್ಕಮಿ।|
    block |ತದಾ ಆಹನಿ ಸಮ್ಬುದ್ಧೋ। ಧಮ್ಮಭೇರಿಂ ವರುತ್ತಮಂ॥|
  count |೭|
    block |ಸುನನ್ದಸ್ಸಾನುಚರಾ ಜನತಾ। ತದಾಸುಂ ನವುತಿಕೋಟಿಯೋ।|
    block |ಸಬ್ಬೇಪಿ ತೇ ನಿರವಸೇಸಾ। ಅಹೇಸುಂ ಏಹಿ ಭಿಕ್ಖುಕಾ॥|
  count |೮|
    block |ಸನ್ನಿಪಾತಾ ತಯೋ ಆಸುಂ। ಮಙ್ಗಲಸ್ಸ ಮಹೇಸಿನೋ।|
    block |ಕೋಟಿಸತಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ॥|
  count |೯|
    block |ದುತಿಯೋ ಕೋಟಿಸತಸಹಸ್ಸಾನಂ। ತತಿಯೋ ನವುತಿಕೋಟಿನಂ।|
    block |ಖೀಣಾಸವಾನಂ ವಿಮಲಾನಂ। ತದಾ ಆಸಿ ಸಮಾಗಮೋ॥|
  count |೧೦|
    block |ಅಹಂ ತೇನ ಸಮಯೇನ। ಸುರುಚೀ ನಾಮ ಬ್ರಾಹ್ಮಣೋ।|
    block |ಅಜ್ಝಾಯಕೋ ಮನ್ತಧರೋ। ತಿಣ್ಣಂ ವೇದಾನ ಪಾರಗೂ॥|
  count |೧೧|
    block |ತಮಹಂ ಉಪಸಙ್ಕಮ್ಮ। ಸರಣಂ ಗನ್ತ್ವಾನ ಸತ್ಥುನೋ।|
    block |ಸಮ್ಬುದ್ಧಪ್ಪಮುಖಂ ಸಙ್ಘಂ। ಗನ್ಧಮಾಲೇನ ಪೂಜಯಿಂ।|
    block |ಪೂಜೇತ್ವಾ ಗನ್ಧಮಾಲೇನ। ಗವಪಾನೇನ ತಪ್ಪಯಿಂ॥|
  count |೧೨|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಮಙ್ಗಲೋ ದ್ವಿಪದುತ್ತಮೋ।|
    block |ಅಪರಿಮೇಯ್ಯಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೩|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೪|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸ ಪಾರಮಿಪೂರಿಯಾ॥|
  count |೧೫|
    block |ತದಾ ಪೀತಿಮನುಬ್ರೂಹನ್ತೋ। ಸಮ್ಬೋಧಿವರಪತ್ತಿಯಾ।|
    block |ಬುದ್ಧೇ ದತ್ವಾನ ಮಂ ಗೇಹಂ। ಪಬ್ಬಜಿಂ ತಸ್ಸ ಸನ್ತಿಕೇ॥|
  count |೧೬|
    block |ಸುತ್ತನ್ತಂ ವಿನಯಞ್ಚಾಪಿ। ನವಙ್ಗಂ ಸತ್ಥುಸಾಸನಂ।|
    block |ಸಬ್ಬಂ ಪರಿಯಾಪುಣಿತ್ವಾ। ಸೋಭಯಿಂ ಜಿನಸಾಸನಂ॥|
  count |೧೭|
    block |ತತ್ಥಪ್ಪಮತ್ತೋ ವಿಹರನ್ತೋ। ಬ್ರಹ್ಮಂ ಭಾವೇತ್ವ ಭಾವನಂ।|
    block |ಅಭಿಞ್ಞಾಪಾರಮಿಂ ಗನ್ತ್ವಾ। ಬ್ರಹ್ಮಲೋಕಮಗಚ್ಛಹಂ॥|
  count |೧೮|
    block |ಉತ್ತರಂ ನಾಮ ನಗರಂ। ಉತ್ತರೋ ನಾಮ ಖತ್ತಿಯೋ।|
    block |ಉತ್ತರಾ ನಾಮ ಜನಿಕಾ। ಮಙ್ಗಲಸ್ಸ ಮಹೇಸಿನೋ॥|
  count |೧೯|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಯಸವಾ ಸುಚಿಮಾ ಸಿರೀಮಾ। ತಯೋ ಪಾಸಾದಮುತ್ತಮಾ॥|
  count |೨೦|
    block |ಸಮತಿಂಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಯಸವತೀ ನಾಮ ನಾರೀ। ಸೀವಲೋ ನಾಮ ಅತ್ರಜೋ॥|
  count |೨೧|
    block |ನಿಮಿತ್ತೇ ಚತುರೋ ದಿಸ್ವಾ। ಅಸ್ಸಯಾನೇನ ನಿಕ್ಖಮಿ।|
    block |ಅನೂನಅಟ್ಠಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೨೨|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಮಙ್ಗಲೋ ನಾಮ ನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ವನೇ ಸಿರೀವರುತ್ತಮೇ॥|
  count |೨೩|
    block |ಸುದೇವೋ ಧಮ್ಮಸೇನೋ ಚ। ಅಹೇಸುಂ ಅಗ್ಗಸಾವಕಾ।|
    block |ಪಾಲಿತೋ ನಾಮುಪಟ್ಠಾಕೋ। ಮಙ್ಗಲಸ್ಸ ಮಹೇಸಿನೋ॥|
  count |೨೪|
    block |ಸೀವಲಾ ಚ ಅಸೋಕಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ನಾಗರುಕ್ಖೋತಿ ವುಚ್ಚತಿ॥|
  count |೨೫|
    block |ನನ್ದೋ ಚೇವ ವಿಸಾಖೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಅನುಲಾ ಚೇವ ಸುತನಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೬|
    block |ಅಟ್ಠಾಸೀತಿ ರತನಾನಿ। ಅಚ್ಚುಗ್ಗತೋ ಮಹಾಮುನಿ।|
    block |ತತೋ ನಿದ್ಧಾವತೀ ರಂಸೀ। ಅನೇಕಸತಸಹಸ್ಸಿಯೋ॥|
  count |೨೭|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೮|
    block |ಯಥಾಪಿ ಸಾಗರೇ ಊಮೀ। ನ ಸಕ್ಕಾ ತಾ ಗಣೇತುಯೇ।|
    block |ತಥೇವ ಸಾವಕಾ ತಸ್ಸ। ನ ಸಕ್ಕಾ ತೇ ಗಣೇತುಯೇ॥|
  count |೨೯|
    block |ಯಾವ ಅಟ್ಠಾಸಿ ಸಮ್ಬುದ್ಧೋ। ಮಙ್ಗಲೋ ಲೋಕನಾಯಕೋ।|
    block |ನ ತಸ್ಸ ಸಾಸನೇ ಅತ್ಥಿ। ಸಕಿಲೇಸಮರಣಂ ತದಾ॥|
  count |೩೦|
    block |ಧಮ್ಮೋಕ್ಕಂ ಧಾರಯಿತ್ವಾನ। ಸನ್ತಾರೇತ್ವಾ ಮಹಾಜನಂ।|
    block |ಜಲಿತ್ವಾ ಧೂಮಕೇತೂವ। ನಿಬ್ಬುತೋ ಸೋ ಮಹಾಯಸೋ॥|
  count |೩೧|
    block |ಸಙ್ಖಾರಾನಂ ಸಭಾವತ್ಥಂ। ದಸ್ಸಯಿತ್ವಾ ಸದೇವಕೇ।|
    block |ಜಲಿತ್ವಾ ಅಗ್ಗಿಕ್ಖನ್ಧೋವ। ಸೂರಿಯೋ ಅತ್ಥಙ್ಗತೋ ಯಥಾ॥|
  count |೩೨|
    block |ಉಯ್ಯಾನೇ ವಸ್ಸರೇ ನಾಮ। ಬುದ್ಧೋ ನಿಬ್ಬಾಯಿ ಮಙ್ಗಲೋ।|
    block |ತತ್ಥೇವಸ್ಸ ಜಿನಥೂಪೋ। ತಿಂಸಯೋಜನಮುಗ್ಗತೋತಿ॥|
  stand |ಮಙ್ಗಲಸ್ಸ ಭಗವತೋ ವಂಸೋ ತತಿಯೋ।|
