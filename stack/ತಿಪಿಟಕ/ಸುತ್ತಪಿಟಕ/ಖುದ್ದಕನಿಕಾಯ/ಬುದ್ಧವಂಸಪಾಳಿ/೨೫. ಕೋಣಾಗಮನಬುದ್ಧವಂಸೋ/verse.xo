block |೨೫॥ ಕೋಣಾಗಮನಬುದ್ಧವಂಸೋ|
  count |೧|
    block |ಕಕುಸನ್ಧಸ್ಸ ಅಪರೇನ। ಸಮ್ಬುದ್ಧೋ ದ್ವಿಪದುತ್ತಮೋ।|
    block |ಕೋಣಾಗಮನೋ ನಾಮ ಜಿನೋ। ಲೋಕಜೇಟ್ಠೋ ನರಾಸಭೋ॥|
  count |೨|
    block |ದಸಧಮ್ಮೇ ಪೂರಯಿತ್ವಾನ। ಕನ್ತಾರಂ ಸಮತಿಕ್ಕಮಿ।|
    block |ಪವಾಹಿಯ ಮಲಂ ಸಬ್ಬಂ। ಪತ್ತೋ ಸಮ್ಬೋಧಿಮುತ್ತಮಂ॥|
  count |೩|
    block |ಧಮ್ಮಚಕ್ಕಂ ಪವತ್ತೇನ್ತೇ। ಕೋಣಾಗಮನನಾಯಕೇ।|
    block |ತಿಂಸಕೋಟಿಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ಪಾಟಿಹೀರಂ ಕರೋನ್ತೇ ಚ। ಪರವಾದಪ್ಪಮದ್ದನೇ।|
    block |ವೀಸತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ತತೋ ವಿಕುಬ್ಬನಂ ಕತ್ವಾ। ಜಿನೋ ದೇವಪುರಂ ಗತೋ।|
    block |ವಸತೇ ತತ್ಥ ಸಮ್ಬುದ್ಧೋ। ಸಿಲಾಯ ಪಣ್ಡುಕಮ್ಬಲೇ॥|
  count |೬|
    block |ಪಕರಣೇ ಸತ್ತ ದೇಸೇನ್ತೋ। ವಸ್ಸಂ ವಸತಿ ಸೋ ಮುನಿ।|
    block |ದಸಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೭|
    block |ತಸ್ಸಾಪಿ ದೇವದೇವಸ್ಸ। ಏಕೋ ಆಸಿ ಸಮಾಗಮೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೮|
    block |ತಿಂಸಭಿಕ್ಖುಸಹಸ್ಸಾನಂ। ತದಾ ಆಸಿ ಸಮಾಗಮೋ।|
    block |ಓಘಾನಮತಿಕ್ಕನ್ತಾನಂ। ಭಿಜ್ಜಿತಾನಞ್ಚ ಮಚ್ಚುಯಾ॥|
  count |೯|
    block |ಅಹಂ ತೇನ ಸಮಯೇನ। ಪಬ್ಬತೋ ನಾಮ ಖತ್ತಿಯೋ।|
    block |ಮಿತ್ತಾಮಚ್ಚೇಹಿ ಸಮ್ಪನ್ನೋ। ಅನನ್ತಬಲವಾಹನೋ॥|
  count |೧೦|
    block |ಸಮ್ಬುದ್ಧದಸ್ಸನಂ ಗನ್ತ್ವಾ। ಸುತ್ವಾ ಧಮ್ಮಮನುತ್ತರಂ।|
    block |ನಿಮನ್ತೇತ್ವಾ ಸಜಿನಸಙ್ಘಂ। ದಾನಂ ದತ್ವಾ ಯದಿಚ್ಛಕಂ॥|
  count |೧೧|
    block |ಪಟ್ಟುಣ್ಣಂ ಚೀನಪಟ್ಟಞ್ಚ। ಕೋಸೇಯ್ಯಂ ಕಮ್ಬಲಮ್ಪಿ ಚ।|
    block |ಸೋವಣ್ಣಪಾದುಕಞ್ಚೇವ। ಅದಾಸಿಂ ಸತ್ಥುಸಾವಕೇ॥|
  count |೧೨|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಸಙ್ಘಮಜ್ಝೇ ನಿಸೀದಿಯ।|
    block |ಇಮಮ್ಹಿ ಭದ್ದಕೇ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೩|
    block |ಅಹು ಕಪಿಲವ್ಹಯಾ ರಮ್ಮಾ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೪|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೫|
    block |ಸಬ್ಬಞ್ಞುತಂ ಗವೇಸನ್ತೋ। ದಾನಂ ದತ್ವಾ ನರುತ್ತಮೇ।|
    block |ಓಹಾಯಾಹಂ ಮಹಾರಜ್ಜಂ। ಪಬ್ಬಜಿಂ ಜಿನಸನ್ತಿಕೇ॥|
  count |೧೬|
    block |ನಗರಂ ಸೋಭವತೀ ನಾಮ। ಸೋಭೋ ನಾಮಾಸಿ ಖತ್ತಿಯೋ।|
    block |ವಸತೇ ತತ್ಥ ನಗರೇ। ಸಮ್ಬುದ್ಧಸ್ಸ ಮಹಾಕುಲಂ॥|
  count |೧೭|
    block |ಬ್ರಾಹ್ಮಣೋ ಯಞ್ಞದತ್ತೋ ಚ। ಆಸಿ ಬುದ್ಧಸ್ಸ ಸೋ ಪಿತಾ।|
    block |ಉತ್ತರಾ ನಾಮ ಜನಿಕಾ। ಕೋಣಾಗಮನಸ್ಸ ಸತ್ಥುನೋ॥|
  count |೧೮|
    block |ತೀಣಿ ವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ತುಸಿತಸನ್ತುಸಿತಸನ್ತುಟ್ಠಾ। ತಯೋ ಪಾಸಾದಮುತ್ತಮಾ॥|
  count |೧೯|
    block |ಅನೂನಸೋಳಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ರುಚಿಗತ್ತಾ ನಾಮ ನಾರೀ। ಸತ್ಥವಾಹೋ ನಾಮ ಅತ್ರಜೋ॥|
  count |೨೦|
    block |ನಿಮಿತ್ತೇ ಚತುರೋ ದಿಸ್ವಾ। ಹತ್ಥಿಯಾನೇನ ನಿಕ್ಖಮಿ।|
    block |ಛಮಾಸಂ ಪಧಾನಚಾರಂ। ಅಚರೀ ಪುರಿಸುತ್ತಮೋ॥|
  count |೨೧|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಕೋಣಾಗಮನನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಗದಾಯೇ ನರುತ್ತಮೋ॥|
  count |೨೨|
    block |ಭಿಯ್ಯಸೋ ಉತ್ತರೋ ನಾಮ। ಅಹೇಸುಂ ಅಗ್ಗಸಾವಕಾ।|
    block |ಸೋತ್ಥಿಜೋ ನಾಮುಪಟ್ಠಾಕೋ। ಕೋಣಾಗಮನಸ್ಸ ಸತ್ಥುನೋ॥|
  count |೨೩|
    block |ಸಮುದ್ದಾ ಉತ್ತರಾ ಚೇವ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಉದುಮ್ಬರೋತಿ ಪವುಚ್ಚತಿ॥|
  count |೨೪|
    block |ಉಗ್ಗೋ ಚ ಸೋಮದೇವೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಸೀವಲಾ ಚೇವ ಸಾಮಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೫|
    block |ಉಚ್ಚತ್ತನೇನ ಸೋ ಬುದ್ಧೋ। ತಿಂಸಹತ್ಥಸಮುಗ್ಗತೋ।|
    block |ಉಕ್ಕಾಮುಖೇ ಯಥಾ ಕಮ್ಬು। ಏವಂ ರಂಸೀಹಿ ಮಣ್ಡಿತೋ॥|
  count |೨೬|
    block |ತಿಂಸವಸ್ಸಸಹಸ್ಸಾನಿ। ಆಯು ಬುದ್ಧಸ್ಸ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೭|
    block |ಧಮ್ಮಚೇತಿಂ ಸಮುಸ್ಸೇತ್ವಾ। ಧಮ್ಮದುಸ್ಸವಿಭೂಸಿತಂ।|
    block |ಧಮ್ಮಪುಪ್ಫಗುಳಂ ಕತ್ವಾ। ನಿಬ್ಬುತೋ ಸೋ ಸಸಾವಕೋ॥|
  count |೨೮|
    block |ಮಹಾವಿಲಾಸೋ ತಸ್ಸ ಜನೋ। ಸಿರಿಧಮ್ಮಪ್ಪಕಾಸನೋ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೨೯|
    block |ಕೋಣಾಗಮನೋ ಸಮ್ಬುದ್ಧೋ। ಪಬ್ಬತಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ಕೋಣಾಗಮನಸ್ಸ ಭಗವತೋ ವಂಸೋ ತೇವೀಸತಿಮೋ।|
