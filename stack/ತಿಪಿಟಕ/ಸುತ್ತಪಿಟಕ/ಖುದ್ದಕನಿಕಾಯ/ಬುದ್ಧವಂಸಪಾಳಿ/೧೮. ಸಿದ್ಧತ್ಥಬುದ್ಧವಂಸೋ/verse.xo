block |೧೮॥ ಸಿದ್ಧತ್ಥಬುದ್ಧವಂಸೋ|
  count |೧|
    block |ಧಮ್ಮದಸ್ಸಿಸ್ಸ ಅಪರೇನ। ಸಿದ್ಧತ್ಥೋ ನಾಮ ನಾಯಕೋ।|
    block |ನಿಹನಿತ್ವಾ ತಮಂ ಸಬ್ಬಂ। ಸೂರಿಯೋ ಅಬ್ಭುಗ್ಗತೋ ಯಥಾ॥|
  count |೨|
    block |ಸೋಪಿ ಪತ್ವಾನ ಸಮ್ಬೋಧಿಂ। ಸನ್ತಾರೇನ್ತೋ ಸದೇವಕಂ।|
    block |ಅಭಿವಸ್ಸಿ ಧಮ್ಮಮೇಘೇನ। ನಿಬ್ಬಾಪೇನ್ತೋ ಸದೇವಕಂ॥|
  count |೩|
    block |ತಸ್ಸಾಪಿ ಅತುಲತೇಜಸ್ಸ। ಅಹೇಸುಂ ಅಭಿಸಮಯಾ ತಯೋ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ಪುನಾಪರಂ ಭೀಮರಥೇ। ಯದಾ ಆಹನಿ ದುನ್ದುಭಿಂ।|
    block |ತದಾ ನವುತಿಕೋಟೀನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಯದಾ ಬುದ್ಧೋ ಧಮ್ಮಂ ದೇಸೇಸಿ। ವೇಭಾರೇ ಸೋ ಪುರುತ್ತಮೇ।|
    block |ತದಾ ನವುತಿಕೋಟೀನಂ। ತತಿಯಾಭಿಸಮಯೋ ಅಹು॥|
  count |೬|
    block |ಸನ್ನಿಪಾತಾ ತಯೋ ಆಸುಂ। ತಸ್ಮಿಮ್ಪಿ ದ್ವಿಪದುತ್ತಮೇ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೭|
    block |ಕೋಟಿಸತಾನಂ ನವುತೀನಂ। ಅಸೀತಿಯಾಪಿ ಚ ಕೋಟಿನಂ।|
    block |ಏತೇ ಆಸುಂ ತಯೋ ಠಾನಾ। ವಿಮಲಾನಂ ಸಮಾಗಮೇ॥|
  count |೮|
    block |ಅಹಂ ತೇನ ಸಮಯೇನ। ಮಙ್ಗಲೋ ನಾಮ ತಾಪಸೋ।|
    block |ಉಗ್ಗತೇಜೋ ದುಪ್ಪಸಹೋ। ಅಭಿಞ್ಞಾಬಲಸಮಾಹಿತೋ॥|
  count |೯|
    block |ಜಮ್ಬುತೋ ಫಲಮಾನೇತ್ವಾ ಸಿದ್ಧತ್ಥಸ್ಸ ಅದಾಸಹಂ।|
    block |ಪಟಿಗ್ಗಹೇತ್ವಾ ಸಮ್ಬುದ್ಧೋ। ಇದಂ ವಚನಮಬ್ರವಿ॥|
  count |೧೦|
    block |ಪಸ್ಸಥ ಇಮಂ ತಾಪಸಂ। ಜಟಿಲಂ ಉಗ್ಗತಾಪನಂ।|
    block |ಚತುನ್ನವುತಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೧|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೨|
    block |ತಸ್ಸಾಪಿ ವಚನಂ ಸುತ್ವಾ। ಭಿಯ್ಯೋ ಚಿತ್ತಂ ಪಸಾದಯಿಂ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೩|
    block |ವೇಭಾರಂ ನಾಮ ನಗರಂ। ಉದೇನೋ ನಾಮ ಖತ್ತಿಯೋ।|
    block |ಸುಫಸ್ಸಾ ನಾಮ ಜನಿಕಾ। ಸಿದ್ಧತ್ಥಸ್ಸ ಮಹೇಸಿನೋ॥|
  count |೧೪|
    block |ದಸವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಕೋಕಾಸುಪ್ಪಲಕೋಕನದಾ। ತಯೋ ಪಾಸಾದಮುತ್ತಮಾ॥|
  count |೧೫|
    block |ತಿಸೋಳಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಸೋಮನಸ್ಸಾ ನಾಮ ಸಾ ನಾರೀ। ಅನುಪಮೋ ನಾಮ ಅತ್ರಜೋ॥|
  count |೧೬|
    block |ನಿಮಿತ್ತೇ ಚತುರೋ ದಿಸ್ವಾ। ಸಿವಿಕಾಯಾಭಿನಿಕ್ಖಮಿ।|
    block |ಅನೂನದಸಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೧೭|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಸಿದ್ಧತ್ಥೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಮಿಗದಾಯೇ ನರುತ್ತಮೋ॥|
  count |೧೮|
    block |ಸಮ್ಬಲೋ ಚ ಸುಮಿತ್ತೋ ಚ। ಅಹೇಸುಂ ಅಗ್ಗಸಾವಕಾ।|
    block |ರೇವತೋ ನಾಮುಪಟ್ಠಾಕೋ। ಸಿದ್ಧತ್ಥಸ್ಸ ಮಹೇಸಿನೋ॥|
  count |೧೯|
    block |ಸೀವಲಾ ಚ ಸುರಾಮಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಕಣಿಕಾರೋತಿ ವುಚ್ಚತಿ॥|
  count |೨೦|
    block |ಸುಪ್ಪಿಯೋ ಚ ಸಮುದ್ದೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ರಮ್ಮಾ ಚೇವ ಸುರಮ್ಮಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೧|
    block |ಸೋ ಬುದ್ಧೋ ಸಟ್ಠಿರತನಂ। ಅಹೋಸಿ ನಭಮುಗ್ಗತೋ।|
    block |ಕಞ್ಚನಗ್ಘಿಯಸಙ್ಕಾಸೋ। ದಸಸಹಸ್ಸೀ ವಿರೋಚತಿ॥|
  count |೨೨|
    block |ಸೋಪಿ ಬುದ್ಧೋ ಅಸಮಸಮೋ। ಅತುಲೋ ಅಪ್ಪಟಿಪುಗ್ಗಲೋ।|
    block |ವಸ್ಸಸತಸಹಸ್ಸಾನಿ। ಲೋಕೇ ಅಟ್ಠಾಸಿ ಚಕ್ಖುಮಾ॥|
  count |೨೩|
    block |ವಿಪುಲಂ ಪಭಂ ದಸ್ಸಯಿತ್ವಾ। ಪುಪ್ಫಾಪೇತ್ವಾನ ಸಾವಕೇ।|
    block |ವಿಲಾಸೇತ್ವಾ ಸಮಾಪತ್ಯಾ। ನಿಬ್ಬುತೋ ಸೋ ಸಸಾವಕೋ॥|
  count |೨೪|
    block |ಸಿದ್ಧತ್ಥೋ ಮುನಿವರೋ ಬುದ್ಧೋ। ಅನೋಮಾರಾಮಮ್ಹಿ ನಿಬ್ಬುತೋ।|
    block |ತತ್ಥೇವಸ್ಸ ಥೂಪವರೋ। ಚತುಯೋಜನಮುಗ್ಗತೋತಿ॥|
  stand |ಸಿದ್ಧತ್ಥಸ್ಸ ಭಗವತೋ ವಂಸೋ ಸೋಳಸಮೋ।|
