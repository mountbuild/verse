block |೧೬॥ ಅತ್ಥದಸ್ಸೀಬುದ್ಧವಂಸೋ|
  count |೧|
    block |ತತ್ಥೇವ ಮಣ್ಡಕಪ್ಪಮ್ಹಿ। ಅತ್ಥದಸ್ಸೀ ಮಹಾಯಸೋ।|
    block |ಮಹಾತಮಂ ನಿಹನ್ತ್ವಾನ। ಪತ್ತೋ ಸಮ್ಬೋಧಿಮುತ್ತಮಂ॥|
  count |೨|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಧಮ್ಮಚಕ್ಕಂ ಪವತ್ತಯಿ।|
    block |ಅಮತೇನ ತಪ್ಪಯೀ ಲೋಕಂ। ದಸಸಹಸ್ಸಿಸದೇವಕಂ॥|
  count |೩|
    block |ತಸ್ಸಾಪಿ ಲೋಕನಾಥಸ್ಸ। ಅಹೇಸುಂ ಅಭಿಸಮಯಾ ತಯೋ।|
    block |ಕೋಟಿಸತಸಹಸ್ಸಾನಂ। ಪಠಮಾಭಿಸಮಯೋ ಅಹು॥|
  count |೪|
    block |ಯದಾ ಬುದ್ಧೋ ಅತ್ಥದಸ್ಸೀ। ಚರತೇ ದೇವಚಾರಿಕಂ।|
    block |ಕೋಟಿಸತಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೫|
    block |ಪುನಾಪರಂ ಯದಾ ಬುದ್ಧೋ। ದೇಸೇಸಿ ಪಿತುಸನ್ತಿಕೇ।|
    block |ಕೋಟಿಸತಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೬|
    block |ಸನ್ನಿಪಾತಾ ತಯೋ ಆಸುಂ। ತಸ್ಸಾಪಿ ಚ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೭|
    block |ಅಟ್ಠನವುತಿಸಹಸ್ಸಾನಂ। ಪಠಮೋ ಆಸಿ ಸಮಾಗಮೋ।|
    block |ಅಟ್ಠಾಸೀತಿಸಹಸ್ಸಾನಂ। ದುತಿಯೋ ಆಸಿ ಸಮಾಗಮೋ॥|
  count |೮|
    block |ಅಟ್ಠಸತ್ತತಿಸತಸಹಸ್ಸಾನಂ। ತತಿಯೋ ಆಸಿ ಸಮಾಗಮೋ।|
    block |ಅನುಪಾದಾ ವಿಮುತ್ತಾನಂ। ವಿಮಲಾನಂ ಮಹೇಸಿನಂ॥|
  count |೯|
    block |ಅಹಂ ತೇನ ಸಮಯೇನ। ಜಟಿಲೋ ಉಗ್ಗತಾಪನೋ।|
    block |ಸುಸೀಮೋ ನಾಮ ನಾಮೇನ। ಮಹಿಯಾ ಸೇಟ್ಠಸಮ್ಮತೋ॥|
  count |೧೦|
    block |ದಿಬ್ಬಂ ಮನ್ದಾರವಂ ಪುಪ್ಫಂ। ಪದುಮಂ ಪಾರಿಛತ್ತಕಂ।|
    block |ದೇವಲೋಕಾಹರಿತ್ವಾನ। ಸಮ್ಬುದ್ಧಮಭಿಪೂಜಯಿಂ॥|
  count |೧೧|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಅತ್ಥದಸ್ಸೀ ಮಹಾಮುನಿ।|
    block |ಅಟ್ಠಾರಸೇ ಕಪ್ಪಸತೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೨|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೩|
    block |ತಸ್ಸಾಪಿ ವಚನಂ ಸುತ್ವಾ। ಹಟ್ಠೋ ಸಂವಿಗ್ಗಮಾನಸೋ।|
    block |ಉತ್ತರಿಂ ವತಮಧಿಟ್ಠಾಸಿಂ। ದಸಪಾರಮಿಪೂರಿಯಾ॥|
  count |೧೪|
    block |ಸೋಭಣಂ ನಾಮ ನಗರಂ। ಸಾಗರೋ ನಾಮ ಖತ್ತಿಯೋ।|
    block |ಸುದಸ್ಸನಾ ನಾಮ ಜನಿಕಾ। ಅತ್ಥದಸ್ಸಿಸ್ಸ ಸತ್ಥುನೋ॥|
  count |೧೫|
    block |ದಸವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಅಮರಗಿರಿ ಸುಗಿರಿ ವಾಹನಾ। ತಯೋ ಪಾಸಾದಮುತ್ತಮಾ॥|
  count |೧೬|
    block |ತೇತ್ತಿಂಸಞ್ಚ ಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ವಿಸಾಖಾ ನಾಮ ನಾರೀ ಚ। ಸೇಲೋ ನಾಮಾಸಿ ಅತ್ರಜೋ॥|
  count |೧೭|
    block |ನಿಮಿತ್ತೇ ಚತುರೋ ದಿಸ್ವಾ। ಅಸ್ಸಯಾನೇನ ನಿಕ್ಖಮಿ।|
    block |ಅನೂನಅಟ್ಠಮಾಸಾನಿ। ಪಧಾನಂ ಪದಹೀ ಜಿನೋ॥|
  count |೧೮|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಅತ್ಥದಸ್ಸೀ ಮಹಾಯಸೋ।|
    block |ವತ್ತಿ ಚಕ್ಕಂ ಮಹಾವೀರೋ। ಅನೋಮುಯ್ಯಾನೇ ನರಾಸಭೋ॥|
  count |೧೯|
    block |ಸನ್ತೋ ಚ ಉಪಸನ್ತೋ ಚ। ಅಹೇಸುಂ ಅಗ್ಗಸಾವಕಾ।|
    block |ಅಭಯೋ ನಾಮುಪಟ್ಠಾಕೋ। ಅತ್ಥದಸ್ಸಿಸ್ಸ ಸತ್ಥುನೋ॥|
  count |೨೦|
    block |ಧಮ್ಮಾ ಚೇವ ಸುಧಮ್ಮಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬೋಧಿ ತಸ್ಸ ಭಗವತೋ। ಚಮ್ಪಕೋತಿ ಪವುಚ್ಚತಿ॥|
  count |೨೧|
    block |ನಕುಲೋ ಚ ನಿಸಭೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ಮಕಿಲಾ ಚ ಸುನನ್ದಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೨|
    block |ಸೋಪಿ ಬುದ್ಧೋ ಅಸಮಸಮೋ। ಅಸೀತಿಹತ್ಥಮುಗ್ಗತೋ।|
    block |ಸೋಭತೇ ಸಾಲರಾಜಾವ। ಉಳುರಾಜಾವ ಪೂರಿತೋ॥|
  count |೨೩|
    block |ತಸ್ಸ ಪಾಕತಿಕಾ ರಂಸೀ। ಅನೇಕಸತಕೋಟಿಯೋ।|
    block |ಉದ್ಧಂ ಅಧೋ ದಸ ದಿಸಾ। ಫರನ್ತಿ ಯೋಜನಂ ಸದಾ॥|
  count |೨೪|
    block |ಸೋಪಿ ಬುದ್ಧೋ ನರಾಸಭೋ। ಸಬ್ಬಸತ್ತುತ್ತಮೋ ಮುನಿ।|
    block |ವಸ್ಸಸತಸಹಸ್ಸಾನಿ। ಲೋಕೇ ಅಟ್ಠಾಸಿ ಚಕ್ಖುಮಾ॥|
  count |೨೫|
    block |ಅತುಲಂ ದಸ್ಸೇತ್ವಾ ಓಭಾಸಂ। ವಿರೋಚೇತ್ವಾ ಸದೇವಕೇ।|
    block |ಸೋಪಿ ಅನಿಚ್ಚತಂ ಪತ್ತೋ। ಯಥಗ್ಗುಪಾದಾನಸಙ್ಖಯಾ॥|
  count |೨೬|
    block |ಅತ್ಥದಸ್ಸೀ ಜಿನವರೋ। ಅನೋಮಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ಅತ್ಥದಸ್ಸಿಸ್ಸ ಭಗವತೋ ವಂಸೋ ಚುದ್ದಸಮೋ।|
