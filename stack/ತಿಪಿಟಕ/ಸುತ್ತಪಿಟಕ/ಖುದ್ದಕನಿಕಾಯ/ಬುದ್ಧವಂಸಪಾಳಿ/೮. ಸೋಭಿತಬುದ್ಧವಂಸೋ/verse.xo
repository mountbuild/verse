block |೮॥ ಸೋಭಿತಬುದ್ಧವಂಸೋ|
  count |೧|
    block |ರೇವತಸ್ಸ ಅಪರೇನ। ಸೋಭಿತೋ ನಾಮ ನಾಯಕೋ।|
    block |ಸಮಾಹಿತೋ ಸನ್ತಚಿತ್ತೋ। ಅಸಮೋ ಅಪ್ಪಟಿಪುಗ್ಗಲೋ॥|
  count |೨|
    block |ಸೋ ಜಿನೋ ಸಕಗೇಹಮ್ಹಿ। ಮಾನಸಂ ವಿನಿವತ್ತಯಿ।|
    block |ಪತ್ವಾನ ಕೇವಲಂ ಬೋಧಿಂ। ಧಮ್ಮಚಕ್ಕಂ ಪವತ್ತಯಿ॥|
  count |೩|
    block |ಯಾವ ಹೇಟ್ಠಾ ಅವೀಚಿತೋ। ಭವಗ್ಗಾ ಚಾಪಿ ಉದ್ಧತೋ।|
    block |ಏತ್ಥನ್ತರೇ ಏಕಪರಿಸಾ। ಅಹೋಸಿ ಧಮ್ಮದೇಸನೇ॥|
  count |೪|
    block |ತಾಯ ಪರಿಸಾಯ ಸಮ್ಬುದ್ಧೋ। ಧಮ್ಮಚಕ್ಕಂ ಪವತ್ತಯಿ।|
    block |ಗಣನಾಯ ನ ವತ್ತಬ್ಬೋ। ಪಠಮಾಭಿಸಮಯೋ ಅಹು॥|
  count |೫|
    block |ತತೋ ಪರಮ್ಪಿ ದೇಸೇನ್ತೇ। ಮರೂನಞ್ಚ ಸಮಾಗಮೇ।|
    block |ನವುತಿಕೋಟಿಸಹಸ್ಸಾನಂ। ದುತಿಯಾಭಿಸಮಯೋ ಅಹು॥|
  count |೬|
    block |ಪುನಾಪರಂ ರಾಜಪುತ್ತೋ। ಜಯಸೇನೋ ನಾಮ ಖತ್ತಿಯೋ।|
    block |ಆರಾಮಂ ರೋಪಯಿತ್ವಾನ। ಬುದ್ಧೇ ನಿಯ್ಯಾದಯೀ ತದಾ॥|
  count |೭|
    block |ತಸ್ಸ ಯಾಗಂ ಪಕಿತ್ತೇನ್ತೋ। ಧಮ್ಮಂ ದೇಸೇಸಿ ಚಕ್ಖುಮಾ।|
    block |ತದಾ ಕೋಟಿಸಹಸ್ಸಾನಂ। ತತಿಯಾಭಿಸಮಯೋ ಅಹು॥|
  count |೮|
    block |ಸನ್ನಿಪಾತಾ ತಯೋ ಆಸುಂ। ಸೋಭಿತಸ್ಸ ಮಹೇಸಿನೋ।|
    block |ಖೀಣಾಸವಾನಂ ವಿಮಲಾನಂ। ಸನ್ತಚಿತ್ತಾನ ತಾದಿನಂ॥|
  count |೯|
    block |ಉಗ್ಗತೋ ನಾಮ ಸೋ ರಾಜಾ। ದಾನಂ ದೇತಿ ನರುತ್ತಮೇ।|
    block |ತಮ್ಹಿ ದಾನೇ ಸಮಾಗಞ್ಛುಂ। ಅರಹನ್ತಾ ಸತಕೋಟಿಯೋ॥|
  count |೧೦|
    block |ಪುನಾಪರಂ ಪುರಗಣೋ। ದೇತಿ ದಾನಂ ನರುತ್ತಮೇ।|
    block |ತದಾ ನವುತಿಕೋಟೀನಂ। ದುತಿಯೋ ಆಸಿ ಸಮಾಗಮೋ॥|
  count |೧೧|
    block |ದೇವಲೋಕೇ ವಸಿತ್ವಾನ। ಯದಾ ಓರೋಹತೀ ಜಿನೋ।|
    block |ತದಾ ಅಸೀತಿಕೋಟೀನಂ। ತತಿಯೋ ಆಸಿ ಸಮಾಗಮೋ॥|
  count |೧೨|
    block |ಅಹಂ ತೇನ ಸಮಯೇನ। ಸುಜಾತೋ ನಾಮ ಬ್ರಾಹ್ಮಣೋ।|
    block |ತದಾ ಸಸಾವಕಂ ಬುದ್ಧಂ। ಅನ್ನಪಾನೇನ ತಪ್ಪಯಿಂ॥|
  count |೧೩|
    block |ಸೋಪಿ ಮಂ ಬುದ್ಧೋ ಬ್ಯಾಕಾಸಿ। ಸೋಭಿತೋ ಲೋಕನಾಯಕೋ।|
    block |ಅಪರಿಮೇಯ್ಯಿತೋ ಕಪ್ಪೇ। ಅಯಂ ಬುದ್ಧೋ ಭವಿಸ್ಸತಿ॥|
  count |೧೪|
    block |ಪಧಾನಂ ಪದಹಿತ್ವಾನ…ಪೇ॰… ಹೇಸ್ಸಾಮ ಸಮ್ಮುಖಾ ಇಮಂ॥|
  count |೧೫|
    block |ತಸ್ಸಾಪಿ ವಚನಂ ಸುತ್ವಾ। ಹಟ್ಠೋ ಸಂವಿಗ್ಗಮಾನಸೋ।|
    block |ತಮೇವತ್ಥಮನುಪ್ಪತ್ತಿಯಾ। ಉಗ್ಗಂ ಧಿತಿಮಕಾಸಹಂ॥|
  count |೧೬|
    block |ಸುಧಮ್ಮಂ ನಾಮ ನಗರಂ। ಸುಧಮ್ಮೋ ನಾಮ ಖತ್ತಿಯೋ।|
    block |ಸುಧಮ್ಮಾ ನಾಮ ಜನಿಕಾ। ಸೋಭಿತಸ್ಸ ಮಹೇಸಿನೋ॥|
  count |೧೭|
    block |ನವವಸ್ಸಸಹಸ್ಸಾನಿ। ಅಗಾರಂ ಅಜ್ಝ ಸೋ ವಸಿ।|
    block |ಕುಮುದೋ ನಾಳಿನೋ ಪದುಮೋ। ತಯೋ ಪಾಸಾದಮುತ್ತಮಾ॥|
  count |೧೮|
    block |ಸತ್ತತಿಂಸಸಹಸ್ಸಾನಿ। ನಾರಿಯೋ ಸಮಲಙ್ಕತಾ।|
    block |ಮಣಿಲಾ ನಾಮ ಸಾ ನಾರೀ। ಸೀಹೋ ನಾಮಾಸಿ ಅತ್ರಜೋ॥|
  count |೧೯|
    block |ನಿಮಿತ್ತೇ ಚತುರೋ ದಿಸ್ವಾ। ಪಾಸಾದೇನಾಭಿನಿಕ್ಖಮಿ।|
    block |ಸತ್ತಾಹಂ ಪಧಾನಚಾರಂ। ಚರಿತ್ವಾ ಪುರಿಸುತ್ತಮೋ॥|
  count |೨೦|
    block |ಬ್ರಹ್ಮುನಾ ಯಾಚಿತೋ ಸನ್ತೋ। ಸೋಭಿತೋ ಲೋಕನಾಯಕೋ।|
    block |ವತ್ತಿ ಚಕ್ಕಂ ಮಹಾವೀರೋ। ಸುಧಮ್ಮುಯ್ಯಾನಮುತ್ತಮೇ॥|
  count |೨೧|
    block |ಅಸಮೋ ಚ ಸುನೇತ್ತೋ ಚ। ಅಹೇಸುಂ ಅಗ್ಗಸಾವಕಾ।|
    block |ಅನೋಮೋ ನಾಮುಪಟ್ಠಾಕೋ। ಸೋಭಿತಸ್ಸ ಮಹೇಸಿನೋ॥|
  count |೨೨|
    block |ನಕುಲಾ ಚ ಸುಜಾತಾ ಚ। ಅಹೇಸುಂ ಅಗ್ಗಸಾವಿಕಾ।|
    block |ಬುಜ್ಝಮಾನೋ ಚ ಸೋ ಬುದ್ಧೋ। ನಾಗಮೂಲೇ ಅಬುಜ್ಝಥ॥|
  count |೨೩|
    block |ರಮ್ಮೋ ಚೇವ ಸುದತ್ತೋ ಚ। ಅಹೇಸುಂ ಅಗ್ಗುಪಟ್ಠಕಾ।|
    block |ನಕುಲಾ ಚೇವ ಚಿತ್ತಾ ಚ। ಅಹೇಸುಂ ಅಗ್ಗುಪಟ್ಠಿಕಾ॥|
  count |೨೪|
    block |ಅಟ್ಠಪಣ್ಣಾಸರತನಂ। ಅಚ್ಚುಗ್ಗತೋ ಮಹಾಮುನಿ।|
    block |ಓಭಾಸೇತಿ ದಿಸಾ ಸಬ್ಬಾ। ಸತರಂಸೀವ ಉಗ್ಗತೋ॥|
  count |೨೫|
    block |ಯಥಾ ಸುಫುಲ್ಲಂ ಪವನಂ। ನಾನಾಗನ್ಧೇಹಿ ಧೂಪಿತಂ।|
    block |ತಥೇವ ತಸ್ಸ ಪಾವಚನಂ। ಸೀಲಗನ್ಧೇಹಿ ಧೂಪಿತಂ॥|
  count |೨೬|
    block |ಯಥಾಪಿ ಸಾಗರೋ ನಾಮ। ದಸ್ಸನೇನ ಅತಪ್ಪಿಯೋ।|
    block |ತಥೇವ ತಸ್ಸ ಪಾವಚನಂ। ಸವಣೇನ ಅತಪ್ಪಿಯಂ॥|
  count |೨೭|
    block |ನವುತಿವಸ್ಸಸಹಸ್ಸಾನಿ। ಆಯು ವಿಜ್ಜತಿ ತಾವದೇ।|
    block |ತಾವತಾ ತಿಟ್ಠಮಾನೋ ಸೋ। ತಾರೇಸಿ ಜನತಂ ಬಹುಂ॥|
  count |೨೮|
    block |ಓವಾದಂ ಅನುಸಿಟ್ಠಿಞ್ಚ। ದತ್ವಾನ ಸೇಸಕೇ ಜನೇ।|
    block |ಹುತಾಸನೋವ ತಾಪೇತ್ವಾ। ನಿಬ್ಬುತೋ ಸೋ ಸಸಾವಕೋ॥|
  count |೨೯|
    block |ಸೋ ಚ ಬುದ್ಧೋ ಅಸಮಸಮೋ। ತೇಪಿ ಸಾವಕಾ ಬಲಪ್ಪತ್ತಾ।|
    block |ಸಬ್ಬಂ ತಮನ್ತರಹಿತಂ। ನನು ರಿತ್ತಾ ಸಬ್ಬಸಙ್ಖಾರಾ॥|
  count |೩೦|
    block |ಸೋಭಿತೋ ವರಸಮ್ಬುದ್ಧೋ। ಸೀಹಾರಾಮಮ್ಹಿ ನಿಬ್ಬುತೋ।|
    block |ಧಾತುವಿತ್ಥಾರಿಕಂ ಆಸಿ। ತೇಸು ತೇಸು ಪದೇಸತೋತಿ॥|
  stand |ಸೋಭಿತಸ್ಸ ಭಗವತೋ ವಂಸೋ ಛಟ್ಠೋ।|
