block |೧॥ ಅರಿಯಸಚ್ಚಪ್ಪಕಾಸನಪಠಮಭೂಮಿ|
  stand |॥ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸ॥ಖುದ್ದಕನಿಕಾಯೇ|
  stand |ನಮೋ ಸಮ್ಮಾಸಮ್ಬುದ್ಧಾನಂ ಪರಮತ್ಥದಸ್ಸೀನಂ|
  block |ಸೀಲಾದಿಗುಣಪಾರಮಿಪ್ಪತ್ತಾನಂ।|
  count |೧|, |ದುವೇ ಹೇತೂ ದುವೇ ಪಚ್ಚಯಾ ಸಾವಕಸ್ಸ ಸಮ್ಮಾದಿಟ್ಠಿಯಾ ಉಪ್ಪಾದಾಯ ಪರತೋ ಚ ಘೋಸೋ ಸಚ್ಚಾನುಸನ್ಧಿ। ಅಜ್ಝತ್ತಞ್ಚ ಯೋನಿಸೋ ಮನಸಿಕಾರೋ। ತತ್ಥ ಕತಮೋ ಪರತೋ ಘೋಸೋ॥ ಯಾ ಪರತೋ ದೇಸನಾ ಓವಾದೋ ಅನುಸಾಸನೀ ಸಚ್ಚಕಥಾ ಸಚ್ಚಾನುಲೋಮೋ। ಚತ್ತಾರಿ ಸಚ್ಚಾನಿ ದುಕ್ಖಂ ಸಮುದಯೋ ನಿರೋಧೋ ಮಗ್ಗೋ। ಇಮೇಸಂ ಚತುನ್ನಂ ಸಚ್ಚಾನಂ ಯಾ ದೇಸನಾ ಸನ್ದಸ್ಸನಾ ವಿವರಣಾ ವಿಭಜನಾ ಉತ್ತಾನೀಕಿರಿಯಾ ಪಕಾಸನಾ ಅಯಂ ವುಚ್ಚತಿ ಸಚ್ಚಾನುಲೋಮೋ ಘೋಸೋತಿ।|
  count |೨|, |ತತ್ಥ ಕತಮೋ ಅಜ್ಝತ್ತಂ ಯೋನಿಸೋ ಮನಸಿಕಾರೋ॥|
  block |ಅಜ್ಝತ್ತಂ ಯೋನಿಸೋ ಮನಸಿಕಾರೋ ನಾಮ ಯೋ ಯಥಾದೇಸಿತೇ ಧಮ್ಮೇ ಬಹಿದ್ಧಾ ಆರಮ್ಮಣಂ ಅನಭಿನೀಹರಿತ್ವಾ ಯೋನಿಸೋ ಮನಸಿಕಾರೋ ಅಯಂ ವುಚ್ಚತಿ ಯೋನಿಸೋ ಮನಸಿಕಾರೋ।|
  block |ತಂಆಕಾರೋ ಯೋನಿಸೋ ದ್ವಾರೋ ವಿಧಿ ಉಪಾಯೋ। ಯಥಾ ಪುರಿಸೋ ಸುಕ್ಖೇ ಕಟ್ಠೇ ವಿಗತಸ್ನೇಹೇ ಸುಕ್ಖಾಯ ಉತ್ತರಾರಣಿಯಾ ಥಲೇ ಅಭಿಮನ್ಥಮಾನಂ ಭಬ್ಬೋ ಜೋತಿಸ್ಸ ಅಧಿಗಮಾಯ। ತಂ ಕಿಸ್ಸ ಹೇತು। ಯೋನಿಸೋ ಅಗ್ಗಿಸ್ಸ ಅಧಿಗಮಾಯ। ಏವಮೇವಸ್ಸ ಯಮಿದಂ ದುಕ್ಖಸಮುದಯನಿರೋಧಮಗ್ಗಾನಂ ಅವಿಪರೀತಧಮ್ಮದೇಸನಂ ಮನಸಿಕರೋತಿ ಅಯಂ ವುಚ್ಚತಿ ಯೋನಿಸೋ ಮನಸಿಕಾರೋ।|
  block |ಯಥಾ ತಿಸ್ಸೋ ಉಪಮಾ ಪುಬ್ಬೇ ಅಸ್ಸುತಾ ಚ ಅಸ್ಸುತಪುಬ್ಬಾ ಚ ಪಟಿಭನ್ತಿ। ಯೋ ಹಿ ಕೋಚಿ ಕಾಮೇಸು ಅವೀತರಾಗೋತಿ…ಪೇ॰… ದುವೇ ಉಪಮಾ ಅಯೋನಿಸೋ ಕಾತಬ್ಬಾ ಪಚ್ಛಿಮೇಸು ವುತ್ತಂ। ತತ್ಥ ಯೋ ಚ ಪರತೋ ಘೋಸೋ ಯೋ ಚ ಅಜ್ಝತ್ತಂ ಯೋನಿಸೋ ಮನಸಿಕಾರೋ ಇಮೇ ದ್ವೇ ಪಚ್ಚಯಾ। ಪರತೋ ಘೋಸೇನ ಯಾ ಉಪ್ಪಜ್ಜತಿ ಪಞ್ಞಾ ಅಯಂ ವುಚ್ಚತಿ ಸುತಮಯೀ ಪಞ್ಞಾ। ಯಾ ಅಜ್ಝತ್ತಂ ಯೋನಿಸೋ ಮನಸಿಕಾರೇನ ಉಪ್ಪಜ್ಜತಿ ಪಞ್ಞಾ ಅಯಂ ವುಚ್ಚತಿ ಚಿನ್ತಾಮಯೀ ಪಞ್ಞಾತಿ। ಇಮಾ ದ್ವೇ ಪಞ್ಞಾ ವೇದಿತಬ್ಬಾ। ಪುರಿಮಕಾ ಚ ದ್ವೇ ಪಚ್ಚಯಾ। ಇಮೇ ದ್ವೇ ಹೇತೂ ದ್ವೇ ಪಚ್ಚಯಾ ಸಾವಕಸ್ಸ ಸಮ್ಮಾದಿಟ್ಠಿಯಾ ಉಪ್ಪಾದಾಯ।|
  count |೩|, |ತತ್ಥ ಪರತೋ ಘೋಸಸ್ಸ ಸಚ್ಚಾನುಸನ್ಧಿಸ್ಸ ದೇಸಿತಸ್ಸ ಅತ್ಥಂ ಅವಿಜಾನನ್ತೋ ಅತ್ಥಪ್ಪಟಿಸಂವೇದೀ ಭವಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ನ ಚ ಅತ್ಥಪ್ಪಟಿಸಂವೇದೀ ಯೋನಿಸೋ ಮನಸಿಕರಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ಪರತೋ ಘೋಸಸ್ಸ ಸಚ್ಚಾನುಸನ್ಧಿಸ್ಸ ದೇಸಿತಸ್ಸ ಅತ್ಥಂ ವಿಜಾನನ್ತೋ ಅತ್ಥಪ್ಪಟಿಸಂವೇದೀ ಭವಿಸ್ಸತೀತಿ ಠಾನಮೇತಂ ವಿಜ್ಜತಿ। ಅತ್ಥಪ್ಪಟಿಸಂವೇದೀ ಚ ಯೋನಿಸೋ ಮನಸಿಕರಿಸ್ಸತೀತಿ ಠಾನಮೇತಂ ವಿಜ್ಜತಿ। ಏಸ ಹೇತು ಏತಂ ಆರಮ್ಮಣಂ ಏಸೋ ಉಪಾಯೋ ಸಾವಕಸ್ಸ ನಿಯ್ಯಾನಸ್ಸ। ನತ್ಥಞ್ಞೋ। ಸೋಯಂ ನ ಚ ಸುತ್ತಸ್ಸ ಅತ್ಥವಿಜಾನನಾಯ ಸಹ ಯುತ್ತೋ ನಾಪಿ ಘೋಸಾನುಯೋಗೇನ ಪರತೋ ಘೋಸಸ್ಸ ಅತ್ಥಂ ಅವಿಜಾನನ್ತೇನ ಸಕ್ಕಾ ಉತ್ತರಿಮನುಸ್ಸಧಮ್ಮಂ ಅಲಮರಿಯಞಾಣದಸ್ಸನಂ ಅಧಿಗನ್ತುಂ। ತಸ್ಮಾ ನಿಬ್ಬಾಯಿತುಕಾಮೇನ ಸುತಮಯೇನ ಅತ್ಥಾ ಪರಿಯೇಸಿತಬ್ಬಾ। ತತ್ಥ ಪರಿಯೇಸನಾಯ ಅಯಂ ಅನುಪುಬ್ಬೀ ಭವತಿ ಸೋಳಸ ಹಾರಾ। ಪಞ್ಚ ನಯಾ। ಅಟ್ಠಾರಸ ಮೂಲಪದಾನಿ।|
  block |ತತ್ಥಾಯಂ ಉದ್ದಾನಗಾಥಾ|
    block
      block |ಸೋಳಸಹಾರಾ ನೇತ್ತೀ। ಪಞ್ಚನಯಾ ಸಾಸನಸ್ಸ ಪರಿಯೇಟ್ಠಿ।|
      block |ಅಟ್ಠಾರಸಮೂಲಪದಾ। ಕಚ್ಚಾಯನಗೋತ್ತನಿದ್ದಿಟ್ಠಾ॥|
      block |ದೇಸನಾ ವಿಚಯೋ ಯುತ್ತಿ। ಪದಟ್ಠಾನೋ ಚ ಲಕ್ಖಣೋ।|
      block |ಚತುಬ್ಯೂಹೋ ಚ ಆವಟ್ಟೋ। ವಿಭತ್ತಿ ಪರಿವತ್ತನೋ॥|
      block |ವೇವಚನೋ ಚ ಪಞ್ಞತ್ತಿ। ಓತರಣೋ ಚ ಸೋಧನೋ।|
      block |ಅಧಿಟ್ಠಾನೋ ಪರಿಕ್ಖಾರೋ। ಸಮಾರೋಪನೋ ಸೋಳಸೋ।|
      block |ಪಠಮೋ ನನ್ದಿಯಾವಟ್ಟೋ। ದುತಿಯೋ ಚ ತಿಪುಕ್ಖಲೋ।|
      block |ಸೀಹವಿಕ್ಕೀಳಿತೋ ನಾಮ। ತತಿಯೋ ಹೋತಿ ಸೋ ನಯೋ॥|
      block |ದಿಸಾಲೋಚನಮಾಹಂಸು। ಚತುತ್ಥೋ ನಯಲಞ್ಜಕೋ।|
      block |ಪಞ್ಚಮೋ ಅಙ್ಕುಸೋ ನಾಮ। ಸಬ್ಬೇ ಪಞ್ಚ ನಯಾ ಗತಾ॥|
      block |ತಣ್ಹಾ ಚ ಅವಿಜ್ಜಾ ಲೋಭೋ। ದೋಸೋ ತಥೇವ ಮೋಹೋ ಚ।|
      block |ಚತ್ತಾರೋ ಚ ವಿಪಲ್ಲಾಸಾ। ಕಿಲೇಸಭೂಮಿ ನವ ಪದಾನಿ॥|
      block |ಯೇ ಚ ಸತಿಪಟ್ಠಾನಾ ಸಮಥೋ। ವಿಪಸ್ಸನಾ ಕುಸಲಮೂಲಂ।|
      block |ಏತಂ ಸಬ್ಬಂ ಕುಸಲಂ। ಇನ್ದ್ರಿಯಭೂಮಿ ನವಪದಾನಿ॥|
      block |ಸಬ್ಬಂ ಕುಸಲಂ ನವಹಿ ಪದೇಹಿ ಯುಜ್ಜತಿ। ನವಹಿ ಚೇವ ಅಕುಸಲಂ।|
      block |ಏಕಕೇ ನವ ಮೂಲಪದಾನಿ। ಉಭಯತೋ ಅಟ್ಠಾರಸ ಮೂಲಪದಾನಿ॥|
      block |ಯಮೇಕರತ್ತಿಂ ಪಠಮಂ। ಗಬ್ಭೇ ವಸತಿ ಮಾಣವೋ।|
      block |ಅಬ್ಭುಟ್ಠಿತೋವ ಸೋ ಯಾತಿ। ಸ ಗಚ್ಛಂ ನ ನಿವತ್ತತೀತಿ॥|
      block |ಅಚರಿತ್ವಾ ಬ್ರಹ್ಮಚರಿಯಂ। ಅಲದ್ಧಾ ಯೋಬ್ಬನೇ ಧನಂ।|
      block |ಜಿಣ್ಣಕೋಞ್ಚಾವ ಝಾಯನ್ತಿ। ಖೀಣಮಚ್ಛೇವ ಪಲ್ಲಲೇ॥|
      block |ಸಾಮಂ ತೇನ ಕುತೋ ರಾಜ। ತುವಮ್ಪಿ ಜರಾಯನ್ತಿ ವೇದೇಸಿ।|
      block |ಖತ್ತಿಯ ಕಮ್ಮಸ್ಸ ಫಲೋ। ಲೋಕೋ ನ ಹಿ ಕಮ್ಮಂ ಪನಯತಿ॥|
      block |ಯಥಾಪಿ ಕುಮ್ಭಕಾರಸ್ಸ। ಕತಂ ಮತ್ತಿಕಭಾಜನಂ।|
      block |ಖುದ್ದಕಞ್ಚ ಮಹನ್ತಞ್ಚ। ಯಂ ಪಕ್ಕಂ ಯಞ್ಚ ಆಮಕಂ।|
      block |ಸಬ್ಬಂ ಭೇದನಪರಿಯನ್ತಂ। ಏವಂ ಮಚ್ಚಾನ ಜೀವಿತಂ॥|
      block |ಮಮಾಯಿತೇ ಪಸ್ಸಥ ಫನ್ದಮಾನೇ। ಮಚ್ಛೇವ ಅಪ್ಪೋದಕೇ ಖೀಣಸೋತೇ।|
      block |ಏತಮ್ಪಿ ದಿಸ್ವಾ ಅಮಮೋ ಚರೇಯ್ಯ। ಭವೇಸು ಆಸತ್ತಿಮಕುಬ್ಬಮಾನೋ॥|
      block |ಇಧ ಸೋಚತಿ ಪೇಚ್ಚ ಸೋಚತಿ। ಪಾಪಕಾರೀ ಉಭಯತ್ಥ ಸೋಚತಿ।|
      block |ಸೋ ಸೋಚತಿ ಸೋ ವಿಹಞ್ಞತಿ। ದಿಸ್ವಾ ಕಮ್ಮಕಿಲಿಟ್ಠಮತ್ತನೋ॥|
      block |ಕಾಮೇಸು ಗಿದ್ಧಾ ಪಸುತಾ ಪಮೂಳ್ಹಾ। ಅವದಾನಿಯಾ ತೇ ವಿಸಮೇ ನಿವಿಟ್ಠಾ।|
      block |ದುಕ್ಖೂಪನೀತಾ ಪರಿದೇವಯನ್ತಿ। ಕಿಂಸು ಭವಿಸ್ಸಾಮ ಇತೋ ಚುತಾಸೇ॥|
      block |ಸತಂ ಆಸಿ ಅಯೋಸಙ್ಕೂ। ಸಬ್ಬೇ ಪಚ್ಚತ್ತವೇದನಾ।|
      block |ಜಲಿತಾ ಜಾತವೇದಾವ। ಅಚ್ಚಿಸಙ್ಘಸಮಾಕುಲಾ॥|
      block |ಸಙ್ಕಪ್ಪೇಹಿ ಪರೇತೋ ಸೋ। ಕಪಣೋ ವಿಯ ಝಾಯತಿ।|
      block |ಸುತ್ವಾ ಪರೇಸಂ ನಿಗ್ಘೋಸಂ। ಮಙ್ಕು ಹೋತಿ ತಥಾವಿಧೋ॥|
      block |ಕಮ್ಮಾರಾನಂ ಯಥಾ ಉಕ್ಕಾ। ಅನ್ತೋ ಡಯ್ಹತಿ ನೋ ಬಹಿ।|
      block |ಏವಂ ಡಯ್ಹತಿ ಮೇ ಹದಯಂ। ಸುತ್ವಾ ನಿಬ್ಬತ್ತಮಮ್ಬುಜಂ॥|
      block |ಅಯಸಾವ ಮಲಂ ಸಮುಟ್ಠಿತಂ। ತತುಟ್ಠಾಯ ತಮೇವ ಖಾದತಿ।|
      block |ಏವಂ ಅತಿಧೋನಚಾರಿನಂ। ಸಾನಿ ಕಮ್ಮಾನಿ ನಯನ್ತಿ ದುಗ್ಗತಿಂ॥|
      block |ಸುಪಿನೇನ ಯಥಾಪಿ ಸಙ್ಗತಂ। ಪಟಿಬುದ್ಧೋ ಪುರಿಸೋ ನ ಪಸ್ಸತಿ।|
      block |ಏವಮ್ಪಿ ಪಿಯಾಯಿತಂ ಜನಂ। ಪೇತಂ ಕಾಲಙ್ಕತಂ ನ ಪಸ್ಸತಿ॥|
      block |ಯಮ್ಪಿಚ್ಛಂ ನ ಲಭತಿ। ತಿಸ್ಸೋ ಮಾರಧೀತರೋ।|
      block |ತಸ್ಸ ಚೇ ಕಾಮಯಾನಸ್ಸ। ಛನ್ದಜಾತಸ್ಸ ಜನ್ತುನೋ।|
      block |ತೇ ಕಾಮಾ ಪರಿಹಾಯನ್ತಿ। ಸಲ್ಲವಿದ್ಧೋವ ರುಪ್ಪತಿ॥|
      block |ಚಕ್ಖು ಸೋತಞ್ಚ ಘಾನಞ್ಚ। ಜಿವ್ಹಾ ಕಾಯೋ ತತೋ ಮನಂ।|
      block |ಏತೇ ಲೋಕಾಮಿಸಾ ಘೋರಾ। ಯತ್ಥ ಸತ್ತಾ ಪುಥುಜ್ಜನಾ॥|
      block |ಅಪ್ಪಂ ವತ ಜೀವಿತಂ ಇದಂ। ಓರಂ ವಸ್ಸಸತಾಪಿ ಮೀಯತೇ।|
      block |ಅಥ ವಾಪಿ ಅಕಿಚ್ಛಂ ಜೀವಿತಂ। ಅಥ ಖೋ ಸೋ ಜರಸಾಪಿ ಮೀಯತೇ॥|
      block |ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ।|
      block |ಯಥಾಕಮ್ಮಂ ಗಮಿಸ್ಸನ್ತಿ। ಅತ್ತಕಮ್ಮಫಲೂಪಗಾತಿ॥|
      block |ಕಾಮೇಸು ಸತ್ತಾ ಕಾಮಸಙ್ಗಸತ್ತಾ। ಸಂಯೋಜನೇ ವಜ್ಜಮಪಸ್ಸಮಾನಾ।|
      block |ನ ಹಿ ಜಾತು ಸಂಯೋಜನಸಙ್ಗಸತ್ತಾ। ಓಘಂ ತರೇಯ್ಯುಂ ವಿಪುಲಂ ಮಹನ್ತಂ॥|
      block |ಯಮ್ಹಿ ನ ಮಾಯಾ ವಸತೀ ನ ಮಾನೋ।|
      block |ಯೋ ವೀತಲೋಭೋ ಅಮಮೋ ನಿರಾಸೋ।|
      block |ಪನುಣ್ಣಕೋಧೋ ಅಭಿನಿಬ್ಬುತತ್ತೋ।|
      block |ಸೋ ಬ್ರಾಹ್ಮಣೋ ಸೋ ಸಮಣೋ ಸ ಭಿಕ್ಖು॥|
      block |ಏಸೇವ ಮಗ್ಗೋ ನತ್ಥಞ್ಞೋ। ದಸ್ಸನಸ್ಸ ವಿಸುದ್ಧಿಯಾ।|
      block |ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಮಾರಸ್ಸೇತಂ ಪಮೋಹನಂ॥|
      block |ಯೇ ಧಮ್ಮಾ ಹೇತುಪ್ಪಭವಾ। ತೇಸಂ ಹೇತುಂ ತಥಾಗತೋ ಆಹ।|
      block |ತೇಸಞ್ಚ ಯೋ ನಿರೋಧೋ। ಏವಂವಾದೀ ಮಹಾಸಮಣೋತಿ॥|
      block |ಅತ್ಥಙ್ಗತಸ್ಸ ನ ಪಮಾಣಮತ್ಥಿ। ತಂ ಹಿ ವಾ ನತ್ಥಿ ಯೇನ ನಂ ಪಞ್ಞಪೇಯ್ಯ।|
      block |ಸಬ್ಬಸಙ್ಗಾನಂ ಸಮೂಹತತ್ತಾ ವಿದೂ। ಸಿತಾ ವಾದಸತಸ್ಸು ಸಬ್ಬೇ॥|
      block |ಯಮೇಕರತ್ತಿಂ ಪಠಮಂ। ಅಟ್ಠ ದಾನೂಪಪತ್ತಿಯೋ।|
      block |ಪಞ್ಚ ಪುಬ್ಬನಿಮಿತ್ತಾನಿ। ಖೀಣಮಚ್ಛಂವ ಪಲ್ಲಲಂ॥|
      block |ಸಾಮಂ ತೇನ ಕುತೋ ರಾಜ। ತಯೋ ದೇವಾ ಗಿಲಾನಕಾ।|
      block |ಯಥಾಪಿ ಕುಮ್ಭಕಾರಸ್ಸ। ಯಥಾ ನದಿದಕಪ್ಪನಂ॥|
      block |ಇಧ ಸೋಚತಿ ಪೇಚ್ಚ ಸೋಚತಿ। ತೀಣಿ ದುಚ್ಚರಿತಾನಿ ಚ।|
      block |ಕಾಮೇಸು ಗಿದ್ಧಾ ಪಸುತಾ। ಯಾವ ತಿಸ್ಸೋ ವಿಪತ್ತಿಯೋ॥|
      block |ಸತಂ ಆಸಿ ಅಯೋಸಙ್ಕೂ। ಪರಿಳಾಹೋ ಮಹತ್ತರೋ।|
      block |ಸಙ್ಕಪ್ಪೇಹಿ ಪರೇತೋ ಸೋ। ತತ್ಥ ತಪನಿಯೇಹಿ ಚ॥|
      block |ಕಮ್ಮಾರಾನಂ ಯಥಾ ಉಕ್ಕಾ। ತಯೋ ಅಗ್ಗೀ ಪಕಾಸಿತಾ।|
      block |ಅಯತೋ ಮಲಮುಪ್ಪನ್ನಂ। ಅಬ್ಭಕ್ಖಾನಂ ತಥಾಗತೇ॥|
      block |ತಿವಿಧಂ ದೇವಾನುಸಾಸನ್ತಿ। ಸುಪಿನೇನ ಸಙ್ಗಮೋ ಯಥಾ।|
      block |ತಿಸ್ಸೋ ಚೇವ ಮಾರಧೀತಾ। ಸಲ್ಲವಿದ್ಧೋವ ರುಪ್ಪತಿ॥|
      block |ಚಕ್ಖು ಸೋತಞ್ಚ ಘಾನಞ್ಚ। ಪಞ್ಚಕ್ಖನ್ಧಾ ಪಕಾಸಿತಾ।|
      block |ಅಪ್ಪಂ ವತ ಜೀವಿತಂ ಇದಂ। ಅಯ್ಯಿಕಾ ಮೇ ಮಹಲ್ಲಿಕಾ॥|
      block |ಸಬ್ಬೇ ಸತ್ತಾ ಮರಿಸ್ಸನ್ತಿ। ಉಪಪತ್ತಿ ಚುತಿಚಯಂ।|
      block |ಕಾಮೇಸು ಸತ್ತಾ ಪಸುತಾ। ಆಸವೇಹಿ ಚತೂಹಿ ಚ॥|
      block |ಯಮ್ಹಿ ನ ಮಾಯಾ ವಸತಿ। ದ್ವೇಮಾ ಚೇತೋವಿಮುತ್ತಿಯೋ।|
      block |ಏಸೇವ ಮಗ್ಗೋ ನತ್ಥಞ್ಞೋ। ಬೋಜ್ಝಙ್ಗಾ ಚ ಸುದೇಸಿತಾ॥|
      block |ಅತ್ಥಙ್ಗತಸ್ಸ ನ ಪಮಾಣಮತ್ಥಿ। ಗೋಧಿಕೋ ಪರಿನಿಬ್ಬುತೋ।|
      block |ಯೇ ಧಮ್ಮಾ ಹೇತುಪ್ಪಭವಾ। ಸಂಯೋಜನಾನುಪಸ್ಸಿನೋ॥|
      block |ಅವಿಜ್ಜಾಯ ನಿವುತೋ ಲೋಕೋ। ಅಜಿತಾತಿ ಭಗವಾ|
      block |ವಿವಿಚ್ಛಾ ಪಮಾದಾ ನಪ್ಪಕಾಸತಿ।|
      block |ಜಪ್ಪಾಭಿಲೇಪನಂ ಬ್ರೂಮಿ। ದುಕ್ಖಮಸ್ಸ ಮಹಬ್ಭಯಂ॥|
      block |ಉಚ್ಛಿನ್ನಭವತಣ್ಹಸ್ಸ। ನೇತ್ತಿಚ್ಛಿನ್ನಸ್ಸ ಭಿಕ್ಖುನೋ।|
      block |ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋ॥|
      block |ಕುಮ್ಭೂಪಮಂ ಕಾಯಮಿಮಂ ವಿದಿತ್ವಾ। ನಗರೂಪಮಂ ಚಿತ್ತಮಿದಂ ಠಪೇತ್ವಾ।|
      block |ಯೋಧೇಥ ಮಾರಂ ಪಞ್ಞಾವುಧೇನ। ಜಿತಞ್ಚ ರಕ್ಖೇ ಅನಿವೇಸನೋ ಸಿಯಾ॥|
      block |ಯೇ ಕೇಚಿ ಸೋಕಾ ಪರಿದೇವಿತಾ ವಾ। ದುಕ್ಖಾ ಚ ಲೋಕಸ್ಮಿಮನೇಕರೂಪಾ।|
      block |ಪಿಯಂ ಪಟಿಚ್ಚಪ್ಪಭವನ್ತಿ ಏತೇ। ಪಿಯೇ ಅಸನ್ತೇ ನ ಭವನ್ತಿ ಏತೇ॥|
      block |ಯೋ ದುಕ್ಖಮದ್ದಕ್ಖಿ ಯತೋನಿದಾನಂ। ಕಾಮೇಸು ಸೋ ಜನ್ತು ಕಥಂ ನಮೇಯ್ಯ।|
      block |ಕಾಮಾ ಹಿ ಲೋಕೇ ಸಙ್ಗಾತಿ ಞತ್ವಾ। ತೇಸಂ ಸತೀಮಾ ವಿನಯಾಯ ಸಿಕ್ಖೇತಿ॥|
      block |ಸತಿ ಕಾಯಗತಾ ಉಪಟ್ಠಿತಾ। ಛಸು ಫಸ್ಸಾಯತನೇಸು ಸಂವುತೋ।|
      block |ಸತತಂ ಭಿಕ್ಖು ಸಮಾಹಿತೋ। ಜಞ್ಞಾ ನಿಬ್ಬಾನಮತ್ತನೋ॥|
      block |ಆಸಾ ಚ ಪೀಹಾ ಅಭಿನನ್ದನಾ ಚ। ಅನೇಕಧಾತೂಸು ಸರಾ ಪತಿಟ್ಠಿತಾ।|
      block |ಅಞ್ಞಾಣಮೂಲಪ್ಪಭವಾ ಪಜಪ್ಪಿತಾ। ಸಬ್ಬಾ ಮಯಾ ಬ್ಯನ್ತಿಕತಾ ಸಮೂಲಿಕಾ॥|
      block |ಯಾನಿ ಸೋತಾನಿ ಲೋಕಸ್ಮಿಂ। ಅಜಿತಾತಿ ಭಗವಾ|
      block |ಸತಿ ತೇಸಂ ನಿವಾರಣಂ।|
      block |ಸೋತಾನಂ ಸಂವರಂ ಬ್ರೂಮಿ। ಪಞ್ಞಾಯೇತೇ ಪಿಧೀಯರೇ॥|
      block |ಸಯಂ ಕತೇನ ಸಚ್ಚೇನ। ತೇನ ಅತ್ತನಾ ಅಭಿನಿಬ್ಬಾನಗತೋ ವಿತಿಣ್ಣಕಙ್ಖೋ।|
      block |ವಿಭವಞ್ಚ ಞತ್ವಾ ಲೋಕಸ್ಮಿಂ। ತಾವ ಖೀಣಪುನಬ್ಭವೋ ಸ ಭಿಕ್ಖು॥|
      block |ಅವಿಜ್ಜಾಯ ನಿವುತೋ ಲೋಕೋ। ಚಿತ್ತಂ ಸಂಯೋಜನಮ್ಪಿ।|
      block |ಸಾ ಪಚ್ಛಿನ್ನಭವತಣ್ಹಾ। ದ್ವೇಮಾ ಚೇವ ವಿಮುತ್ತಿಯೋ॥|
      block |ಕುಮ್ಭೂಪಮಂ ಕಾಯಮಿಮಂ। ಯಂ ನ ತುಮ್ಹಾಕಂ ತಂ ಪಜಹ।|
      block |ಯೇ ಕೇಚಿ ಸೋಕಪರಿದೇವಾ। ತಿಮ್ಬರುಕೋ ಚ ಸಯಂಕತಂ॥|
      block |ದುಕ್ಖಂ ದಿಟ್ಠಿ ಚ ಉಪ್ಪನ್ನಂ। ಯಞ್ಚ ಗೋಪಾಲಕೋಪಮಂ।|
      block |ಸತಿ ಕಾಯಗತಾ ಮಾಹು। ಸಮಥೋ ಚ ವಿಪಸ್ಸನಾ॥|
      block |ಆಸಾ ಪಿಹಾ ಚ ಅಭಿನನ್ದನಾ ಚ। ಚತುನ್ನಮನನುಬೋಧನಾ।|
      block |ಯಾನಿ ಸೋತಾನಿ ಲೋಕಸ್ಮಿಂ। ದಳ್ಹಂ ನೇಮಿಯಾನಾಕಾರೋ॥|
      block |ಯಂ ನಿಸ್ಸಿತಸ್ಸ ಚಲಿತಂ। ಅನುಪಟ್ಠಿತಕಾಯಗತಾಸತಿ।|
      block |ಸಯಂ ಕತೇನ ಸಚ್ಚೇನ। ವಿಮುತ್ತಾಯತನೇಹಿ ಚ॥|
    count |೪|, |ತತ್ಥ ಕತಮೇ ಸೋಳಸಹಾರಾ॥|
    block |ದೇಸನಾ ವಿಚಯೋ ಯುತ್ತಿ ಪದಟ್ಠಾನಂ ಲಕ್ಖಣಂ ಚತುಬ್ಯೂಹೋ ಆವಟ್ಟೋ ವಿಭತ್ತಿ ಪರಿವತ್ತನೋ ವೇವಚನೋ ಪಞ್ಞತ್ತಿ ಓತರಣೋ ಸೋಧನೋ ಅಧಿಟ್ಠಾನೋ ಪರಿಕ್ಖಾರೋ ಸಮಾರೋಪನೋ ಇಮೇ ಸೋಳಸ ಹಾರಾ।|
  block |ತತ್ಥ ಉದ್ದಾನಗಾಥಾ|
    count |೫|, |ತತ್ಥ ಕತಮೇ ಪಞ್ಚ ನಯಾ॥|
    block |ನನ್ದಿಯಾವಟ್ಟೋ ತಿಪುಕ್ಖಲೋ ಸೀಹವಿಕ್ಕೀಳಿತೋ ದಿಸಾಲೋಚನೋ ಅಙ್ಕುಸೋತಿ।|
  block |ತತ್ಥ ಉದ್ದಾನಗಾಥಾ|
    count |೬|, |ತತ್ಥ ಕತಮಾನಿ ಅಟ್ಠಾರಸ ಮೂಲಪದಾನಿ॥|
    block |ಅವಿಜ್ಜಾ ತಣ್ಹಾ ಲೋಭೋ ದೋಸೋ ಮೋಹೋ ಸುಭಸಞ್ಞಾ ಸುಖಸಞ್ಞಾ ನಿಚ್ಚಸಞ್ಞಾ ಅತ್ತಸಞ್ಞಾ ಸಮಥೋ ವಿಪಸ್ಸನಾ ಅಲೋಭೋ ಅದೋಸೋ ಅಮೋಹೋ ಅಸುಭಸಞ್ಞಾ ದುಕ್ಖಸಞ್ಞಾ ಅನಿಚ್ಚಸಞ್ಞಾ ಅನತ್ತಸಞ್ಞಾ। ಇಮಾನಿ ಅಟ್ಠಾರಸ ಮೂಲಪದಾನಿ। ತತ್ಥ ನವ ಪದಾನಿ ಅಕುಸಲಾನಿ ಯತ್ಥ ಸಬ್ಬಂ ಅಕುಸಲಂ ಸಮೋಸರತಿ। ನವ ಪದಾನಿ ಕುಸಲಾನಿ ಯತ್ಥ ಸಬ್ಬಂ ಕುಸಲಂ ಸಮೋಸರತಿ।|
    block |ಕತಮಾನಿ ನವ ಪದಾನಿ ಅಕುಸಲಾನಿ ಯತ್ಥ ಸಬ್ಬಂ ಅಕುಸಲಂ ಸಮೋಸರತಿ॥|
    block |ಅವಿಜ್ಜಾ ಯಾವ ಅತ್ತಸಞ್ಞಾ। ಇಮಾನಿ ನವ ಪದಾನಿ ಅಕುಸಲಾನಿ। ಯತ್ಥ ಸಬ್ಬಂ ಅಕುಸಲಂ ಸಮೋಸರತಿ।|
    block |ಕತಮಾನಿ ನವ ಪದಾನಿ ಕುಸಲಾನಿ ಯತ್ಥ ಸಬ್ಬಂ ಕುಸಲಂ ಸಮೋಸರತಿ॥|
    block |ಸಮಥೋ ಯಾವ ಅನತ್ತಸಞ್ಞಾ। ಇಮಾನಿ ನವ ಪದಾನಿ ಕುಸಲಾನಿ ಯತ್ಥ ಸಬ್ಬಂ ಕುಸಲಂ ಸಮೋಸರತಿ। ಇಮಾನಿ ಅಟ್ಠಾರಸ ಮೂಲಪದಾನಿ।|
  block |ತತ್ಥ ಇಮಾ ಉದ್ದಾನಗಾಥಾ|
    block |ಇಮೇಸಂ ಅಟ್ಠಾರಸನ್ನಂ ಮೂಲಪದಾನಂ ಯಾನಿ ನವ ಪದಾನಿ ಅಕುಸಲಾನಿ। ಅಯಂ ದುಕ್ಖಸಮುದಯೋ। ಯಾನಿ ನವ ಪದಾನಿ ಕುಸಲಾನಿ। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾ। ಇತಿ ಸಮುದಯಸ್ಸ ದುಕ್ಖಂ ಫಲಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ನಿರೋಧಂ ಫಲಂ। ಇಮಾನಿ ಚತ್ತಾರಿ ಅರಿಯಸಚ್ಚಾನಿ ಭಗವತಾ ಬಾರಾಣಸಿಯಂ ದೇಸಿತಾನಿ।|
    count |೭|, |ತತ್ಥ ದುಕ್ಖಸ್ಸ ಅರಿಯಸಚ್ಚಸ್ಸ ಅಪರಿಮಾಣಾನಿ ಅಕ್ಖರಾನಿ ಪದಾನಿ ಬ್ಯಞ್ಜನಾನಿ ಆಕಾರಾನಿ ನಿರುತ್ತಿಯೋ ನಿದ್ದೇಸಾ ದೇಸಿತಾ ಏತಸ್ಸೇವತ್ಥಸ್ಸ ಸಙ್ಕಾಸನಾಯ ಪಕಾಸನಾಯ ವಿವರಣಾಯ ವಿಭಜನಾಯ ಉತ್ತಾನೀಕಮ್ಮತಾಯ ಪಞ್ಞಾಪನಾಯಾತಿ ಯಾ ಏವಂ ಸಬ್ಬೇಸಂ ಸಚ್ಚಾನಂ। ಇತಿ ಏಕಮೇಕಂ ಸಚ್ಚಂ ಅಪರಿಮಾಣೇಹಿ ಅಕ್ಖರಪದಬ್ಯಞ್ಜನಆಕಾರನಿರುತ್ತಿನಿದ್ದೇಸೇಹಿ ಪರಿಯೇಸಿತಬ್ಬಂ। ತಞ್ಚ ಬ್ಯಞ್ಜನಂ ಅತ್ಥಪುಥುತ್ತೇನ ಪನ ಅತ್ಥೇವ ಬ್ಯಞ್ಜನಪುಥುತ್ತೇನ।|
    block |ಯೋ ಹಿ ಕೋಚಿ ಸಮಣೋ ವಾ ಬ್ರಾಹ್ಮಣೋ ವಾ ಏವಂ ವದೇಯ್ಯ ಅಹಂ ಇದಂ ದುಕ್ಖಂ ಪಚ್ಚಕ್ಖಾಯ ಅಞ್ಞಂ ದುಕ್ಖಂ ಪಞ್ಞಪೇಸ್ಸಾಮೀತಿ ತಸ್ಸ ತಂ ವಾಚಾವತ್ಥುಕಮೇವಸ್ಸ ಪುಚ್ಛಿತೋ ಚ ನ ಸಮ್ಪಾಯಿಸ್ಸತಿ। ಏವಂ ಸಚ್ಚಾನಿ। ಯಞ್ಚ ರತ್ತಿಂ ಭಗವಾ ಅಭಿಸಮ್ಬುದ್ಧೋ। ಯಞ್ಚ ರತ್ತಿಂ ಅನುಪಾದಾಯ ಪರಿನಿಬ್ಬುತೋ। ಏತ್ಥನ್ತರೇ ಯಂ ಕಿಞ್ಚಿ ಭಗವತಾ ಭಾಸಿತಂ ಸುತ್ತಂ ಗೇಯ್ಯಂ ವೇಯ್ಯಾಕರಣಂ ಗಾಥಾ ಉದಾನಂ ಇತಿವುತ್ತಕಂ ಜಾತಕಂ ಅಬ್ಭುತಧಮ್ಮಂ ವೇದಲ್ಲಂ। ಸಬ್ಬಂ ತಂ ಧಮ್ಮಚಕ್ಕಂ ಪವತ್ತಿತಂ। ನ ಕಿಞ್ಚಿ ಬುದ್ಧಾನಂ ಭಗವನ್ತಾನಂ ಧಮ್ಮದೇಸನಾಯ ಧಮ್ಮಚಕ್ಕತೋ ಬಹಿದ್ಧಾ। ತಸ್ಸ ಸಬ್ಬಂ ಸುತ್ತಂ ಅರಿಯಧಮ್ಮೇಸು ಪರಿಯೇಸಿತಬ್ಬಂ। ತತ್ಥ ಪರಿಗ್ಗಣ್ಹನಾಯ ಆಲೋಕಸಭಾನಿ ಚತ್ತಾರಿ ಅರಿಯಸಚ್ಚಾನಿ ಥಾವರಾನಿ ಇಮಾನಿ।|
    block |ತತ್ಥ ಕತಮಂ ದುಕ್ಖಂ॥ ಜಾತಿ ಜರಾ ಬ್ಯಾಧಿ ಮರಣಂ ಸಂಖಿತ್ತೇನ ಪಞ್ಚುಪಾದಾನಕ್ಖನ್ಧಾ ದುಕ್ಖಾ। ತತ್ಥಾಯಂ ಲಕ್ಖಣನಿದ್ದೇಸೋ। ಪಾತುಭಾವಲಕ್ಖಣಾ ಜಾತಿ। ಪರಿಪಾಕಲಕ್ಖಣಾ ಜರಾ। ದುಕ್ಖದುಕ್ಖತಾಲಕ್ಖಣೋ ಬ್ಯಾಧಿ। ಚುತಿಲಕ್ಖಣಂ ಮರಣಂ। ಪಿಯವಿಪ್ಪಯೋಗವಿಪರಿಣಾಮಪರಿತಾಪನಲಕ್ಖಣೋ ಸೋಕೋ। ಲಾಲಪ್ಪನಲಕ್ಖಣೋ ಪರಿದೇವೋ। ಕಾಯಸಮ್ಪೀಳನಲಕ್ಖಣಂ ದುಕ್ಖಂ। ಚಿತ್ತಸಮ್ಪೀಳನಲಕ್ಖಣಂ ದೋಮನಸ್ಸಂ। ಕಿಲೇಸಪರಿದಹನಲಕ್ಖಣೋ ಉಪಾಯಾಸೋ। ಅಮನಾಪಸಮೋಧಾನಲಕ್ಖಣೋ ಅಪ್ಪಿಯಸಮ್ಪಯೋಗೋ। ಮನಾಪವಿನಾಭಾವಲಕ್ಖಣೋ ಪಿಯವಿಪ್ಪಯೋಗೋ। ಅಧಿಪ್ಪಾಯವಿವತ್ತನಲಕ್ಖಣೋ ಅಲಾಭೋ। ಅಪರಿಞ್ಞಾಲಕ್ಖಣಾ ಪಞ್ಚುಪಾದಾನಕ್ಖನ್ಧಾ। ಪರಿಪಾಕಚುತಿಲಕ್ಖಣಂ ಜರಾಮರಣಂ। ಪಾತುಭಾವಚುತಿಲಕ್ಖಣಂ ಚುತೋಪಪತ್ತಿ। ಪಟಿಸನ್ಧಿನಿಬ್ಬತ್ತನಲಕ್ಖಣೋ ಸಮುದಯೋ। ಸಮುದಯಪರಿಜಹನಲಕ್ಖಣೋ ನಿರೋಧೋ। ಅನುಸಯಸಮುಚ್ಛೇದಲಕ್ಖಣೋ ಮಗ್ಗೋ। ಬ್ಯಾಧಿಲಕ್ಖಣಂ ದುಕ್ಖಂ। ಸಞ್ಜಾನನಲಕ್ಖಣೋ ಸಮುದಯೋ। ನಿಯ್ಯಾನಿಕಲಕ್ಖಣೋ ಮಗ್ಗೋ। ಸನ್ತಿಲಕ್ಖಣೋ ನಿರೋಧೋ। ಅಪ್ಪಟಿಸನ್ಧಿಭಾವನಿರೋಧಲಕ್ಖಣಾ ಅನುಪಾದಿಸೇಸಾ ನಿಬ್ಬಾನಧಾತು। ದುಕ್ಖಞ್ಚ ಸಮುದಯೋ ಚ। ದುಕ್ಖಞ್ಚ ನಿರೋಧೋ ಚ। ದುಕ್ಖಞ್ಚ ಮಗ್ಗೋ ಚ। ಸಮುದಯೋ ಚ ದುಕ್ಖಞ್ಚ। ಸಮುದಯೋ ಚ ನಿರೋಧೋ ಚ। ಸಮುದಯೋ ಚ ಮಗ್ಗೋ ಚ। ನಿರೋಧೋ ಚ ಸಮುದಯೋ ಚ। ನಿರೋಧೋ ಚ ದುಕ್ಖಞ್ಚ। ನಿರೋಧೋ ಚ ಮಗ್ಗೋ ಚ। ಮಗ್ಗೋ ಚ ನಿರೋಧೋ ಚ। ಮಗ್ಗೋ ಚ ಸಮುದಯೋ ಚ। ಮಗ್ಗೋ ಚ ದುಕ್ಖಞ್ಚ।|
    count |೮|, |ತತ್ಥಿಮಾನಿ ಸುತ್ತಾನಿ।|
    block |ಅಟ್ಠಿಮಾ। ಆನನ್ದ। ದಾನುಪಪತ್ತಿಯೋ ಏಕುತ್ತರಿಕೇ ಸುತ್ತಂ ಅಯಂ ಜಾತಿ।|
    block |ತತ್ಥ ಕತಮಾ ಜರಾ॥|
    block |ಪಞ್ಚ ಪುಬ್ಬನಿಮಿತ್ತಾನಿ ದೇವೇಸು ಅಯಂ ಜರಾ।|
    block |ತತ್ಥ ಕತಮೋ ಬ್ಯಾಧಿ॥|
    block |ತಯೋ ಗಿಲಾನಾ ಅಯಂ ಬ್ಯಾಧಿ।|
    block |ತತ್ಥ ಕತಮಂ ಮರಣಂ॥|
    block |ಉದಕಪ್ಪನಸುತ್ತಂ ಇದಂ ಮರಣಂ।|
    block |ತತ್ಥ ಕತಮೋ ಸೋಕೋ॥|
    block |ತೀಣಿ ದುಚ್ಚರಿತಾನಿ ಅಯಂ ಸೋಕೋ।|
    block |ತತ್ಥ ಕತಮೋ ಪರಿದೇವೋ॥|
    block |ತಿಸ್ಸೋ ವಿಪತ್ತಿಯೋ ಅಯಂ ಪರಿದೇವೋ।|
    block |ತತ್ಥ ಕತಮಂ ದುಕ್ಖಂ॥|
    block |ಮಹಾ ವತ ಸೋ ಪರಿಳಾಹೋ ಸಂಯುತ್ತಕೇ ಸುತ್ತಂ ಸಚ್ಚಸಂಯುತ್ತೇಸು ಇದಂ ದುಕ್ಖಂ।|
    block |ತತ್ಥ ಕತಮಂ ದೋಮನಸ್ಸಂ॥|
    block |ದ್ವೇಮೇ ತಪನೀಯಾ ಧಮ್ಮಾ ಇದಂ ದೋಮನಸ್ಸಂ।|
    block |ತತ್ಥ ಕತಮೋ ಉಪಾಯಾಸೋ॥|
    block |ತಯೋ ಅಗ್ಗೀ ಅಯಂ ಉಪಾಯಾಸೋ।|
    block |ತತ್ಥ ಕತಮೋ ಅಪ್ಪಿಯಸಮ್ಪಯೋಗೋ॥|
    block |ದ್ವೇಮೇ ತಥಾಗತಂ ಅಬ್ಭಾಚಿಕ್ಖನ್ತಿ। ಏಕುತ್ತರಿಕೇ ಸುತ್ತಂ ದುಕೇಸು ಅಯಂ ಅಪ್ಪಿಯಸಮ್ಪಯೋಗೋ।|
    block |ತತ್ಥ ಕತಮೋ ಪಿಯವಿಪ್ಪಯೋಗೋ॥|
    block |ತೇ ದೇವಾ ಚವನಧಮ್ಮಂ ವಿದಿತ್ವಾ ತೀಹಿ ವಾಚಾಹಿ ಅನುಸಾಸನ್ತಿ। ಅಯಂ ಪಿಯವಿಪ್ಪಯೋಗೋ।|
    block |ಸಂಖಿತ್ತೇನ ಪಞ್ಚುಪಾದಾನಕ್ಖನ್ಧಾ ದುಕ್ಖಾ।|
    block |ಪಞ್ಚಿಮೇ ಭಿಕ್ಖವೇ ಖನ್ಧಾ ಇದಂ ದುಕ್ಖಂ।|
    block |ತತ್ಥ ಕತಮಾ ಜರಾ ಚ ಮರಣಞ್ಚ॥|
    block |ಸಂಯುತ್ತಕೇ ಪಸೇನದಿಸಂಯುತ್ತಕೇ ಸುತ್ತಂ ಅಯ್ಯಿಕಾ ಮೇ ಕಾಲಙ್ಕತಾ ಅಯಂ ಜರಾ ಚ ಮರಣಞ್ಚ।|
    block |ತತ್ಥ ಕತಮಾ ಚುತಿ ಚ ಉಪಪತ್ತಿ ಚ॥|
    block |ಅಯಂ ಚುತಿ ಚ ಉಪಪತ್ತಿ ಚ।|
    block |ಇಮೇಹಿ ಸುತ್ತೇಹಿ ಏಕಸದಿಸೇಹಿ ಚ ಅಞ್ಞೇಹಿ ನವವಿಧಂ ಸುತ್ತಂ ತಂ ಅನುಪವಿಟ್ಠೇಹಿ ಲಕ್ಖಣತೋ ದುಕ್ಖಂ ಞತ್ವಾ ಸಾಧಾರಣಞ್ಚ ಅಸಾಧಾರಣಞ್ಚ ದುಕ್ಖಂ ಅರಿಯಸಚ್ಚಂ ನಿದ್ದಿಸಿತಬ್ಬಂ। ಗಾಥಾಹಿ ಗಾಥಾ ಅನುಮಿನಿತಬ್ಬಾ। ಬ್ಯಾಕರಣೇಹಿ ವಾ ಬ್ಯಾಕರಣಂ ಇದಂ ದುಕ್ಖಂ।|
    count |೯|, |ತತ್ಥ ಕತಮೋ ದುಕ್ಖಸಮುದಯೋ॥|
    block |ಚತ್ತಾರೋ ಆಸವಾ ಸುತ್ತಂ ಅಯಂ ದುಕ್ಖಸಮುದಯೋ।|
    block |ತತ್ಥ ಕತಮೋ ದುಕ್ಖನಿರೋಧೋ॥|
    block |ದ್ವೇಮಾ ವಿಮುತ್ತಿಯೋ। ರಾಗವಿರಾಗಾ ಚ ಚೇತೋವಿಮುತ್ತಿ। ಅವಿಜ್ಜಾವಿರಾಗಾ ಚ ಪಞ್ಞಾವಿಮುತ್ತಿ ಅಯಂ ನಿರೋಧೋ।|
    block |ತತ್ಥ ಕತಮೋ ಮಗ್ಗೋ॥|
    block |ಸತ್ತಿಮೇ। ಭಿಕ್ಖವೇ। ಬೋಜ್ಝಙ್ಗಾ ಅಯಂ ಮಗ್ಗೋ।|
    block |ತತ್ಥ ಕತಮಾನಿ ಚತ್ತಾರಿ ಅರಿಯಸಚ್ಚಾನಿ॥|
    block |ಹೇತುಪ್ಪಭವಾ ಧಮ್ಮಾ ದುಕ್ಖಂ। ಹೇತುಸಮುದಯೋ। ಯಂ ಭಗವತೋ ವಚನಂ। ಅಯಂ ಧಮ್ಮೋ ಯೋ ನಿರೋಧೋ। ಯೇ ಹಿ ಕೇಚಿ ಸಂಯೋಜನಿಯೇಸು ಧಮ್ಮೇಸು ಅಸ್ಸದಾನುಪಸ್ಸಿನೋ ವಿಹರನ್ತಿ। ಕಿಲೇಸಾ ತಣ್ಹಾ ಪವಡ್ಢತಿ। ತಣ್ಹಾಪಚ್ಚಯಾ ಉಪಾದಾನಂ…ಪೇ॰… ಏವಮೇತಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಸಮುದಯೋ ಹೋತಿ। ತತ್ಥ ಯಂ ಸಂಯೋಜನಂ ಅಯಂ ಸಮುದಯೋ। ಯೇ ಸಂಯೋಜನಿಯಾ ಧಮ್ಮಾ ಯೇ ಚ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ ಸಮ್ಭವನ್ತಿ ಇದಂ ದುಕ್ಖಂ। ಯಾ ಸಂಯೋಜನಿಯೇಸು ಧಮ್ಮೇಸು ಆದೀನವಾನುಪಸ್ಸನಾ ಅಯಂ ಮಗ್ಗೋ। ಪರಿಮುಚ್ಚತಿ ಜಾತಿಯಾ ಜರಾಯ ಬ್ಯಾಧೀಹಿ ಮರಣೇಹಿ ಸೋಕೇಹಿ ಪರಿದೇವೇಹಿ ಯಾವ ಉಪಾಯಾಸೇಹಿ ಇದಂ ನಿಬ್ಬಾನಂ। ಇಮಾನಿ ಚತ್ತಾರಿ ಸಚ್ಚಾನಿ।|
    block |ತತ್ಥ ಕತಮಾ ಅನುಪಾದಿಸೇಸಾ ನಿಬ್ಬಾನಧಾತು॥|
    stand |ಸಂಯುತ್ತಕೇ ಗೋಧಿಕಸಂಯುತ್ತಂ।|
    block |ಇಮಾನಿ ಅಸಾಧಾರಣಾನಿ ಸುತ್ತಾನಿ। ಯಹಿಂ ಯಹಿಂ ಸಚ್ಚಾನಿ ನಿದ್ದಿಟ್ಠಾನಿ। ತಹಿಂ ತಹಿಂ ಸಚ್ಚಲಕ್ಖಣತೋ ಓತಾರೇತ್ವಾ ಅಪರಿಮಾಣೇಹಿ ಬ್ಯಞ್ಜನೇಹಿ ಸೋ ಅತ್ಥೋ ಪರಿಯೇಸಿತಬ್ಬೋ। ತತ್ಥ ಅತ್ಥಾನುಪರಿವತ್ತಿ ಬ್ಯಞ್ಜನೇನ ಪುನ ಬ್ಯಞ್ಜನಾನುಪರಿವತ್ತಿ ಅತ್ಥೇನ ತಸ್ಸ ಏಕಮೇಕಸ್ಸ ಅಪರಿಮಾಣಾನಿ ಬ್ಯಞ್ಜನಾನಿ ಇಮೇಹಿ ಸುತ್ತೇಹಿ ಯಥಾನಿಕ್ಖಿತ್ತೇಹಿ ಚತ್ತಾರಿ ಅರಿಯಸಚ್ಚಾನಿ ನಿದ್ದಿಸಿತಬ್ಬಾನಿ। ಪಞ್ಚನಿಕಾಯೇ ಅನುಪವಿಟ್ಠಾಹಿ ಗಾಥಾಹಿ ಗಾಥಾ ಅನುಮಿನಿತಬ್ಬಾ। ಬ್ಯಾಕರಣೇನ ಬ್ಯಾಕರಣಂ। ಇಮಾನಿ ಅಸಾಧಾರಣಾನಿ ಸುತ್ತಾನಿ।|
    stand |ತೇಸಂ ಇಮಾ ಉದ್ದಾನಗಾಥಾ|
    stand |ಇಮಾ ದಸ ತೇಸಂ ಉದ್ದಾನಗಾಥಾ।|
    count |೧೦|, |ತತ್ಥಿಮಾನಿ ಸಾಧಾರಣಾನಿ ಸುತ್ತಾನಿ ಯೇಸು ಸುತ್ತೇಸು ಸಾಧಾರಣಾನಿ ಸಚ್ಚಾನಿ ದೇಸಿತಾನಿ ಅನುಲೋಮಮ್ಪಿ ಪಟಿಲೋಮಮ್ಪಿ ವೋಮಿಸ್ಸಕಮ್ಪಿ। ತತ್ಥ ಅಯಂ ಆದಿ।|
    block |ತತ್ಥ ಯಾ ಅವಿಜ್ಜಾ ಚ ವಿವಿಚ್ಛಾ ಚ। ಅಯಂ ಸಮುದಯೋ। ಯಂ ಮಹಬ್ಭಯಂ। ಇದಂ ದುಕ್ಖಂ। ಇಮಾನಿ ದ್ವೇ ಸಚ್ಚಾನಿ ದುಕ್ಖಞ್ಚ ಸಮುದಯೋ ಚ। ಸಂಯೋಜನಂ ಸಂಯೋಜನಿಯಾ ಚ ಧಮ್ಮಾತಿ ಸಂಯುತ್ತಕೇ ಚಿತ್ತಸಂಯುತ್ತಕೇಸು ಬ್ಯಾಕರಣಂ। ತತ್ಥ ಯಂ ಸಂಯೋಜನಂ। ಅಯಂ ಸಮುದಯೋ। ಯೇ ಸಂಯೋಜನಿಯಾ ಧಮ್ಮಾ। ಇದಂ ದುಕ್ಖಂ। ಇಮಾನಿ ದ್ವೇ ಸಚ್ಚಾನಿ ದುಕ್ಖಞ್ಚ ಸಮುದಯೋ ಚ।|
    block |ತತ್ಥ ಕತಮಂ ದುಕ್ಖಞ್ಚ ನಿರೋಧೋ ಚ॥|
    block |ಯಂ ಚಿತ್ತಂ। ಇದಂ ದುಕ್ಖಂ। ಯೋ ಭವತಣ್ಹಾಯ ಉಪಚ್ಛೇದೋ। ಅಯಂ ದುಕ್ಖನಿರೋಧೋ। ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ ನಿದ್ದೇಸೋ। ಇಮಾನಿ ದ್ವೇ ಸಚ್ಚಾನಿ ದುಕ್ಖಞ್ಚ ನಿರೋಧೋ ಚ। ದ್ವೇಮಾ। ಭಿಕ್ಖವೇ। ವಿಮುತ್ತಿಯೋ। ರಾಗವಿರಾಗಾ ಚ ಚೇತೋವಿಮುತ್ತಿ। ಅವಿಜ್ಜಾವಿರಾಗಾ ಚ ಪಞ್ಞಾವಿಮುತ್ತಿ। ಯಂ ಚಿತ್ತಂ। ಇದಂ ದುಕ್ಖಂ। ಯಾ ವಿಮುತ್ತಿ। ಅಯಂ ನಿರೋಧೋ। ಇಮಾನಿ ದ್ವೇ ಸಚ್ಚಾನಿ ದುಕ್ಖಞ್ಚ ನಿರೋಧೋ ಚ।|
    block |ತತ್ಥ ಕತಮಂ ದುಕ್ಖಞ್ಚ ಮಗ್ಗೋ ಚ॥|
    block |ತತ್ಥ ಯಞ್ಚ ಕುಮ್ಭೂಪಮೋ ಕಾಯೋ ಯಞ್ಚ ನಗರೂಪಮಂ ಚಿತ್ತಂ। ಇದಂ ದುಕ್ಖಂ। ಯಂ ಪಞ್ಞಾವುಧೇನ ಮಾರಂ ಯೋಧೇಥಾತಿ ಅಯಂ ಮಗ್ಗೋ। ಇಮಾನಿ ದ್ವೇ ಸಚ್ಚಾನಿ। ಯಂ। ಭಿಕ್ಖವೇ। ನ ತುಮ್ಹಾಕಂ। ತಂ ಪಜಹಿತಬ್ಬಂ। ಯಾ ಸಂಯೋಜನಾ। ಅಯಂ ಮಗ್ಗೋ। ಯೇ ತೇ ಧಮ್ಮಾ ಅನತ್ತನಿಯಾ ಪಹಾತಬ್ಬಾ। ರೂಪಂ ಯಾವ ವಿಞ್ಞಾಣಂ। ಇದಂ ದುಕ್ಖಞ್ಚ ಮಗ್ಗೋ ಚ।|
    block |ತತ್ಥ ಕತಮಂ ದುಕ್ಖಞ್ಚ ಸಮುದಯೋ ಚ ನಿರೋಧೋ ಚ॥|
    block |ಯೇ ಸೋಕಪರಿದೇವಾ। ಯಂ ಚ ಅನೇಕರೂಪಂ ದುಕ್ಖಂ। ಯಂ ಪೇಮತೋ ಭವತಿ। ಇದಂ ದುಕ್ಖಂ। ಯಂ ಪೇಮಂ। ಅಯಂ ಸಮುದಯೋ। ಯೋ ತತ್ಥ ಛನ್ದರಾಗವಿನಯೋ ಪಿಯಸ್ಸ ಅಕಿರಿಯಾ। ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ। ತಿಮ್ಬರುಕೋ ಪರಿಬ್ಬಾಜಕೋ ಪಚ್ಚೇತಿ ಸಯಂಕತಂ ಪರಂಕತನ್ತಿ। ಯಥೇಸಾ ವೀಮಂಸಾ। ಇದಂ ದುಕ್ಖಂ। ಯಾ ಏತೇ ದ್ವೇ ಅನ್ತೇ ಅನುಪಗಮ್ಮ ಮಜ್ಝಿಮಾ ಪಟಿಪದಾ ಅವಿಜ್ಜಾಪಚ್ಚಯಾ ಸಙ್ಖಾರಾ ಯಾವ ಜಾತಿಪಚ್ಚಯಾ ಜರಾಮರಣಂ। ಇದಮ್ಪಿ ದುಕ್ಖಞ್ಚ ಸಮುದಯೋ ಚ। ವಿಞ್ಞಾಣಂ ನಾಮರೂಪಂ ಸಳಾಯತನಂ ಫಸ್ಸೋ ವೇದನಾ ಭವೋ ಜಾತಿ ಜರಾಮರಣಂ। ಇದಂ ದುಕ್ಖಂ। ಅವಿಜ್ಜಾ ಸಙ್ಖಾರಾ ತಣ್ಹಾ ಉಪಾದಾನಂ। ಅಯಂ ಸಮುದಯೋ। ಇತಿ ಇದಂ ಸಯಂಕತಂ ವೀಮಂಸೇಯ್ಯಾತಿ ಯಞ್ಚ ಪಟಿಚ್ಚಸಮುಪ್ಪಾದೇ ದುಕ್ಖಂ। ಇದಂ ಏಸೋ ಸಮುದಯೋ ನಿದ್ದಿಟ್ಠೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ ಚ ಯಾವ ಚ ಜರಾಮರಣನಿರೋಧೋತಿ ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ ದುಕ್ಖಞ್ಚ ಸಮುದಯೋ ಚ ನಿರೋಧೋ ಚ।|
    count |೧೧|, |ತತ್ಥ ಕತಮಂ ದುಕ್ಖಞ್ಚ ಸಮುದಯೋ ಚ ಮಗ್ಗೋ ಚ॥|
    block |ಯೋ ದುಕ್ಖಮದ್ದಕ್ಖಿ। ಇದಂ ದುಕ್ಖಂ। ಯತೋ ಭವತಿ। ಅಯಂ ಸಮುದಯೋ। ಸನ್ದಿಟ್ಠಂ ಯತೋ ಭವತಿ ಯಾವ ತಸ್ಸ ವಿನಯಾಯ ಸಿಕ್ಖಾ। ಅಯಂ ಮಗ್ಗೋ। ಇಮಾನಿ ತೀಣಿ ಸಚ್ಚಾನಿ।|
    stand |ಏಕಾದಸಙ್ಗುತ್ತರೇಸು ಗೋಪಾಲಕೋಪಮಸುತ್ತಂ।|
    block |ತತ್ಥ ಯಾವ ರೂಪಸಞ್ಞುತ್ತಾ ಯಞ್ಚ ಸಳಾಯತನಂ ಯಥಾ ವಣಂ ಪಟಿಚ್ಛಾದೇತಿ ಯಞ್ಚ ತಿತ್ಥಂ ಯಥಾ ಚ ಲಭತಿ ಧಮ್ಮೂಪಸಞ್ಹಿತಂ ಉಳಾರಂ ಪೀತಿಪಾಮೋಜ್ಜಂ ಚತುಬ್ಬಿಧಂ ಚ ಅತ್ತಭಾವತೋ ಚ ವತ್ಥು। ಇದಂ ದುಕ್ಖಂ। ಯಾವ ಆಸಾಟಿಕಂ ಹಾರೇತಾ ಹೋತಿ। ಅಯಂ ಸಮುದಯೋ। ರೂಪಸಞ್ಞುತ್ತಾ ಆಸಾಟಕಹರಣಂ ವಣಪಟಿಚ್ಛಾದನಂ ವೀಥಿಞ್ಞುತಾ ಗೋಚರಕುಸಲಞ್ಚ। ಅಯಂ ಮಗ್ಗೋ। ಅವಸೇಸಾ ಧಮ್ಮಾ ಅತ್ಥಿ ಹೇತೂ ಅತ್ಥಿ ಪಚ್ಚಯಾ ಅತ್ಥಿ ನಿಸ್ಸಯಾ ಸಾವಸೇಸದೋಹಿತಾ ಅನೇಕಪೂಜಾ ಚ ಕಲ್ಯಾಣಮಿತ್ತತಪ್ಪಚ್ಚಯಾ ಧಮ್ಮಾ ವೀಥಿಞ್ಞುತಾ ಚ ಹೇತು। ಇಮಾನಿ ತೀಣಿ ಸಚ್ಚಾನಿ।|
    block |ತತ್ಥ ಕತಮಂ ದುಕ್ಖಞ್ಚ ಮಗ್ಗೋ ಚ ನಿರೋಧೋ ಚ॥|
    block |ತತ್ಥ ಯಾ ಚ ಕಾಯಗತಾ ಸತಿ ಯಞ್ಚ ಸಳಾಯತನಂ ಯತ್ಥ ಸಬ್ಬಞ್ಚೇತಂ ದುಕ್ಖಂ। ಯಾ ಚ ಕಾಯಗತಾ ಸತಿ ಯೋ ಚ ಸೀಲಸಂವರೋ ಯೋ ಚ ಸಮಾಧಿ ಯತ್ಥ ಯಾ ಸತಿ। ಅಯಂ ಪಞ್ಞಾಕ್ಖನ್ಧೋ। ಸಬ್ಬಮ್ಪಿ ಸೀಲಕ್ಖನ್ಧೋ ಸಮಾಧಿಕ್ಖನ್ಧೋ। ಅಯಂ ಮಗ್ಗೋ। ಏವಂವಿಹಾರಿನಾ ಞಾತಬ್ಬಂ ನಿಬ್ಬಾನಂ। ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ। ಸೀಲೇ ಪತಿಟ್ಠಾಯ ದ್ವೇ ಧಮ್ಮಾ ಭಾವೇತಬ್ಬಾ ಸಮಥೋ ಚ ವಿಪಸ್ಸನಾ ಚ। ತತ್ಥ ಯಂ ಚಿತ್ತಸಹಜಾತಾ ಧಮ್ಮಾ। ಇದಂ ದುಕ್ಖಂ। ಯೋ ಚ ಸಮಥೋ ಯಾ ಚ ವಿಪಸ್ಸನಾ। ಅಯಂ ಮಗ್ಗೋ। ರಾಗವಿರಾಗಾ ಚ ಚೇತೋವಿಮುತ್ತಿ। ಅವಿಜ್ಜಾವಿರಾಗಾ ಚ ಪಞ್ಞಾವಿಮುತ್ತಿ। ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ।|
    block |ತತ್ಥ ಕತಮೋ ಸಮುದಯೋ ಚ ನಿರೋಧೋ ಚ॥|
    block |ಅಞ್ಞಾಣಮೂಲಪ್ಪಭವಾತಿ ಪುರಿಮಕೇಹಿ ಸಮುದಯೋ। ಸಬ್ಬಾ ಮಯಾ ಬ್ಯನ್ತಿಕತಾ ಸಮೂಲಿಕಾತಿ ನಿರೋಧೋ। ಇಮಾನಿ ದ್ವೇ ಸಚ್ಚಾನಿ। ಚತುನ್ನಂ ಧಮ್ಮಾನಂ ಅನನುಬೋಧಾ ಅಪ್ಪಟಿವೇಧಾ ವಿತ್ಥಾರೇನ ಕಾತಬ್ಬಂ। ಅರಿಯಸ್ಸ ಸೀಲಸ್ಸ ಸಮಾಧಿನೋ ಪಞ್ಞಾಯ ವಿಮುತ್ತಿಯಾ। ತತ್ಥ ಯೋ ಇಮೇಸಂ ಚತುನ್ನಂ ಧಮ್ಮಾನಂ ಅನನುಬೋಧಾ ಅಪ್ಪಟಿವೇಧಾ। ಅಯಂ ಸಮುದಯೋ। ಪಟಿವೇಧೋ ಭವನೇತ್ತಿಯಾ। ಅಯಂ ನಿರೋಧೋ। ಅಯಂ ಸಮುದಯೋ ಚ ನಿರೋಧೋ ಚ।|
    block |ತತ್ಥ ಕತಮೋ ಸಮುದಯೋ ಚ ಮಗ್ಗೋ ಚ॥|
    block |ಯಾನಿ ಸೋತಾನೀತಿ ಅಯಂ ಸಮುದಯೋ। ಯಾ ಚ ಪಞ್ಞಾ ಯಾ ಚ ಸತಿ ನಿವಾರಣಂ ಪಿಧಾನಞ್ಚ। ಅಯಂ ಮಗ್ಗೋ। ಇಮಾನಿ ದ್ವೇ ಸಚ್ಚಾನಿ। ಸಞ್ಚೇತನಿಯಂ ಸುತ್ತಂ ದಳ್ಹನೇಮಿಯಾನಾಕಾರೋ ಛಹಿ ಮಾಸೇಹಿ ನಿದ್ದಿಟ್ಠೋ। ತತ್ಥ ಯಂ ಕಾಯಂ ಕಾಯಕಮ್ಮಂ ಸವಙ್ಕಂ ಸದೋಸಂ ಸಕಸಾವಂ ಯಾ ಸವಙ್ಕತಾ ಸದೋಸತಾ ಸಕಸಾವತಾ। ಅಯಂ ಸಮುದಯೋ। ಏವಂ ವಚೀಕಮ್ಮಂ ಮನೋಕಮ್ಮಂ ಅವಙ್ಕಂ ಅದೋಸಂ ಅಕಸಾವಂ। ಯಾ ಅವಙ್ಕತಾ ಅದೋಸತಾ ಅಕಸಾವತಾ। ಅಯಂ ಮಗ್ಗೋ। ಏವಂ ವಚೀಕಮ್ಮಂ ಮನೋಕಮ್ಮಂ। ಇಮಾನಿ ದ್ವೇ ಸಚ್ಚಾನಿ ಸಮುದಯೋ ಚ ಮಗ್ಗೋ ಚ।|
    block |ತತ್ಥ ಕತಮೋ ಸಮುದಯೋ ಚ ನಿರೋಧೋ ಚ ಮಗ್ಗೋ ಚ॥|
    block |ನಿಸ್ಸಿತಸ್ಸ ಚಲಿತಂ। ಅನಿಸ್ಸಿತಸ್ಸ ಚಲಿತಂ ನತ್ಥಿ। ಚಲಿತೇ ಅಸತಿ ಪಸ್ಸದ್ಧಿ। ಪಸ್ಸದ್ಧಿಯಾ ಸತಿ ನತಿ ನ ಹೋತಿ। ನತಿಯಾ ಅಸತಿ ಆಗತಿಗತಿ ನ ಹೋತಿ। ಆಗತಿಗತಿಯಾ ಅಸತಿ ಚುತೂಪಪಾತೋ ನ ಹೋತಿ। ಚುತೂಪಪಾತೇ ಅಸತಿ ನೇವಿಧ ನ ಹುರಂ ನ ಉಭಯಮನ್ತರೇನ। ಏಸೇವನ್ತೋ ದುಕ್ಖಸ್ಸಾತಿ।|
    block |ತತ್ಥ ದ್ವೇ ನಿಸ್ಸಯಾ। ಅಯಂ ಸಮುದಯೋ। ಯೋ ಚ ಅನಿಸ್ಸಯೋ। ಯಾ ಚ ಅನತಿ। ಅಯಂ ಮಗ್ಗೋ। ಯಾ ಆಗತಿಗತಿ ನ ಹೋತಿ ಚುತೂಪಪಾತೋ ಚ ಯೋ ಏಸೇವನ್ತೋ ದುಕ್ಖಸ್ಸಾತಿ। ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ। ಅನುಪಟ್ಠಿತಕಾಯಗತಾ ಸತಿ…ಪೇ॰… ಯಂ ವಿಮುತ್ತಿಞಾಣದಸ್ಸನಂ। ಅಯಂ ಸಮುದಯೋ। ಏಕಾರಸಉಪನಿಸ್ಸಯಾ ವಿಮುತ್ತಿಯೋ ಯಾವ ಉಪನಿಸ್ಸಯಉಪಸಮ್ಪದಾ ಉಪಟ್ಠಿತಕಾಯಗತಾಸತಿಸ್ಸ ವಿಹರತಿ। ಸೀಲಸಂವರೋ ಸೋಸಾನಿಯೋ ಹೋತಿ। ಯಞ್ಚ ವಿಮುತ್ತಿಞಾಣದಸ್ಸನಂ। ಅಯಂ ಮಗ್ಗೋ। ಯಾ ಚ ವಿಮುತ್ತಿ। ಅಯಂ ನಿರೋಧೋ। ಇಮಾನಿ ತೀಣಿ ಸಚ್ಚಾನಿ। ಸಮುದಯೋ ಚ ನಿರೋಧೋ ಚ ಮಗ್ಗೋ ಚ।|
    count |೧೨|, |ತತ್ಥ ಕತಮೋ ನಿರೋಧೋ ಚ ಮಗ್ಗೋ ಚ॥|
    block |ಯಂ ಸಚ್ಚೇನ। ಅಯಂ ಮಗ್ಗೋ। ಯಂ ಖೀಣಪುನಬ್ಭವೋ। ಅಯಂ ನಿರೋಧೋ। ಇಮಾನಿ ದ್ವೇ ಸಚ್ಚಾನಿ। ಪಞ್ಚ ವಿಮುತ್ತಾಯತನಾನಿ ಸತ್ಥಾ ವಾ ಧಮ್ಮಂ ದೇಸೇಸಿ ಅಞ್ಞತರೋ ವಾ ವಿಞ್ಞೂ ಸಬ್ರಹ್ಮಚಾರೀತಿ ವಿತ್ಥಾರೇನ ಕಾತಬ್ಬಾ। ತಸ್ಸ ಅತ್ಥಪ್ಪಟಿಸಂವೇದಿಸ್ಸ ಪಾಮೋಜ್ಜಂ ಜಾಯತಿ। ಪಮುದಿತಸ್ಸ ಪೀತಿ ಜಾಯತಿ। ಯಾವ ನಿಬ್ಬಿನ್ದನ್ತೋ ವಿರಜ್ಜತಿ। ಅಯಂ ಮಗ್ಗೋ। ಯಾ ವಿಮುತ್ತಿ। ಅಯಂ ನಿರೋಧೋ। ಏವಂ ಪಞ್ಚ ವಿಮುತ್ತಾಯತನಾನಿ ವಿತ್ಥಾರೇನ। ಇಮಾನಿ ದ್ವೇ ಸಚ್ಚಾನಿ ನಿರೋಧೋ ಚ ಮಗ್ಗೋ ಚ।|
    block |ಇಮಾನಿ ಸಾಧಾರಣಾನಿ ಸುತ್ತಾನಿ। ಇಮೇಹಿ ಸಾಧಾರಣೇಹಿ ಸುತ್ತೇಹಿ ಯಥಾನಿಕ್ಖಿತ್ತೇಹಿ ಪಟಿವೇಧತೋ ಚ ಲಕ್ಖಣತೋ ಚ ಓತಾರೇತ್ವಾ ಅಞ್ಞಾನಿ ಸುತ್ತಾನಿ ನಿದ್ದಿಸಿತಬ್ಬಾನಿ ಅಪರಿಹಾಯನ್ತೇನ। ಗಾಥಾಹಿ ಗಾಥಾ ಅನುಮಿನಿತಬ್ಬಾ। ಬ್ಯಾಕರಣೇಹಿ ಬ್ಯಾಕರಣಂ। ಇಮೇ ಚ ಸಾಧಾರಣಾ ದಸ ಪರಿವಡ್ಢಕಾ ಏಕೋ ಚ ಚತುಕ್ಕೋ ನಿದ್ದೇಸೋ ಸಾಧಾರಣೋ। ಅಯಞ್ಚ ಪಕಿಣ್ಣಕನಿದ್ದೇಸೋ। ಏಕಂ ಪಞ್ಚ ಛ ಚ ಸವೇಕದೇಸೋ ಸಬ್ಬಂ। ಇಮೇ ದ್ವೇ ಪರಿವಜ್ಜನಾ ಪುರಿಮಕಾ ಚ ದಸ। ಇಮೇ ದ್ವಾದಸ ಪರಿವಡ್ಢಕಾ ಸಚ್ಚಾನಿ। ಏತ್ತಾವತಾ ಸಬ್ಬಂ ಸುತ್ತಂ ನತ್ಥಿ। ತಂ ಬ್ಯಾಕರಣಂ ವಾ ಗಾಥಾ ವಿಯ। ಇಮೇಹಿ ದ್ವಾದಸಹಿ ಪರಿವಡ್ಢಕೇಹಿ ನ ಓತರಿತುಂ ಅಪ್ಪಮತ್ತೇನ ಪರಿಯೇಸಿತ್ವಾ ನಿದ್ದಿಸಿತಬ್ಬಾ।|
    block |ತತ್ಥಾಯಂ ಸಙ್ಖೇಪೋ। ಸಬ್ಬಂ ದುಕ್ಖಂ ಸತ್ತಹಿ ಪದೇಹಿ ಸಮೋಸರಣಂ ಗಚ್ಛತಿ। ಕತರೇಹಿ ಸತ್ತಹಿ॥ ಅಪ್ಪಿಯಸಮ್ಪಯೋಗೋ ಚ ಪಿಯವಿಪ್ಪಯೋಗೋ ಚ। ಇಮೇಹಿ ದ್ವೀಹಿ ಪದೇಹಿ ಸಬ್ಬಂ ದುಕ್ಖಂ ನಿದ್ದಿಸಿತಬ್ಬಂ। ತಸ್ಸ ದ್ವೇ ನಿಸ್ಸಯಾ ಕಾಯೋ ಚ ಚಿತ್ತಞ್ಚ। ತೇನ ವುಚ್ಚತಿ ಕಾಯಿಕಂ ದುಕ್ಖಂ ಚೇತಸಿಕಞ್ಚೇತಿ। ನತ್ಥಿ ತಂ ದುಕ್ಖಂ ನ ಕಾಯಿಕಂ ವಾ ನ ಚೇತಸಿಕಂ। ಸಬ್ಬಂ ದುಕ್ಖಂ ದ್ವೀಹಿ ದುಕ್ಖೇಹಿ ನಿದ್ದಿಸಿತಬ್ಬಂ ಕಾಯಿಕೇನ ಚ ಚೇತಸಿಕೇನ ಚ। ತೀಹಿ ದುಕ್ಖತಾಹಿ ಸಙ್ಗಹಿತಂ ದುಕ್ಖದುಕ್ಖತಾಯ ಸಙ್ಖಾರದುಕ್ಖತಾಯ ವಿಪರಿಣಾಮದುಕ್ಖತಾಯ। ಇತಿ ತಂ ಸಬ್ಬಂ ದುಕ್ಖಂ ತೀಹಿ ದುಕ್ಖತಾಹಿ ಸಙ್ಗಹಿತಂ। ಇತಿ ಇದಞ್ಚ ದುಕ್ಖಂ ತಿವಿಧಂ। ದುವಿಧಂ ದುಕ್ಖಂ ಕಾಯಿಕಞ್ಚ ಚೇತಸಿಕಞ್ಚ। ದುವಿಧಂ ಅಪ್ಪಿಯಸಮ್ಪಯೋಗೋ ಚ ಪಿಯವಿಪ್ಪಯೋಗೋ ಚ। ಇದಂ ಸತ್ತವಿಧಂ ದುಕ್ಖಂ।|
    block |ತತ್ಥ ತಿವಿಧೋ ಸಮುದಯೋ ಅಚತುತ್ಥೋ ಅಪಞ್ಚಮೋ। ಕತಮೋ ತಿವಿಧೋ॥ ತಣ್ಹಾ ಚ ದಿಟ್ಠಿ ಚ ಕಮ್ಮಂ। ತತ್ಥ ತಣ್ಹಾ ಚ ಭವಸಮುದಯೋ ಕಮ್ಮಂ। ತಥಾ ನಿಬ್ಬತ್ತಸ್ಸ ಹೀನಪಣೀತತಾ। ಅಯಂ ಸಮುದಯೋ। ಇತಿ ಯಾಪಿ ಭವಗತೀಸು ಹೀನತಾ ಚ ಪಣೀತತಾ ಚ। ಯಾಪಿ ತೀಹಿ ದುಕ್ಖತಾಹಿ ಸಙ್ಗಹಿತಾ। ಯೋಪಿ ದ್ವೀಹಿ ಮೂಲೇಹಿ ಸಮುದಾನೀತೋ ಅವಿಜ್ಜಾಯ ನಿವುತಸ್ಸ ಭವತಣ್ಹಾಸಂಯುತ್ತಸ್ಸ ಸವಿಞ್ಞಾಣಕೋ ಕಾಯೋ। ಸೋಪಿ ತೀಹಿ ದುಕ್ಖತಾಹಿ ಸಙ್ಗಹಿತೋ।|
    block |ತಥಾ ವಿಪಲ್ಲಾಸತೋ ದಿಟ್ಠಿಭವಗನ್ತಬ್ಬಾ। ಸಾ ಸತ್ತವಿಧಾ ನಿದ್ದಿಸಿತಬ್ಬಾ। ಏಕೋ ವಿಪಲ್ಲಾಸೋ ತೀಣಿ ನಿದ್ದಿಸೀಯತಿ। ಚತ್ತಾರಿ ವಿಪಲ್ಲಾಸವತ್ಥೂನಿ। ತತ್ಥ ಕತಮೋ ಏಕೋ ವಿಪಲ್ಲಾಸೋ॥ ಯೋ ವಿಪರೀತಗ್ಗಾಹೋ ಪಟಿಕ್ಖೇಪೇನ। ಓತರಣಂ ಯಥಾ ಅನಿಚ್ಚೇ ನಿಚ್ಚಮಿತಿ ವಿಪರೀತಂ ಗಣ್ಹಾತಿ। ಏವಂ ಚತ್ತಾರೋ ವಿಪಲ್ಲಾಸಾ। ಅಯಮೇಕೋ ವಿಪಲ್ಲಾಸೀಯತಿ ಸಞ್ಞಾ ಚಿತ್ತಂ ದಿಟ್ಠಿ। ಕತಮಾನಿ ಚತ್ತಾರಿ ವಿಪಲ್ಲಾಸವತ್ಥೂನಿ॥ ಕಾಯೋ ವೇದನಾ ಚಿತ್ತಂ ಧಮ್ಮಾ। ಏವಂ ವಿಪಲ್ಲಾಸಗತಸ್ಸ ಅಕುಸಲಞ್ಚ ಪವಡ್ಢೇತಿ। ತತ್ಥ ಸಞ್ಞಾವಿಪಲ್ಲಾಸೋ ದೋಸಂ ಅಕುಸಲಮೂಲಂ ಪವಡ್ಢೇತಿ। ಚಿತ್ತವಿಪಲ್ಲಾಸೋ ಲೋಭಂ ಅಕುಸಲಮೂಲಂ ಪವಡ್ಢೇತಿ। ದಿಟ್ಠಿವಿಪಲ್ಲಾಸೋ ಮೋಹಂ ಅಕುಸಲಮೂಲಂ ಪವಡ್ಢೇತಿ। ತತ್ಥ ದೋಸಸ್ಸ ಅಕುಸಲಮೂಲಸ್ಸ ತೀಣಿ ಮಿಚ್ಛತ್ತಾನಿ ಫಲಂ ಮಿಚ್ಛಾವಾಚಾ ಮಿಚ್ಛಾಕಮ್ಮನ್ತೋ ಮಿಚ್ಛಾಆಜೀವೋ। ಲೋಭಸ್ಸ ಅಕುಸಲಮೂಲಸ್ಸ ತೀಣಿ ಮಿಚ್ಛತ್ತಾನಿ ಫಲಂ ಮಿಚ್ಛಾಸಙ್ಕಪ್ಪೋ ಮಿಚ್ಛಾವಾಯಾಮೋ ಮಿಚ್ಛಾಸಮಾಧಿ। ಮೋಹಸ್ಸ ಅಕುಸಲಮೂಲಸ್ಸ ದ್ವೇ ಮಿಚ್ಛತ್ತಾನಿ ಫಲಂ ಮಿಚ್ಛಾದಿಟ್ಠಿ ಚ ಮಿಚ್ಛಾಸತಿ ಚ। ಏವಂ ಅಕುಸಲಂ ಸಹೇತು ಸಪ್ಪಚ್ಚಯಂ ವಿಪಲ್ಲಾಸಾ ಚ ಪಚ್ಚಯೋ। ಅಕುಸಲಮೂಲಾನಿ ಸಹೇತೂ ಏತೇಯೇವ ಪಟಿಪಕ್ಖೇನ ಅನೂನಾ ಅನಧಿಕಾ ದ್ವೀಹಿ ಪಚ್ಚಯೇಹಿ ನಿದ್ದಿಸಿತಬ್ಬಾ। ನಿರೋಧೇ ಚ ಮಗ್ಗೇ ಚ ವಿಪಲ್ಲಾಸಮುಪಾದಾಯ ಪರತೋ ಪಟಿಪಕ್ಖೇನ ಚತಸ್ಸೋ।|
  block |ತತ್ಥಿಮಾ ಉದ್ದಾನಗಾಥಾ|
    block |ಪೇಟಕೋಪದೇಸೇ ಮಹಾಕಚ್ಚಾಯನೇನ ಭಾಸಿತೇ ಪಠಮಭೂಮಿ ಅರಿಯಸಚ್ಚಪ್ಪಕಾಸನಾ ನಾತಂ ಜೀವತಾ ಭಗವತಾ ಮಾದಿಸೇನ ಸಮುದ್ದನೇನ ತಥಾಗತೇನಾತಿ।|
