
block |مت غضب کر چھوڑ دے غصہ سجن|
  block
    block |مت غضب کر چھوڑ دے غصہ سجن|
    block |آ جدائی خوب نئیں مل جا سجن|
  block
    block |بے دلوں کی عذر خواہی مان لے|
    block |جو کہ ہونا تھا سو ہو گزرا سجن|
  block
    block |تم سوا ہم کوں کہیں جاگا نہیں|
    block |پس لڑو مت ہم سیتی بے جا سجن|
  block
    block |مر گئے غم سیں تمہارے ہم پیا|
    block |کب تلک یہ خون غم کھانا سجن|
  block
    block |جو لگے اب کاٹنے اخلاص کے|
    block |کیا یہی تھا پیار کا ثمرا سجن|
  block
    block |چھوڑ تم کوں اور کس سیں ہم ملیں|
    block |کون ہے دنیا میں کوئی تم سا سجن|
  block
    block |پاؤں پڑتا ہوں تمہارے رحم کو|
    block |بات میری مان لے ہاہا سجن|
  block
    block |تنگ رہنا کب تلک غنچے کی طرح|
    block |پھول کے مانند ٹک کھل جا سجن|
  block
    block |آبروؔ کوں کھو کے پچھتاؤ گے تم|
    block |ہم کو لازم ہے اتا کہنا سجن|