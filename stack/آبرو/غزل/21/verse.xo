
block |گناہ گاروں کی عذر خواہی ہمارے صاحب قبول کیجے|
  block
    block |گناہ گاروں کی عذر خواہی ہمارے صاحب قبول کیجے|
    block |کرم تمہارے کی کر توقع یہ عرض کیتے ہیں مان لیجے|
  block
    block |غریب عاجز جفا کے مارے فقیر بے کس گدا تمہارے|
    block |سو ویں ستم سیں مریں بچارے اگر جو ان پر کرم نہ کیجے|
  block
    block |پڑے ہیں ہم بیچ میں بلا کے کرم کرو واسطے خدا کے|
    block |ہوئے ہیں بندے تری رضا کے جو کچھ کے حق میں ہمارے کیجے|
  block
    block |بپت پڑی ہے جنہوں پے غم کی جگر میں آتش لگی الم کی|
    block |کہاں ہے طاقت انہیں ستم کی کہ جن پہ ایتا عتاب کیجے|
  block
    block |ہمارے دل پہ جو کچھ کہ گزرا تمہارے دل پر اگر ہو ظاہر|
    block |تو کچھ عجب نہیں پتھر کی مانند اگر یتھا دل کی سن پسیجے|
  block
    block |اگر گنہ بھی جو کچھ ہوا ہے کہ جس سیں ایتا ضرر ہوا ہے|
    block |تو ہم سیں وہ بے خبر ہوا ہے دلوں سیں اس کوں بھلائے دیجے|
  block
    block |ہوئے ہیں ہم آبروؔ نشانے لگے ہیں طعنے کے تیر کھانے|
    block |ترا برا ہو ارے زمانے بتا تو اس طرح کیوں کہ جیجے|