
block |نہ پاوے چال تیرے کی پیارے یہ ڈھلک دریا|
  block
    block |نہ پاوے چال تیرے کی پیارے یہ ڈھلک دریا|
    block |چلا جاوے اگرچہ رووتا محشر تلک دریا|
  block
    block |کہاں ایسا مبکی ہو کہ جاوے تا فلک دریا|
    block |نہیں ہم چشم میرے اشک کا مارے ہے جھک دریا|
  block
    block |ہوا ہے چشم حیرت دیکھ تیری آب رفتاری|
    block |کنارے نہیں رہا ہے کھول ان دونوں پلک دریا|
  block
    block |بھر آوے آب حسرت اس کے منہ میں جب لہر آوے|
    block |اگر دیکھے ترے ان نرم گالوں کے تھلک دریا|
  block
    block |نہیں ہیں یہ حباب آتے ہیں جو نظروں میں مردم کی|
    block |جلن مجھ اشک کی سیں دل میں رکھتا ہے پھلک دریا|
  block
    block |اگر ہو کوہ تو ریلے سیں اس لشکر کے چل جاوے|
    block |کہاں سکتا ہے مجھ انجھواں کی فوجاں سیں اٹک دریا|
  block
    block |اثر کرنے کا نہیں سنگیں دلاں میں روونا ہرگز|
    block |کرارے سخت ہیں بے جا رہا ہے سر پٹک دریا|
  block
    block |یقیں آیا کیا جب اس کے تئیں پانی سیں بھی پتلا|
    block |ہمارے اشک کی گرمی میں کچھ رکھتا تھا شک دریا|
  block
    block |نہیں ممکن ہمارے دل کی آتش کا بجھا سکنا|
    block |کرے گر ابر طوفاں خیز کوں آ کر کمک دریا|
  block
    block |نہ ہووے آبروؔ خانہ خرابی کیوں کہ مردم کی|
    block |کیا انجھواں میں میرے اب سما سیں تا سمک دریا|