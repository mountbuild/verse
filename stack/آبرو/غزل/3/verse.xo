
block |اگر انکھیوں سیں انکھیوں کو ملاؤ گے تو کیا ہوگا|
  block
    block |اگر انکھیوں سیں انکھیوں کو ملاؤ گے تو کیا ہوگا|
    block |نظر کر لطف کی ہم کوں جلاؤ گے تو کیا ہوگا|
  block
    block |تمہارے لب کی سرخی لعل کی مانند اصلی ہے|
    block |اگر تم پان اے پیارے نہ کھاؤ گے تو کیا ہوگا|
  block
    block |محبت سیں کہتا ہوں طور بد نامی کا بہتر نہیں|
    block |اگر خندوں کی صحبت میں نہ جاؤ گے تو کیا ہوگا|
  block
    block |تمہارے شوق میں ہوں جاں بلب اک عمر گزری ہے|
    block |اگر اک دم کوں آ کر مکھ دکھاؤ گے تو کیا ہوگا|
  block
    block |مرا دل مل رہا ہے تم سوں پیارے باطنی ملنا|
    block |اگر ہم پاس ظاہر میں نہ آؤ گے تو کیا ہوگا|
  block
    block |جگت کے لوگ سارے آبروؔ کوں پیار کرتے ہیں|
    block |اگر تم بھی گلے اس کوں لگاؤ گے تو کیا ہوگا|