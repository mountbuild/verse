
block |آج یاروں کو مبارک ہو کہ صبح عید ہے|
  block
    block |آج یاروں کو مبارک ہو کہ صبح عید ہے|
    block |راگ ہے مے ہے چمن ہے دل ربا ہے دید ہے|
  block
    block |دل دوانہ ہو گیا ہے دیکھ یہ صبح بہار|
    block |رسمسا پھولوں بسا آیا انکھوں میں نیند ہے|
  block
    block |شیر عاشق آج کے دن کیوں رقیباں پے نہ ہوں|
    block |یار پایا ہے بغل میں خانۂ خورشید ہے|
  block
    block |غم کے پیچھو راست کہتے ہیں کہ شادی ہووے ہے|
    block |حضرت رمضاں گئے تشریف لے اب عید ہے|
  block
    block |عید کے دن رووتا ہے ہجر سیں رمضان کے|
    block |بے نصیب اس شیخ کی دیکھو عجب فہمید ہے|
  block
    block |سلک اس کی نظم کا کیوں کر نہ ہووے قیمتی|
    block |آبروؔ کا شعر جو دیکھا سو مروارید ہے|