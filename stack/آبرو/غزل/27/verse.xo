
block |آیا ہے صبح نیند سوں اٹھ رسمسا ہوا|
  block
    block |آیا ہے صبح نیند سوں اٹھ رسمسا ہوا|
    block |جامہ گلے میں رات کے پھولوں بسا ہوا|
  block
    block |کم مت گنو یہ بخت سیاہوں کا رنگ زرد|
    block |سونا وہی جو ہووے کسوٹی کسا ہوا|
  block
    block |انداز سیں زیادہ نپٹ ناز خوش نہیں|
    block |جو خال حد سے زیادہ بڑھا سو مسا ہوا|
  block
    block |قامت کا سب جگت منیں بالا ہوا ہے نام|
    block |قد اس قدر بلند تمہارا رسا ہوا|
  block
    block |زاہد کے قد خم کوں مصور نے جب لکھا|
    block |تب کلک ہاتھ بیچ جو تھا سو عصا ہوا|
  block
    block |دل یوں ڈرے ہے زلف کا مارا وہ پھونک سیں|
    block |رسی سیں اژدہے کا ڈرے جوں ڈسا ہوا|
  block
    block |اے آبروؔ اول سیں سمجھ پیچ عشق کا|
    block |پھر زلف سیں نکل نہ سکے دل پھنسا ہوا|