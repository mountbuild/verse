
block |مگر تم سیں ہوا ہے آشنا دل|
  block
    block |مگر تم سیں ہوا ہے آشنا دل|
    block |کہ ہم سیں ہو گیا ہے بے وفا دل|
  block
    block |چمن میں اوس کے قطروں کی مانند|
    block |پڑے ہیں تجھ گلی میں جا بہ جا دل|
  block
    block |جو غم گزرا ہے مجھ پر عاشقی میں|
    block |سو میں ہی جانتا ہوں یا مرا دل|
  block
    block |ہمارا بھی کہاتا تھا کبھی یہ|
    block |سجن تم جان لو یہ ہے مرا دل|
  block
    block |کہو اب کیا کروں دانا کہ جب یوں|
    block |برہ کے بھاڑ میں جا کر پڑا دل|
  block
    block |کہاں خاطر میں لاوے آبروؔ کوں|
    block |ہوا اس میرزا کا آشنا دل|