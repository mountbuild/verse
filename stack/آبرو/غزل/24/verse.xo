
block |گلی اکیلی ہے پیارے اندھیری راتیں ہیں|
  block
    block |گلی اکیلی ہے پیارے اندھیری راتیں ہیں|
    block |اگر ملو تو سجن سو طرح کی گھاتیں ہیں|
  block
    block |بتاں سیں مجھ کوں تو کرتا ہے منع اے زاہد|
    block |رہا ہوں سن کہ یہ بھی خدا کی باتیں ہیں|
  block
    block |ازل سیں کیوں یہ ابد کی طرف کوں دوڑیں ہیں|
    block |وہ زلف دل کے طلب کی مگر براتیں ہیں|
  block
    block |رقیب عجز سیں معقول ہو سکے ہیں کہیں|
    block |علاج ان کا مگر جھگڑیں ہیں و لاتیں ہیں|
  block
    block |کرو کرم کی نگاہاں طرف فقیروں کی|
    block |نصاب حسن کی صاحب یہی زکاتیں ہیں|
  block
    block |رہیں فلک کے سدا ہیر پھیر میں نامرد|
    block |یہ رنڈیاں ہیں کہ چرخا ہمیشہ کاتیں ہیں|
  block
    block |لکھوں گا آبروؔ اب خوش نین کوں میں ناما|
    block |پلک قلم ہیں مری مردمک دواتیں ہیں|