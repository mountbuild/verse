
block |بڑھے ہے دن بدن تجھ مکھ کی تاب آہستہ آہستہ|
  block
    block |بڑھے ہے دن بدن تجھ مکھ کی تاب آہستہ آہستہ|
    block |کہ جوں کر گرم ہو ہے آفتاب آہستہ آہستہ|
  block
    block |کیا خط نیں ترے مکھ کوں خراب آہستہ آہستہ|
    block |گہن جوں ماہ کوں لیتا ہے داب آہستہ آہستہ|
  block
    block |لگا ہے آپ سیں اے جاں ترے عاشق کا دل رہ رہ|
    block |کرے ہے مست کوں بے خود شراب آہستہ آہستہ|
  block
    block |دل عاشق کا کلی کی طرح کھلتا جائے خوش ہو ہو|
    block |ادا سیں جب کبھی کھولے نقاب آہستہ آہستہ|
  block
    block |لگا ہے آبروؔ مجھ کوں ولیؔ کا خوب یہ مصرع|
    block |سوال آہستہ آہستہ جواب آہستہ آہستہ|