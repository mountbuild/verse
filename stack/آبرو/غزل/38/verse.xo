
block |شوق بڑھتا ہے مرے دل کا دل افگاروں کے بیچ|
  block
    block |شوق بڑھتا ہے مرے دل کا دل افگاروں کے بیچ|
    block |جوش کرتا ہے جنوں مجنوں کا گلزاروں کے بیچ|
  block
    block |عاشقاں کے بیچ مت لے جا دل بے شوق کو|
    block |شیشۂ خالی کو کیا عزت ہے مے خواروں کے بیچ|
  block
    block |رو بہ رو اور آنکھ اوجھل ایک ساں ہو جس کا پیار|
    block |اس طرح کا کم نظر آتا ہے کوئی یاروں کے بیچ|
  block
    block |آبروؔ غم کے بھنور میں دل خدا سیتی لگا|
    block |ناخدا کچھ کام آتا نہیں ہے منجدھاروں کے بیچ|