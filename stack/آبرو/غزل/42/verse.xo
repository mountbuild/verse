
block |تمہاری جب سیں آئی ہیں سجن دکھنے کو لال انکھیاں|
  block
    block |تمہاری جب سیں آئی ہیں سجن دکھنے کو لال انکھیاں|
    block |ہوئی ہیں تب سیں دونی خوش نما صاحب جمال انکھیاں|
  block
    block |قیامت آن ہے اس وقت میں ان پر نزاکت کی|
    block |دیکھو آئی ہیں دکھنے کس جھمک سیں یہ چھنال انکھیاں|
  block
    block |ایسے کیوں ٹوٹ آئیں جوش سیں پیارے حرارت کے|
    block |لگی تھی گرم ہو کر اس قدر یہ کس کے نال انکھیاں|
  block
    block |علاج ان کا ہے پیارے عاشقوں کے سنگ کی ہلدی|
    block |رنگیں اس میں کہو کپڑا کریں اپنا رومال انکھیاں|
  block
    block |مرا دل پوٹلی کی طرح ان پر لے کے ٹک پھیرو|
    block |مجرب ٹوٹکا ہے اس میں آ جاں گی بحال انکھیاں|
  block
    block |ضرر ہے تند ہو کر دیکھنا بیمار کوں پیارے|
    block |ٹک اک پرہیز کر عاشق پے دو دن مت نکال انکھیاں|
  block
    block |مرا دکھتا ہے جی یہ انمناہٹ دیکھ کر ان کا|
    block |ابلتا ہے بہت جب دیکھتا ہوں میں ملال انکھیاں|
  block
    block |نذر بدتا ہوں اپنی جان و جی کو میں کروں صدقے|
    block |اگر دیویں مجھے اپنی شفا ہونے کی فال انکھیاں|
  block
    block |سزا ہے ان کے تئیں یہ درد تھوڑا سا کہ کرتی تھیں|
    block |ہمیشہ چشم پوشی آبروؔ کا دیکھ حال انکھیاں|