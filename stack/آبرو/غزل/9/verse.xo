
block |دلی کے بیچ ہائے اکیلے مریں گے ہم|
  block
    block |دلی کے بیچ ہائے اکیلے مریں گے ہم|
    block |تم آگرے چلے ہو سجن کیا کریں گے ہم|
  block
    block |یوں صحبتوں کوں پیار کی خالی جو کر چلے|
    block |اے مہربان کیونکہ کہوں دن پھریں گے ہم|
  block
    block |جن جن کو لے چلے ہو سجن ساتھ ان سمیت|
    block |حافظ رہے خدا کے حوالے کریں گے ہم|
  block
    block |بھولو گے تم اگرچہ سدا رنگ جی ہمیں|
    block |تو ناؤں بین بین کے تم کو دھریں گے ہم|
  block
    block |اخلاص میں کتا ہے تمہیں آبروؔ ابھی|
    block |آئے نہ تم شتاب تو تم سیں لڑیں گے ہم|