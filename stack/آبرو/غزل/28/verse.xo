
block |کیوں ملامت اس قدر کرتے ہو بے حاصل ہے یہ|
  block
    block |کیوں ملامت اس قدر کرتے ہو بے حاصل ہے یہ|
    block |لگ چکا اب چھوٹنا مشکل ہے اس کا دل ہے یہ|
  block
    block |بے قراری سیں نہ کر ظالم ہمارے دل کوں منع|
    block |کیوں نہ تڑپے خاک و خوں میں اس قدر بسمل ہے یہ|
  block
    block |عشق کوں مجنوں کے افلاطوں سمجھ سکتا نہیں|
    block |گو کہ سمجھاوے پہ سمجھے گا نہیں عاقل ہے یہ|
  block
    block |کون سمجھاوے مرے دل کوں کوئی منصف نہیں|
    block |غیر حق کو چاہتا ہے کیوں ایتا باطل ہے یہ|
  block
    block |کون ہے انساں کا کوئی دوست ایسا جو کہے|
    block |موت اس کی فکر میں لاگی ہے اور غافل ہے یہ|
  block
    block |عاشقی کے فن میں ہے دل سیں جھگڑنا بے حساب|
    block |کچھ نہیں باقی رکھا اس علم میں فاضل ہے یہ|
  block
    block |ہم تو کہتے تھے کہ پھر پانے کے نہیں جانے نہ دو|
    block |اب گئے پر آبروؔ پھر پائیے مشکل ہے یہ|