
block |جو گزری مجھ پہ مت اس سے کہو ہوا سو ہوا|
  block
    block |جو گزری مجھ پہ مت اس سے کہو ہوا سو ہوا|
    block |بلا کشان محبت پہ جو ہوا سو ہوا|
  block
    block |مبادا ہو کوئی ظالم ترا گریباں گیر|
    block |مرے لہو کو تو دامن سے دھو ہوا سو ہوا|
  block
    block |پہنچ چکا ہے سر زخم دل تلک یارو|
    block |کوئی سبو کوئی مرہم رکھو ہوا سو ہوا|
  block
    block |کہے ہے سن کے مری سرگزشت وہ بے رحم|
    block |یہ کون ذکر ہے جانے بھی دو ہوا سو ہوا|
  block
    block |خدا کے واسطے آ درگزر گنہ سے مرے|
    block |نہ ہوگا پھر کبھو اے تند خو ہوا سو ہوا|
  block
    block |یہ کون حال ہے احوال دل پہ اے آنکھو|
    block |نہ پھوٹ پھوٹ کے اتنا بہو ہوا سو ہوا|
  block
    block |نہ کچھ ضرر ہوا شمشیر کا نہ ہاتھوں کا|
    block |مرے ہی سر پہ اے جلاد جو ہوا سو ہوا|
  block
    block |دیا اسے دل و دیں اب یہ جان ہے سوداؔ|
    block |پھر آگے دیکھیے جو ہو سو ہو ہوا سو ہوا|