
block |چہرے پہ نہ یہ نقاب دیکھا|
  block
    block |چہرے پہ نہ یہ نقاب دیکھا|
    block |پردے میں تھا آفتاب دیکھا|
  block
    block |کیوں کر نہ بکوں میں ہاتھ اس کے|
    block |یوسف کی طرح میں خواب دیکھا|
  block
    block |کچھ میں ہی نہیں ہوں، ایک عالم|
    block |اس کے لیے یاں خراب دیکھا|
  block
    block |دل تو نے عبث لکھا تھا نامہ|
    block |جو ان نے دیا جواب دیکھا|
  block
    block |بے جرم و گناہ قتل عاشق|
    block |مذہب میں ترے صواب دیکھا|
  block
    block |کچھ ہووے تو ہو عدم میں راحت|
    block |ہستی میں تو ہم عذاب دیکھا|
  block
    block |جس چشم نے مجھ طرف نظر کی|
    block |اس چشم کو میں پر آب دیکھا|
  block
    block |حیران وہ تیرے عشق میں ہے|
    block |یاں ہم نے جو شیخ و شاب دیکھا|
  block
    block |بھولا ہے وہ دل سے لطف اس کا|
    block |سوداؔ نے یہ جب عتاب دیکھا|