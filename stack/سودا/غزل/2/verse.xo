
block |گل پھینکے ہے اوروں کی طرف بلکہ ثمر بھی|
  block
    block |گل پھینکے ہے اوروں کی طرف بلکہ ثمر بھی|
    block |اے خانہ بر انداز چمن کچھ تو ادھر بھی|
  block
    block |کیا ضد ہے مرے ساتھ خدا جانے وگرنہ|
    block |کافی ہے تسلی کو مری ایک نظر بھی|
  block
    block |اے ابر قسم ہے تجھے رونے کی ہمارے|
    block |تجھ چشم سے ٹپکا ہے کبھو لخت جگر بھی|
  block
    block |اے نالہ صد افسوس جواں مرنے پہ تیرے|
    block |پایا نہ تنک دیکھنے تیں روئے اثر بھی|
  block
    block |کس ہستئ موہوم پہ نازاں ہے تو اے یار|
    block |کچھ اپنے شب و روز کی ہے تج کو خبر بھی|
  block
    block |تنہا ترے ماتم میں نہیں شام سیہ پوش|
    block |رہتا ہے سدا چاک گریبان سحر بھی|
  block
    block |سوداؔ تری فریاد سے آنکھوں میں کٹی رات|
    block |آئی ہے سحر ہونے کو ٹک تو کہیں مر بھی|