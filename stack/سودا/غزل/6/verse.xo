
block |گر کیجئے انصاف تو کی زور وفا میں|
  block
    block |گر کیجئے انصاف تو کی زور وفا میں|
    block |خط آتے ہی سب چل گئے اب آپ ہیں یا میں|
  block
    block |تم جن کی ثنا کرتے ہو کیا بات ہے ان کی|
    block |لیکن ٹک ادھر دیکھیو اے یار بھلا میں|
  block
    block |رکھتا ہے کچھ ایسی وہ برہمن بچہ رفتار|
    block |بت ہو گیا دھج دیکھ کے جس کی بہ خدا میں|
  block
    block |یارو نہ بندھی اس سے کبھو شکل ملاقات|
    block |ملنے کو تو اس شوخ کے ترسا ہی کیا میں|
  block
    block |جب میں گیا اس کے تو اسے گھر میں نہ پایا|
    block |آیا وہ اگر میرے تو در خود نہ رہا میں|
  block
    block |کیفیت چشم اس کی مجھے یاد ہے سوداؔ|
    block |ساغر کو مرے ہاتھ سے لیجو کہ چلا میں|