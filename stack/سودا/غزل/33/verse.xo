
block |کیجئے نہ اسیری میں اگر ضبط نفس کو|
  block
    block |کیجئے نہ اسیری میں اگر ضبط نفس کو|
    block |دے آگ ابھی شعلۂ آواز قفس کو|
  block
    block |بہہ جاوے لہو ہو کے دل قافلہ سالار|
    block |تعلیم دے نالہ جو مرا بانگ جرس کو|
  block
    block |پہنچے ہے نم داغ جگر تا سر مژگاں|
    block |شاداب میں رکھتا ہوں سدا آگ سے خس کو|
  block
    block |پھرتا ہے ادھر زلف میں شانہ تو ادھر دل|
    block |یہ دزد نہ لایا کبھو خاطر میں عسس کو|
  block
    block |اے عشق نہ فرہاد بچا تجھ سے نہ پرویز|
    block |با خاک برابر تو کیا ناکس و کس کو|
  block
    block |لے سکتے نہیں سانس تری کو کے مقید|
    block |تا خون جگر بیچ نہ غوطہ دیں نفس کو|
  block
    block |ترغیب نہ کر سیر چمن کی ہمیں سوداؔ|
    block |ہر چند ہوا خوب ہے واں لیک ہوس کو|