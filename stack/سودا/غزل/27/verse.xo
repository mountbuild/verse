
block |ہر سنگ میں شرار ہے تیرے ظہور کا|
  block
    block |ہر سنگ میں شرار ہے تیرے ظہور کا|
    block |موسیٰ نہیں کہ سیر کروں کوہ طور کا|
  block
    block |پڑھیے درود حسن صبیح و ملیح پر|
    block |جلوہ ہر ایک پر ہے محمد کے نور کا|
  block
    block |توڑوں یہ آئنہ کہ ہم آغوش عکس ہے|
    block |ہووے نہ مج کو پاس جو تیرے حضور کا|
  block
    block |بیکس کوئی مرے تو جلے اس پہ دل مرا|
    block |گویا ہے یہ چراغ غریباں کی گور کا|
  block
    block |ہم تو قفس میں آن کے خاموش ہو رہے|
    block |اے ہم صفیر فائدہ ناحق کے شور کا|
  block
    block |ساقی سے کہہ کہ ہے شب مہتاب جلوہ گر|
    block |دے بسمہ پوش ہو کے تو ساغر بلور کا|
  block
    block |سوداؔ کبھی نہ مانیو واعظ کی گفتگو|
    block |آوازۂ دہل ہے خوش آیند دور کا|