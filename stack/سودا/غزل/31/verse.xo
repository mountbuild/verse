
block |کہتے ہیں لوگ یار کا ابرو پھڑک گیا|
  block
    block |کہتے ہیں لوگ یار کا ابرو پھڑک گیا|
    block |تیغا سا کچھ نظر میں ہماری سڑک گیا|
  block
    block |میں کیا کروں ادائے غضب ناک کا بیاں|
    block |بجلی سا میرے سامنے آ کر کڑک گیا|
  block
    block |نالے سے میرے گل تو ہوا چاک پیرہن|
    block |بلبل ترا جگر نہ یہ سن کر تڑک گیا|
  block
    block |کوئی گیا نہ خوف سے قاتل کے سامنے|
    block |میں ہی تھا اس کے رو بہ رو جو بے دھڑک گیا|
  block
    block |مشکل پڑے گا پھر تو بجھانا جہان کا|
    block |جو ٹک زیادہ عشق کا شعلہ بھڑک گیا|
  block
    block |سوداؔ چرا چکا ہی تھا گلشن میں گل کو میں|
    block |قسمت کو اپنی کیا کہوں پتا کھڑک گیا|