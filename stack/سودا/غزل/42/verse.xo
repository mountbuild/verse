
block |دل لے کے ہمارا جو کوئی طالب جاں ہے|
  block
    block |دل لے کے ہمارا جو کوئی طالب جاں ہے|
    block |ہم بھی یہ سمجھتے ہیں کہ جی ہے تو جہاں ہے|
  block
    block |ہر ایک کے دکھ درد کا اب ذکر و بیاں ہے|
    block |مجھ کو بھی ہو رخصت مرے بھی منہ میں زباں ہے|
  block
    block |اس عشق کے ہے تو ہی سزا وار کہ ہر ایک|
    block |دل دے کے ترے نام کو جویائے نشاں ہے|
  block
    block |جویندۂ ہر چیز ہے یابندہ جہاں میں|
    block |جز عمر گزشتہ کہ وہ ڈھونڈو تو کہاں ہے|
  block
    block |پیری جو تو جاوے تو جوانی سے یہ کہنا|
    block |خوش رہیو مری جان تو جیدھر ہے جہاں ہے|
  block
    block |پہنچا نہ کوئی مرغ کبھو اپنے چمن تک|
    block |جز طائر حسرت کہ وہ یاں بال فشاں ہے|
  block
    block |تجھ سے تو کسو طرح مرا کچھ نہیں چلتا|
    block |جز خون کہ آنکھوں سے شب و روز رواں ہے|
  block
    block |ساقی تو نظر کیجیو ٹک صبح چمن کو|
    block |اس پیر کے جلوے کا بھلا کوئی جواں ہے|
  block
    block |سوداؔ کا ترے دشت میں طفلاں سے ہے یہ حال|
    block |جیدھر وہ کھڑا ہووے تو جوں سنگ نشاں ہے|