
block |دھوم سے سنتے ہیں اب کی سال آتی ہے بہار|
  block
    block |دھوم سے سنتے ہیں اب کی سال آتی ہے بہار|
    block |دیکھیے کیا کچھ ہمارے سر پہ لاتی ہے بہار|
  block
    block |شاید عزم یار کی گلشن میں پہنچی ہے خبر|
    block |گل کے پیراہن میں پھولی نئیں سماتی ہے بہار|
  block
    block |دیکھنے دے باغباں اب گلستاں اپنا مجھے|
    block |حلقۂ زنجیر میں مہماں بلاتی ہے بہار|
  block
    block |شور یہ غنچوں کے واشد کا نہیں اے عندلیب|
    block |اب چمن میں طمطراق اپنا دکھاتی ہے بہار|
  block
    block |کیوں پھنسا گلشن میں یوں جا کر عبث سودا تو اب|
    block |میں نہ کہتا تھا تجھے وہ دیکھ آتی ہے بہار|