
block |ایک ہم سے تجھے نہیں اخلاص|
  block
    block |ایک ہم سے تجھے نہیں اخلاص|
    block |گھر بہ گھر تجھ کو ہر کہیں اخلاص|
  block
    block |رو سیاہی سوا نہیں حاصل|
    block |نام سے مت کر اے نگیں اخلاص|
  block
    block |دیکھ تجھ زلف و رو کی الفت کو|
    block |کرتے ہیں آج کفر و دیں اخلاص|
  block
    block |زور ہی ہم سے تیں رکھا پیارے|
    block |واہ وا رحمت آفریں اخلاص|
  block
    block |مثل نقش قدم یہ رکھتی ہے|
    block |تیرے در سے مری جبیں اخلاص|
  block
    block |گر تمنا گہر کی ہے تو کر|
    block |چشم میری سے آستیں اخلاص|
  block
    block |آدم اس دام میں پھنسا سوداؔ|
    block |رکھے دانے سے خوشہ چیں اخلاص|