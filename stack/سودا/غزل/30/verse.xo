
block |تجھ بن بہت ہی کٹتی ہے اوقات بے طرح|
  block
    block |تجھ بن بہت ہی کٹتی ہے اوقات بے طرح|
    block |جوں توں کے دن تو گزرے ہے پر رات بے طرح|
  block
    block |ہوتی ہے ایک طرح سے ہر کام کی جزا|
    block |اعمال عشق کی ہے مکافات بے طرح|
  block
    block |بلبل کر اس چمن میں سمجھ کر ٹک آشیاں|
    block |صیاد لگ رہا ہے تری گھات بے طرح|
  block
    block |پوچھا پیام بر سے جو میں یار کا جواب|
    block |کہنے لگا خموش کہ ہے بات بے طرح|
  block
    block |ملنے نہ دے گا ہم سے تجھے ایک دم رقیب|
    block |پیچھے لگا پھرے ہے وہ بد ذات بے طرح|
  block
    block |کوئی ہی مور ہے تو رہے اس میں شیخ جی|
    block |داڑھی پڑی ہے شانے کے اب ہاتھ بے طرح|
  block
    block |سوداؔ نہ مل کر اپنی تو اب زندگی پہ رحم|
    block |ہے اس جواں کی طرز ملاقات بے طرح|