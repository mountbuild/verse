
block |برہمن بت کدے کے شیخ بیت اللہ کے صدقے|
  block
    block |برہمن بت کدے کے شیخ بیت اللہ کے صدقے|
    block |کہیں ہیں جس کو سوداؔ وہ دل آگاہ کے صدقے|
  block
    block |جتا دیں جس جگہ ہم قدر اپنی ناتوانی کی|
    block |اگر کہسار واں ہووے تو جاوے کاہ کے صدقے|
  block
    block |نہ دے تکلیف جلنے کی کسو کے دل کو میرے پر|
    block |اثر سے دور رہتی ہیں میں اپنی آہ کے صدقے|
  block
    block |عجائب شغل میں تھے رات تم اے شیخ رحمت ہے|
    block |میں اس ریش بلند اور دامن کوتاہ کے صدقے|
  block
    block |نہیں بے وجہ کوچے سے ترے اٹھنا بگولے کا|
    block |ہماری خاک بھی جاتی ہے تیری راہ کے صدقے|
  block
    block |کبھو وہ شب بھی اے پروانہ حق باہم دکھاوے گا|
    block |تو بل بل شمع پر جاوے میں ہوں اس ماہ کے صدقے|
  block
    block |دکھاتی ہے تجھے کس کس طرح سوداؔ کی نظروں میں|
    block |جو ہو انصاف تو جاوے تو اس کی چاہ کے صدقے|