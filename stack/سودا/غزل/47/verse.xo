
block |اے دیدہ خانماں تو ہمارا ڈبو سکا|
  block
    block |اے دیدہ خانماں تو ہمارا ڈبو سکا|
    block |لیکن غبار یار کے دل سے نہ دھو سکا|
  block
    block |تجھ حسن نے دیا نہ کبھو مفسدی کو چین|
    block |فتنہ نہ تیرے دور میں پھر نیند سو سکا|
  block
    block |جو شمع تن ہوا شب ہجراں میں صرف اشک|
    block |پر جس قدر میں چاہے تھا اتنا نہ رو سکا|
  block
    block |سوداؔ قمار عشق میں شیریں سے کوہ کن|
    block |بازی اگرچہ پا نہ سکا سر تو کھو سکا|
  block
    block |کس منہ سے پھر تو آپ کو کہتا ہے عشق باز|
    block |اے رو سیاہ تجھ سے تو یہ بھی نہ ہو سکا|