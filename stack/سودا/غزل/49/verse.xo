
block |کرتا ہوں تیرے ظلم سے ہر بار الغیاث|
  block
    block |کرتا ہوں تیرے ظلم سے ہر بار الغیاث|
    block |یک بار تیرے دل میں نہیں کار الغیاث|
  block
    block |تیری نگہ کو دیکھ کے گردش میں آسمان|
    block |کرتا پھرے ہے شعبدہ دوار الغیاث|
  block
    block |مغرور حسن کا ہے تجھے یہ کہاں خبر|
    block |یعنی کہ کون ہے پس دیوار الغیاث|
  block
    block |سوداؔ میں کہتا ہوں کہ یہ پرہیز عشق سے|
    block |رسوا ہے کیوں تو کوچہ و بازار الغیاث|