
block |دل مت ٹپک نظر سے کہ پایا نہ جائے گا|
  block
    block |دل مت ٹپک نظر سے کہ پایا نہ جائے گا|
    block |جوں اشک پھر زمیں سے اٹھایا نہ جائے گا|
  block
    block |رخصت ہے باغباں کہ تنک دیکھ لیں چمن|
    block |جاتے ہیں واں جہاں سے پھر آیا نہ جائے گا|
  block
    block |آنے سے فوج خط کے نہ ہو دل کو مخلصی|
    block |بندھوا ہے زلف کا یہ چھٹایا نہ جائے گا|
  block
    block |پہنچیں گے اس چمن میں نہ ہم داد کو کبھو|
    block |جوں گل یہ چاک جیب سلایا نہ جائے گا|
  block
    block |تیغ جفائے یار سے دل سر نہ پھیریو|
    block |پھر منہ وفا کو ہم سے دکھایا نہ جائے گا|
  block
    block |آوے گا وہ چمن میں نہ اے ابر جب تلک|
    block |پانی گلوں کے منہ میں چوایا نہ جائے گا|
  block
    block |عمامے کو اتار کے پڑھیو نماز شیخ|
    block |سجدے سے ورنہ سر کو اٹھایا نہ جائے گا|
  block
    block |زاہد گلے سے مستوں کے باز آنے کا نہیں|
    block |تا مے کدے میں لا کے چھکایا نہ جائے گا|
  block
    block |ظالم نہ میں کہا تھا کہ اس خوں سے درگزر|
    block |سوداؔ کا قتل ہے یہ چھپایا نہ جائے گا|
  block
    block |دامان و داغ تیغ کو دھویا تو کیا ہوا|
    block |عالم کے دل سے داغ دھلایا نہ جائے گا|