
block |بے وجہ نئیں ہے آئنہ ہر بار دیکھنا|
  block
    block |بے وجہ نئیں ہے آئنہ ہر بار دیکھنا|
    block |کوئی دم کو پھولتا ہے یہ گل زار دیکھنا|
  block
    block |نرگس کی طرح خاک میری اگیں ہیں چشم|
    block |ٹک آن کے یہ حسرت دیدار دیکھنا|
  block
    block |کھینچے تو تیغ ہے حرم دل کے صید پر|
    block |اے عشق پر بھلا تو مجھے مار دیکھنا|
  block
    block |ہے نقص جان دید ترا پر یہی ہے دھن|
    block |جی جاؤ یار ہو مجھے یک بار دیکھنا|
  block
    block |اے طفل اشک ہے فلک ہفتمیں پہ عرش|
    block |آگے قدم نہ رکھیو تو زنہار دیکھنا|
  block
    block |پوچھے خدا سبب جو مرے اشتیاق کا|
    block |میری زباں سے ہو یہی اظہار دیکھنا|
  block
    block |ہر نقش پا پہ تڑپے ہے یارو ہر ایک دل|
    block |ٹک واسطے خدا کے یہ رفتار دیکھنا|
  block
    block |کرتا تو ہے تو آن کے سوداؔ سے اختلاط|
    block |کوئی لہر آ گئی تو مرے یار دیکھنا|
  block
    block |تجھ بن عجب معاش ہے سوداؔ کا ان دنوں|
    block |تو بھی ٹک اس کو جا کے ستم گار دیکھنا|
  block
    block |نے حرف و نے حکایت و نے شعر و نے سخن|
    block |نے سیر باغ و نے گل و گلزار دیکھنا|
  block
    block |خاموش اپنے کلبۂ احزاں میں روز و شب|
    block |تنہا پڑے ہوئے در و دیوار دیکھنا|
  block
    block |یا جا کے اس گلی میں جہاں تھا ترا گزر|
    block |لے صبح تا بہ شام کئی بار دیکھنا|
  block
    block |تسکین دل نہ اس میں بھی پائی تو بہر شغل|
    block |پڑھنا یہ شعر گر کبھو اشعار دیکھنا|
  block
    block |کہتے تھے ہم نہ دیکھ سکیں روز ہجر کو|
    block |پر جو خدا دکھائے سو ناچار دیکھنا|