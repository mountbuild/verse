
block |مقدور نہیں اس کی تجلی کے بیاں کا|
  block
    block |مقدور نہیں اس کی تجلی کے بیاں کا|
    block |جوں شمع سراپا ہو اگر صرف زباں کا|
  block
    block |پردے کو تعین کے در دل سے اٹھا دے|
    block |کھلتا ہے ابھی پل میں طلسمات جہاں کا|
  block
    block |ٹک دیکھ صنم خانۂ عشق آن کے اے شیخ|
    block |جوں شمع حرم رنگ جھلکتا ہے بتاں کا|
  block
    block |اس گلشن ہستی میں عجب دید ہے لیکن|
    block |جب چشم کھلی گل کی تو موسم ہے خزاں کا|
  block
    block |دکھلائیے لے جا کے تجھے مصر کا بازار|
    block |لیکن نہیں خواہاں کوئی واں جنس گراں کا|
  block
    block |ہستی سے عدم تک نفس چند کی ہے راہ|
    block |دنیا سے گزرنا سفر ایسا ہے کہاں کا|
  block
    block |سوداؔ جو کبھو گوش سے ہمت کے سنے تو|
    block |مضمون یہی ہے جرس دل کی فغاں کا|