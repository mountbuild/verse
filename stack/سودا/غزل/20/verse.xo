
block |بارہا دل کو میں سمجھا کے کہا کیا کیا کچھ|
  block
    block |بارہا دل کو میں سمجھا کے کہا کیا کیا کچھ|
    block |نہ سنا اور کھویا مجھ سے مرا کیا کیا کچھ|
  block
    block |عزت و آبرو و حرمت و دین و ایماں|
    block |روؤں کس کس کو میں یارو کہ گیا کیا کیا کچھ|
  block
    block |صبر و آرام کہوں یا کہ میں اب ہوش و حواس|
    block |ہو گیا اس کی جدائی میں جدا کیا کیا کچھ|
  block
    block |عشق کس ذات کا عقرب ہے کہ لگتے ہی نیش|
    block |دل کے ساتھ آنکھوں سے پانی ہو بہا کیا کیا کچھ|
  block
    block |سادہ روئی نے تو کھویا دل و دیں سے دیکھیں|
    block |خط کے آنے میں ہے قسمت کا لکھا کیا کیا کچھ|
  block
    block |دخل کیا راہ محبت میں نکو نامی کو|
    block |آیا اس کوچے میں جو ان نے سنا کیا کیا کچھ|
  block
    block |والہ و شیفتہ و زار و حزین و مجنوں|
    block |اپنے عاشق کو کل اس نے نہ کہا کیا کیا کچھ|
  block
    block |گریۂ شیشہ کبھی تھا تو کبھی خندۂ جام|
    block |ساقی اس دور میں تیرے نہ ہوا کیا کیا کچھ|
  block
    block |غرہ مت ہو جو زمانے سے تری بن آئی|
    block |تھا وہ کیا کیا کہ نہ بگڑا نہ بنا کیا کیا کچھ|
  block
    block |شادی آنے کی نہ کر یار نہ جانے کا غم|
    block |آیا کیا کیا نہ کچھ اس جا نہ گیا کیا کیا کچھ|
  block
    block |سینہ قانون و غنا نالہ و دل ہے مضراب|
    block |نکلے ہے ساز محبت سے صدا کیا کیا کچھ|
  block
    block |دوستو حق میں ترقی و تنزل اپنے|
    block |کیا کہیں ہم کو زمانے سے ہوا کیا کیا کچھ|
  block
    block |ضعف و نا طاقتی و سستی و اعضا شکنی|
    block |ایک گھنٹے میں جوانی کے بڑھا کیا کیا کچھ|
  block
    block |سیر کی قدرت خالق کی بتاں میں سوداؔ|
    block |مشت بھر خاک میں جلوہ ہے بھلا کیا کیا کچھ|