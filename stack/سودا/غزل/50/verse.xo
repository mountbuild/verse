
block |مست سحر و توبہ کناں شام کا ہوں میں|
  block
    block |مست سحر و توبہ کناں شام کا ہوں میں|
    block |قاضی کے گرفتار نت اعلام کا ہوں میں|
  block
    block |بندہ کہو خادم کو چاکر کہو مجھ کو|
    block |جو کچھ کہو سو ساقیٔ گلفام کا ہوں میں|
  block
    block |خدمت میں مجھے عشق کی ہے دل سے ارادت|
    block |نے معتقد کفر نہ اسلام کا ہوں میں|
  block
    block |یک روز حلال اس کو بھی میں کر کے نہ کھایا|
    block |نوکر جو خرابات میں دو جام کا ہوں میں|
  block
    block |نے فکر ہے دنیا کی نہ دیں کا متلاشی|
    block |اس ہستئ موہوم میں کس کام کا ہوں میں|
  block
    block |یک رنگ ہوں آتی نہیں خوش مجھ کو دو رنگی|
    block |منکر سخن و شعر میں ایہام کا ہوں میں|
  block
    block |مطلوب دعا حق میں نہیں اپنے کسو کی|
    block |طالب لب محبوب سے دشنام کا ہوں میں|
  block
    block |بندہ ہے خدا کا تو یقیں کر کہ بتاں کا|
    block |بندہ یہ جہاں بے زر و بے دام کا ہوں میں|
  block
    block |ہے شیشۂ مے عینک پیری مجھے سوداؔ|
    block |نظارہ کن اب شیب کے ایام کا ہوں میں|