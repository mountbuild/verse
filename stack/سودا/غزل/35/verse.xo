
block |یوں دیکھ مرے دیدۂ پر آب کی گردش|
  block
    block |یوں دیکھ مرے دیدۂ پر آب کی گردش|
    block |دریا میں ہو جس طرح سے گرداب کی گردش|
  block
    block |مرتا ہوں ترے واسطے روتا ہوں زبس یار|
    block |ہے سیل مری چشم میں گرداب کی گردش|
  block
    block |پھر جاتی ہیں اس طرح سے اک پل میں وہ انکھیاں|
    block |جوں بزم میں ہو جام مئے ناب کی گردش|
  block
    block |ازبسکہ ہے آنکھوں میں خمار اس گھڑی ساقی|
    block |مے مانگے ہے تجھ سے جو ہر احباب کی گردش|
  block
    block |گو خاک ہوا تو بھی پھرا بن کے بگولا|
    block |ہو کر نہ گئی عاشق بیتاب کی گردش|
  block
    block |جنس خرد و صبر بن اس دل کو ہو کیا چین|
    block |مفلس کو بری ہوتی ہے اسباب کی گردش|
  block
    block |دل زلف و رخ یار میں سوداؔ نہ پھرے کیوں|
    block |خوش آئے ہے اس کو شب مہتاب کی گردش|