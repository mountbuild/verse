
block |وے صورتیں الٰہی کس ملک بستیاں ہیں|
  block
    block |وے صورتیں الٰہی کس ملک بستیاں ہیں|
    block |اب دیکھنے کو جن کے آنکھیں ترستیاں ہیں|
  block
    block |آیا تھا کیوں عدم میں کیا کر چلا جہاں میں|
    block |یہ مرگ و زیست تجھ بن آپس میں ہنستیاں ہیں|
  block
    block |کیونکر نہ ہو مشبک شیشہ سا دل ہمارا|
    block |اس شوخ کی نگاہیں پتھر میں دھنستیاں ہیں|
  block
    block |برسات کا تو موسم کب کا نکل گیا پر|
    block |مژگاں کی یہ گھٹائیں اب تک برستیاں ہیں|
  block
    block |لیتے ہیں چھین کر دل عاشق کا پل میں دیکھو|
    block |خوباں کی عاشقوں پر کیا پیش دستیاں ہیں|
  block
    block |اس واسطے کہ ہیں یہ وحشی نکل نہ جاویں|
    block |آنکھوں کو میری مژگاں ڈوروں سے کستیاں ہیں|
  block
    block |قیمت میں ان کے گو ہم دو جگ کو دے چکے اب|
    block |اس یار کی نگاہیں تس پر بھی سستیاں ہیں|
  block
    block |ان نے کہا یہ مجھ سے اب چھوڑ دخت رز کو|
    block |پیری میں اے دوانے یہ کون مستیاں ہیں|
  block
    block |جب میں کہا یہ اس سے سوداؔ سے اپنے مل کے|
    block |اس سال تو ہے ساقی اور مے پرستیاں ہیں|