
block |تجھ عشق کے مریض کی تدبیر شرط ہے|
  block
    block |تجھ عشق کے مریض کی تدبیر شرط ہے|
    block |لیکن شفا کو گردش تقدیر شرط ہے|
  block
    block |سودائی دل کو زلف گرہ گیر شرط ہے|
    block |دیوانے کے علاج میں زنجیر شرط ہے|
  block
    block |نالے تو میں بہت کئے اس بت کے سامنے|
    block |پتھر کے نرم کرنے کو تاثیر شرط ہے|
  block
    block |ہو خاک راہ عشق میں تا قدر ہو تری|
    block |مس کے طلا بنانے کو اکسیر شرط ہے|
  block
    block |کافی ہے اک اشارۂ ابرو ترا ہمیں|
    block |کچھ عاشقوں کے قتل کو شمشیر شرط ہے|
  block
    block |دل کی شکست و ریخت کی میرے تو لے خبر|
    block |ہر گھر کی دیر پائی کو تعمیر شرط ہے|
  block
    block |کرتا ہے کس گنہ پہ عقوبت ہمیں تو یار|
    block |تعزیر کے تو واسطے تقصیر شرط ہے|
  block
    block |سوداؔ میں اس چمن میں ہوں جوں غنچہ دل گرفت|
    block |ماتم سرا میں صورت دلگیر شرط ہے|