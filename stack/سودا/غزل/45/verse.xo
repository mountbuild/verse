
block |ہستی کو تری بس ہے میاں گل کی اشارت|
  block
    block |ہستی کو تری بس ہے میاں گل کی اشارت|
    block |کافی ہے مرے نالے کو بلبل کی اشارت|
  block
    block |فتویٰ طلب اے یار نہ قاضی سے کروں میں|
    block |توبہ شکنی کو ہے مری مل کی اشارت|
  block
    block |مل بیٹھ میری آنکھوں میں ہے ساعت نیک آج|
    block |یہ چشم ترازو ہیں ترے تل کی اشارت|
  block
    block |ہے باعث جمعیت دل ایک جہاں کی|
    block |اے شوخ پریشانیٔ کاکل کی اشارت|
  block
    block |تقویٰ کے نہیں بار سے قد خم ترا اے شیخ|
    block |اک خلق میں مشہور ہے اس پل کی اشارت|
  block
    block |یاد آئے تری زلف نہ مجھ کو جو چمن میں|
    block |دے تاب مرے دل کو نہ سنبل کی اشارت|
  block
    block |عشاق کو تجھ چشم کے حاجت نہیں مے کی|
    block |بے ہوش کرے سوداؔ کو قلقل کی اشارت|