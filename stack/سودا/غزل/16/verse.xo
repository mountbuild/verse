
block |دل میں ترے جو کوئی گھر کر گیا|
  block
    block |دل میں ترے جو کوئی گھر کر گیا|
    block |سخت مہم تھی کہ وہ سر کر گیا|
  block
    block |وہم غلط کار نے دل خوش کیا|
    block |کس پہ نہ جانے وہ نظر کر گیا|
  block
    block |جا ہی بھڑا تجھ صف مژگاں سے یار|
    block |دل تو مرا زور جگر کر گیا|
  block
    block |رات ملا تھا مجھے تنہا رقیب|
    block |یار خدا کا ہی میں ڈر کر گیا|
  block
    block |فیض ترے وصف بنا گوش کا|
    block |اپنے سخن کو تو گہر کر گیا|
  block
    block |دیکھ لی ساقی کی بھی دریا دلی|
    block |لب نہ ہمارے کبھو تر کر گیا|
  block
    block |کیوں کے کراہوں نہ شب و روز میں|
    block |درد مرے پہلو میں گھر کر گیا|
  block
    block |نفع کو پہنچا یہ تجھے دے کے دل|
    block |جان کا اپنی میں ضرر کر گیا|
  block
    block |اور غزل اب کوئی سودا تو کہہ|
    block |یہ تو یوں ہی تھی میں نظر کر گیا|