
block |جو گل ہے یاں سو اس گل رخسار ساتھ ہے|
  block
    block |جو گل ہے یاں سو اس گل رخسار ساتھ ہے|
    block |کیا گل ہے وہ کہ جس کے یہ گل زار ساتھ ہے|
  block
    block |تو مست شب اندھیری اور اغیار ساتھ ہے|
    block |جو دل میں آوے کہہ یہ گنہ گار ساتھ ہے|
  block
    block |خاموش عندلیب چمن تجھ سے کیا ہے بحث|
    block |اپنا سخن تو مرغ گرفتار ساتھ ہے|
  block
    block |پیغام اس نگہ کا کہ جس میں ہے بوئے مہر|
    block |کیا جانے کس کے آخری دیدار ساتھ ہے|
  block
    block |عقدہ نہ یہ کھلا کہ مرے دل سا پہلوان|
    block |تجھ زلف کے بندھا ہوا اک تار ساتھ ہے|
  block
    block |کرتے تو ہو مرے مرض دل کا تم علاج|
    block |یارو جو دل یہی ہے تو آزار ساتھ ہے|
  block
    block |سوداؔ کے ہاتھ کیوں کے لگے وہ متاع حسن|
    block |لے نکلیں جس کو گھر سے تو بازار ساتھ ہے|