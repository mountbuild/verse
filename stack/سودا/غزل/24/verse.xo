
block |ناصح کو جیب سینے سے فرصت کبھو نہ ہو|
  block
    block |ناصح کو جیب سینے سے فرصت کبھو نہ ہو|
    block |دل یار سے پھٹے تو کسی سے رفو نہ ہو|
  block
    block |اس دل کو دے کے لوں دو جہاں یہ کبھو نہ ہو|
    block |سودا تو ہووے تب یہ کہ جب اس میں تو نہ ہو|
  block
    block |آئینۂ وجود عدم میں اگر ترا|
    block |وہ درمیاں نہ ہو تو کہیں ہم کو رو نہ ہو|
  block
    block |جھگڑا تو حسن و عشق کا چکتا ہے پل کے بیچ|
    block |گر محکمے میں قاضی کے تو روبرو نہ ہو|
  block
    block |قطرہ کی کھل گئی ہے گرہ ورنہ اے نسیم|
    block |شور دماغ مرغ چمن گل کی بو نہ ہو|
  block
    block |گزرے سو گزرے اہل زمیں اوپر اے فلک|
    block |آئندہ یاں تلک تو کوئی خوب رو نہ ہو|
  block
    block |دل لے کے تجھ سے برق کے شعلے کو دیجیے|
    block |پر ہے یہ ڈر کہ اس کی بھی ایسی ہی خو نہ ہو|
  block
    block |گل کی نہ تخم مرغ چمن کر سکے تلاش|
    block |ہم خام فطرتوں سے تری جستجو نہ ہو|
  block
    block |سوداؔ بدل کے قافیہ تو اس غزل کو کہہ|
    block |اے بے ادب تو درد سے بس دوبدو نہ ہو|