
block |آرام پھر کہاں ہے جو ہو دل میں جائے حرص|
  block
    block |آرام پھر کہاں ہے جو ہو دل میں جائے حرص|
    block |آسودہ زیر خاک نہیں آشنائے حرص|
  block
    block |ممکن نہیں ہے یہ کہ بھرے کاسۂ طمع|
    block |دن میں کروڑ گھر جو پھرا دے گدائے حرص|
  block
    block |انساں نہ ہوں ذلیل زمانے کے ہاتھ سے|
    block |ذلت کسی کو کوئی نہ دیوے سوائے حرص|
  block
    block |کر منہ کو ٹک بسوے قناعت یہ حرف مان|
    block |رہتی ہے لاکھ طرح کی آفت قفائے حرص|
  block
    block |ناداں تلاش طرۂ زر سے تو باز آ|
    block |جوں شمع یہ نہ ہو کہ ترا سر کٹائے حرص|
  block
    block |اپنے سوا کسی کو نہ پایا حریف حیف|
    block |کی قطع روزگار نے ہم پر قبائے حرص|
  block
    block |سوداؔ بسر ہو خوبی سے اوقات ہر طرح|
    block |پر درمیاں نہ ہووے بشرطیکہ پائے حرص|