
block |دل دار اس کو خواہ دل آزار کچھ کہو|
  block
    block |دل دار اس کو خواہ دل آزار کچھ کہو|
    block |سنتا نہیں کسو کی مرا یار کچھ کہو|
  block
    block |غمزہ ادا نگاہ تبسم ہے دل کا مول|
    block |تم بھی اگر ہو اس کے خریدار کچھ کہو|
  block
    block |شیریں نے کوہ کن سے منگائی تھی جوئے شیر|
    block |گر امتحاں ہے اس سے بھی دشوار کچھ کہو|
  block
    block |ہر آن آ مجھی کو ستاتے ہو ناصحو|
    block |سمجھا کے تم اسے بھی تو یک بار کچھ کہو|
  block
    block |اے ساکنان کنج قفس صبح کو صبا|
    block |سنتے ہیں جائے گی سوئے گلزار کچھ کہو|
  block
    block |عالم کی گفتگو سے تو آتی ہے بوئے خوں|
    block |بندہ ہے اک نگہ کا گنہ گار کچھ کہو|
  block
    block |سوداؔ موافقت کا سبب جانتا ہے یار|
    block |سمجھے مخالف اس کو کچھ اغیار کچھ کہو|