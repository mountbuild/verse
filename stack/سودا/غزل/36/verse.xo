
block |دامن صبا نہ چھو سکے جس شہ سوار کا|
  block
    block |دامن صبا نہ چھو سکے جس شہ سوار کا|
    block |پہنچے کب اس کو ہاتھ ہمارے غبار کا|
  block
    block |موج نسیم آج ہے آلودہ گرد سے|
    block |دل خاک ہو گیا ہے کسی بے قرار کا|
  block
    block |خون جگر شراب و ترشح ہے چشم تر|
    block |ساغر مرا گرو نہیں ابر بہار کا|
  block
    block |چشم کرم سے عاشق وحشی اسیر ہو|
    block |الفت ہے دام آہوئے دل کے شکار کا|
  block
    block |سونپا تھا کیا جنوں نے گریبان کو مرے|
    block |لیتا ہے اب حساب جو یہ تار تار کا|
  block
    block |سوداؔ شراب عشق نہ کہتے تھے ہم، نہ پی|
    block |پایا مزا نہ تو نے اب اس کے خمار کا|