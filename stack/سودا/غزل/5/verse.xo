
block |عاشق کی بھی کٹتی ہیں کیا خوب طرح راتیں|
  block
    block |عاشق کی بھی کٹتی ہیں کیا خوب طرح راتیں|
    block |دو چار گھڑی رونا دو چار گھڑی باتیں|
  block
    block |قرباں ہوں مجھے جس دم یاد آتی ہیں وہ باتیں|
    block |کیا دن وہ مبارک تھے کیا خوب تھیں وہ راتیں|
  block
    block |اوروں سے چھٹے دل بر دل دار ہووے میرا|
    block |برحق ہیں اگر پیرو کچھ تم میں کراماتیں|
  block
    block |کل لڑ گئیں کوچے میں آنکھوں سے مری آنکھیاں|
    block |کچھ زور ہی آپس میں دو دو ہوئیں سمگھاتیں|
  block
    block |کشمیر سی جاگہ میں نا شکر نہ رہ زاہد|
    block |جنت میں تو اے گیدی مارے ہے یہ کیوں لاتیں|
  block
    block |اس عشق کے کوچے میں زاہد تو سنبھل چلنا|
    block |کچھ پیش نہ جاویں گی یاں تیری مناجاتیں|
  block
    block |اس روز میاں مل کر نظروں کو چراتے تھے|
    block |تجھ یاد میں ہی ساجن کرتے ہیں مداراتیں|
  block
    block |سوداؔ کو اگر پوچھو احوال ہے یہ اس کا|
    block |دو چار گھڑی رونا دو چار گھڑی باتیں|