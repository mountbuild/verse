
block |گر تجھ میں ہے وفا تو جفاکار کون ہے|
  block
    block |گر تجھ میں ہے وفا تو جفاکار کون ہے|
    block |دل دار تو ہوا تو دل آزار کون ہے|
  block
    block |نالاں ہوں مدتوں سے ترے سایہ کے تلے|
    block |پوچھا نہ یہ کبھو پس دیوار کون ہے|
  block
    block |ہر شب شراب خوار ہر اک دن سیاہ ہے|
    block |آشفتہ زلف و لٹپٹی دستار کون ہے|
  block
    block |ہر آن دیکھتا ہوں میں اپنے صنم کو شیخ|
    block |تیرے خدا کا طالب دیدار کون ہے|
  block
    block |سوداؔ کو جرم عشق سے کرتے ہیں آج قتل|
    block |پہچانتا ہے تو یہ گنہ گار کون ہے|