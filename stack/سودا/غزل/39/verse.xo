
block |باطل ہے ہم سے دعویٰ شاعر کو ہم سری کا|
  block
    block |باطل ہے ہم سے دعویٰ شاعر کو ہم سری کا|
    block |دیوان ہے ہمارا کیسہ جواہری کا|
  block
    block |چہرہ ترا سا کب ہے سلطان خاوری کا|
    block |چیرہ ہزار باندھے سر پر جو وہ زری کا|
  block
    block |منہ پر یہ گوشوارہ موتی کا جلوہ گر ہے|
    block |جیسے قران باہم ہو ماہ و مشتری کا|
  block
    block |آئینہ خانے میں وہ جس وقت آن بیٹھے|
    block |پھر جس طرف کو دیکھو جلوہ ہے واں پری کا|
  block
    block |جز شوق دل نہ پہنچوں ہرگز بہ کوئے جاناں|
    block |اے خضر کب ہوں تیری محتاج رہبری کا|
  block
    block |جو دیکھتا ہے تجھ کو ہنستا ہے قہقہے مار|
    block |اے شیخ تیرا چہرہ مبدا ہے مسخری کا|
  block
    block |طالب ہیں سیم و زر کے خوبان ہند سوداؔ|
    block |احوال کون سمجھے عاشق کی بے زری کا|