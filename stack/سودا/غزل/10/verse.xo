
block |اپنے کا ہے گناہ بیگانے نے کیا کیا|
  block
    block |اپنے کا ہے گناہ بیگانے نے کیا کیا|
    block |اس دل کو کیا کہوں کہ دوانے نے کیا کیا|
  block
    block |یاں تک ستانا مج کو کہ رو رو کہے تو ہائے|
    block |یارو نہ تم سنا کہ فلانے نے کیا کیا|
  block
    block |پردہ تو راز عشق سے اے یار اٹھ چکا|
    block |بے سود ہم سے منہ کے چھپانے نے کیا کیا|
  block
    block |آنکھوں کی رہبری نے کہوں کیا کہ دل کے ساتھ|
    block |کوچے کی اس کے راہ بتانے نے کیا کیا|
  block
    block |کام آئی کوہ کن کی مشقت نہ عشق میں|
    block |پتھر سے جوئے شیر کے لانے نے کیا کیا|
  block
    block |ٹک در تک اپنے آ مرے ناصح کا حال دیکھ|
    block |میں تو دوانا تھا پہ سیانے نے کیا کیا|
  block
    block |چاہوں میں کس طرح یہ زمانے کی دوستی|
    block |اوروں سے دوست ہو کے زمانے نے کیا کیا|
  block
    block |کہتا تھا میں گلے کا ترے ہو پڑوں گا ہار|
    block |دیکھا نہ گل کو سر پہ چڑھانے نے کیا کیا|
  block
    block |سوداؔ ہے بے طرح کا نشہ جام عشق میں|
    block |دیکھا کہ اس کو منہ کے لگانے نے کیا کیا|