
block |گدا دست اہل کرم دیکھتے ہیں|
  block
    block |گدا دست اہل کرم دیکھتے ہیں|
    block |ہم اپنا ہی دم اور قدم دیکھتے ہیں|
  block
    block |نہ دیکھا جو کچھ جام میں جم نے اپنے|
    block |سو یک قطرۂ مے میں ہم دیکھتے ہیں|
  block
    block |یہ رنجش میں ہم کو ہے بے اختیاری|
    block |تجھے تیری کھا کر قسم دیکھتے ہیں|
  block
    block |غرض کفر سے کچھ نہ دیں سے ہے مطلب|
    block |تماشائے دیر و حرم دیکھتے ہیں|
  block
    block |حباب لب جو ہیں اے باغباں ہم|
    block |چمن کو ترے کوئی دم دیکھتے ہیں|
  block
    block |نوشتے کو میرے مٹاتے ہیں رو رو|
    block |ملائک جو لوح و قلم دیکھتے ہیں|
  block
    block |مٹا جائے ہے حرف حرف آنسوؤں سے|
    block |جو نامہ اسے کر رقم دیکھتے ہیں|
  block
    block |اکڑ سے نہیں کام سنبل کی ہم کو|
    block |کسی زلف کا پیچ و خم دیکھتے ہیں|
  block
    block |خدا دشمنوں کو نہ وہ کچھ دکھائے|
    block |جو کچھ دوست سے اپنے ہم دیکھتے ہیں|
  block
    block |ستم سے کیا تو نے ہم کو جو خوگر|
    block |کرم سے ترے ہم ستم دیکھتے ہیں|
  block
    block |مگر تجھ سے رنجیدہ خاطر ہے سوداؔ|
    block |اسے تیرے کوچے میں کم دیکھتے ہیں|