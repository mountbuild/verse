block |૮ અટ્ઠકનિપાતો|
  block |૧ સીસૂપચાલાથેરીગાથા|
    count |૧૯૬|
      block |ભિક્ખુની સીલસમ્પન્ના ઇન્દ્રિયેસુ સુસંવુતા|
      block |અધિગચ્છે પદં સન્તં અસેચનકમોજવં|
    count |૧૯૭|
      block |તાવતિંસા ચ યામા ચ તુસિતા ચાપિ દેવતા|
      block |નિમ્માનરતિનો દેવા યે દેવા વસવત્તિનો|
      block |તત્થ ચિત્તં પણીધેહિ યત્થ તે વુસિતં પુરે|
    count |૧૯૮|
      block |તાવતિંસા ચ યામા ચ તુસિતા ચાપિ દેવતા|
      block |નિમ્માનરતિનો દેવા યે દેવા વસવત્તિનો|
    count |૧૯૯|
      block |કાલં કાલં ભવાભવં સક્કાયસ્મિં પુરક્ખતા|
      block |અવીતિવત્તા સક્કાયં જાતિમરણસારિનો|
    count |૨૦૦|
      block |સબ્બો આદીપિતો લોકો સબ્બો લોકો પદીપિતો|
      block |સબ્બો પજ્જલિતો લોકો સબ્બો લોકો પકમ્પિતો|
    count |૨૦૧|
      block |અકમ્પિયં અતુલિયં અપુથુજ્જનસેવિતં|
      block |બુદ્ધો ધમ્મમદેસેસિ તત્થ મે નિરતો મનો|
    count |૨૦૨|
      block |તસ્સાહં વચનં સુત્વા વિહરિં સાસને રતા|
      block |તિસ્સો વિજ્જા અનુપ્પત્તા કતં બુદ્ધસ્સ સાસનં|
    count |૨૦૩|
      block |સબ્બત્થ વિહતા નન્દી તમોખન્ધો પદાલિતો|
      block |એવં જાનાહિ પાપિમ નિહતો ત્વમસિ અન્તક|
    stand |… સીસૂપચાલા થેરી…|
    stand |અટ્ઠકનિપાતો નિટ્ઠિતો|
