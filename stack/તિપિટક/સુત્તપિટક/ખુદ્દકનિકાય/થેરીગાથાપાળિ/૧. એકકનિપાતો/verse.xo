block |૧ એકકનિપાતો|
  stand |નમો તસ્સ ભગવતો અરહતો સમ્માસમ્બુદ્ધસ્સખુદ્દકનિકાયે|
  block |૧ અઞ્ઞતરાથેરીગાથા|
    count |૧|
      block |સુખં સુપાહિ થેરિકે કત્વા ચોળેન પારુતા|
      block |ઉપસન્તો હિ તે રાગો સુક્ખડાકં વ કુમ્ભિયન્તિ|
    block |ઇત્થં સુદં અઞ્ઞતરા થેરી અપઞ્ઞાતા ભિક્ખુની ગાથં અભાસિત્થાતિ|
  block |૨ મુત્તાથેરીગાથા|
    count |૨|
      block |મુત્તે મુચ્ચસ્સુ યોગેહિ ચન્દો રાહુગ્ગહા ઇવ|
      block |વિપ્પમુત્તેન ચિત્તેન અનણા ભુઞ્જ પિણ્ડકન્તિ|
    block |ઇત્થં સુદં ભગવા મુત્તં સિક્ખમાનં ઇમાય ગાથાય અભિણ્હં ઓવદતીતિ|
  block |૩ પુણ્ણાથેરીગાથા|
    count |૩|
      block |પુણ્ણે પૂરસ્સુ ધમ્મેહિ ચન્દો પન્નરસેરિવ|
      block |પરિપુણ્ણાય પઞ્ઞાય તમોખન્ધં પદાલયાતિ|
    block |ઇત્થં સુદં પુણ્ણા થેરી ગાથં અભાસિત્થાતિ|
  block |૪ તિસ્સાથેરીગાથા|
    count |૪|
      block |તિસ્સે સિક્ખસ્સુ સિક્ખાય મા તં યોગા ઉપચ્ચગું|
      block |સબ્બયોગવિસંયુત્તા ચર લોકે અનાસવાતિ|
    stand |… તિસ્સા થેરી…|
  block |૫ અઞ્ઞતરાતિસ્સાથેરીગાથા|
    count |૫|
      block |તિસ્સે યુઞ્જસ્સુ ધમ્મેહિ ખણો તં મા ઉપચ્ચગા|
      block |ખણાતીતા હિ સોચન્તિ નિરયમ્હિ સમપ્પિતાતિ|
    stand |… અઞ્ઞતરા તિસ્સા થેરી…|
  block |૬ ધીરાથેરીગાથા|
    count |૬|
      block |ધીરે નિરોધં ફુસેહિ સઞ્ઞાવૂપસમં સુખં|
      block |આરાધયાહિ નિબ્બાનં યોગક્ખેમમનુત્તરન્તિ|
    stand |… ધીરા થેરી…|
  block |૭ વીરાથેરીગાથા|
    count |૭|
      block |વીરા વીરેહિ ધમ્મેહિ ભિક્ખુની ભાવિતિન્દ્રિયા|
      block |ધારેહિ અન્તિમં દેહં જેત્વા મારં સવાહિનિન્તિ|
    stand |… વીરા થેરી…|
  block |૮ મિત્તાથેરીગાથા|
    count |૮|
      block |સદ્ધાય પબ્બજિત્વાન મિત્તે મિત્તરતા ભવ|
      block |ભાવેહિ કુસલે ધમ્મે યોગક્ખેમસ્સ પત્તિયાતિ|
    stand |… મિત્તા થેરી…|
  block |૯ ભદ્રાથેરીગાથા|
    count |૯|
      block |સદ્ધાય પબ્બજિત્વાન ભદ્રે ભદ્રરતા ભવ|
      block |ભાવેહિ કુસલે ધમ્મે યોગક્ખેમમનુત્તરન્તિ|
    stand |… ભદ્રા થેરી…|
  block |૧૦ ઉપસમાથેરીગાથા|
    count |૧૦|
      block |ઉપસમે તરે ઓઘં મચ્ચુધેય્યં સુદુત્તરં|
      block |ધારેહિ અન્તિમં દેહં જેત્વા મારં સવાહનન્તિ|
    stand |… ઉપસમા થેરી…|
  block |૧૧ મુત્તાથેરીગાથા|
    count |૧૧|
      block |સુમુત્તા સાધુમુત્તામ્હિ તીહિ ખુજ્જેહિ મુત્તિયા|
      block |ઉદુક્ખલેન મુસલેન પતિના ખુજ્જકેન ચ|
      block |મુત્તામ્હિ જાતિમરણા ભવનેત્તિ સમૂહતાતિ|
    stand |… મુત્તા થેરી…|
  block |૧૨ ધમ્મદિન્નાથેરીગાથા|
    count |૧૨|
      block |છન્દજાતા અવસાયી મનસા ચ ફુટા સિયા|
      block |કામેસુ અપ્પટિબદ્ધચિત્તા ઉદ્ધંસોતાતિ વુચ્ચતીતિ|
    stand |… ધમ્મદિન્ના થેરી…|
  block |૧૩ વિસાખાથેરીગાથા|
    count |૧૩|
      block |કરોથ બુદ્ધસાસનં યં કત્વા નાનુતપ્પતિ|
      block |ખિપ્પં પાદાનિ ધોવિત્વા એકમન્તે નિસીદથાતિ|
    stand |… વિસાખા થેરી…|
  block |૧૪ સુમનાથેરીગાથા|
    count |૧૪|
      block |ધાતુયો દુક્ખતો દિસ્વા મા જાતિં પુનરાગમિ|
      block |ભવે છન્દં વિરાજેત્વા ઉપસન્તા ચરિસ્સસીતિ|
    stand |… સુમના થેરી…|
  block |૧૫ ઉત્તરાથેરીગાથા|
    count |૧૫|
      block |કાયેન સંવુતા આસિં વાચાય ઉદ ચેતસા|
      block |સમૂલં તણ્હમબ્બુય્હ સીતિભૂતામ્હિ નિબ્બુતાતિ|
    stand |… ઉત્તરા થેરી…|
  block |૧૬ વુડ્ઢપબ્બજિતસુમનાથેરીગાથા|
    count |૧૬|
      block |સુખં ત્વં વુડ્ઢિકે સેહિ કત્વા ચોળેન પારૂતા|
      block |ઉપસન્તો હિ તે રાગો સીતિભૂતાસિ નિબ્બુતાતિ|
    stand |… સુમના વુડ્ઢપબ્બજિતા થેરી…|
  block |૧૭ ધમ્માથેરીગાથા|
    count |૧૭|
      block |પિણ્ડપાતં ચરિત્વાન દણ્ડમોલુબ્ભ દુબ્બલા|
      block |વેધમાનેહિ ગત્તેહિ તત્થેવ નિપતિં છમા|
      block |દિસ્વા આદીનવં કાયે અથ ચિત્તં વિમુચ્ચિ મેતિ|
    stand |… ધમ્મા થેરી…|
  block |૧૮ સઙ્ઘાથેરીગાથા|
    count |૧૮|
      block |હિત્વા ઘરે પબ્બજિત્વા હિત્વા પુત્તં પસું પિયં|
      block |હિત્વા રાગઞ્ચ દોસઞ્ચ અવિજ્જઞ્ચ વિરાજિય|
      block |સમૂલં તણ્હમબ્બુય્હ ઉપસન્તામ્હિ નિબ્બુતાતિ|
    stand |… સઙ્ઘા થેરી…|
    stand |એકકનિપાતો નિટ્ઠિતો|
