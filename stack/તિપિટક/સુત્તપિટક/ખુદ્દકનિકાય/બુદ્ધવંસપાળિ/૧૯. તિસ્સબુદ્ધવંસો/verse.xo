block |૧૯ તિસ્સબુદ્ધવંસો|
  count |૧|
    block |સિદ્ધત્થસ્સ અપરેન અસમો અપ્પટિપુગ્ગલો|
    block |અનન્તતેજો અમિતયસો તિસ્સો લોકગ્ગનાયકો|
  count |૨|
    block |તમન્ધકારં વિધમિત્વા ઓભાસેત્વા સદેવકં|
    block |અનુકમ્પકો મહાવીરો લોકે ઉપ્પજ્જિ ચક્ખુમા|
  count |૩|
    block |તસ્સાપિ અતુલા ઇદ્ધિ અતુલં સીલં સમાધિ ચ|
    block |સબ્બત્થ પારમિં ગન્ત્વા ધમ્મચક્કં પવત્તયિ|
  count |૪|
    block |સો બુદ્ધો દસસહસ્સિમ્હિ વિઞ્ઞાપેસિ ગિરં સુચિં|
    block |કોટિસતાનિ અભિસમિંસુ પઠમે ધમ્મદેસને|
  count |૫|
    block |દુતિયો નવુતિકોટીનં તતિયો સટ્ઠિકોટિયો|
    block |બન્ધનાતો પમોચેસિ સત્તે નરમરૂ તદા|
  count |૬|
    block |સન્નિપાતા તયો આસું તિસ્સે લોકગ્ગનાયકે|
    block |ખીણાસવાનં વિમલાનં સન્તચિત્તાન તાદિનં|
  count |૭|
    block |ખીણાસવસતસહસ્સાનં પઠમો આસિ સમાગમો|
    block |નવુતિસતસહસ્સાનં દુતિયો આસિ સમાગમો|
  count |૮|
    block |અસીતિસતસહસ્સાનં તતિયો આસિ સમાગમો|
    block |ખીણાસવાનં વિમલાનં પુપ્ફિતાનં વિમુત્તિયા|
  count |૯|
    block |અહં તેન સમયેન સુજાતો નામ ખત્તિયો|
    block |મહાભોગં છડ્ડયિત્વા પબ્બજિં ઇસિપબ્બજં|
  count |૧૦|
    block |મયિ પબ્બજિતે સન્તે ઉપ્પજ્જિ લોકનાયકો|
    block |બુદ્ધોતિ સદ્દં સુત્વાન પીતિ મે ઉપપજ્જથ|
  count |૧૧|
    block |દિબ્બં મન્દારવં પુપ્ફં પદુમં પારિછત્તકં|
    block |ઉભો હત્થેહિ પગ્ગય્હ ધુનમાનો ઉપાગમિં|
  count |૧૨|
    block |ચતુવણ્ણપરિવુતં તિસ્સં લોકગ્ગનાયકં|
    block |તમહં પુપ્ફં ગહેત્વા મત્થકે ધારયિં જિનં|
  count |૧૩|
    block |સોપિ મં બુદ્ધો બ્યાકાસિ જનમજ્ઝે નિસીદિય|
    block |દ્વેનવુતે ઇતો કપ્પે અયં બુદ્ધો ભવિસ્સતિ|
  count |૧૪|
    block |પધાનં પદહિત્વાન…પે॰… હેસ્સામ સમ્મુખા ઇમં|
  count |૧૫|
    block |તસ્સાપિ વચનં સુત્વા ભિય્યો ચિત્તં પસાદયિં|
    block |ઉત્તરિં વતમધિટ્ઠાસિં દસપારમિપૂરિયા|
  count |૧૬|
    block |ખેમકં નામ નગરં જનસન્ધો નામ ખત્તિયો|
    block |પદુમા નામ જનિકા તિસ્સસ્સ ચ મહેસિનો|
  count |૧૭|
    block |સત્તવસ્સસહસ્સાનિ અગારં અજ્ઝ સો વસિ|
    block |ગુહાસેલ નારિસય નિસભા તયો પાસાદમુત્તમા|
  count |૧૮|
    block |સમતિંસસહસ્સાનિ નારિયો સમલઙ્કતા|
    block |સુભદ્દાનામિકા નારી આનન્દો નામ અત્રજો|
  count |૧૯|
    block |નિમિત્તે ચતુરો દિસ્વા અસ્સયાનેન નિક્ખમિ|
    block |અનૂનઅટ્ઠમાસાનિ પધાનં પદહી જિનો|
  count |૨૦|
    block |બ્રહ્મુના યાચિતો સન્તો તિસ્સો લોકગ્ગનાયકો|
    block |વત્તિ ચક્કં મહાવીરો યસવતિયમુત્તમે|
  count |૨૧|
    block |બ્રહ્મદેવો ઉદયો ચ અહેસું અગ્ગસાવકા|
    block |સમઙ્ગો નામુપટ્ઠાકો તિસ્સસ્સ ચ મહેસિનો|
  count |૨૨|
    block |ફુસ્સા ચેવ સુદત્તા ચ અહેસું અગ્ગસાવિકા|
    block |બોધિ તસ્સ ભગવતો અસનોતિ પવુચ્ચતિ|
  count |૨૩|
    block |સમ્બલો ચ સિરિમા ચેવ અહેસું અગ્ગુપટ્ઠકા|
    block |કિસાગોતમી ઉપસેના અહેસું અગ્ગુપટ્ઠિકા|
  count |૨૪|
    block |સો બુદ્ધો સટ્ઠિરતનો અહુ ઉચ્ચત્તને જિનો|
    block |અનૂપમો અસદિસો હિમવા વિય દિસ્સતિ|
  count |૨૫|
    block |તસ્સાપિ અતુલતેજસ્સ આયુ આસિ અનુત્તરો|
    block |વસ્સસતસહસ્સાનિ લોકે અટ્ઠાસિ ચક્ખુમા|
  count |૨૬|
    block |ઉત્તમં પવરં સેટ્ઠં અનુભોત્વા મહાયસં|
    block |જલિત્વા અગ્ગિક્ખન્ધોવ નિબ્બુતો સો સસાવકો|
  count |૨૭|
    block |વલાહકોવ અનિલેન સૂરિયેન વિય ઉસ્સવો|
    block |અન્ધકારોવ પદીપેન નિબ્બુતો સો સસાવકો|
  count |૨૮|
    block |તિસ્સો જિનવરો બુદ્ધો નન્દારામમ્હિ નિબ્બુતો|
    block |તત્થેવસ્સ જિનથૂપો તીણિયોજનમુગ્ગતોતિ|
  stand |તિસ્સસ્સ ભગવતો વંસો સત્તરસમો|
