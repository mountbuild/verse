block |૭ રેવતબુદ્ધવંસો|
  count |૧|
    block |સુમનસ્સ અપરેન રેવતો નામ નાયકો|
    block |અનૂપમો અસદિસો અતુલો ઉત્તમો જિનો|
  count |૨|
    block |સોપિ ધમ્મં પકાસેસિ બ્રહ્મુના અભિયાચિતો|
    block |ખન્ધધાતુવવત્થાનં અપ્પવત્તં ભવાભવે|
  count |૩|
    block |તસ્સાભિસમયા તીણિ અહેસું ધમ્મદેસને|
    block |ગણનાય ન વત્તબ્બો પઠમાભિસમયો અહુ|
  count |૪|
    block |યદા અરિન્દમં રાજં વિનેસિ રેવતો મુનિ|
    block |તદા કોટિસહસ્સાનં દુતિયાભિસમયો અહુ|
  count |૫|
    block |સત્તાહં પટિસલ્લાના વુટ્ઠહિત્વા નરાસભો|
    block |કોટિસતં નરમરૂનં વિનેસિ ઉત્તમે ફલે|
  count |૬|
    block |સન્નિપાતા તયો આસું રેવતસ્સ મહેસિનો|
    block |ખીણાસવાનં વિમલાનં સુવિમુત્તાન તાદિનં|
  count |૭|
    block |અતિક્કન્તા ગણનપથં પઠમં યે સમાગતા|
    block |કોટિસતસહસ્સાનં દુતિયો આસિ સમાગમો|
  count |૮|
    block |યોપિ પઞ્ઞાય અસમો તસ્સ ચક્કાનુવત્તકો|
    block |સો તદા બ્યાધિતો આસિ પત્તો જીવિતસંસયં|
  count |૯|
    block |તસ્સ ગિલાનપુચ્છાય યે તદા ઉપગતા મુની|
    block |કોટિસહસ્સા અરહન્તો તતિયો આસિ સમાગમો|
  count |૧૦|
    block |અહં તેન સમયેન અતિદેવો નામ બ્રાહ્મણો|
    block |ઉપગન્ત્વા રેવતં બુદ્ધં સરણં તસ્સ ગઞ્છહં|
  count |૧૧|
    block |તસ્સ સીલં સમાધિઞ્ચ પઞ્ઞાગુણમનુત્તમં|
    block |થોમયિત્વા યથાથામં ઉત્તરીયમદાસહં|
  count |૧૨|
    block |સોપિ મં બુદ્ધો બ્યાકાસિ રેવતો લોકનાયકો|
    block |અપરિમેય્યિતો કપ્પે અયં બુદ્ધો ભવિસ્સતિ|
  count |૧૩|
    block |પધાનં પદહિત્વાન…પે॰… હેસ્સામ સમ્મુખા ઇમં|
  count |૧૪|
    block |તસ્સાપિ વચનં સુત્વા ભિય્યો ચિત્તં પસાદયિં|
    block |ઉત્તરિં વતમધિટ્ઠાસિં દસપારમિપૂરિયા|
  count |૧૫|
    block |તદાપિ તં બુદ્ધધમ્મં સરિત્વા અનુબ્રૂહયિં|
    block |આહરિસ્સામિ તં ધમ્મં યં મય્હં અભિપત્થિતં|
  count |૧૬|
    block |નગરં સુધઞ્ઞવતી નામ વિપુલો નામ ખત્તિયો|
    block |વિપુલા નામ જનિકા રેવતસ્સ મહેસિનો|
  count |૧૭|
    block |છ ચ વસ્સસહસ્સાનિ અગારં અજ્ઝ સો વસિ|
    block |સુદસ્સનો રતનગ્ઘિ આવેળો ચ વિભૂસિતો|
    block |પુઞ્ઞકમ્માભિનિબ્બત્તા તયો પાસાદમુત્તમા|
  count |૧૮|
    block |તેત્તિંસ ચ સહસ્સાનિ નારિયો સમલઙ્કતા|
    block |સુદસ્સના નામ નારી વરુણો નામ અત્રજો|
  count |૧૯|
    block |નિમિત્તે ચતુરો દિસ્વા રથયાનેન નિક્ખમિ|
    block |અનૂનસત્તમાસાનિ પધાનં પદહી જિનો|
  count |૨૦|
    block |બ્રહ્મુના યાચિતો સન્તો રેવતો લોકનાયકો|
    block |વત્તિ ચક્કં મહાવીરો વરુણારામે સિરીઘરે|
  count |૨૧|
    block |વરુણો બ્રહ્મદેવો ચ અહેસું અગ્ગસાવકા|
    block |સમ્ભવો નામુપટ્ઠાકો રેવતસ્સ મહેસિનો|
  count |૨૨|
    block |ભદ્દા ચેવ સુભદ્દા ચ અહેસું અગ્ગસાવિકા|
    block |સોપિ બુદ્ધો અસમસમો નાગમૂલે અબુજ્ઝથ|
  count |૨૩|
    block |પદુમો કુઞ્જરો ચેવ અહેસું અગ્ગુપટ્ઠિકા|
    block |સિરીમા ચેવ યસવતી અહેસું અગ્ગુપટ્ઠિકા|
  count |૨૪|
    block |ઉચ્ચત્તનેન સો બુદ્ધો અસીતિહત્થમુગ્ગતો|
    block |ઓભાસેતિ દિસા સબ્બા ઇન્દકેતુવ ઉગ્ગતો|
  count |૨૫|
    block |તસ્સ સરીરે નિબ્બત્તા પભામાલા અનુત્તરા|
    block |દિવા વા યદિ વા રત્તિં સમન્તા ફરતિ યોજનં|
  count |૨૬|
    block |સટ્ઠિવસ્સસહસ્સાનિ આયુ વિજ્જતિ તાવદે|
    block |તાવતા તિટ્ઠમાનો સો તારેસિ જનતં બહું|
  count |૨૭|
    block |દસ્સયિત્વા બુદ્ધબલં અમતં લોકે પકાસયં|
    block |નિબ્બાયિ અનુપાદાનો યથગ્ગુપાદાનસઙ્ખયા|
  count |૨૮|
    block |સો ચ કાયો રતનનિભો સો ચ ધમ્મો અસાદિસો|
    block |સબ્બં તમન્તરહિતં નનુ રિત્તા સબ્બસઙ્ખારા|
  count |૨૯|
    block |રેવતો યસધરો બુદ્ધો નિબ્બુતો સો મહાપુરે|
    block |ધાતુવિત્થારિકં આસિ તેસુ તેસુ પદેસતોતિ|
  stand |રેવતસ્સ ભગવતો વંસો પઞ્ચમો|
