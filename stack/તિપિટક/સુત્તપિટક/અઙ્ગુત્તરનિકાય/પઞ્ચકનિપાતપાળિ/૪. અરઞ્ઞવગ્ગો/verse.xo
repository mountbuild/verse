block |૧૯ ૪ અરઞ્ઞવગ્ગો|
  block |૧ આરઞ્ઞિકસુત્તં|
    count |૧૮૧|, |પઞ્ચિમે ભિક્ખવે આરઞ્ઞિકા કતમે પઞ્ચ મન્દત્તા મોમૂહત્તા આરઞ્ઞિકો હોતિ પાપિચ્છો ઇચ્છાપકતો આરઞ્ઞિકો હોતિ ઉમ્માદા ચિત્તક્ખેપા આરઞ્ઞિકો હોતિ વણ્ણિતં બુદ્ધેહિ બુદ્ધસાવકેહીતિ આરઞ્ઞિકો હોતિ અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય આરઞ્ઞિકો હોતિ ઇમે ખો ભિક્ખવે પઞ્ચ આરઞ્ઞિકા ઇમેસં ખો ભિક્ખવે પઞ્ચન્નં આરઞ્ઞિકાનં ય્વાયં આરઞ્ઞિકો અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય આરઞ્ઞિકો હોતિ અયં ઇમેસં પઞ્ચન્નં આરઞ્ઞિકાનં અગ્ગો ચ સેટ્ઠો ચ મોક્ખો ચ ઉત્તમો ચ પવરો ચ|
    block |સેય્યથાપિ ભિક્ખવે ગવા ખીરં ખીરમ્હા દધિ દધિમ્હા નવનીતં નવનીતમ્હા સપ્પિ સપ્પિમ્હા સપ્પિમણ્ડો સપ્પિમણ્ડો તત્થ અગ્ગમક્ખાયતિ એવમેવં ખો ભિક્ખવે ઇમેસં પઞ્ચન્નં આરઞ્ઞિકાનં ય્વાયં આરઞ્ઞિકો અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય આરઞ્ઞિકો હોતિ અયં ઇમેસં પઞ્ચન્નં આરઞ્ઞિકાનં અગ્ગો ચ સેટ્ઠો ચ મોક્ખો ચ ઉત્તમો ચ પવરો ચાતિ પઠમં|
  block |૨ ચીવરસુત્તં|
    count |૧૮૨|, |પઞ્ચિમે ભિક્ખવે પંસુકૂલિકા કતમે પઞ્ચ મન્દત્તા મોમૂહત્તા પંસુકૂલિકો હોતિ…પે॰… ઇદમત્થિતંયેવ નિસ્સાય પંસુકૂલિકો હોતિ ઇમે ખો ભિક્ખવે પઞ્ચ પંસુકૂલિકાતિ દુતિયં|
  block |૩ રુક્ખમૂલિકસુત્તં|
    count |૧૮૩|, |પઞ્ચિમે ભિક્ખવે રુક્ખમૂલિકા કતમે પઞ્ચ મન્દત્તા મોમૂહત્તા રુક્ખમૂલિકો હોતિ…પે॰… ઇદમત્થિતંયેવ નિસ્સાય રુક્ખમૂલિકો હોતિ ઇમે ખો ભિક્ખવે પઞ્ચ રુક્ખમૂલિકાતિ તતિયં|
  block |૪ સોસાનિકસુત્તં|
    count |૧૮૪|, |પઞ્ચિમે ભિક્ખવે સોસાનિકા કતમે પઞ્ચ મન્દત્તા મોમૂહત્તા સોસાનિકો હોતિ…પે॰… ઇદમત્થિતંયેવ નિસ્સાય સોસાનિકો હોતિ ઇમે ખો ભિક્ખવે પઞ્ચ સોસાનિકાતિ ચતુત્થં|
  block |૫ અબ્ભોકાસિકસુત્તં|
    count |૧૮૫|, |પઞ્ચિમે ભિક્ખવે અબ્ભોકાસિકા…પે॰… પઞ્ચમં|
  block |૬ નેસજ્જિકસુત્તં|
    count |૧૮૬|, |પઞ્ચિમે ભિક્ખવે નેસજ્જિકા…પે॰… છટ્ઠં|
  block |૭ યથાસન્થતિકસુત્તં|
    count |૧૮૭|, |પઞ્ચિમે ભિક્ખવે યથાસન્થતિકા…પે॰… સત્તમં|
  block |૮ એકાસનિકસુત્તં|
    count |૧૮૮|, |પઞ્ચિમે ભિક્ખવે એકાસનિકા…પે॰… અટ્ઠમં|
  block |૯ ખલુપચ્છાભત્તિકસુત્તં|
    count |૧૮૯|, |પઞ્ચિમે ભિક્ખવે ખલુપચ્છાભત્તિકા…પે॰… નવમં|
  block |૧૦ પત્તપિણ્ડિકસુત્તં|
    count |૧૯૦|, |પઞ્ચિમે ભિક્ખવે પત્તપિણ્ડિકા કતમે પઞ્ચ મન્દત્તા મોમૂહત્તા પત્તપિણ્ડિકો હોતિ પાપિચ્છો ઇચ્છાપકતો પત્તપિણ્ડિકો હોતિ ઉમ્માદા ચિત્તક્ખેપા પત્તપિણ્ડિકો હોતિ વણ્ણિતં બુદ્ધેહિ બુદ્ધસાવકેહીતિ પત્તપિણ્ડિકો હોતિ અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય પત્તપિણ્ડિકો હોતિ ઇમે ખો ભિક્ખવે પઞ્ચ પત્તપિણ્ડિકા ઇમેસં ખો ભિક્ખવે પઞ્ચન્નં પત્તપિણ્ડિકાનં ય્વાયં પત્તપિણ્ડિકો અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય પત્તપિણ્ડિકો હોતિ અયં ઇમેસં પઞ્ચન્નં પત્તપિણ્ડિકાનં અગ્ગો ચ સેટ્ઠો ચ મોક્ખો ચ ઉત્તમો ચ પવરો ચ|
    block |સેય્યથાપિ ભિક્ખવે ગવા ખીરં ખીરમ્હા દધિ દધિમ્હા નવનીતં નવનીતમ્હા સપ્પિ સપ્પિમ્હા સપ્પિમણ્ડો સપ્પિમણ્ડો તત્થ અગ્ગમક્ખાયતિ એવમેવં ખો ભિક્ખવે ઇમેસં પઞ્ચન્નં પત્તપિણ્ડિકાનં ય્વાયં પત્તપિણ્ડિકો અપ્પિચ્છતંયેવ નિસ્સાય સન્તુટ્ઠિંયેવ નિસ્સાય સલ્લેખંયેવ નિસ્સાય પવિવેકંયેવ નિસ્સાય ઇદમત્થિતંયેવ નિસ્સાય પત્તપિણ્ડિકો હોતિ અયં ઇમેસં પઞ્ચન્નં પત્તપિણ્ડિકાનં અગ્ગો ચ સેટ્ઠો ચ મોક્ખો ચ ઉત્તમો ચ પવરો ચાતિ દસમં|
    stand |અરઞ્ઞવગ્ગો ચતુત્થો|
    block |તસ્સુદ્દાનં|
    block
      block |અરઞ્ઞં ચીવરં રુક્ખ સુસાનં અબ્ભોકાસિકં|
      block |નેસજ્જં સન્થતં એકાસનિકં ખલુપચ્છાપિણ્ડિકેન ચાતિ|
