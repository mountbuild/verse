block |૪ જમ્બુખાદકસંયુત્તં|
  block |૧ નિબ્બાનપઞ્હાસુત્તં|
    count |૩૧૪|, |એકં સમયં આયસ્મા સારિપુત્તો મગધેસુ વિહરતિ નાલકગામકે અથ ખો જમ્બુખાદકો પરિબ્બાજકો યેનાયસ્મા સારિપુત્તો તેનુપસઙ્કમિ ઉપસઙ્કમિત્વા આયસ્મતા સારિપુત્તેન સદ્ધિં સમ્મોદિ સમ્મોદનીયં કથં સારણીયં વીતિસારેત્વા એકમન્તં નિસીદિ એકમન્તં નિસિન્નો ખો જમ્બુખાદકો પરિબ્બાજકો આયસ્મન્તં સારિપુત્તં એતદવોચ|
    block |નિબ્બાનં નિબ્બાનન્તિ આવુસો સારિપુત્ત વુચ્ચતિ કતમં નુ ખો આવુસો નિબ્બાનન્તિ યો ખો આવુસો રાગક્ખયો દોસક્ખયો મોહક્ખયો ઇદં વુચ્ચતિ નિબ્બાનન્તિ અત્થિ પનાવુસો મગ્ગો અત્થિ પટિપદા એતસ્સ નિબ્બાનસ્સ સચ્છિકિરિયાયાતિ અત્થિ ખો આવુસો મગ્ગો અત્થિ પટિપદા એતસ્સ નિબ્બાનસ્સ સચ્છિકિરિયાયાતિ કતમો પનાવુસો મગ્ગો કતમા પટિપદા એતસ્સ નિબ્બાનસ્સ સચ્છિકિરિયાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ નિબ્બાનસ્સ સચ્છિકિરિયાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ નિબ્બાનસ્સ સચ્છિકિરિયાયાતિ ભદ્દકો આવુસો મગ્ગો ભદ્દિકા પટિપદા એતસ્સ નિબ્બાનસ્સ સચ્છિકિરિયાય અલઞ્ચ પનાવુસો સારિપુત્ત અપ્પમાદાયાતિ પઠમં|
  block |૨ અરહત્તપઞ્હાસુત્તં|
    count |૩૧૫|, |અરહત્તં અરહત્તન્તિ આવુસો સારિપુત્ત વુચ્ચતિ કતમં નુ ખો આવુસો અરહત્તન્તિ યો ખો આવુસો રાગક્ખયો દોસક્ખયો મોહક્ખયો ઇદં વુચ્ચતિ અરહત્તન્તિ અત્થિ પનાવુસો મગ્ગો અત્થિ પટિપદા એતસ્સ અરહત્તસ્સ સચ્છિકિરિયાયાતિ અત્થિ ખો આવુસો મગ્ગો અત્થિ પટિપદા એતસ્સ અરહત્તસ્સ સચ્છિકિરિયાયાતિ કતમો પનાવુસો મગ્ગો કતમા પટિપદા એતસ્સ અરહત્તસ્સ સચ્છિકિરિયાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ અરહત્તસ્સ સચ્છિકિરિયાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ અરહત્તસ્સ સચ્છિકિરિયાયાતિ ભદ્દકો આવુસો મગ્ગો ભદ્દિકા પટિપદા એતસ્સ અરહત્તસ્સ સચ્છિકિરિયાય અલઞ્ચ પનાવુસો સારિપુત્ત અપ્પમાદાયાતિ દુતિયં|
  block |૩ ધમ્મવાદીપઞ્હાસુત્તં|
    count |૩૧૬|, |કે નુ ખો આવુસો સારિપુત્ત લોકે ધમ્મવાદિનો કે લોકે સુપ્પટિપન્ના કે લોકે સુગતાતિ યે ખો આવુસો રાગપ્પહાનાય ધમ્મં દેસેન્તિ દોસપ્પહાનાય ધમ્મં દેસેન્તિ મોહપ્પહાનાય ધમ્મં દેસેન્તિ તે લોકે ધમ્મવાદિનો યે ખો આવુસો રાગસ્સ પહાનાય પટિપન્ના દોસસ્સ પહાનાય પટિપન્ના મોહસ્સ પહાનાય પટિપન્ના તે લોકે સુપ્પટિપન્ના યેસં ખો આવુસો રાગો પહીનો ઉચ્છિન્નમૂલો તાલાવત્થુકતો અનભાવઙ્કતો આયતિં અનુપ્પાદધમ્મો દોસો પહીનો ઉચ્છિન્નમૂલો તાલાવત્થુકતો અનભાવઙ્કતો આયતિં અનુપ્પાદધમ્મો મોહો પહીનો ઉચ્છિન્નમૂલો તાલાવત્થુકતો અનભાવઙ્કતો આયતિં અનુપ્પાદધમ્મો તે લોકે સુગતાતિ|
    block |અત્થિ પનાવુસો મગ્ગો અત્થિ પટિપદા એતસ્સ રાગસ્સ દોસસ્સ મોહસ્સ પહાનાયાતિ અત્થિ ખો આવુસો મગ્ગો અત્થિ પટિપદા એતસ્સ રાગસ્સ દોસસ્સ મોહસ્સ પહાનાયાતિ કતમો પનાવુસો મગ્ગો કતમા પટિપદા એતસ્સ રાગસ્સ દોસસ્સ મોહસ્સ પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ રાગસ્સ દોસસ્સ મોહસ્સ પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ રાગસ્સ દોસસ્સ મોહસ્સ પહાનાયાતિ ભદ્દકો આવુસો મગ્ગો ભદ્દિકા પટિપદા એતસ્સ રાગસ્સ દોસસ્સ મોહસ્સ પહાનાય અલઞ્ચ પનાવુસો સારિપુત્ત અપ્પમાદાયાતિ તતિયં|
  block |૪ કિમત્થિયસુત્તં|
    count |૩૧૭|, |કિમત્થિયં આવુસો સારિપુત્ત સમણે ગોતમે બ્રહ્મચરિયં વુસ્સતીતિ દુક્ખસ્સ ખો આવુસો પરિઞ્ઞત્થં ભગવતિ બ્રહ્મચરિયં વુસ્સતીતિ અત્થિ પનાવુસો મગ્ગો અત્થિ પટિપદા એતસ્સ દુક્ખસ્સ પરિઞ્ઞાયાતિ અત્થિ ખો આવુસો મગ્ગો અત્થિ પટિપદા એતસ્સ દુક્ખસ્સ પરિઞ્ઞાયાતિ કતમો પનાવુસો મગ્ગો કતમા પટિપદા એતસ્સ દુક્ખસ્સ પરિઞ્ઞાયાતિ|
    block |અયમેવ ખો આવુસો અરિયો અટ્ઠઙ્ગિકો મગ્ગો એતસ્સ દુક્ખસ્સ પરિઞ્ઞાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ દુક્ખસ્સ પરિઞ્ઞાયાતિ ભદ્દકો આવુસો મગ્ગો ભદ્દિકા પટિપદા એતસ્સ દુક્ખસ્સ પરિઞ્ઞાય અલઞ્ચ પનાવુસો સારિપુત્ત અપ્પમાદાયાતિ ચતુત્થં|
  block |૫ અસ્સાસપ્પત્તસુત્તં|
    count |૩૧૮|, |અસ્સાસપ્પત્તો અસ્સાસપ્પત્તોતિ આવુસો સારિપુત્ત વુચ્ચતિ કિત્તાવતા નુ ખો આવુસો અસ્સાસપ્પત્તો હોતીતિ યતો ખો આવુસો ભિક્ખુ છન્નં ફસ્સાયતનાનં સમુદયઞ્ચ અત્થઙ્ગમઞ્ચ અસ્સાદઞ્ચ આદીનવઞ્ચ નિસ્સરણઞ્ચ યથાભૂતં પજાનાતિ એત્તાવતા ખો આવુસો અસ્સાસપ્પત્તો હોતીતિ અત્થિ પનાવુસો મગ્ગો અત્થિ પટિપદા એતસ્સ અસ્સાસસ્સ સચ્છિકિરિયાયાતિ અત્થિ ખો આવુસો મગ્ગો અત્થિ પટિપદા એતસ્સ અસ્સાસસ્સ સચ્છિકિરિયાયાતિ કતમો પનાવુસો મગ્ગો કતમા પટિપદા એતસ્સ અસ્સાસસ્સ સચ્છિકિરિયાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ અસ્સાસસ્સ સચ્છિકિરિયાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ અસ્સાસસ્સ સચ્છિકિરિયાયાતિ ભદ્દકો આવુસો મગ્ગો ભદ્દિકા પટિપદા એતસ્સ અસ્સાસસ્સ સચ્છિકિરિયાય અલઞ્ચ પનાવુસો સારિપુત્ત અપ્પમાદાયાતિ પઞ્ચમં|
  block |૬ પરમસ્સાસપ્પત્તસુત્તં|
    count |૩૧૯|, |પરમસ્સાસપ્પત્તો પરમસ્સાસપ્પત્તોતિ આવુસો સારિપુત્ત વુચ્ચતિ કિત્તાવતા નુ ખો આવુસો પરમસ્સાસપ્પત્તો હોતીતિ યતો ખો આવુસો ભિક્ખુ છન્નં ફસ્સાયતનાનં સમુદયઞ્ચ અત્થઙ્ગમઞ્ચ અસ્સાદઞ્ચ આદીનવઞ્ચ નિસ્સરણઞ્ચ યથાભૂતં વિદિત્વા અનુપાદાવિમુત્તો હોતિ એત્તાવતા ખો આવુસો પરમસ્સાસપ્પત્તો હોતીતિ અત્થિ પનાવુસો મગ્ગો અત્થિ પટિપદા એતસ્સ પરમસ્સાસસ્સ સચ્છિકિરિયાયાતિ અત્થિ ખો આવુસો મગ્ગો અત્થિ પટિપદા એતસ્સ પરમસ્સાસસ્સ સચ્છિકિરિયાયાતિ કતમો પન આવુસો મગ્ગો કતમા પટિપદા એતસ્સ પરમસ્સાસસ્સ સચ્છિકિરિયાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ પરમસ્સાસસ્સ સચ્છિકિરિયાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ પરમસ્સાસસ્સ સચ્છિકિરિયાયાતિ ભદ્દકો આવુસો મગ્ગો ભદ્દિકા પટિપદા એતસ્સ પરમસ્સાસસ્સ સચ્છિકિરિયાય અલઞ્ચ પનાવુસો સારિપુત્ત અપ્પમાદાયાતિ છટ્ઠં|
  block |૭ વેદનાપઞ્હાસુત્તં|
    count |૩૨૦|, |વેદના વેદનાતિ આવુસો સારિપુત્ત વુચ્ચતિ કતમા નુ ખો આવુસો વેદનાતિ તિસ્સો ઇમાવુસો વેદના કતમા તિસ્સો સુખા વેદના દુક્ખા વેદના અદુક્ખમસુખા વેદના ઇમા ખો આવુસો તિસ્સો વેદનાતિ અત્થિ પનાવુસો મગ્ગો અત્થિ પટિપદા એતાસં તિસ્સન્નં વેદનાનં પરિઞ્ઞાયાતિ અત્થિ ખો આવુસો મગ્ગો અત્થિ પટિપદા એતાસં તિસ્સન્નં વેદનાનં પરિઞ્ઞાયાતિ કતમો પનાવુસો મગ્ગો કતમા પટિપદા એતાસં તિસ્સન્નં વેદનાનં પરિઞ્ઞાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતાસં તિસ્સન્નં વેદનાનં પરિઞ્ઞાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતાસં તિસ્સન્નં વેદનાનં પરિઞ્ઞાયાતિ ભદ્દકો આવુસો મગ્ગો ભદ્દિકા પટિપદા એતાસં તિસ્સન્નં વેદનાનં પરિઞ્ઞાય અલઞ્ચ પનાવુસો સારિપુત્ત અપ્પમાદાયાતિ સત્તમં|
  block |૮ આસવપઞ્હાસુત્તં|
    count |૩૨૧|, |આસવો આસવોતિ આવુસો સારિપુત્ત વુચ્ચતિ કતમો નુ ખો આવુસો આસવોતિ તયો મે આવુસો આસવા કામાસવો ભવાસવો અવિજ્જાસવો ઇમે ખો આવુસો તયો આસવાતિ અત્થિ પનાવુસો મગ્ગો અત્થિ પટિપદા એતેસં આસવાનં પહાનાયાતિ અત્થિ ખો આવુસો મગ્ગો અત્થિ પટિપદા એતેસં આસવાનં પહાનાયાતિ કતમો પનાવુસો મગ્ગો કતમા પટિપદા એતેસં આસવાનં પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતેસં આસવાનં પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતેસં આસવાનં પહાનાયાતિ ભદ્દકો આવુસો મગ્ગો ભદ્દિકા પટિપદા એતેસં આસવાનં પહાનાય અલઞ્ચ પનાવુસો સારિપુત્ત અપ્પમાદાયાતિ અટ્ઠમં|
  block |૯ અવિજ્જાપઞ્હાસુત્તં|
    count |૩૨૨|, |અવિજ્જા અવિજ્જાતિ આવુસો સારિપુત્ત વુચ્ચતિ કતમા નુ ખો આવુસો અવિજ્જાતિ યં ખો આવુસો દુક્ખે અઞ્ઞાણં દુક્ખસમુદયે અઞ્ઞાણં દુક્ખનિરોધે અઞ્ઞાણં દુક્ખનિરોધગામિનિયા પટિપદાય અઞ્ઞાણં અયં વુચ્ચતાવુસો અવિજ્જાતિ અત્થિ પનાવુસો મગ્ગો અત્થિ પટિપદા એતિસ્સા અવિજ્જાય પહાનાયાતિ અત્થિ ખો આવુસો મગ્ગો અત્થિ પટિપદા એતિસ્સા અવિજ્જાય પહાનાયાતિ કતમો પનાવુસો મગ્ગો કતમા પટિપદા એતિસ્સા અવિજ્જાય પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતિસ્સા અવિજ્જાય પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતિસ્સા અવિજ્જાય પહાનાયાતિ ભદ્દકો આવુસો મગ્ગો ભદ્દિકા પટિપદા એતિસ્સા અવિજ્જાય પહાનાય અલઞ્ચ પનાવુસો સારિપુત્ત અપ્પમાદાયાતિ નવમં|
  block |૧૦ તણ્હાપઞ્હાસુત્તં|
    count |૩૨૩|, |તણ્હા તણ્હાતિ આવુસો સારિપુત્ત વુચ્ચતિ કતમા નુ ખો આવુસો તણ્હાતિ તિસ્સો ઇમા આવુસો તણ્હા કામતણ્હા ભવતણ્હા વિભવતણ્હા ઇમા ખો આવુસો તિસ્સો તણ્હાતિ અત્થિ પનાવુસો મગ્ગો અત્થિ પટિપદા એતાસં તણ્હાનં પહાનાયાતિ અત્થિ ખો આવુસો મગ્ગો અત્થિ પટિપદા એતાસં તણ્હાનં પહાનાયાતિ કતમો પનાવુસો મગ્ગો કતમા પટિપદા એતાસં તણ્હાનં પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતાસં તણ્હાનં પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતાસં તણ્હાનં પહાનાયાતિ ભદ્દકો આવુસો મગ્ગો ભદ્દિકા પટિપદા એતાસં તણ્હાનં પહાનાય અલઞ્ચ પનાવુસો સારિપુત્ત અપ્પમાદાયાતિ દસમં|
  block |૧૧ ઓઘપઞ્હાસુત્તં|
    count |૩૨૪|, |ઓઘો ઓઘોતિ આવુસો સારિપુત્ત વુચ્ચતિ કતમો નુ ખો આવુસો ઓઘોતિ ચત્તારોમે આવુસો ઓઘા કામોઘો ભવોઘો દિટ્ઠોઘો અવિજ્જોઘો ઇમે ખો આવુસો ચત્તારો ઓઘાતિ અત્થિ પનાવુસો મગ્ગો અત્થિ પટિપદા એતેસં ઓઘાનં પહાનાયાતિ અત્થિ ખો આવુસો મગ્ગો અત્થિ પટિપદા એતેસં ઓઘાનં પહાનાયાતિ કતમો પનાવુસો મગ્ગો કતમા પટિપદા એતેસં ઓઘાનં પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતેસં ઓઘાનં પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતેસં ઓઘાનં પહાનાયાતિ ભદ્દકો આવુસો મગ્ગો ભદ્દિકા પટિપદા એતેસં ઓઘાનં પહાનાય અલઞ્ચ પનાવુસો સારિપુત્ત અપ્પમાદાયાતિ એકાદસમં|
  block |૧૨ ઉપાદાનપઞ્હાસુત્તં|
    count |૩૨૫|, |ઉપાદાનં ઉપાદાનન્તિ આવુસો સારિપુત્ત વુચ્ચતિ કતમં નુ ખો આવુસો ઉપાદાનન્તિ ચત્તારિમાનિ આવુસો ઉપાદાનાનિ કામુપાદાનં દિટ્ઠુપાદાનં સીલબ્બતુપાદાનં અત્તવાદુપાદાનં ઇમાનિ ખો આવુસો ચત્તારિ ઉપાદાનાનીતિ અત્થિ પનાવુસો મગ્ગો અત્થિ પટિપદા એતેસં ઉપાદાનાનં પહાનાયાતિ અત્થિ ખો આવુસો મગ્ગો અત્થિ પટિપદા એતેસં ઉપાદાનાનં પહાનાયાતિ કતમો પનાવુસો મગ્ગો કતમા પટિપદા એતેસં ઉપાદાનાનં પહાનાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતેસં ઉપાદાનાનં પહાનાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતેસં ઉપાદાનાનં પહાનાયાતિ ભદ્દકો આવુસો મગ્ગો ભદ્દિકા પટિપદા એતેસં ઉપાદાનાનં પહાનાય અલઞ્ચ પનાવુસો સારિપુત્ત અપ્પમાદાયાતિ દ્વાદસમં|
  block |૧૩ ભવપઞ્હાસુત્તં|
    count |૩૨૬|, |ભવો ભવોતિ આવુસો સારિપુત્ત વુચ્ચતિ કતમો નુ ખો આવુસો ભવોતિ તયો મે આવુસો ભવા કામભવો રૂપભવો અરૂપભવો ઇમે ખો આવુસો તયો ભવાતિ અત્થિ પનાવુસો મગ્ગો અત્થિ પટિપદા એતેસં ભવાનં પરિઞ્ઞાયાતિ અત્થિ ખો આવુસો મગ્ગો અત્થિ પટિપદા એતેસં ભવાનં પરિઞ્ઞાયાતિ કતમો પનાવુસો મગ્ગો કતમા પટિપદા એતેસં ભવાનં પરિઞ્ઞાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતેસં ભવાનં પરિઞ્ઞાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતેસં ભવાનં પરિઞ્ઞાયાતિ ભદ્દકો આવુસો મગ્ગો ભદ્દિકા પટિપદા એતેસં ભવાનં પરિઞ્ઞાય અલઞ્ચ પનાવુસો સારિપુત્ત અપ્પમાદાયાતિ તેરસમં|
  block |૧૪ દુક્ખપઞ્હાસુત્તં|
    count |૩૨૭|, |દુક્ખં દુક્ખન્તિ આવુસો સારિપુત્ત વુચ્ચતિ કતમં નુ ખો આવુસો દુક્ખન્તિ તિસ્સો ઇમા આવુસો દુક્ખતા દુક્ખદુક્ખતા સઙ્ખારદુક્ખતા વિપરિણામદુક્ખતા ઇમા ખો આવુસો તિસ્સો દુક્ખતાતિ અત્થિ પનાવુસો મગ્ગો અત્થિ પટિપદા એતાસં દુક્ખતાનં પરિઞ્ઞાયાતિ અત્થિ ખો આવુસો મગ્ગો અત્થિ પટિપદા એતાસં દુક્ખતાનં પરિઞ્ઞાયાતિ કતમો પનાવુસો મગ્ગો કતમા પટિપદા એતાસં દુક્ખતાનં પરિઞ્ઞાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતાસં દુક્ખતાનં પરિઞ્ઞાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતાસં દુક્ખતાનં પરિઞ્ઞાયાતિ ભદ્દકો આવુસો મગ્ગો ભદ્દિકા પટિપદા એતાસં દુક્ખતાનં પરિઞ્ઞાય અલઞ્ચ પનાવુસો સારિપુત્ત અપ્પમાદાયાતિ ચુદ્દસમં|
  block |૧૫ સક્કાયપઞ્હાસુત્તં|
    count |૩૨૮|, |સક્કાયો સક્કાયોતિ આવુસો સારિપુત્ત વુચ્ચતિ કતમો નુ ખો આવુસો સક્કાયોતિ પઞ્ચિમે આવુસો ઉપાદાનક્ખન્ધા સક્કાયો વુત્તો ભગવતા સેય્યથિદં રૂપુપાદાનક્ખન્ધો વેદનુપાદાનક્ખન્ધો સઞ્ઞુપાદાનક્ખન્ધો સઙ્ખારુપાદાનક્ખન્ધો વિઞ્ઞાણુપાદાનક્ખન્ધો ઇમે ખો આવુસો પઞ્ચુપાદાનક્ખન્ધા સક્કાયો વુત્તો ભગવતાતિ અત્થિ પનાવુસો મગ્ગો અત્થિ પટિપદા એતસ્સ સક્કાયસ્સ પરિઞ્ઞાયાતિ અત્થિ ખો આવુસો મગ્ગો અત્થિ પટિપદા એતસ્સ સક્કાયસ્સ પરિઞ્ઞાયાતિ કતમો પનાવુસો મગ્ગો કતમા પટિપદા એતસ્સ સક્કાયસ્સ પરિઞ્ઞાયાતિ અયમેવ ખો આવુસો અરિયો અટ્ઠઙ્ગિકો મગ્ગો એતસ્સ સક્કાયસ્સ પરિઞ્ઞાય સેય્યથિદં સમ્માદિટ્ઠિ સમ્માસઙ્કપ્પો સમ્માવાચા સમ્માકમ્મન્તો સમ્માઆજીવો સમ્માવાયામો સમ્માસતિ સમ્માસમાધિ અયં ખો આવુસો મગ્ગો અયં પટિપદા એતસ્સ સક્કાયસ્સ પરિઞ્ઞાયાતિ ભદ્દકો આવુસો મગ્ગો ભદ્દિકા પટિપદા એતસ્સ સક્કાયસ્સ પરિઞ્ઞાય અલઞ્ચ પનાવુસો સારિપુત્ત અપ્પમાદાયાતિ પન્નરસમં|
  block |૧૬ દુક્કરપઞ્હાસુત્તં|
    count |૩૨૯|, |કિં નુ ખો આવુસો સારિપુત્ત ઇમસ્મિં ધમ્મવિનયે દુક્કરન્તિ પબ્બજ્જા ખો આવુસો ઇમસ્મિં ધમ્મવિનયે દુક્કરાતિ પબ્બજિતેન પનાવુસો કિં દુક્કરન્તિ પબ્બજિતેન ખો આવુસો અભિરતિ દુક્કરાતિ અભિરતેન પનાવુસો કિં દુક્કરન્તિ અભિરતેન ખો આવુસો ધમ્માનુધમ્મપ્પટિપત્તિ દુક્કરાતિ કીવચિરં પનાવુસો ધમ્માનુધમ્મપ્પટિપન્નો ભિક્ખુ અરહં અસ્સાતિ નચિરં આવુસોતિ સોળસમં|
    stand |જમ્બુખાદકસંયુત્તં સમત્તં|
    block |તસ્સુદ્દાનં|
    block
      block |નિબ્બાનં અરહત્તઞ્ચ ધમ્મવાદી કિમત્થિયં|
      block |અસ્સાસો પરમસ્સાસો વેદના આસવાવિજ્જા|
      block |તણ્હા ઓઘા ઉપાદાનં ભવો દુક્ખઞ્ચ સક્કાયો|
      block |ઇમસ્મિં ધમ્મવિનયે દુક્કરન્તિ|
