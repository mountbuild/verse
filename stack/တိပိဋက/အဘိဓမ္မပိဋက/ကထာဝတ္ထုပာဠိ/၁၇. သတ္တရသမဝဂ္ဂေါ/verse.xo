block |၁၇။ သတ္တရသမဝဂ္ဂေါ|
  block |၁၆၆ ၁။ အရဟတော ပုညူပစယကထာ|
    count |၇၇၆|, |အတ္ထိ အရဟတော ပုညူပစယောတိ။ အာမန္တာ။ အတ္ထိ အရဟတော အပုညူပစယောတိ။ န ဟေဝံ ဝတ္တဗ္ဗေ။ပေ။ နတ္ထိ အရဟတော အပုညူပစယောတိ။ အာမန္တာ။ နတ္ထိ အရဟတော ပုညူပစယောတိ။ န ဟေဝံ ဝတ္တဗ္ဗေ။ပေ။|
    count |၇၇၇|, |အတ္ထိ အရဟတော ပုညူပစယောတိ။ အာမန္တာ။ အရဟာ ပုညာဘိသင်္ခါရံ အဘိသင်္ခရောတိ၊ အာနေဉ္ဇာဘိသင်္ခါရံ အဘိသင်္ခရောတိ၊ ဂတိသံဝတ္တနိယံ ကမ္မံ ကရောတိ၊ ဘဝသံဝတ္တနိယံ ကမ္မံ ကရောတိ၊ ဣဿရိယသံဝတ္တနိယံ ကမ္မံ ကရောတိ၊ အဓိပစ္စသံဝတ္တနိယံ ကမ္မံ ကရောတိ၊ မဟာဘောဂသံဝတ္တနိယံ ကမ္မံ ကရောတိ၊ မဟာပရိဝါရသံဝတ္တနိယံ ကမ္မံ ကရောတိ၊ ဒေဝသောဘဂျသံဝတ္တနိယံ ကမ္မံ ကရောတိ၊ မနုဿသောဘဂျသံဝတ္တနိယံ ကမ္မံ ကရောတီတိ။ န ဟေဝံ ဝတ္တဗ္ဗေ။ပေ။|
    count |၇၇၈|, |အတ္ထိ အရဟတော ပုညူပစယောတိ။ အာမန္တာ။ အရဟာ အာစိနာတီတိ။ န ဟေဝံ ဝတ္တဗ္ဗေ။ပေ။ အရဟာ အပစိနာတီတိ။ န ဟေဝံ ဝတ္တဗ္ဗေ။ပေ။ အရဟာ ပဇဟတီတိ။ပေ။ အရဟာ ဥပါဒိယတီတိ။ပေ။ အရဟာ ဝိသိနေတီတိ။ပေ။ အရဟာ ဥဿိနေတီတိ။ပေ။ အရဟာ ဝိဓူပေတီတိ။ပေ။ အရဟာ သန္ဓူပေတီတိ။ န ဟေဝံ ဝတ္တဗ္ဗေ။ပေ။ နနု အရဟာ နေဝါစိနာတိ န အပစိနာတိ အပစိနိတွာ ဌိတောတိ။ အာမန္တာ။ ဟဉ္စိ အရဟာ နေဝါစိနာတိ နာပစိနာတိ အပစိနိတွာ ဌိတော၊ နော စ ဝတ ရေ ဝတ္တဗ္ဗေ အတ္ထိ အရဟတော ပုညူပစယောတိ။|
    block |နနု အရဟာ နေဝ ပဇဟတိ န ဥပါဒိယတိ ပဇဟိတွာ ဌိတော၊ နေဝ ဝိသိနေတိ န ဥဿိနေတိ ဝိသိနေတွာ ဌိတော၊ နေဝ ဝိဓူပေတိ န သန္ဓူပေတိ ဝိဓူပေတွာ ဌိတောတိ။ အာမန္တာ။ ဟဉ္စိ အရဟာ နေဝ ဝိဓူပေတိ န သန္ဓူပေတိ ဝိဓူပေတွာ ဌိတော၊ နော စ ဝတ ရေ ဝတ္တဗ္ဗေ အတ္ထိ အရဟတော ပုညူပစယောတိ။|
    count |၇၇၉|, |နတ္ထိ အရဟတော ပုညူပစယောတိ။ အာမန္တာ။ အရဟာ ဒာနံ ဒဒေယျာတိ။ အာမန္တာ။ ဟဉ္စိ အရဟာ ဒာနံ ဒဒေယျ၊ နော စ ဝတ ရေ ဝတ္တဗ္ဗေ နတ္ထိ အရဟတော ပုညူပစယောတိ။|
    block |အရဟာ စီဝရံ ဒဒေယျ။ပေ။ ပိဏ္ဍပါတံ ဒဒေယျ။ သေနာသနံ ဒဒေယျ။ ဂိလာနပစ္စယဘေသဇ္ဇပရိက္ခါရံ ဒဒေယျ။ ခါဒနီယံ ဒဒေယျ။ ဘောဇနီယံ ဒဒေယျ။ ပါနီယံ ဒဒေယျ။ စေတိယံ ဝန္ဒေယျ။ စေတိယေ မာလံ အာရောပေယျ။ ဂန္ဓံ အာရောပေယျ။ ဝိလေပနံ အာရောပေယျ။ပေ။ စေတိယံ အဘိဒက္ခိဏံ ကရေယျာတိ။ အာမန္တာ။ ဟဉ္စိ အရဟာ စေတိယံ အဘိဒက္ခိဏံ ကရေယျ၊ နော စ ဝတ ရေ ဝတ္တဗ္ဗေ နတ္ထိ အရဟတော ပုညူပစယောတိ။|
    stand |အတ္ထိ အရဟတော ပုညူပစယောတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၆၇ ၂။ နတ္ထိ အရဟတော အကာလမစ္စူတိကထာ|
      count |၇၈၀|, |နတ္ထိ အရဟတော အကာလမစ္စူတိ။ အာမန္တာ။ နတ္ထိ အရဟန္တဃာတကောတိ။ န ဟေဝံ ဝတ္တဗ္ဗေ။ပေ။ အတ္ထိ အရဟန္တဃာတကောတိ။ အာမန္တာ။ အတ္ထိ အရဟတော အကာလမစ္စူတိ။ န ဟေဝံ ဝတ္တဗ္ဗေ။ပေ။ နတ္ထိ အရဟတော အကာလမစ္စူတိ။ အာမန္တာ။ ယော အရဟန္တံ ဇီဝိတာ ဝေါရောပေတိ၊ သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတိ၊ အသတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ။ သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ။ ဟဉ္စိ သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတိ၊ နော စ ဝတ ရေ ဝတ္တဗ္ဗေ နတ္ထိ အရဟတော အကာလမစ္စူတိ။ အသတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ၊ နတ္ထိ အရဟန္တဃာတကောတိ။ န ဟေဝံ ဝတ္တဗ္ဗေ။ပေ။|
      count |၇၈၁|, |နတ္ထိ အရဟတော အကာလမစ္စူတိ။ အာမန္တာ။ အရဟတော ကာယေ ဝိသံ န ကမေယျ၊ သတ္ထံ န ကမေယျ၊ အဂ္ဂိ န ကမေယျာတိ။ န ဟေဝံ ဝတ္တဗ္ဗေ။ပေ။ နနု အရဟတော ကာယေ ဝိသံ ကမေယျ၊ သတ္ထံ ကမေယျ၊ အဂ္ဂိ ကမေယျာတိ။ အာမန္တာ။ ဟဉ္စိ အရဟတော ကာယေ ဝိသံ ကမေယျ၊ သတ္ထံ ကမေယျ၊ အဂ္ဂိ ကမေယျ၊ နော စ ဝတ ရေ ဝတ္တဗ္ဗေ နတ္ထိ အရဟတော အကာလမစ္စူတိ။|
      block |အရဟတော ကာယေ ဝိသံ န ကမေယျ၊ သတ္ထံ န ကမေယျ၊ အဂ္ဂိ န ကမေယျာတိ။ အာမန္တာ။ နတ္ထိ အရဟန္တဃာတကောတိ။ န ဟေဝံ ဝတ္တဗ္ဗေ။ပေ။|
      count |၇၈၂|, |အတ္ထိ အရဟတော အကာလမစ္စူတိ။ အာမန္တာ။ နနု ဝုတ္တံ ဘဂဝတာ နာဟံ၊ ဘိက္ခဝေ၊ သဉ္စေတနိကာနံ ကမ္မာနံ ကတာနံ ဥပစိတာနံ အပ္ပဋိသံဝေဒိတွာ ဗျန္တီဘာဝံ ဝဒာမိ၊ တဉ္စ ခေါ ဒိဋ္ဌေဝ ဓမ္မေ ဥပပဇ္ဇံ ဝါ အပရေ ဝါ ပရိယာယေတိ။ အတ္ထေဝ သုတ္တန္တောတိ။ အာမန္တာ။ တေန ဟိ နတ္ထိ အရဟတော အကာလမစ္စူတိ။|
      stand |နတ္ထိ အရဟတော အကာလမစ္စူတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၆၈ ၃။ သဗ္ဗမိဒံ ကမ္မတောတိကထာ|
      count |၇၈၃|, |သဗ္ဗမိဒံ ကမ္မတောတိ။ အာမန္တာ။ ကမ္မမ္ပိ ကမ္မတောတိ။ န ဟေဝံ ဝတ္တဗ္ဗေ။ပေ။ သဗ္ဗမိဒံ ကမ္မတောတိ။ အာမန္တာ။ သဗ္ဗမိဒံ ပုဗ္ဗေကတဟေတူတိ။ န ဟေဝံ ဝတ္တဗ္ဗေ။ပေ။ သဗ္ဗမိဒံ ကမ္မတောတိ။ အာမန္တာ။ သဗ္ဗမိဒံ ကမ္မဝိပါကတောတိ။ န ဟေဝံ ဝတ္တဗ္ဗေ။ပေ။|
      count |၇၈၄|, |သဗ္ဗမိဒံ ကမ္မဝိပါကတောတိ။ အာမန္တာ။ ကမ္မဝိပါကေန ပါဏံ ဟနေယျာတိ။ အာမန္တာ။ ပါဏာတိပါတော သဖလောတိ။ အာမန္တာ။ ကမ္မဝိပါကော သဖလောတိ။ န ဟေဝံ ဝတ္တဗ္ဗေ။ပေ။ ကမ္မဝိပါကော အဖလောတိ။ အာမန္တာ။ ပါဏာတိပါတော အဖလောတိ။ န ဟေဝံ ဝတ္တဗ္ဗေ။ပေ။|
      block |ကမ္မဝိပါကေန အဒိန္နံ အာဒိယေယျ။ပေ။ မုသာ ဘဏေယျ။ ပိသုဏံ ဘဏေယျ။ ဖရုသံ ဘဏေယျ။ သမ္ဖံ ပလပေယျ။ သန္ဓိံ ဆိန္ဒေယျ။ နိလ္လောပံ ဟရေယျ။ ဧကာဂါရိကံ ကရေယျ။ ပရိပန္ထေ တိဋ္ဌေယျ။ ပရဒာရံ ဂစ္ဆေယျ။ ဂါမဃာတကံ ကရေယျ။ နိဂမဃာတကံ ကရေယျ။ ကမ္မဝိပါကေန ဒာနံ ဒဒေယျ။ စီဝရံ ဒဒေယျ။ ပိဏ္ဍပါတံ ဒဒေယျ။ သေနာသနံ ဒဒေယျ။ ဂိလာနပစ္စယဘေသဇ္ဇပရိက္ခါရံ ဒဒေယျာတိ။ အာမန္တာ။ ဂိလာနပစ္စယဘေသဇ္ဇပရိက္ခါရော သဖလောတိ။ အာမန္တာ။ ကမ္မဝိပါကော သဖလောတိ။ န ဟေဝံ ဝတ္တဗ္ဗေ။ပေ။ ကမ္မဝိပါကော အဖလောတိ။ အာမန္တာ။ ဂိလာနပစ္စယဘေသဇ္ဇပရိက္ခါရော အဖလောတိ။ န ဟေဝံ ဝတ္တဗ္ဗေ။ပေ။|
      count |၇၈၅|, |န ဝတ္တဗ္ဗံ သဗ္ဗမိဒံ ကမ္မတောတိ။ အာမန္တာ။ နနု ဝုတ္တံ ဘဂဝတာ|
      block
        block |ကမ္မုနာ ဝတ္တတီ လောကော၊ ကမ္မုနာ ဝတ္တတီ ပဇာ။|
        block |ကမ္မနိဗန္ဓနာ သတ္တာ၊ ရထဿာဏီဝ ယာယတော။|
        block |ကမ္မေန ကိတ္တိံ လဘတေ ပသံသံ၊|
        block |ကမ္မေန ဇာနိဉ္စ ဝဓဉ္စ ဗန္ဓံ။|
        block |တံ ကမ္မံ နာနာကရဏံ ဝိဒိတွာ၊|
        block |ကသ္မာ ဝဒေ နတ္ထိ ကမ္မန္တိ လောကေတိ။|
        block |အာဟုတိံ ဇာတဝေဒောဝ၊ မဟာမေဃံဝ မေဒနီ။|
        block |သင်္ဃော သမာဓိသမ္ပန္နော၊ ပဋိဂ္ဂဏှာတိ ဒက္ခိဏန္တိ။|
        block |ယဇမာနာနံ မနုဿာနံ၊ ပုညပေက္ခါန ပါဏိနံ။|
        block |ကရောတံ ဩပဓိကံ ပုညံ၊ ကတ္ထ ဒိန္နံ မဟပ္ဖလန္တိ။|
        block |စတ္တာရော စ ပဋိပန္နာ၊ စတ္တာရော စ ဖလေ ဌိတာ။|
        block |ဧသ သင်္ဃော ဥဇုဘူတော၊ ပညာသီလသမာဟိတော။|
        block |ယဇမာနာနံ မနုဿာနံ၊ ပုညပေက္ခါန ပါဏိနံ။|
        block |ကရောတံ ဩပဓိကံ ပုညံ၊ သင်္ဃေ ဒိန္နံ မဟပ္ဖလန္တိ။|
        block |ဧသော ဟိ သင်္ဃော ဝိပုလော မဟဂ္ဂတော၊|
        block |ဧသပ္ပမေယျော ဥဒဓီဝ သာဂရော။|
        block |ဧတေ ဟိ သေဋ္ဌာ နရဝီရသာဝကာ၊|
        block |ပဘင်္ကရာ ဓမ္မမုဒီရယန္တိ။|
        block |တေသံ သုဒိန္နံ သုဟုတံ သုယိဋ္ဌံ၊|
        block |ယေ သင်္ဃမုဒ္ဒိဿ ဒဒန္တိ ဒာနံ။|
        block |သာ ဒက္ခိဏာ သင်္ဃဂတာ ပတိဋ္ဌိတာ၊|
        block |မဟပ္ဖလာ လောကဝိဒူန ဝဏ္ဏိတာ။|
        block |ဧတာဒိသံ ယညမနုဿရန္တာ၊|
        block |ယေ ဝေဒဇာတာ ဝိစရန္တိ လောကေ။|
        block |ဝိနေယျ မစ္ဆေရမလံ သမူလံ၊|
        block |အနိန္ဒိတာ သဂ္ဂမုပေန္တိ ဌာနန္တိ။|
        block |နယိမသ္မိံ ဝါ လောကေ ပရသ္မိံ ဝါ ပန၊|
        block |ဗုဒ္ဓေန သေဋ္ဌော စ သမော စ ဝိဇ္ဇတိ။|
        block |ယမာဟုနေယျာနံ အဂ္ဂတံ ဂတော၊|
        block |ပုညတ္ထိကာနံ ဝိပုလပ္ဖလေသိနန္တိ။|
      block |အတ္ထေဝ သုတ္တန္တောတိ။ အာမန္တာ။ တေန ဟိ သဗ္ဗမိဒံ ကမ္မတောတိ။|
      stand |သဗ္ဗမိဒံ ကမ္မတောတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၆၉ ၄။ ဣန္ဒြိယဗဒ္ဓကထာ|
      count |၇၈၆|, |ဣန္ဒြိယဗဒ္ဓညေဝ ဒုက္ခန္တိ။ အာမန္တာ။ ဣန္ဒြိယဗဒ္ဓညေဝ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ။ န ဟေဝံ ဝတ္တဗ္ဗေ။ပေ။ နနု အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ။ အာမန္တာ။ ဟဉ္စိ အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မံ၊ နော စ ဝတ ရေ ဝတ္တဗ္ဗေ ဣန္ဒြိယဗဒ္ဓညေဝ ဒုက္ခန္တိ။|
      block |အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ။ပေ။ ဝိပရိဏာမဓမ္မံ၊ တဉ္စ န ဒုက္ခန္တိ။ အာမန္တာ။ ဣန္ဒြိယဗဒ္ဓံ အနိစ္စံ သင်္ခတံ။ပေ။ ဝိပရိဏာမဓမ္မံ၊ တဉ္စ န ဒုက္ခန္တိ။ န ဟေဝံ ဝတ္တဗ္ဗေ။ပေ။|
      block |ဣန္ဒြိယဗဒ္ဓံ အနိစ္စံ သင်္ခတံ။ပေ။ ဝိပရိဏာမဓမ္မံ၊ တဉ္စ ဒုက္ခန္တိ။ အာမန္တာ။ အနိန္ဒြိယဗဒ္ဓံ အနိစ္စံ သင်္ခတံ။ပေ။ ဝိပရိဏာမဓမ္မံ၊ တဉ္စ ဒုက္ခန္တိ။ န ဟေဝံ ဝတ္တဗ္ဗေ။ပေ။|
      count |၇၈၇|, |ဣန္ဒြိယဗဒ္ဓညေဝ ဒုက္ခန္တိ။ အာမန္တာ။ နနု ယဒနိစ္စံ တံ ဒုက္ခံ ဝုတ္တံ ဘဂဝတာ အနိန္ဒြိယဗဒ္ဓံ အနိစ္စန္တိ။ အာမန္တာ။ ဟဉ္စိ ယဒနိစ္စံ တံ ဒုက္ခံ ဝုတ္တံ ဘဂဝတာ အနိန္ဒြိယဗဒ္ဓံ အနိစ္စံ၊ နော စ ဝတ ရေ ဝတ္တဗ္ဗေ ဣန္ဒြိယဗဒ္ဓညေဝ ဒုက္ခန္တိ။|
      count |၇၈၈|, |န ဝတ္တဗ္ဗံ ဣန္ဒြိယဗဒ္ဓညေဝ ဒုက္ခန္တိ။ အာမန္တာ။ ယထာ ဣန္ဒြိယဗဒ္ဓဿ ဒုက္ခဿ ပရိညာယ ဘဂဝတိ ဗြဟ္မစရိယံ ဝုဿတိ၊ ဧဝမေဝံ အနိန္ဒြိယဗဒ္ဓဿ ဒုက္ခဿ ပရိညာယ ဘဂဝတိ ဗြဟ္မစရိယံ ဝုဿတီတိ။ န ဟေဝံ ဝတ္တဗ္ဗေ။ပေ။ ယထာ ဣန္ဒြိယဗဒ္ဓံ ဒုက္ခံ ပရိညာတံ န ပုန ဥပ္ပဇ္ဇတိ၊ ဧဝမေဝံ အနိန္ဒြိယဗဒ္ဓံ ဒုက္ခံ ပရိညာတံ န ပုန ဥပ္ပဇ္ဇတီတိ။ န ဟေဝံ ဝတ္တဗ္ဗေ။ တေန ဟိ ဣန္ဒြိယဗဒ္ဓညေဝ ဒုက္ခန္တိ။|
      stand |ဣန္ဒြိယဗဒ္ဓကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၀ ၅။ ဌပေတွာ အရိယမဂ္ဂန္တိကထာ|
      count |၇၈၉|, |ဌပေတွာ အရိယမဂ္ဂံ အဝသေသာ သင်္ခါရာ ဒုက္ခါတိ။ အာမန္တာ။ ဒုက္ခသမုဒယောပိ ဒုက္ခေါတိ။ န ဟေဝံ ဝတ္တဗ္ဗေ။ပေ။ ဒုက္ခသမုဒယောပိ ဒုက္ခေါတိ။ အာမန္တာ။ တီဏေဝ အရိယသစ္စာနီတိ။ န ဟေဝံ ဝတ္တဗ္ဗေ။ပေ။ တီဏေဝ အရိယသစ္စာနီတိ။ အာမန္တာ။ နနု စတ္တာရိ အရိယသစ္စာနိ ဝုတ္တာနိ ဘဂဝတာ ဒုက္ခံ၊ ဒုက္ခသမုဒယော၊ ဒုက္ခနိရောဓော၊ ဒုက္ခနိရောဓဂါမိနီ ပဋိပဒာတိ။ အာမန္တာ။ ဟဉ္စိ စတ္တာရိ အရိယသစ္စာနိ ဝုတ္တာနိ ဘဂဝတာ ဒုက္ခံ၊ ဒုက္ခသမုဒယော၊ ဒုက္ခနိရောဓော၊ ဒုက္ခနိရောဓဂါမိနီ ပဋိပဒာ၊ နော စ ဝတ ရေ ဝတ္တဗ္ဗေ တီဏေဝ အရိယသစ္စာနီတိ။|
      block |ဒုက္ခသမုဒယောပိ ဒုက္ခေါတိ။ အာမန္တာ။ ကေနဋ္ဌေနာတိ။ အနိစ္စဋ္ဌေန။ အရိယမဂ္ဂေါ အနိစ္စောတိ။ အာမန္တာ။ အရိယမဂ္ဂေါ ဒုက္ခေါတိ။ န ဟေဝံ ဝတ္တဗ္ဗေ။ပေ။|
      block |အရိယမဂ္ဂေါ အနိစ္စော၊ သော စ န ဒုက္ခေါတိ။ အာမန္တာ။ ဒုက္ခသမုဒယော အနိစ္စော၊ သော စ န ဒုက္ခေါတိ။ န ဟေဝံ ဝတ္တဗ္ဗေ။ပေ။ ဒုက္ခသမုဒယော အနိစ္စော၊ သော စ ဒုက္ခေါတိ။ အာမန္တာ။ အရိယမဂ္ဂေါ အနိစ္စော၊ သော စ ဒုက္ခေါတိ။ န ဟေဝံ ဝတ္တဗ္ဗေ။ပေ။|
      count |၇၉၀|, |န ဝတ္တဗ္ဗံ ဌပေတွာ အရိယမဂ္ဂံ အဝသေသာ သင်္ခါရာ ဒုက္ခါတိ။ အာမန္တာ။ နနု သာ ဒုက္ခနိရောဓဂါမိနီ ပဋိပဒာတိ။ အာမန္တာ။ ဟဉ္စိ သာ ဒုက္ခနိရောဓဂါမိနီ ပဋိပဒာ၊ တေန ဝတ ရေ ဝတ္တဗ္ဗေ ဌပေတွာ အရိယမဂ္ဂံ အဝသေသာ သင်္ခါရာ ဒုက္ခါတိ။|
      stand |ဌပေတွာ အရိယမဂ္ဂန္တိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၁ ၆။ န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတိကထာ|
      count |၇၉၁|, |န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတီတိ။ အာမန္တာ။ နနု သင်္ဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿာတိ။ အာမန္တာ။ ဟဉ္စိ သင်္ဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ပဋိဂ္ဂဏှာတီတိ။|
      block |န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတီတိ။ အာမန္တာ။ နနု စတ္တာရော ပုရိသယုဂါ အဋ္ဌပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ။ အာမန္တာ။ ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ပဋိဂ္ဂဏှာတီတိ။|
      block |န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတီတိ။ အာမန္တာ။ နနု အတ္ထိ ကေစိ သင်္ဃဿ ဒာနံ ဒေန္တီတိ။ အာမန္တာ။ ဟဉ္စိ အတ္ထိ ကေစိ သင်္ဃဿ ဒာနံ ဒေန္တိ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ပဋိဂ္ဂဏှာတီတိ။ နနု အတ္ထိ ကေစိ သင်္ဃဿ စီဝရံ ဒေန္တိ။ပေ။ ပိဏ္ဍပါတံ ဒေန္တိ။ သေနာသနံ ဒေန္တိ။ ဂိလာနပစ္စယဘေသဇ္ဇပရိက္ခါရံ ဒေန္တိ။ ခါဒနီယံ ဒေန္တိ။ ဘောဇနီယံ ဒေန္တိ။ပေ။ ပါနီယံ ဒေန္တီတိ။ အာမန္တာ။ ဟဉ္စိ အတ္ထိ ကေစိ သင်္ဃဿ ပါနီယံ ဒေန္တိ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ပဋိဂ္ဂဏှာတီတိ။|
      block |န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတီတိ။ အာမန္တာ။ နနု ဝုတ္တံ ဘဂဝတာ|
      block |အတ္ထေဝ သုတ္တန္တောတိ။ အာမန္တာ။ တေန ဟိ သင်္ဃော ဒက္ခိဏံ ပဋိဂ္ဂဏှာတီတိ။|
      count |၇၉၂|, |သင်္ဃော ဒက္ခိဏံ ပဋိဂ္ဂဏှာတီတိ။ အာမန္တာ။ မဂ္ဂေါ ပဋိဂ္ဂဏှာတိ၊ ဖလံ ပဋိဂ္ဂဏှာတီတိ။ န ဟေဝံ ဝတ္တဗ္ဗေ။ပေ။|
      stand |န ဝတ္တဗ္ဗံ သင်္ဃော ဒက္ခိဏံ ပဋိဂ္ဂဏှာတီတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၂ ၇။ န ဝတ္တဗ္ဗံ သင်္ဃော ဒက္ခိဏံ ဝိသောဓေတီတိကထာ|
      count |၇၉၃|, |န ဝတ္တဗ္ဗံ သင်္ဃော ဒက္ခိဏံ ဝိသောဓေတီတိ။ အာမန္တာ။ နနု သင်္ဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿာတိ။ အာမန္တာ။ ဟဉ္စိ သင်္ဃော အာဟုနေယျော။ပေ။ အနုတ္တရံ ပုညက္ခေတ္တံ လောကဿ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ဝိသောဓေတီတိ။|
      block |န ဝတ္တဗ္ဗံ သင်္ဃော ဒက္ခိဏံ ဝိသောဓေတီတိ။ အာမန္တာ။ နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ။ အာမန္တာ။ ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ဝိသောဓေတီတိ။|
      block |န ဝတ္တဗ္ဗံ သင်္ဃော ဒက္ခိဏံ ဝိသောဓေတီတိ။ အာမန္တာ။ နနု အတ္ထိ ကေစိ သင်္ဃဿ ဒာနံ ဒတွာ ဒက္ခိဏံ အာရာဓေန္တီတိ။ အာမန္တာ။ ဟဉ္စိ အတ္ထိ ကေစိ သင်္ဃဿ ဒာနံ ဒတွာ ဒက္ခိဏံ အာရာဓေန္တိ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ဝိသောဓေတီတိ။|
      block |နနု အတ္ထိ ကေစိ သင်္ဃဿ စီဝရံ ဒတွာ။ပေ။ ပိဏ္ဍပါတံ ဒတွာ။ပေ။ သေနာသနံ ဒတွာ။ ဂိလာနပစ္စယဘေသဇ္ဇပရိက္ခါရံ ဒတွာ။ ခါဒနီယံ ဒတွာ။ ဘောဇနီယံ ဒတွာ။ပေ။ ပါနီယံ ဒတွာ ဒက္ခိဏံ အာရာဓေန္တီတိ။ အာမန္တာ။ ဟဉ္စိ အတ္ထိ ကေစိ သင်္ဃဿ ပါနီယံ ဒတွာ ဒက္ခိဏံ အာရာဓေန္တိ၊ တေန ဝတ ရေ ဝတ္တဗ္ဗေ သင်္ဃော ဒက္ခိဏံ ဝိသောဓေတီတိ။|
      count |၇၉၄|, |သင်္ဃော ဒက္ခိဏံ ဝိသောဓေတီတိ။ အာမန္တာ။ မဂ္ဂေါ ဝိသောဓေတိ၊ ဖလံ ဝိသောဓေတီတိ။ န ဟေဝံ ဝတ္တဗ္ဗေ။ပေ။|
      stand |န ဝတ္တဗ္ဗံ သင်္ဃော ဒက္ခိဏံ ဝိသောဓေတီတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၃ ၈။ န ဝတ္တဗ္ဗံ သင်္ဃော ဘုဉ္ဇတီတိကထာ|
      count |၇၉၅|, |န ဝတ္တဗ္ဗံ သင်္ဃော ဘုဉ္ဇတိ ပိဝတိ ခါဒတိ သာယတီတိ။ အာမန္တာ။ နနု အတ္ထိ ကေစိ သင်္ဃဘတ္တာနိ ကရောန္တိ၊ ဥဒ္ဒေသဘတ္တာနိ ကရောန္တိ၊ ယာဂုပါနာနိ ကရောန္တီတိ။ အာမန္တာ။ ဟဉ္စိ အတ္ထိ ကေစိ သင်္ဃဘတ္တာနိ ကရောန္တိ၊ ဥဒ္ဒေသဘတ္တာနိ ကရောန္တိ၊ ယာဂုပါနာနိ ကရောန္တိ၊ တေန ဝတ ရေ ဝတ္တဗ္ဗေ သင်္ဃော ဘုဉ္ဇတိ ပိဝတိ ခါဒတိ သာယတီတိ။|
      block |န ဝတ္တဗ္ဗံ သင်္ဃော ဘုဉ္ဇတိ ပိဝတိ ခါဒတိ သာယတီတိ။ အာမန္တာ။ နနု ဝုတ္တံ ဘဂဝတာ ဂဏဘောဇနံ ပရမ္ပရဘောဇနံ အတိရိတ္တဘောဇနံ အနတိရိတ္တဘောဇနန္တိ။ အာမန္တာ။ ဟဉ္စိ ဝုတ္တံ ဘဂဝတာ ဂဏဘောဇနံ ပရမ္ပရဘောဇနံ အတိရိတ္တဘောဇနံ အနတိရိတ္တဘောဇနံ၊ တေန ဝတ ရေ ဝတ္တဗ္ဗေ သင်္ဃော ဘုဉ္ဇတိ ပိဝတိ ခါဒတိ သာယတီတိ။|
      block |န ဝတ္တဗ္ဗံ သင်္ဃော ဘုဉ္ဇတိ ပိဝတိ ခါဒတိ သာယတီတိ။ အာမန္တာ။ နနု အဋ္ဌ ပါနာနိ ဝုတ္တာနိ ဘဂဝတာ အမ္ဗပါနံ၊ ဇမ္ဗုပါနံ၊ စောစပါနံ၊ မောစပါနံ၊ မဓုကပါနံ၊ မုဒ္ဒိကပါနံ၊ သာလုကပါနံ၊ ဖာရုသကပါနန္တိ။ အာမန္တာ။ ဟဉ္စိ အဋ္ဌ ပါနာနိ ဝုတ္တာနိ ဘဂဝတာ အမ္ဗပါနံ၊ ဇမ္ဗုပါနံ၊ စောစပါနံ၊ မောစပါနံ၊ မဓုကပါနံ၊ မုဒ္ဒိကပါနံ၊ သာလုကပါနံ၊ ဖာရုသကပါနံ၊ တေန ဝတ ရေ ဝတ္တဗ္ဗေ သင်္ဃော ဘုဉ္ဇတိ ပိဝတိ ခါဒတိ သာယတီတိ။|
      count |၇၉၆|, |သင်္ဃော ဘုဉ္ဇတိ ပိဝတိ ခါဒတိ သာယတီတိ။ အာမန္တာ။ မဂ္ဂေါ ဘုဉ္ဇတိ ပိဝတိ ခါဒတိ သာယတိ၊ ဖလံ ဘုဉ္ဇတိ ပိဝတိ ခါဒတိ သာယတီတိ။ န ဟေဝံ ဝတ္တဗ္ဗေ။ပေ။|
      stand |န ဝတ္တဗ္ဗံ သင်္ဃော ဘုဉ္ဇတီတိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၄ ၉။ န ဝတ္တဗ္ဗံ သင်္ဃဿဒိန္နံ မဟပ္ဖလန္တိကထာ|
      count |၇၉၇|, |န ဝတ္တဗ္ဗံ သင်္ဃဿ ဒိန္နံ မဟပ္ဖလန္တိ။ အာမန္တာ။ နနု သင်္ဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿာတိ။ အာမန္တာ။ ဟဉ္စိ သင်္ဃော အာဟုနေယျော။ပေ။ အနုတ္တရံ ပုညက္ခေတ္တံ လောကဿ၊ တေန ဝတ ရေ ဝတ္တဗ္ဗေ သင်္ဃဿ ဒိန္နံ မဟပ္ဖလန္တိ။|
      block |န ဝတ္တဗ္ဗံ သင်္ဃဿ ဒိန္နံ မဟပ္ဖလန္တိ။ အာမန္တာ။ နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ။ အာမန္တာ။ ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ၊ တေန ဝတ ရေ ဝတ္တဗ္ဗေ သင်္ဃဿ ဒိန္နံ မဟပ္ဖလန္တိ။|
      count |၇၉၈|, |န ဝတ္တဗ္ဗံ သင်္ဃဿ ဒိန္နံ မဟပ္ဖလန္တိ။ အာမန္တာ။ နနု ဝုတ္တံ ဘဂဝတာ သင်္ဃေ၊ ဂေါတမိ၊ ဒေဟိ၊ သင်္ဃေ တေ ဒိန္နေ အဟဉ္စေဝ ပူဇိတော ဘဝိဿာမိ သင်္ဃော စာတိ။ အတ္ထေဝ သုတ္တန္တောတိ။ အာမန္တာ။ တေန ဟိ သင်္ဃဿ ဒိန္နံ မဟပ္ဖလန္တိ။|
      block |န ဝတ္တဗ္ဗံ သင်္ဃဿ ဒိန္နံ မဟပ္ဖလန္တိ။ အာမန္တာ။ နနု သက္ကော ဒေဝါနမိန္ဒော ဘဂဝန္တံ ဧတဒဝေါစ|
      block |အတ္ထေဝ သုတ္တန္တောတိ။ အာမန္တာ။ တေန ဟိ သင်္ဃဿ ဒိန္နံ မဟပ္ဖလန္တိ။|
      stand |န ဝတ္တဗ္ဗံ သင်္ဃဿ ဒိန္နံ မဟပ္ဖလန္တိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၅ ၁၀။ န ဝတ္တဗ္ဗံ ဗုဒ္ဓဿဒိန္နံ မဟပ္ဖလန္တိကထာ|
      count |၇၉၉|, |န ဝတ္တဗ္ဗံ ဗုဒ္ဓဿ ဒိန္နံ မဟပ္ဖလန္တိ။ အာမန္တာ။ နနု ဘဂဝါ ဒွိပဒာနံ အဂ္ဂေါ၊ ဒွိပဒာနံ သေဋ္ဌော၊ ဒွိပဒာနံ ပမောက္ခေါ၊ ဒွိပဒာနံ ဥတ္တမော၊ ဒွိပဒာနံ ပဝရော အသမော အသမသမော အပ္ပဋိသမော အပ္ပဋိဘာဂေါ အပ္ပဋိပုဂ္ဂလောတိ။ အာမန္တာ။ ဟဉ္စိ ဘဂဝါ ဒွိပဒာနံ အဂ္ဂေါ၊ ဒွိပဒာနံ သေဋ္ဌော၊ ဒွိပဒာနံ ပမောက္ခေါ၊ ဒွိပဒာနံ ဥတ္တမော၊ ဒွိပဒာနံ ပဝရော အသမော အသမသမော အပ္ပဋိသမော အပ္ပဋိဘာဂေါ အပ္ပဋိပုဂ္ဂလော၊ တေန ဝတ ရေ ဝတ္တဗ္ဗေ ဗုဒ္ဓဿ ဒိန္နံ မဟပ္ဖလန္တိ။|
      block |န ဝတ္တဗ္ဗံ ဗုဒ္ဓဿ ဒိန္နံ မဟပ္ဖလန္တိ။ အာမန္တာ။ အတ္ထိ ကောစိ ဗုဒ္ဓေန သမသမော သီလေန သမာဓိနာ ပညာယာတိ။ နတ္ထိ။ ဟဉ္စိ နတ္ထိ ကောစိ ဗုဒ္ဓေန သမသမော သီလေန သမာဓိနာ ပညာယ၊ တေန ဝတ ရေ ဝတ္တဗ္ဗေ ဗုဒ္ဓဿ ဒိန္နံ မဟပ္ဖလန္တိ။|
      block |န ဝတ္တဗ္ဗံ ဗုဒ္ဓဿ ဒိန္နံ မဟပ္ဖလန္တိ။ အာမန္တာ။ နနု ဝုတ္တံ ဘဂဝတာ|
      block |အတ္ထေဝ သုတ္တန္တောတိ။ အာမန္တာ။ တေန ဟိ ဗုဒ္ဓဿ ဒိန္နံ မဟပ္ဖလန္တိ။|
      stand |န ဝတ္တဗ္ဗံ ဗုဒ္ဓဿ ဒိန္နံ မဟပ္ဖလန္တိကထာ နိဋ္ဌိတာ။|
  block |၁၇။ သတ္တရသမဝဂ္ဂေါ|
    block |၁၇၆ ၁၁။ ဒက္ခိဏာဝိသုဒ္ဓိကထာ|
      count |၈၀၀|, |ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။ အာမန္တာ။ နနု အတ္ထိ ကေစိ ပဋိဂ္ဂါဟကာ အာဟုနေယျာ ပါဟုနေယျာ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿာတိ။ အာမန္တာ။ ဟဉ္စိ အတ္ထိ ကေစိ ပဋိဂ္ဂါဟကာ အာဟုနေယျာ ပါဟုနေယျာ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿ၊ နော စ ဝတ ရေ ဝတ္တဗ္ဗေ ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။|
      block |ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။ အာမန္တာ။ နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ။ အာမန္တာ။ ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ၊ နော စ ဝတ ရေ ဝတ္တဗ္ဗေ ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။|
      block |ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။ အာမန္တာ။ နနု အတ္ထိ ကေစိ သောတာပန္နေ ဒာနံ ဒတွာ ဒက္ခိဏံ အာရာဓေန္တီတိ။ အာမန္တာ။ ဟဉ္စိ အတ္ထိ ကေစိ သောတာပန္နေ ဒာနံ ဒတွာ ဒက္ခိဏံ အာရာဓေန္တိ၊ နော စ ဝတ ရေ ဝတ္တဗ္ဗေ ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။|
      block |နနု အတ္ထိ ကေစိ သကဒာဂါမိဿ။ပေ။ အနာဂါမိဿ။ပေ။ အရဟတော ဒာနံ ဒတွာ ဒက္ခိဏံ အာရာဓေန္တီတိ။ အာမန္တာ။ ဟဉ္စိ အတ္ထိ ကေစိ အရဟတော ဒာနံ ဒတွာ ဒက္ခိဏံ အာရာဓေန္တိ၊ နော စ ဝတ ရေ ဝတ္တဗ္ဗေ ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။|
      count |၈၀၁|, |ပဋိဂ္ဂါဟကတော ဒာနံ ဝိသုဇ္ဈတီတိ။ အာမန္တာ။ အညော အညဿ ကာရကော၊ ပရကတံ သုခဒုက္ခံ၊ အညော ကရောတိ အညော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။|
      block |ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။ အာမန္တာ။ နနု ဝုတ္တံ ဘဂဝတာ စတဿော ခေါ ဣမာ၊ အာနန္ဒ၊ ဒက္ခိဏာ ဝိသုဒ္ဓိယော။ ကတမာ စတဿော။ အတ္ထာနန္ဒ၊ ဒက္ခိဏာ ဒာယကတော ဝိသုဇ္ဈတိ၊ နော ပဋိဂ္ဂါဟကတော၊ အတ္ထာနန္ဒ၊ ဒက္ခိဏာ ပဋိဂ္ဂါဟကတော ဝိသုဇ္ဈတိ၊ နော ဒာယကတော၊ အတ္ထာနန္ဒ၊ ဒက္ခိဏာ ဒာယကတော စေဝ ဝိသုဇ္ဈတိ ပဋိဂ္ဂါဟကတော စ၊ အတ္ထာနန္ဒ၊ ဒက္ခိဏာ နေဝ ဒာယကတော ဝိသုဇ္ဈတိ၊ နော ပဋိဂ္ဂါဟကတော။ ဣမာ ခေါ၊ အာနန္ဒ၊ စတဿော ဒက္ခိဏာ ဝိသုဒ္ဓိယောတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ဒာယကတောဝ ဒာနံ ဝိသုဇ္ဈတိ၊ နော ပဋိဂ္ဂါဟကတောတိ။|
      stand |ဒက္ခိဏာဝိသုဒ္ဓိကထာ နိဋ္ဌိတာ။|
      stand |သတ္တရသမဝဂ္ဂေါ။|
      block |တဿုဒ္ဒာနံ|
      block |အတ္ထိ အရဟတော ပုညူပစယော၊ နတ္ထိ အရဟတော အကာလမစ္စု၊ သဗ္ဗမိဒံ ကမ္မတော၊ ဣန္ဒြိယဗဒ္ဓညေဝ ဒုက္ခံ၊ ဌပေတွာ အရိယမဂ္ဂံ အဝသေသာ သင်္ခါရာ ဒုက္ခါ၊ သင်္ဃော ဒက္ခိဏံ ပဋိဂ္ဂဏှာတိ၊ သင်္ဃော ဒက္ခိဏံ ဝိသောဓေတိ၊ သင်္ဃော ဘုဉ္ဇတိ ပိဝတိ ခါဒတိ သာယတိ၊ သင်္ဃဿ ဒိန္နံ မဟပ္ဖလံ၊ အတ္ထိ ဒာနံ ဝိသုဒ္ဓိယာတိ။|
