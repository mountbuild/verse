block |၆။ ပဋိစ္စသမုပ္ပါဒဝိဘင်္ဂေါ|
  block |၁။ သုတ္တန္တဘာဇနီယံ|
    count |၂၂၅|, |အဝိဇ္ဇာပစ္စယာ သင်္ခါရာ၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ သဠာယတနံ၊ သဠာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ သောကပရိဒေဝဒုက္ခဒောမနဿုပါယာသာ သမ္ဘဝန္တိ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
    count |၂၂၆|, |တတ္ထ ကတမာ အဝိဇ္ဇာ။ ဒုက္ခေ အညာဏံ၊ ဒုက္ခသမုဒယေ အညာဏံ၊ ဒုက္ခနိရောဓေ အညာဏံ၊ ဒုက္ခနိရောဓဂါမိနိယာ ပဋိပဒာယ အညာဏံ အယံ ဝုစ္စတိ အဝိဇ္ဇာ။|
    block |တတ္ထ ကတမေ အဝိဇ္ဇာပစ္စယာ သင်္ခါရာ။ ပုညာဘိသင်္ခါရော၊ အပုညာဘိသင်္ခါရော၊ အာနေဉ္ဇာဘိသင်္ခါရော၊ ကာယသင်္ခါရော၊ ဝစီသင်္ခါရော၊ စိတ္တသင်္ခါရော။|
    block |တတ္ထ ကတမော ပုညာဘိသင်္ခါရော။ ကုသလာ စေတနာ ကာမာဝစရာ ရူပါဝစရာ ဒာနမယာ သီလမယာ ဘာဝနာမယာ အယံ ဝုစ္စတိ ပုညာဘိသင်္ခါရော။|
    block |တတ္ထ ကတမော အပုညာဘိသင်္ခါရော။ အကုသလာ စေတနာ ကာမာဝစရာ အယံ ဝုစ္စတိ အပုညာဘိသင်္ခါရော။|
    block |တတ္ထ ကတမော အာနေဉ္ဇာဘိသင်္ခါရော။ ကုသလာ စေတနာ အရူပါဝစရာ အယံ ဝုစ္စတိ အာနေဉ္ဇာဘိသင်္ခါရော။|
    block |တတ္ထ ကတမော ကာယသင်္ခါရော။ ကာယသဉ္စေတနာ ကာယသင်္ခါရော၊ ဝစီသဉ္စေတနာ ဝစီသင်္ခါရော၊ မနောသဉ္စေတနာ စိတ္တသင်္ခါရော။ ဣမေ ဝုစ္စန္တိ အဝိဇ္ဇာပစ္စယာ သင်္ခါရာ။|
    count |၂၂၇|, |တတ္ထ ကတမံ သင်္ခါရပစ္စယာ ဝိညာဏံ။ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ ဣဒံ ဝုစ္စတိ သင်္ခါရပစ္စယာ ဝိညာဏံ။|
    count |၂၂၈|, |တတ္ထ ကတမံ ဝိညာဏပစ္စယာ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စတ္တာရော မဟာဘူတာ၊ စတုန္နဉ္စ မဟာဘူတာနံ ဥပါဒာယ ရူပံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ။|
    count |၂၂၉|, |တတ္ထ ကတမံ နာမရူပပစ္စယာ သဠာယတနံ။ စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ မနာယတနံ ဣဒံ ဝုစ္စတိ နာမရူပပစ္စယာ သဠာယတနံ။|
    count |၂၃၀|, |တတ္ထ ကတမော သဠာယတနပစ္စယာ ဖဿော။ စက္ခုသမ္ဖဿော သောတသမ္ဖဿော ဃာနသမ္ဖဿော ဇိဝှာသမ္ဖဿော ကာယသမ္ဖဿော မနောသမ္ဖဿော အယံ ဝုစ္စတိ သဠာယတနပစ္စယာ ဖဿော။|
    count |၂၃၁|, |တတ္ထ ကတမာ ဖဿပစ္စယာ ဝေဒနာ။ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
    count |၂၃၂|, |တတ္ထ ကတမာ ဝေဒနာပစ္စယာ တဏှာ။ ရူပတဏှာ၊ သဒ္ဒတဏှာ၊ ဂန္ဓတဏှာ၊ ရသတဏှာ၊ ဖောဋ္ဌဗ္ဗတဏှာ၊ ဓမ္မတဏှာ အယံ ဝုစ္စတိ ဝေဒနာပစ္စယာ တဏှာ။|
    count |၂၃၃|, |တတ္ထ ကတမံ တဏှာပစ္စယာ ဥပါဒာနံ။ ကာမုပါဒာနံ၊ ဒိဋ္ဌုပါဒာနံ၊ သီလဗ္ဗတုပါဒာနံ၊ အတ္တဝါဒုပါဒာနံ ဣဒံ ဝုစ္စတိ တဏှာပစ္စယာ ဥပါဒာနံ။|
    count |၂၃၄|, |တတ္ထ ကတမော ဥပါဒာနပစ္စယာ ဘဝေါ။ ဘဝေါ ဒုဝိဓေန အတ္ထိ ကမ္မဘဝေါ၊ အတ္ထိ ဥပပတ္တိဘဝေါ။ တတ္ထ ကတမော ကမ္မဘဝေါ။ ပုညာဘိသင်္ခါရော၊ အပုညာဘိသင်္ခါရော၊ အာနေဉ္ဇာဘိသင်္ခါရော အယံ ဝုစ္စတိ ကမ္မဘဝေါ။ သဗ္ဗမ္ပိ ဘဝဂါမိကမ္မံ ကမ္မဘဝေါ။|
    block |တတ္ထ ကတမော ဥပပတ္တိဘဝေါ။ ကာမဘဝေါ၊ ရူပဘဝေါ၊ အရူပဘဝေါ၊ သညာဘဝေါ၊ အသညာဘဝေါ၊ နေဝသညာနာသညာဘဝေါ၊ ဧကဝေါကာရဘဝေါ၊ စတုဝေါကာရဘဝေါ၊ ပဉ္စဝေါကာရဘဝေါ အယံ ဝုစ္စတိ ဥပပတ္တိဘဝေါ။ ဣတိ အယဉ္စ ကမ္မဘဝေါ၊ အယဉ္စ ဥပပတ္တိဘဝေါ။ အယံ ဝုစ္စတိ ဥပါဒာနပစ္စယာ ဘဝေါ။|
    count |၂၃၅|, |တတ္ထ ကတမာ ဘဝပစ္စယာ ဇာတိ။ ယာ တေသံ တေသံ သတ္တာနံ တမှိ တမှိ သတ္တနိကာယေ ဇာတိ သဉ္ဇာတိ ဩက္ကန္တိ အဘိနိဗ္ဗတ္တိ၊ ခန္ဓာနံ ပါတုဘာဝေါ၊ အာယတနာနံ ပဋိလာဘော အယံ ဝုစ္စတိ ဘဝပစ္စယာ ဇာတိ။|
    count |၂၃၆|, |တတ္ထ ကတမံ ဇာတိပစ္စယာ ဇရာမရဏံ။ အတ္ထိ ဇရာ၊ အတ္ထိ မရဏံ။ တတ္ထ ကတမာ ဇရာ။ ယာ တေသံ တေသံ သတ္တာနံ တမှိ တမှိ သတ္တနိကာယေ ဇရာ ဇီရဏတာ ခဏ္ဍိစ္စံ ပါလိစ္စံ ဝလိတ္တစတာ အာယုနော သံဟာနိ ဣန္ဒြိယာနံ ပရိပါကော အယံ ဝုစ္စတိ ဇရာ။|
    block |တတ္ထ ကတမံ မရဏံ။ ယာ တေသံ တေသံ သတ္တာနံ တမှာ တမှာ သတ္တနိကာယာ စုတိ စဝနတာ ဘေဒော အန္တရဓာနံ မစ္စု မရဏံ ကာလကိရိယာ ခန္ဓာနံ ဘေဒော ကဠေဝရဿ နိက္ခေပေါ ဇီဝိတိန္ဒြိယဿုပစ္ဆေဒော ဣဒံ ဝုစ္စတိ မရဏံ။ ဣတိ အယဉ္စ ဇရာ၊ ဣဒဉ္စ မရဏံ။ ဣဒံ ဝုစ္စတိ ဇာတိပစ္စယာ ဇရာမရဏံ။|
    count |၂၃၇|, |တတ္ထ ကတမော သောကော။ ဉာတိဗျသနေန ဝါ ဖုဋ္ဌဿ၊ ဘောဂဗျသနေန ဝါ ဖုဋ္ဌဿ၊ ရောဂဗျသနေန ဝါ ဖုဋ္ဌဿ၊ သီလဗျသနေန ဝါ ဖုဋ္ဌဿ၊ ဒိဋ္ဌိဗျသနေန ဝါ ဖုဋ္ဌဿ၊ အညတရညတရေန ဗျသနေန သမန္နာဂတဿ၊ အညတရညတရေန ဒုက္ခဓမ္မေန ဖုဋ္ဌဿ သောကော သောစနာ သောစိတတ္တံ အန္တောသောကော အန္တောပရိသောကော စေတသော ပရိဇ္ဈာယနာ ဒောမနဿံ သောကသလ္လံ အယံ ဝုစ္စတိ သောကော။|
    count |၂၃၈|, |တတ္ထ ကတမော ပရိဒေဝေါ။ ဉာတိဗျသနေန ဝါ ဖုဋ္ဌဿ၊ ဘောဂဗျသနေန ဝါ ဖုဋ္ဌဿ၊ ရောဂဗျသနေန ဝါ ဖုဋ္ဌဿ၊ သီလဗျသနေန ဝါ ဖုဋ္ဌဿ၊ ဒိဋ္ဌိဗျသနေန ဝါ ဖုဋ္ဌဿ၊ အညတရညတရေန ဗျသနေန သမန္နာဂတဿ၊ အညတရညတရေန ဒုက္ခဓမ္မေန ဖုဋ္ဌဿ အာဒေဝေါ ပရိဒေဝေါ အာဒေဝနာ ပရိဒေဝနာ အာဒေဝိတတ္တံ ပရိဒေဝိတတ္တံ ဝါစာ ပလာပေါ ဝိပ္ပလာပေါ လာလပ္ပေါ လာလပ္ပနာ လာလပ္ပိတတ္တံ အယံ ဝုစ္စတိ ပရိဒေဝေါ။|
    count |၂၃၉|, |တတ္ထ ကတမံ ဒုက္ခံ။ ယံ ကာယိကံ အသာတံ ကာယိကံ ဒုက္ခံ ကာယသမ္ဖဿဇံ အသာတံ ဒုက္ခံ ဝေဒယိတံ ကာယသမ္ဖဿဇာ အသာတာ ဒုက္ခါ ဝေဒနာ ဣဒံ ဝုစ္စတိ ဒုက္ခံ။|
    count |၂၄၀|, |တတ္ထ ကတမံ ဒောမနဿံ။ ယံ စေတသိကံ အသာတံ၊ စေတသိကံ ဒုက္ခံ၊ စေတောသမ္ဖဿဇံ အသာတံ ဒုက္ခံ ဝေဒယိတံ၊ စေတောသမ္ဖဿဇာ အသာတာ ဒုက္ခါ ဝေဒနာ ဣဒံ ဝုစ္စတိ ဒောမနဿံ။|
    count |၂၄၁|, |တတ္ထ ကတမော ဥပါယာသော။ ဉာတိဗျသနေန ဝါ ဖုဋ္ဌဿ၊ ဘောဂဗျသနေန ဝါ ဖုဋ္ဌဿ၊ ရောဂဗျသနေန ဝါ ဖုဋ္ဌဿ၊ သီလဗျသနေန ဝါ ဖုဋ္ဌဿ၊ ဒိဋ္ဌိဗျသနေန ဝါ ဖုဋ္ဌဿ၊ အညတရညတရေန ဗျသနေန သမန္နာဂတဿ၊ အညတရညတရေန ဒုက္ခဓမ္မေန ဖုဋ္ဌဿ အာယာသော ဥပါယာသော အာယာသိတတ္တံ ဥပါယာသိတတ္တံ အယံ ဝုစ္စတိ ဥပါယာသော။|
    count |၂၄၂|, |ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ၊ ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ၊ သမာဂမော ဟောတိ၊ သမောဓာနံ ဟောတိ၊ ပါတုဘာဝေါ ဟောတိ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
    stand |သုတ္တန္တဘာဇနီယံ။|
  block |၂။ အဘိဓမ္မဘာဇနီယံ|
    block |၁။ ပစ္စယစတုက္ကံ|
      count |၂၄၃|, |အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ သဠာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |ပစ္စယစတုက္ကံ။|
    block |၂။ ဟေတုစတုက္ကံ|
      count |၂၄၄|, |အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမံ ဝိညာဏဟေတုကံ၊ နာမပစ္စယာ ဆဋ္ဌာယတနံ နာမဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမံ ဝိညာဏဟေတုကံ၊ နာမပစ္စယာ ဖဿော နာမဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမရူပံ ဝိညာဏဟေတုကံ၊ နာမရူပပစ္စယာ ဆဋ္ဌာယတနံ နာမရူပဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမရူပံ ဝိညာဏဟေတုကံ၊ နာမရူပပစ္စယာ သဠာယတနံ နာမရူပဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |ဟေတုစတုက္ကံ။|
    block |၃။ သမ္ပယုတ္တစတုက္ကံ|
      count |၂၄၅|, |အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမံ ဝိညာဏသမ္ပယုတ္တံ၊ နာမပစ္စယာ ဆဋ္ဌာယတနံ နာမသမ္ပယုတ္တံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမံ ဝိညာဏသမ္ပယုတ္တံ၊ နာမပစ္စယာ ဖဿော နာမသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ၊ နာမရူပပစ္စယာ ဆဋ္ဌာယတနံ နာမရူပသမ္ပယုတ္တံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ၊ နာမရူပပစ္စယာ သဠာယတနံ နာမသမ္ပယုတ္တံ ဆဋ္ဌာယတနံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ ဥပါဒာနသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |သမ္ပယုတ္တစတုက္ကံ။|
    block |၄။ အညမညစတုက္ကံ|
      count |၂၄၆|, |အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမံ၊ နာမပစ္စယာပိ ဝိညာဏံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာပိ နာမံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမံ၊ နာမပစ္စယာပိ ဝိညာဏံ၊ နာမပစ္စယာ ဖဿော၊ ဖဿပစ္စယာပိ နာမံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမရူပံ၊ နာမရူပပစ္စယာပိ ဝိညာဏံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာပိ နာမရူပံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      block |အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမရူပံ၊ နာမရူပပစ္စယာပိ ဝိညာဏံ၊ နာမရူပပစ္စယာ သဠာယတနံ၊ ဆဋ္ဌာယတနပစ္စယာပိ နာမရူပံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |အညမညစတုက္ကံ။|
    block |မာတိကာ|
      count |၂၄၇|, |သင်္ခါရပစ္စယာ အဝိဇ္ဇာ။ပေ။ ဝိညာဏပစ္စယာ အဝိဇ္ဇာ။ပေ။ နာမပစ္စယာ အဝိဇ္ဇာ။ပေ။ ဆဋ္ဌာယတနပစ္စယာ အဝိဇ္ဇာ။ပေ။ ဖဿပစ္စယာ အဝိဇ္ဇာ။ပေ။ ဝေဒနာပစ္စယာ အဝိဇ္ဇာ။ပေ။ တဏှာပစ္စယာ အဝိဇ္ဇာ။ပေ။ ဥပါဒာနပစ္စယာ အဝိဇ္ဇာ။ပေ။ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |မာတိကာ။|
    block |၅။ ပစ္စယစတုက္ကံ|
      count |၂၄၈|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဒိဋ္ဌိဂတသမ္ပယုတ္တံ ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၄၉|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |တတ္ထ ကတမံ နာမပစ္စယာ ဆဋ္ဌာယတနံ။ ယံ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမာ ဝေဒနာပစ္စယာ တဏှာ။ ယော ရာဂေါ သာရာဂေါ အနုနယော အနုရောဓော နန္ဒီ နန္ဒိရာဂေါ စိတ္တဿ သာရာဂေါ အယံ ဝုစ္စတိ ဝေဒနာပစ္စယာ တဏှာ။|
      block |တတ္ထ ကတမံ တဏှာပစ္စယာ ဥပါဒာနံ။ ယာ ဒိဋ္ဌိ ဒိဋ္ဌိဂတံ ဒိဋ္ဌိဂဟနံ ဒိဋ္ဌိကန္တာရော ဒိဋ္ဌိဝိသူကာယိကံ ဒိဋ္ဌိဝိပ္ဖန္ဒိတံ ဒိဋ္ဌိသံယောဇနံ ဂါဟော ပတိဋ္ဌာဟော အဘိနိဝေသော ပရာမာသော ကုမ္မဂ္ဂေါ မိစ္ဆာပထော မိစ္ဆတ္တံ တိတ္ထာယတနံ ဝိပရိယာသဂ္ဂါဟော ဣဒံ ဝုစ္စတိ တဏှာပစ္စယာ ဥပါဒာနံ။|
      block |တတ္ထ ကတမော ဥပါဒာနပစ္စယာ ဘဝေါ။ ဌပေတွာ ဥပါဒာနံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဥပါဒာနပစ္စယာ ဘဝေါ။|
      block |တတ္ထ ကတမာ ဘဝပစ္စယာ ဇာတိ။ ယာ တေသံ တေသံ ဓမ္မာနံ ဇာတိ သဉ္ဇာတိ နိဗ္ဗတ္တိ အဘိနိဗ္ဗတ္တိ ပါတုဘာဝေါ အယံ ဝုစ္စတိ ဘဝပစ္စယာ ဇာတိ။|
      block |တတ္ထ ကတမံ ဇာတိပစ္စယာ ဇရာမရဏံ။ အတ္ထိ ဇရာ၊ အတ္ထိ မရဏံ။ တတ္ထ ကတမာ ဇရာ။ ယာ တေသံ တေသံ ဓမ္မာနံ ဇရာ ဇီရဏတာ အာယုနော သံဟာနိ အယံ ဝုစ္စတိ ဇရာ။ တတ္ထ ကတမံ မရဏံ။ ယော တေသံ တေသံ ဓမ္မာနံ ခယော ဝယော ဘေဒော ပရိဘေဒော အနိစ္စတာ အန္တရဓာနံ ဣဒံ ဝုစ္စတိ မရဏံ။ ဣတိ အယဉ္စ ဇရာ၊ ဣဒဉ္စ မရဏံ။ ဣဒံ ဝုစ္စတိ ဇာတိပစ္စယာ ဇရာမရဏံ။|
      block |ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။ ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ၊ သမာဂမော ဟောတိ၊ သမောဓာနံ ဟောတိ၊ ပါတုဘာဝေါ ဟောတိ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၅၀|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၅၁|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |နာမပစ္စယာ ဖဿောတိ။ တတ္ထ ကတမံ နာမံ။ ဌပေတွာ ဖဿံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော ဣဒံ ဝုစ္စတိ နာမံ။|
      block |တတ္ထ ကတမော နာမပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ နာမပစ္စယာ ဖဿော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      block |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၅၃|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ။|
      block |နာမရူပပစ္စယာ ဆဋ္ဌာယတနန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာ ဆဋ္ဌာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၅၄|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ သဠာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၅၅|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ။|
      block |နာမရူပပစ္စယာ သဠာယတနန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စတ္တာရော စ မဟာဘူတာ၊ ယဉ္စ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ သဠာယတနံ။ စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ မနာယတနံ ဣဒံ ဝုစ္စတိ နာမရူပပစ္စယာ သဠာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |ပစ္စယစတုက္ကံ။|
    block |၆။ ဟေတုစတုက္ကံ|
      count |၂၅၆|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမံ ဝိညာဏဟေတုကံ၊ နာမပစ္စယာ ဆဋ္ဌာယတနံ နာမဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၅၇|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာဟေတုကော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာဟေတုကော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရဟေတုကံ။|
      block |တတ္ထ ကတမံ ဝိညာဏပစ္စယာ နာမံ ဝိညာဏဟေတုကံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ ဝိညာဏဟေတုကံ။|
      block |တတ္ထ ကတမံ နာမပစ္စယာ ဆဋ္ဌာယတနံ နာမဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ နာမဟေတုကံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။|
      block |တတ္ထ ကတမာ ဖဿပစ္စယာ ဝေဒနာ ဖဿဟေတုကာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ ဖဿဟေတုကာ။|
      block |တတ္ထ ကတမာ ဝေဒနာပစ္စယာ တဏှာ ဝေဒနာဟေတုကာ။ ယော ရာဂေါ သာရာဂေါ။ပေ။ စိတ္တဿ သာရာဂေါ အယံ ဝုစ္စတိ ဝေဒနာပစ္စယာ တဏှာ ဝေဒနာဟေတုကာ။|
      block |တတ္ထ ကတမံ တဏှာပစ္စယာ ဥပါဒာနံ တဏှာဟေတုကံ။ ယာ ဒိဋ္ဌိ ဒိဋ္ဌိဂတံ။ပေ။ တိတ္ထာယတနံ ဝိပရိယာသဂ္ဂါဟော ဣဒံ ဝုစ္စတိ တဏှာပစ္စယာ ဥပါဒာနံ တဏှာဟေတုကံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိတိ။|
      count |၂၅၈|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမံ ဝိညာဏဟေတုကံ၊ နာမပစ္စယာ ဖဿော နာမဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၅၉|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာဟေတုကော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာဟေတုကော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရဟေတုကံ။|
      block |တတ္ထ ကတမံ ဝိညာဏပစ္စယာ နာမံ ဝိညာဏဟေတုကံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ ဝိညာဏဟေတုကံ။|
      block |နာမပစ္စယာ ဖဿော နာမဟေတုကောတိ။ တတ္ထ ကတမံ နာမံ။ ဌပေတွာ ဖဿံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော ဣဒံ ဝုစ္စတိ နာမံ။|
      block |တတ္ထ ကတမော နာမပစ္စယာ ဖဿော နာမဟေတုကော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ နာမပစ္စယာ ဖဿော နာမဟေတုကော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၆၀|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမရူပံ ဝိညာဏဟေတုကံ၊ နာမရူပပစ္စယာ ဆဋ္ဌာယတနံ နာမရူပဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၆၁|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာဟေတုကော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာဟေတုကော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရဟေတုကံ။|
      block |တတ္ထ ကတမံ ဝိညာဏပစ္စယာ နာမရူပံ ဝိညာဏဟေတုကံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ ဝိညာဏဟေတုကံ။|
      block |နာမရူပပစ္စယာ ဆဋ္ဌာယတနံ နာမရူပဟေတုကန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ ဆဋ္ဌာယတနံ နာမရူပဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာ ဆဋ္ဌာယတနံ နာမရူပဟေတုကံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၆၂|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာဟေတုကော၊ သင်္ခါရပစ္စယာ ဝိညာဏံ သင်္ခါရဟေတုကံ ဝိညာဏပစ္စယာ နာမရူပံ ဝိညာဏဟေတုကံ၊ နာမရူပပစ္စယာ သဠာယတနံ နာမရူပဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ တဏှာ ဝေဒနာဟေတုကာ၊ တဏှာပစ္စယာ ဥပါဒာနံ တဏှာဟေတုကံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၆၃|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာဟေတုကော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာဟေတုကော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရဟေတုကံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရဟေတုကံ။|
      block |တတ္ထ ကတမံ ဝိညာဏပစ္စယာ နာမရူပံ ဝိညာဏဟေတုကံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ ဝိညာဏဟေတုကံ။|
      block |နာမရူပပစ္စယာ သဠာယတနံ နာမရူပဟေတုကန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စတ္တာရော စ မဟာဘူတာ၊ ယဉ္စ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ သဠာယတနံ နာမရူပဟေတုကံ။ စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ မနာယတနံ ဣဒံ ဝုစ္စတိ နာမရူပပစ္စယာ သဠာယတနံ နာမရူပဟေတုကံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော။|
      block |တတ္ထ ကတမာ ဖဿပစ္စယာ ဝေဒနာ ဖဿဟေတုကာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ ဖဿဟေတုကာ။|
      block |တတ္ထ ကတမာ ဝေဒနာပစ္စယာ တဏှာ ဝေဒနာဟေတုကာ။ ယော ရာဂေါ သာရာဂေါ။ပေ။ စိတ္တဿ သာရာဂေါ အယံ ဝုစ္စတိ ဝေဒနာပစ္စယာ တဏှာ ဝေဒနာဟေတုကာ။|
      block |တတ္ထ ကတမံ တဏှာပစ္စယာ ဥပါဒာနံ တဏှာဟေတုကံ။ ယာ ဒိဋ္ဌိ ဒိဋ္ဌိဂတံ။ပေ။ တိတ္ထာယတနံ ဝိပရိယာသဂ္ဂါဟော ဣဒံ ဝုစ္စတိ တဏှာပစ္စယာ ဥပါဒာနံ တဏှာဟေတုကံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |ဟေတုစတုက္ကံ။|
    block |၇။ သမ္ပယုတ္တစတုက္ကံ|
      block |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမံ ဝိညာဏသမ္ပယုတ္တံ၊ နာမပစ္စယာ ဆဋ္ဌာယတနံ နာမသမ္ပယုတ္တံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၆၅|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။|
      block |တတ္ထ ကတမံ ဝိညာဏပစ္စယာ နာမံ ဝိညာဏသမ္ပယုတ္တံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ ဝိညာဏသမ္ပယုတ္တံ။|
      block |တတ္ထ ကတမံ နာမပစ္စယာ ဆဋ္ဌာယတနံ နာမသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ နာမသမ္ပယုတ္တံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။|
      block |တတ္ထ ကတမာ ဖဿပစ္စယာ ဝေဒနာ ဖဿသမ္ပယုတ္တာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ ဖဿသမ္ပယုတ္တာ။|
      block |တတ္ထ ကတမာ ဝေဒနာပစ္စယာ တဏှာ ဝေဒနာသမ္ပယုတ္တာ။ ယော ရာဂေါ သာရာဂေါ။ပေ။ စိတ္တဿ သာရာဂေါ အယံ ဝုစ္စတိ ဝေဒနာပစ္စယာ တဏှာ ဝေဒနာသမ္ပယုတ္တာ။|
      block |တတ္ထ ကတမံ တဏှာပစ္စယာ ဥပါဒာနံ တဏှာသမ္ပယုတ္တံ။ ယာ ဒိဋ္ဌိ ဒိဋ္ဌိဂတံ။ပေ။ တိတ္ထာယတနံ ဝိပရိယာသဂ္ဂါဟော ဣဒံ ဝုစ္စတိ တဏှာပစ္စယာ ဥပါဒာနံ တဏှာသမ္ပယုတ္တံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၆၆|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမံ ဝိညာဏသမ္ပယုတ္တံ၊ နာမပစ္စယာ ဖဿော နာမသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၆၇|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။|
      block |တတ္ထ ကတမံ ဝိညာဏပစ္စယာ နာမံ ဝိညာဏသမ္ပယုတ္တံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ ဝိညာဏသမ္ပယုတ္တံ။|
      block |နာမပစ္စယာ ဖဿော နာမသမ္ပယုတ္တောတိ။ တတ္ထ ကတမံ နာမံ။ ဌပေတွာ ဖဿံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော ဣဒံ ဝုစ္စတိ နာမံ။|
      block |တတ္ထ ကတမော နာမပစ္စယာ ဖဿော နာမသမ္ပယုတ္တော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ နာမပစ္စယာ ဖဿော နာမသမ္ပယုတ္တော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၆၈|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ၊ နာမရူပပစ္စယာ ဆဋ္ဌာယတနံ နာမသမ္ပယုတ္တံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၆၉|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။|
      block |တတ္ထ ကတမံ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ။|
      block |နာမရူပပစ္စယာ ဆဋ္ဌာယတနံ နာမသမ္ပယုတ္တန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ ဆဋ္ဌာယတနံ နာမသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာ ဆဋ္ဌာယတနံ နာမသမ္ပယုတ္တံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၇၀|, |တသ္မိံ သမယေ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော၊ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ၊ နာမရူပပစ္စယာ သဠာယတနံ နာမသမ္ပယုတ္တံ ဆဋ္ဌာယတနံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ တဏှာ ဝေဒနာသမ္ပယုတ္တာ၊ တဏှာပစ္စယာ ဥပါဒာနံ တဏှာသမ္ပယုတ္တံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၇၁|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော အဝိဇ္ဇာသမ္ပယုတ္တော။|
      block |တတ္ထ ကတမံ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ သင်္ခါရသမ္ပယုတ္တံ။|
      block |တတ္ထ ကတမံ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ ဝိညာဏသမ္ပယုတ္တံ နာမံ။|
      block |နာမရူပပစ္စယာ သဠာယတနံ နာမသမ္ပယုတ္တံ ဆဋ္ဌာယတနန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စတ္တာရော စ မဟာဘူတာ၊ ယဉ္စ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ သဠာယတနံ နာမသမ္ပယုတ္တံ ဆဋ္ဌာယတနံ။ စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ မနာယတနံ ဣဒံ ဝုစ္စတိ နာမရူပပစ္စယာ သဠာယတနံ နာမသမ္ပယုတ္တံ ဆဋ္ဌာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |သမ္ပယုတ္တစတုက္ကံ။|
    block |၈။ အညမညစတုက္ကံ|
      count |၂၇၂|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမံ၊ နာမပစ္စယာပိ ဝိညာဏံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာပိ နာမံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၇၃|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမာ သင်္ခါရပစ္စယာပိ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ သင်္ခါရပစ္စယာပိ အဝိဇ္ဇာ။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမော ဝိညာဏပစ္စယာပိ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ဝိညာဏပစ္စယာပိ သင်္ခါရော။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |တတ္ထ ကတမံ နာမပစ္စယာပိ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာပိ ဝိညာဏံ။|
      block |တတ္ထ ကတမံ နာမပစ္စယာ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ။|
      block |တတ္ထ ကတမံ ဆဋ္ဌာယတနပစ္စယာပိ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဆဋ္ဌာယတနပစ္စယာပိ နာမံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမံ ဖဿပစ္စယာပိ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ ဖဿပစ္စယာပိ ဆဋ္ဌာယတနံ။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာပိ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဝေဒနာပစ္စယာပိ ဖဿော။|
      block |တတ္ထ ကတမာ ဝေဒနာပစ္စယာ တဏှာ။ ယော ရာဂေါ သာရာဂေါ။ပေ။ စိတ္တဿ သာရာဂေါ အယံ ဝုစ္စတိ ဝေဒနာပစ္စယာ တဏှာ။|
      block |တတ္ထ ကတမာ တဏှာပစ္စယာပိ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ တဏှာပစ္စယာပိ ဝေဒနာ။|
      block |တတ္ထ ကတမံ တဏှာပစ္စယာ ဥပါဒာနံ။ ယာ ဒိဋ္ဌိ ဒိဋ္ဌိဂတံ။ပေ။ တိတ္ထာယတနံ ဝိပရိယာသဂ္ဂါဟော ဣဒံ ဝုစ္စတိ တဏှာပစ္စယာ ဥပါဒာနံ။|
      block |တတ္ထ ကတမာ ဥပါဒာနပစ္စယာပိ တဏှာ။ ယော ရာဂေါ။ပေ။ စိတ္တဿ သာရာဂေါ အယံ ဝုစ္စတိ ဥပါဒာနပစ္စယာပိ တဏှာ။|
      block |တတ္ထ ကတမော ဥပါဒာနပစ္စယာ ဘဝေါ။ ဌပေတွာ ဥပါဒာနံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဥပါဒာနပစ္စယာ ဘဝေါ။|
      block |တတ္ထ ကတမာ ဘဝပစ္စယာ ဇာတိ။ ယာ တေသံ တေသံ ဓမ္မာနံ ဇာတိ သဉ္ဇာတိ နိဗ္ဗတ္တိ အဘိနိဗ္ဗတိ ပါတုဘာဝေါ အယံ ဝုစ္စတိ ဘဝပစ္စယာ ဇာတိ။|
      block |တတ္ထ ကတမံ ဇာတိပစ္စယာ ဇရာမရဏံ။ အတ္ထိ ဇရာ၊ အတ္ထိ မရဏံ။ တတ္ထ ကတမာ ဇရာ။ ယာ တေသံ တေသံ ဓမ္မာနံ ဇရာ ဇီရဏတာ အာယုနော သံဟာနိ အယံ ဝုစ္စတိ ဇရာ။ တတ္ထ ကတမံ မရဏံ။ ယော တေသံ တေသံ ဓမ္မာနံ ခယော ဝယော ဘေဒော ပရိဘေဒော အနိစ္စတာ အန္တရဓာနံ ဣဒံ ဝုစ္စတိ မရဏံ။ ဣတိ အယဉ္စ ဇရာ၊ ဣဒဉ္စ မရဏံ။ ဣဒံ ဝုစ္စတိ ဇာတိပစ္စယာ ဇရာမရဏံ။|
      block |ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။ ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ၊ သမာဂမော ဟောတိ၊ သမောဓာနံ ဟောတိ၊ ပါတုဘာဝေါ ဟောတိ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၇၄|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမံ၊ နာမပစ္စယာပိ ဝိညာဏံ၊ နာမပစ္စယာ ဖဿော၊ ဖဿပစ္စယာပိ နာမံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၇၅|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမာ သင်္ခါရပစ္စယာပိ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ သင်္ခါရပစ္စယာပိ အဝိဇ္ဇာ။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမော ဝိညာဏပစ္စယာပိ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ဝိညာဏပစ္စယာပိ သင်္ခါရော။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |တတ္ထ ကတမံ နာမပစ္စယာပိ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာပိ ဝိညာဏံ။|
      block |နာမပစ္စယာ ဖဿောတိ။ တတ္ထ ကတမံ နာမံ။ ဌပေတွာ ဖဿံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော ဣဒံ ဝုစ္စတိ နာမံ။|
      block |တတ္ထ ကတမော နာမပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ နာမပစ္စယာ ဖဿော။|
      block |တတ္ထ ကတမံ ဖဿပစ္စယာပိ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣဒံ ဝုစ္စတိ ဖဿပစ္စယာပိ နာမံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၇၆|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမရူပံ၊ နာမရူပပစ္စယာပိ ဝိညာဏံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာပိ နာမရူပံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၇၇|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမာ သင်္ခါရပစ္စယာပိ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ သင်္ခါရပစ္စယာပိ အဝိဇ္ဇာ။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမော ဝိညာဏပစ္စယာပိ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ဝိညာဏပစ္စယာပိ သင်္ခါရော။|
      block |တတ္ထ ကတမံ ဝိညာဏပစ္စယာ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ။|
      block |နာမရူပပစ္စယာပိ ဝိညာဏန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာပိ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာပိ ဝိညာဏံ။|
      block |နာမရူပပစ္စယာ ဆဋ္ဌာယတနန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာ ဆဋ္ဌာယတနံ။|
      block |တတ္ထ ကတမံ ဆဋ္ဌာယတနပစ္စယာပိ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဆဋ္ဌာယတနပစ္စယာပိ နာမရူပံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမံ ဖဿပစ္စယာပိ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ ဖဿပစ္စယာပိ ဆဋ္ဌာယတနံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၇၈|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာပိ အဝိဇ္ဇာ၊ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမရူပံ၊ နာမရူပပစ္စယာပိ ဝိညာဏံ၊ နာမရူပပစ္စယာ သဠာယတနံ၊ ဆဋ္ဌာယတနပစ္စယာပိ နာမရူပံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ တဏှာ၊ တဏှာပစ္စယာပိ ဝေဒနာ၊ တဏှာပစ္စယာ ဥပါဒာနံ၊ ဥပါဒာနပစ္စယာပိ တဏှာ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၇၉|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။|
      block |တတ္ထ ကတမာ သင်္ခါရပစ္စယာပိ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ သင်္ခါရပစ္စယာပိ အဝိဇ္ဇာ။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမော ဝိညာဏပစ္စယာပိ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ဝိညာဏပစ္စယာပိ သင်္ခါရော။|
      block |တတ္ထ ကတမံ ဝိညာဏပစ္စယာ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဝိညာဏပစ္စယာ နာမရူပံ။|
      block |နာမရူပပစ္စယာပိ ဝိညာဏန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ ယံ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာပိ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမရူပပစ္စယာပိ ဝိညာဏံ။|
      block |နာမရူပပစ္စယာ သဠာယတနန္တိ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စတ္တာရော စ မဟာဘူတာ၊ ယဉ္စ ရူပံ နိဿာယ မနောဝိညာဏဓာတု ဝတ္တတိ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ နာမရူပံ။|
      block |တတ္ထ ကတမံ နာမရူပပစ္စယာ သဠာယတနံ။ စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ မနာယတနံ ဣဒံ ဝုစ္စတိ နာမရူပပစ္စယာ သဠာယတနံ။|
      block |တတ္ထ ကတမံ ဆဋ္ဌာယတနပစ္စယာပိ နာမရူပံ။ အတ္ထိ နာမံ၊ အတ္ထိ ရူပံ။ တတ္ထ ကတမံ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ နာမံ။ တတ္ထ ကတမံ ရူပံ။ စက္ခါယတနဿ ဥပစယော၊ သောတာယတနဿ ဥပစယော၊ ဃာနာယတနဿ ဥပစယော၊ ဇိဝှာယတနဿ ဥပစယော၊ ကာယာယတနဿ ဥပစယော၊ ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ဣဒံ ဝုစ္စတိ ရူပံ။ ဣတိ ဣဒဉ္စ နာမံ၊ ဣဒဉ္စ ရူပံ။ ဣဒံ ဝုစ္စတိ ဆဋ္ဌာယတနပစ္စယာပိ နာမရူပံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမံ ဖဿပစ္စယာပိ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ ဖဿပစ္စယာပိ ဆဋ္ဌာယတနံ။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |အညမညစတုက္ကံ။|
    block |၉။ အကုသလနိဒ္ဒေသော|
      count |၂၈၀|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဒိဋ္ဌိဂတသမ္ပယုတ္တံ သသင်္ခါရေန။ပေ။ သောမနဿသဟဂတံ ဒိဋ္ဌိဂတဝိပ္ပယုတ္တံ ရူပါရမ္မဏံ ဝါ။ပေ။ သောမနဿသဟဂတံ ဒိဋ္ဌိဂတဝိပ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၈၁|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။|
      block |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။ပေ။|
      block |တတ္ထ ကတမော တဏှာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ တဏှာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၈၂|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဒိဋ္ဌိဂတသမ္ပယုတ္တံ ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ ဥပါဒာနံ၊ ဥပါဒာနပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၈၃|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။ပေ။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၈၄|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဒိဋ္ဌိဂတသမ္ပယုတ္တံ သသင်္ခါရေန။ပေ။ ဥပေက္ခါသဟဂတံ ဒိဋ္ဌိဂတဝိပ္ပယုတ္တံ ရူပါရမ္မဏံ ဝါ။ပေ။ ဥပေက္ခါသဟဂတံ ဒိဋ္ဌိဂတဝိပ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ တဏှာ၊ တဏှာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၈၅|, |တတ္ထ ကတမာ အဝိဇ္ဇာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၈၆|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဒောမနဿသဟဂတံ ပဋိဃသမ္ပယုတ္တံ ရူပါရမ္မဏံ ဝါ။ပေ။ ဒောမနဿသဟဂတံ ပဋိဃသမ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပဋိဃံ၊ ပဋိဃပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၈၇|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ အသာတံ စေတသိကံ ဒုက္ခံ စေတောသမ္ဖဿဇံ အသာတံ ဒုက္ခံ ဝေဒယိတံ စေတောသမ္ဖဿဇာ အသာတာ ဒုက္ခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမံ ဝေဒနာပစ္စယာ ပဋိဃံ။ ယော စိတ္တဿ အာဃာတော။ပေ။ စဏ္ဍိက္ကံ အသုရောပေါ အနတ္တမနတာ စိတ္တဿ ဣဒံ ဝုစ္စတိ ဝေဒနာပစ္စယာ ပဋိဃံ။|
      block |တတ္ထ ကတမော ပဋိဃပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ပဋိဃပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၈၈|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဝိစိကိစ္ဆာသမ္ပယုတ္တံ ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဝိစိကိစ္ဆာ၊ ဝိစိကိစ္ဆာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၈၉|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ၊ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမာ ဝေဒနာပစ္စယာ ဝိစိကိစ္ဆာ။ ယာ ကင်္ခါ ကင်္ခါယနာ ကင်္ခါယိတတ္တံ ဝိမတိ ဝိစိကိစ္ဆာ ဒွေဠှကံ ဒွိဓာပထော သံသယော အနေကံသဂ္ဂါဟော အာသပ္ပနာ ပရိသပ္ပနာ အပရိယောဂါဟဏာ ဆမ္ဘိတတ္တံ စိတ္တဿ မနောဝိလေခေါ အယံ ဝုစ္စတိ ဝေဒနာပစ္စယာ ဝိစိကိစ္ဆာ။|
      block |တတ္ထ ကတမော ဝိစိကိစ္ဆာပစ္စယာ ဘဝေါ။ ဌပေတွာ ဝိစိကိစ္ဆံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဝိစိကိစ္ဆာပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၉၀|, |ကတမေ ဓမ္မာ အကုသလာ။ ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဥဒ္ဓစ္စသမ္ပယုတ္တံ ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဥဒ္ဓစ္စံ၊ ဥဒ္ဓစ္စပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၉၁|, |တတ္ထ ကတမာ အဝိဇ္ဇာ။ ယံ အညာဏံ အဒဿနံ။ပေ။ အဝိဇ္ဇာလင်္ဂီ မောဟော အကုသလမူလံ အယံ ဝုစ္စတိ အဝိဇ္ဇာ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမံ ဝေဒနာပစ္စယာ ဥဒ္ဓစ္စံ။ ယံ စိတ္တဿ ဥဒ္ဓစ္စံ အဝူပသမော စေတသော ဝိက္ခေပေါ ဘန္တတ္တံ စိတ္တဿ ဣဒံ ဝုစ္စတိ ဝေဒနာပစ္စယာ ဥဒ္ဓစ္စံ။|
      block |တတ္ထ ကတမော ဥဒ္ဓစ္စပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဥဒ္ဓစ္စပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |အကုသလနိဒ္ဒေသော။|
    block |၁၀။ ကုသလနိဒ္ဒေသော|
      count |၂၉၂|, |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၉၃|, |တတ္ထ ကတမေ ကုသလမူလာ။ အလောဘော၊ အဒောသော၊ အမောဟော။|
      block |တတ္ထ ကတမော အလောဘော။ ယော အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ အယံ ဝုစ္စတိ အလောဘော။|
      block |တတ္ထ ကတမော အဒောသော။ ယော အဒောသော အဒုဿနာ အဒုဿိတတ္တံ အဗျာပါဒော အဗျာပဇ္ဇော အဒောသော ကုသလမူလံ အယံ ဝုစ္စတိ အဒောသော။|
      block |တတ္ထ ကတမော အမောဟော။ ယာ ပညာ ပဇာနနာ။ပေ။ အမောဟော ဓမ္မဝိစယော သမ္မာဒိဋ္ဌိ အယံ ဝုစ္စတိ အမောဟော။ ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ပေ။ ဝိညာဏပစ္စယာ နာမံ။ပေ။ နာမပစ္စယာ ဆဋ္ဌာယတနံ။ပေ။ ဆဋ္ဌာယတနပစ္စယာ ဖဿော။ပေ။ ဖဿပစ္စယာ ဝေဒနာ။ပေ။ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ပသာဒော။ ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒော အယံ ဝုစ္စတိ ဝေဒနာပစ္စယာ ပသာဒော။|
      block |တတ္ထ ကတမော ပသာဒပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ပသာဒပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၉၄|, |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန ရူပါရမ္မဏံ ဝါ။ပေ။ သောမနဿသဟဂတံ ဉာဏဝိပ္ပယုတ္တံ ရူပါရမ္မဏံ ဝါ။ပေ။ သောမနဿသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၉၅|, |တတ္ထ ကတမေ ကုသလမူလာ။ အလောဘော၊ အဒောသော။|
      block |တတ္ထ ကတမော အလောဘော။ ယော အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ အယံ ဝုစ္စတိ အလောဘော။|
      block |တတ္ထ ကတမော အဒောသော။ ယော အဒောသော အဒုဿနာ အဒုဿိတတ္တံ အဗျာပါဒော အဗျာပဇ္ဇော အဒောသော ကုသလမူလံ အယံ ဝုစ္စတိ အဒောသော။ ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၂၉၆|, |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဉာဏသမ္ပယုတ္တံ ရူပါရမ္မဏံ ဝါ။ပေ။ ဥပေက္ခါသဟဂတံ ဉာဏသမ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၉၇|, |တတ္ထ ကတမေ ကုသလမူလာ။ အလောဘော၊ အဒောသော၊ အမောဟော ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      block |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခါသဟဂတံ ဉာဏဝိပ္ပယုတ္တံ ရူပါရမ္မဏံ ဝါ။ပေ။ ဥပေက္ခါသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ သဒ္ဒာရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၂၉၉|, |တတ္ထ ကတမေ ကုသလမူလာ။ အလောဘော၊ အဒောသော ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၀၀|, |ကတမေ ဓမ္မာ ကုသလာ။ ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၀၁|, |တတ္ထ ကတမေ ကုသလမူလာ။ အလောဘော၊ အဒောသော၊ အမောဟော ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၀၂|, |ကတမေ ဓမ္မာ ကုသလာ။ ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၀၃|, |တတ္ထ ကတမေ ကုသလမူလာ။ အလောဘော၊ အဒောသော၊ အမောဟော ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၀၄|, |ကတမေ ဓမ္မာ ကုသလာ။ ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတေသံ ဓမ္မာနံ သမုဒယော ဟောတိ။|
      count |၃၀၅|, |တတ္ထ ကတမေ ကုသလမူလာ။ အလောဘော၊ အဒောသော၊ အမောဟော။|
      block |တတ္ထ ကတမော အလောဘော။ပေ။ အဒောသော။ပေ။ အမောဟော။ ယာ ပညာ ပဇာနနာ။ပေ။ အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ အယံ ဝုစ္စတိ အမောဟော။ ဣမေ ဝုစ္စန္တိ ကုသလမူလာ။|
      block |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ပသာဒော။ ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒော အယံ ဝုစ္စတိ ဝေဒနာပစ္စယာ ပသာဒော။|
      block |တတ္ထ ကတမော ပသာဒပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ပသာဒပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ အယံ ဝုစ္စတိ ဇာတိပစ္စယာ ဇရာမရဏံ။|
      block |ဧဝမေတေသံ ဓမ္မာနံ သမုဒယော ဟောတီတိ။ ဧဝမေတေသံ ဓမ္မာနံ သင်္ဂတိ ဟောတိ၊ သမာဂမော ဟောတိ၊ သမောဓာနံ ဟောတိ၊ ပါတုဘာဝေါ ဟောတိ။ တေန ဝုစ္စတိ ဧဝမေတေသံ ဓမ္မာနံ သမုဒယော ဟောတီတိ။|
      stand |ကုသလနိဒ္ဒေသော။|
    block |၁၁။ အဗျာကတနိဒ္ဒေသော|
      count |၃၀၆|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခါသဟဂတံ ရူပါရမ္မဏံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၀၇|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာစက္ခုဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |တတ္ထ ကတမံ နာမပစ္စယာ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာစက္ခုဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ဘဝေါ။ ဌပေတွာ ဝေဒနံ၊ သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဝေဒနာပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၀၈|, |တသ္မိံ သမယေ သင်္ခါရပစ္စယာ ဝိညာဏံ သင်္ခါရဟေတုကံ၊ ဝိညာဏပစ္စယာ နာမံ ဝိညာဏဟေတုကံ၊ နာမပစ္စယာ ဆဋ္ဌာယတနံ နာမဟေတုကံ၊ ဆဋ္ဌာယတနပစ္စယာ ဖဿော ဆဋ္ဌာယတနဟေတုကော၊ ဖဿပစ္စယာ ဝေဒနာ ဖဿဟေတုကာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၀၉|, |တသ္မိံ သမယေ သင်္ခါရပစ္စယာ ဝိညာဏံ သင်္ခါရသမ္ပယုတ္တံ၊ ဝိညာဏပစ္စယာ နာမံ ဝိညာဏသမ္ပယုတ္တံ၊ နာမပစ္စယာ ဆဋ္ဌာယတနံ နာမသမ္ပယုတ္တံ၊ ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော၊ ဖဿပစ္စယာ ဝေဒနာ ဖဿသမ္ပယုတ္တာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၀|, |တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာပိ သင်္ခါရော၊ ဝိညာဏပစ္စယာ နာမံ၊ နာမပစ္စယာပိ ဝိညာဏံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာပိ နာမံ၊ ဆဋ္ဌာယတနပစ္စယာ ဖဿော၊ ဖဿပစ္စယာပိ ဆဋ္ဌာယတနံ၊ ဖဿပစ္စယာ ဝေဒနာ၊ ဝေဒနာပစ္စယာပိ ဖဿော၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၁|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သောတဝိညာဏံ ဥပ္ပန္နံ ဟောတိ ဥပေက္ခါသဟဂတံ သဒ္ဒာရမ္မဏံ။ပေ။ ဃာနဝိညာဏံ ဥပ္ပန္နံ ဟောတိ ဥပေက္ခါသဟဂတံ ဂန္ဓာရမ္မဏံ။ပေ။ ဇိဝှာဝိညာဏံ ဥပ္ပန္နံ ဟောတိ ဥပေက္ခါသဟဂတံ ရသာရမ္မဏံ။ပေ။ ကာယဝိညာဏံ ဥပ္ပန္နံ ဟောတိ သုခသဟဂတံ ဖောဋ္ဌဗ္ဗာရမ္မဏံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၂|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ ကာယိကံ သာတံ ကာယိကံ သုခံ ကာယသမ္ဖဿဇံ သာတံ သုခံ ဝေဒယိတံ ကာယသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ဘဝေါ။ ဌပေတွာ ဝေဒနံ၊ သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဝေဒနာပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၁၃|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ သဒ္ဒာရမ္မဏာ ဝါ ဂန္ဓာရမ္မဏာ ဝါ ရသာရမ္မဏာ ဝါ ဖောဋ္ဌဗ္ဗာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၄|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဝေဒနာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၁၅|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ သောမနဿသဟဂတာ ရူပါရမ္မဏာ ဝါ သဒ္ဒာရမ္မဏာ ဝါ ဂန္ဓာရမ္မဏာ ဝါ ရသာရမ္မဏာ ဝါ ဖောဋ္ဌဗ္ဗာရမ္မဏာ ဝါ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၆|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဝေဒနာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၁၇|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ သဒ္ဒာရမ္မဏာ ဝါ ဂန္ဓာရမ္မဏာ ဝါ ရသာရမ္မဏာ ဝါ ဖောဋ္ဌဗ္ဗာရမ္မဏာ ဝါ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၁၈|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဝေဒနာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော၊ ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၁၉|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ သောမနဿသဟဂတာ ဉာဏသမ္ပယုတ္တာ။ပေ။ သောမနဿသဟဂတာ ဉာဏသမ္ပယုတ္တာ သသင်္ခါရေန။ပေ။ သောမနဿသဟဂတာ ဉာဏဝိပ္ပယုတ္တာ။ပေ။ သောမနဿသဟဂတာ ဉာဏဝိပ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏသမ္ပယုတ္တာ။ပေ။ ဥပေက္ခါသဟဂတာ ဉာဏသမ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏဝိပ္ပယုတ္တာ။ပေ။ ဥပေက္ခါသဟဂတာ ဉာဏဝိပ္ပယုတ္တာ သသင်္ခါရေန ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၀|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ပသာဒော။ ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒော အယံ ဝုစ္စတိ ဝေဒနာပစ္စယာ ပသာဒော။|
      block |တတ္ထ ကတမော ပသာဒပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ပသာဒပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၂၁|, |ကတမေ ဓမ္မာ အဗျာကတာ။ ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ ရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၂|, |ကတမေ ဓမ္မာ အဗျာကတာ။ ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၃|, |ကတမေ ဓမ္မာ အဗျာကတာ။ ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ လောကုတ္တရဿ ကုသလဿ ဈာနဿ ကတတ္တာ ဘာဝိတတ္တာ ဝိပါကံ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတေသံ ဓမ္မာနံ သမုဒယော ဟောတိ။|
      count |၃၂၄|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခါသဟဂတံ ရူပါရမ္မဏံ။ပေ။ သောတဝိညာဏံ ဥပ္ပန္နံ ဟောတိ ဥပေက္ခါသဟဂတံ သဒ္ဒာရမ္မဏံ။ပေ။ ဃာနဝိညာဏံ ဥပ္ပန္နံ ဟောတိ ဥပေက္ခါသဟဂတံ ဂန္ဓာရမ္မဏံ။ပေ။ ဇိဝှာဝိညာဏံ ဥပ္ပန္နံ ဟောတိ ဥပေက္ခါသဟဂတံ ရသာရမ္မဏံ။ပေ။ ကာယဝိညာဏံ ဥပ္ပန္နံ ဟောတိ ဒုက္ခသဟဂတံ ဖောဋ္ဌဗ္ဗာရမ္မဏံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၅|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာကာယဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ ကာယိကံ အသာတံ ကာယိကံ ဒုက္ခံ ကာယသမ္ဖဿဇံ အသာတံ ဒုက္ခံ ဝေဒယိတံ ကာယသမ္ဖဿဇာ အသာတာ ဒုက္ခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ဘဝေါ။ ဌပေတွာ ဝေဒနံ၊ သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ ဝေဒနာပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၂၆|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ သဒ္ဒာရမ္မဏာ ဝါ ဂန္ဓာရမ္မဏာ ဝါ ရသာရမ္မဏာ ဝါ ဖောဋ္ဌဗ္ဗာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၇|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဝေဒနာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၂၈|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၂၉|, |တတ္ထ ကတမော သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၃၀|, |ကတမေ ဓမ္မာ အဗျာကတာ။ ယသ္မိံ သမယေ မနောဓာတု ဥပ္ပန္နာ ဟောတိ ကိရိယာ နေဝ ကုသလာ နာကုသလာ န စ ကမ္မဝိပါကာ ဥပေက္ခါသဟဂတာ ရူပါရမ္မဏာ ဝါ။ပေ။ ဖောဋ္ဌဗ္ဗာရမ္မဏာ ဝါ။ပေ။ မနောဝိညာဏဓာတု ဥပ္ပန္နာ ဟောတိ ကိရိယာ နေဝ ကုသလာ နာကုသလာ န စ ကမ္မဝိပါကာ သောမနဿသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ။ပေ။ မနောဝိညာဏဓာတု ဥပ္ပန္နာ ဟောတိ ကိရိယာ နေဝ ကုသလာ နာကုသလာ န စ ကမ္မဝိပါကာ ဥပေက္ခါသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၁|, |ကတမေ ဓမ္မာ အဗျာကတာ။ ယသ္မိံ သမယေ မနောဝိညာဏဓာတု ဥပ္ပန္နာ ဟောတိ ကိရိယာ နေဝ ကုသလာ နာကုသလာ န စ ကမ္မဝိပါကာ သောမနဿသဟဂတာ ဉာဏသမ္ပယုတ္တာ။ပေ။ သောမနဿသဟဂတာ ဉာဏသမ္ပယုတ္တာ သသင်္ခါရေန။ပေ။ သောမနဿသဟဂတာ ဉာဏဝိပ္ပယုတ္တာ။ပေ။ သောမနဿသဟဂတာ ဉာဏဝိပ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏသမ္ပယုတ္တာ။ပေ။ ဥပေက္ခါသဟဂတာ ဉာဏသမ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏဝိပ္ပယုတ္တာ။ပေ။ ဥပေက္ခါသဟဂတာ ဉာဏဝိပ္ပယုတ္တာ သသင်္ခါရေန ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၂|, |ကတမေ ဓမ္မာ အဗျာကတာ။ ယသ္မိံ သမယေ ရူပါဝစရံ ဈာနံ ဘာဝေတိ ကိရိယံ နေဝ ကုသလံ နာကုသလံ န စ ကမ္မဝိပါကံ ဒိဋ္ဌဓမ္မသုခဝိဟာရံ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၃|, |ကတမေ ဓမ္မာ အဗျာကတာ။ ယသ္မိံ သမယေ အရူပါဝစရံ ဈာနံ ဘာဝေတိ ကိရိယံ နေဝ ကုသလံ နာကုသလံ န စ ကမ္မဝိပါကံ ဒိဋ္ဌဓမ္မသုခဝိဟာရံ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      stand |အဗျာကတနိဒ္ဒေသော။|
    block |၁၂။ အဝိဇ္ဇာမူလကကုသလနိဒ္ဒေသော|
      count |၃၃၄|, |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ရူပါရမ္မဏံ ဝါ။ပေ။ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၅|, |တတ္ထ ကတမော အဝိဇ္ဇာပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အဝိဇ္ဇာပစ္စယာ သင်္ခါရော။ပေ။ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ ပသာဒော။ ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒော အယံ ဝုစ္စတိ ဝေဒနာပစ္စယာ ပသာဒော။|
      block |တတ္ထ ကတမော ပသာဒပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ပသာဒပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၃၆|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၇|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၈|, |တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမရူပံ၊ နာမရူပပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၃၉|, |ကတမေ ဓမ္မာ ကုသလာ။ ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန။ပေ။ သောမနဿသဟဂတံ ဉာဏဝိပ္ပယုတ္တံ။ပေ။ သောမနဿသဟဂတံ ဉာဏဝိပ္ပယုတ္တံ သသင်္ခါရေန။ပေ။ ဥပေက္ခါသဟဂတံ ဉာဏသမ္ပယုတ္တံ။ပေ။ ဥပေက္ခါသဟဂတံ ဉာဏသမ္ပယုတ္တံ သသင်္ခါရေန။ပေ။ ဥပေက္ခါသဟဂတံ ဉာဏဝိပ္ပယုတ္တံ။ပေ။ ဥပေက္ခါသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ။ပေ။ ဓမ္မာရမ္မဏံ ဝါ ယံ ယံ ဝါ ပနာရဗ္ဘ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၀|, |ကတမေ ဓမ္မာ ကုသလာ။ ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၁|, |ကတမေ ဓမ္မာ ကုသလာ။ ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၂|, |ကတမေ ဓမ္မာ ကုသလာ။ ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ အဝိဇ္ဇာပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတေသံ ဓမ္မာနံ သမုဒယော ဟောတိ။|
      stand |အဝိဇ္ဇာမူလကကုသလနိဒ္ဒေသော။|
    block |၁၃။ ကုသလမူလကဝိပါကနိဒ္ဒေသော|
      count |၃၄၃|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခါသဟဂတံ ရူပါရမ္မဏံ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၄|, |တတ္ထ ကတမော ကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ ကုသလမူလပစ္စယာ သင်္ခါရော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၄၅|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သောတဝိညာဏံ ဥပ္ပန္နံ ဟောတိ ဥပေက္ခါသဟဂတံ သဒ္ဒာရမ္မဏံ။ပေ။ ဃာနဝိညာဏံ ဥပ္ပန္နံ ဟောတိ ဥပေက္ခါသဟဂတံ ဂန္ဓာရမ္မဏံ။ပေ။ ဇိဝှာဝိညာဏံ ဥပ္ပန္နံ ဟောတိ ဥပေက္ခါသဟဂတံ ရသာရမ္မဏံ။ပေ။ ကာယဝိညာဏံ ဥပ္ပန္နံ ဟောတိ သုခသဟဂတံ ဖောဋ္ဌဗ္ဗာရမ္မဏံ။ပေ။ မနောဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ။ပေ။ ဖောဋ္ဌဗ္ဗာရမ္မဏာ ဝါ။ပေ။ မနောဝိညာဏဓာတု ဥပ္ပန္နာ ဟောတိ သောမနဿသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ။ပေ။ မနောဝိညာဏဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၆|, |ကတမေ ဓမ္မာ အဗျာကတာ။ ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ သောမနဿသဟဂတာ ဉာဏသမ္ပယုတ္တာ။ပေ။ သောမနဿသဟဂတာ ဉာဏသမ္ပယုတ္တာ သသင်္ခါရေန။ပေ။ သောမနဿသဟဂတာ ဉာဏဝိပ္ပယုတ္တာ။ပေ။ သောမနဿသဟဂတာ ဉာဏဝိပ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏသမ္ပယုတ္တာ။ပေ။ ဥပေက္ခါသဟဂတာ ဉာဏသမ္ပယုတ္တာ သသင်္ခါရေန။ပေ။ ဥပေက္ခါသဟဂတာ ဉာဏဝိပ္ပယုတ္တာ။ပေ။ ဥပေက္ခါသဟဂတာ ဉာဏဝိပ္ပယုတ္တာ သသင်္ခါရေန ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၇|, |ကတမေ ဓမ္မာ အဗျာကတာ။ ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ ရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၈|, |ကတမေ ဓမ္မာ အဗျာကတာ။ ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၄၉|, |ကတမေ ဓမ္မာ အဗျာကတာ။ ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ ဖဿော ဟောတိ။ပေ။ အဝိက္ခေပေါ ဟောတိ ဣမေ ဓမ္မာ ကုသလာ။|
      block |တဿေဝ လောကုတ္တရဿ ကုသလဿ ဈာနဿ ကတတ္တာ ဘာဝိတတ္တာ ဝိပါကံ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ သုညတံ၊ တသ္မိံ သမယေ ကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ပသာဒော၊ ပသာဒပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတေသံ ဓမ္မာနံ သမုဒယော ဟောတိ။|
      stand |ကုသလမူလကဝိပါကနိဒ္ဒေသော။|
    block |၁၄။ အကုသလမူလကဝိပါကနိဒ္ဒေသော|
      count |၃၅၀|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခါသဟဂတံ ရူပါရမ္မဏံ၊ တသ္မိံ သမယေ အကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၅၁|, |တတ္ထ ကတမော အကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အကုသလမူလပစ္စယာ သင်္ခါရော။ပေ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      count |၃၅၂|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကံ သောတဝိညာဏံ ဥပ္ပန္နံ ဟောတိ ဥပေက္ခါသဟဂတံ သဒ္ဒာရမ္မဏံ။ပေ။ ဃာနဝိညာဏံ ဥပ္ပန္နံ ဟောတိ ဥပေက္ခါသဟဂတံ ဂန္ဓာရမ္မဏံ။ပေ။ ဇိဝှာဝိညာဏံ ဥပ္ပန္နံ ဟောတိ ဥပေက္ခါသဟဂတံ ရသာရမ္မဏံ။ပေ။ ကာယဝိညာဏံ ဥပ္ပန္နံ ဟောတိ ဒုက္ခသဟဂတံ ဖောဋ္ဌဗ္ဗာရမ္မဏံ။ပေ။ မနောဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ။ပေ။ ဖောဋ္ဌဗ္ဗာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ အကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၅၃|, |ကတမေ ဓမ္မာ အဗျာကတာ။ ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ ဥပေက္ခါသဟဂတာ ရူပါရမ္မဏာ ဝါ။ပေ။ ဓမ္မာရမ္မဏာ ဝါ ယံ ယံ ဝါ ပနာရဗ္ဘ၊ တသ္မိံ သမယေ အကုသလမူလပစ္စယာ သင်္ခါရော၊ သင်္ခါရပစ္စယာ ဝိညာဏံ၊ ဝိညာဏပစ္စယာ နာမံ၊ နာမပစ္စယာ ဆဋ္ဌာယတနံ၊ ဆဋ္ဌာယတနပစ္စယာ ဖဿော၊ ဖဿပစ္စယာ ဝေဒနာ၊ ဝေဒနာပစ္စယာ အဓိမောက္ခေါ၊ အဓိမောက္ခပစ္စယာ ဘဝေါ၊ ဘဝပစ္စယာ ဇာတိ၊ ဇာတိပစ္စယာ ဇရာမရဏံ။ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ။|
      count |၃၅၄|, |တတ္ထ ကတမော အကုသလမူလပစ္စယာ သင်္ခါရော။ ယာ စေတနာ သဉ္စေတနာ သဉ္စေတယိတတ္တံ အယံ ဝုစ္စတိ အကုသလမူလပစ္စယာ သင်္ခါရော။|
      block |တတ္ထ ကတမံ သင်္ခါရပစ္စယာ ဝိညာဏံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ သင်္ခါရပစ္စယာ ဝိညာဏံ။|
      block |တတ္ထ ကတမံ ဝိညာဏပစ္စယာ နာမံ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော ဣဒံ ဝုစ္စတိ ဝိညာဏပစ္စယာ နာမံ။|
      block |တတ္ထ ကတမံ နာမပစ္စယာ ဆဋ္ဌာယတနံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ နာမပစ္စယာ ဆဋ္ဌာယတနံ။|
      block |တတ္ထ ကတမော ဆဋ္ဌာယတနပစ္စယာ ဖဿော။ ယော ဖဿော ဖုသနာ သမ္ဖုသနာ သမ္ဖုသိတတ္တံ အယံ ဝုစ္စတိ ဆဋ္ဌာယတနပစ္စယာ ဖဿော။|
      block |တတ္ထ ကတမာ ဖဿပစ္စယာ ဝေဒနာ။ ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ အယံ ဝုစ္စတိ ဖဿပစ္စယာ ဝေဒနာ။|
      block |တတ္ထ ကတမော ဝေဒနာပစ္စယာ အဓိမောက္ခေါ။ ယော စိတ္တဿ အဓိမောက္ခေါ အဓိမုစ္စနာ တဒဓိမုတ္တတာ အယံ ဝုစ္စတိ ဝေဒနာပစ္စယာ အဓိမောက္ခေါ။|
      block |တတ္ထ ကတမော အဓိမောက္ခပစ္စယာ ဘဝေါ။ ဌပေတွာ အဓိမောက္ခံ၊ ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော အယံ ဝုစ္စတိ အဓိမောက္ခပစ္စယာ ဘဝေါ။|
      block |တတ္ထ ကတမာ ဘဝပစ္စယာ ဇာတိ။ ယာ တေသံ တေသံ ဓမ္မာနံ ဇာတိ သဉ္ဇာတိ နိဗ္ဗတ္တိ အဘိနိဗ္ဗတ္တိ ပါတုဘာဝေါ အယံ ဝုစ္စတိ ဘဝပစ္စယာ ဇာတိ။|
      block |တတ္ထ ကတမံ ဇာတိပစ္စယာ ဇရာမရဏံ။ အတ္ထိ ဇရာ၊ အတ္ထိ မရဏံ။ တတ္ထ ကတမာ ဇရာ။ ယာ တေသံ တေသံ ဓမ္မာနံ ဇရာ ဇီရဏတာ အာယုနော သံဟာနိ အယံ ဝုစ္စတိ ဇရာ။ တတ္ထ ကတမံ မရဏံ။ ယော တေသံ တေသံ ဓမ္မာနံ ခယော ဝယော ဘေဒော ပရိဘေဒော အနိစ္စတာ အန္တရဓာနံ ဣဒံ ဝုစ္စတိ မရဏံ။ ဣတိ အယဉ္စ ဇရာ၊ ဣဒဉ္စ မရဏံ။ ဣဒံ ဝုစ္စတိ ဇာတိပစ္စယာ ဇရာမရဏံ။|
      block |ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။ ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ၊ သမာဂမော ဟောတိ၊ သမောဓာနံ ဟောတိ၊ ပါတုဘာဝေါ ဟောတိ။ တေန ဝုစ္စတိ ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ။|
      stand |အကုသလမူလကဝိပါကနိဒ္ဒေသော။|
      stand |အဘိဓမ္မဘာဇနီယံ။|
      stand |ပဋိစ္စသမုပ္ပါဒဝိဘင်္ဂေါ နိဋ္ဌိတော။|
