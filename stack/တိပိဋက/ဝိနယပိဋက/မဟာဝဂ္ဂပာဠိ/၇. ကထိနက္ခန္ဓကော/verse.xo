block |၇။ ကထိနက္ခန္ဓကော|
  block |၁၈၇။ ကထိနာနုဇာနနာ|
    count |၃၀၆|, |တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တေန ခေါ ပန သမယေန တိံသမတ္တာ ပါဝေယျကာ ဘိက္ခူ၊ သဗ္ဗေ အာရညိကာ သဗ္ဗေ ပိဏ္ဍပါတိကာ သဗ္ဗေ ပံသုကူလိကာ သဗ္ဗေ တေစီဝရိကာ သာဝတ္ထိံ အာဂစ္ဆန္တာ ဘဂဝန္တံ ဒဿနာယ ဥပကဋ္ဌာယ ဝဿူပနာယိကာယ နာသက္ခိံသု သာဝတ္ထိယံ ဝဿူပနာယိကံ သမ္ဘာဝေတုံ၊ အန္တရာမဂ္ဂေ သာကေတေ ဝဿံ ဥပဂစ္ဆိံသု။ တေ ဥက္ကဏ္ဌိတရူပါ ဝဿံ ဝသိံသု အာသန္နေဝ နော ဘဂဝါ ဝိဟရတိ ဣတော ဆသု ယောဇနေသု၊ န စ မယံ လဘာမ ဘဂဝန္တံ ဒဿနာယာတိ။ အထ ခေါ တေ ဘိက္ခူ ဝဿံဝုဋ္ဌာ၊ တေမာသစ္စယေန ကတာယ ပဝါရဏာယ၊ ဒေဝေ ဝဿန္တေ၊ ဥဒကသင်္ဂဟေ ဥဒကစိက္ခလ္လေ ဩကပုဏ္ဏေဟိ စီဝရေဟိ ကိလန္တရူပါ ယေန သာဝတ္ထိ ဇေတဝနံ အနာထပိဏ္ဍိကဿ အာရာမော၊ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု။ အာစိဏ္ဏံ ခေါ ပနေတံ ဗုဒ္ဓါနံ ဘဂဝန္တာနံ အာဂန္တုကေဟိ ဘိက္ခူဟိ သဒ္ဓိံ ပဋိသမ္မောဒိတုံ။ အထ ခေါ ဘဂဝါ တေ ဘိက္ခူ ဧတဒဝေါစ ကစ္စိ၊ ဘိက္ခဝေ၊ ခမနီယံ၊ ကစ္စိ ယာပနီယံ၊ ကစ္စိ သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိတ္ထ၊ န စ ပိဏ္ဍကေန ကိလမိတ္ထာတိ။ ခမနီယံ၊ ဘဂဝါ၊ ယာပနီယံ၊ ဘဂဝါ၊ သမဂ္ဂါ စ မယံ၊ ဘန္တေ၊ သမ္မောဒမာနာ အဝိဝဒမာနာ ဝဿံ ဝသိမှာ၊ န စ ပိဏ္ဍကေန ကိလမိမှာ။ ဣဓ မယံ၊ ဘန္တေ၊ တိံသမတ္တာ ပါဝေယျကာ ဘိက္ခူ သာဝတ္ထိံ အာဂစ္ဆန္တာ ဘဂဝန္တံ ဒဿနာယ ဥပကဋ္ဌာယ ဝဿူပနာယိကာယ နာသက္ခိမှာ သာဝတ္ထိယံ ဝဿူပနာယိကံ သမ္ဘာဝေတုံ၊ အန္တရာမဂ္ဂေ သာကေတေ ဝဿံ ဥပဂစ္ဆိမှာ။ တေ မယံ၊ ဘန္တေ၊ ဥက္ကဏ္ဌိတရူပါ ဝဿံ ဝသိမှာ အာသန္နေဝ နော ဘဂဝါ ဝိဟရတိ ဣတော ဆသု ယောဇနေသု၊ န စ မယံ လဘာမ ဘဂဝန္တံ ဒဿနာယာတိ။ အထ ခေါ မယံ၊ ဘန္တေ၊ ဝဿံဝုဋ္ဌာ၊ တေမာသစ္စယေန ကတာယ ပဝါရဏာယ၊ ဒေဝေ ဝဿန္တေ၊ ဥဒကသင်္ဂဟေ ဥဒကစိက္ခလ္လေ ဩကပုဏ္ဏေဟိ စီဝရေဟိ ကိလန္တရူပါ အဒ္ဓါနံ အာဂတာတိ။ အထ ခေါ ဘဂဝါ ဧတသ္မိံ နိဒာနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ အနုဇာနာမိ၊ ဘိက္ခဝေ၊ ဝဿံဝုဋ္ဌာနံ ဘိက္ခူနံ ကထိနံ အတ္ထရိတုံ။ အတ္ထတကထိနာနံ ဝေါ၊ ဘိက္ခဝေ၊ ပဉ္စ ကပ္ပိဿန္တိ အနာမန္တစာရော၊ အသမာဒာနစာရော၊ ဂဏဘောဇနံ၊ ယာဝဒတ္ထစီဝရံ၊ ယော စ တတ္ထ စီဝရုပ္ပါဒော သော နေသံ ဘဝိဿတီတိ။ အတ္ထတကထိနာနံ ဝေါ၊ ဘိက္ခဝေ၊ ဣမာနိ ပဉ္စ ကပ္ပိဿန္တိ။ ဧဝဉ္စ ပန၊ ဘိက္ခဝေ၊ ကထိနံ အတ္ထရိတဗ္ဗံ။ ဗျတ္တေန ဘိက္ခုနာ ပဋိဗလေန သင်္ဃော ဉာပေတဗ္ဗော|
    count |၃၀၇|, |သုဏာတု မေ၊ ဘန္တေ၊ သင်္ဃော။ ဣဒံ သင်္ဃဿ ကထိနဒုဿံ ဥပ္ပန္နံ။ ယဒိ သင်္ဃဿ ပတ္တကလ္လံ၊ သင်္ဃော ဣမံ ကထိနဒုဿံ ဣတ္ထန္နာမဿ ဘိက္ခုနော ဒဒေယျ ကထိနံ အတ္ထရိတုံ။ ဧသာ ဉတ္တိ။|
    block |သုဏာတု မေ၊ ဘန္တေ၊ သင်္ဃော။ ဣဒံ သင်္ဃဿ ကထိနဒုဿံ ဥပ္ပန္နံ။ သင်္ဃော ဣမံ ကထိနဒုဿံ ဣတ္ထန္နာမဿ ဘိက္ခုနော ဒေတိ ကထိနံ အတ္ထရိတုံ။ ယဿာယသ္မတော ခမတိ ဣမဿ ကထိနဒုဿဿ ဣတ္ထန္နာမဿ ဘိက္ခုနော ဒာနံ ကထိနံ အတ္ထရိတုံ၊ သော တုဏှဿ၊ ယဿ နက္ခမတိ၊ သော ဘာသေယျ။|
    block |ဒိန္နံ ဣဒံ သင်္ဃေန ကထိနဒုဿံ ဣတ္ထန္နာမဿ ဘိက္ခုနော ကထိနံ အတ္ထရိတုံ။ ခမတိ သင်္ဃဿ၊ တသ္မာ တုဏှီ၊ ဧဝမေတံ ဓာရယာမီတိ။|
    count |၃၀၈|, |ဧဝံ ခေါ၊ ဘိက္ခဝေ၊ အတ္ထတံ ဟောတိ ကထိနံ၊ ဧဝံ အနတ္ထတံ။ ကထဉ္စ ပန၊ ဘိက္ခဝေ၊ အနတ္ထတံ ဟောတိ ကထိနံ။ န ဥလ္လိခိတမတ္တေန အတ္ထတံ ဟောတိ ကထိနံ၊ န ဓောဝနမတ္တေန အတ္ထတံ ဟောတိ ကထိနံ၊ န စီဝရဝိစာရဏမတ္တေန အတ္ထတံ ဟောတိ ကထိနံ၊ န ဆေဒနမတ္တေန အတ္ထတံ ဟောတိ ကထိနံ၊ န ဗန္ဓနမတ္တေန အတ္ထတံ ဟောတိ ကထိနံ၊ န ဩဝဋ္ဋိယကရဏမတ္တေန အတ္ထတံ ဟောတိ ကထိနံ၊ န ကဏ္ဍုသကရဏမတ္တေန အတ္ထတံ ဟောတိ ကထိနံ၊ န ဒဠှီကမ္မကရဏမတ္တေန အတ္ထတံ ဟောတိ ကထိနံ၊ န အနုဝါတကရဏမတ္တေန အတ္ထတံ ဟောတိ ကထိနံ၊ န ပရိဘဏ္ဍကရဏမတ္တေန အတ္ထတံ ဟောတိ ကထိနံ၊ န ဩဝဒ္ဓေယျကရဏမတ္တေန အတ္ထတံ ဟောတိ ကထိနံ၊ န ကမ္ဗလမဒ္ဒနမတ္တေန အတ္ထတံ ဟောတိ ကထိနံ၊ န နိမိတ္တကတေန အတ္ထတံ ဟောတိ ကထိနံ၊ န ပရိကထာကတေန အတ္ထတံ ဟောတိ ကထိနံ၊ န ကုက္ကုကတေန အတ္ထတံ ဟောတိ ကထိနံ၊ န သန္နိဓိကတေန အတ္ထတံ ဟောတိ ကထိနံ၊ န နိဿဂ္ဂိယေန အတ္ထတံ ဟောတိ ကထိနံ၊ န အကပ္ပကတေန အတ္ထတံ ဟောတိ ကထိနံ၊ န အညတြ သင်္ဃာဋိယာ အတ္ထတံ ဟောတိ ကထိနံ၊ န အညတြ ဥတ္တရာသင်္ဂေန အတ္ထတံ ဟောတိ ကထိနံ၊ န အညတြ အန္တရဝါသကေန အတ္ထတံ ဟောတိ ကထိနံ၊ န အညတြ ပဉ္စကေန ဝါ အတိရေကပဉ္စကေန ဝါ တဒဟေဝ သဉ္ဆိန္နေန သမဏ္ဍလီကတေန အတ္ထတံ ဟောတိ ကထိနံ၊ န အညတြ ပုဂ္ဂလဿ အတ္ထာရာ အတ္ထတံ ဟောတိ ကထိနံ၊ သမ္မာ စေဝ အတ္ထတံ ဟောတိ ကထိနံ၊ တဉ္စေ နိဿီမဋ္ဌော အနုမောဒတိ၊ ဧဝမ္ပိ အနတ္ထတံ ဟောတိ ကထိနံ။ ဧဝံ ခေါ၊ ဘိက္ခဝေ၊ အနတ္ထတံ ဟောတိ ကထိနံ။|
    count |၃၀၉|, |ကထဉ္စ၊ ဘိက္ခဝေ၊ အတ္ထတံ ဟောတိ ကထိနံ။ အဟတေန အတ္ထတံ ဟောတိ ကထိနံ၊ အဟတကပ္ပေန အတ္ထတံ ဟောတိ ကထိနံ၊ ပိလောတိကာယ အတ္ထတံ ဟောတိ ကထိနံ၊ ပံသုကူလေန အတ္ထတံ ဟောတိ ကထိနံ၊ ပါပဏိကေန အတ္ထတံ ဟောတိ ကထိနံ၊ အနိမိတ္တကတေန အတ္ထတံ ဟောတိ ကထိနံ၊ အပရိကထာကတေန အတ္ထတံ ဟောတိ ကထိနံ၊ အကုက္ကုကတေန အတ္ထတံ ဟောတိ ကထိနံ၊ အသန္နိဓိကတေန အတ္ထတံ ဟောတိ ကထိနံ၊ အနိဿဂ္ဂိယေန အတ္ထတံ ဟောတိ ကထိနံ၊ ကပ္ပကတေန အတ္ထတံ ဟောတိ ကထိနံ၊ သင်္ဃာဋိယာ အတ္ထတံ ဟောတိ ကထိနံ၊ ဥတ္တရာသင်္ဂေန အတ္ထတံ ဟောတိ ကထိနံ၊ အန္တရဝါသကေန အတ္ထတံ ဟောတိ ကထိနံ၊ ပဉ္စကေန ဝါ အတိရေကပဉ္စကေန ဝါ တဒဟေဝ သဉ္ဆိန္နေန သမဏ္ဍလီကတေန အတ္ထတံ ဟောတိ ကထိနံ၊ ပုဂ္ဂလဿ အတ္ထာရာ အတ္ထတံ ဟောတိ ကထိနံ၊ သမ္မာ စေ အတ္ထတံ ဟောတိ ကထိနံ၊ တဉ္စေ သီမဋ္ဌော အနုမောဒတိ၊ ဧဝမ္ပိ အတ္ထတံ ဟောတိ ကထိနံ။ ဧဝံ ခေါ၊ ဘိက္ခဝေ၊ အတ္ထတံ ဟောတိ ကထိနံ။|
    count |၃၁၀|, |ကထဉ္စ၊ ဘိက္ခဝေ၊ ဥဗ္ဘတံ ဟောတိ ကထိနံ။ အဋ္ဌိမာ၊ ဘိက္ခဝေ၊ မာတိကာ ကထိနဿ ဥဗ္ဘာရာယ ပက္ကမနန္တိကာ၊ နိဋ္ဌာနန္တိကာ၊ သန္နိဋ္ဌာနန္တိကာ၊ နာသနန္တိကာ၊ သဝနန္တိကာ၊ အာသာဝစ္ဆေဒိကာ၊ သီမာတိက္ကန္တိကာ၊ သဟုဗ္ဘာရာတိ။|
    stand |ကထိနာနုဇာနနာ နိဋ္ဌိတာ။|
  block |၁၈၈။ အာဒာယသတ္တကံ|
    count |၃၁၁|, |ဘိက္ခု အတ္ထတကထိနော ကတစီဝရံ အာဒာယ ပက္ကမတိ န ပစ္စေဿန္တိ။ တဿ ဘိက္ခုနော ပက္ကမနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |အာဒာယသတ္တကံ နိဋ္ဌိတံ။|
  block |၁၈၉။ သမာဒာယသတ္တကံ|
    count |၃၁၂|, |ဘိက္ခု အတ္ထတကထိနော ကတစီဝရံ သမာဒာယ ပက္ကမတိ န ပစ္စေဿန္တိ။ တဿ ဘိက္ခုနော ပက္ကမနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |သမာဒာယသတ္တကံ နိဋ္ဌိတံ။|
  block |၁၉၀။ အာဒာယဆက္ကံ|
    count |၃၁၃|, |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ န ပစ္စေဿန္တိ။ သော တံ စီဝရံ ကာရေတိ။ တဿံ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |အာဒာယဆက္ကံ နိဋ္ဌိတံ။|
  block |၁၉၁။ သမာဒာယဆက္ကံ|
    count |၃၁၄|, |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |သမာဒာယဆက္ကံ နိဋ္ဌိတံ။|
  block |၁၉၂။ အာဒာယပန္နရသကံ|
    count |၃၁၅|, |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    stand |ဘိက္ခု အတ္ထတကထိနော စီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ|
    block |ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရံ အာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |ဆက္ကံ။|
    stand |အာဒာယပန္နရသကံ နိဋ္ဌိတံ။|
  block |၁၉၃။ သမာဒာယပန္နရသကာဒိ|
    count |၃၁၆|, |ဘိက္ခု အတ္ထတကထိနော စီဝရံ သမာဒာယ ပက္ကမတိ။ပေ။|
    block |အာဒာယဝါရသဒိသံ ဧဝံ ဝိတ္ထာရေတဗ္ဗံ။|
    block |ဘိက္ခု အတ္ထတကထိနော ဝိပ္ပကတစီဝရံ အာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။ပေ။|
    block |သမာဒာယဝါရသဒိသံ ဧဝံ ဝိတ္ထာရေတဗ္ဗံ။|
    stand |သမာဒာယပန္နရသကာဒိ နိဋ္ဌိတာ။|
  block |၁၉၄။ ဝိပ္ပကတသမာဒာယပန္နရသကံ|
    count |၃၁၇|, |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |တိကံ။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဝိပ္ပကတစီဝရံ သမာဒာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |ဆက္ကံ။|
    stand |ဝိပ္ပကတသမာဒာယပန္နရသကံ နိဋ္ဌိတံ။|
    stand |အာဒာယဘာဏဝါရော။|
  block |၁၉၅။ အနာသာဒောဠသကံ|
    count |၃၁၈|, |ဘိက္ခု အတ္ထတကထိနော စီဝရာသာယ ပက္ကမတိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    stand |အနာသာဒောဠသကံ နိဋ္ဌိတံ။|
  block |၁၉၆။ အာသာဒောဠသကံ|
    count |၃၁၉|, |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဧဝံ ဟောတိ ယတော တသ္မိံ အာဝါသေ ဥဗ္ဘတံ ကထိနံ၊ ဣဓေဝိမံ စီဝရာသံ ပယိရုပါသိဿန္တိ။ သော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဧဝံ ဟောတိ ယတော တသ္မိံ အာဝါသေ ဥဗ္ဘတံ ကထိနံ၊ ဣဓေဝိမံ စီဝရာသံ ပယိရုပါသိဿန္တိ။ သော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဧဝံ ဟောတိ ယတော တသ္မိံ အာဝါသေ ဥဗ္ဘတံ ကထိနံ၊ ဣဓေဝိမံ စီဝရာသံ ပယိရုပါသိဿန္တိ။ သော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဧဝံ ဟောတိ ယတော တသ္မိံ အာဝါသေ ဥဗ္ဘတံ ကထိနံ၊ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ သော တံ စီဝရံ ကာရေတိ။ သော ကတစီဝရော သုဏာတိ ဥဗ္ဘတံ ကိရ တသ္မိံ အာဝါသေ ကထိနန္တိ။ တဿ ဘိက္ခုနော သဝနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ သော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော စီဝရာသာယ ပက္ကမတိ ပစ္စေဿန္တိ။ သော ဗဟိသီမဂတော တံ စီဝရာသံ ပယိရုပါသတိ။ အာသာယ လဘတိ၊ အနာသာယ န လဘတိ။ သော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |အာသာဒောဠသကံ နိဋ္ဌိတံ။|
  block |၁၉၇။ ကရဏီယဒောဠသကံ|
    count |၃၂၀|, |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ တဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ တဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ သော တံ စီဝရာသံ ပယိရုပါသတိ။ အနာသာယ လဘတိ၊ အာသာယ န လဘတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ကေနစိဒေဝ ကရဏီယေန ပက္ကမတိ အနဓိဋ္ဌိတေန၊ နေဝဿ ဟောတိ ပစ္စေဿန္တိ၊ န ပနဿ ဟောတိ န ပစ္စေဿန္တိ။ တဿ ဗဟိသီမဂတဿ စီဝရာသာ ဥပ္ပဇ္ဇတိ။ တဿ ဧဝံ ဟောတိ ဣဓေဝိမံ စီဝရာသံ ပယိရုပါသိဿံ၊ န ပစ္စေဿန္တိ။ သော တံ စီဝရာသံ ပယိရုပါသတိ။ တဿ သာ စီဝရာသာ ဥပစ္ဆိဇ္ဇတိ။ တဿ ဘိက္ခုနော အာသာဝစ္ဆေဒိကော ကထိနုဒ္ဓါရော။|
    stand |ကရဏီယဒောဠသကံ နိဋ္ဌိတံ။|
  block |၁၉၈။ အပဝိလာယနနဝကံ|
    count |၃၂၁|, |ဘိက္ခု အတ္ထတကထိနော ဒိသံဂမိကော ပက္ကမတိ စီဝရပဋိဝီသံ အပဝိလာယမာနော။ တမေနံ ဒိသင်္ဂတံ ဘိက္ခူ ပုစ္ဆန္တိ ကဟံ တွံ၊ အာဝုသော၊ ဝဿံဝုဋ္ဌော၊ ကတ္ထ စ တေ စီဝရပဋိဝီသောတိ။ သော ဧဝံ ဝဒေတိ အမုကသ္မိံ အာဝါသေ ဝဿံဝုဋ္ဌောမှိ။ တတ္ထ စ မေ စီဝရပဋိဝီသောတိ။ တေ ဧဝံ ဝဒန္တိ ဂစ္ဆာဝုသော၊ တံ စီဝရံ အာဟရ၊ မယံ တေ ဣဓ စီဝရံ ကရိဿာမာတိ။ သော တံ အာဝါသံ ဂန္တွာ ဘိက္ခူ ပုစ္ဆတိ ကဟံ မေ၊ အာဝုသော၊ စီဝရပဋိဝီသောတိ။ တေ ဧဝံ ဝဒန္တိ အယံ တေ၊ အာဝုသော၊ စီဝရပဋိဝီသော၊ ကဟံ ဂမိဿသီတိ။ သော ဧဝံ ဝဒေတိ အမုကံ နာမ အာဝါသံ ဂမိဿာမိ၊ တတ္ထ မေ ဘိက္ခူ စီဝရံ ကရိဿန္တီတိ။ တေ ဧဝံ ဝဒန္တိ အလံ၊ အာဝုသော၊ မာ အဂမာသိ။ မယံ တေ ဣဓ စီဝရံ ကရိဿာမာတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ။ပေ။ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ။ပေ။ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    count |၃၂၂|, |ဘိက္ခု အတ္ထတကထိနော ဒိသံဂမိကော ပက္ကမတိ စီဝရပဋိဝီသံ အပဝိလာယမာနော။ တမေနံ ဒိသံဂတံ ဘိက္ခူ ပုစ္ဆန္တိ ကဟံ တွံ၊ အာဝုသော၊ ဝဿံဝုဋ္ဌော၊ ကတ္ထ စ တေ စီဝရပဋိဝီသောတိ။ သော ဧဝံ ဝဒေတိ အမုကသ္မိံ အာဝါသေ ဝဿံဝုဋ္ဌောမှိ၊ တတ္ထ စ မေ စီဝရပဋိဝီသောတိ။ တေ ဧဝံ ဝဒန္တိ ဂစ္ဆာဝုသော၊ တံ စီဝရံ အာဟရ၊ မယံ တေ ဣဓ စီဝရံ ကရိဿာမာတိ။ သော တံ အာဝါသံ ဂန္တွာ ဘိက္ခူ ပုစ္ဆတိ ကဟံ မေ၊ အာဝုသော၊ စီဝရပဋိဝီသောတိ။ တေ ဧဝံ ဝဒန္တိ အယံ တေ၊ အာဝုသော၊ စီဝရပဋိဝီသောတိ။ သော တံ စီဝရံ အာဒာယ တံ အာဝါသံ ဂစ္ဆတိ။ တမေနံ အန္တရာမဂ္ဂေ ဘိက္ခူ ပုစ္ဆန္တိ အာဝုသော၊ ကဟံ ဂမိဿသီတိ။ သော ဧဝံ ဝဒေတိ အမုကံ နာမ အာဝါသံ ဂမိဿာမိ၊ တတ္ထ မေ ဘိက္ခူ စီဝရံ ကရိဿန္တီတိ။ တေ ဧဝံ ဝဒန္တိ အလံ၊ အာဝုသော၊ မာ အဂမာသိ၊ မယံ တေ ဣဓ စီဝရံ ကရိဿာမာတိ။ တဿ ဧဝံ ဟောတိ ဣဓေဝိမံ စီဝရံ ကာရေဿံ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ စီဝရပဋိဝီသံ အပဝိလာယမာနော။ တမေနံ ဒိသံဂတံ ဘိက္ခူ ပုစ္ဆန္တိ ကဟံ တွံ၊ အာဝုသော၊ ဝဿံဝုဋ္ဌော၊ ကတ္ထ စ တေ စီဝရပဋိဝီသောတိ။ သော ဧဝံ ဝဒေတိ အမုကသ္မိံ အာဝါသေ ဝဿံဝုဋ္ဌောမှိ၊ တတ္ထ စ မေ စီဝရပဋိဝီသောတိ။ တေ ဧဝံ ဝဒန္တိ ဂစ္ဆာဝုသော၊ တံ စီဝရံ အာဟရ၊ မယံ တေ ဣဓ စီဝရံ ကရိဿာမာတိ။ သော တံ အာဝါသံ ဂန္တွာ ဘိက္ခူ ပုစ္ဆတိ ကဟံ မေ၊ အာဝုသော၊ စီဝရပဋိဝီသောတိ။ တေ ဧဝံ ဝဒန္တိ အယံ တေ၊ အာဝုသော၊ စီဝရပဋိဝီသောတိ။ သော တံ စီဝရံ အာဒာယ တံ အာဝါသံ ဂစ္ဆတိ။ တမေနံ အန္တရာမဂ္ဂေ ဘိက္ခူ ပုစ္ဆန္တိ အာဝုသော၊ ကဟံ ဂမိဿသီတိ။ သော ဧဝံ ဝဒေတိ အမုကံ နာမ အာဝါသံ ဂမိဿာမိ၊ တတ္ထ မေ ဘိက္ခူ စီဝရံ ကရိဿန္တီတိ။ တေ ဧဝံ ဝဒန္တိ အလံ၊ အာဝုသော၊ မာ အဂမာသိ၊ မယံ တေ ဣဓ စီဝရံ ကရိဿာမာတိ။ တဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ။ပေ။ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    count |၃၂၃|, |ဘိက္ခု အတ္ထတကထိနော ဒိသံဂမိကော ပက္ကမတိ စီဝရပဋိဝီသံ အပဝိလာယမာနော။ တမေနံ ဒိသံဂတံ ဘိက္ခူ ပုစ္ဆန္တိ ကဟံ တွံ၊ အာဝုသော၊ ဝဿံဝုဋ္ဌော၊ ကတ္ထ စ တေ စီဝရပဋိဝီသောတိ။ သော ဧဝံ ဝဒေတိ အမုကသ္မိံ အာဝါသေ ဝဿံဝုဋ္ဌောမှိ၊ တတ္ထ စ မေ စီဝရပဋိဝီသောတိ။ တေ ဧဝံ ဝဒန္တိ ဂစ္ဆာဝုသော၊ တံ စီဝရံ အာဟရ၊ မယံ တေ ဣဓ စီဝရံ ကရိဿာမာတိ။ သော တံ အာဝါသံ ဂန္တွာ ဘိက္ခူ ပုစ္ဆတိ ကဟံ မေ၊ အာဝုသော၊ စီဝရပဋိဝီသောတိ။ တေ ဧဝံ ဝဒန္တိ အယံ တေ၊ အာဝုသော၊ စီဝရပဋိဝီသောတိ။ သော တံ စီဝရံ အာဒာယ တံ အာဝါသံ ဂစ္ဆတိ။ တဿ တံ အာဝါသံ ဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ။ပေ။ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဒိသံဂမိကော ပက္ကမတိ။ပေ။ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    stand |အပဝိလာယနနဝကံ နိဋ္ဌိတံ။|
  block |၁၉၉။ ဖာသုဝိဟာရပဉ္စကံ|
    count |၃၂၄|, |ဘိက္ခု အတ္ထတကထိနော ဖာသုဝိဟာရိကော စီဝရံ အာဒာယ ပက္ကမတိ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ ဘိက္ခုနော နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဖာသုဝိဟာရိကော စီဝရံ အာဒာယ ပက္ကမတိ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ နေဝိမံ စီဝရံ ကာရေဿံ၊ န ပစ္စေဿန္တိ။ တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဖာသုဝိဟာရိကော စီဝရံ အာဒာယ ပက္ကမတိ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ ပစ္စေဿန္တိ။ တဿ ဗဟိသီမဂတဿ ဧဝံ ဟောတိ ဣဓေဝိမံ စီဝရံ ကာရေဿံ၊ န ပစ္စေဿန္တိ။ သော တံ စီဝရံ ကာရေတိ။ တဿ တံ စီဝရံ ကယိရမာနံ နဿတိ။ တဿ ဘိက္ခုနော နာသနန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဖာသုဝိဟာရိကော စီဝရံ အာဒာယ ပက္ကမတိ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ ဗဟိဒ္ဓါ ကထိနုဒ္ဓါရံ ဝီတိနာမေတိ။ တဿ ဘိက္ခုနော သီမာတိက္ကန္တိကော ကထိနုဒ္ဓါရော။|
    block |ဘိက္ခု အတ္ထတကထိနော ဖာသုဝိဟာရိကော စီဝရံ အာဒာယ ပက္ကမတိ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ အမုကံ နာမ အာဝါသံ ဂမိဿာမိ၊ တတ္ထ မေ ဖာသု ဘဝိဿတိ ဝသိဿာမိ၊ နော စေ မေ ဖာသု ဘဝိဿတိ၊ ပစ္စေဿန္တိ။ သော ဗဟိသီမဂတော တံ စီဝရံ ကာရေတိ။ သော ကတစီဝရော ပစ္စေဿံ ပစ္စေဿန္တိ သမ္ဘုဏာတိ ကထိနုဒ္ဓါရံ။ တဿ ဘိက္ခုနော သဟ ဘိက္ခူဟိ ကထိနုဒ္ဓါရော။|
    stand |ဖာသုဝိဟာရပဉ္စကံ နိဋ္ဌိတံ။|
  block |၂၀၀။ ပလိဗောဓာပလိဗောဓကထာ|
    count |၃၂၅|, |ဒွေမေ၊ ဘိက္ခဝေ၊ ကထိနဿ ပလိဗောဓာ၊ ဒွေ အပလိဗောဓာ။ ကတမေ စ၊ ဘိက္ခဝေ၊ ဒွေ ကထိနဿ ပလိဗောဓာ။ အာဝါသပလိဗောဓော စ စီဝရပလိဗောဓော စ။ ကထဉ္စ၊ ဘိက္ခဝေ၊ အာဝါသပလိဗောဓော ဟောတိ။ ဣဓ၊ ဘိက္ခဝေ၊ ဘိက္ခု ဝသတိ ဝါ တသ္မိံ အာဝါသေ၊ သာပေက္ခေါ ဝါ ပက္ကမတိ ပစ္စေဿန္တိ။ ဧဝံ ခေါ၊ ဘိက္ခဝေ၊ အာဝါသပလိဗောဓော ဟောတိ။ ကထဉ္စ၊ ဘိက္ခဝေ၊ စီဝရပလိဗောဓော ဟောတိ။ ဣဓ၊ ဘိက္ခဝေ၊ ဘိက္ခုနော စီဝရံ အကတံ ဝါ ဟောတိ ဝိပ္ပကတံ ဝါ၊ စီဝရာသာ ဝါ အနုပစ္ဆိန္နာ။ ဧဝံ ခေါ၊ ဘိက္ခဝေ၊ စီဝရပလိဗောဓော ဟောတိ။ ဣမေ ခေါ၊ ဘိက္ခဝေ၊ ဒွေ ကထိနဿ ပလိဗောဓာ။|
    block |ကတမေ စ၊ ဘိက္ခဝေ၊ ဒွေ ကထိနဿ အပလိဗောဓာ။ အာဝါသအပလိဗောဓော စ စီဝရအပလိဗောဓော စ။ ကထဉ္စ၊ ဘိက္ခဝေ၊ အာဝါသအပလိဗောဓော ဟောတိ။ ဣဓ၊ ဘိက္ခဝေ၊ ဘိက္ခု ပက္ကမတိ တမှာ အာဝါသာ စတ္တေန ဝန္တေန မုတ္တေန အနပေက္ခေါ န ပစ္စေဿန္တိ။ ဧဝံ ခေါ၊ ဘိက္ခဝေ၊ အာဝါသအပလိဗောဓော ဟောတိ။ ကထဉ္စ၊ ဘိက္ခဝေ၊ စီဝရအပလိဗောဓော ဟောတိ။ ဣဓ၊ ဘိက္ခဝေ၊ ဘိက္ခုနော စီဝရံ ကတံ ဝါ ဟောတိ၊ နဋ္ဌံ ဝါ ဝိနဋ္ဌံ ဝါ ဒဍ္ဎံ ဝါ၊ စီဝရာသာ ဝါ ဥပစ္ဆိန္နာ။ ဧဝံ ခေါ၊ ဘိက္ခဝေ၊ စီဝရအပလိဗောဓော ဟောတိ။ ဣမေ ခေါ၊ ဘိက္ခဝေ၊ ဒွေ ကထိနဿ အပလိဗောဓာတိ။|
    stand |ပလိဗောဓာပလိဗောဓကထာ နိဋ္ဌိတာ။|
    stand |ကထိနက္ခန္ဓကော နိဋ္ဌိတော သတ္တမော။|
  block |၂၀၁။ တဿုဒ္ဒာနံ|
    block
      block |တိံသ ပါဝေယျကာ ဘိက္ခူ၊ သာကေတုက္ကဏ္ဌိတာ ဝသုံ။|
      block |ဝဿံဝုဋ္ဌောကပုဏ္ဏေဟိ၊ အဂမုံ ဇိနဒဿနံ။|
      block |ဣဒံ ဝတ္ထု ကထိနဿ၊ ကပ္ပိဿန္တိ စ ပဉ္စကာ။|
      block |အနာမန္တာ အသမာစာရာ၊ တထေဝ ဂဏဘောဇနံ။|
      block |ယာဝဒတ္ထဉ္စ ဥပ္ပါဒော၊ အတ္ထတာနံ ဘဝိဿတိ။|
      block |ဉတ္တိ ဧဝတ္ထတဉ္စေဝ၊ ဧဝဉ္စေဝ အနတ္ထတံ။|
      block |ဥလ္လိခိ ဓောဝနာ စေဝ၊ ဝိစာရဏဉ္စ ဆေဒနံ။|
      block |ဗန္ဓနော ဝဋ္ဋိ ကဏ္ဍုသ၊ ဒဠှီကမ္မာနုဝါတိကာ။|
      block |ပရိဘဏ္ဍံ ဩဝဒ္ဓေယျံ၊ မဒ္ဒနာ နိမိတ္တံ ကထာ။|
      block |ကုက္ကု သန္နိဓိ နိဿဂ္ဂိ၊ န ကပ္ပညတြ တေ တယော။|
      block |အညတြ ပဉ္စာတိရေကေ၊ သဉ္ဆိန္နေန သမဏ္ဍလီ။|
      block |နာညတြ ပုဂ္ဂလာ သမ္မာ၊ နိဿီမဋ္ဌောနုမောဒတိ။|
      block |ကထိနာနတ္ထတံ ဟောတိ၊ ဧဝံ ဗုဒ္ဓေန ဒေသိတံ။|
      block |အဟတာကပ္ပပိလောတိ၊ ပံသု ပါပဏိကာယ စ။|
      block |အနိမိတ္တာပရိကထာ၊ အကုက္ကု စ အသန္နိဓိ။|
      block |အနိဿဂ္ဂိ ကပ္ပကတေ၊ တထာ တိစီဝရေန စ။|
      block |ပဉ္စကေ ဝါတိရေကေ ဝါ၊ ဆိန္နေ သမဏ္ဍလီကတေ။|
      block |ပုဂ္ဂလဿတ္ထာရာ သမ္မာ၊ သီမဋ္ဌော အနုမောဒတိ။|
      block |ဧဝံ ကထိနတ္ထရဏံ၊ ဥဗ္ဘာရဿဋ္ဌမာတိကာ။|
      block |ပက္ကမနန္တိ နိဋ္ဌာနံ၊ သန္နိဋ္ဌာနဉ္စ နာသနံ။|
      block |သဝနံ အာသာဝစ္ဆေဒိ၊ သီမာ သဟုဗ္ဘာရဋ္ဌမီ။|
      block |ကတစီဝရမာဒာယ၊ န ပစ္စေဿန္တိ ဂစ္ဆတိ။|
      block |တဿ တံ ကထိနုဒ္ဓါရာ၊ဧ ဟောတိ ပက္ကမနန္တိကော။|
      block |အာဒာယ စီဝရံ ယာတိ၊ နိဿီမေ ဣဒံ စိန္တယိ။|
      block |ကာရေဿံ န ပစ္စေဿန္တိ၊ နိဋ္ဌာနေ ကထိနုဒ္ဓါရော။|
      block |အာဒာယ နိဿီမံ နေဝ၊ န ပစ္စေဿန္တိ မာနသော။|
      block |တဿ တံ ကထိနုဒ္ဓါရော၊ သန္နိဋ္ဌာနန္တိကော ဘဝေ။|
      block |အာဒာယ စီဝရံ ယာတိ၊ နိဿီမေ ဣဒံ စိန္တယိ။|
      block |ကာရေဿံ န ပစ္စေဿန္တိ၊ ကယိရံ တဿ နဿတိ။|
      block |တဿ တံ ကထိနုဒ္ဓါရော၊ ဘဝတိ နာသနန္တိကော။|
      block |အာဒာယ ယာတိ ပစ္စေဿံ၊ ဗဟိ ကာရေတိ စီဝရံ။|
      block |ကတစီဝရော သုဏာတိ၊ ဥဗ္ဘတံ ကထိနံ တဟိံ။|
      block |တဿ တံ ကထိနုဒ္ဓါရော၊ ဘဝတိ သဝနန္တိကော။|
      block |အာဒာယ ယာတိ ပစ္စေဿံ၊ ဗဟိ ကာရေတိ စီဝရံ။|
      block |ကတစီဝရော ဗဟိဒ္ဓါ၊ နာမေတိ ကထိနုဒ္ဓါရံ။|
      block |တဿ တံ ကထိနုဒ္ဓါရော၊ သီမာတိက္ကန္တိကော ဘဝေ။|
      block |အာဒာယ ယာတိ ပစ္စေဿံ၊ ဗဟိ ကာရေတိ စီဝရံ။|
      block |ကတစီဝရော ပစ္စေဿံ၊ သမ္ဘောတိ ကထိနုဒ္ဓါရံ။|
      block |တဿ တံ ကထိနုဒ္ဓါရော၊ သဟ ဘိက္ခူဟိ ဇာယတိ။|
      block |အာဒာယ စ သမာဒာယ၊ သတ္တ-သတ္တဝိဓာ ဂတိ။|
      block |ပက္ကမနန္တိကာ နတ္ထိ၊ ဆက္ကေ ဝိပ္ပကတေ ဂတိ။|
      block |အာဒာယ နိဿီမဂတံ၊ ကာရေဿံ ဣတိ ဇာယတိ။|
      block |နိဋ္ဌာနံ သန္နိဋ္ဌာနဉ္စ၊ နာသနဉ္စ ဣမေ တယော။|
      block |အာဒာယ န ပစ္စေဿန္တိ၊ ဗဟိသီမေ ကရောမိတိ။|
      block |နိဋ္ဌာနံ သန္နိဋ္ဌာနမ္ပိ၊ နာသနမ္ပိ ဣဒံ တယော။|
      block |အနဓိဋ္ဌိတေန နေဝဿ၊ ဟေဋ္ဌာ တီဏိ နယာဝိဓိ။|
      block |အာဒာယ ယာတိ ပစ္စေဿံ၊ ဗဟိသီမေ ကရောမိတိ။|
      block |န ပစ္စေဿန္တိ ကာရေတိ၊ နိဋ္ဌာနေ ကထိနုဒ္ဓါရော။|
      block |သန္နိဋ္ဌာနံ နာသနဉ္စ၊ သဝနသီမာတိက္ကမာ။|
      block |သဟ ဘိက္ခူဟိ ဇာယေထ၊ ဧဝံ ပန္နရသံ ဂတိ။|
      block |သမာဒာယ ဝိပ္ပကတာ၊ သမာဒာယ ပုနာ တထာ။|
      block |ဣမေ တေ စတုရော ဝါရာ၊ သဗ္ဗေ ပန္နရသဝိဓိ။|
      block |အနာသာယ စ အာသာယ၊ ကရဏီယော စ တေ တယော။|
      block |နယတော တံ ဝိဇာနေယျ၊ တယော ဒွာဒသ ဒွာဒသ။|
      block |အပဝိလာနာ နဝေတ္ထ၊ ဖာသု ပဉ္စဝိဓာ တဟိံ။|
      block |ပလိဗောဓာပလိဗောဓာ၊ ဥဒ္ဒာနံ နယတော ကတန္တိ။|
    block |ဣမမှိ ခန္ဓကေ ဝတ္ထူ ဒောဠသကပေယျာလမုခါနိ ဧကသတံ အဋ္ဌာရသ။|
    stand |ကထိနက္ခန္ဓကော နိဋ္ဌိတော။|
