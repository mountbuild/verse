block |ဂါထာသင်္ဂဏိကံ|
  block |၁။ သတ္တနဂရေသု ပညတ္တသိက္ခါပဒံ|
    count |၃၃၅|
      block |ဧကံသံ စီဝရံ ကတွာ၊ ပဂ္ဂဏှိတွာန အဉ္ဇလိံ။|
      block |အာသီသမာနရူပေါဝ၊ ကိဿ တွံ ဣဓ မာဂတော။|
      block |ဒွီသု ဝိနယေသု ယေ ပညတ္တာ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |ကတိ တေ သိက္ခါပဒာ ဟောန္တိ။|
      block |ကတိသု နဂရေသု ပညတ္တာ။|
      block |ဘဒ္ဒကော တေ ဥမ္မင်္ဂေါ၊ ယောနိသော ပရိပုစ္ဆသိ။|
      block |တဂ္ဃ တေ အဟမက္ခိဿံ၊ ယထာသိ ကုသလော တထာ။|
      block |ဒွီသု ဝိနယေသု ယေ ပညတ္တာ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |အဍ္ဎုဍ္ဎသတာနိ တေ ဟောန္တိ။|
      block |သတ္တသု နဂရေသု ပညတ္တာ။|
      block |ကတမေသု သတ္တသု နဂရေသု ပညတ္တာ။|
      block |ဣင်္ဃ မေ တွံ ဗျာကရ နံ။|
      block |တံ ဝစနပထံ နိသာမယိတွာ။|
      block |ပဋိပဇ္ဇေမ ဟိတာယ နော သိယာ။|
      block |ဝေသာလိယံ ရာဇဂဟေ၊ သာဝတ္ထိယဉ္စ အာဠဝိယံ။|
      block |ကောသမ္ဗိယဉ္စ သက္ကေသု၊ ဘဂ္ဂေသု စေဝ ပညတ္တာ။|
      block |ကတိ ဝေသာလိယံ ပညတ္တာ၊ ကတိ ရာဇဂဟေ ကတာ။|
      block |သာဝတ္ထိယံ ကတိ ဟောန္တိ၊ ကတိ အာဠဝိယံ ကတာ။|
      block |ကတိ ကောသမ္ဗိယံ ပညတ္တာ၊ ကတိ သက္ကေသု ဝုစ္စန္တိ။|
      block |ကတိ ဘဂ္ဂေသု ပညတ္တာ၊ တံ မေ အက္ခါဟိ ပုစ္ဆိတော။|
      block |ဒသ ဝေသာလိယံ ပညတ္တာ၊ ဧကဝီသ ရာဇဂဟေ ကတာ။|
      block |ဆဦန တီဏိသတာနိ၊ သဗ္ဗေ သာဝတ္ထိယံ ကတာ။|
      block |ဆ အာဠဝိယံ ပညတ္တာ၊ အဋ္ဌ ကောသမ္ဗိယံ ကတာ။|
      block |အဋ္ဌ သက္ကေသု ဝုစ္စန္တိ၊ တယော ဘဂ္ဂေသု ပညတ္တာ။|
      block |ယေ ဝေသာလိယံ ပညတ္တာ၊ တေ သုဏောဟိ ယထာတထံ။|
      block |မေထုနဝိဂ္ဂဟုတ္တရိ၊ အတိရေကဉ္စ ကာဠကံ။|
      block |ဘူတံ ပရမ္ပရဘတ္တံ၊ ဒန္တပေါနေန အစေလကော။|
      block |ဘိက္ခုနီသု စ အက္ကောသော၊ ဒသေတေ ဝေသာလိယံ ကတာ။|
      block |ယေ ရာဇဂဟေ ပညတ္တာ၊ တေ သုဏောဟိ ယထာတထံ။|
      block |အဒိန္နာဒာနံ ရာဇဂဟေ၊ ဒွေ အနုဒ္ဓံသနာ ဒွေပိ စ ဘေဒာ။|
      block |အန္တရဝါသကံ ရူပိယံ သုတ္တံ၊ ဥဇ္ဈာပနေန စ ပါစိတပိဏ္ဍံ။|
      block |ဂဏဘောဇနံ ဝိကာလေ စ၊ စာရိတ္တံ နဟာနံ ဦနဝီသတိ။|
      block |စီဝရံ ဒတွာ ဝေါသာသန္တိ၊ ဧတေ ရာဇဂဟေ ကတာ။|
      block |ဂိရဂ္ဂစရိယာ တတ္ထေဝ၊ ဆန္ဒဒာနေန ဧကဝီသတိ။|
      block |ယေ သာဝတ္ထိယံ ပညတ္တာ၊ တေ သုဏောဟိ ယထာတထံ။|
      block |ပါရာဇိကာနိ စတ္တာရိ၊ သင်္ဃာဒိသေသာ ဘဝန္တိ သောဠသ။|
      block |အနိယတာ စ ဒွေ ဟောန္တိ၊ နိဿဂ္ဂိယာ စတုဝီသတိ။|
      block |ဆပညာသသတဉ္စေဝ၊ ခုဒ္ဒကာနိ ပဝုစ္စန္တိ။|
      block |ဒသယေဝ စ ဂါရယှာ၊ ဒွေသတ္တတိ စ သေခိယာ။|
      block |ဆဦန တီဏိသတာနိ၊ သဗ္ဗေ သာဝတ္ထိယံ ကတာ။|
      block |ယေ အာဠဝိယံ ပညတ္တာ၊ တေ သုဏောဟိ ယထာတထံ။|
      block |ကုဋိကောသိယသေယျာ စ၊ ခဏနေ ဂစ္ဆ ဒေဝတေ။|
      block |သပ္ပါဏကဉ္စ သိဉ္စန္တိ၊ ဆ ဧတေ အာဠဝိယံ ကတာ။|
      block |ယေ ကောသမ္ဗိယံ ပညတ္တာ၊ တေ သုဏောဟိ ယထာတထံ။|
      block |မဟာဝိဟာရော ဒောဝစဿံ၊ အညံ ဒွာရံ သုရာယ စ။|
      block |အနာဒရိယံ သဟဓမ္မော၊ ပယောပါနေန အဋ္ဌမံ။|
      block |ယေ သက္ကေသု ပညတ္တာ၊ တေ သုဏောဟိ ယထာတထံ။|
      block |ဧဠကလောမာနိ ပတ္တော စ၊ ဩဝါဒော စေဝ ဘေသဇ္ဇံ။|
      block |သူစိ အာရညိကော စေဝ၊ အဋ္ဌေတေ ကာပိလဝတ္ထဝေ။|
      block |ဥဒကသုဒ္ဓိယာ ဩဝါဒော၊ ဘိက္ခုနီသု ပဝုစ္စန္တိ။|
      block |ယေ ဘဂ္ဂေသု ပညတ္တာ၊ တေ သုဏောဟိ ယထာတထံ။|
      block |သမာဒဟိတွာ ဝိသိဗ္ဗေန္တိ၊ သာမိသေန သသိတ္ထကံ။|
      block |ပါရာဇိကာနိ စတ္တာရိ၊ သင်္ဃာဒိသေသာနိ ဘဝန္တိ။|
      block |သတ္တ စ နိဿဂ္ဂိယာနိ၊ အဋ္ဌ ဒွတ္တိံသ ခုဒ္ဒကာ။|
      block |ဒွေ ဂါရယှာ တယော သေက္ခါ၊ ဆပ္ပညာသ သိက္ခါပဒာ။|
      block |ဆသု နဂရေသု ပညတ္တာ၊ ဗုဒ္ဓေနာဒိစ္စဗန္ဓုနာ။|
      block |ဆဦန တီဏိသတာနိ၊ သဗ္ဗေ သာဝတ္ထိယံ ကတာ။|
      block |ကာရုဏိကေန ဗုဒ္ဓေန၊ ဂေါတမေန ယသဿိနာ။|
  block |၂။ စတုဝိပတ္တိံ|
    count |၃၃၆|
      block |ယံ တံ ပုစ္ဆိမှ အကိတ္တယိ နော။|
      block |တံ တံ ဗျာကတံ အနညထာ။|
      block |အညံ တံ ပုစ္ဆာမိ တဒိင်္ဃ ဗြူဟိ။|
      block |ဂရုက လဟုကဉ္စာပိ သာဝသေသံ။|
      block |အနဝသေသံ ဒုဋ္ဌုလ္လဉ္စ အဒုဋ္ဌုလ္လံ။|
      block |ယေ စ ယာဝတတိယကာ။|
      block |သာဓာရဏံ အသာဓာရဏံ။|
      block |ဝိဘတ္တိယော စ ယေဟိ သမထေဟိ သမ္မန္တိ။|
      block |သဗ္ဗာနိပေတာနိ ဝိယာကရောဟိ။|
      block |ဟန္ဒ ဝါကျံ သုဏောမ တေ။|
      block |ဧကတိံသာ ယေ ဂရုကာ၊ အဋ္ဌေတ္ထ အနဝသေသာ။|
      block |ယေ ဂရုကာ တေ ဒုဋ္ဌုလ္လာ၊ ယေ ဒုဋ္ဌုလ္လာ သာ သီလဝိပတ္တိ။|
      block |ပါရာဇိကံ သင်္ဃာဒိသေသော၊ သီလဝိပတ္တီတိ ဝုစ္စတိ။|
      block |ထုလ္လစ္စယံ ပါစိတ္တိယာ၊ ပါဋိဒေသနီယံ ဒုက္ကဋံ။|
      block |ဒုဗ္ဘာသိတံ ယော စာယံ၊ အက္ကောသတိ ဟသာဓိပ္ပါယော။|
      block |အယံ သာ အာစာရဝိပတ္တိသမ္မတာ။|
      block |ဝိပရီတဒိဋ္ဌိံ ဂဏှန္တိ၊ အသဒ္ဓမ္မေဟိ ပုရက္ခတာ။|
      block |အဗ္ဘာစိက္ခန္တိ သမ္ဗုဒ္ဓံ၊ ဒုပ္ပညာ မောဟပါရုတာ။|
      block |အယံ သာ ဒိဋ္ဌိဝိပတ္တိသမ္မတာ။|
      block |ဧကာဒသ ယာဝတတိယကာ၊ တေ သုဏောဟိ ယထာတထံ။|
      block |ဥက္ခိတ္တာနုဝတ္တိကာ၊ အဋ္ဌ ယာဝတတိယကာ။|
      block |အရိဋ္ဌော စဏ္ဍကာဠီ စ၊ ဣမေ တေ ယာဝတတိယကာ။|
      block |ကတိ ဇာနန္တိ ပညတ္တာ၊ ဗုဒ္ဓေနာဒိစ္စဗန္ဓုနာ။|
      block |သောဒသ ဇာနန္တိ ပညတ္တာ၊ ဗုဒ္ဓေနာဒိစ္စဗန္ဓုနာ။|
    block |အာဇီဝဟေတု အာဇီဝကာရဏာ ပါပိစ္ဆော ဣစ္ဆာပကတော အသန္တံ အဘူတံ ဥတ္တရိမနုဿဓမ္မံ ဥလ္လပတိ၊ အာဇီဝဟေတု အာဇီဝကာရဏာ သဉ္စရိတ္တံ သမာပဇ္ဇတိ၊ အာဇီဝဟေတု အာဇီဝကာရဏာ ယော တေ ဝိဟာရေ ဝသတိ၊ သော ဘိက္ခု အရဟာတိ ဘဏတိ၊ အာဇီဝဟေတု အာဇီဝကာရဏာ ဘိက္ခု ပဏီတဘောဇနာနိ အတ္တနော အတ္ထာယ ဝိညာပေတွာ ဘုဉ္ဇတိ၊ အာဇီဝဟေတု အာဇီဝကာရဏာ ဘိက္ခုနီ ပဏီတဘောဇနာနိ အတ္တနော အတ္ထာယ ဝိညာပေတွာ ဘုဉ္ဇတိ၊ အာဇီဝဟေတု အာဇီဝကာရဏာ သူပံ ဝါ ဩဒနံ ဝါ အဂိလာနော အတ္တနော အတ္ထာယ ဝိညာပေတွာ ဘုဉ္ဇတိ။ အယံ သာ အာဇီဝဝိပတ္တိ သမ္မတာ။|
  block |၃။ ဆေဒနကာဒိ|
    count |၃၃၇|, |ကတိ ဆေဒနကာနိ။ ကတိ ဘေဒနကာနိ။ ကတိ ဥဒ္ဒာလနကာနိ။ ကတိ အနညပါစိတ္တိယာနိ။ ကတိ ဘိက္ခုသမ္မုတိယော။ ကတိ သာမီစိယော။ ကတိ ပရမာနိ။|
    block |ဆ ဆေဒနကာနိ။ ဧကံ ဘေဒနကံ။ ဧကံ ဥဒ္ဒာလနကံ။ စတ္တာရိ အနညပါစိတ္တိယာနိ။ စတဿော ဘိက္ခုသမ္မုတိယော။ သတ္တ သာမီစိယော။ စုဒ္ဒသ ပရမာနိ။|
  block |၄။ အသာဓာရဏာဒိ|
    count |၃၃၈|
      block |ဝီသံ ဒွေ သတာနိ ဘိက္ခူနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |တီဏိ သတာနိ စတ္တာရိ ဘိက္ခုနီနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |ဆစတ္တာရီသာ ဘိက္ခူနံ၊ ဘိက္ခုနီဟိ အသာဓာရဏာ။|
      block |သတံ တိံသာ စ ဘိက္ခုနီနံ၊ ဘိက္ခူဟိ အသာဓာရဏာ။|
      block |သတံ သတ္တတိ ဆစ္စေဝ၊ ဥဘိန္နံ အသာဓာရဏာ။|
      block |သတံ သတ္တတိ စတ္တာရိ၊ ဥဘိန္နံ သမသိက္ခတာ။|
      block |ဝီသံ ဒွေ သတာနိ ဘိက္ခူနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |တေ သုဏောဟိ ယထာတထံ။|
      block |ပါရာဇိကာနိ စတ္တာရိ၊ သင်္ဃာဒိသေသာနိ ဘဝန္တိ တေရသ။|
      block |အနိယတာ ဒွေ ဟောန္တိ။|
      block |နိဿဂ္ဂိယာနိ တိံသေဝ၊ ဒွေနဝုတိ စ ခုဒ္ဒကာ။|
      block |စတ္တာရော ပါဋိဒေသနီယာ၊ ပဉ္စသတ္တတိ သေခိယာ။|
      block |ဝီသံ ဒွေ သတာနိ စိမေ ဟောန္တိ ဘိက္ခူနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |တီဏိ သတာနိ စတ္တာရိ၊ ဘိက္ခုနီနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု၊ တေ သုဏောဟိ ယထာတထံ။|
      block |ပါရာဇိကာနိ အဋ္ဌ၊ သင်္ဃာဒိသေသာနိ ဘဝန္တိ သတ္တရသ။|
      block |နိဿဂ္ဂိယာနိ တိံသေဝ၊ သတံ သဋ္ဌိ ဆ စေဝ ခုဒ္ဒကာနိ ပဝုစ္စန္တိ။|
      block |အဋ္ဌ ပါဋိဒေသနီယာ၊ ပဉ္စသတ္တတိ သေခိယာ။|
      block |တီဏိ သတာနိ စတ္တာရိ စိမေ ဟောန္တိ ဘိက္ခုနီနံ သိက္ခါပဒာနိ။|
      block |ဥဒ္ဒေသံ အာဂစ္ဆန္တိ ဥပေါသထေသု။|
      block |ဆစတ္တာရီသာ ဘိက္ခူနံ၊ ဘိက္ခုနီဟိ အသာဓာရဏာ။|
      block |တေ သုဏောဟိ ယထာတထံ။|
      block |သင်္ဃာဒိသေသာ၊ ဒွေ အနိယတေဟိ အဋ္ဌ။|
      block |နိဿဂ္ဂိယာနိ ဒွာဒသ၊ တေဟိ တေ ဟောန္တိ ဝီသတိ။|
      block |ဒွေဝီသတိ ခုဒ္ဒကာ၊ စတုရော ပါဋိဒေသနီယာ။|
      block |ဆစတ္တာရီသာ စိမေ ဟောန္တိ၊ ဘိက္ခူနံ ဘိက္ခုနီဟိ အသာဓာရဏာ။|
      block |သတံ တိံသာ စ ဘိက္ခုနီနံ၊ ဘိက္ခူဟိ အသာဓာရဏာ။|
      block |တေ သုဏောဟိ ယထာတထံ။|
      block |ပါရာဇိကာနိ စတ္တာရိ၊ သင်္ဃမှာ ဒသ နိဿရေ။|
      block |နိဿဂ္ဂိယာနိ ဒွာဒသ၊ ဆန္နဝုတိ စ ခုဒ္ဒကာ။|
      block |အဋ္ဌ ပါဋိဒေသနီယာ။|
      block |သတံ တိံသာ စိမေ ဟောန္တိ ဘိက္ခုနီနံ၊ ဘိက္ခူဟိ အသာဓာရဏာ။|
      block |သတံ သတ္တတိ ဆစ္စေဝ၊ ဥဘိန္နံ အသာဓာရဏာ။|
      block |တေ သုဏောဟိ ယထာတထံ။|
      block |ပါရာဇိကာနိ စတ္တာရိ၊ သင်္ဃာဒိသေသာနိ ဘဝန္တိ သောဠသ။|
      block |အနိယတာ ဒွေ ဟောန္တိ၊ နိဿဂ္ဂိယာနိ စတုဝီသတိ။|
      block |သတံ အဋ္ဌာရသာ စေဝ၊ ခုဒ္ဒကာနိ ပဝုစ္စန္တိ။|
      block |ဒွာဒသ ပါဋိဒေသနီယာ။|
      block |သတံ သတ္တတိ ဆစ္စေဝိမေ ဟောန္တိ၊ ဥဘိန္နံ အသာဓာရဏာ။|
      block |သတံ သတ္တတိ စတ္တာရိ၊ ဥဘိန္နံ သမသိက္ခတာ။|
      block |တေ သုဏောဟိ ယထာတထံ။|
      block |ပါရာဇိကာနိ စတ္တာရိ၊ သင်္ဃာဒိသေသာနိ ဘဝန္တိ သတ္တ။|
      block |နိဿဂ္ဂိယာနိ အဋ္ဌာရသ၊ သမသတ္တတိ ခုဒ္ဒကာ။|
      block |ပဉ္စသတ္တတိ သေခိယာနိ။|
      block |သတံ သတ္တတိ စတ္တာရိ စိမေ ဟောန္တိ၊ ဥဘိန္နံ သမသိက္ခတာ။|
      block |အဋ္ဌေ ပါရာဇိကာ ယေ ဒုရာသဒာ၊ တာလဝတ္ထုသမူပမာ။|
      block |ပဏ္ဍုပလာသော ပုထုသိလာ၊ သီသစ္ဆိန္နောဝ သော နရော။|
      block |တာလောဝ မတ္ထကစ္ဆိန္နော၊ အဝိရုဠှီ ဘဝန္တိ တေ။|
      block |တေဝီသတိ သင်္ဃာဒိသေသာ၊ ဒွေ အနိယတာ။|
      block |ဒွေ စတ္တာရီသ နိဿဂ္ဂိယာ။|
      block |အဋ္ဌာသီတိသတံ ပါစိတ္တိယာ၊ ဒွာဒသ ပါဋိဒေသနီယာ။|
      block |ပဉ္စသတ္တတိ သေခိယာ၊ တီဟိ သမထေဟိ သမ္မန္တိ။|
      block |သမ္မုခါ စ ပဋိညာယ၊ တိဏဝတ္ထာရကေန စ။|
      block |ဒွေ ဥပေါသထာ ဒွေ ပဝါရဏာ။|
      block |စတ္တာရိ ကမ္မာနိ ဇိနေန ဒေသိတာ။|
      block |ပဉ္စေဝ ဥဒ္ဒေသာ စတုရော ဘဝန္တိ။|
      block |အနညထာ အာပတ္တိက္ခန္ဓာ စ ဘဝန္တိ သတ္တ။|
      block |အဓိကရဏာနိ စတ္တာရိ သတ္တဟိ သမထေဟိ သမ္မန္တိ။|
      block |ဒွီဟိ စတူဟိ တီဟိ ကိစ္စံ ဧကေန သမ္မတိ။|
  block |၅။ ပါရာဇိကာဒိအာပတ္တိ|
    count |၃၃၉|
      block |ပါရာဇိကန္တိ ယံ ဝုတ္တံ၊ တံ သုဏောဟိ ယထာတထံ။|
      block |စုတော ပရဒ္ဓေါ ဘဋ္ဌော စ၊ သဒ္ဓမ္မာ ဟိ နိရင်္ကတော။|
      block |သံဝါသောပိ တဟိံ နတ္ထိ၊ တေနေတံ ဣတိ ဝုစ္စတိ။|
      block |သင်္ဃာဒိသေသောတိ ယံ ဝုတ္တံ၊ တံ သုဏောဟိ ယထာတထံ။|
      block |သင်္ဃောဝ ဒေတိ ပရိဝါသံ၊ မူလာယ ပဋိကဿတိ။|
      block |မာနတ္တံ ဒေတိ အဗ္ဘေတိ၊ တေနေတံ ဣတိ ဝုစ္စတိ။|
      block |အနိယတောတိ ယံ ဝုတ္တံ၊ တံ သုဏောဟိ ယထာတထံ။|
      block |အနိယတော န နိယတော၊ အနေကံသိကတံ ပဒံ။|
      block |တိဏ္ဏမညတရံ ဌာနံ၊ အနိယတောတိ ပဝုစ္စတိ။|
      block |ထုလ္လစ္စယန္တိ ယံ ဝုတ္တံ၊ တံ သုဏောဟိ ယထာတထံ။|
      block |ဧကဿ မူလေ ယော ဒေသေတိ၊ ယော စ တံ ပဋိဂဏှတိ။|
      block |အစ္စယော တေန သမော နတ္ထိ၊ တေနေတံ ဣတိ ဝုစ္စတိ။|
      block |နိဿဂ္ဂိယန္တိ ယံ ဝုတ္တံ၊ တံ သုဏောဟိ ယထာတထံ။|
      block |သင်္ဃမဇ္ဈေ ဂဏမဇ္ဈေ၊ ဧကဿေဝ စ ဧကတော။|
      block |နိဿဇ္ဇိတွာန ဒေသေတိ၊ တေနေတံ ဣတိ ဝုစ္စတိ။|
      block |ပါစိတ္တိယန္တိ ယံ ဝုတ္တံ၊ တံ သုဏောဟိ ယထာတထံ။|
      block |ပါတေတိ ကုသလံ ဓမ္မံ၊ အရိယမဂ္ဂံ အပရဇ္ဈတိ။|
      block |စိတ္တသံမောဟနဋ္ဌာနံ၊ တေနေတံ ဣတိ ဝုစ္စတိ။|
      block |ပါဋိဒေသနီယန္တိ ယံ ဝုတ္တံ၊ တံ သုဏောဟိ ယထာတထံ။|
      block |ဘိက္ခု အညာတကော သန္တော၊ ကိစ္ဆာ လဒ္ဓါယ ဘောဇနံ။|
      block |သာမံ ဂဟေတွာ ဘုဉ္ဇေယျ၊ ဂါရယှန္တိ ပဝုစ္စတိ။|
      block |နိမန္တနာသု ဘုဉ္ဇန္တာ ဆန္ဒာယ၊ ဝေါသာသတိ တတ္ထ ဘိက္ခုနိံ။|
      block |အနိဝါရေတွာ တဟိံ ဘုဉ္ဇေ၊ ဂါရယှန္တိ ပဝုစ္စတိ။|
      block |သဒ္ဓါစိတ္တံ ကုလံ ဂန္တွာ၊ အပ္ပဘောဂံ အနာဠိယံ။|
      block |အဂိလာနော တဟိံ ဘုဉ္ဇေ၊ ဂါရယှန္တိ ပဝုစ္စတိ။|
      block |ယော စေ အရညေ ဝိဟရန္တော၊ သာသင်္ကေ သဘယာနကေ။|
      block |အဝိဒိတံ တဟိံ ဘုဉ္ဇေ၊ ဂါရယှန္တိ ပဝုစ္စတိ။|
      block |ဘိက္ခုနီ အညာတိကာ သန္တာ၊ ယံ ပရေသံ မမာယိတံ။|
      block |သပ္ပိ တေလံ မဓုံ ဖာဏိတံ၊ မစ္ဆမံသံ အထော ခီရံ။|
      block |ဒဓိံ သယံ ဝိညာပေယျ ဘိက္ခုနီ၊ ဂါရယှပတ္တာ သုဂတဿ သာသနေ။|
      block |ဒုက္ကဋန္တိ ယံ ဝုတ္တံ၊ တံ သုဏောဟိ ယထာတထံ။|
      block |အပရဒ္ဓံ ဝိရဒ္ဓဉ္စ၊ ခလိတံ ယဉ္စ ဒုက္ကဋံ။|
      block |ယံ မနုဿော ကရေ ပါပံ၊ အာဝိ ဝါ ယဒိ ဝါ ရဟော။|
      block |ဒုက္ကဋန္တိ ပဝေဒေန္တိ၊ တေနေတံ ဣတိ ဝုစ္စတိ။|
      block |ဒုဗ္ဘာသိတန္တိ ယံ ဝုတ္တံ၊ တံ သုဏောဟိ ယထာတထံ။|
      block |ဒုဗ္ဘာသိတံ ဒုရာဘဋ္ဌံ၊ သံကိလိဋ္ဌဉ္စ ယံ ပဒံ။|
      block |ယဉ္စ ဝိညူ ဂရဟန္တိ၊ တေနေတံ ဣတိ ဝုစ္စတိ။|
      block |သေခိယန္တိ ယံ ဝုတ္တံ၊ တံ သုဏောဟိ ယထာတထံ။|
      block |သေက္ခဿ သိက္ခမာနဿ၊ ဥဇုမဂ္ဂါနုသာရိနော။|
      block |အာဒိ စေတံ စရဏဉ္စ၊ မုခံ သညမသံဝရော။|
      block |သိက္ခါ ဧတာဒိသီ နတ္ထိ၊ တေနေတံ ဣတိ ဝုစ္စတိ။|
      block |ဆန္နမတိဝဿတိ၊ ဝိဝဋံ နာတိဝဿတိ။|
      block |တသ္မာ ဆန္နံ ဝိဝရေထ၊ ဧဝံ တံ နာတိဝဿတိ။|
      block |ဂတိ မိဂါနံ ပဝနံ၊ အာကာသော ပက္ခိနံ ဂတိ။|
      block |ဝိဘဝေါ ဂတိ ဓမ္မာနံ၊ နိဗ္ဗာနံ အရဟတော ဂတီတိ။|
      block |သတ္တနဂရေသု ပညတ္တာ၊ ဝိပတ္တိ စတုရောပိ စ။|
      block |ဘိက္ခူနံ ဘိက္ခုနီနဉ္စ၊ သာဓာရဏာ အသာဓာရဏာ။|
      block |သာသနံ အနုဂ္ဂဟာယ၊ ဂါထာသင်္ဂဏိကံ ဣဒန္တိ။|
    stand |ဂါထာသင်္ဂဏိကံ။|
    stand |တဿုဒ္ဒာနံ|
    stand |ဂါထာသင်္ဂဏိကံ နိဋ္ဌိတံ။|
