block |ဒုတိယဂါထာသင်္ဂဏိကံ|
  block |၁။ ကာယိကာဒိအာပတ္တိ|
    count |၄၇၄|, |ကတိ အာပတ္တိယော ကာယိကာ၊ ကတိ ဝါစသိကာ ကတာ။|
    block
      block |ဆာဒေန္တဿ ကတိ အာပတ္တိယော၊ ကတိ သံသဂ္ဂပစ္စယာ။|
      block |ဆာပတ္တိယော ကာယိကာ၊ ဆ ဝါစသိကာ ကတာ။|
      block |ဆာဒေန္တဿ တိဿော အာပတ္တိယော၊ ပဉ္စ သံသဂ္ဂပစ္စယာ။|
      block |အရုဏုဂ္ဂေ ကတိ အာပတ္တိယော၊ ကတိ ယာဝတတိယကာ။|
      block |ကတေတ္ထ အဋ္ဌ ဝတ္ထုကာ၊ ကတိဟိ သဗ္ဗသင်္ဂဟော။|
      block |အရုဏုဂ္ဂေ တိဿော အာပတ္တိယော၊ ဒွေ ယာဝတတိယကာ။|
      block |ဧကေတ္ထ အဋ္ဌ ဝတ္ထုကာ၊ ဧကေန သဗ္ဗသင်္ဂဟော။|
      block |ဝိနယဿ ကတိ မူလာနိ၊ ယာနိ ဗုဒ္ဓေန ပညတ္တာ။|
      block |ဝိနယဂရုကာ ကတိ ဝုတ္တာ၊ ဒုဋ္ဌုလ္လစ္ဆာဒနာ ကတိ။|
      block |ဝိနယဿ ဒွေ မူလာနိ၊ ယာနိ ဗုဒ္ဓေန ပညတ္တာ။|
      block |ဝိနယဂရုကာ ဒွေ ဝုတ္တာ၊ ဒွေ ဒုဋ္ဌုလ္လစ္ဆာဒနာ။|
      block |ဂါမန္တရေ ကတိ အာပတ္တိယော၊ ကတိ နဒိပါရပစ္စယာ။|
      block |ကတိမံသေသု ထုလ္လစ္စယံ၊ ကတိမံသေသု ဒုက္ကဋံ။|
      block |ဂါမန္တရေ စတဿော အာပတ္တိယော၊ စတဿော နဒိပါရပစ္စယာ။|
      block |ဧကမံသေ ထုလ္လစ္စယံ၊ နဝမံသေသု ဒုက္ကဋံ။|
      block |ကတိ ဝါစသိကာ ရတ္တိံ၊ ကတိ ဝါစသိကာ ဒိဝါ။|
      block |ဒဒမာနဿ ကတိ အာပတ္တိယော၊ ပဋိဂ္ဂဏှန္တဿ ကိတ္တကာ။|
      block |ဒွေ ဝါစသိကာ ရတ္တိံ၊ ဒွေ ဝါစသိကာ ဒိဝါ။|
      block |ဒဒမာနဿ တိဿော အာပတ္တိယော၊ စတ္တာရော စ ပဋိဂ္ဂဟေ။|
  block |၂။ ဒေသနာဂါမိနိယာဒိအာပတ္တိ|
    count |၄၇၅|
      block |ကတိ ဒေသနာဂါမိနိယော၊ ကတိ သပ္ပဋိကမ္မာ ကတာ။|
      block |ကတေတ္ထ အပ္ပဋိကမ္မာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ပဉ္စ ဒေသနာဂါမိနိယော၊ ဆ သပ္ပဋိကမ္မာ ကတာ။|
      block |ဧကေတ္ထ အပ္ပဋိကမ္မာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယဂရုကာ ကတိ ဝုတ္တာ၊ ကာယဝါစသိကာနိ စ။|
      block |ကတိ ဝိကာလေ ဓညရသော၊ ကတိ ဉတ္တိစတုတ္ထေန သမ္မုတိ။|
      block |ဝိနယဂရုကာ ဒွေ ဝုတ္တာ၊ ကာယဝါစသိကာနိ စ။|
      block |ဧကော ဝိကာလေ ဓညရသော၊ ဧကာ ဉတ္တိစတုတ္ထေန သမ္မုတိ။|
      block |ပါရာဇိကာ ကာယိကာ ကတိ၊ ကတိ သံဝါသကဘူမိယော။|
      block |ကတိနံ ရတ္တိစ္ဆေဒော၊ ပညတ္တာ ဒွင်္ဂုလာ ကတိ။|
      block |ပါရာဇိကာ ကာယိကာ ဒွေ၊ ဒွေ သံဝါသကဘူမိယော။|
      block |ဒွိန္နံ ရတ္တိစ္ဆေဒော၊ ပညတ္တာ ဒွင်္ဂုလာ ဒုဝေ။|
      block |ကတတ္တာနံ ဝဓိတွာန၊ ကတိဟိ သင်္ဃော ဘိဇ္ဇတိ။|
      block |ကတေတ္ထ ပဌမာပတ္တိကာ၊ ဉတ္တိယာ ကရဏာ ကတိ။|
      block |ဒွေ အတ္တာနံ ဝဓိတွာန၊ ဒွီဟိ သင်္ဃော ဘိဇ္ဇတိ။|
      block |ဒွေတ္ထ ပဌမာပတ္တိကာ၊ ဉတ္တိယာ ကရဏာ ဒုဝေ။|
      block |ပါဏာတိပါတေ ကတိ အာပတ္တိယော၊ ဝါစာ ပါရာဇိကာ ကတိ။|
      block |ဩဘာသနာ ကတိ ဝုတ္တာ၊ သဉ္စရိတ္တေန ဝါ ကတိ။|
      block |ပါဏာတိပါတေ တိဿော အာပတ္တိယော။|
      block |ဝါစာ ပါရာဇိကာ တယော။|
      block |ဩဘာသနာ တယော ဝုတ္တာ။|
      block |သဉ္စရိတ္တေန ဝါ တယော။|
      block |ကတိ ပုဂ္ဂလာ န ဥပသမ္ပါဒေတဗ္ဗာ၊ ကတိ ကမ္မာနံ သင်္ဂဟာ။|
      block |နာသိတကာ ကတိ ဝုတ္တာ၊ ကတိနံ ဧကဝါစိကာ။|
      block |တယော ပုဂ္ဂလာ န ဥပသမ္ပါဒေတဗ္ဗာ၊ တယော ကမ္မာနံ သင်္ဂဟာ။|
      block |နာသိတကာ တယော ဝုတ္တာ၊ တိဏ္ဏန္နံ ဧကဝါစိကာ။|
      block |အဒိန္နာဒာနေ ကတိ အာပတ္တိယော၊ ကတိ မေထုနပစ္စယာ။|
      block |ဆိန္ဒန္တဿ ကတိ အာပတ္တိယော၊ ကတိ ဆဍ္ဍိတပစ္စယာ။|
      block |အဒိန္နာဒာနေ တိဿော အာပတ္တိယော၊ စတဿော မေထုနပစ္စယာ။|
      block |ဆိန္ဒန္တဿ တိဿော အာပတ္တိယော၊ ပဉ္စ ဆဍ္ဍိတပစ္စယာ။|
      block |ဘိက္ခုနောဝါဒကဝဂ္ဂသ္မိံ၊ ပါစိတ္တိယေန ဒုက္ကဋာ။|
      block |ကတေတ္ထ နဝကာ ဝုတ္တာ၊ ကတိနံ စီဝရေန စ။|
      block |ဘိက္ခုနောဝါဒကဝဂ္ဂသ္မိံ၊ ပါစိတ္တိယေန ဒုက္ကဋာ ကတာ။|
      block |စတုရေတ္ထ နဝကာ ဝုတ္တာ၊ ဒွိန္နံ စီဝရေန စ။|
      block |ဘိက္ခုနီနဉ္စ အက္ခါတာ၊ ပါဋိဒေသနိယာ ကတိ။|
      block |ဘုဉ္ဇန္တာမကဓညေန၊ ပါစိတ္တိယေန ဒုက္ကဋာ ကတိ။|
      block |ဘိက္ခုနီနဉ္စ အက္ခါတာ၊ အဋ္ဌ ပါဋိဒေသနီယာ ကတာ။|
      block |ဘုဉ္ဇန္တာမကဓညေန၊ ပါစိတ္တိယေန ဒုက္ကဋာ ကတာ။|
      block |ဂစ္ဆန္တဿ ကတိ အာပတ္တိယော၊ ဌိတဿ စာပိ ကိတ္တကာ။|
      block |နိသိန္နဿ ကတိ အာပတ္တိယော၊ နိပန္နဿာပိ ကိတ္တကာ။|
      block |ဂစ္ဆန္တဿ စတဿော အာပတ္တိယော၊ ဌိတဿ စာပိ တတ္တကာ။|
      block |နိသိန္နဿ စတဿော အာပတ္တိယော၊ နိပန္နဿာပိ တတ္တကာ။|
  block |၃။ ပါစိတ္တိယံ|
    count |၄၇၆|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ၊ အာပဇ္ဇေယျ ဧကတော။|
      block |ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ၊ အာပဇ္ဇေယျ ဧကတော။|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ၊ အာပဇ္ဇေယျ ဧကတော။|
      block |န ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ၊ အာပဇ္ဇေယျ ဧကတော။|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ကတိ ဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ဧကဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ကတိ ဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။|
      block |နဝ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ဧကဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ကိဉ္စ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ဝတ္ထုံ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ကိဉ္စ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။|
      block |နဝ ပါစိတ္တိယာနိ၊ သဗ္ဗာနိ နာနာဝတ္ထုကာနိ။|
      block |ဝတ္ထုံ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။|
      block |ယာဝတတိယကေ ကတိ အာပတ္တိယော၊ ကတိ ဝေါဟာရပစ္စယာ။|
      block |ခါဒန္တဿ ကတိ အာပတ္တိယော၊ ကတိ ဘောဇနပစ္စယာ။|
      block |ယာဝတတိယကေ တိဿော အာပတ္တိယော၊ ဆ ဝေါဟာရပစ္စယာ။|
      block |ခါဒန္တဿ တိဿော အာပတ္တိယော၊ ပဉ္စ ဘောဇနပစ္စယာ။|
      block |သဗ္ဗာ ယာဝတတိယကာ၊ ကတိ ဌာနာနိ ဂစ္ဆန္တိ။|
      block |ကတိနဉ္စေဝ အာပတ္တိ၊ ကတိနံ အဓိကရဏေန စ။|
      block |သဗ္ဗာ ယာဝတတိယကာ၊ ပဉ္စ ဌာနာနိ ဂစ္ဆန္တိ။|
      block |ပဉ္စန္နဉ္စေဝ အာပတ္တိ၊ ပဉ္စန္နံ အဓိကရဏေန စ။|
      block |ကတိနံ ဝိနိစ္ဆယော ဟောတိ၊ ကတိနံ ဝူပသမေန စ။|
      block |ကတိနဉ္စေဝ အနာပတ္တိ၊ ကတိဟိ ဌာနေဟိ သောဘတိ။|
      block |ပဉ္စန္နံ ဝိနိစ္ဆယော ဟောတိ၊ ပဉ္စန္နံ ဝူပသမေန စ။|
      block |ပဉ္စန္နဉ္စေဝ အနာပတ္တိ၊ တီဟိ ဌာနေဟိ သောဘတိ။|
      block |ကတိ ကာယိကာ ရတ္တိံ၊ ကတိ ကာယိကာ ဒိဝါ။|
      block |နိဇ္ဈာယန္တဿ ကတိ အာပတ္တိ၊ ကတိ ပိဏ္ဍပါတပစ္စယာ။|
      block |ဒွေ ကာယိကာ ရတ္တိံ၊ ဒွေ ကာယိကာ ဒိဝါ။|
      block |နိဇ္ဈာယန္တဿ ဧကာ အာပတ္တိ၊ ဧကာ ပိဏ္ဍပါတပစ္စယာ။|
      block |ကတာနိသံသေ သမ္ပဿံ၊ ပရေသံ သဒ္ဓါယ ဒေသယေ။|
      block |ဥက္ခိတ္တကာ ကတိ ဝုတ္တာ၊ ကတိ သမ္မာဝတ္တနာ။|
      block |အဋ္ဌာနိသံသေ သမ္ပဿံ၊ ပရေသံ သဒ္ဓါယ ဒေသယေ။|
      block |ဥက္ခိတ္တကာ တယော ဝုတ္တာ၊ တေစတ္တာလီသ သမ္မာဝတ္တနာ။|
      block |ကတိ ဌာနေ မုသာဝါဒော၊ ကတိ ပရမန္တိ ဝုစ္စတိ။|
      block |ကတိ ပါဋိဒေသနီယာ၊ ကတိနံ ဒေသနာယ စ။|
      block |ပဉ္စ ဌာနေ မုသာဝါဒော၊ စုဒ္ဒသ ပရမန္တိ ဝုစ္စတိ။|
      block |ဒွာဒသ ပါဋိဒေသနီယာ၊ စတုန္နံ ဒေသနာယ စ။|
      block |ကတင်္ဂိကော မုသာဝါဒော၊ ကတိ ဥပေါသထင်္ဂါနိ။|
      block |ကတိ ဒူတေယျင်္ဂါနိ၊ ကတိ တိတ္ထိယဝတ္တနာ။|
      block |အဋ္ဌင်္ဂိကော မုသာဝါဒော၊ အဋ္ဌ ဥပေါသထင်္ဂါနိ။|
      block |အဋ္ဌ ဒူတေယျင်္ဂါနိ၊ အဋ္ဌ တိတ္ထိယဝတ္တနာ။|
      block |ကတိဝါစိကာ ဥပသမ္ပဒာ၊ ကတိနံ ပစ္စုဋ္ဌာတဗ္ဗံ။|
      block |ကတိနံ အာသနံ ဒာတဗ္ဗံ၊ ဘိက္ခုနောဝါဒကော ကတိဟိ။|
      block |အဋ္ဌဝါစိကာ ဥပသမ္ပဒာ၊ အဋ္ဌန္နံ ပစ္စုဋ္ဌာတဗ္ဗံ။|
      block |အဋ္ဌန္နံ အာသနံ ဒာတဗ္ဗံ၊ ဘိက္ခုနောဝါဒကော အဋ္ဌဟိ။|
      block |ကတိနံ ဆေဇ္ဇံ ဟောတိ၊ ကတိနံ ထုလ္လစ္စယံ။|
      block |ကတိနဉ္စေဝ အနာပတ္တိ၊ သဗ္ဗေသံ ဧကဝတ္ထုကာ။|
      block |ဧကဿ ဆေဇ္ဇံ ဟောတိ၊ စတုန္နံ ထုလ္လစ္စယံ။|
      block |စတုန္နဉ္စေဝ အနာပတ္တိ၊ သဗ္ဗေသံ ဧကဝတ္ထုကာ။|
      block |ကတိ အာဃာတဝတ္ထူနိ၊ ကတိဟိ သင်္ဃော ဘိဇ္ဇတိ။|
      block |ကတေတ္ထ ပဌမာပတ္တိကာ၊ ဉတ္တိယာ ကရဏာ ကတိ။|
      block |နဝ အာဃာတဝတ္ထူနိ၊ နဝဟိ သင်္ဃော ဘိဇ္ဇတိ။|
      block |နဝေတ္ထ ပဌမာပတ္တိကာ၊ ဉတ္တိယာ ကရဏာ နဝ။|
  block |၄။ အဝန္ဒနီယပုဂ္ဂလာဒိ|
    count |၄၇၇|
      block |ကတိ ပုဂ္ဂလာ နာဘိဝါဒေတဗ္ဗာ၊ အဉ္ဇလိသာမိစေန စ။|
      block |ကတိနံ ဒုက္ကဋံ ဟောတိ၊ ကတိ စီဝရဓာရဏာ။|
      block |ဒသ ပုဂ္ဂလာ နာဘိဝါဒေတဗ္ဗာ၊ အဉ္ဇလိသာမိစေန စ။|
      block |ဒသန္နံ ဒုက္ကဋံ ဟောတိ၊ ဒသ စီဝရဓာရဏာ။|
      block |ကတိနံ ဝဿံဝုဋ္ဌာနံ၊ ဒာတဗ္ဗံ ဣဓ စီဝရံ။|
      block |ကတိနံ ဘန္တေ ဒာတဗ္ဗံ၊ ကတိနဉ္စေဝ န ဒာတဗ္ဗံ။|
      block |ပဉ္စန္နံ ဝဿံဝုဋ္ဌာနံ၊ ဒာတဗ္ဗံ ဣဓ စီဝရံ။|
      block |သတ္တန္နံ သန္တေ ဒာတဗ္ဗံ၊ သောဠသန္နံ န ဒာတဗ္ဗံ။|
      block |ကတိသတံ ရတ္တိသတံ၊ အာပတ္တိယော ဆာဒယိတွာန။|
      block |ကတိ ရတ္တိယော ဝသိတွာန၊ မုစ္စေယျ ပါရိဝါသိကော။|
      block |ဒသသတံ ရတ္တိသတံ၊ အာပတ္တိယော ဆာဒယိတွာန။|
      block |ဒသ ရတ္တိယော ဝသိတွာန၊ မုစ္စေယျ ပါရိဝါသိကော။|
      block |ကတိ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ သဗ္ဗေဝ အဓမ္မိကာ ကတိ။|
      block |ဒွာဒသ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ သဗ္ဗေဝ အဓမ္မိကာ ကတာ။|
      block |ကတိ ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ သဗ္ဗေဝ ဓမ္မိကာ ကတိ။|
      block |စတဿော ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ သဗ္ဗေဝ ဓမ္မိကာ ကတာ။|
      block |ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ ဓမ္မိကာ အဓမ္မိကာ ကတိ။|
      block |ဆ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ ဧကေတ္ထ ဓမ္မိကာ ကတာ။|
      block |ပဉ္စ အဓမ္မိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ ဓမ္မိကာ အဓမ္မိကာ ကတိ။|
      block |စတ္တာရိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |စမ္ပါယံ ဝိနယဝတ္ထုသ္မိံ၊ ဧကေတ္ထ ဓမ္မိကာ ကတာ။|
      block |တယော အဓမ္မိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ယံ ဒေသိတံနန္တဇိနေန တာဒိနာ။|
      block |အာပတ္တိက္ခန္ဓာနိ ဝိဝေကဒဿိနာ။|
      block |ကတေတ္ထ သမ္မန္တိ ဝိနာ သမထေဟိ။|
      block |ပုစ္ဆာမိ တံ ဗြူဟိ ဝိဘင်္ဂကောဝိဒ။|
      block |ယံ ဒေသိတံနန္တဇိနေန တာဒိနာ။|
      block |အာပတ္တိက္ခန္ဓာနိ ဝိဝေကဒဿိနာ။|
      block |ဧကေတ္ထ သမ္မတိ ဝိနာ သမထေဟိ။|
      block |ဧတံ တေ အက္ခါမိ ဝိဘင်္ဂကောဝိဒ။|
      block |ကတိ အာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဆဦနဒိယဍ္ဎသတာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |အာပါယိကာ နေရယိကာ၊ ကပ္ပဋ္ဌာ သင်္ဃဘေဒကာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ နာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |အဋ္ဌာရသ နာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ အဋ္ဌကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |အဋ္ဌာရသ အဋ္ဌကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
  block |၅။ သောဠသကမ္မာဒိ|
    count |၄၇၈|
      block |ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |သောဠသ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဒွာဒသ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |စတဿော ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဆ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |စတ္တာရိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ပါရာဇိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |အဋ္ဌ ပါရာဇိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ သင်္ဃာဒိသေသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |တေဝီသ သင်္ဃာဒိသေသာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ အနိယတာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဒွေ အနိယတာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ နိဿဂ္ဂိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဒွေစတ္တာလီသ နိဿဂ္ဂိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ပါစိတ္တိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |အဋ္ဌာသီတိသတံ ပါစိတ္တိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ ပါဋိဒေသနီယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ဒွာဒသ ပါဋိဒေသနီယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ကတိ သေခိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောမ တေ။|
      block |ပဉ္စသတ္တတိ သေခိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။|
      block |ဝိနယံ ပဋိဇာနန္တဿ၊ ဝိနယာနိ သုဏောဟိ မေ။|
      block |ယာဝ သုပုစ္ဆိတံ တယာ၊ ယာဝ သုဝိဿဇ္ဇိတံ မယာ။|
      block |ပုစ္ဆာဝိဿဇ္ဇနာယ ဝါ၊ နတ္ထိ ကိဉ္စိ အသုတ္တကန္တိ။|
    stand |ဒုတိယဂါထာသင်္ဂဏိကံ နိဋ္ဌိတံ။|
