block |အပရဂါထာသင်္ဂဏိကံ|
  block |၁။ စောဒနာဒိပုစ္ဆာဝိဿဇ္ဇနာ|
    count |၃၅၉|
      block |စောဒနာ ကိမတ္ထာယ၊ သာရဏာ ကိဿ ကာရဏာ။|
      block |သင်္ဃော ကိမတ္ထာယ၊ မတိကမ္မံ ပန ကိဿ ကာရဏာ။|
      block |စောဒနာ သာရဏတ္ထာယ၊ နိဂ္ဂဟတ္ထာယ သာရဏာ။|
      block |သင်္ဃော ပရိဂ္ဂဟတ္ထာယ၊ မတိကမ္မံ ပန ပါဋိယေက္ကံ။|
      block |မာ ခေါ တုရိတော အဘဏိ၊ မာ ခေါ စဏ္ဍိကတော ဘဏိ။|
      block |မာ ခေါ ပဋိဃံ ဇနယိ၊ သစေ အနုဝိဇ္ဇကော တုဝံ။|
      block |မာ ခေါ သဟသာ အဘဏိ၊ ကထံ ဝိဂ္ဂါဟိကံ အနတ္ထသံဟိတံ။|
      block |သုတ္တေ ဝိနယေ အနုလောမေ၊ ပညတ္တေ အနုလောမိကေ။|
      block |အနုယောဂဝတ္တံ နိသာမယ၊ ကုသလေန ဗုဒ္ဓိမတာ ကတံ။|
      block |သုဝုတ္တံ သိက္ခါပဒာနုလောမိကံ၊ ဂတိံ န နာသေန္တော သမ္ပရာယိကံ။|
      block |ဟိတေသီ အနုယုဉ္ဇဿု၊ ကာလေနတ္ထူပသံဟိတံ။|
      block |စုဒိတဿ စ စောဒကဿ စ။|
      block |သဟသာ ဝေါဟာရံ မာ ပဓာရေသိ။|
      block |စောဒကော အာဟ အာပန္နောတိ။|
      block |စုဒိတကော အာဟ အနာပန္နောတိ။|
      block |ဥဘော အနုက္ခိပန္တော၊ ပဋိညာနုသန္ဓိတေန ကာရယေ။|
      block |ပဋိညာ လဇ္ဇီသု ကတာ၊ အလဇ္ဇီသု ဧဝံ န ဝိဇ္ဇတိ။|
      block |ဗဟုမ္ပိ အလဇ္ဇီ ဘာသေယျ၊ ဝတ္တာနုသန္ဓိတေန ကာရယေ။|
      block |အလဇ္ဇီ ကီဒိသော ဟောတိ၊ ပဋိညာ ယဿ န ရူဟတိ။|
      block |ဧတဉ္စ တာဟံ ပုစ္ဆာမိ၊ ကီဒိသော ဝုစ္စတိ အလဇ္ဇီ ပုဂ္ဂလော။|
      block |သဉ္စိစ္စ အာပတ္တိံ အာပဇ္ဇတိ၊ အာပတ္တိံ ပရိဂူဟတိ။|
      block |အဂတိဂမနဉ္စ ဂစ္ဆတိ၊ ဧဒိသော ဝုစ္စတိ အလဇ္ဇီပုဂ္ဂလော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ အလဇ္ဇီပုဂ္ဂလော။|
      block |အညဉ္စ တာဟံ ပုစ္ဆာမိ၊ ကီဒိသော ဝုစ္စတိ လဇ္ဇီပုဂ္ဂလော။|
      block |သဉ္စိစ္စ အာပတ္တိံ နာပဇ္ဇတိ၊ အာပတ္တိံ န ပရိဂူဟတိ။|
      block |အဂတိဂမနံ န ဂစ္ဆတိ၊ ဧဒိသော ဝုစ္စတိ လဇ္ဇီပုဂ္ဂလော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ လဇ္ဇီပုဂ္ဂလော။|
      block |အညဉ္စ တာဟံ ပုစ္ဆာမိ၊ ကီဒိသော ဝုစ္စတိ အဓမ္မစောဒကော။|
      block |အကာလေ စောဒေတိ အဘူတေန။|
      block |ဖရုသေန အနတ္ထသံဟိတေန။|
      block |ဒောသန္တရော စောဒေတိ နော မေတ္တာစိတ္တော။|
      block |ဧဒိသော ဝုစ္စတိ အဓမ္မစောဒကော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ အဓမ္မစောဒကော။|
      block |အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ဓမ္မစောဒကော။|
      block |ကာလေန စောဒေတိ ဘူတေန၊ သဏှေန အတ္ထသံဟိတေန။|
      block |မေတ္တာစိတ္တော စောဒေတိ နော ဒောသန္တရော။|
      block |ဧဒိသော ဝုစ္စတိ ဓမ္မစောဒကော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ ဓမ္မစောဒကော။|
      block |အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ဗာလစောဒကော။|
      block |ပုဗ္ဗာပရံ န ဇာနာတိ၊ ပုဗ္ဗာပရဿ အကောဝိဒော။|
      block |အနုသန္ဓိဝစနပထံ န ဇာနာတိ။|
      block |အနုသန္ဓိဝစနပထဿ အကောဝိဒော။|
      block |ဧဒိသော ဝုစ္စတိ ဗာလစောဒကော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ ဗာလစောဒကော။|
      block |အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ပဏ္ဍိတစောဒကော။|
      block |ပုဗ္ဗာပရမ္ပိ ဇာနာတိ၊ ပုဗ္ဗာပရဿ ကောဝိဒော။|
      block |အနုသန္ဓိဝစနပထံ ဇာနာတိ၊ အနုသန္ဓိဝစနပထဿ ကောဝိဒော။|
      block |ဧဒိသော ဝုစ္စတိ ပဏ္ဍိတစောဒကော။|
      block |သစ္စံ အဟမ္ပိ ဇာနာမိ၊ ဧဒိသော ဝုစ္စတိ ပဏ္ဍိတစောဒကော။|
      block |အညဉ္စ တာဟံ ပုစ္ဆာမိ၊ စောဒနာ ကိန္တိ ဝုစ္စတိ။|
      block |သီလဝိပတ္တိယာ စောဒေတိ၊ အထော အာစာရဒိဋ္ဌိယာ။|
      block |အာဇီဝေနပိ စောဒေတိ၊ စောဒနာ တေန ဝုစ္စတီတိ။|
    stand |အပရံ ဂါထာသင်္ဂဏိကံ နိဋ္ဌိတံ။|
