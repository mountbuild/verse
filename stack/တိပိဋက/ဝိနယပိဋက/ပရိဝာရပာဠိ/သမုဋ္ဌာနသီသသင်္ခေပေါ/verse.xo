block |သမုဋ္ဌာနသီသသင်္ခေပေါ|
  block |သမုဋ္ဌာနဿုဒ္ဒာနံ|
    count |၂၅၇|
      block |အနိစ္စာ သဗ္ဗေ သင်္ခါရာ၊ ဒုက္ခါနတ္တာ စ သင်္ခတာ။|
      block |နိဗ္ဗာနဉ္စေဝ ပညတ္တိ၊ အနတ္တာ ဣတိ နိစ္ဆယာ။|
      block |ဗုဒ္ဓစန္ဒေ အနုပ္ပန္နေ၊ ဗုဒ္ဓါဒိစ္စေ အနုဂ္ဂတေ။|
      block |တေသံ သဘာဂဓမ္မာနံ၊ နာမမတ္တံ န နာယတိ။|
      block |ဒုက္ကရံ ဝိဝိဓံ ကတွာ၊ ပူရယိတွာန ပါရမီ။|
      block |ဥပ္ပဇ္ဇန္တိ မဟာဝီရာ၊ စက္ခုဘူတာ သဗြဟ္မကေ။|
      block |တေ ဒေသယန္တိ သဒ္ဓမ္မံ၊ ဒုက္ခဟာနိံ သုခါဝဟံ။|
      block |အင်္ဂီရသော သကျမုနိ၊ သဗ္ဗဘူတာနုကမ္ပကော။|
      block |သဗ္ဗသတ္တုတ္တမော သီဟော၊ ပိဋကေ တီဏိ ဒေသယိ။|
      block |သုတ္တန္တမဘိဓမ္မဉ္စ၊ ဝိနယဉ္စ မဟာဂုဏံ။|
      block |ဧဝံ နီယတိ သဒ္ဓမ္မော၊ ဝိနယော ယဒိ တိဋ္ဌတိ။|
      block |ဥဘတော စ ဝိဘင်္ဂါနိ၊ ခန္ဓကာ ယာ စ မာတိကာ။|
      block |မာလာ သုတ္တဂုဏေနေဝ၊ ပရိဝါရေန ဂန္ထိတာ။|
      block |တဿေဝ ပရိဝါရဿ၊ သမုဋ္ဌာနံ နိယတော ကတံ။|
      block |သမ္ဘေဒံ နိဒာနံ စညံ၊ သုတ္တေ ဒိဿန္တိ ဥပရိ။|
      block |တသ္မာ သိက္ခေ ပရိဝါရံ၊ ဓမ္မကာမော သုပေသလောတိ။|
      block |ဝိဘင်္ဂေ ဒွီသု ပညတ္တံ၊ ဥဒ္ဒိသန္တိ ဥပေါသထေ။|
      block |ပဝက္ခါမိ သမုဋ္ဌာနံ၊ ယထာဉာယံ သုဏာထ မေ။|
      block |ပါရာဇိကံ ယံ ပဌမံ၊ ဒုတိယဉ္စ တတော ပရံ။|
      block |သဉ္စရိတ္တာနုဘာသနဉ္စ၊ အတိရေကဉ္စ စီဝရံ။|
      block |လောမာနိ ပဒသောဓမ္မော၊ ဘူတံ သံဝိဓာနေန စ။|
      block |ထေယျဒေသနစောရီ စ၊ အနနုညာတာယ တေရသ။|
      block |တေရသေတေ သမုဋ္ဌာန နယာ၊ ဝိညူဟိ စိန္တိတာ။|
      block |ဧကေကသ္မိံ သမုဋ္ဌာနေ၊ သဒိသာ ဣဓ ဒိဿရေ။|
  block |တေရသသမုဋ္ဌာနံ|
  block |၁။ ပဌမပါရာဇိကသမုဋ္ဌာနံ|
    count |၂၅၈|
      block |မေထုနံ သုက္ကသံသဂ္ဂေါ၊ အနိယတာ ပဌမိကာ။|
      block |ပုဗ္ဗူပပရိပါစိတာ၊ ရဟော ဘိက္ခုနိယာ သဟ။|
      block |သဘောဇနေ ရဟော ဒွေ စ၊ အင်္ဂုလိ ဥဒကေ ဟသံ။|
      block |ပဟာရေ ဥဂ္ဂိရေ စေဝ၊ တေပညာသာ စ သေခိယာ။|
      block |အဓက္ခဂါမာဝဿုတာ၊ တလမဋ္ဌဉ္စ သုဒ္ဓိကာ။|
      block |ဝဿံဝုဋ္ဌာ စ ဩဝါဒံ၊ နာနုဗန္ဓေ ပဝတ္တိနိံ။|
      block |ဆသတ္တတိ ဣမေ သိက္ခါ၊ ကာယမာနသိကာ ကတာ။|
      block |သဗ္ဗေ ဧကသမုဋ္ဌာနာ၊ ပဌမံ ပါရာဇိကံ ယထာ။|
    stand |ပဌမပါရာဇိကသမုဋ္ဌာနံ နိဋ္ဌိတံ။|
  block |၂။ ဒုတိယပါရာဇိကသမုဋ္ဌာနံ|
    count |၂၅၉|
      block |အဒိန္နံ ဝိဂ္ဂဟုတ္တရိ၊ ဒုဋ္ဌုလ္လာ အတ္တကာမိနံ။|
      block |အမူလာ အညဘာဂိယာ၊ အနိယတာ ဒုတိယိကာ။|
      block |အစ္ဆိန္ဒေ ပရိဏာမနေ၊ မုသာ ဩမသပေသုဏာ။|
      block |ဒုဋ္ဌုလ္လာ ပထဝီခဏေ၊ ဘူတံ အညာယ ဥဇ္ဈာပေ။|
      block |နိက္ကဍ္ဎနံ သိဉ္စနဉ္စ၊ အာမိသဟေတု ဘုတ္တာဝီ။|
      block |ဧဟိ အနာဒရိ ဘိံသာ၊ အပနိဓေ စ ဇီဝိတံ။|
      block |ဇာနံ သပ္ပါဏကံ ကမ္မံ၊ ဦနသံဝါသနာသနာ။|
      block |သဟဓမ္မိကဝိလေခါ၊ မောဟော အမူလကေန စ။|
      block |ကုက္ကုစ္စံ ဓမ္မိကံ စီဝရံ၊ ဒတွာ ပရိဏာမေယျ ပုဂ္ဂလေ။|
      block |ကိံ တေ အကာလံ အစ္ဆိန္ဒေ၊ ဒုဂ္ဂဟီ နိရယေန စ။|
      block |ဂဏံ ဝိဘင်္ဂံ ဒုဗ္ဗလံ၊ ကထိနာဖာသုပဿယံ။|
      block |အက္ကောသစဏ္ဍီ မစ္ဆရီ၊ ဂဗ္ဘိနီ စ ပါယန္တိယာ။|
      block |ဒွေဝဿံ သိက္ခါ သင်္ဃေန၊ တယော စေဝ ဂိဟီဂတာ။|
      block |ကုမာရိဘူတာ တိဿော စ၊ ဦနဒွာဒသသမ္မတာ။|
      block |အလံ တာဝ သောကာဝါသံ၊ ဆန္ဒာ အနုဝဿာ စ ဒွေ။|
      block |သိက္ခါပဒာ သတ္တတိမေ၊ သမုဋ္ဌာနာ တိကာ ကတာ။|
      block |ကာယစိတ္တေန န ဝါစာ၊ ဝါစာစိတ္တံ န ကာယိကံ။|
      block |တီဟိ ဒွာရေဟိ ဇာယန္တိ၊ ပါရာဇိကံ ဒုတိယံ ယထာ။|
    stand |ဒုတိယပါရာဇိကသမုဋ္ဌာနံ နိဋ္ဌိတံ။|
  block |၃။ သဉ္စရိတ္တသမုဋ္ဌာနံ|
    count |၂၆၀|
      block |သဉ္စရီ ကုဋိ ဝိဟာရော၊ ဓောဝနဉ္စ ပဋိဂ္ဂဟော။|
      block |ဝိညတ္တုတ္တရိ အဘိဟဋ္ဌုံ၊ ဥဘိန္နံ ဒူတကေန စ။|
      block |ကောသိယာ သုဒ္ဓဒွေဘာဂါ၊ ဆဗ္ဗဿာနိ နိသီဒနံ။|
      block |ရိဉ္စန္တိ ရူပိကာ စေဝ၊ ဥဘော နာနပ္ပကာရကာ။|
      block |ဦနဗန္ဓနဝဿိကာ၊ သုတ္တံ ဝိကပ္ပနေန စ။|
      block |ဒွာရဒာနသိဗ္ဗာနိ စ၊ ပူဝပစ္စယဇောတိ စ။|
      block |ရတနံ သူစိ မဉ္စော စ၊ တူလံ နိသီဒနကဏ္ဍု စ။|
      block |ဝဿိကာ စ သုဂတေန၊ ဝိညတ္တိ အညံ စေတာပနာ။|
      block |ဒွေ သင်္ဃိကာ မဟာဇနိကာ၊ ဒွေ ပုဂ္ဂလလဟုကာ ဂရု။|
      block |ဒွေ ဝိဃာသာ သာဋိကာ စ၊ သမဏစီဝရေန စ။|
      block |သမပညာသိမေ ဓမ္မာ၊ ဆဟိ ဌာနေဟိ ဇာယရေ။|
      block |ကာယတော န ဝါစာစိတ္တာ၊ ဝါစတော န ကာယမနာ။|
      block |ကာယဝါစာ န စ စိတ္တာ၊ ကာယစိတ္တာ န ဝါစိကာ။|
      block |ဝါစာစိတ္တာ န ကာယေန၊ တီဟိ ဒွာရေဟိ ဇာယရေ။|
      block |ဆသမုဋ္ဌာနိကာ ဧတေ၊ သဉ္စရိတ္တေန သာဒိသာ။|
    stand |သဉ္စရိတ္တသမုဋ္ဌာနံ နိဋ္ဌိတံ။|
  block |၄။ သမနုဘာသနာသမုဋ္ဌာနံ|
    count |၂၆၁|
      block |ဘေဒာနုဝတ္တဒုဗ္ဗစ၊ ဒူသဒုဋ္ဌုလ္လဒိဋ္ဌိ စ။|
      block |ဆန္ဒံ ဥဇ္ဇဂ္ဃိကာ ဒွေ စ၊ ဒွေ စ သဒ္ဒာ န ဗျာဟရေ။|
      block |ဆမာ နီစာသနေ ဌာနံ၊ ပစ္ဆတော ဥပ္ပထေန စ။|
      block |ဝဇ္ဇာနုဝတ္တိဂဟဏာ၊ ဩသာရေ ပစ္စာစိက္ခနာ။|
      block |ကိသ္မိံ သံသဋ္ဌာ ဒွေ ဝဓိ၊ ဝိသိဗ္ဗေ ဒုက္ခိတာယ စ။|
      block |ပုန သံသဋ္ဌာ န ဝူပသမေ၊ အာရာမဉ္စ ပဝါရဏာ။|
      block |အနွဒ္ဓံ သဟ ဇီဝိနိံ၊ ဒွေ စီဝရံ အနုဗန္ဓနာ။|
      block |သတ္တတိံသ ဣမေ ဓမ္မာ၊ ကာယဝါစာယ စိတ္တတော။|
      block |သဗ္ဗေ ဧကသမုဋ္ဌာနာ၊ သမနုဘာသနာ ယထာ။|
    stand |သမနုဘာသနာသမုဋ္ဌာနံ နိဋ္ဌိတံ။|
  block |၅။ ကထိနသမုဋ္ဌာနံ|
    count |၂၆၂|
      block |ဥဗ္ဘတံ ကထိနံ တီဏိ၊ ပဌမံ ပတ္တဘေသဇ္ဇံ။|
      block |အစ္စေကံ စာပိ သာသင်္ကံ၊ ပက္ကမန္တေန ဝါ ဒုဝေ။|
      block |ဥပဿယံ ပရမ္ပရာ၊ အနတိရိတ္တံ နိမန္တနာ။|
      block |ဝိကပ္ပံ ရညော ဝိကာလေ၊ ဝေါသာသာရညကေန စ။|
      block |ဥဿယာသန္နိစယဉ္စ၊ ပုရေ ပစ္ဆာ ဝိကာလေ စ။|
      block |ပဉ္စာဟိကာ သင်္ကမနီ၊ ဒွေပိ အာဝသထေန စ။|
      block |ပသာခေ အာသနေ စေဝ၊ တိံသ ဧကူနကာ ဣမေ။|
      block |ကာယဝါစာ န စ စိတ္တာ၊ တီဟိ ဒွာရေဟိ ဇာယရေ။|
      block |ဒွိသမုဋ္ဌာနိကာ သဗ္ဗေ၊ ကထိနေန သဟာသမာ။|
    stand |ကထိနသမုဋ္ဌာနံ နိဋ္ဌိတံ။|
  block |၆။ ဧဠကလောမသမုဋ္ဌာနံ|
    count |၂၆၃|
      block |ဧဠကလောမာ ဒွေ သေယျာ၊ အာဟစ္စ ပိဏ္ဍဘောဇနံ။|
      block |ဂဏဝိကာလသန္နိဓိ၊ ဒန္တပေါနေန စေလကာ။|
      block |ဥယျုတ္တံ သေနံ ဥယျောဓိ၊ သုရာ ဩရေန နှာယနာ။|
      block |ဒုဗ္ဗဏ္ဏေ ဒွေ ဒေသနိကာ၊ လသုဏုပတိဋ္ဌေ နစ္စနာ။|
      block |နှာနမတ္ထရဏံ သေယျာ၊ အန္တောရဋ္ဌေ တထာ ဗဟိ။|
      block |အန္တောဝဿံ စိတ္တာဂါရံ၊ အာသန္ဒိ သုတ္တကန္တနာ။|
      block |ဝေယျာဝစ္စံ သဟတ္ထာ စ၊ အဘိက္ခုကာဝါသေန စ။|
      block |ဆတ္တံ ယာနဉ္စ သင်္ဃာဏိံ၊ အလင်္ကာရံ ဂန္ဓဝါသိတံ။|
      block |ဘိက္ခုနီ သိက္ခမာနာ စ၊ သာမဏေရီ ဂိဟိနိယာ။|
      block |အသံကစ္စိကာ အာပတ္တိ၊ စတ္တာရီသာ စတုတ္တရိ။|
      block |ကာယေန န ဝါစာစိတ္တေန၊ ကာယစိတ္တေန န ဝါစတော။|
      block |ဒွိသမုဋ္ဌာနိကာ သဗ္ဗေ၊ သမာ ဧဠကလောမိကာတိ။|
    stand |ဧဠကလောမသမုဋ္ဌာနံ နိဋ္ဌိတံ။|
  block |၇။ ပဒသောဓမ္မသမုဋ္ဌာနံ|
    count |၂၆၄|
      block |ပဒညတြ အသမ္မတာ၊ တထာ အတ္ထင်္ဂတေန စ။|
      block |တိရစ္ဆာနဝိဇ္ဇာ ဒွေ ဝုတ္တာ၊ အနောကာသော စ ပုစ္ဆနာ။|
      block |သတ္တ သိက္ခါပဒာ ဧတေ၊ ဝါစာ န ကာယစိတ္တတော။|
      block |ဝါစာစိတ္တေန ဇာယန္တိ၊ န တု ကာယေန ဇာယရေ။|
      block |ဒွိသမုဋ္ဌာနိကာ သဗ္ဗေ၊ ပဒသောဓမ္မသဒိသာ။|
    stand |ပဒသောဓမ္မသမုဋ္ဌာနံ နိဋ္ဌိတံ။|
  block |၈။ အဒ္ဓါနသမုဋ္ဌာနံ|
    count |၂၆၅|
      block |အဒ္ဓါနနာဝံ ပဏီတံ၊ မာတုဂါမေန သံဟရေ။|
      block |ဓညံ နိမန္တိတာ စေဝ၊ အဋ္ဌ စ ပါဋိဒေသနီ။|
      block |သိက္ခါ ပန္နရသ ဧတေ၊ ကာယာ န ဝါစာ န မနာ။|
      block |ကာယဝါစာဟိ ဇာယန္တိ၊ န တေ စိတ္တေန ဇာယရေ။|
      block |ကာယစိတ္တေန ဇာယန္တိ၊ န တေ ဇာယန္တိ ဝါစတော။|
      block |ကာယဝါစာဟိ စိတ္တေန၊ သမုဋ္ဌာနာ စတုဗ္ဗိဓာ။|
      block |ပညတ္တာ ဗုဒ္ဓဉာဏေန၊ အဒ္ဓါနေန သဟာ သမာ။|
    stand |အဒ္ဓါနသမုဋ္ဌာနံ နိဋ္ဌိတံ။|
  block |၉။ ထေယျသတ္ထသမုဋ္ဌာနံ|
    count |၂၆၆|
      block |ထေယျသတ္ထံ ဥပဿုတိ၊ သူပဝိညာပနေန စ။|
      block |ရတ္တိဆန္နဉ္စ ဩကာသံ၊ ဧတေ ဗျူဟေန သတ္တမာ။|
      block |ကာယစိတ္တေန ဇာယန္တိ၊ န တေ ဇာယန္တိ ဝါစတော။|
      block |တီဟိ ဒွာရေဟိ ဇာယန္တိ၊ ဒွိသမုဋ္ဌာနိကာ ဣမေ။|
      block |ထေယျသတ္ထသမုဋ္ဌာနာ၊ ဒေသိတာဒိစ္စဗန္ဓုနာ။|
    stand |ထေယျသတ္ထသမုဋ္ဌာနံ နိဋ္ဌိတံ။|
  block |၁၀။ ဓမ္မဒေသနာသမုဋ္ဌာနံ|
    count |၂၆၇|
      block |ဆတ္တပါဏိဿ သဒ္ဓမ္မံ၊ န ဒေသေန္တိ တထာဂတာ။|
      block |ဧဝမေဝ ဒဏ္ဍပါဏိဿ၊ သတ္ထအာဝုဓပါဏိနံ။|
      block |ပါဒုကုပါဟနာ ယာနံ၊ သေယျပလ္လတ္ထိကာယ စ။|
      block |ဝေဌိတောဂုဏ္ဌိတော စေဝ၊ ဧကာဒသမနူနကာ။|
      block |ဝါစာစိတ္တေန ဇာယန္တိ၊ န တေ ဇာယန္တိ ကာယတော။|
      block |သဗ္ဗေ ဧကသမုဋ္ဌာနာ၊ သမကာ ဓမ္မဒေသနေ။|
    stand |ဓမ္မဒေသနာသမုဋ္ဌာနံ နိဋ္ဌိတံ။|
  block |၁၁။ ဘူတာရောစနသမုဋ္ဌာနံ|
    count |၂၆၈|
      block |ဘူတံ ကာယေန ဇာယတိ၊ န ဝါစာ န စ စိတ္တတော။|
      block |ဝါစတော စ သမုဋ္ဌာတိ၊ န ကာယာ န စ စိတ္တတော။|
      block |ကာယဝါစာယ ဇာယတိ၊ န တု ဇာယတိ စိတ္တတော။|
      block |ဘူတာရောစနကာ နာမ၊ တီဟိ ဌာနေဟိ ဇာယတိ။|
    stand |ဘူတာရောစနသမုဋ္ဌာနံ နိဋ္ဌိတံ။|
  block |၁၂။ စောရိဝုဋ္ဌာပနသမုဋ္ဌာနံ|
    count |၂၆၉|
      block |စောရီ ဝါစာယ စိတ္တေန၊ န တံ ဇာယတိ ကာယတော။|
      block |ဇာယတိ တီဟိ ဒွာရေဟိ၊ စောရိဝုဋ္ဌာပနံ ဣဒံ။|
      block |အကတံ ဒွိသမုဋ္ဌာနံ၊ ဓမ္မရာဇေန ဘာသိတံ။|
    stand |စောရိဝုဋ္ဌာပနသမုဋ္ဌာနံ နိဋ္ဌိတံ။|
  block |၁၃။ အနနုညာတသမုဋ္ဌာနံ|
    count |၂၇၀|
      block |အနနုညာတံ ဝါစာယ၊ န ကာယာ န စ စိတ္တတော။|
      block |ဇာယတိ ကာယဝါစာယ၊ န တံ ဇာယတိ စိတ္တတော။|
      block |ဇာယတိ ဝါစာစိတ္တေန၊ န တံ ဇာယတိ ကာယတော။|
      block |ဇာယတိ တီဟိ ဒွာရေဟိ၊ အကတံ စတုဌာနိကံ။|
      block |သမုဋ္ဌာနဉှိ သင်္ခေပံ၊ ဒသ တီဏိ သုဒေသိတံ။|
      block |အသမ္မောဟကရံ ဌာနံ၊ နေတ္တိဓမ္မာနုလောမိကံ။|
      block |ဓာရယန္တော ဣမံ ဝိညူ၊ သမုဋ္ဌာနေ န မုယှတီတိ။|
    stand |အနနုညာတသမုဋ္ဌာနံ နိဋ္ဌိတံ။|
    stand |သမုဋ္ဌာနသီသသင်္ခေပေါ နိဋ္ဌိတော။|
