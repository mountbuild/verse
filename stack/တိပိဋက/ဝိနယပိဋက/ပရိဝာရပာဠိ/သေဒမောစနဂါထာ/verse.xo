block |သေဒမောစနဂါထာ|
  block |၁။ အဝိပ္ပဝါသပဉှာ|
    count |၄၇၉|
      block |အသံဝါသော ဘိက္ခူဟိ စ ဘိက္ခုနီဟိ စ။|
      block |သမ္ဘောဂေါ ဧကစ္စော တဟိံ န လဗ္ဘတိ။|
      block |အဝိပ္ပဝါသေန အနာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |အဝိဿဇ္ဇိယံ အဝေဘင်္ဂိယံ။|
      block |ပဉ္စ ဝုတ္တာ မဟေသိနာ။|
      block |ဝိဿဇ္ဇန္တဿ ပရိဘုဉ္ဇန္တဿ အနာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |ဒသ ပုဂ္ဂလေ န ဝဒာမိ၊ ဧကာဒသ ဝိဝဇ္ဇိယ။|
      block |ဝုဍ္ဎံ ဝန္ဒန္တဿ အာပတ္တိ၊ ပဉှာ မေသာ ကုသလေဟိ စိန္တိတာ။|
      block |န ဥက္ခိတ္တကော န စ ပန ပါရိဝါသိကော။|
      block |န သင်္ဃဘိန္နော န စ ပန ပက္ခသင်္ကန္တော။|
      block |သမာနသံဝါသကဘူမိယာ ဌိတော။|
      block |ကထံ နု သိက္ခါယ အသာဓာရဏော သိယာ။|
      block |ပဉှာ မေသာ ကုသလေဟိ စိန္တိတာ။|
      block |ဥပေတိ ဓမ္မံ ပရိပုစ္ဆမာနော၊ ကုသလံ အတ္ထူပသဉှိတံ။|
      block |န ဇီဝတိ န မတော န နိဗ္ဗုတော၊ တံ ပုဂ္ဂလံ ကတမံ ဝဒန္တိ ဗုဒ္ဓါ။|
      block |ပဉှာ မေသာ ကုသလေဟိ စိန္တိတာ။|
      block |ဥဗ္ဘက္ခကေ န ဝဒာမိ၊ အဓော နာဘိံ ဝိဝဇ္ဇိယ။|
      block |မေထုနဓမ္မပစ္စယာ၊ ကထံ ပါရာဇိကော သိယာ။|
      block |ပဉှာ မေသာ ကုသလေဟိ စိန္တိတာ။|
      block |ဘိက္ခု သညာစိကာယ ကုဋိံ ကရောတိ။|
      block |အဒေသိတဝတ္ထုကံ ပမာဏာတိက္ကန္တံ။|
      block |သာရမ္ဘံ အပရိက္ကမနံ အနာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |ဘိက္ခု သညာစိကာယ ကုဋိံ ကရောတိ။|
      block |ဒေသိတဝတ္ထုကံ ပမာဏိကံ။|
      block |အနာရမ္ဘံ သပရိက္ကမနံ အာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |န ကာယိကံ ကိဉ္စိ ပယောဂမာစရေ။|
      block |န စာပိ ဝါစာယ ပရေ ဘဏေယျ။|
      block |အာပဇ္ဇေယျ ဂရုကံ ဆေဇ္ဇဝတ္ထုံ။|
      block |ပဉှာ မေသာ ကုသလေဟိ စိန္တိတာ။|
      block |န ကာယိကံ ဝါစသိကဉ္စ ကိဉ္စိ။|
      block |မနသာပိ သန္တော န ကရေယျ ပါပံ။|
      block |သော နာသိတော ကိန္တိ သုနာသိတော ဘဝေ။|
      block |ပဉှာ မေသာ ကုသလေဟိ စိန္တိတာ။|
      block |အနာလပန္တော မနုဇေန ကေနစိ။|
      block |ဝါစာဂိရံ နော စ ပရေ ဘဏေယျ။|
      block |အာပဇ္ဇေယျ ဝါစသိကံ န ကာယိကံ။|
      block |ပဉှာ မေသာ ကုသလေဟိ စိန္တိတာ။|
      block |သိက္ခါပဒာ ဗုဒ္ဓဝရေန ဝဏ္ဏိတာ။|
      block |သင်္ဃာဒိသေသာ စတုရော ဘဝေယျုံ။|
      block |အာပဇ္ဇေယျ ဧကပယောဂေန သဗ္ဗေ။|
      block |ပဉှာ မေသာ ကုသလေဟိ စိန္တိတာ။|
      block |ဥဘော ဧကတော ဥပသမ္ပန္နာ။|
      block |ဥဘိန္နံ ဟတ္ထတော စီဝရံ ပဋိဂ္ဂဏှေယျ။|
      block |သိယာ အာပတ္တိယော နာနာ။|
      block |ပဉှာ မေသာ ကုသလေဟိ စိန္တိတာ။|
      block |စတုရော ဇနာ သံဝိဓာယ။|
      block |ဂရုဘဏ္ဍံ အဝါဟရုံ။|
      block |တယော ပါရာဇိကာ ဧကော န ပါရာဇိကော။|
      block |ပဉှာ မေသာ ကုသလေဟိ စိန္တိတာ။|
  block |၂။ ပါရာဇိကာဒိပဉှာ|
    count |၄၈၀|
      block |ဣတ္ထီ စ အဗ္ဘန္တရေ သိယာ၊|
      block |ဘိက္ခု စ ဗဟိဒ္ဓါ သိယာ။|
      block |ဆိဒ္ဒံ တသ္မိံ ဃရေ နတ္ထိ။|
      block |မေထုနဓမ္မပစ္စယာ။|
      block |ကထံ ပါရာဇိကော သိယာ။|
      block |ပဉှာ မေသာ ကုသလေဟိ စိန္တိတာ။|
      block |တေလံ မဓုံ ဖာဏိတဉ္စာပိ သပ္ပိံ။|
      block |သာမံ ဂဟေတွာန နိက္ခိပေယျ။|
      block |အဝီတိဝတ္တေ သတ္တာဟေ။|
      block |သတိ ပစ္စယေ ပရိဘုဉ္ဇန္တဿ အာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |နိဿဂ္ဂိယေန အာပတ္တိ။|
      block |သုဒ္ဓကေန ပါစိတ္တိယံ။|
      block |အာပဇ္ဇန္တဿ ဧကတော။|
      block |ပဉှာ မေသာ ကုသလေဟိ စိန္တိတာ။|
      block |ဘိက္ခူ သိယာ ဝီသတိယာ သမာဂတာ။|
      block |ကမ္မံ ကရေယျုံ သမဂ္ဂသညိနော။|
      block |ဘိက္ခု သိယာ ဒွာဒသယောဇနေ ဌိတော။|
      block |ကမ္မဉ္စ တံ ကုပ္ပေယျ ဝဂ္ဂပစ္စယာ။|
      block |ပဉှာ မေသာ ကုသလေဟိ စိန္တိတာ။|
      block |ပဒဝီတိဟာရမတ္တေန ဝါစာယ ဘဏိတေန စ။|
      block |သဗ္ဗာနိ ဂရုကာနိ သပ္ပဋိကမ္မာနိ။|
      block |စတုသဋ္ဌိ အာပတ္တိယော အာပဇ္ဇေယျ ဧကတော။|
      block |ပဉှာ မေသာ ကုသလေဟိ စိန္တိတာ။|
      block |နိဝတ္ထော အန္တရဝါသကေန။|
      block |ဒိဂုဏံ သင်္ဃာဋိံ ပါရုတော။|
      block |သဗ္ဗာနိ တာနိ နိဿဂ္ဂိယာနိ ဟောန္တိ။|
      block |ပဉှာ မေသာ ကုသလေဟိ စိန္တိတာ။|
      block |န စာပိ ဉတ္တိ န စ ပန ကမ္မဝါစာ။|
      block |န စေဟိ ဘိက္ခူတိ ဇိနော အဝေါစ။|
      block |သရဏဂမနမ္ပိ န တဿ အတ္ထိ။|
      block |ဥပသမ္ပဒာ စဿ အကုပ္ပါ။|
      block |ပဉှာ မေသာ ကုသလေဟိ စိန္တိတာ။|
      block |ဣတ္ထိံ ဟနေ န မာတရံ၊ ပုရိသဉ္စ န ပိတရံ ဟနေ။|
      block |ဟနေယျ အနရိယံ မန္ဒော၊ တေန စာနန္တရံ ဖုသေ။|
      block |ပဉှာ မေသာ ကုသလေဟိ စိန္တိတာ။|
      block |ဣတ္ထိံ ဟနေ စ မာတရံ၊ ပုရိသဉ္စ ပိတရံ ဟနေ။|
      block |မာတရံ ပိတရံ ဟန္တွာ၊ န တေနာနန္တရံ ဖုသေ။|
      block |ပဉှာ မေသာ ကုသလေဟိ စိန္တိတာ။|
      block |အစောဒယိတွာ အဿာရယိတွာ။|
      block |အသမ္မုခီဘူတဿ ကရေယျ ကမ္မံ။|
      block |ကတဉ္စ ကမ္မံ သုကတံ ဘဝေယျ။|
      block |ကာရကော စ သင်္ဃော အနာပတ္တိကော သိယာ။|
      block |ပဉှာ မေသာ ကုသလေဟိ စိန္တိတာ။|
      block |စောဒယိတွာ သာရယိတွာ။|
      block |သမ္မုခီဘူတဿ ကရေယျ ကမ္မံ။|
      block |ကတဉ္စ ကမ္မံ အကတံ ဘဝေယျ။|
      block |ကာရကော စ သင်္ဃော သာပတ္တိကော သိယာ။|
      block |ပဉှာ မေသာ ကုသလေဟိ စိန္တိတာ။|
      block |ဆိန္ဒန္တဿ အာပတ္တိ၊ ဆိန္ဒန္တဿ အနာပတ္တိ။|
      block |ဆာဒေန္တဿ အာပတ္တိ၊ ဆာဒေန္တဿ အနာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |သစ္စံ ဘဏန္တော ဂရုကံ၊ မုသာ စ လဟု ဘာသတော။|
      block |မုသာ ဘဏန္တော ဂရုကံ၊ သစ္စဉ္စ လဟု ဘာသတော။|
      block |ပဉှာ မေသာ ကုသလေဟိ စိန္တိတာ။|
  block |၃။ ပါစိတ္တိယာဒိပဉှာ|
    count |၄၈၁|
      block |အဓိဋ္ဌိတံ ရဇနာယ ရတ္တံ။|
      block |ကပ္ပကတမ္ပိ သန္တံ။|
      block |ပရိဘုဉ္ဇန္တဿ အာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |အတ္ထင်္ဂတေ သူရိယေ ဘိက္ခု မံသာနိ ခါဒတိ။|
      block |န ဥမ္မတ္တကော န စ ပန ခိတ္တစိတ္တော။|
      block |န စာပိ သော ဝေဒနာဋ္ဋော ဘဝေယျ။|
      block |န စဿ ဟောတိ အာပတ္တိ။|
      block |သော စ ဓမ္မော သုဂတေန ဒေသိတော။|
      block |ပဉှာ မေသာ ကုသလေဟိ စိန္တိတာ။|
      block |န ရတ္တစိတ္တော န စ ပန ထေယျစိတ္တော။|
      block |န စာပိ သော ပရံ မရဏာယ စေတယိ။|
      block |သလာကံ ဒေန္တဿ ဟောတိ ဆေဇ္ဇံ။|
      block |ပဋိဂ္ဂဏှန္တဿ ထုလ္လစ္စယံ။|
      block |ပဉှာ မေသာ ကုသလေဟိ စိန္တိတာ။|
      block |န စာပိ အာရညကံ သာသင်္ကသမ္မတံ။|
      block |န စာပိ သင်္ဃေန သမ္မုတိ ဒိန္နာ။|
      block |န စဿ ကထိနံ အတ္ထတံ တတ္ထေဝ။|
      block |စီဝရံ နိက္ခိပိတွာ ဂစ္ဆေယျ အဍ္ဎယောဇနံ။|
      block |တတ္ထေဝ အရုဏံ ဥဂ္ဂစ္ဆန္တဿ အနာပတ္တိ။|
      block |ပဉှာ မေသာ ကုသလေဟိ စိန္တိတာ။|
      block |ကာယိကာနိ န ဝါစသိကာနိ။|
      block |သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ အာပဇ္ဇေယျ ဧကတော။|
      block |ပဉှာ မေသာ ကုသလေဟိ စိန္တိတာ။|
      block |ဝါစသိကာနိ န ကာယိကာနိ။|
      block |သဗ္ဗာနိ နာနာဝတ္ထုကာနိ။|
      block |အပုဗ္ဗံ အစရိမံ အာပဇ္ဇေယျ ဧကတော။|
      block |ပဉှာ မေသာ ကုသလေဟိ စိန္တိတာ။|
      block |တိဿိတ္ထိယော မေထုနံ တံ န သေဝေ။|
      block |တယော ပုရိသေ တယော အနရိယပဏ္ဍကေ။|
      block |န စာစရေ မေထုနံ ဗျဉ္ဇနသ္မိံ။|
      block |ဆေဇ္ဇံ သိယာ မေထုနဓမ္မပစ္စယာ။|
      block |ပဉှာ မေသာ ကုသလေဟိ စိန္တိတာ။|
      block |မာတရံ စီဝရံ ယာစေ၊ နော စ သင်္ဃေ ပရိဏတံ။|
      block |ကေနဿ ဟောတိ အာပတ္တိ၊ အနာပတ္တိ စ ဉာတကေ။|
      block |ပဉှာ မေသာ ကုသလေဟိ စိန္တိတာ။|
      block |ကုဒ္ဓေါ အာရာဓကော ဟောတိ၊ ကုဒ္ဓေါ ဟောတိ ဂရဟိယော။|
      block |အထ ကော နာမ သော ဓမ္မော၊ ယေန ကုဒ္ဓေါ ပသံသိယော။|
      block |ပဉှာ မေသာ ကုသလေဟိ စိန္တိတာ။|
      block |တုဋ္ဌော အာရာဓကော ဟောတိ၊ တုဋ္ဌော ဟောတိ ဂရဟိယော။|
      block |အထ ကော နာမ သော ဓမ္မော၊ ယေန တုဋ္ဌော ဂရဟိယော။|
      block |ပဉှာ မေသာ ကုသလေဟိ စိန္တိတာ။|
      block |သင်္ဃာဒိသေသံ ထုလ္လစ္စယံ။|
      block |ပါစိတ္တိယံ ပါဋိဒေသနီယံ။|
      block |ဒုက္ကဋံ အာပဇ္ဇေယျ ဧကတော။|
      block |ပဉှာ မေသာ ကုသလေဟိ စိန္တိတာ။|
      block |ဥဘော ပရိပုဏ္ဏဝီသတိဝဿာ။|
      block |ဥဘိန္နံ ဧကုပဇ္ဈာယော။|
      block |ဧကာစရိယော ဧကာ ကမ္မဝါစာ။|
      block |ဧကော ဥပသမ္ပန္နော ဧကော အနုပသမ္ပန္နော။|
      block |ပဉှာ မေသာ ကုသလေဟိ စိန္တိတာ။|
      block |အကပ္ပကတံ နာပိ ရဇနာယ ရတ္တံ။|
      block |တေန နိဝတ္ထော ယေန ကာမံ ဝဇေယျ။|
      block |န စဿ ဟောတိ အာပတ္တိ။|
      block |သော စ ဓမ္မော သုဂတေန ဒေသိတော။|
      block |ပဉှာ မေသာ ကုသလေဟိ စိန္တိတာ။|
      block |န ဒေတိ န ပဋိဂ္ဂဏှာတိ၊ ပဋိဂ္ဂဟော တေန န ဝိဇ္ဇတိ။|
      block |အာပဇ္ဇတိ ဂရုကံ န လဟုကံ၊ တဉ္စ ပရိဘောဂပစ္စယာ။|
      block |ပဉှာ မေသာ ကုသလေဟိ စိန္တိတာ။|
      block |န ဒေတိ န ပဋိဂ္ဂဏှာတိ၊ ပဋိဂ္ဂဟော တေန န ဝိဇ္ဇတိ။|
      block |အာပဇ္ဇတိ လဟုကံ န ဂရုကံ၊ တဉ္စ ပရိဘောဂပစ္စယာ။|
      block |ပဉှာ မေသာ ကုသလေဟိ စိန္တိတာ။|
      block |အာပဇ္ဇတိ ဂရုကံ သာဝသေသံ။|
      block |ဆာဒေတိ အနာဒရိယံ ပဋိစ္စ။|
      block |န ဘိက္ခုနီ နော စ ဖုသေယျ ဝဇ္ဇံ။|
      block |ပဉှာ မေသာ ကုသလေဟိ စိန္တိတာ။|
      block |အသံဝါသော အဝိဿဇ္ဇိ၊ ဒသ စ အနုက္ခိတ္တကော။|
      block |ဥပေတိ ဓမ္မံ ဥဗ္ဘက္ခကံ၊ တတော သညာစိကာ စ ဒွေ။|
      block |န ကာယိကဉ္စ ဂရုကံ၊ န ကာယိကံ န ဝါစသိကံ။|
      block |အနာလပန္တော သိက္ခါ စ၊ ဥဘော စ စတုရော ဇနာ။|
      block |ဣတ္ထီ တေလဉ္စ နိဿဂ္ဂိ၊ ဘိက္ခု စ ပဒဝီတိယော။|
      block |နိဝတ္ထော စ န စ ဉတ္တိ၊ န မာတရံ ပိတရံ ဟနေ။|
      block |အစောဒယိတွာ စောဒယိတွာ၊ ဆိန္ဒန္တံ သစ္စမေဝ စ။|
      block |အဓိဋ္ဌိတဉ္စတ္ထင်္ဂတေ၊ န ရတ္တံ န စာရညကံ။|
      block |ကာယိကာ ဝါစသိကာ စ၊ တိဿိတ္ထီ စာပိ မာတရံ။|
      block |ကုဒ္ဓေါ အာရာဓကော တုဋ္ဌော၊ သင်္ဃာဒိသေသာ စ ဥဘော။|
      block |အကပ္ပကတံ န ဒေတိ၊ န ဒေတာပဇ္ဇတီ ဂရုံ။|
      block |သေဒမောစနိကာ ဂါထာ၊ ပဉှာ ဝိညူဟိ ဝိဘာဝိတာတိ။|
    stand |သေဒမောစနဂါထာ နိဋ္ဌိတာ။|
    stand |တဿုဒ္ဒာနံ|
