block |၁။ ရူပါဒိဝဂ္ဂေါ|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အင်္ဂုတ္တရနိကာယော|
  count |၁|, |ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ|
  block |နာဟံ၊ ဘိက္ခဝေ၊ အညံ ဧကရူပမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိရူပံ။ ဣတ္ထိရူပံ၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ပဌမံ။|
  count |၂|, |နာဟံ၊ ဘိက္ခဝေ၊ အညံ ဧကသဒ္ဒမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိသဒ္ဒော။ ဣတ္ထိသဒ္ဒော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ဒုတိယံ။|
  count |၃|, |နာဟံ၊ ဘိက္ခဝေ၊ အညံ ဧကဂန္ဓမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိဂန္ဓော။ ဣတ္ထိဂန္ဓော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ တတိယံ။|
  count |၄|, |နာဟံ၊ ဘိက္ခဝေ၊ အညံ ဧကရသမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိရသော။ ဣတ္ထိရသော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ စတုတ္ထံ။|
  count |၅|, |နာဟံ၊ ဘိက္ခဝေ၊ အညံ ဧကဖောဋ္ဌဗ္ဗမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိဖောဋ္ဌဗ္ဗော။ ဣတ္ထိဖောဋ္ဌဗ္ဗော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ပဉ္စမံ။|
  count |၆|, |နာဟံ၊ ဘိက္ခဝေ၊ အညံ ဧကရူပမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသရူပံ။ ပုရိသရူပံ၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ ဆဋ္ဌံ။|
  count |၇|, |နာဟံ၊ ဘိက္ခဝေ၊ အညံ ဧကသဒ္ဒမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသသဒ္ဒော။ ပုရိသသဒ္ဒော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ သတ္တမံ။|
  count |၈|, |နာဟံ၊ ဘိက္ခဝေ၊ အညံ ဧကဂန္ဓမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသဂန္ဓော။ ပုရိသဂန္ဓော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ အဋ္ဌမံ။|
  count |၉|, |နာဟံ၊ ဘိက္ခဝေ၊ အညံ ဧကရသမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသရသော။ ပုရိသရသော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ နဝမံ။|
  count |၁၀|, |နာဟံ၊ ဘိက္ခဝေ၊ အညံ ဧကဖောဋ္ဌဗ္ဗမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသဖောဋ္ဌဗ္ဗော။ ပုရိသဖောဋ္ဌဗ္ဗော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ ဒသမံ။|
  stand |ရူပါဒိဝဂ္ဂေါ ပဌမော။|
