block |၉။ ပမာဒာဒိဝဂ္ဂေါ|
  count |၈၁|, |အပ္ပမတ္တိကာ ဧသာ၊ ဘိက္ခဝေ၊ ဝုဒ္ဓိ ယဒိဒံ ယသောဝုဒ္ဓိ။ ဧတဒဂ္ဂံ၊ ဘိက္ခဝေ၊ ဝုဒ္ဓီနံ ယဒိဒံ ပညာဝုဒ္ဓိ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ပညာဝုဒ္ဓိယာ ဝဒ္ဓိဿာမာတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ပဌမံ။|
  count |၈၂|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ ပမာဒော။ ပမာဒော၊ ဘိက္ခဝေ၊ မဟတော အနတ္ထာယ သံဝတ္တတီတိ။ ဒုတိယံ။|
  count |၈၃|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ အပ္ပမာဒော။ အပ္ပမာဒော၊ ဘိက္ခဝေ၊ မဟတော အတ္ထာယ သံဝတ္တတီတိ။ တတိယံ။|
  count |၈၄|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ ကောသဇ္ဇံ။ ကောသဇ္ဇံ၊ ဘိက္ခဝေ၊ မဟတော အနတ္ထာယ သံဝတ္တတီတိ။ စတုတ္ထံ။|
  count |၈၅|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ ဝီရိယာရမ္ဘော။ ဝီရိယာရမ္ဘော၊ ဘိက္ခဝေ၊ မဟတော အတ္ထာယ သံဝတ္တတီတိ။ ပဉ္စမံ။|
  count |၈၆|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ မဟိစ္ဆတာ။ မဟိစ္ဆတာ၊ ဘိက္ခဝေ၊ မဟတော အနတ္ထာယ သံဝတ္တတီတိ။ ဆဋ္ဌံ။|
  count |၈၇|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ အပ္ပိစ္ဆတာ။ အပ္ပိစ္ဆတာ၊ ဘိက္ခဝေ၊ မဟတော အတ္ထာယ သံဝတ္တတီတိ။ သတ္တမံ။|
  count |၈၈|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ အသန္တုဋ္ဌိတာ။ အသန္တုဋ္ဌိတာ၊ ဘိက္ခဝေ၊ မဟတော အနတ္ထာယ သံဝတ္တတီတိ။ အဋ္ဌမံ။|
  count |၈၉|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ သန္တုဋ္ဌိတာ။ သန္တုဋ္ဌိတာ၊ ဘိက္ခဝေ၊ မဟတော အတ္ထာယ သံဝတ္တတီတိ။ နဝမံ။|
  count |၉၀|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ အယောနိသော မနသိကာရော။ အယောနိသောမနသိကာရော၊ ဘိက္ခဝေ၊ မဟတော အနတ္ထာယ သံဝတ္တတီတိ။ ဒသမံ။|
  count |၉၁|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ ယောနိသော မနသိကာရော။ ယောနိသောမနသိကာရော၊ ဘိက္ခဝေ၊ မဟတော အတ္ထာယ သံဝတ္တတီတိ။ ဧကာဒသမံ။|
  count |၉၂|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ အသမ္ပဇညံ။ အသမ္ပဇညံ၊ ဘိက္ခဝေ၊ မဟတော အနတ္ထာယ သံဝတ္တတီတိ။ ဒွာဒသမံ။|
  count |၉၃|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ သမ္ပဇညံ။ သမ္ပဇညံ၊ ဘိက္ခဝေ၊ မဟတော အတ္ထာယ သံဝတ္တတီတိ။ တေရသမံ။|
  count |၉၄|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ ပါပမိတ္တတာ။ ပါပမိတ္တတာ၊ ဘိက္ခဝေ၊ မဟတော အနတ္ထာယ သံဝတ္တတီတိ။ စုဒ္ဒသမံ။|
  count |၉၅|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ ကလျာဏမိတ္တတာ။ ကလျာဏမိတ္တတာ၊ ဘိက္ခဝေ၊ မဟတော အတ္ထာယ သံဝတ္တတီတိ။ ပန္နရသမံ။|
  count |၉၆|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ အနုယောဂေါ အကုသလာနံ ဓမ္မာနံ၊ အနနုယောဂေါ ကုသလာနံ ဓမ္မာနံ။ အနုယောဂေါ၊ ဘိက္ခဝေ၊ အကုသလာနံ ဓမ္မာနံ၊ အနနုယောဂေါ ကုသလာနံ ဓမ္မာနံ မဟတော အနတ္ထာယ သံဝတ္တတီတိ။ သောဠသမံ။|
  count |၉၇|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယော ဧဝံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ အနုယောဂေါ ကုသလာနံ ဓမ္မာနံ၊ အနနုယောဂေါ အကုသလာနံ ဓမ္မာနံ။ အနုယောဂေါ၊ ဘိက္ခဝေ၊ ကုသလာနံ ဓမ္မာနံ၊ အနနုယောဂေါ အကုသလာနံ ဓမ္မာနံ မဟတော အတ္ထာယ သံဝတ္တတီတိ။ သတ္တရသမံ။|
  stand |ပမာဒာဒိဝဂ္ဂေါ နဝမော။|
