block |၄။ အဒန္တဝဂ္ဂေါ|
  count |၃၁|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဒန္တံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဒန္တံ မဟတော အနတ္ထာယ သံဝတ္တတီတိ။ ပဌမံ။|
  count |၃၂|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဒန္တံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဒန္တံ မဟတော အတ္ထာယ သံဝတ္တတီတိ။ ဒုတိယံ။|
  count |၃၃|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဂုတ္တံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဂုတ္တံ မဟတော အနတ္ထာယ သံဝတ္တတီတိ။ တတိယံ။|
  count |၃၄|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဂုတ္တံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဂုတ္တံ မဟတော အတ္ထာယ သံဝတ္တတီတိ။ စတုတ္ထံ။|
  count |၃၅|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အရက္ခိတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အရက္ခိတံ မဟတော အနတ္ထာယ သံဝတ္တတီတိ။ ပဉ္စမံ။|
  count |၃၆|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ရက္ခိတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ရက္ခိတံ မဟတော အတ္ထာယ သံဝတ္တတီတိ။ ဆဋ္ဌံ။|
  count |၃၇|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အသံဝုတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အသံဝုတံ မဟတော အနတ္ထာယ သံဝတ္တတီတိ။ သတ္တမံ။|
  count |၃၈|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ သံဝုတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ သံဝုတံ မဟတော အတ္ထာယ သံဝတ္တတီတိ။ အဋ္ဌမံ။|
  count |၃၉|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဒန္တံ အဂုတ္တံ အရက္ခိတံ အသံဝုတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဒန္တံ အဂုတ္တံ အရက္ခိတံ အသံဝုတံ မဟတော အနတ္ထာယ သံဝတ္တတီတိ။ နဝမံ။|
  count |၄၀|, |နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဒန္တံ ဂုတ္တံ ရက္ခိတံ သံဝုတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဒန္တံ ဂုတ္တံ ရက္ခိတံ သံဝုတံ မဟတော အတ္ထာယ သံဝတ္တတီတိ။ ဒသမံ။|
  stand |အဒန္တဝဂ္ဂေါ စတုတ္ထော။|
