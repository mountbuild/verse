block |၂၇ ၇။ ကမ္မပထဝဂ္ဂေါ|
  block |၁။ ပါဏာတိပါတီသုတ္တံ|
    count |၂၆၄|, |စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ အတ္တနာ စ ပါဏာတိပါတီ ဟောတိ၊ ပရဉ္စ ပါဏာတိပါတေ သမာဒပေတိ၊ ပါဏာတိပါတေ စ သမနုညော ဟောတိ၊ ပါဏာတိပါတဿ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။|
    block |စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ စတူဟိ။ အတ္တနာ စ ပါဏာတိပါတာ ပဋိဝိရတော ဟောတိ၊ ပရဉ္စ ပါဏာတိပါတာ ဝေရမဏိယာ သမာဒပေတိ၊ ပါဏာတိပါတာ ဝေရမဏိယာ စ သမနုညော ဟောတိ၊ ပါဏာတိပါတာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ပဌမံ။|
  block |၂။ အဒိန္နာဒာယီသုတ္တံ|
    count |၂၆၅|, |စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ အတ္တနာ စ အဒိန္နာဒာယီ ဟောတိ၊ ပရဉ္စ အဒိန္နာဒာနေ သမာဒပေတိ၊ အဒိန္နာဒာနေ စ သမနုညော ဟောတိ၊ အဒိန္နာဒာနဿ စ ဝဏ္ဏံ ဘာသတိ ဣမေဟိ ခေါ။ပေ။|
    block |အတ္တနာ စ အဒိန္နာဒာနာ ပဋိဝိရတော ဟောတိ၊ ပရဉ္စ အဒိန္နာဒာနာ ဝေရမဏိယာ သမာဒပေတိ၊ အဒိန္နာဒာနာ ဝေရမဏိယာ စ သမနုညော ဟောတိ၊ အဒိန္နာဒာနာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ။ပေ။ ဒုတိယံ။|
  block |၃။ မိစ္ဆာစာရီသုတ္တံ|
    count |၂၆၆|, |။ အတ္တနာ စ ကာမေသုမိစ္ဆာစာရီ ဟောတိ၊ ပရဉ္စ ကာမေသုမိစ္ဆာစာရေ သမာဒပေတိ၊ ကာမေသုမိစ္ဆာစာရေ စ သမနုညော ဟောတိ၊ ကာမေသုမိစ္ဆာစာရဿ စ ဝဏ္ဏံ ဘာသတိ ဣမေဟိ ခေါ။ပေ။|
    block |အတ္တနာ စ ကာမေသုမိစ္ဆာစာရာ ပဋိဝိရတော ဟောတိ၊ ပရဉ္စ ကာမေသုမိစ္ဆာစာရာ ဝေရမဏိယာ သမာဒပေတိ၊ ကာမေသုမိစ္ဆာစာရာ ဝေရမဏိယာ စ သမနုညော ဟောတိ၊ ကာမေသုမိစ္ဆာစာရာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ။ပေ။ တတိယံ။|
  block |၄။ မုသာဝါဒီသုတ္တံ|
    count |၂၆၇|, |။ အတ္တနာ စ မုသာဝါဒီ ဟောတိ၊ ပရဉ္စ မုသာဝါဒေ သမာဒပေတိ၊ မုသာဝါဒေ စ သမနုညော ဟောတိ၊ မုသာဝါဒဿ စ ဝဏ္ဏံ ဘာသတိ ဣမေဟိ ခေါ။ပေ။|
    block |အတ္တနာ စ မုသာဝါဒာ ပဋိဝိရတော ဟောတိ၊ ပရဉ္စ မုသာဝါဒာ ဝေရမဏိယာ သမာဒပေတိ၊ မုသာဝါဒာ ဝေရမဏိယာ စ သမနုညော ဟောတိ၊ မုသာဝါဒာ ဝေရမဏိယာ စ ဝဏ္ဏံ ဘာသတိ ဣမေဟိ။ပေ။ စတုတ္ထံ။|
  block |၅။ ပိသုဏဝါစာသုတ္တံ|
    count |၂၆၈|, |။ အတ္တနာ စ ပိသုဏဝါစော ဟောတိ၊ ပရဉ္စ ပိသုဏာယ ဝါစာယ သမာဒပေတိ၊ ပိသုဏာယ ဝါစာယ စ သမနုညော ဟောတိ၊ ပိသုဏာယ ဝါစာယ စ ဝဏ္ဏံ ဘာသတိ ဣမေဟိ။ပေ။|
    block |အတ္တနာ စ ပိသုဏာယ ဝါစာယ ပဋိဝိရတော ဟောတိ၊ ပရဉ္စ ပိသုဏာယ ဝါစာယ ဝေရမဏိယာ သမာဒပေတိ၊ ပိသုဏာယ ဝါစာယ ဝေရမဏိယာ စ သမနုညော ဟောတိ၊ ပိသုဏာယ ဝါစာယ ဝေရမဏိယာ စ ဝဏ္ဏံ ဘာသတိ ဣမေဟိ။ပေ။ ပဉ္စမံ။|
  block |၆။ ဖရုသဝါစာသုတ္တံ|
    count |၂၆၉|, |။ အတ္တနာ စ ဖရုသဝါစော ဟောတိ၊ ပရဉ္စ ဖရုသာယ ဝါစာယ သမာဒပေတိ၊ ဖရုသာယ ဝါစာယ စ သမနုညော ဟောတိ၊ ဖရုသာယ ဝါစာယ စ ဝဏ္ဏံ ဘာသတိ။ပေ။|
    block |အတ္တနာ စ ဖရုသာယ ဝါစာယ ပဋိဝိရတော ဟောတိ၊ ပရဉ္စ ဖရုသာယ ဝါစာယ ဝေရမဏိယာ သမာဒပေတိ၊ ဖရုသာယ ဝါစာယ ဝေရမဏိယာ စ သမနုညော ဟောတိ၊ ဖရုသာယ ဝါစာယ ဝေရမဏိယာ စ ဝဏ္ဏံ ဘာသတိ ဣမေဟိ ခေါ။ပေ။ ဆဋ္ဌံ။|
  block |၇။ သမ္ဖပ္ပလာပသုတ္တံ|
    count |၂၇၀|, |။ အတ္တနာ စ သမ္ဖပ္ပလာပီ ဟောတိ၊ ပရဉ္စ သမ္ဖပ္ပလာပေ သမာဒပေတိ၊ သမ္ဖပ္ပလာပေ စ သမနုညော ဟောတိ၊ သမ္ဖပ္ပလာပဿ စ ဝဏ္ဏံ ဘာသတိ ဣမေဟိ။ပေ။|
    block |အတ္တနာ စ သမ္ဖပ္ပလာပါ ပဋိဝိရတော ဟောတိ၊ ပရဉ္စ သမ္ဖပ္ပလာပါ ဝေရမဏိယာ သမာဒပေတိ၊ သမ္ဖပ္ပလာပါ ဝေရမဏိယာ စ သမနုညော ဟောတိ၊ သမ္ဖပ္ပလာပါ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ။ပေ။ သတ္တမံ။|
  block |၈။ အဘိဇ္ဈာလုသုတ္တံ|
    count |၂၇၁|, |။ အတ္တနာ စ အဘိဇ္ဈာလု ဟောတိ၊ ပရဉ္စ အဘိဇ္ဈာယ သမာဒပေတိ၊ အဘိဇ္ဈာယ စ သမနုညော ဟောတိ၊ အဘိဇ္ဈာယ စ ဝဏ္ဏံ ဘာသတိ။ပေ။|
    block |အတ္တနာ စ အနဘိဇ္ဈာလု ဟောတိ၊ ပရဉ္စ အနဘိဇ္ဈာယ သမာဒပေတိ၊ အနဘိဇ္ဈာယ စ သမနုညော ဟောတိ၊ အနဘိဇ္ဈာယ စ ဝဏ္ဏံ ဘာသတိ ဣမေဟိ ခေါ။ပေ။ အဋ္ဌမံ။|
  block |၉။ ဗျာပန္နစိတ္တသုတ္တံ|
    count |၂၇၂|, |။ အတ္တနာ စ ဗျာပန္နစိတ္တော ဟောတိ၊ ပရဉ္စ ဗျာပါဒေ သမာဒပေတိ၊ ဗျာပါဒေ စ သမနုညော ဟောတိ၊ ဗျာပါဒဿ စ ဝဏ္ဏံ ဘာသတိ ဣမေဟိ။ပေ။|
    block |အတ္တနာ စ အဗျာပန္နစိတ္တော ဟောတိ၊ ပရဉ္စ အဗျာပါဒေ သမာဒပေတိ၊ အဗျာပါဒေ စ သမနုညော ဟောတိ၊ အဗျာပါဒဿ စ ဝဏ္ဏံ ဘာသတိ ဣမေဟိ ခေါ။ပေ။ နဝမံ။|
  block |၁၀။ မိစ္ဆာဒိဋ္ဌိသုတ္တံ|
    count |၂၇၃|, |။ အတ္တနာ စ မိစ္ဆာဒိဋ္ဌိကော ဟောတိ၊ ပရဉ္စ မိစ္ဆာဒိဋ္ဌိယာ သမာဒပေတိ၊ မိစ္ဆာဒိဋ္ဌိယာ စ သမနုညော ဟောတိ၊ မိစ္ဆာဒိဋ္ဌိယာ စ ဝဏ္ဏံ ဘာသတိ ဣမေဟိ။ပေ။|
    block |အတ္တနာ စ သမ္မာဒိဋ္ဌိကော ဟောတိ၊ ပရဉ္စ သမ္မာဒိဋ္ဌိယာ သမာဒပေတိ၊ သမ္မာဒိဋ္ဌိယာ စ သမနုညော ဟောတိ၊ သမ္မာဒိဋ္ဌိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ဒသမံ။|
    stand |ကမ္မပထဝဂ္ဂေါ သတ္တမော။|
