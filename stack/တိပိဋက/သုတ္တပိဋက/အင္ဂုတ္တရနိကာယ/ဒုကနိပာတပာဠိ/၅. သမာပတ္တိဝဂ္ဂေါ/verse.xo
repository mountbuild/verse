block |၁၅ ၅။ သမာပတ္တိဝဂ္ဂေါ|
  count |၁၆၄|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သမာပတ္တိကုသလတာ စ သမာပတ္တိဝုဋ္ဌာနကုသလတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာတိ။|
  count |၁၆၅|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အဇ္ဇဝဉ္စ မဒ္ဒဝဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၆၆|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ခန္တိ စ သောရစ္စဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၆၇|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သာခလျဉ္စ ပဋိသန္ထာရော စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၆၈|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အဝိဟိံသာ စ သောစေယျဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၆၉|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဣန္ဒြိယေသု အဂုတ္တဒွာရတာ စ ဘောဇနေ အမတ္တညုတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၀|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဣန္ဒြိယေသု ဂုတ္တဒွာရတာ စ ဘောဇနေ မတ္တညုတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၁|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ပဋိသင်္ခါနဗလဉ္စ ဘာဝနာဗလဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၂|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သတိဗလဉ္စ သမာဓိဗလဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၃|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သမထော စ ဝိပဿနာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၄|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလဝိပတ္တိ စ ဒိဋ္ဌိဝိပတ္တိ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၅|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလသမ္ပဒာ စ ဒိဋ္ဌိသမ္ပဒာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၆|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလဝိသုဒ္ဓိ စ ဒိဋ္ဌိဝိသုဒ္ဓိ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၇|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဒိဋ္ဌိဝိသုဒ္ဓိ စ ယထာဒိဋ္ဌိဿ စ ပဓာနံ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၈|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အသန္တုဋ္ဌိတာ စ ကုသလေသု ဓမ္မေသု၊ အပ္ပဋိဝါနိတာ စ ပဓာနသ္မိံ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၇၉|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ မုဋ္ဌဿစ္စဉ္စ အသမ္ပဇညဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။|
  count |၁၈၀|, |ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သတိ စ သမ္ပဇညဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာတိ။|
  stand |သမာပတ္တိဝဂ္ဂေါ ပဉ္စမော။|
  stand |တတိယော ပဏ္ဏာသကော သမတ္တော။|
