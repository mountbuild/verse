block |၁၀ ၅။ ဗာလဝဂ္ဂေါ|
  count |၉၉|, |ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အနာဂတံ ဘာရံ ဝဟတိ၊ ယော စ အာဂတံ ဘာရံ န ဝဟတိ။ ဣမေ ခေါ၊ ဘိက္ခဝေ၊ ဒွေ ဗာလာတိ။|
  count |၁၀၀|, |ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အနာဂတံ ဘာရံ န ဝဟတိ၊ ယော စ အာဂတံ ဘာရံ ဝဟတိ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။|
  count |၁၀၁|, |ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အကပ္ပိယေ ကပ္ပိယသညီ၊ ယော စ ကပ္ပိယေ အကပ္ပိယသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။|
  count |၁၀၂|, |ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အကပ္ပိယေ အကပ္ပိယသညီ၊ ယော စ ကပ္ပိယေ ကပ္ပိယသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။|
  count |၁၀၃|, |ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အနာပတ္တိယာ အာပတ္တိသညီ၊ ယော စ အာပတ္တိယာ အနာပတ္တိသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။|
  count |၁၀၄|, |ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အနာပတ္တိယာ အနာပတ္တိသညီ၊ ယော စ အာပတ္တိယာ အာပတ္တိသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။|
  count |၁၀၅|, |ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အဓမ္မေ ဓမ္မသညီ၊ ယော စ ဓမ္မေ အဓမ္မသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။|
  count |၁၀၆|, |ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ ဓမ္မေ ဓမ္မသညီ၊ ယော စ အဓမ္မေ အဓမ္မသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။|
  count |၁၀၇|, |ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အဝိနယေ ဝိနယသညီ၊ ယော စ ဝိနယေ အဝိနယသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။|
  count |၁၀၈|, |ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အဝိနယေ အဝိနယသညီ၊ ယော စ ဝိနယေ ဝိနယသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။|
  count |၁၀၉|, |ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ န ကုက္ကုစ္စာယိတဗ္ဗံ ကုက္ကုစ္စာယတိ၊ ယော စ ကုက္ကုစ္စာယိတဗ္ဗံ န ကုက္ကုစ္စာယတိ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။|
  count |၁၁၀|, |ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ န ကုက္ကုစ္စာယိတဗ္ဗံ န ကုက္ကုစ္စာယတိ၊ ယော စ ကုက္ကုစ္စာယိတဗ္ဗံ ကုက္ကုစ္စာယတိ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။|
  count |၁၁၁|, |ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အကပ္ပိယေ ကပ္ပိယသညီ၊ ယော စ ကပ္ပိယေ အကပ္ပိယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။|
  count |၁၁၂|, |ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အကပ္ပိယေ အကပ္ပိယသညီ၊ ယော စ ကပ္ပိယေ ကပ္ပိယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။|
  count |၁၁၃|, |ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အာပတ္တိယာ အနာပတ္တိသညီ၊ ယော စ အနာပတ္တိယာ အာပတ္တိသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။|
  count |၁၁၄|, |ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အာပတ္တိယာ အာပတ္တိသညီ၊ ယော စ အနာပတ္တိယာ အနာပတ္တိသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။|
  count |၁၁၅|, |ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အဓမ္မေ ဓမ္မသညီ၊ ယော စ ဓမ္မေ အဓမ္မသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။|
  count |၁၁၆|, |ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ ဓမ္မေ ဓမ္မသညီ၊ ယော စ အဓမ္မေ အဓမ္မသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။|
  count |၁၁၇|, |ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အဝိနယေ ဝိနယသညီ၊ ယော စ ဝိနယေ အဝိနယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။|
  count |၁၁၈|, |ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အဝိနယေ အဝိနယသညီ၊ ယော စ ဝိနယေ ဝိနယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။|
  stand |ဗာလဝဂ္ဂေါ ပဉ္စမော။|
  stand |ဒုတိယော ပဏ္ဏာသကော သမတ္တော။|
  block |၃။ တတိယပဏ္ဏာသကံ|
