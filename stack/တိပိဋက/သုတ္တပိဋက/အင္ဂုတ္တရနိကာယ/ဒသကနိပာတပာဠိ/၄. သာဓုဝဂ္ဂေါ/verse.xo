block |၁၄ ၄။ သာဓုဝဂ္ဂေါ|
  block |၁။ သာဓုသုတ္တံ|
    count |၁၇၈|, |သာဓုဉ္စ ဝေါ၊ ဘိက္ခဝေ၊ ဒေသေဿာမိ အသာဓုဉ္စ။ တံ သုဏာထ၊ သာဓုကံ မနသိ ကရောထ၊ ဘာသိဿာမီတိ။ ဧဝံ၊ ဘန္တေတိ ခေါ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ|
    block |ကတမဉ္စ၊ ဘိက္ခဝေ၊ အသာဓု။ ပါဏာတိပါတော၊ အဒိန္နာဒာနံ၊ ကာမေသုမိစ္ဆာစာရော၊ မုသာဝါဒော၊ ပိသုဏာ ဝါစာ၊ ဖရုသာ ဝါစာ၊ သမ္ဖပ္ပလာပေါ၊ အဘိဇ္ဈာ၊ ဗျာပါဒော၊ မိစ္ဆာဒိဋ္ဌိ ဣဒံ ဝုစ္စတိ၊ ဘိက္ခဝေ၊ အသာဓု။|
    block |ကတမဉ္စ၊ ဘိက္ခဝေ၊ သာဓု။ ပါဏာတိပါတာ ဝေရမဏီ၊ အဒိန္နာဒာနာ ဝေရမဏီ၊ ကာမေသုမိစ္ဆာစာရာ ဝေရမဏီ၊ မုသာဝါဒာ ဝေရမဏီ၊ ပိသုဏာယ ဝါစာယ ဝေရမဏီ၊ ဖရုသာယ ဝါစာယ ဝေရမဏီ၊ သမ္ဖပ္ပလာပါ ဝေရမဏီ၊ အနဘိဇ္ဈာ၊ အဗျာပါဒော၊ သမ္မာဒိဋ္ဌိ ဣဒံ ဝုစ္စတိ၊ ဘိက္ခဝေ၊ သာဓူတိ။ ပဌမံ။|
  block |၂။ အရိယဓမ္မသုတ္တံ|
    count |၁၇၉|, |အရိယဓမ္မဉ္စ ဝေါ၊ ဘိက္ခဝေ၊ ဒေသေဿာမိ အနရိယဓမ္မဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အနရိယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အနရိယော ဓမ္မော။|
    block |ကတမော စ၊ ဘိက္ခဝေ၊ အရိယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အရိယော ဓမ္မောတိ။ ဒုတိယံ။|
  block |၃။ ကုသလသုတ္တံ|
    count |၁၈၀|, |ကုသလဉ္စ ဝေါ၊ ဘိက္ခဝေ၊ ဒေသေဿာမိ အကုသလဉ္စ။ တံ သုဏာထ။ပေ။ ကတမဉ္စ၊ ဘိက္ခဝေ၊ အကုသလံ။ ပါဏာတိပါတော။ပေ။ မိစ္ဆာဒိဋ္ဌိ ဣဒံ ဝုစ္စတိ၊ ဘိက္ခဝေ၊ အကုသလံ။|
    block |ကတမဉ္စ၊ ဘိက္ခဝေ၊ ကုသလံ။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ ဣဒံ ဝုစ္စတိ၊ ဘိက္ခဝေ၊ ကုသလန္တိ။ တတိယံ။|
  block |၄။ အတ္ထသုတ္တံ|
    count |၁၈၁|, |အတ္ထဉ္စ ဝေါ၊ ဘိက္ခဝေ၊ ဒေသေဿာမိ အနတ္ထဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အနတ္ထော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အနတ္ထော။|
    block |ကတမော စ၊ ဘိက္ခဝေ၊ အတ္ထော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အတ္ထောတိ။ စတုတ္ထံ။|
  block |၅။ ဓမ္မသုတ္တံ|
    count |၁၈၂|, |ဓမ္မဉ္စ ဝေါ၊ ဘိက္ခဝေ၊ ဒေသေဿာမိ အဓမ္မဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အဓမ္မော။|
    block |ကတမော စ၊ ဘိက္ခဝေ၊ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ ဓမ္မောတိ။ ပဉ္စမံ။|
  block |၆။ အာသဝသုတ္တံ|
    count |၁၈၃|, |သာသဝဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အနာသဝဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ သာသဝေါ ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ သာသဝေါ ဓမ္မော။|
    block |ကတမော စ၊ ဘိက္ခဝေ၊ အနာသဝေါ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အနာသဝေါ ဓမ္မောတိ။ ဆဋ္ဌံ။|
  block |၇။ ဝဇ္ဇသုတ္တံ|
    count |၁၈၄|, |သာဝဇ္ဇဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အနဝဇ္ဇဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ သာဝဇ္ဇော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ သာဝဇ္ဇော ဓမ္မော။|
    block |ကတမော စ၊ ဘိက္ခဝေ၊ အနဝဇ္ဇော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အနဝဇ္ဇော ဓမ္မောတိ။ သတ္တမံ။|
  block |၈။ တပနီယသုတ္တံ|
    count |၁၈၅|, |တပနီယဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အတပနီယဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ တပနီယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ တပနီယော ဓမ္မော။|
    block |ကတမော စ၊ ဘိက္ခဝေ၊ အတပနီယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အတပနီယော ဓမ္မောတိ။ အဋ္ဌမံ။|
  block |၉။ အာစယဂါမိသုတ္တံ|
    count |၁၈၆|, |အာစယဂါမိဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အပစယဂါမိဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အာစယဂါမီ ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အာစယဂါမီ ဓမ္မော။|
    block |ကတမော စ၊ ဘိက္ခဝေ၊ အပစယဂါမီ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အပစယဂါမီ ဓမ္မောတိ။ နဝမံ။|
  block |၁၀။ ဒုက္ခုဒြယသုတ္တံ|
    count |၁၈၇|, |ဒုက္ခုဒြယဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ သုခုဒြယဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ ဒုက္ခုဒြယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ ဒုက္ခုဒြယော ဓမ္မော။|
    block |ကတမော စ၊ ဘိက္ခဝေ၊ သုခုဒြယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ သုခုဒြယော ဓမ္မောတိ။ ဒသမံ။|
  block |၁၁။ ဝိပါကသုတ္တံ|
    count |၁၈၈|, |ဒုက္ခဝိပါကဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ သုခဝိပါကဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ ဒုက္ခဝိပါကော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ ဒုက္ခဝိပါကော ဓမ္မော။|
    block |ကတမော စ၊ ဘိက္ခဝေ၊ သုခဝိပါကော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ သုခဝိပါကော ဓမ္မောတိ။ ဧကာဒသမံ။|
    stand |သာဓုဝဂ္ဂေါ တတိယော။|
