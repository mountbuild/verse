block |၁၅ ၅။ မင်္ဂလဝဂ္ဂေါ|
  block |၁။ အကုသလသုတ္တံ|
    count |၁၄၇|, |တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ တီဟိ။ အကုသလေန ကာယကမ္မေန၊ အကုသလေန ဝစီကမ္မေန၊ အကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။|
    block |တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ တီဟိ။ ကုသလေန ကာယကမ္မေန၊ ကုသလေန ဝစီကမ္မေန၊ ကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ပဌမံ။|
  block |၂။ သာဝဇ္ဇသုတ္တံ|
    count |၁၄၈|, |တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ တီဟိ။ သာဝဇ္ဇေန ကာယကမ္မေန၊ သာဝဇ္ဇေန ဝစီကမ္မေန၊ သာဝဇ္ဇေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။|
    block |တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ တီဟိ။ အနဝဇ္ဇေန ကာယကမ္မေန၊ အနဝဇ္ဇေန ဝစီကမ္မေန၊ အနဝဇ္ဇေန မနောကမ္မေန ဣမေဟိ ခေါ။ပေ။ ဧဝံ သဂ္ဂေတိ။ ဒုတိယံ။|
  block |၃။ ဝိသမသုတ္တံ|
    count |၁၄၉|, |တီဟိ၊ ဘိက္ခဝေ။ပေ။ ဝိသမေန ကာယကမ္မေန၊ ဝိသမေန ဝစီကမ္မေန၊ ဝိသမေန မနောကမ္မေန ဣမေဟိ ခေါ။ပေ။ ဧဝံ နိရယေ။|
    block |တီဟိ၊ ဘိက္ခဝေ၊ ဓမ္မေဟိ။ပေ။ သမေန ကာယကမ္မေန၊ သမေန ဝစီကမ္မေန၊ သမေန မနောကမ္မေန ဣမေဟိ ခေါ။ပေ။ ဧဝံ သဂ္ဂေတိ။ တတိယံ။|
  block |၄။ အသုစိသုတ္တံ|
    count |၁၅၀|, |တီဟိ၊ ဘိက္ခဝေ။ပေ။ အသုစိနာ ကာယကမ္မေန၊ အသုစိနာ ဝစီကမ္မေန၊ အသုစိနာ မနောကမ္မေန ဣမေဟိ ခေါ။ပေ။ ဧဝံ နိရယေ။|
    block |တီဟိ၊ ဘိက္ခဝေ။ပေ။ သုစိနာ ကာယကမ္မေန၊ သုစိနာ ဝစီကမ္မေန၊ သုစိနာ မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ စတုတ္ထံ။|
  block |၅။ ပဌမခတသုတ္တံ|
    count |၁၅၁|, |တီဟိ၊ ဘိက္ခဝေ၊ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ကတမေဟိ တီဟိ။ အကုသလေန ကာယကမ္မေန၊ အကုသလေန ဝစီကမ္မေန၊ အကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။|
    block |တီဟိ၊ ဘိက္ခဝေ၊ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ကတမေဟိ တီဟိ။ ကုသလေန ကာယကမ္မေန၊ ကုသလေန ဝစီကမ္မေန၊ ကုသလေန မနောကမ္မေန။ပေ။ ပဉ္စမံ။|
  block |၆။ ဒုတိယခတသုတ္တံ|
    count |၁၅၂|, |တီဟိ၊ ဘိက္ခဝေ။ပေ။ သာဝဇ္ဇေန ကာယကမ္မေန၊ သာဝဇ္ဇေန ဝစီကမ္မေန၊ သာဝဇ္ဇေန မနောကမ္မေန။ပေ။|
    block |တီဟိ၊ ဘိက္ခဝေ။ပေ။ အနဝဇ္ဇေန ကာယကမ္မေန၊ အနဝဇ္ဇေန ဝစီကမ္မေန၊ အနဝဇ္ဇေန မနောကမ္မေန။ပေ။ ဆဋ္ဌံ။|
  block |၇။ တတိယခတသုတ္တံ|
    count |၁၅၃|, |တီဟိ၊ ဘိက္ခဝေ။ပေ။ ဝိသမေန ကာယကမ္မေန၊ ဝိသမေန ဝစီကမ္မေန၊ ဝိသမေန မနောကမ္မေန။ပေ။|
    block |တီဟိ၊ ဘိက္ခဝေ။ပေ။ သမေန ကာယကမ္မေန၊ သမေန ဝစီကမ္မေန၊ သမေန မနောကမ္မေန။ပေ။ သတ္တမံ။|
  block |၈။ စတုတ္ထခတသုတ္တံ|
    count |၁၅၄|, |တီဟိ၊ ဘိက္ခဝေ။ပေ။ အသုစိနာ ကာယကမ္မေန၊ အသုစိနာ ဝစီကမ္မေန၊ အသုစိနာ မနောကမ္မေန။ပေ။|
    block |တီဟိ၊ ဘိက္ခဝေ။ပေ။ သုစိနာ ကာယကမ္မေန၊ သုစိနာ ဝစီကမ္မေန၊ သုစိနာ မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတီတိ။ အဋ္ဌမံ။|
  block |၉။ ဝန္ဒနာသုတ္တံ|
    count |၁၅၅|, |တိဿော ဣမာ၊ ဘိက္ခဝေ၊ ဝန္ဒနာ။ ကတမာ တိဿော။ ကာယေန၊ ဝါစာယ၊ မနသာ ဣမာ ခေါ၊ ဘိက္ခဝေ၊ တိဿော ဝန္ဒနာတိ။ နဝမံ။|
  block |၁၀။ ပုဗ္ဗဏှသုတ္တံ|
    count |၁၅၆|, |ယေ၊ ဘိက္ခဝေ၊ သတ္တာ ပုဗ္ဗဏှသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုပုဗ္ဗဏှော၊ ဘိက္ခဝေ၊ တေသံ သတ္တာနံ။|
    block |ယေ၊ ဘိက္ခဝေ၊ သတ္တာ မဇ္ဈနှိကသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုမဇ္ဈနှိကော၊ ဘိက္ခဝေ၊ တေသံ သတ္တာနံ။|
    block |ယေ၊ ဘိက္ခဝေ၊ သတ္တာ သာယနှသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုသာယနှော၊ ဘိက္ခဝေ၊ တေသံ သတ္တာနန္တိ။|
    block
      block |သုနက္ခတ္တံ သုမင်္ဂလံ၊ သုပ္ပဘာတံ သုဟုဋ္ဌိတံ။|
      block |သုခဏော သုမုဟုတ္တော စ၊ သုယိဋ္ဌံ ဗြဟ္မစာရိသု။|
      block |ပဒက္ခိဏံ ကာယကမ္မံ၊ ဝါစာကမ္မံ ပဒက္ခိဏံ။|
      block |ပဒက္ခိဏံ မနောကမ္မံ၊ ပဏီဓိ တေ ပဒက္ခိဏေ။|
      block |ပဒက္ခိဏာနိ ကတွာန၊ လဘန္တတ္ထေ ပဒက္ခိဏေ။|
      block |တေ အတ္ထလဒ္ဓါ သုခိတာ၊ ဝိရုဠှာ ဗုဒ္ဓသာသနေ။|
      block |အရောဂါ သုခိတာ ဟောထ၊ သဟ သဗ္ဗေဟိ ဉာတိဘီတိ။ ဒသမံ။|
      block |အကုသလဉ္စ သာဝဇ္ဇံ၊ ဝိသမာသုစိနာ သဟ။|
      block |စတုရော ခတာ ဝန္ဒနာ၊ ပုဗ္ဗဏှေန စ တေ ဒသာတိ။|
    stand |မင်္ဂလဝဂ္ဂေါ ပဉ္စမော။|
    block |တဿုဒ္ဒာနံ|
    stand |တတိယော ပဏ္ဏာသကော သမတ္တော။|
