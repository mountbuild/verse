block |၈။ သက္ကပဉှသုတ္တံ|
  count |၃၄၄|, |ဧဝံ မေ သုတံ ဧကံ သမယံ ဘဂဝါ မဂဓေသု ဝိဟရတိ၊ ပါစီနတော ရာဇဂဟဿ အမ္ဗသဏ္ဍာ နာမ ဗြာဟ္မဏဂါမော၊ တဿုတ္တရတော ဝေဒိယကေ ပဗ္ဗတေ ဣန္ဒသာလဂုဟာယံ။ တေန ခေါ ပန သမယေန သက္ကဿ ဒေဝါနမိန္ဒဿ ဥဿုက္ကံ ဥဒပါဒိ ဘဂဝန္တံ ဒဿနာယ။ အထ ခေါ သက္ကဿ ဒေဝါနမိန္ဒဿ ဧတဒဟောသိ ကဟံ နု ခေါ ဘဂဝါ ဧတရဟိ ဝိဟရတိ အရဟံ သမ္မာသမ္ဗုဒ္ဓေါတိ။ အဒ္ဒသာ ခေါ သက္ကော ဒေဝါနမိန္ဒော ဘဂဝန္တံ မဂဓေသု ဝိဟရန္တံ ပါစီနတော ရာဇဂဟဿ အမ္ဗသဏ္ဍာ နာမ ဗြာဟ္မဏဂါမော၊ တဿုတ္တရတော ဝေဒိယကေ ပဗ္ဗတေ ဣန္ဒသာလဂုဟာယံ။ ဒိသွာန ဒေဝေ တာဝတိံသေ အာမန္တေသိ အယံ၊ မာရိသာ၊ ဘဂဝါ မဂဓေသု ဝိဟရတိ၊ ပါစီနတော ရာဇဂဟဿ အမ္ဗသဏ္ဍာ နာမ ဗြာဟ္မဏဂါမော၊ တဿုတ္တရတော ဝေဒိယကေ ပဗ္ဗတေ ဣန္ဒသာလဂုဟာယံ။ ယဒိ ပန၊ မာရိသာ၊ မယံ တံ ဘဂဝန္တံ ဒဿနာယ ဥပသင်္ကမေယျာမ အရဟန္တံ သမ္မာသမ္ဗုဒ္ဓန္တိ။ ဧဝံ ဘဒ္ဒန္တဝါတိ ခေါ ဒေဝါ တာဝတိံသာ သက္ကဿ ဒေဝါနမိန္ဒဿ ပစ္စဿောသုံ။|
  count |၃၄၅|, |အထ ခေါ သက္ကော ဒေဝါနမိန္ဒော ပဉ္စသိခံ ဂန္ဓဗ္ဗဒေဝပုတ္တံ အာမန္တေသိ အယံ၊ တာတ ပဉ္စသိခ၊ ဘဂဝါ မဂဓေသု ဝိဟရတိ ပါစီနတော ရာဇဂဟဿ အမ္ဗသဏ္ဍာ နာမ ဗြာဟ္မဏဂါမော၊ တဿုတ္တရတော ဝေဒိယကေ ပဗ္ဗတေ ဣန္ဒသာလဂုဟာယံ။ ယဒိ ပန၊ တာတ ပဉ္စသိခ၊ မယံ တံ ဘဂဝန္တံ ဒဿနာယ ဥပသင်္ကမေယျာမ အရဟန္တံ သမ္မာသမ္ဗုဒ္ဓန္တိ။ ဧဝံ ဘဒ္ဒန္တဝါတိ ခေါ ပဉ္စသိခေါ ဂန္ဓဗ္ဗဒေဝပုတ္တော သက္ကဿ ဒေဝါနမိန္ဒဿ ပဋိဿုတွာ ဗေလုဝပဏ္ဍုဝီဏံ အာဒာယ သက္ကဿ ဒေဝါနမိန္ဒဿ အနုစရိယံ ဥပါဂမိ။|
  count |၃၄၆|, |အထ ခေါ သက္ကော ဒေဝါနမိန္ဒော ဒေဝေဟိ တာဝတိံသေဟိ ပရိဝုတော ပဉ္စသိခေန ဂန္ဓဗ္ဗဒေဝပုတ္တေန ပုရက္ခတော သေယျထာပိ နာမ ဗလဝါ ပုရိသော သမိဉ္ဇိတံ ဝါ ဗာဟံ ပသာရေယျ ပသာရိတံ ဝါ ဗာဟံ သမိဉ္ဇေယျ၊ ဧဝမေဝ ဒေဝေသု တာဝတိံသေသု အန္တရဟိတော မဂဓေသု ပါစီနတော ရာဇဂဟဿ အမ္ဗသဏ္ဍာ နာမ ဗြာဟ္မဏဂါမော၊ တဿုတ္တရတော ဝေဒိယကေ ပဗ္ဗတေ ပစ္စုဋ္ဌာသိ။ တေန ခေါ ပန သမယေန ဝေဒိယကော ပဗ္ဗတော အတိရိဝ ဩဘာသဇာတော ဟောတိ အမ္ဗသဏ္ဍာ စ ဗြာဟ္မဏဂါမော ယထာ တံ ဒေဝါနံ ဒေဝါနုဘာဝေန။ အပိဿုဒံ ပရိတော ဂါမေသု မနုဿာ ဧဝမာဟံသု အာဒိတ္တဿု နာမဇ္ဇ ဝေဒိယကော ပဗ္ဗတော ဈာယတိသု နာမဇ္ဇ ဝေဒိယကော ပဗ္ဗတော ဇလတိသု နာမဇ္ဇ ဝေဒိယကော ပဗ္ဗတော ကိံသု နာမဇ္ဇ ဝေဒိယကော ပဗ္ဗတော အတိရိဝ ဩဘာသဇာတော အမ္ဗသဏ္ဍာ စ ဗြာဟ္မဏဂါမောတိ သံဝိဂ္ဂါ လောမဟဋ္ဌဇာတာ အဟေသုံ။|
  count |၃၄၇|, |အထ ခေါ သက္ကော ဒေဝါနမိန္ဒော ပဉ္စသိခံ ဂန္ဓဗ္ဗဒေဝပုတ္တံ အာမန္တေသိ ဒုရုပသင်္ကမာ ခေါ၊ တာတ ပဉ္စသိခ၊ တထာဂတာ မာဒိသေန၊ ဈာယီ ဈာနရတာ၊ တဒန္တရံ ပဋိသလ္လီနာ။ ယဒိ ပန တွံ၊ တာတ ပဉ္စသိခ၊ ဘဂဝန္တံ ပဌမံ ပသာဒေယျာသိ၊ တယာ၊ တာတ၊ ပဌမံ ပသာဒိတံ ပစ္ဆာ မယံ တံ ဘဂဝန္တံ ဒဿနာယ ဥပသင်္ကမေယျာမ အရဟန္တံ သမ္မာသမ္ဗုဒ္ဓန္တိ။ ဧဝံ ဘဒ္ဒန္တဝါတိ ခေါ ပဉ္စသိခေါ ဂန္ဓဗ္ဗဒေဝပုတ္တော သက္ကဿ ဒေဝါနမိန္ဒဿ ပဋိဿုတွာ ဗေလုဝပဏ္ဍုဝီဏံ အာဒာယ ယေန ဣန္ဒသာလဂုဟာ တေနုပသင်္ကမိ၊ ဥပသင်္ကမိတွာ ဧတ္တာဝတာ မေ ဘဂဝါ နေဝ အတိဒူရေ ဘဝိဿတိ နာစ္စာသန္နေ၊ သဒ္ဒဉ္စ မေ သောဿတီတိ ဧကမန္တံ အဋ္ဌာသိ။|
  block |ပဉ္စသိခဂီတဂါထာ|
    count |၃၄၈|, |ဧကမန္တံ ဌိတော ခေါ ပဉ္စသိခေါ ဂန္ဓဗ္ဗဒေဝပုတ္တော ဗေလုဝပဏ္ဍုဝီဏံ အဿာဝေသိ၊ ဣမာ စ ဂါထာ အဘာသိ ဗုဒ္ဓူပသဉှိတာ ဓမ္မူပသဉှိတာ သင်္ဃူပသဉှိတာ အရဟန္တူပသဉှိတာ ကာမူပသဉှိတာ|
    block
      block |ဝန္ဒေ တေ ပိတရံ ဘဒ္ဒေ၊ တိမ္ဗရုံ သူရိယဝစ္ဆသေ။|
      block |ယေန ဇာတာသိ ကလျာဏီ၊ အာနန္ဒဇနနီ မမ။|
      block |ဝါတောဝ သေဒတံ ကန္တော၊ ပါနီယံဝ ပိပါသတော။|
      block |အင်္ဂီရသိ ပိယာမေသိ၊ ဓမ္မော အရဟတာမိဝ။|
      block |အာတုရဿေဝ ဘေသဇ္ဇံ၊ ဘောဇနံဝ ဇိဃစ္ဆတော။|
      block |ပရိနိဗ္ဗာပယ မံ ဘဒ္ဒေ၊ ဇလန္တမိဝ ဝါရိနာ။|
      block |သီတောဒကံ ပေါက္ခရဏိံ၊ ယုတ္တံ ကိဉ္ဇက္ခရေဏုနာ။|
      block |နာဂေါ ဃမ္မာဘိတတ္တောဝ၊ ဩဂါဟေ တေ ထနူဒရံ။|
      block |အစ္စင်္ကုသောဝ နာဂေါဝ၊ ဇိတံ မေ တုတ္တတောမရံ။|
      block |ကာရဏံ နပ္ပဇာနာမိ၊ သမ္မတ္တော လက္ခဏူရုယာ။|
      block |တယိ ဂေဓိတစိတ္တောသ္မိ၊ စိတ္တံ ဝိပရိဏာမိတံ။|
      block |ပဋိဂန္တုံ န သက္ကောမိ၊ ဝင်္ကဃသ္တောဝ အမ္ဗုဇော။|
      block |ဝါမူရု သဇ မံ ဘဒ္ဒေ၊ သဇ မံ မန္ဒလောစနေ။|
      block |ပလိဿဇ မံ ကလျာဏိ၊ ဧတံ မေ အဘိပတ္ထိတံ။|
      block |အပ္ပကော ဝတ မေ သန္တော၊ ကာမော ဝေလ္လိတကေသိယာ။|
      block |အနေကဘာဝေါ သမုပ္ပါဒိ၊ အရဟန္တေဝ ဒက္ခိဏာ။|
      block |ယံ မေ အတ္ထိ ကတံ ပုညံ၊ အရဟန္တေသု တာဒိသု။|
      block |တံ မေ သဗ္ဗင်္ဂကလျာဏိ၊ တယာ သဒ္ဓိံ ဝိပစ္စတံ။|
      block |ယံ မေ အတ္ထိ ကတံ ပုညံ၊ အသ္မိံ ပထဝိမဏ္ဍလေ။|
      block |တံ မေ သဗ္ဗင်္ဂကလျာဏိ၊ တယာ သဒ္ဓိံ ဝိပစ္စတံ။|
      block |သကျပုတ္တောဝ ဈာနေန၊ ဧကောဒိ နိပကော သတော။|
      block |အမတံ မုနိ ဇိဂီသာနော၊ တမဟံ သူရိယဝစ္ဆသေ။|
      block |ယထာပိ မုနိ နန္ဒေယျ၊ ပတွာ သမ္ဗောဓိမုတ္တမံ။|
      block |ဧဝံ နန္ဒေယျံ ကလျာဏိ၊ မိဿီဘာဝံ ဂတော တယာ။|
      block |သက္ကော စေ မေ ဝရံ ဒဇ္ဇာ၊ တာဝတိံသာနမိဿရော။|
      block |တာဟံ ဘဒ္ဒေ ဝရေယျာဟေ၊ ဧဝံ ကာမော ဒဠှော မမ။|
      block |သာလံဝ န စိရံ ဖုလ္လံ၊ ပိတရံ တေ သုမေဓသေ။|
      block |ဝန္ဒမာနော နမဿာမိ၊ ယဿာ သေတာဒိသီ ပဇာတိ။|
      block |ဝန္ဒေ တေ ပိတရံ ဘဒ္ဒေ၊ တိမ္ဗရုံ သူရိယဝစ္ဆသေ။|
      block |ယေန ဇာတာသိ ကလျာဏီ၊ အာနန္ဒဇနနီ မမ။။ပေ။|
      block |သာလံဝ န စိရံ ဖုလ္လံ၊ ပိတရံ တေ သုမေဓသေ။|
      block |ဝန္ဒမာနော နမဿာမိ၊ ယဿာ သေတာဒိသီ ပဇာတိ။|
      block |နာမမ္ပိ မယှံ အဟု ဂေါပိကာတိ။|
      block |ဗုဒ္ဓေ စ ဓမ္မေ စ အဘိပ္ပသန္နာ၊|
      block |သင်္ဃဉ္စုပဋ္ဌာသိံ ပသန္နစိတ္တာ။|
      block |တဿေဝ ဗုဒ္ဓဿ သုဓမ္မတာယ၊|
      block |သက္ကဿ ပုတ္တောမှိ မဟာနုဘာဝေါ။|
      block |မဟာဇုတီကော တိဒိဝူပပန္နော၊|
      block |ဇာနန္တိ မံ ဣဓာပိ ဂေါပကောတိ။|
      block |အထဒ္ဒသံ ဘိက္ခဝေါ ဒိဋ္ဌပုဗ္ဗေ၊|
      block |ဂန္ဓဗ္ဗကာယူပဂတေ ဝသီနေ။|
      block |ဣမေဟိ တေ ဂေါတမသာဝကာသေ၊|
      block |ယေ စ မယံ ပုဗ္ဗေ မနုဿဘူတာ။|
      block |အန္နေန ပါနေန ဥပဋ္ဌဟိမှာ၊|
      block |ပါဒူပသင်္ဂယှ သကေ နိဝေသနေ။|
      block |ကုတောမုခါ နာမ ဣမေ ဘဝန္တော၊|
      block |ဗုဒ္ဓဿ ဓမ္မာနိ ပဋိဂ္ဂဟေသုံ။|
      block |ပစ္စတ္တံ ဝေဒိတဗ္ဗော ဟိ ဓမ္မော၊|
      block |သုဒေသိတော စက္ခုမတာနုဗုဒ္ဓေါ။|
      block |အဟဉှိ တုမှေဝ ဥပါသမာနော၊|
      block |သုတွာန အရိယာန သုဘာသိတာနိ။|
      block |သက္ကဿ ပုတ္တောမှိ မဟာနုဘာဝေါ၊|
      block |မဟာဇုတီကော တိဒိဝူပပန္နော။|
      block |တုမှေ ပန သေဋ္ဌမုပါသမာနာ၊|
      block |အနုတ္တရံ ဗြဟ္မစရိယံ စရိတွာ။|
      block |ဟီနံ ကာယံ ဥပပန္နာ ဘဝန္တော၊|
      block |အနာနုလောမာ ဘဝတူပပတ္တိ။|
      block |ဒုဒ္ဒိဋ္ဌရူပံ ဝတ အဒ္ဒသာမ၊|
      block |သဟဓမ္မိကေ ဟီနကာယူပပန္နေ။|
      block |ဂန္ဓဗ္ဗကာယူပဂတာ ဘဝန္တော၊|
      block |ဒေဝါနမာဂစ္ဆထ ပါရိစရိယံ။|
      block |အဂါရေ ဝသတော မယှံ၊|
      block |ဣမံ ပဿ ဝိသေသတံ။|
      block |ဣတ္ထီ ဟုတွာ သွဇ္ဇ ပုမောမှိ ဒေဝေါ၊|
      block |ဒိဗ္ဗေဟိ ကာမေဟိ သမင်္ဂိဘူတော။|
      block |တေ စောဒိတာ ဂေါတမသာဝကေန၊|
      block |သံဝေဂမာပါဒု သမေစ္စ ဂေါပကံ။|
      block |ဟန္ဒ ဝိယာယာမ ဗျာယာမ၊|
      block |မာ နော မယံ ပရပေဿာ အဟုမှာ။|
      block |တေသံ ဒုဝေ ဝီရိယမာရဘိံသု၊|
      block |အနုဿရံ ဂေါတမသာသနာနိ။|
      block |ဣဓေဝ စိတ္တာနိ ဝိရာဇယိတွာ၊|
      block |ကာမေသု အာဒီနဝမဒ္ဒသံသု။|
      block |တေ ကာမသံယောဇနဗန္ဓနာနိ၊|
      block |ပါပိမယောဂါနိ ဒုရစ္စယာနိ။|
      block |နာဂေါဝ သန္နာနိ ဂုဏာနိ ဆေတွာ၊|
      block |ဒေဝေ တာဝတိံသေ အတိက္ကမိံသု။|
      block |သဣန္ဒာ ဒေဝါ သပဇာပတိကာ၊|
      block |သဗ္ဗေ သုဓမ္မာယ သဘာယုပဝိဋ္ဌာ။|
      block |တေသံ နိသိန္နာနံ အဘိက္ကမိံသု၊|
      block |ဝီရာ ဝိရာဂါ ဝိရဇံ ကရောန္တာ။|
      block |တေ ဒိသွာ သံဝေဂမကာသိ ဝါသဝေါ၊|
      block |ဒေဝါဘိဘူ ဒေဝဂဏဿ မဇ္ဈေ။|
      block |ဣမေဟိ တေ ဟီနကာယူပပန္နာ၊|
      block |ဒေဝေ တာဝတိံသေ အဘိက္ကမန္တိ။|
      block |သံဝေဂဇာတဿ ဝစော နိသမ္မ၊|
      block |သော ဂေါပကော ဝါသဝမဇ္ဈဘာသိ။|
      block |ဗုဒ္ဓေါ ဇနိန္ဒတ္ထိ မနုဿလောကေ၊|
      block |ကာမာဘိဘူ သကျမုနီတိ ဉာယတိ။|
      block |တဿေဝ တေ ပုတ္တာ သတိယာ ဝိဟီနာ၊|
      block |စောဒိတာ မယာ တေ သတိမဇ္ဈလတ္ထုံ။|
      block |တိဏ္ဏံ တေသံ အာဝသိနေတ္ထ ဧကော၊|
      block |ဂန္ဓဗ္ဗကာယူပဂတော ဝသီနော။|
      block |ဒွေ စ သမ္ဗောဓိပထာနုသာရိနော၊|
      block |ဒေဝေပိ ဟီဠေန္တိ သမာဟိတတ္တာ။|
      block |ဧတာဒိသီ ဓမ္မပ္ပကာသနေတ္ထ၊|
      block |န တတ္ထ ကိံကင်္ခတိ ကောစိ သာဝကော။|
      block |နိတိဏ္ဏဩဃံ ဝိစိကိစ္ဆဆိန္နံ၊|
      block |ဗုဒ္ဓံ နမဿာမ ဇိနံ ဇနိန္ဒံ။|
      block |ယံ တေ ဓမ္မံ ဣဓညာယ၊|
      block |ဝိသေသံ အဇ္ဈဂံသု တေ။|
      block |ကာယံ ဗြဟ္မပုရောဟိတံ၊|
      block |ဒုဝေ တေသံ ဝိသေသဂူ။|
      block |တဿ ဓမ္မဿ ပတ္တိယာ၊|
      block |အာဂတမှာသိ မာရိသ။|
      block |ကတာဝကာသာ ဘဂဝတာ၊|
      block |ပဉှံ ပုစ္ဆေမု မာရိသာတိ။|
      block |ပုစ္ဆ ဝါသဝ မံ ပဉှံ၊ ယံ ကိဉ္စိ မနသိစ္ဆသိ။|
      block |တဿ တဿေဝ ပဉှဿ၊ အဟံ အန္တံ ကရောမိ တေတိ။|
      block |ဣဓေဝ တိဋ္ဌမာနဿ၊ ဒေဝဘူတဿ မေ သတော။|
      block |ပုနရာယု စ မေ လဒ္ဓေါ၊ ဧဝံ ဇာနာဟိ မာရိသ။|
      block |စုတာဟံ ဒိဝိယာ ကာယာ၊ အာယုံ ဟိတွာ အမာနုသံ။|
      block |အမူဠှော ဂဗ္ဘမေဿာမိ၊ ယတ္ထ မေ ရမတီ မနော။|
      block |သွာဟံ အမူဠှပညဿ၊ ဝိဟရံ သာသနေ ရတော။|
      block |ဉာယေန ဝိဟရိဿာမိ၊ သမ္ပဇာနော ပဋိဿတော။|
      block |ဉာယေန မေ စရတော စ၊ သမ္ဗောဓိ စေ ဘဝိဿတိ။|
      block |အညာတာ ဝိဟရိဿာမိ၊ သွေဝ အန္တော ဘဝိဿတိ။|
      block |စုတာဟံ မာနုသာ ကာယာ၊ အာယုံ ဟိတွာန မာနုသံ။|
      block |ပုန ဒေဝေါ ဘဝိဿာမိ၊ ဒေဝလောကမှိ ဥတ္တမော။|
      block |တေ ပဏီတတရာ ဒေဝါ၊ အကနိဋ္ဌာ ယသဿိနော။|
      block |အန္တိမေ ဝတ္တမာနမှိ၊ သော နိဝါသော ဘဝိဿတိ။|
      block |ဝိစရိံ ဒီဃမဒ္ဓါနံ၊ အနွေသန္တော တထာဂတံ။|
      block |ယဿု မညာမိ သမဏေ၊ ပဝိဝိတ္တဝိဟာရိနော။|
      block |သမ္ဗုဒ္ဓါ ဣတိ မညာနော၊ ဂစ္ဆာမိ တေ ဥပါသိတုံ။|
      block |ကထံ အာရာဓနာ ဟောတိ၊ ကထံ ဟောတိ ဝိရာဓနာ။|
      block |ဣတိ ပုဋ္ဌာ န သမ္ပါယန္တိ၊ မဂ္ဂေ ပဋိပဒာသု စ။|
      block |တျဿု ယဒာ မံ ဇာနန္တိ၊ သက္ကော ဒေဝါနမာဂတော။|
      block |တျဿု မမေဝ ပုစ္ဆန္တိ၊ ကိံ ကတွာ ပါပုဏီ ဣဒံ။|
      block |တေသံ ယထာသုတံ ဓမ္မံ၊ ဒေသယာမိ ဇနေ သုတံ။|
      block |တေန အတ္တမနာ ဟောန္တိ၊ ဒိဋ္ဌော နော ဝါသဝေါတိ စ။|
      block |ယဒာ စ ဗုဒ္ဓမဒ္ဒက္ခိံ၊ ဝိစိကိစ္ဆာဝိတာရဏံ။|
      block |သောမှိ ဝီတဘယော အဇ္ဇ၊ သမ္ဗုဒ္ဓံ ပယိရုပါသိယ။|
      block |တဏှာသလ္လဿ ဟန္တာရံ၊ ဗုဒ္ဓံ အပ္ပဋိပုဂ္ဂလံ။|
      block |အဟံ ဝန္ဒေ မဟာဝီရံ၊ ဗုဒ္ဓမာဒိစ္စဗန္ဓုနံ။|
      block |ယံ ကရောမသိ ဗြဟ္မုနော၊ သမံ ဒေဝေဟိ မာရိသ။|
      block |တဒဇ္ဇ တုယှံ ကဿာမ၊ ဟန္ဒ သာမံ ကရောမ တေ။|
      block |တွမေဝ အသိ သမ္ဗုဒ္ဓေါ၊ တုဝံ သတ္ထာ အနုတ္တရော။|
      block |သဒေဝကသ္မိံ လောကသ္မိံ၊ နတ္ထိ တေ ပဋိပုဂ္ဂလောတိ။|
    count |၃၄၉|, |ဧဝံ ဝုတ္တေ ဘဂဝါ ပဉ္စသိခံ ဂန္ဓဗ္ဗဒေဝပုတ္တံ ဧတဒဝေါစ သံသန္ဒတိ ခေါ တေ၊ ပဉ္စသိခ၊ တန္တိဿရော ဂီတဿရေန၊ ဂီတဿရော စ တန္တိဿရေန၊ န စ ပန တေ ပဉ္စသိခ၊ တန္တိဿရော ဂီတဿရံ အတိဝတ္တတိ၊ ဂီတဿရော စ တန္တိဿရံ။ ကဒာ သံယူဠှာ ပန တေ၊ ပဉ္စသိခ၊ ဣမာ ဂါထာ ဗုဒ္ဓူပသဉှိတာ ဓမ္မူပသဉှိတာ သင်္ဃူပသဉှိတာ အရဟန္တူပသဉှိတာ ကာမူပသဉှိတာတိ။ ဧကမိဒံ၊ ဘန္တေ၊ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြောဓေ ပဌမာဘိသမ္ဗုဒ္ဓေါ။ တေန ခေါ ပနာဟံ၊ ဘန္တေ၊ သမယေန ဘဒ္ဒာ နာမ သူရိယဝစ္ဆသာ တိမ္ဗရုနော ဂန္ဓဗ္ဗရညော ဓီတာ၊ တမဘိကင်္ခါမိ။ သာ ခေါ ပန၊ ဘန္တေ၊ ဘဂိနီ ပရကာမိနီ ဟောတိ၊ သိခဏ္ဍီ နာမ မာတလိဿ သင်္ဂါဟကဿ ပုတ္တော၊ တမဘိကင်္ခတိ။ ယတော ခေါ အဟံ၊ ဘန္တေ၊ တံ ဘဂိနိံ နာလတ္ထံ ကေနစိ ပရိယာယေန။ အထာဟံ ဗေလုဝပဏ္ဍုဝီဏံ အာဒာယ ယေန တိမ္ဗရုနော ဂန္ဓဗ္ဗရညော နိဝေသနံ တေနုပသင်္ကမိံ၊ ဥပသင်္ကမိတွာ ဗေလုဝပဏ္ဍုဝီဏံ အဿာဝေသိံ၊ ဣမာ စ ဂါထာ အဘာသိံ ဗုဒ္ဓူပသဉှိတာ ဓမ္မူပသဉှိတာ သင်္ဃူပသဉှိတာ အရဟန္တူပသဉှိတာ ကာမူပသဉှိတာ|
    block |ဧဝံ ဝုတ္တေ၊ ဘန္တေ၊ ဘဒ္ဒာ သူရိယဝစ္ဆသာ မံ ဧတဒဝေါစ န ခေါ မေ၊ မာရိသ၊ သော ဘဂဝါ သမ္မုခါ ဒိဋ္ဌော အပိ စ သုတောယေဝ မေ သော ဘဂဝါ ဒေဝါနံ တာဝတိံသာနံ သုဓမ္မာယံ သဘာယံ ဥပနစ္စန္တိယာ။ ယတော ခေါ တွံ၊ မာရိသ၊ တံ ဘဂဝန္တံ ကိတ္တေသိ၊ ဟောတု နော အဇ္ဇ သမာဂမောတိ။ သောယေဝ နော၊ ဘန္တေ၊ တဿာ ဘဂိနိယာ သဒ္ဓိံ သမာဂမော အဟောသိ။ န စ ဒာနိ တတော ပစ္ဆာတိ။|
  block |သက္ကူပသင်္ကမ|
    count |၃၅၀|, |အထ ခေါ သက္ကဿ ဒေဝါနမိန္ဒဿ ဧတဒဟောသိ ပဋိသမ္မောဒတိ ပဉ္စသိခေါ ဂန္ဓဗ္ဗဒေဝပုတ္တော ဘဂဝတာ၊ ဘဂဝါ စ ပဉ္စသိခေနာတိ။ အထ ခေါ သက္ကော ဒေဝါနမိန္ဒော ပဉ္စသိခံ ဂန္ဓဗ္ဗဒေဝပုတ္တံ အာမန္တေသိ အဘိဝါဒေဟိ မေ တွံ၊ တာတ ပဉ္စသိခ၊ ဘဂဝန္တံ သက္ကော၊ ဘန္တေ၊ ဒေဝါနမိန္ဒော သာမစ္စော သပရိဇနော ဘဂဝတော ပါဒေ သိရသာ ဝန္ဒတီတိ။ ဧဝံ ဘဒ္ဒန္တဝါတိ ခေါ ပဉ္စသိခေါ ဂန္ဓဗ္ဗဒေဝပုတ္တော သက္ကဿ ဒေဝါနမိန္ဒဿ ပဋိဿုတွာ ဘဂဝန္တံ အဘိဝါဒေတိ သက္ကော၊ ဘန္တေ၊ ဒေဝါနမိန္ဒော သာမစ္စော သပရိဇနော ဘဂဝတော ပါဒေ သိရသာ ဝန္ဒတီတိ။ ဧဝံ သုခီ ဟောတု၊ ပဉ္စသိခ၊ သက္ကော ဒေဝါနမိန္ဒော သာမစ္စော သပရိဇနော၊ သုခကာမာ ဟိ ဒေဝါ မနုဿာ အသုရာ နာဂါ ဂန္ဓဗ္ဗာ ယေ စညေ သန္တိ ပုထုကာယာတိ။|
    count |၃၅၁|, |ဧဝဉ္စ ပန တထာဂတာ ဧဝရူပေ မဟေသက္ခေ ယက္ခေ အဘိဝဒန္တိ။ အဘိဝဒိတော သက္ကော ဒေဝါနမိန္ဒော ဘဂဝတော ဣန္ဒသာလဂုဟံ ပဝိသိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ။ ဒေဝါပိ တာဝတိံသာ ဣန္ဒသာလဂုဟံ ပဝိသိတွာ ဘဂဝန္တံ အဘိဝါဒေတွာ ဧကမန္တံ အဋ္ဌံသု။ ပဉ္စသိခေါပိ ဂန္ဓဗ္ဗဒေဝပုတ္တော ဣန္ဒသာလဂုဟံ ပဝိသိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ။|
    block |တေန ခေါ ပန သမယေန ဣန္ဒသာလဂုဟာ ဝိသမာ သန္တီ သမာ သမပါဒိ၊ သမ္ဗာဓာ သန္တီ ဥရုန္ဒာ သမပါဒိ၊ အန္ဓကာရော ဂုဟာယံ အန္တရဓာယိ၊ အာလောကော ဥဒပါဒိ ယထာ တံ ဒေဝါနံ ဒေဝါနုဘာဝေန။|
    count |၃၅၂|, |အထ ခေါ ဘဂဝါ သက္ကံ ဒေဝါနမိန္ဒံ ဧတဒဝေါစ အစ္ဆရိယမိဒံ အာယသ္မတော ကောသိယဿ၊ အဗ္ဘုတမိဒံ အာယသ္မတော ကောသိယဿ တာဝ ဗဟုကိစ္စဿ ဗဟုကရဏီယဿ ယဒိဒံ ဣဓာဂမနန္တိ။ စိရပဋိကာဟံ၊ ဘန္တေ၊ ဘဂဝန္တံ ဒဿနာယ ဥပသင်္ကမိတုကာမော၊ အပိ စ ဒေဝါနံ တာဝတိံသာနံ ကေဟိစိ ကေဟိစိ ကိစ္စကရဏီယေဟိ ဗျာဝဋော၊ ဧဝါဟံ နာသက္ခိံ ဘဂဝန္တံ ဒဿနာယ ဥပသင်္ကမိတုံ။ ဧကမိဒံ၊ ဘန္တေ၊ သမယံ ဘဂဝါ သာဝတ္ထိယံ ဝိဟရတိ သလဠာဂါရကေ။ အထ ခွာဟံ၊ ဘန္တေ၊ သာဝတ္ထိံ အဂမာသိံ ဘဂဝန္တံ ဒဿနာယ။ တေန ခေါ ပန၊ ဘန္တေ၊ သမယေန ဘဂဝါ အညတရေန သမာဓိနာ နိသိန္နော ဟောတိ၊ ဘူဇတိ စ နာမ ဝေဿဝဏဿ မဟာရာဇဿ ပရိစာရိကာ ဘဂဝန္တံ ပစ္စုပဋ္ဌိတာ ဟောတိ၊ ပဉ္ဇလိကာ နမဿမာနာ တိဋ္ဌတိ။ အထ ခွာဟံ၊ ဘန္တေ၊ ဘူဇတိံ ဧတဒဝေါစံ အဘိဝါဒေဟိ မေ တွံ၊ ဘဂိနိ၊ ဘဂဝန္တံ သက္ကော၊ ဘန္တေ၊ ဒေဝါနမိန္ဒော သာမစ္စော သပရိဇနော ဘဂဝတော ပါဒေ သိရသာ ဝန္ဒတီတိ။ ဧဝံ ဝုတ္တေ၊ ဘန္တေ၊ သာ ဘူဇတိ မံ ဧတဒဝေါစ အကာလော ခေါ၊ မာရိသ၊ ဘဂဝန္တံ ဒဿနာယ၊ ပဋိသလ္လီနော ဘဂဝါတိ။ တေန ဟီ၊ ဘဂိနိ၊ ယဒာ ဘဂဝါ တမှာ သမာဓိမှာ ဝုဋ္ဌိတော ဟောတိ၊ အထ မမ ဝစနေန ဘဂဝန္တံ အဘိဝါဒေဟိ သက္ကော၊ ဘန္တေ၊ ဒေဝါနမိန္ဒော သာမစ္စော သပရိဇနော ဘဂဝတော ပါဒေ သိရသာ ဝန္ဒတီတိ။ ကစ္စိ မေ သာ၊ ဘန္တေ၊ ဘဂိနီ ဘဂဝန္တံ အဘိဝါဒေသိ။ သရတိ ဘဂဝါ တဿာ ဘဂိနိယာ ဝစနန္တိ။ အဘိဝါဒေသိ မံ သာ၊ ဒေဝါနမိန္ဒ၊ ဘဂိနီ၊ သရာမဟံ တဿာ ဘဂိနိယာ ဝစနံ။ အပိ စာဟံ အာယသ္မတော နေမိသဒ္ဒေန တမှာ သမာဓိမှာ ဝုဋ္ဌိတောတိ။ ယေ တေ၊ ဘန္တေ၊ ဒေဝါ အမှေဟိ ပဌမတရံ တာဝတိံသကာယံ ဥပပန္နာ၊ တေသံ မေ သမ္မုခါ သုတံ သမ္မုခါ ပဋိဂ္ဂဟိတံ ယဒာ တထာဂတာ လောကေ ဥပ္ပဇ္ဇန္တိ အရဟန္တော သမ္မာသမ္ဗုဒ္ဓါ၊ ဒိဗ္ဗာ ကာယာ ပရိပူရေန္တိ၊ ဟာယန္တိ အသုရကာယာတိ။ တံ မေ ဣဒံ၊ ဘန္တေ၊ သက္ခိဒိဋ္ဌံ ယတော တထာဂတော လောကေ ဥပ္ပန္နော အရဟံ သမ္မာသမ္ဗုဒ္ဓေါ၊ ဒိဗ္ဗာ ကာယာ ပရိပူရေန္တိ၊ ဟာယန္တိ အသုရကာယာတိ။|
  block |ဂေါပကဝတ္ထု|
    count |၃၅၃|, |ဣဓေဝ၊ ဘန္တေ၊ ကပိလဝတ္ထုသ္မိံ ဂေါပိကာ နာမ သကျဓီတာ အဟောသိ ဗုဒ္ဓေ ပသန္နာ ဓမ္မေ ပသန္နာ သင်္ဃေ ပသန္နာ သီလေသု ပရိပူရကာရိနီ။ သာ ဣတ္ထိတ္တံ ဝိရာဇေတွာ ပုရိသတ္တံ ဘာဝေတွာ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာ။ ဒေဝါနံ တာဝတိံသာနံ သဟဗျတံ အမှာကံ ပုတ္တတ္တံ အဇ္ဈုပဂတာ။ တတြပိ နံ ဧဝံ ဇာနန္တိ ဂေါပကော ဒေဝပုတ္တော၊ ဂေါပကော ဒေဝပုတ္တောတိ။ အညေပိ၊ ဘန္တေ၊ တယော ဘိက္ခူ ဘဂဝတိ ဗြဟ္မစရိယံ စရိတွာ ဟီနံ ဂန္ဓဗ္ဗကာယံ ဥပပန္နာ။ တေ ပဉ္စဟိ ကာမဂုဏေဟိ သမပ္ပိတာ သမင်္ဂီဘူတာ ပရိစာရယမာနာ အမှာကံ ဥပဋ္ဌာနံ အာဂစ္ဆန္တိ အမှာကံ ပါရိစရိယံ။ တေ အမှာကံ ဥပဋ္ဌာနံ အာဂတေ အမှာကံ ပါရိစရိယံ ဂေါပကော ဒေဝပုတ္တော ပဋိစောဒေသိ ကုတောမုခါ နာမ တုမှေ၊ မာရိသာ၊ တဿ ဘဂဝတော ဓမ္မံ အဿုတ္ထ အဟဉှိ နာမ ဣတ္ထိကာ သမာနာ ဗုဒ္ဓေ ပသန္နာ ဓမ္မေ ပသန္နာ သင်္ဃေ ပသန္နာ သီလေသု ပရိပူရကာရိနီ ဣတ္ထိတ္တံ ဝိရာဇေတွာ ပုရိသတ္တံ ဘာဝေတွာ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာ၊ ဒေဝါနံ တာဝတိံသာနံ သဟဗျတံ သက္ကဿ ဒေဝါနမိန္ဒဿ ပုတ္တတ္တံ အဇ္ဈုပဂတာ။ ဣဓာပိ မံ ဧဝံ ဇာနန္တိ ဂေါပကော ဒေဝပုတ္တော ဂေါပကော ဒေဝပုတ္တောတိ။ တုမှေ ပန၊ မာရိသာ၊ ဘဂဝတိ ဗြဟ္မစရိယံ စရိတွာ ဟီနံ ဂန္ဓဗ္ဗကာယံ ဥပပန္နာ။ ဒုဒ္ဒိဋ္ဌရူပံ ဝတ၊ ဘော၊ အဒ္ဒသာမ၊ ယေ မယံ အဒ္ဒသာမ သဟဓမ္မိကေ ဟီနံ ဂန္ဓဗ္ဗကာယံ ဥပပန္နေတိ။ တေသံ၊ ဘန္တေ၊ ဂေါပကေန ဒေဝပုတ္တေန ပဋိစောဒိတာနံ ဒွေ ဒေဝါ ဒိဋ္ဌေဝ ဓမ္မေ သတိံ ပဋိလဘိံသု ကာယံ ဗြဟ္မပုရောဟိတံ၊ ဧကော ပန ဒေဝေါ ကာမေ အဇ္ဈာဝသိ။|
    count |၃၅၄|, |ဥပါသိကာ စက္ခုမတော အဟောသိံ၊|
    count |၃၅၅|, |အထ ခေါ ဘဂဝတော ဧတဒဟောသိ ဒီဃရတ္တံ ဝိသုဒ္ဓေါ ခေါ အယံ ယက္ခေါ၊ ယံ ကိဉ္စိ မံ ပဉှံ ပုစ္ဆိဿတိ၊ သဗ္ဗံ တံ အတ္ထသဉှိတံယေဝ ပုစ္ဆိဿတိ၊ နော အနတ္ထသဉှိတံ။ ယဉ္စဿာဟံ ပုဋ္ဌော ဗျာကရိဿာမိ၊ တံ ခိပ္ပမေဝ အာဇာနိဿတီတိ။|
    count |၃၅၆|, |အထ ခေါ ဘဂဝါ သက္ကံ ဒေဝါနမိန္ဒံ ဂါထာယ အဇ္ဈဘာသိ|
    stand |ပဌမဘာဏဝါရော နိဋ္ဌိတော။|
    count |၃၅၇|, |ကတာဝကာသော သက္ကော ဒေဝါနမိန္ဒော ဘဂဝတာ ဣမံ ဘဂဝန္တံ ပဌမံ ပဉှံ အပုစ္ဆိ|
    block |ကိံ သံယောဇနာ နု ခေါ၊ မာရိသ၊ ဒေဝါ မနုဿာ အသုရာ နာဂါ ဂန္ဓဗ္ဗာ ယေ စညေ သန္တိ ပုထုကာယာ၊ တေ အဝေရာ အဒဏ္ဍာ အသပတ္တာ အဗျာပဇ္ဇာ ဝိဟရေမု အဝေရိနောတိ ဣတိ စ နေသံ ဟောတိ၊ အထ စ ပန သဝေရာ သဒဏ္ဍာ သသပတ္တာ သဗျာပဇ္ဇာ ဝိဟရန္တိ သဝေရိနောတိ။ ဣတ္ထံ သက္ကော ဒေဝါနမိန္ဒော ဘဂဝန္တံ ပဉှံ အပုစ္ဆိ။ တဿ ဘဂဝါ ပဉှံ ပုဋ္ဌော ဗျာကာသိ|
    block |ဣဿာမစ္ဆရိယသံယောဇနာ ခေါ၊ ဒေဝါနမိန္ဒ၊ ဒေဝါ မနုဿာ အသုရာ နာဂါ ဂန္ဓဗ္ဗာ ယေ စညေ သန္တိ ပုထုကာယာ၊ တေ အဝေရာ အဒဏ္ဍာ အသပတ္တာ အဗျာပဇ္ဇာ ဝိဟရေမု အဝေရိနောတိ ဣတိ စ နေသံ ဟောတိ၊ အထ စ ပန သဝေရာ သဒဏ္ဍာ သသပတ္တာ သဗျာပဇ္ဇာ ဝိဟရန္တိ သဝေရိနောတိ။ ဣတ္ထံ ဘဂဝါ သက္ကဿ ဒေဝါနမိန္ဒဿ ပဉှံ ပုဋ္ဌော ဗျာကာသိ။ အတ္တမနော သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိ အနုမောဒိ ဧဝမေတံ၊ ဘဂဝါ၊ ဧဝမေတံ၊ သုဂတ။ တိဏ္ဏာ မေတ္ထ ကင်္ခါ ဝိဂတာ ကထံကထာ ဘဂဝတော ပဉှဝေယျာကရဏံ သုတွာတိ။|
    count |၃၅၈|, |ဣတိဟ သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိတွာ အနုမောဒိတွာ ဘဂဝန္တံ ဥတ္တရိံ ပဉှံ အပုစ္ဆိ|
    block |ဣဿာမစ္ဆရိယံ ပန၊ မာရိသ၊ ကိံနိဒာနံ ကိံသမုဒယံ ကိံဇာတိကံ ကိံပဘဝံ၊ ကိသ္မိံ သတိ ဣဿာမစ္ဆရိယံ ဟောတိ၊ ကိသ္မိံ အသတိ ဣဿာမစ္ဆရိယံ န ဟောတီတိ။ ဣဿာမစ္ဆရိယံ ခေါ၊ ဒေဝါနမိန္ဒ၊ ပိယာပ္ပိယနိဒာနံ ပိယာပ္ပိယသမုဒယံ ပိယာပ္ပိယဇာတိကံ ပိယာပ္ပိယပဘဝံ၊ ပိယာပ္ပိယေ သတိ ဣဿာမစ္ဆရိယံ ဟောတိ၊ ပိယာပ္ပိယေ အသတိ ဣဿာမစ္ဆရိယံ န ဟောတီတိ။|
    block |ပိယာပ္ပိယံ ခေါ ပန၊ မာရိသ၊ ကိံနိဒာနံ ကိံသမုဒယံ ကိံဇာတိကံ ကိံပဘဝံ၊ ကိသ္မိံ သတိ ပိယာပ္ပိယံ ဟောတိ၊ ကိသ္မိံ အသတိ ပိယာပ္ပိယံ န ဟောတီတိ။ ပိယာပ္ပိယံ ခေါ၊ ဒေဝါနမိန္ဒ၊ ဆန္ဒနိဒာနံ ဆန္ဒသမုဒယံ ဆန္ဒဇာတိကံ ဆန္ဒပဘဝံ၊ ဆန္ဒေ သတိ ပိယာပ္ပိယံ ဟောတိ၊ ဆန္ဒေ အသတိ ပိယာပ္ပိယံ န ဟောတီတိ။|
    block |ဆန္ဒော ခေါ ပန၊ မာရိသ၊ ကိံနိဒာနော ကိံသမုဒယော ကိံဇာတိကော ကိံပဘဝေါ၊ ကိသ္မိံ သတိ ဆန္ဒော ဟောတိ၊ ကိသ္မိံ အသတိ ဆန္ဒော န ဟောတီတိ။ ဆန္ဒော ခေါ၊ ဒေဝါနမိန္ဒ၊ ဝိတက္ကနိဒာနော ဝိတက္ကသမုဒယော ဝိတက္ကဇာတိကော ဝိတက္ကပဘဝေါ၊ ဝိတက္ကေ သတိ ဆန္ဒော ဟောတိ၊ ဝိတက္ကေ အသတိ ဆန္ဒော န ဟောတီတိ။|
    block |ဝိတက္ကော ခေါ ပန၊ မာရိသ၊ ကိံနိဒာနော ကိံသမုဒယော ကိံဇာတိကော ကိံပဘဝေါ၊ ကိသ္မိံ သတိ ဝိတက္ကော ဟောတိ၊ ကိသ္မိံ အသတိ ဝိတက္ကော န ဟောတီတိ။ ဝိတက္ကော ခေါ၊ ဒေဝါနမိန္ဒ၊ ပပဉ္စသညာသင်္ခါနိဒာနော ပပဉ္စသညာသင်္ခါသမုဒယော ပပဉ္စသညာသင်္ခါဇာတိကော ပပဉ္စသညာသင်္ခါပဘဝေါ၊ ပပဉ္စသညာသင်္ခါယ သတိ ဝိတက္ကော ဟောတိ၊ ပပဉ္စသညာသင်္ခါယ အသတိ ဝိတက္ကော န ဟောတီတိ။|
    block |ကထံ ပဋိပန္နော ပန၊ မာရိသ၊ ဘိက္ခု ပပဉ္စသညာသင်္ခါနိရောဓသာရုပ္ပဂါမိနိံ ပဋိပဒံ ပဋိပန္နော ဟောတီတိ။|
  block |ဝေဒနာကမ္မဋ္ဌာနံ|
    count |၃၅၉|, |သောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ဒောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ဥပေက္ခံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။|
    count |၃၆၀|, |သောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ သောမနဿံ ဣမံ ခေါ မေ သောမနဿံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပံ သောမနဿံ န သေဝိတဗ္ဗံ။ တတ္ထ ယံ ဇညာ သောမနဿံ ဣမံ ခေါ မေ သောမနဿံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပံ သောမနဿံ သေဝိတဗ္ဗံ။ တတ္ထ ယံ စေ သဝိတက္ကံ သဝိစာရံ၊ ယံ စေ အဝိတက္ကံ အဝိစာရံ၊ ယေ အဝိတက္ကေ အဝိစာရေ၊ တေ ပဏီတတရေ။ သောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ။ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    count |၃၆၁|, |ဒောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ။ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ ဒောမနဿံ ဣမံ ခေါ မေ ဒောမနဿံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပံ ဒောမနဿံ န သေဝိတဗ္ဗံ။ တတ္ထ ယံ ဇညာ ဒောမနဿံ ဣမံ ခေါ မေ ဒောမနဿံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပံ ဒောမနဿံ သေဝိတဗ္ဗံ။ တတ္ထ ယံ စေ သဝိတက္ကံ သဝိစာရံ၊ ယံ စေ အဝိတက္ကံ အဝိစာရံ၊ ယေ အဝိတက္ကေ အဝိစာရေ၊ တေ ပဏီတတရေ။ ဒောမနဿံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    count |၃၆၂|, |ဥပေက္ခံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ ဥပေက္ခံ ဣမံ ခေါ မေ ဥပေက္ခံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပါ ဥပေက္ခါ န သေဝိတဗ္ဗာ။ တတ္ထ ယံ ဇညာ ဥပေက္ခံ ဣမံ ခေါ မေ ဥပေက္ခံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပါ ဥပေက္ခါ သေဝိတဗ္ဗာ။ တတ္ထ ယံ စေ သဝိတက္ကံ သဝိစာရံ၊ ယံ စေ အဝိတက္ကံ အဝိစာရံ၊ ယေ အဝိတက္ကေ အဝိစာရေ၊ တေ ပဏီတတရေ။ ဥပေက္ခံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    count |၃၆၃|, |ဧဝံ ပဋိပန္နော ခေါ၊ ဒေဝါနမိန္ဒ၊ ဘိက္ခု ပပဉ္စသညာသင်္ခါနိရောဓသာရုပ္ပဂါမိနိံ ပဋိပဒံ ပဋိပန္နော ဟောတီတိ။ ဣတ္ထံ ဘဂဝါ သက္ကဿ ဒေဝါနမိန္ဒဿ ပဉှံ ပုဋ္ဌော ဗျာကာသိ။ အတ္တမနော သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိ အနုမောဒိ ဧဝမေတံ၊ ဘဂဝါ၊ ဧဝမေတံ၊ သုဂတ၊ တိဏ္ဏာ မေတ္ထ ကင်္ခါ ဝိဂတာ ကထံကထာ ဘဂဝတော ပဉှဝေယျာကရဏံ သုတွာတိ။|
  block |ပါတိမောက္ခသံဝရော|
    count |၃၆၄|, |ဣတိဟ သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိတွာ အနုမောဒိတွာ ဘဂဝန္တံ ဥတ္တရိံ ပဉှံ အပုစ္ဆိ|
    block |ကထံ ပဋိပန္နော ပန၊ မာရိသ၊ ဘိက္ခု ပါတိမောက္ခသံဝရာယ ပဋိပန္နော ဟောတီတိ။ ကာယသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ဝစီသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ပရိယေသနံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။|
    block |ကာယသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ အသေဝိတဗ္ဗမ္ပီတိ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ ကာယသမာစာရံ ဣမံ ခေါ မေ ကာယသမာစာရံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပေါ ကာယသမာစာရော န သေဝိတဗ္ဗော။ တတ္ထ ယံ ဇညာ ကာယသမာစာရံ ဣမံ ခေါ မေ ကာယသမာစာရံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပေါ ကာယသမာစာရော သေဝိတဗ္ဗော။ ကာယသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    block |ဝစီသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ။ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ ဝစီသမာစာရံ ဣမံ ခေါ မေ ဝစီသမာစာရံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပေါ ဝစီသမာစာရော န သေဝိတဗ္ဗော။ တတ္ထ ယံ ဇညာ ဝစီသမာစာရံ ဣမံ ခေါ မေ ဝစီသမာစာရံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပေါ ဝစီသမာစာရော သေဝိတဗ္ဗော။ ဝစီသမာစာရံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    block |ပရိယေသနံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ခေါ ပနေတံ ဝုတ္တံ၊ ကိဉ္စေတံ ပဋိစ္စ ဝုတ္တံ။ တတ္ထ ယံ ဇညာ ပရိယေသနံ ဣမံ ခေါ မေ ပရိယေသနံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တီတိ၊ ဧဝရူပါ ပရိယေသနာ န သေဝိတဗ္ဗာ။ တတ္ထ ယံ ဇညာ ပရိယေသနံ ဣမံ ခေါ မေ ပရိယေသနံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တီတိ၊ ဧဝရူပါ ပရိယေသနာ သေဝိတဗ္ဗာ။ ပရိယေသနံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ ဣတိ ယံ တံ ဝုတ္တံ၊ ဣဒမေတံ ပဋိစ္စ ဝုတ္တံ။|
    block |ဧဝံ ပဋိပန္နော ခေါ၊ ဒေဝါနမိန္ဒ၊ ဘိက္ခု ပါတိမောက္ခသံဝရာယ ပဋိပန္နော ဟောတီတိ။ ဣတ္ထံ ဘဂဝါ သက္ကဿ ဒေဝါနမိန္ဒဿ ပဉှံ ပုဋ္ဌော ဗျာကာသိ။ အတ္တမနော သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိ အနုမောဒိ ဧဝမေတံ၊ ဘဂဝါ၊ ဧဝမေတံ၊ သုဂတ။ တိဏ္ဏာ မေတ္ထ ကင်္ခါ ဝိဂတာ ကထံကထာ ဘဂဝတော ပဉှဝေယျာကရဏံ သုတွာတိ။|
  block |ဣန္ဒြိယသံဝရော|
    count |၃၆၅|, |ဣတိဟ သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိတွာ အနုမောဒိတွာ ဘဂဝန္တံ ဥတ္တရိံ ပဉှံ အပုစ္ဆိ|
    block |ကထံ ပဋိပန္နော ပန၊ မာရိသ၊ ဘိက္ခု ဣန္ဒြိယသံဝရာယ ပဋိပန္နော ဟောတီတိ။ စက္ခုဝိညေယျံ ရူပံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ သောတဝိညေယျံ သဒ္ဒံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ဃာနဝိညေယျံ ဂန္ဓံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ဇိဝှာဝိညေယျံ ရသံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ ကာယဝိညေယျံ ဖောဋ္ဌဗ္ဗံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပိ။ မနောဝိညေယျံ ဓမ္မံပါဟံ၊ ဒေဝါနမိန္ဒ၊ ဒုဝိဓေန ဝဒာမိ သေဝိတဗ္ဗမ္ပိ၊ အသေဝိတဗ္ဗမ္ပီတိ။|
    block |ဧဝံ ဝုတ္တေ၊ သက္ကော ဒေဝါနမိန္ဒော ဘဂဝန္တံ ဧတဒဝေါစ|
    block |ဣမဿ ခေါ အဟံ၊ ဘန္တေ၊ ဘဂဝတာ သင်္ခိတ္တေန ဘာသိတဿ ဧဝံ ဝိတ္ထာရေန အတ္ထံ အာဇာနာမိ။ ယထာရူပံ၊ ဘန္တေ၊ စက္ခုဝိညေယျံ ရူပံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တိ၊ ဧဝရူပံ စက္ခုဝိညေယျံ ရူပံ န သေဝိတဗ္ဗံ။ ယထာရူပဉ္စ ခေါ၊ ဘန္တေ၊ စက္ခုဝိညေယျံ ရူပံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တိ၊ ဧဝရူပံ စက္ခုဝိညေယျံ ရူပံ သေဝိတဗ္ဗံ။ ယထာရူပဉ္စ ခေါ၊ ဘန္တေ၊ သောတဝိညေယျံ သဒ္ဒံ သေဝတော။ပေ။ ဃာနဝိညေယျံ ဂန္ဓံ သေဝတော။ ဇိဝှာဝိညေယျံ ရသံ သေဝတော။ ကာယဝိညေယျံ ဖောဋ္ဌဗ္ဗံ သေဝတော။ မနောဝိညေယျံ ဓမ္မံ သေဝတော အကုသလာ ဓမ္မာ အဘိဝဍ္ဎန္တိ၊ ကုသလာ ဓမ္မာ ပရိဟာယန္တိ၊ ဧဝရူပေါ မနောဝိညေယျော ဓမ္မော န သေဝိတဗ္ဗော။ ယထာရူပဉ္စ ခေါ၊ ဘန္တေ၊ မနောဝိညေယျံ ဓမ္မံ သေဝတော အကုသလာ ဓမ္မာ ပရိဟာယန္တိ၊ ကုသလာ ဓမ္မာ အဘိဝဍ္ဎန္တိ၊ ဧဝရူပေါ မနောဝိညေယျော ဓမ္မော သေဝိတဗ္ဗော။|
    block |ဣမဿ ခေါ မေ၊ ဘန္တေ၊ ဘဂဝတာ သင်္ခိတ္တေန ဘာသိတဿ ဧဝံ ဝိတ္ထာရေန အတ္ထံ အာဇာနတော တိဏ္ဏာ မေတ္ထ ကင်္ခါ ဝိဂတာ ကထံကထာ ဘဂဝတော ပဉှဝေယျာကရဏံ သုတွာတိ။|
    count |၃၆၆|, |ဣတိဟ သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိတွာ အနုမောဒိတွာ ဘဂဝန္တံ ဥတ္တရိံ ပဉှံ အပုစ္ဆိ|
    block |သဗ္ဗေဝ နု ခေါ၊ မာရိသ၊ သမဏဗြာဟ္မဏာ ဧကန္တဝါဒာ ဧကန္တသီလာ ဧကန္တဆန္ဒာ ဧကန္တအဇ္ဈောသာနာတိ။ န ခေါ၊ ဒေဝါနမိန္ဒ၊ သဗ္ဗေ သမဏဗြာဟ္မဏာ ဧကန္တဝါဒာ ဧကန္တသီလာ ဧကန္တဆန္ဒာ ဧကန္တအဇ္ဈောသာနာတိ။|
    block |ကသ္မာ ပန၊ မာရိသ၊ န သဗ္ဗေ သမဏဗြာဟ္မဏာ ဧကန္တဝါဒာ ဧကန္တသီလာ ဧကန္တဆန္ဒာ ဧကန္တအဇ္ဈောသာနာတိ။ အနေကဓာတု နာနာဓာတု ခေါ၊ ဒေဝါနမိန္ဒ၊ လောကော။ တသ္မိံ အနေကဓာတုနာနာဓာတုသ္မိံ လောကေ ယံ ယဒေဝ သတ္တာ ဓာတုံ အဘိနိဝိသန္တိ၊ တံ တဒေဝ ထာမသာ ပရာမာသာ အဘိနိဝိဿ ဝေါဟရန္တိ ဣဒမေဝ သစ္စံ မောဃမညန္တိ။ တသ္မာ န သဗ္ဗေ သမဏဗြာဟ္မဏာ ဧကန္တဝါဒာ ဧကန္တသီလာ ဧကန္တဆန္ဒာ ဧကန္တအဇ္ဈောသာနာတိ။|
    block |သဗ္ဗေဝ နု ခေါ၊ မာရိသ၊ သမဏဗြာဟ္မဏာ အစ္စန္တနိဋ္ဌာ အစ္စန္တယောဂက္ခေမီ အစ္စန္တဗြဟ္မစာရီ အစ္စန္တပရိယောသာနာတိ။ န ခေါ၊ ဒေဝါနမိန္ဒ၊ သဗ္ဗေ သမဏဗြာဟ္မဏာ အစ္စန္တနိဋ္ဌာ အစ္စန္တယောဂက္ခေမီ အစ္စန္တဗြဟ္မစာရီ အစ္စန္တပရိယောသာနာတိ။|
    block |ကသ္မာ ပန၊ မာရိသ၊ န သဗ္ဗေ သမဏဗြာဟ္မဏာ အစ္စန္တနိဋ္ဌာ အစ္စန္တယောဂက္ခေမီ အစ္စန္တဗြဟ္မစာရီ အစ္စန္တပရိယောသာနာတိ။ ယေ ခေါ၊ ဒေဝါနမိန္ဒ၊ ဘိက္ခူ တဏှာသင်္ခယဝိမုတ္တာ တေ အစ္စန္တနိဋ္ဌာ အစ္စန္တယောဂက္ခေမီ အစ္စန္တဗြဟ္မစာရီ အစ္စန္တပရိယောသာနာ။ တသ္မာ န သဗ္ဗေ သမဏဗြာဟ္မဏာ အစ္စန္တနိဋ္ဌာ အစ္စန္တယောဂက္ခေမီ အစ္စန္တဗြဟ္မစာရီ အစ္စန္တပရိယောသာနာတိ။|
    block |ဣတ္ထံ ဘဂဝါ သက္ကဿ ဒေဝါနမိန္ဒဿ ပဉှံ ပုဋ္ဌော ဗျာကာသိ။ အတ္တမနော သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိ အနုမောဒိ ဧဝမေတံ၊ ဘဂဝါ၊ ဧဝမေတံ၊ သုဂတ။ တိဏ္ဏာ မေတ္ထ ကင်္ခါ ဝိဂတာ ကထံကထာ ဘဂဝတော ပဉှဝေယျာကရဏံ သုတွာတိ။|
    count |၃၆၇|, |ဣတိဟ သက္ကော ဒေဝါနမိန္ဒော ဘဂဝတော ဘာသိတံ အဘိနန္ဒိတွာ အနုမောဒိတွာ ဘဂဝန္တံ ဧတဒဝေါစ|
    block |ဧဇာ၊ ဘန္တေ၊ ရောဂေါ၊ ဧဇာ ဂဏ္ဍော၊ ဧဇာ သလ္လံ၊ ဧဇာ ဣမံ ပုရိသံ ပရိကဍ္ဎတိ တဿ တဿေဝ ဘဝဿ အဘိနိဗ္ဗတ္တိယာ။ တသ္မာ အယံ ပုရိသော ဥစ္စာဝစမာပဇ္ဇတိ။ ယေသာဟံ၊ ဘန္တေ၊ ပဉှာနံ ဣတော ဗဟိဒ္ဓါ အညေသု သမဏဗြာဟ္မဏေသု ဩကာသကမ္မမ္ပိ နာလတ္ထံ၊ တေ မေ ဘဂဝတာ ဗျာကတာ။ ဒီဃရတ္တာနုသယိတဉ္စ ပန မေ ဝိစိကိစ္ဆာကထံကထာသလ္လံ၊ တဉ္စ ဘဂဝတာ အဗ္ဗုဠှန္တိ။|
    block |အဘိဇာနာသိ နော တွံ၊ ဒေဝါနမိန္ဒ၊ ဣမေ ပဉှေ အညေ သမဏဗြာဟ္မဏေ ပုစ္ဆိတာတိ။ အဘိဇာနာမဟံ၊ ဘန္တေ၊ ဣမေ ပဉှေ အညေ သမဏဗြာဟ္မဏေ ပုစ္ဆိတာတိ။ ယထာ ကထံ ပန တေ၊ ဒေဝါနမိန္ဒ၊ ဗျာကံသု။ သစေ တေ အဂရု ဘာသဿူတိ။ န ခေါ မေ၊ ဘန္တေ၊ ဂရု ယတ္ထဿ ဘဂဝါ နိသိန္နော ဘဂဝန္တရူပေါ ဝါတိ။ တေန ဟိ၊ ဒေဝါနမိန္ဒ၊ ဘာသဿူတိ။ ယေသွာဟံ၊ ဘန္တေ၊ မညာမိ သမဏဗြာဟ္မဏာ အာရညိကာ ပန္တသေနာသနာတိ၊ တျာဟံ ဥပသင်္ကမိတွာ ဣမေ ပဉှေ ပုစ္ဆာမိ၊ တေ မယာ ပုဋ္ဌာ န သမ္ပါယန္တိ၊ အသမ္ပါယန္တာ မမံယေဝ ပဋိပုစ္ဆန္တိ ကော နာမော အာယသ္မာတိ။ တေသာဟံ ပုဋ္ဌော ဗျာကရောမိ အဟံ ခေါ၊ မာရိသ၊ သက္ကော ဒေဝါနမိန္ဒောတိ။ တေ မမံယေဝ ဥတ္တရိ ပဋိပုစ္ဆန္တိ ကိံ ပနာယသ္မာ၊ ဒေဝါနမိန္ဒ၊ ကမ္မံ ကတွာ ဣမံ ဌာနံ ပတ္တောတိ။ တေသာဟံ ယထာသုတံ ယထာပရိယတ္တံ ဓမ္မံ ဒေသေမိ။ တေ တာဝတကေနေဝ အတ္တမနာ ဟောန္တိ သက္ကော စ နော ဒေဝါနမိန္ဒော ဒိဋ္ဌော၊ ယဉ္စ နော အပုစ္ဆိမှာ၊ တဉ္စ နော ဗျာကာသီတိ။ တေ အညဒတ္ထု မမံယေဝ သာဝကာ သမ္ပဇ္ဇန္တိ၊ န စာဟံ တေသံ။ အဟံ ခေါ ပန၊ ဘန္တေ၊ ဘဂဝတော သာဝကော သောတာပန္နော အဝိနိပါတဓမ္မော နိယတော သမ္ဗောဓိပရာယဏောတိ။|
  block |သောမနဿပဋိလာဘကထာ|
    count |၃၆၈|, |အဘိဇာနာသိ နော တွံ၊ ဒေဝါနမိန္ဒ၊ ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန္တိ။ အဘိဇာနာမဟံ၊ ဘန္တေ၊ ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန္တိ။ ယထာ ကထံ ပန တွံ၊ ဒေဝါနမိန္ဒ၊ အဘိဇာနာသိ ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန္တိ။|
    block |ဘူတပုဗ္ဗံ၊ ဘန္တေ၊ ဒေဝါသုရသင်္ဂါမော သမုပဗျူဠှော အဟောသိ။ တသ္မိံ ခေါ ပန၊ ဘန္တေ၊ သင်္ဂါမေ ဒေဝါ ဇိနိံသု၊ အသုရာ ပရာဇယိံသု။ တဿ မယှံ၊ ဘန္တေ၊ တံ သင်္ဂါမံ အဘိဝိဇိနိတွာ ဝိဇိတသင်္ဂါမဿ ဧတဒဟောသိ ယာ စေဝ ဒာနိ ဒိဗ္ဗာ ဩဇာ ယာ စ အသုရာ ဩဇာ၊ ဥဘယမေတံ ဒေဝါ ပရိဘုဉ္ဇိဿန္တီတိ။ သော ခေါ ပန မေ၊ ဘန္တေ၊ ဝေဒပဋိလာဘော သောမနဿပဋိလာဘော သဒဏ္ဍာဝစရော သသတ္ထာဝစရော န နိဗ္ဗိဒာယ န ဝိရာဂါယ န နိရောဓာယ န ဥပသမာယ န အဘိညာယ န သမ္ဗောဓာယ န နိဗ္ဗာနာယ သံဝတ္တတိ။ ယော ခေါ ပန မေ အယံ၊ ဘန္တေ၊ ဘဂဝတော ဓမ္မံ သုတွာ ဝေဒပဋိလာဘော သောမနဿပဋိလာဘော၊ သော အဒဏ္ဍာဝစရော အသတ္ထာဝစရော ဧကန္တနိဗ္ဗိဒာယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တတီတိ။|
    count |၃၆၉|, |ကိံ ပန တွံ၊ ဒေဝါနမိန္ဒ၊ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေသီတိ။ ဆ ခေါ အဟံ၊ ဘန္တေ၊ အတ္ထဝသေ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ ပဌမံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ ဒုတိယံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ တတိယံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ စတုတ္ထံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ ပဉ္စမံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမံ ခေါ အဟံ၊ ဘန္တေ၊ ဆဋ္ဌံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    block |ဣမေ ခေါ အဟံ၊ ဘန္တေ၊ ဆ အတ္ထဝသေ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ။|
    count |၃၇၀|, |အပရိယောသိတသင်္ကပ္ပေါ၊ ဝိစိကိစ္ဆော ကထံကထီ။|
    count |၃၇၁|, |အထ ခေါ သက္ကော ဒေဝါနမိန္ဒော ပဉ္စသိခံ ဂန္ဓဗ္ဗပုတ္တံ အာမန္တေသိ ဗဟူပကာရော ခေါ မေသိ တွံ၊ တာတ ပဉ္စသိခ၊ ယံ တွံ ဘဂဝန္တံ ပဌမံ ပသာဒေသိ။ တယာ၊ တာတ၊ ပဌမံ ပသာဒိတံ ပစ္ဆာ မယံ တံ ဘဂဝန္တံ ဒဿနာယ ဥပသင်္ကမိမှာ အရဟန္တံ သမ္မာသမ္ဗုဒ္ဓံ။ ပေတ္တိကေ ဝါ ဌာနေ ဌပယိဿာမိ၊ ဂန္ဓဗ္ဗရာဇာ ဘဝိဿသိ၊ ဘဒ္ဒဉ္စ တေ သူရိယဝစ္ဆသံ ဒမ္မိ၊ သာ ဟိ တေ အဘိပတ္ထိတာတိ။|
    block |အထ ခေါ သက္ကော ဒေဝါနမိန္ဒော ပါဏိနာ ပထဝိံ ပရာမသိတွာ တိက္ခတ္တုံ ဥဒာနံ ဥဒာနေသိ နမော တဿ ဘဂဝတော အရဟတော သမ္မာသမ္ဗုဒ္ဓဿာတိ။|
    block |ဣမသ္မိဉ္စ ပန ဝေယျာကရဏသ္မိံ ဘညမာနေ သက္ကဿ ဒေဝါနမိန္ဒဿ ဝိရဇံ ဝီတမလံ ဓမ္မစက္ခုံ ဥဒပါဒိ ယံ ကိဉ္စိ သမုဒယဓမ္မံ၊ သဗ္ဗံ တံ နိရောဓဓမ္မန္တိ။ အညေသဉ္စ အသီတိယာ ဒေဝတာသဟဿာနံ၊ ဣတိ ယေ သက္ကေန ဒေဝါနမိန္ဒေန အဇ္ဈိဋ္ဌပဉှာ ပုဋ္ဌာ၊ တေ ဘဂဝတာ ဗျာကတာ။ တသ္မာ ဣမဿ ဝေယျာကရဏဿ သက္ကပဉှာတွေဝ အဓိဝစနန္တိ။|
    stand |သက္ကပဉှသုတ္တံ နိဋ္ဌိတံ အဋ္ဌမံ။|
