block |၃၉။ အဝဋဖလဝဂ္ဂေါ|
  block |၁။ အဝဋဖလဒာယကတ္ထေရအပဒာနံ|
    count |၁|
      block |သတရံသိ နာမ ဘဂဝါ၊ သယမ္ဘူ အပရာဇိတော။|
      block |ဝိဝေကကာမော သမ္ဗုဒ္ဓေါ၊ ဂေါစရာယာဘိနိက္ခမိ။|
    count |၂|
      block |ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။|
      block |ပသန္နစိတ္တော သုမနော၊ အဝဋံ အဒဒိံ ဖလံ။|
    count |၃|
      block |စတုန္နဝုတိတော ကပ္ပေ၊ ယံ ဖလမဒဒိံ အဟံ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၅|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဝဋဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |အဝဋဖလဒာယကတ္ထေရဿာပဒာနံ ပဌမံ။|
  block |၂။ လဗုဇဒာယကတ္ထေရအပဒာနံ|
    count |၇|
      block |နဂရေ ဗန္ဓုမတိယာ၊ အာသိံ အာရာမိကော တဒာ။|
      block |အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။|
    count |၈|
      block |လဗုဇဿ ဖလံ ဂယှ၊ ဗုဒ္ဓသေဋ္ဌဿဒာသဟံ။|
      block |အာကာသေ ဌိတကော သန္တော၊ ပဋိဂဏှိ မဟာယသော။|
    count |၉|
      block |ဝိတ္တိသဉ္ဇနနံ မယှံ၊ ဒိဋ္ဌဓမ္မသုခါဝဟံ။|
      block |ဖလံ ဗုဒ္ဓဿ ဒတွာန၊ ဝိပ္ပသန္နေန စေတသာ။|
    count |၁၀|
      block |အဓိဂစ္ဆိံ တဒာ ပီတိံ၊ ဝိပုလဉ္စ သုခုတ္တမံ။|
      block |ဥပ္ပဇ္ဇတေဝ ရတနံ၊ နိဗ္ဗတ္တဿ တဟိံ တဟိံ။|
    count |၁၁|
      block |ဧကနဝုတိတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၁၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ လဗုဇဒာယကော ထေရော ဣမာ ဂါထာယော အဘာသိတ္ထာတိ။|
    stand |လဗုဇဒာယကတ္ထေရဿာပဒာနံ ဒုတိယံ။|
  block |၃။ ဥဒုမ္ဗရဖလဒာယကတ္ထေရအပဒာနံ|
    count |၁၅|
      block |ဝိနတာနဒိယာ တီရေ၊ ဝိဟာသိ ပုရိသုတ္တမော။|
      block |အဒ္ဒသံ ဝိရဇံ ဗုဒ္ဓံ၊ ဧကဂ္ဂံ သုသမာဟိတံ။|
    count |၁၆|
      block |တသ္မိံ ပသန္နမာနသော၊ ကိလေသမလဓောဝနေ။|
      block |ဥဒုမ္ဗရဖလံ ဂယှ၊ ဗုဒ္ဓသေဋ္ဌဿဒာသဟံ။|
    count |၁၇|
      block |ဧကနဝုတိတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၁၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒုမ္ဗရဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥဒုမ္ဗရဖလဒာယကတ္ထေရဿာပဒာနံ တတိယံ။|
  block |၄။ ပိလက္ခဖလဒာယကတ္ထေရအပဒာနံ|
    count |၂၁|
      block |ဝနန္တရေ ဗုဒ္ဓံ ဒိသွာ၊ အတ္ထဒဿိံ မဟာယသံ။|
      block |ပသန္နစိတ္တော သုမနော၊ ပိလက္ခဿာဒဒိံ ဖလံ။|
    count |၂၂|
      block |အဋ္ဌာရသေ ကပ္ပသတေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၂၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပိလက္ခဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ပိလက္ခဖလဒာယကတ္ထေရဿာပဒာနံ စတုတ္ထံ။|
  block |၅။ ဖာရုသဖလဒာယကတ္ထေရအပဒာနံ|
    count |၂၆|
      block |သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။|
      block |ရထိယံ ပဋိပဇ္ဇန္တံ၊ ဖာရုသဖလမဒာသဟံ။|
    count |၂၇|
      block |ဧကနဝုတိတော ကပ္ပေ၊ ယံ ဖလမဒဒိံ အဟံ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖာရုသဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဖာရုသဖလဒာယကတ္ထေရဿာပဒာနံ ပဉ္စမံ။|
  block |၆။ ဝလ္လိဖလဒာယကတ္ထေရအပဒာနံ|
    count |၃၁|
      block |သဗ္ဗေ ဇနာ သမာဂမ္မ၊ အဂမိံသု ဝနံ တဒာ။|
      block |ဖလမနွေသမာနာ တေ၊ အလဘိံသု ဖလံ တဒာ။|
    count |၃၂|
      block |တတ္ထဒ္ဒသာသိံ သမ္ဗုဒ္ဓံ၊ သယမ္ဘုံ အပရာဇိတံ။|
      block |ပသန္နစိတ္တော သုမနော၊ ဝလ္လိဖလမဒာသဟံ။|
    count |၃၃|
      block |ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၃၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝလ္လိဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဝလ္လိဖလဒာယကတ္ထေရဿာပဒာနံ ဆဋ္ဌံ။|
  block |၇။ ကဒလိဖလဒာယကတ္ထေရအပဒာနံ|
    count |၃၇|
      block |ကဏိကာရံဝ ဇလိတံ၊ ပုဏ္ဏမာယေဝ စန္ဒိမံ။|
      block |ဇလန္တံ ဒီပရုက္ခံဝ၊ အဒ္ဒသံ လောကနာယကံ။|
    count |၃၈|
      block |ကဒလိဖလံ ပဂ္ဂယှ၊ အဒာသိံ သတ္ထုနော အဟံ။|
      block |ပသန္နစိတ္တော သုမနော၊ ဝန္ဒိတွာန အပက္ကမိံ။|
    count |၃၉|
      block |ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကဒလိဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ကဒလိဖလဒာယကတ္ထေရဿာပဒာနံ သတ္တမံ။|
  block |၈။ ပနသဖလဒာယကတ္ထေရအပဒာနံ|
    count |၄၃|
      block |အဇ္ဇုနော နာမ သမ္ဗုဒ္ဓေါ၊ ဟိမဝန္တေ ဝသီ တဒာ။|
      block |စရဏေန စ သမ္ပန္နော၊ သမာဓိကုသလော မုနိ။|
    count |၄၄|
      block |ကုမ္ဘမတ္တံ ဂဟေတွာန၊ ပနသံ ဇီဝဇီဝကံ။|
      block |ဆတ္တပဏ္ဏေ ဌပေတွာန၊ အဒာသိံ သတ္ထုနော အဟံ။|
    count |၄၅|
      block |ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပနသဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ပနသဖလဒာယကတ္ထေရဿာပဒာနံ အဋ္ဌမံ။|
  block |၉။ သောဏကောဋိဝီသတ္ထေရအပဒာနံ|
    count |၄၉|
      block |ဝိပဿိနော ပါဝစနေ၊ ဧကံ လေဏံ မယာ ကတံ။|
      block |စာတုဒ္ဒိသဿ သင်္ဃဿ၊ ဗန္ဓုမာရာဇဓာနိယာ။|
    count |၅၀|
      block |ဒုဿေဟိ ဘူမိံ လေဏဿ၊ သန္ထရိတွာ ပရိစ္စဇိံ။|
      block |ဥဒဂ္ဂစိတ္တော သုမနော၊ အကာသိံ ပဏိဓိံ တဒာ။|
    count |၅၁|
      block |အာရာဓယေယျံ သမ္ဗုဒ္ဓံ၊ ပဗ္ဗဇ္ဇဉ္စ လဘေယျဟံ။|
      block |အနုတ္တရဉ္စ နိဗ္ဗာနံ၊ ဖုသေယျံ သန္တိမုတ္တမံ။|
    count |၅၂|
      block |တေနေဝ သုက္ကမူလေန၊ ကပ္ပေ နဝုတိ သံသရိံ။|
      block |ဒေဝဘူတော မနုဿော စ၊ ကတပုညော ဝိရောစဟံ။|
    count |၅၃|
      block |တတော ကမ္မာဝသေသေန၊ ဣဓ ပစ္ဆိမကေ ဘဝေ။|
      block |စမ္ပါယံ အဂ္ဂသေဋ္ဌိဿ၊ ဇာတောမှိ ဧကပုတ္တကော။|
    count |၅၄|
      block |ဇာတမတ္တဿ မေ သုတွာ၊ ပိတု ဆန္ဒော အယံ အဟု။|
      block |ဒဒာမဟံ ကုမာရဿ၊ ဝီသကောဋီ အနူနကာ။|
    count |၅၅|
      block |စတုရင်္ဂုလာ စ မေ လောမာ၊ ဇာတာ ပါဒတလေ ဥဘော။|
      block |သုခုမာ မုဒုသမ္ဖဿာ၊ တူလာပိစုသမာ သုဘာ။|
    count |၅၆|
      block |အတီတာ နဝုတိ ကပ္ပါ၊ အယံ ဧကော စ ဥတ္တရိ။|
      block |နာဘိဇာနာမိ နိက္ခိတ္တေ၊ ပါဒေ ဘူမျာ အသန္ထတေ။|
    count |၅၇|
      block |အာရာဓိတော မေ သမ္ဗုဒ္ဓေါ၊ ပဗ္ဗဇိံ အနဂါရိယံ။|
      block |အရဟတ္တဉ္စ မေ ပတ္တံ၊ သီတိဘူတောမှိ နိဗ္ဗုတော။|
    count |၅၈|
      block |အဂ္ဂေါ အာရဒ္ဓဝီရိယာနံ၊ နိဒ္ဒိဋ္ဌော သဗ္ဗဒဿိနာ။|
      block |ခီဏာသဝေါမှိ အရဟာ၊ ဆဠဘိညော မဟိဒ္ဓိကော။|
    count |၅၉|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ လေဏဒာနဿိဒံ ဖလံ။|
    count |၆၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    count |၆၃|
      block |ထေရော ကောဋိဝီသော သောဏော၊ ဘိက္ခုသင်္ဃဿ အဂ္ဂတော။|
      block |ပဉှံ ပုဋ္ဌော ဝိယာကာသိ၊ အနောတတ္တေ မဟာသရေတိ။|
    block |ဣတ္ထံ သုဒံ အာယသ္မာ သောဏော ကောဋိဝီသော ထေရော ဣမာ ဂါထာယော အဘာသိတ္ထာတိ။|
    stand |သောဏကောဋိဝီသတ္ထေရဿာပဒာနံ နဝမံ။|
  block |၁၀။ ပုဗ္ဗကမ္မပိလောတိကဗုဒ္ဓအပဒာနံ|
    count |၆၄|
      block |အနောတတ္တသရာသန္နေ၊ ရမဏီယေ သိလာတလေ။|
      block |နာနာရတနပဇ္ဇောတေ၊ နာနာဂန္ဓဝနန္တရေ။|
    count |၆၅|
      block |မဟတာ ဘိက္ခုသင်္ဃေန၊ ပရေတော လောကနာယကော။|
      block |အာသီနော ဗျာကရီ တတ္ထ၊ ပုဗ္ဗကမ္မာနိ အတ္တနော။|
    count |၆၆|
      block |သုဏာထ ဘိက္ခဝေါ မယှံ၊ ယံ ကမ္မံ ပကတံ မယာ။|
      block |ပိလောတိကဿ ကမ္မဿ၊ ဗုဒ္ဓတ္တေပိ ဝိပစ္စတိ။|
    stand |၁|
    count |၆၇|
      block |မုနာဠိ နာမဟံ ဓုတ္တော၊ ပုဗ္ဗေ အညာသု ဇာတိသု။|
      block |ပစ္စေကဗုဒ္ဓံ သုရဘိံ၊ အဗ္ဘာစိက္ခိံ အဒူသကံ။|
    count |၆၈|
      block |တေန ကမ္မဝိပါကေန၊ နိရယေ သံသရိံ စိရံ။|
      block |ဗဟူဝဿသဟဿာနိ၊ ဒုက္ခံ ဝေဒေသိ ဝေဒနံ။|
    count |၆၉|
      block |တေန ကမ္မာဝသေသေန၊ ဣဓ ပစ္ဆိမကေ ဘဝေ။|
      block |အဗ္ဘက္ခါနံ မယာ လဒ္ဓံ၊ သုန္ဒရိကာယ ကာရဏာ။|
    stand |၂|
    count |၇၀|
      block |သဗ္ဗာဘိဘုဿ ဗုဒ္ဓဿ၊ နန္ဒော နာမာသိ သာဝကော။|
      block |တံ အဗ္ဘက္ခါယ နိရယေ၊ စိရံ သံသရိတံ မယာ။|
    count |၇၁|
      block |ဒသဝဿသဟဿာနိ၊ နိရယေ သံသရိံ စိရံ။|
      block |မနုဿဘာဝံ လဒ္ဓါဟံ၊ အဗ္ဘက္ခါနံ ဗဟုံ လဘိံ။|
    count |၇၂|
      block |တေန ကမ္မာဝသေသေန၊ စိဉ္စမာနဝိကာ မမံ။|
      block |အဗ္ဘာစိက္ခိ အဘူတေန၊ ဇနကာယဿ အဂ္ဂတော။|
    stand |၃|
    count |၇၃|
      block |ဗြာဟ္မဏော သုတဝါ အာသိံ၊ အဟံ သက္ကတပူဇိတော။|
      block |မဟာဝနေ ပဉ္စသတေ၊ မန္တေ ဝါစေမိ မာဏဝေ။|
    count |၇၄|
      block |တတ္ထာဂတော ဣသိ ဘီမော၊ ပဉ္စာဘိညော မဟိဒ္ဓိကော။|
      block |တံ စာဟံ အာဂတံ ဒိသွာ၊ အဗ္ဘာစိက္ခိံ အဒူသကံ။|
    count |၇၅|
      block |တတောဟံ အဝစံ သိဿေ၊ ကာမဘောဂီ အယံ ဣသိ။|
      block |မယှမ္ပိ ဘာသမာနဿ၊ အနုမောဒိံသု မာဏဝါ။|
    count |၇၆|
      block |တတော မာဏဝကာ သဗ္ဗေ၊ ဘိက္ခမာနံ ကုလေ ကုလေ။|
      block |မဟာဇနဿ အာဟံသု၊ ကာမဘောဂီ အယံ ဣသိ။|
    count |၇၇|
      block |တေန ကမ္မဝိပါကေန၊ ပဉ္စ ဘိက္ခုသတာ ဣမေ။|
      block |အဗ္ဘက္ခါနံ လဘုံ သဗ္ဗေ၊ သုန္ဒရိကာယ ကာရဏာ။|
    stand |၄|
    count |၇၈|
      block |ဝေမာတုဘာတရံ ပုဗ္ဗေ၊ ဓနဟေတု ဟနိံ အဟံ။|
      block |ပက္ခိပိံ ဂိရိဒုဂ္ဂသ္မိံ၊ သိလာယ စ အပိံသယိံ။|
    count |၇၉|
      block |တေန ကမ္မဝိပါကေန၊ ဒေဝဒတ္တော သိလံ ခိပိ။|
      block |အင်္ဂုဋ္ဌံ ပိံသယီ ပါဒေ၊ မမ ပါသာဏသက္ခရာ။|
    stand |၅|
    count |၈၀|
      block |ပုရေဟံ ဒာရကော ဟုတွာ၊ ကီဠမာနော မဟာပထေ။|
      block |ပစ္စေကဗုဒ္ဓံ ဒိသွာန၊ မဂ္ဂေ သကလိကံ ခိပိံ။|
    count |၈၁|
      block |တေန ကမ္မဝိပါကေန၊ ဣဓ ပစ္ဆိမကေ ဘဝေ။|
      block |ဝဓတ္ထံ မံ ဒေဝဒတ္တော၊ အဘိမာရေ ပယောဇယိ။|
    stand |၆|
    count |၈၂|
      block |ဟတ္ထာရောဟော ပုရေ အာသိံ၊ ပစ္စေကမုနိမုတ္တမံ။|
      block |ပိဏ္ဍာယ ဝိစရန္တံ တံ၊ အာသာဒေသိံ ဂဇေနဟံ။|
    count |၈၃|
      block |တေန ကမ္မဝိပါကေန၊ ဘန္တော နာဠာဂိရီ ဂဇော။|
      block |ဂိရိဗ္ဗဇေ ပုရဝရေ၊ ဒာရုဏော သမုပါဂမိ။|
    stand |၇|
    count |၈၄|
      block |ရာဇာဟံ ပတ္ထိဝေါ အာသိံ၊ သတ္တိယာ ပုရိသံ ဟနိံ။|
      block |တေန ကမ္မဝိပါကေန၊ နိရယေ ပစ္စိသံ ဘုသံ။|
    count |၈၅|
      block |ကမ္မုနော တဿ သေသေန၊ ဣဒာနိ သကလံ မမ။|
      block |ပါဒေ ဆဝိံ ပကပ္ပေသိ၊ န ဟိ ကမ္မံ ဝိနဿတိ။|
    stand |၈|
    count |၈၆|
      block |အဟံ ကေဝဋ္ဋဂါမသ္မိံ၊ အဟုံ ကေဝဋ္ဋဒာရကော။|
      block |မစ္ဆကေ ဃာတိတေ ဒိသွာ၊ ဇနယိံ သောမနဿကံ။|
    count |၈၇|
      block |တေန ကမ္မဝိပါကေန၊ သီသဒုက္ခံ အဟူ မမ။|
      block |သဗ္ဗေ သက္ကာ စ ဟညိံသု၊ ယဒာ ဟနိ ဝိဋဋူဘော။|
    stand |၉|
    count |၈၈|
      block |ဖုဿဿာဟံ ပါဝစနေ၊ သာဝကေ ပရိဘာသယိံ။|
      block |ယဝံ ခါဒထ ဘုဉ္ဇထ၊ မာ စ ဘုဉ္ဇထ သာလယော။|
    count |၈၉|
      block |တေန ကမ္မဝိပါကေန၊ တေမာသံ ခါဒိတံ ယဝံ။|
      block |နိမန္တိတော ဗြာဟ္မဏေန၊ ဝေရဉ္ဇာယံ ဝသိံ တဒာ။|
    stand |၁၀|
    count |၉၀|
      block |နိဗ္ဗုဒ္ဓေ ဝတ္တမာနမှိ၊ မလ္လပုတ္တံ နိဟေဌယိံ။|
      block |တေန ကမ္မဝိပါကေန၊ ပိဋ္ဌိဒုက္ခံ အဟူ မမ။|
    stand |၁၁|
    count |၉၁|
      block |တိကိစ္ဆကော အဟံ အာသိံ၊ သေဋ္ဌိပုတ္တံ ဝိရေစယိံ။|
      block |တေန ကမ္မဝိပါကေန၊ ဟောတိ ပက္ခန္ဒိကာ မမ။|
    stand |၁၂|
    count |၉၂|
      block |အဝစာဟံ ဇောတိပါလော၊ သုဂတံ ကဿပံ တဒာ။|
      block |ကုတော နု ဗောဓိ မုဏ္ဍဿ၊ ဗောဓိ ပရမဒုလ္လဘာ။|
    count |၉၃|
      block |တေန ကမ္မဝိပါကေန၊ အစရိံ ဒုက္ကရံ ဗဟုံ။|
      block |ဆဗ္ဗဿာနုရုဝေဠာယံ၊ တတော ဗောဓိမပါပုဏိံ။|
    count |၉၄|
      block |နာဟံ ဧတေန မဂ္ဂေန၊ ပါပုဏိံ ဗောဓိမုတ္တမံ။|
      block |ကုမ္မဂ္ဂေန ဂဝေသိဿံ၊ ပုဗ္ဗကမ္မေန ဝါရိတော။|
    count |၉၅|
      block |ပုညပါပပရိက္ခီဏော၊ သဗ္ဗသန္တာပဝဇ္ဇိတော။|
      block |အသောကော အနုပါယာသော၊ နိဗ္ဗာယိဿမနာသဝေါ။|
    count |၉၆|
      block |ဧဝံ ဇိနော ဝိယာကာသိ၊ ဘိက္ခုသင်္ဃဿ အဂ္ဂတော။|
      block |သဗ္ဗာဘိညာဗလပ္ပတ္တော၊ အနောတတ္တေ မဟာသရေတိ။|
      block |အဝဋံ လဗုဇဉ္စေဝ၊ ဥဒုမ္ဗရပိလက္ခု စ။|
      block |ဖာရု ဝလ္လီ စ ကဒလီ၊ ပနသော ကောဋိဝီသကော။|
      block |ပုဗ္ဗကမ္မပိလောတိ စ၊ အပဒာနံ မဟေသိနော။|
      block |ဂါထာယော ဧကနဝုတိ၊ ဂဏိတာယော ဝိဘာဝိဘိ။|
    block |ဣတ္ထံ သုဒံ ဘဂဝါ အတ္တနော ပုဗ္ဗစရိတံ ကမ္မပိလောတိကံ နာမ ဗုဒ္ဓါပဒာနဓမ္မပရိယာယံ အဘာသိတ္ထာတိ။|
    stand |ပုဗ္ဗကမ္မပိလောတိကံ နာမ ဗုဒ္ဓါပဒာနံ ဒသမံ။|
    stand |အဝဋဖလဝဂ္ဂေါ ဧကူနစတ္တာလီသမော။|
    block |တဿုဒ္ဒာနံ|
    stand |စုဒ္ဒသမံ ဘာဏဝါရံ။|
