block |၃၃။ ဥမာပုပ္ဖိယဝဂ္ဂေါ|
  block |၁။ ဥမာပုပ္ဖိယတ္ထေရအပဒာနံ|
    count |၁|
      block |သမာဟိတံ သမာပန္နံ၊ သိဒ္ဓတ္ထမပရာဇိတံ။|
      block |သမာဓိနာ ဥပဝိဋ္ဌံ၊ အဒ္ဒသာဟံ နရုတ္တမံ။|
    count |၂|
      block |ဥမာပုပ္ဖံ ဂဟေတွာန၊ ဗုဒ္ဓဿ အဘိရောပယိံ။|
      block |သဗ္ဗပုပ္ဖာ ဧကသီသာ၊ ဥဒ္ဓံဝဏ္ဋာ အဓောမုခါ။|
    count |၃|
      block |သုစိတ္တာ ဝိယ တိဋ္ဌန္တေ၊ အာကာသေ ပုပ္ဖသန္ထရာ။|
      block |တေန စိတ္တပ္ပသာဒေန၊ တုသိတံ ဥပပဇ္ဇဟံ။|
    count |၄|
      block |စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅|
      block |ပဉ္စပညာသိတော ကပ္ပေ၊ ဧကော အာသိံ မဟီပတိ။|
      block |သမန္တဆဒနော နာမ၊ စက္ကဝတ္တီ မဟဗ္ဗလော။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥမာပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဥမာပုပ္ဖိယတ္ထေရဿာပဒာနံ ပဌမံ။|
  block |၂။ ပုလိနပူဇကတ္ထေရအပဒာနံ|
    count |၇|
      block |ကကုဓံ ဝိလသန္တံဝ၊ နိသဘာဇာနိယံ ယထာ။|
      block |ဩသဓိံဝ ဝိရောစန္တံ၊ ဩဘာသန္တံ နရာသဘံ။|
    count |၈|
      block |အဉ္ဇလိံ ပဂ္ဂဟေတွာန၊ အဝန္ဒိံ သတ္ထုနော အဟံ။|
      block |သတ္ထာရံ ပရိဝဏ္ဏေသိံ၊ သကကမ္မေန တောသယိံ။|
    count |၉|
      block |သုသုဒ္ဓံ ပုလိနံ ဂယှ၊ ဂတမဂ္ဂေ သမောကိရိံ။|
      block |ဥစ္ဆင်္ဂေန ဂဟေတွာန၊ ဝိပဿိဿ မဟေသိနော။|
    count |၁၀|
      block |တတော ဥပဍ္ဎပုလိနံ၊ ဝိပ္ပသန္နေန စေတသာ။|
      block |ဒိဝါဝိဟာရေ ဩသိဉ္စိံ၊ ဒွိပဒိန္ဒဿ တာဒိနော။|
    count |၁၁|
      block |ဧကနဝုတိတော ကပ္ပေ၊ ပုလိနံ ယမသိဉ္စဟံ။|
      block |ဒုဂ္ဂတိံ နာဘိဇာနာမိ၊ ပုလိနဿ ဣဒံ ဖလံ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုလိနပူဇကော ထေရော ဣမာ ဂါထာယော အဘာသိတ္ထာတိ။|
    stand |ပုလိနပူဇကတ္ထေရဿာပဒာနံ ဒုတိယံ။|
  block |၃။ ဟာသဇနကတ္ထေရအပဒာနံ|
    count |၁၃|
      block |ဒုမဂ္ဂေ ပံသုကူလကံ၊ လဂ္ဂံ ဒိသွာန သတ္ထုနော။|
      block |အဉ္ဇလိံ ပဂ္ဂဟေတွာန၊ ဘိယျော ဥစ္စာရိတံ မယာ။|
    count |၁၄|
      block |ဒူရတော ပန ဒိသွာန၊ ဟာသော မေ ဥဒပဇ္ဇထ။|
      block |အဉ္ဇလိံ ပဂ္ဂဟေတွာန၊ ဘိယျော စိတ္တံ ပသာဒယိံ။|
    count |၁၅|
      block |ဧကနဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဟာသဇနကော ထေရော ဣမာ ဂါထာယော အဘာသိတ္ထာတိ။|
    stand |ဟာသဇနကတ္ထေရဿာပဒာနံ တတိယံ။|
  block |၄။ ယညသာမိကတ္ထေရအပဒာနံ|
    count |၁၇|
      block |ဇာတိယာ သတ္တဝဿောဟံ၊ အဟောသိံ မန္တပါရဂူ။|
      block |ကုလဝတ္တံ အဓာရေသိံ၊ ယညော ဥဿာဟိတော မယာ။|
    count |၁၈|
      block |စုလ္လာသီတိသဟဿာနိ၊ ပသူ ဟညန္တိ မေ တဒာ။|
      block |သာရထမ္ဘုပနီတာနိ၊ ယညတ္ထာယ ဥပဋ္ဌိတာ။|
    count |၁၉|
      block |ဥက္ကာမုခပဟဋ္ဌောဝ၊ ခဒိရင်္ဂါရသန္နိဘော။|
      block |ဥဒယန္တောဝ သူရိယော၊ ပုဏ္ဏမာယေဝ စန္ဒိမာ။|
    count |၂၀|
      block |သိဒ္ဓတ္ထော သဗ္ဗသိဒ္ဓတ္ထော၊ တိလောကမဟိတော ဟိတော။|
      block |ဥပဂန္တွာန သမ္ဗုဒ္ဓေါ၊ ဣဒံ ဝစနမဗြဝိ။|
    count |၂၁|
      block |အဟိံသာ သဗ္ဗပါဏီနံ၊ ကုမာရ မမ ရုစ္စတိ။|
      block |ထေယျာ စ အတိစာရာ စ၊ မဇ္ဇပါနာ စ အာရတိ။|
    count |၂၂|
      block |ရတိ စ သမစရိယာယ၊ ဗာဟုသစ္စံ ကတညုတာ။|
      block |ဒိဋ္ဌေ ဓမ္မေ ပရတ္ထ စ၊ ဓမ္မာ ဧတေ ပသံသိယာ။|
    count |၂၃|
      block |ဧတေ ဓမ္မေ ဘာဝယိတွာ၊ သဗ္ဗသတ္တဟိတေ ရတော။|
      block |ဗုဒ္ဓေ စိတ္တံ ပသာဒေတွာ၊ ဘာဝေဟိ မဂ္ဂမုတ္တမံ။|
    count |၂၄|
      block |ဣဒံ ဝတွာန သဗ္ဗညူ၊ လောကဇေဋ္ဌော နရာသဘော။|
      block |မမေဝံ အနုသာသိတွာ၊ ဝေဟာသံ ဥဂ္ဂတော ဂတော။|
    count |၂၅|
      block |ပုဗ္ဗေ စိတ္တံ ဝိသောဓေတွာ၊ ပစ္ဆာ စိတ္တံ ပသာဒယိံ။|
      block |တေန စိတ္တပ္ပသာဒေန၊ တုသိတံ ဥပပဇ္ဇဟံ။|
    count |၂၆|
      block |စတုန္နဝုတိတော ကပ္ပေ၊ ယဒာ စိတ္တံ ပသာဒယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၂၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ယညသာမိကော ထေရော ဣမာ ဂါထာယော အဘာသိတ္ထာတိ။|
    stand |ယညသာမိကတ္ထေရဿာပဒာနံ စတုတ္ထံ။|
  block |၅။ နိမိတ္တသညကတ္ထေရအပဒာနံ|
    count |၂၈|
      block |စန္ဒဘာဂါနဒီတီရေ၊ ဝသာမိ အဿမေ အဟံ။|
      block |သုဝဏ္ဏမိဂမဒ္ဒက္ခိံ၊ စရန္တံ ဝိပိနေ အဟံ။|
    count |၂၉|
      block |မိဂေ စိတ္တံ ပသာဒေတွာ၊ လောကဇေဋ္ဌံ အနုဿရိံ။|
      block |တေန စိတ္တပ္ပသာဒေန၊ အညေ ဗုဒ္ဓေ အနုဿရိံ။|
    count |၃၀|
      block |အဗ္ဘတီတာ စ ယေ ဗုဒ္ဓါ၊ ဝတ္တမာနာ အနာဂတာ။|
      block |ဧဝမေဝံ ဝိရောစန္တိ၊ မိဂရာဇာဝ တေ တယော။|
    count |၃၁|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၃၂|
      block |သတ္တဝီသေ ဣတော ကပ္ပေ၊ ဧကော အာသိံ မဟီပတိ။|
      block |အရညသတ္ထော နာမေန၊ စက္ကဝတ္တီ မဟဗ္ဗလော။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နိမိတ္တသညကော ထေရော ဣမာ ဂါထာယော အဘာသိတ္ထာတိ။|
    stand |နိမိတ္တသညကတ္ထေရဿာပဒာနံ ပဉ္စမံ။|
  block |၆။ အန္နသံသာဝကတ္ထေရအပဒာနံ|
    count |၃၄|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။|
    count |၃၅|
      block |သိဒ္ဓတ္ထံ သဗ္ဗသိဒ္ဓတ္ထံ၊ အနေဇံ အပရာဇိတံ။|
      block |သမ္ဗုဒ္ဓံ အတိနာမေတွာ၊ ဘောဇယိံ တံ မဟာမုနိံ။|
    count |၃၆|
      block |မုနိ ကာရုဏိကော လောကေ၊ ဩဘာသယိ မမံ တဒာ။|
      block |ဗုဒ္ဓေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
    count |၃၇|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ အန္နသံသာဝကော ထေရော ဣမာ ဂါထာယော အဘာသိတ္ထာတိ။|
    stand |အန္နသံသာဝကတ္ထေရဿာပဒာနံ ဆဋ္ဌံ။|
  block |၇။ နိဂ္ဂုဏ္ဍိပုပ္ဖိယတ္ထေရအပဒာနံ|
    count |၃၉|
      block |ယဒာ ဒေဝေါ ဒေဝကာယာ၊ စဝတေ အာယုသင်္ခယာ။|
      block |တယော သဒ္ဒာ နိစ္ဆရန္တိ၊ ဒေဝါနံ အနုမောဒတံ။|
    count |၄၀|
      block |ဣတော ဘော သုဂတိံ ဂစ္ဆ၊ မနုဿာနံ သဟဗျတံ။|
      block |မနုဿဘူတော သဒ္ဓမ္မေ၊ လဘ သဒ္ဓံ အနုတ္တရံ။|
    count |၄၁|
      block |သာ တေ သဒ္ဓါ နိဝိဋ္ဌာဿ၊ မူလဇာတာ ပတိဋ္ဌိတာ။|
      block |ယာဝဇီဝံ အသံဟီရာ၊ သဒ္ဓမ္မေ သုပ္ပဝေဒိတေ။|
    count |၄၂|
      block |ကာယေန ကုသလံ ကတွာ၊ ဝါစာယ ကုသလံ ဗဟုံ။|
      block |မနသာ ကုသလံ ကတွာ၊ အဗျာပဇ္ဇံ နိရူပဓိံ။|
    count |၄၃|
      block |တတော ဩပဓိကံ ပုညံ၊ ကတွာ ဒာနေန တံ ဗဟုံ။|
      block |အညေပိ မစ္စေ သဒ္ဓမ္မေ၊ ဗြဟ္မစရိယေ နိဝေသယ။|
    count |၄၄|
      block |ဣမာယ အနုကမ္ပါယ၊ ဒေဝါဒေဝံ ယဒာ ဝိဒူ။|
      block |စဝန္တံ အနုမောဒန္တိ၊ ဧဟိ ဒေဝ ပုနပ္ပုနံ။|
    count |၄၅|
      block |သံဝေဂေါ မေ တဒာ အာသိ၊ ဒေဝသင်္ဃေ သမာဂတေ။|
      block |ကံသု နာမ အဟံ ယောနိံ၊ ဂမိဿာမိ ဣတော စုတော။|
    count |၄၆|
      block |မမ သံဝေဂမညာယ၊ သမဏော ဘာဝိတိန္ဒြိယော။|
      block |မမုဒ္ဓရိတုကာမော သော၊ အာဂစ္ဆိ မမ သန္တိကံ။|
    count |၄၇|
      block |သုမနော နာမ နာမေန၊ ပဒုမုတ္တရသာဝကော။|
      block |အတ္ထဓမ္မာနုသာသိတွာ၊ သံဝေဇေသိ မမံ တဒာ။|
    stand |ဒွာဒသမံ ဘာဏဝါရံ။|
    count |၄၈|
      block |တဿာဟံ ဝစနံ သုတွာ၊ ဗုဒ္ဓေ စိတ္တံ ပသာဒယိံ။|
      block |တံ ဓီရံ အဘိဝါဒေတွာ၊ တတ္ထ ကာလံကတော အဟံ။|
    count |၄၉|
      block |ဥပပဇ္ဇိံ သ တတ္ထေဝ၊ သုက္ကမူလေန စောဒိတော။|
      block |ဝသန္တော မာတုကုစ္ဆိမှိ၊ ပုန ဓာရေတိ မာတုယာ။|
    count |၅၀|
      block |တမှာ ကာယာ စဝိတွာန၊ တိဒသေ ဥပပဇ္ဇဟံ။|
      block |ဧတ္ထန္တရေ န ပဿာမိ၊ ဒောမနဿမဟံ တဒာ။|
    count |၅၁|
      block |တာဝတိံသာ စဝိတွာန၊ မာတုကုစ္ဆိံ သမောက္ကမိံ။|
      block |နိက္ခမိတွာန ကုစ္ဆိမှာ၊ ကဏှသုက္ကံ အဇာနဟံ။|
    count |၅၂|
      block |ဇာတိယာ သတ္တဝဿောဝ၊ အာရာမံ ပါဝိသိံ အဟံ။|
      block |ဂေါတမဿ ဘဂဝတော၊ သကျပုတ္တဿ တာဒိနော။|
    count |၅၃|
      block |ဝိတ္ထာရိကေ ပါဝစနေ၊ ဗာဟုဇညမှိ သာသနေ။|
      block |အဒ္ဒသံ သာသနကရေ၊ ဘိက္ခဝေါ တတ္ထ သတ္ထုနော။|
    count |၅၄|
      block |သာဝတ္ထိ နာမ နဂရံ၊ ရာဇာ တတ္ထာသိ ကောသလော။|
      block |ရထေန နာဂယုတ္တေန၊ ဥပေသိ ဗောဓိမုတ္တမံ။|
    count |၅၅|
      block |တဿာဟံ နာဂံ ဒိသွာန၊ ပုဗ္ဗကမ္မံ အနုဿရိံ။|
      block |အဉ္ဇလိံ ပဂ္ဂဟေတွာန၊ သမယံ အဂမာသဟံ။|
    count |၅၆|
      block |ဇာတိယာ သတ္တဝဿောဝ၊ ပဗ္ဗဇိံ အနဂါရိယံ။|
      block |ယော သော ဗုဒ္ဓံ ဥပဋ္ဌာသိ၊ အာနန္ဒော နာမ သာဝကော။|
    count |၅၇|
      block |ဂတိမာ ဓိတိမာ စေဝ၊ သတိမာ စ ဗဟုဿုတော။|
      block |ရညော စိတ္တံ ပသာဒေန္တော၊ နိယျာဒေသိ မဟာဇုတိ။|
    count |၅၈|
      block |တဿာဟံ ဓမ္မံ သုတွာန၊ ပုဗ္ဗကမ္မံ အနုဿရိံ။|
      block |တတ္ထေဝ ဌိတကော သန္တော၊ အရဟတ္တမပါပုဏိံ။|
    count |၅၉|
      block |ဧကံသံ စီဝရံ ကတွာ၊ သိရေ ကတွာန အဉ္ဇလိံ။|
      block |သမ္ဗုဒ္ဓံ အဘိဝါဒေတွာ၊ ဣမံ ဝါစံ ဥဒီရယိံ။|
    count |၆၀|
      block |ပဒုမုတ္တရဗုဒ္ဓဿ၊ ဒွိပဒိန္ဒဿ သတ္ထုနော။|
      block |နိဂ္ဂုဏ္ဍိပုပ္ဖံ ပဂ္ဂယှ၊ သီဟာသနေ ဌပေသဟံ။|
    count |၆၁|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၆၂|
      block |ပဉ္စဝီသသဟဿမှိ၊ ကပ္ပါနံ မနုဇာဓိပါ။|
      block |အဗ္ဗုဒနိရဗ္ဗုဒာနိ၊ အဋ္ဌဋ္ဌာသိံသု ခတ္တိယာ။|
    count |၆၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နိဂ္ဂုဏ္ဍိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |နိဂ္ဂုဏ္ဍိပုပ္ဖိယတ္ထေရဿာပဒာနံ သတ္တမံ။|
  block |၈။ သုမနာဝေဠိယတ္ထေရအပဒာနံ|
    count |၆၄|
      block |ဝေဿဘုဿ ဘဂဝတော၊ လောကဇေဋ္ဌဿ တာဒိနော။|
      block |သဗ္ဗေ ဇနာ သမာဂမ္မ၊ မဟာပူဇံ ကရောန္တိ တေ။|
    count |၆၅|
      block |သုဓာယ ပိဏ္ဍံ ကတွာန၊ အာဝေဠံ သုမနာယဟံ။|
      block |သီဟာသနဿ ပုရတော၊ အဘိရောပေသဟံ တဒာ။|
    count |၆၆|
      block |သဗ္ဗေ ဇနာ သမာဂမ္မ၊ ပေက္ခန္တိ ပုပ္ဖမုတ္တမံ။|
      block |ကေနိဒံ ပူဇိတံ ပုပ္ဖံ၊ ဗုဒ္ဓသေဋ္ဌဿ တာဒိနော။|
    count |၆၇|
      block |တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။|
      block |အနုဘောမိ သကံ ကမ္မံ၊ ပုဗ္ဗေ သုကတမတ္တနော။|
    count |၆၈|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗေသာနံ ပိယော ဟောမိ၊ ပုပ္ဖပူဇာယိဒံ ဖလံ။|
    count |၆၉|
      block |နာဘိဇာနာမိ ကာယေန၊ ဝါစာယ ဥဒ စေတသာ။|
      block |သံယတာနံ တပဿီနံ၊ ကတံ အက္ကောသိတံ မယာ။|
    count |၇၀|
      block |တေန သုစရိတေနာဟံ၊ စိတ္တဿ ပဏိဓီဟိ စ။|
      block |သဗ္ဗေသံ ပူဇိတော ဟောမိ၊ အနက္ကောသဿိဒံ ဖလံ။|
    count |၇၁|
      block |ဣတော ဧကာဒသေ ကပ္ပေ၊ သဟဿာရောသိ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၇၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုမနာဝေဠိယော ထေရော ဣမာ ဂါထာယော အဘာသိတ္ထာတိ။|
    stand |သုမနာဝေဠိယတ္ထေရဿာပဒာနံ အဋ္ဌမံ။|
  block |၉။ ပုပ္ဖစ္ဆတ္တိယတ္ထေရအပဒာနံ|
    count |၇၃|
      block |သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။|
      block |သစ္စံ ပကာသယန္တဿ၊ နိဗ္ဗာပေန္တဿ ပါဏိနော။|
    count |၇၄|
      block |ဇလဇံ အာဟရိတွာန၊ သတပတ္တံ မနောရမံ။|
      block |ပုပ္ဖဿ ဆတ္တံ ကတွာန၊ ဗုဒ္ဓဿ အဘိရောပယိံ။|
    count |၇၅|
      block |သိဒ္ဓတ္ထော စ လောကဝိဒူ၊ အာဟုတီနံ ပဋိဂ္ဂဟော။|
      block |ဘိက္ခုသင်္ဃေ ဌိတော သတ္ထာ၊ ဣမံ ဂါထံ အဘာသထ။|
    count |၇၆|
      block |ယော မေ စိတ္တံ ပသာဒေတွာ၊ ပုပ္ဖစ္ဆတ္တံ အဓာရယိံ။|
      block |တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။|
    count |၇၇|
      block |ဣဒံ ဝတွာန သမ္ဗုဒ္ဓေါ၊ သိဒ္ဓတ္ထော လောကနာယကော။|
      block |ဥယျောဇေတွာန ပရိသံ၊ ဝေဟာသံ နဘမုဂ္ဂမိ။|
    count |၇၈|
      block |ဝုဋ္ဌိတေ နရဒေဝမှိ၊ သေတစ္ဆတ္တမ္ပိ ဝုဋ္ဌဟိ။|
      block |ပုရတော ဗုဒ္ဓသေဋ္ဌဿ၊ ဂစ္ဆတိ ဆတ္တမုတ္တမံ။|
    count |၇၉|
      block |စတုန္နဝုတိတော ကပ္ပေ၊ ယံ ဆတ္တံ အဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖစ္ဆတ္တဿိဒံ ဖလံ။|
    count |၈၀|
      block |စတုသတ္တတိကပ္ပမှိ၊ အဋ္ဌ ဇလသိခါ အဟူ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၈၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုပ္ဖစ္ဆတ္တိယော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖစ္ဆတ္တိယတ္ထေရဿာပဒာနံ နဝမံ။|
  block |၁၀။ သပရိဝါရဆတ္တဒာယကတ္ထေရအပဒာနံ|
    count |၈၂|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |အာကာသေ ဇလဝုဋ္ဌီဝ ဝဿတေ ဓမ္မဝုဋ္ဌိယာ။|
    count |၈၃|
      block |တမဒ္ဒသာသိံ သမ္ဗုဒ္ဓံ၊ ဒေသေန္တံ အမတံ ပဒံ။|
      block |သကံ စိတ္တံ ပသာဒေတွာ၊ အဂမာသိံ သကံ ဃရံ။|
    count |၈၄|
      block |ဆတ္တံ အလင်္ကတံ ဂယှ၊ ဥပဂစ္ဆိံ နရုတ္တမံ။|
      block |ဟဋ္ဌော ဟဋ္ဌေန စိတ္တေန၊ အာကာသေ ဥက္ခိပိံ အဟံ။|
    count |၈၅|
      block |သုသင်္ဂဟိတယာနံဝ၊ ဒန္တောဝ သာဝကုတ္တမော။|
      block |ဥပဂန္တွာန သမ္ဗုဒ္ဓံ၊ မတ္ထကေ သမ္ပတိဋ္ဌဟိ။|
    count |၈၆|
      block |အနုကမ္ပကော ကာရုဏိကော၊ ဗုဒ္ဓေါ လောကဂ္ဂနာယကော။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၈၇|
      block |ယေန ဆတ္တမိဒံ ဒိန္နံ၊ အလင်္ကတံ မနောရမံ။|
      block |တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။|
    count |၈၈|
      block |သတ္တက္ခတ္တုဉ္စ ဒေဝေသု၊ ဒေဝရဇ္ဇံ ကရိဿတိ။|
      block |ဗာတ္တိံသက္ခတ္တုဉ္စ ရာဇာ၊ စက္ကဝတ္တီ ဘဝိဿတိ။|
    count |၈၉|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၉၀|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၉၁|
      block |ဗုဒ္ဓဿ ဂိရမညာယ၊ ဝါစာသဘိမုဒီရိတံ။|
      block |ပသန္နစိတ္တော သုမနော၊ ဘိယျော ဟာသံ ဇနေသဟံ။|
    count |၉၂|
      block |ဇဟိတွာ မာနုသံ ယောနိံ၊ ဒိဗ္ဗံ ယောနိံ မဇ္ဈဂံ။|
      block |ဝိမာနမုတ္တမံ မယှံ၊ အဗ္ဘုဂ္ဂတံ မနောရမံ။|
    count |၉၃|
      block |ဝိမာနာ နိက္ခမန္တဿ၊ သေတစ္ဆတ္တံ ဓရီယတိ။|
      block |တဒာ သညံ ပဋိလဘိံ၊ ပုဗ္ဗကမ္မဿိဒံ ဖလံ။|
    count |၉၄|
      block |ဒေဝလောကာ စဝိတွာန၊ မနုဿတ္တဉ္စ အာဂမိံ။|
      block |ဆတ္တိံသက္ခတ္တုံ စက္ကဝတ္တီ၊ သတ္တကပ္ပသတမှိတော။|
    count |၉၅|
      block |တမှာ ကာယာ စဝိတွာန၊ အာဂစ္ဆိံ တိဒသံ ပုရံ။|
      block |သံသရိတွာနုပုဗ္ဗေန၊ မာနုသံ ပုနရာဂမိံ။|
    count |၉၆|
      block |ဩက္ကန္တံ မာတုကုစ္ဆိံ မံ၊ သေတ္တစ္ဆတ္တံ အဓာရယုံ။|
      block |ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။|
    count |၉၇|
      block |သုနန္ဒော နာမ နာမေန၊ ဗြာဟ္မဏော မန္တပါရဂူ။|
      block |ဖလိကံ ဆတ္တမာဒာယ၊ သာဝကဂ္ဂဿ သော တဒာ။|
    count |၉၈|
      block |အနုမောဒိ မဟာဝီရော၊ သာရိပုတ္တော မဟာကထီ။|
      block |သုတွာနုမောဒနံ တဿ၊ ပုဗ္ဗကမ္မမနုဿရိံ။|
    count |၉၉|
      block |အဉ္ဇလိံ ပဂ္ဂဟေတွာန၊ သကံ စိတ္တံ ပသာဒယိံ။|
      block |သရိတွာ ပုရိမံ ကမ္မံ၊ အရဟတ္တမပါပုဏိံ။|
    count |၁၀၀|
      block |ဥဋ္ဌာယ အာသနာ တမှာ၊ သိရေ ကတွာန အဉ္ဇလိံ။|
      block |သမ္ဗုဒ္ဓံ အဘိဝါဒေတွာ၊ ဣမံ ဝါစံ ဥဒီရိယိံ။|
    count |၁၀၁|
      block |သတသဟဿိတော ကပ္ပေ၊ ဗုဒ္ဓေါ လောကေ အနုတ္တရော။|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
    count |၁၀၂|
      block |တဿ ဆတ္တံ မယာ ဒိန္နံ၊ ဝိစိတ္တံ သမလင်္ကတံ။|
      block |ဥဘော ဟတ္ထေဟိ ပဂ္ဂဏှိ၊ သယမ္ဘူ အဂ္ဂပုဂ္ဂလော။|
    count |၁၀၃|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။|
      block |ဧကစ္ဆတ္တဿ ဒာနေန၊ ဒုဂ္ဂတိံ နုပပဇ္ဇဟံ။|
    count |၁၀၄|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၁၀၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဥမာပုပ္ဖဉ္စ ပုလိနံ၊ ဟာသော ယညော နိမိတ္တကော။|
      block |သံသာဝကော နိဂ္ဂုဏ္ဍီ စ၊ သုမနံ ပုပ္ဖဆတ္တကော။|
      block |သပရိဝါရဆတ္တော စ၊ ဂါထာ သတ္တသတုတ္တရာတိ။|
    block |ဣတ္ထံ သုဒံ အာယသ္မာ သပရိဝါရဆတ္တဒာယကော ထေရော ဣမာ ဂါထာယော အဘာသိတ္ထာတိ။|
    stand |သပရိဝါရဆတ္တဒာယကတ္ထေရဿာပဒာနံ ဒသမံ။|
    stand |ဥမာပုပ္ဖိယဝဂ္ဂေါ တေတ္တိံသတိမော။|
    block |တဿုဒ္ဒာနံ|
