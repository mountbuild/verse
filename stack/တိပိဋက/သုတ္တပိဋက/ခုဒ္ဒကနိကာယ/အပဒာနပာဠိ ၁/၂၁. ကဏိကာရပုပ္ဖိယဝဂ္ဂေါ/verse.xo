block |၂၁။ ကဏိကာရပုပ္ဖိယဝဂ္ဂေါ|
  block |၁။ ကဏိကာရပုပ္ဖိယတ္ထေရအပဒာနံ|
    count |၁|
      block |ကဏိကာရံ ပုပ္ဖိတံ ဒိသွာ၊ ဩစိနိတွာနဟံ တဒာ။|
      block |တိဿဿ အဘိရောပေသိံ၊ ဩဃတိဏ္ဏဿ တာဒိနော။|
    count |၂|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃|
      block |ပဉ္စတ္တိံသေ ဣတော ကပ္ပေ၊ အရုဏပါဏီတိ ဝိဿုတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကဏိကာရပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကဏိကာရပုပ္ဖိယတ္ထေရဿာပဒာနံ ပဌမံ။|
  block |၂။ မိနေလပုပ္ဖိယတ္ထေရအပဒာနံ|
    count |၅|
      block |သုဝဏ္ဏဝဏ္ဏော ဘဂဝါ၊ သတရံသီ ပတာပဝါ။|
      block |စင်္ကမနံ သမာရူဠှော၊ မေတ္တစိတ္တော သိခီသဘော။|
    count |၆|
      block |ပသန္နစိတ္တော သုမနော၊ ဝန္ဒိတွာ ဉာဏမုတ္တမံ။|
      block |မိနေလပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။|
    count |၇|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၈|
      block |ဧကူနတိံသကပ္ပမှိ၊ သုမေဃဃနနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မိနေလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |မိနေလပုပ္ဖိယတ္ထေရဿာပဒာနံ ဒုတိယံ။|
  block |၃။ ကိင်္ကဏိပုပ္ဖိယတ္ထေရအပဒာနံ|
    count |၁၀|
      block |ကဉ္စနဂ္ဃိယသင်္ကာသော၊ သဗ္ဗညူ လောကနာယကော။|
      block |ဩဒကံ ဒဟမောဂ္ဂယှ၊ သိနာယိ လောကနာယကော။|
    count |၁၁|
      block |ပဂ္ဂယှ ကိင်္ကဏိံ ပုပ္ဖံ၊ ဝိပဿိဿာဘိရောပယိံ။|
      block |ဥဒဂ္ဂစိတ္တော သုမနော၊ ဒွိပဒိန္ဒဿ တာဒိနော။|
    count |၁၂|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၃|
      block |သတ္တဝီသတိကပ္ပမှိ၊ ရာဇာ ဘီမရထော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကိင်္ကဏိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကိင်္ကဏိပုပ္ဖိယတ္ထေရဿာပဒာနံ တတိယံ။|
  block |၄။ တရဏိယတ္ထေရအပဒာနံ|
    count |၁၅|
      block |အတ္ထဒဿီ တု ဘဂဝါ၊ ဒွိပဒိန္ဒော နရာသဘော။|
      block |ပုရက္ခတော သာဝကေဟိ၊ ဂင်္ဂါတီရမုပါဂမိ။|
    count |၁၆|
      block |သမတိတ္တိ ကာကပေယျာ၊ ဂင်္ဂါ အာသိ ဒုရုတ္တရာ။|
      block |ဥတ္တာရယိံ ဘိက္ခုသင်္ဃံ၊ ဗုဒ္ဓဉ္စ ဒွိပဒုတ္တမံ။|
    count |၁၇|
      block |အဋ္ဌာရသေ ကပ္ပသတေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။|
    count |၁၈|
      block |တေရသေတော ကပ္ပသတေ၊ ပဉ္စ သဗ္ဗောဘဝါ အဟုံ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၉|
      block |ပစ္ဆိမေ စ ဘဝေ အသ္မိံ၊ ဇာတောဟံ ဗြာဟ္မဏေ ကုလေ။|
      block |သဒ္ဓိံ တီဟိ သဟာယေဟိ၊ ပဗ္ဗဇိံ သတ္ထု သာသနေ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော အဘာသိတ္ထာတိ။|
    stand |တရဏိယတ္ထေရဿာပဒာနံ စတုတ္ထံ။|
  block |၅။ နိဂ္ဂုဏ္ဍိပုပ္ဖိယတ္ထေရအပဒာနံ|
    count |၂၁|
      block |ဝိပဿိဿ ဘဂဝတော၊ အာသိမာရာမိကော အဟံ။|
      block |နိဂ္ဂုဏ္ဍိပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။|
    count |၂၂|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၃|
      block |ပဉ္စဝီသေ ဣတော ကပ္ပေ၊ ဧကော အာသိံ ဇနာဓိပေါ။|
      block |မဟာပတာပနာမေန၊ စက္ကဝတ္တီ မဟဗ္ဗလော။|
    count |၂၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နိဂ္ဂုဏ္ဍိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |နိဂ္ဂုဏ္ဍိပုပ္ဖိယတ္ထေရဿာပဒာနံ ပဉ္စမံ။|
  block |၆။ ဥဒကဒာယကတ္ထေရအပဒာနံ|
    count |၂၅|
      block |ဘုဉ္ဇန္တံ သမဏံ ဒိသွာ၊ ဝိပ္ပသန္နမနာဝိလံ။|
      block |ဃဋေနောဒကမာဒာယ၊ သိဒ္ဓတ္ထဿ အဒာသဟံ။|
    count |၂၆|
      block |နိမ္မလော ဟောမဟံ အဇ္ဇ၊ ဝိမလော ခီဏသံသယော။|
      block |ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတေ မမ။|
    count |၂၇|
      block |စတုန္နဝုတိတော ကပ္ပေ၊ ဥဒကံ ယမဒာသဟံ။|
      block |ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။|
    count |၂၈|
      block |ဧကသဋ္ဌိမှိတော ကပ္ပေ၊ ဧကောဝ ဝိမလော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒကဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥဒကဒာယကတ္ထေရဿာပဒာနံ ဆဋ္ဌံ။|
  block |၇။ သလလမာလိယတ္ထေရအပဒာနံ|
    count |၃၀|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |ဩဘာသေန္တံ ဒိသာ သဗ္ဗာ၊ သိဒ္ဓတ္ထံ နရသာရထိံ။|
    count |၃၁|
      block |ဓနုံ အဒွေဇ္ဈံ ကတွာန၊ ဥသုံ သန္နယှဟံ တဒာ။|
      block |ပုပ္ဖံ သဝဏ္ဋံ ဆေတွာန၊ ဗုဒ္ဓဿ အဘိရောပယိံ။|
    count |၃၂|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၃|
      block |ဧကပညာသိတော ကပ္ပေ၊ ဧကော အာသိံ ဇုတိန္ဓရော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သလလမာလိယော ထေရော ဣမာ ဂါထာယော အဘာသိတ္ထာတိ။|
    stand |သလလမာလိယတ္ထေရဿာပဒာနံ သတ္တမံ။|
  block |၈။ ကောရဏ္ဍပုပ္ဖိယတ္ထေရအပဒာနံ|
    count |၃၅|
      block |အက္ကန္တဉ္စ ပဒံ ဒိသွာ၊ စက္ကာလင်္ကာရဘူသိတံ။|
      block |ပဒေနာနုပဒံ ယန္တော၊ ဝိပဿိဿ မဟေသိနော။|
    count |၃၆|
      block |ကောရဏ္ဍံ ပုပ္ဖိတံ ဒိသွာ၊ သမူလံ ပူဇိတံ မယာ။|
      block |ဟဋ္ဌော ဟဋ္ဌေန စိတ္တေန၊ အဝန္ဒိံ ပဒမုတ္တမံ။|
    count |၃၇|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၈|
      block |သတ္တပညာသကပ္ပမှိ၊ ဧကော ဝီတမလော အဟုံ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကောရဏ္ဍပုပ္ဖိယတ္ထေရဿာပဒာနံ အဋ္ဌမံ။|
  block |၉။ အာဓာရဒာယကတ္ထေရအပဒာနံ|
    count |၄၀|
      block |အာဓာရကံ မယာ ဒိန္နံ၊ သိခိနော လောကဗန္ဓုနော။|
      block |ဓာရေမိ ပထဝိံ သဗ္ဗံ၊ ကေဝလံ ဝသုဓံ ဣမံ။|
    count |၄၁|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၄၂|
      block |သတ္တဝီသေ ဣတော ကပ္ပေ၊ အဟေသုံ စတုရော ဇနာ။|
      block |သမန္တဝရဏာ နာမ၊ စက္ကဝတ္တီ မဟဗ္ဗလာ။|
    count |၄၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာဓာရဒာယကော ထေရော ဣမာ ဂါထာယော အဘာသိတ္ထာတိ။|
    stand |အာဓာရဒာယကတ္ထေရဿာပဒာနံ နဝမံ။|
  block |၁၀။ ပါပနိဝါရိယတ္ထေရအပဒာနံ|
    count |၄၄|
      block |တိဿဿ တု ဘဂဝတော၊ ဒေဝဒေဝဿ တာဒိနော။|
      block |ဧကစ္ဆတ္တံ မယာ ဒိန္နံ၊ ဝိပ္ပသန္နေန စေတသာ။|
    count |၄၅|
      block |နိဝုတံ ဟောတိ မေ ပါပံ၊ ကုသလဿုပသမ္ပဒာ။|
      block |အာကာသေ ဆတ္တံ ဓာရေန္တိ၊ ပုဗ္ဗကမ္မဿိဒံ ဖလံ။|
    count |၄၆|
      block |စရိမံ ဝတ္တတေ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၄၇|
      block |ဒွေနဝုတေ ဣတော ကပ္ပေ၊ ယံ ဆတ္တမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။|
    count |၄၈|
      block |ဒွေသတ္တတိမှိတော ကပ္ပေ၊ အဋ္ဌာသိံသု ဇနာဓိပါ။|
      block |မဟာနိဒာနနာမေန၊ ရာဇာနော စက္ကဝတ္တိနော။|
    count |၄၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပါပနိဝါရိယော ထေရော ဣမာ ဂါထာယော အဘာသိတ္ထာတိ။|
      block |ကဏိကာရော မိနေလဉ္စ၊ ကိင်္ကဏိ တရဏေန စ။|
      block |နိဂ္ဂုဏ္ဍိပုပ္ဖီ ဒကဒော၊ သလလော စ ကုရဏ္ဍကော။|
      block |အာဓာရကော ပါပဝါရီ၊ အဋ္ဌတာလီသ ဂါထကာတိ။|
    stand |ပါပနိဝါရိယတ္ထေရဿာပဒာနံ ဒသမံ။|
    stand |ကဏိကာရပုပ္ဖိယဝဂ္ဂေါ ဧကဝီသတိမော။|
    block |တဿုဒ္ဒာနံ|
