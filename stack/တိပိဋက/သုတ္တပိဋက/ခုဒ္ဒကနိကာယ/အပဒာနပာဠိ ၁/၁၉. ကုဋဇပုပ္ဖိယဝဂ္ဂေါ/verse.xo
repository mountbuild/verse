block |၁၉။ ကုဋဇပုပ္ဖိယဝဂ္ဂေါ|
  block |၁။ ကုဋဇပုပ္ဖိယတ္ထေရအပဒာနံ|
    count |၁|
      block |သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဥဂ္ဂတံ။|
      block |ဒိသံ အနုဝိလောကေန္တံ၊ ဂစ္ဆန္တံ အနိလဉ္ဇသေ။|
    count |၂|
      block |ကုဋဇံ ပုပ္ဖိတံ ဒိသွာ၊ သံဝိတ္ထတသမောတ္ထတံ။|
      block |ရုက္ခတော ဩစိနိတွာန၊ ဖုဿဿ အဘိရောပယိံ။|
    count |၃|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄|
      block |ဣတော သတ္တရသေ ကပ္ပေ၊ တယော အာသုံ သုပုပ္ဖိတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုဋဇပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကုဋဇပုပ္ဖိယတ္ထေရဿာပဒာနံ ပဌမံ။|
  block |၂။ ဗန္ဓုဇီဝကတ္ထေရအပဒာနံ|
    count |၆|
      block |သိဒ္ဓတ္ထော နာမ သမ္ဗုဒ္ဓေါ၊ သယမ္ဘူ သဗ္ဘိ ဝဏ္ဏိတော။|
      block |သမာဓိံ သော သမာပန္နော၊ နိသီဒိ ပဗ္ဗတန္တရေ။|
    count |၇|
      block |ဇာတဿရေ ဂဝေသန္တော၊ ဒကဇံ ပုပ္ဖမုတ္တမံ။|
      block |ဗန္ဓုဇီဝကပုပ္ဖာနိ၊ အဒ္ဒသံ သမနန္တရံ။|
    count |၈|
      block |ဥဘော ဟတ္ထေဟိ ပဂ္ဂယှ၊ ဥပါဂစ္ဆိံ မဟာမုနိံ။|
      block |ပသန္နစိတ္တော သုမနော၊ သိဒ္ဓတ္ထဿာဘိရောပယိံ။|
    count |၉|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၀|
      block |ဣတော စာတုဒ္ဒသေ ကပ္ပေ၊ ဧကော အာသိံ ဇနာဓိပေါ။|
      block |သမုဒ္ဒကပ္ပေါ နာမေန၊ စက္ကဝတ္တီ မဟဗ္ဗလော။|
    count |၁၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗန္ဓုဇီဝကော ထေရော ဣမာ ဂါထာယော အဘာသိတ္ထာတိ။|
    stand |ဗန္ဓုဇီဝကတ္ထေရဿာပဒာနံ ဒုတိယံ။|
  block |၃။ ကောဋုမ္ဗရိယတ္ထေရအပဒာနံ|
    count |၁၂|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |အပ္ပမေယျံဝ ဥဒဓိံ၊ ဝိတ္ထတံ ဓရဏိံ ယထာ။|
    count |၁၃|
      block |ပူဇိတံ ဒေဝသင်္ဃေန၊ နိသဘာဇာနိယံ ယထာ။|
      block |ဟဋ္ဌော ဟဋ္ဌေန စိတ္တေန၊ ဥပါဂစ္ဆိံ နရုတ္တမံ။|
    count |၁၄|
      block |သတ္တပုပ္ဖာနိ ပဂ္ဂယှ၊ ကောဋုမ္ဗရသမာကုလံ။|
      block |ဗုဒ္ဓဿ အဘိရောပေသိံ၊ သိခိနော လောကဗန္ဓုနော။|
    count |၁၅|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၆|
      block |ဣတော ဝီသတိကပ္ပမှိ၊ မဟာနေလသနာမကော။|
      block |ဧကော အာသိ မဟာတေဇော၊ စက္ကဝတ္တီ မဟဗ္ဗလော။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကောဋုမ္ဗရိယော ထေရော ဣမာ ဂါထာယော အဘာသိတ္ထာတိ။|
    stand |ကောဋုမ္ဗရိယတ္ထေရဿာပဒာနံ တတိယံ။|
  block |၄။ ပဉ္စဟတ္ထိယတ္ထေရအပဒာနံ|
    count |၁၈|
      block |တိဿော နာမာသိ ဘဂဝါ၊ လောကဇေဋ္ဌော နရာသဘော။|
      block |ပုရက္ခတော သာဝကေဟိ၊ ရထိယံ ပဋိပဇ္ဇထ။|
    count |၁၉|
      block |ပဉ္စ ဥပ္ပလဟတ္ထာ စ၊ စာတုရာ ဌပိတာ မယာ။|
      block |အာဟုတိံ ဒာတုကာမောဟံ၊ ပဂ္ဂဏှိံ ဝတသိဒ္ဓိယာ။|
    count |၂၀|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ဗုဒ္ဓရံသီဟိ ဖုဋ္ဌောသ္မိ၊ ပူဇေသိံ ဒွိပဒုတ္တမံ။|
    count |၂၁|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၂|
      block |ဣတော တေရသကပ္ပမှိ၊ ပဉ္စ သုသဘသမ္မတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဉ္စဟတ္ထိယော ထေရော ဣမာ ဂါထာယော အဘာသိတ္ထာတိ။|
    stand |ပဉ္စဟတ္ထိယတ္ထေရဿာပဒာနံ စတုတ္ထံ။|
  block |၅။ ဣသိမုဂ္ဂဒာယကတ္ထေရအပဒာနံ|
    count |၂၄|
      block |ဥဒေန္တံ သတရံသိံဝ၊ ပီတရံသိံဝ ဘာဏုမံ။|
      block |ကကုဓံ ဝိလသန္တံဝ၊ ပဒုမုတ္တရနာယကံ။|
    count |၂၅|
      block |ဣသိမုဂ္ဂါနိ ပိသိတွာ၊ မဓုခုဒ္ဒေ အနီဠကေ။|
      block |ပါသာဒေဝ ဌိတော သန္တော၊ အဒာသိံ လောကဗန္ဓုနော။|
    count |၂၆|
      block |အဋ္ဌသတသဟဿာနိ၊ အဟေသုံ ဗုဒ္ဓသာဝကာ။|
      block |သဗ္ဗေသံ ပတ္တပူရေန္တံ၊ တတော စာပိ ဗဟုတ္တရံ။|
    count |၂၇|
      block |တေန စိတ္တပ္ပသာဒေန၊ သုက္ကမူလေန စောဒိတော။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၂၈|
      block |စတ္တာလီသမှိ သဟဿေ၊ ကပ္ပါနံ အဋ္ဌတိံသ တေ။|
      block |ဣသိမုဂ္ဂသနာမာ တေ၊ စက္ကဝတ္တီ မဟဗ္ဗလာ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဣသိမုဂ္ဂဒာယကော ထေရော ဣမာ ဂါထာယော အဘာသိတ္ထာတိ။|
    stand |ဣသိမုဂ္ဂဒာယကတ္ထေရဿာပဒာနံ ပဉ္စမံ။|
  block |၆။ ဗောဓိဥပဋ္ဌာကတ္ထေရအပဒာနံ|
    count |၃၀|
      block |နဂရေ ရမ္မဝတိယာ၊ အာသိံ မုရဇဝါဒကော။|
      block |နိစ္စုပဋ္ဌာနယုတ္တောမှိ၊ ဂတောဟံ ဗောဓိမုတ္တမံ။|
    count |၃၁|
      block |သာယံ ပါတံ ဥပဋ္ဌိတွာ၊ သုက္ကမူလေန စောဒိတော။|
      block |အဋ္ဌာရသကပ္ပသတေ၊ ဒုဂ္ဂတိံ နုပပဇ္ဇဟံ။|
    count |၃၂|
      block |ပန္နရသေ ကပ္ပသတေ၊ ဣတော အာသိံ ဇနာဓိပေါ။|
      block |မုရဇော နာမ နာမေန၊ စက္ကဝတ္တီ မဟဗ္ဗလော။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗောဓိဥပဋ္ဌာကော ထေရော ဣမာ ဂါထာယော အဘာသိတ္ထာတိ။|
    stand |ဗောဓိဥပဋ္ဌာကတ္ထေရဿာပဒာနံ ဆဋ္ဌံ။|
  block |၇။ ဧကစိန္တိကတ္ထေရအပဒာနံ|
    count |၃၄|
      block |ယဒာ ဒေဝေါ ဒေဝကာယာ၊ စဝတေ အာယုသင်္ခယာ။|
      block |တယော သဒ္ဒာ နိစ္ဆရန္တိ၊ ဒေဝါနံ အနုမောဒတံ။|
    count |၃၅|
      block |ဣတော ဘော သုဂတိံ ဂစ္ဆ၊ မနုဿာနံ သဟဗျတံ။|
      block |မနုဿဘူတော သဒ္ဓမ္မေ၊ လဘ သဒ္ဓံ အနုတ္တရံ။|
    count |၃၆|
      block |သာ တေ သဒ္ဓါ နိဝိဋ္ဌာဿ၊ မူလဇာတာ ပတိဋ္ဌိတာ။|
      block |ယာဝဇီဝံ အသံဟီရာ၊ သဒ္ဓမ္မေ သုပ္ပဝေဒိတေ။|
    count |၃၇|
      block |ကာယေန ကုသလံ ကတွာ၊ ဝါစာယ ကုသလံ ဗဟုံ။|
      block |မနသာ ကုသလံ ကတွာ၊ အဗျာပဇ္ဇံ နိရူပဓိံ။|
    count |၃၈|
      block |တတော ဩပဓိကံ ပုညံ၊ ကတွာ ဒာနေန တံ ဗဟုံ။|
      block |အညေပိ မစ္စေ သဒ္ဓမ္မေ၊ ဗြဟ္မစရိယေ နိဝေသယ။|
    count |၃၉|
      block |ဣမာယ အနုကမ္ပါယ၊ ဒေဝါ ဒေဝံ ယဒာ ဝိဒူ။|
      block |စဝန္တံ အနုမောဒန္တိ၊ ဧဟိ ဒေဝ ပုနပ္ပုနံ။|
    count |၄၀|
      block |သံဝေဂေါ မေ တဒာ အာသိ၊ ဒေဝသင်္ဃေ သမာဂတေ။|
      block |ကံသု နာမ အဟံ ယောနိံ၊ ဂမိဿာမိ ဣတော စုတော။|
    count |၄၁|
      block |မမ သံဝေဂမညာယ၊ သမဏော ဘာဝိတိန္ဒြိယော။|
      block |မမုဒ္ဓရိတုကာမော သော၊ အာဂစ္ဆိ မမ သန္တိကံ။|
    count |၄၂|
      block |သုမနော နာမ နာမေန၊ ပဒုမုတ္တရသာဝကော။|
      block |အတ္ထဓမ္မာနုသာသိတွာ၊ သံဝေဇေသိ မမံ တဒာ။|
    count |၄၃|
      block |တဿာဟံ ဝစနံ သုတွာ၊ ဗုဒ္ဓေ စိတ္တံ ပသာဒယိံ။|
      block |တံ ဓီရံ အဘိဝါဒေတွာ၊ တတ္ထ ကာလံကတော အဟံ။|
    count |၄၄|
      block |ဥပပဇ္ဇိံ သ တတ္ထေဝ၊ သုက္ကမူလေန စောဒိတော။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၄၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကစိန္တိကော ထေရော ဣမာ ဂါထာယော အဘာသိတ္ထာတိ။|
    stand |ဧကစိန္တိကတ္ထေရဿာပဒာနံ သတ္တမံ။|
  block |၈။ တိကဏ္ဏိပုပ္ဖိယတ္ထေရအပဒာနံ|
    count |၄၆|
      block |ဒေဝဘူတော အဟံ သန္တော၊ အစ္ဆရာဟိ ပုရက္ခတော။|
      block |ပုဗ္ဗကမ္မံ သရိတွာန၊ ဗုဒ္ဓသေဋ္ဌံ အနုဿရိံ။|
    count |၄၇|
      block |တိကဏ္ဏိပုပ္ဖံ ပဂ္ဂယှ၊ သကံ စိတ္တံ ပသာဒယိံ။|
      block |ဗုဒ္ဓမှိ အဘိရောပေသိံ၊ ဝိပဿိမှိ နရာသဘေ။|
    count |၄၈|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၉|
      block |တေသတ္တတိမှိတော ကပ္ပေ၊ စတုရာသုံ ရမုတ္တမာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိကဏ္ဏိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တိကဏ္ဏိပုပ္ဖိယတ္ထေရဿာပဒာနံ အဋ္ဌမံ။|
  block |၉။ ဧကစာရိယတ္ထေရအပဒာနံ|
    count |၅၁|
      block |တာဝတိံသေသု ဒေဝေသု၊ မဟာဃောသော တဒာ အဟု။|
      block |ဗုဒ္ဓေါ စ လောကေ နိဗ္ဗာတိ၊ မယဉ္စမှ သရာဂိနော။|
    count |၅၂|
      block |တေသံ သံဝေဂဇာတာနံ၊ သောကသလ္လသမင်္ဂိနံ။|
      block |သဗလေန ဥပတ္ထဒ္ဓေါ၊ အဂမံ ဗုဒ္ဓသန္တိကံ။|
    count |၅၃|
      block |မန္ဒာရဝံ ဂဟေတွာန၊ သင်္ဂီတိ အဘိနိမ္မိတံ။|
      block |ပရိနိဗ္ဗုတကာလမှိ၊ ဗုဒ္ဓဿ အဘိရောပယိံ။|
    count |၅၄|
      block |သဗ္ဗေ ဒေဝါနုမောဒိံသု၊ အစ္ဆရာယော စ မေ တဒာ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၅၅|
      block |သဋ္ဌိကပ္ပသဟဿမှိ၊ ဣတော သောဠသ တေ ဇနာ။|
      block |မဟာမလ္လဇနာ နာမ၊ စက္ကဝတ္တီ မဟဗ္ဗလာ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကစာရိယော ထေရော ဣမာ ဂါထာယော အဘာသိတ္ထာတိ။|
    stand |ဧကစာရိယတ္ထေရဿာပဒာနံ နဝမံ။|
  block |၁၀။ တိဝဏ္ဋိပုပ္ဖိယတ္ထေရအပဒာနံ|
    count |၅၇|
      block |အဘိဘူတံ ပနိဇ္ဈန္တိ၊ သဗ္ဗေ သင်္ဂမ္မ တေ မမံ။|
      block |တေသံ နိဇ္ဈာယမာနာနံ၊ ပရိဠာဟော အဇာယထ။|
    count |၅၈|
      block |သုနန္ဒော နာမ နာမေန၊ ဗုဒ္ဓဿ သာဝကော တဒာ။|
      block |ဓမ္မဒဿိဿ မုနိနော၊ အာဂစ္ဆိ မမ သန္တိကံ။|
    count |၅၉|
      block |ယေ မေ ဗဒ္ဓစရာ အာသုံ၊ တေ မေ ပုပ္ဖံ အဒုံ တဒာ။|
      block |တာဟံ ပုပ္ဖံ ဂဟေတွာန၊ သာဝကေ အဘိရောပယိံ။|
    count |၆၀|
      block |သောဟံ ကာလံကတော တတ္ထ၊ ပုနာပိ ဥပပဇ္ဇဟံ။|
      block |အဋ္ဌာရသေ ကပ္ပသတေ၊ ဝိနိပါတံ န ဂစ္ဆဟံ။|
    count |၆၁|
      block |တေရသေတော ကပ္ပသတေ၊ အဋ္ဌာသုံ ဓူမကေတုနော။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ တိဝဏ္ဋိပုပ္ဖိယော ထေရော ဣမာ ဂါထာယော အဘာသိတ္ထာတိ။|
      block |ကုဋဇော ဗန္ဓုဇီဝီ စ၊ ကောဋုမ္ဗရိကဟတ္ထိယော။|
      block |ဣသိမုဂ္ဂေါ စ ဗောဓိ စ၊ ဧကစိန္တီ တိကဏ္ဏိကော။|
      block |ဧကစာရီ တိဝဏ္ဋိ စ၊ ဂါထာ ဒွာသဋ္ဌိ ကိတ္တိတာတိ။|
    stand |တိဝဏ္ဋိပုပ္ဖိယတ္ထေရဿာပဒာနံ ဒသမံ။|
    stand |ကုဋဇပုပ္ဖိယဝဂ္ဂေါ ဧကူနဝီသတိမော။|
    block |တဿုဒ္ဒာနံ|
