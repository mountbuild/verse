block |၃၁။ ပဒုမကေသရဝဂ္ဂေါ|
  block |၁။ ပဒုမကေသရိယတ္ထေရအပဒာနံ|
    count |၁|
      block |ဣသိသင်္ဃေ အဟံ ပုဗ္ဗေ၊ အာသိံ မာတင်္ဂဝါရဏော။|
      block |မဟေသီနံ ပသာဒေန၊ ပဒ္မကေသရမောကိရိံ။|
    count |၂|
      block |ပစ္စေကဇိနသေဋ္ဌေသု၊ ဓုတရာဂေသု တာဒိသု။|
      block |တေသု စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
    count |၃|
      block |ဧကနဝုတိတော ကပ္ပေ၊ ကေသရံ ဩကိရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒုမကေသရိယော ထေရော ဣမာ ဂါထာယော အဘာသိတ္ထာတိ။|
    stand |ပဒုမကေသရိယတ္ထေရဿာပဒာနံ ပဌမံ။|
  block |၂။ သဗ္ဗဂန္ဓိယတ္ထေရအပဒာနံ|
    count |၅|
      block |ဂန္ဓမာလံ မယာ ဒိန္နံ၊ ဝိပဿိဿ မဟေသိနော။|
      block |အဒာသိံ ဥဇုဘူတဿ၊ ကောသေယျဝတ္ထမုတ္တမံ။|
    count |၆|
      block |ဧကနဝုတိတော ကပ္ပေ၊ ယံ ဝတ္ထမဒဒိံ ပုရေ။|
      block |ဒုဂ္ဂတိံ နာဘိဇာနာမိ၊ ဂန္ဓဒာနဿိဒံ ဖလံ။|
    count |၇|
      block |ဣတော ပန္နရသေ ကပ္ပေ၊ သုစေဠော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဗ္ဗဂန္ဓိယော ထေရော ဣမာ ဂါထာယော အဘာသိတ္ထာတိ။|
    stand |သဗ္ဗဂန္ဓိယတ္ထေရဿာပဒာနံ ဒုတိယံ။|
  block |၃။ ပရမန္နဒာယကတ္ထေရအပဒာနံ|
    count |၉|
      block |ကဏိကာရံဝ ဇောတန္တံ၊ ဥဒယန္တံဝ ဘာဏုမံ။|
      block |ဝိပဿိံ အဒ္ဒသံ ဗုဒ္ဓံ၊ လောကဇေဋ္ဌံ နရာသဘံ။|
    count |၁၀|
      block |အဉ္ဇလိံ ပဂ္ဂဟေတွာန၊ အဘိနေသိံ သကံ ဃရံ။|
      block |အဘိနေတွာန သမ္ဗုဒ္ဓံ၊ ပရမန္နမဒာသဟံ။|
    count |၁၁|
      block |ဧကနဝုတိတော ကပ္ပေ၊ ပရမန္နမဒိံ တဒာ။|
      block |ဒုဂ္ဂတိံ နာဘိဇာနာမိ၊ ပရမန္နဿိဒံ ဖလံ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပရမန္နဒာယကော ထေရော ဣမာ ဂါထာယော အဘာသိတ္ထာတိ။|
    stand |ပရမန္နဒာယကတ္ထေရဿာပဒာနံ တတိယံ။|
  block |၄။ ဓမ္မသညကတ္ထေရအပဒာနံ|
    count |၁၃|
      block |ဝိပဿိနော ဘဂဝတော၊ မဟာဗောဓိမဟော အဟု။|
      block |ရုက္ခဋ္ဌဿေဝ သမ္ဗုဒ္ဓေါ၊ လောကဇေဋ္ဌော နရာသဘော။|
    count |၁၄|
      block |ဘဂဝါ တမှိ သမယေ၊ ဘိက္ခုသင်္ဃပုရက္ခတော။|
      block |စတုသစ္စံ ပကာသေတိ၊ ဝါစာသဘိမုဒီရယံ။|
    count |၁၅|
      block |သင်္ခိတ္တေန စ ဒေသေန္တော၊ ဝိတ္ထာရေန စ ဒေသယံ။|
      block |ဝိဝဋ္ဋစ္ဆဒော သမ္ဗုဒ္ဓေါ၊ နိဗ္ဗာပေသိ မဟာဇနံ။|
    count |၁၆|
      block |တဿာဟံ ဓမ္မံ သုတွာန၊ လောကဇေဋ္ဌဿ တာဒိနော။|
      block |ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။|
    count |၁၇|
      block |ဧကနဝုတိတော ကပ္ပေ၊ ယံ ဓမ္မမသုဏိံ တဒာ။|
      block |ဒုဂ္ဂတိံ နာဘိဇာနာမိ၊ ဓမ္မသဝဿိဒံ ဖလံ။|
    count |၁၈|
      block |တေတ္တိံသမှိ ဣတော ကပ္ပေ၊ ဧကော အာသိံ မဟီပတိ။|
      block |သုတဝါ နာမ နာမေန၊ စက္ကဝတ္တီ မဟဗ္ဗလော။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓမ္မသညကော ထေရော ဣမာ ဂါထာယော အဘာသိတ္ထာတိ။|
    stand |ဓမ္မသညကတ္ထေရဿာပဒာနံ စတုတ္ထံ။|
  block |၅။ ဖလဒာယကတ္ထေရအပဒာနံ|
    count |၂၀|
      block |ဘာဂီရထီနဒီတီရေ၊ အဟောသိ အဿမော တဒာ။|
      block |တမဟံ အဿမံ ဂစ္ဆိံ၊ ဖလဟတ္ထော အပေက္ခဝါ။|
    count |၂၁|
      block |ဝိပဿိံ တတ္ထ အဒ္ဒက္ခိံ၊ ပီတရံသိံဝ ဘာဏုမံ။|
      block |ယံ မေ အတ္ထိ ဖလံ သဗ္ဗံ၊ အဒာသိံ သတ္ထုနော အဟံ။|
    count |၂၂|
      block |ဧကနဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဖလဒာယကတ္ထေရဿာပဒာနံ ပဉ္စမံ။|
  block |၆။ သမ္ပသာဒကတ္ထေရအပဒာနံ|
    count |၂၄|
      block |နမော တေ ဗုဒ္ဓ ဝီရတ္ထု၊ ဝိပ္ပမုတ္တောသိ သဗ္ဗဓိ။|
      block |ဗျသနမှိ အနုပ္ပတ္တော၊ တဿ မေ သရဏံ ဘဝ။|
    count |၂၅|
      block |သိဒ္ဓတ္ထော တဿ ဗျာကာသိ၊ လောကေ အပ္ပဋိပုဂ္ဂလော။|
      block |မဟောဒဓိသမော သင်္ဃော၊ အပ္ပမေယျော အနုတ္တရော။|
    count |၂၆|
      block |တတ္ထ တွံ ဝိရဇေ ခေတ္တေ၊ အနန္တဖလဒာယကေ။|
      block |သင်္ဃေ စိတ္တံ ပသာဒေတွာ၊ သုဗီဇံ ဝါပ ရောပယ။|
    count |၂၇|
      block |ဣဒံ ဝတွာန သဗ္ဗညူ၊ လောကဇေဋ္ဌော နရာသဘော။|
      block |မမေဝ အနုသာသိတွာ၊ ဝေဟာသံ နဘမုဂ္ဂမိ။|
    count |၂၈|
      block |အစိရံ ဂတမတ္တမှိ၊ သဗ္ဗညုမှိ နရာသဘေ။|
      block |မရဏံ သမနုပ္ပတ္တော၊ တုသိတံ ဥပပဇ္ဇဟံ။|
    count |၂၉|
      block |တဒာဟံ ဝိရဇေ ခေတ္တေ၊ အနန္တဖလဒာယကေ။|
      block |သင်္ဃေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
    count |၃၀|
      block |စတုန္နဝုတိတော ကပ္ပေ၊ ပသာဒမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ပသာဒဿ ဣဒံ ဖလံ။|
    count |၃၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သမ္ပသာဒကော ထေရော ဣမာ ဂါထာယော အဘာသိတ္ထာတိ။|
    stand |သမ္ပသာဒကတ္ထေရဿာပဒာနံ ဆဋ္ဌံ။|
  block |၇။ အာရာမဒာယကတ္ထေရအပဒာနံ|
    count |၃၂|
      block |သိဒ္ဓတ္ထဿ ဘဂဝတော၊ အာရာမော ရောပိတော မယာ။|
      block |သန္ဒစ္ဆာယေသု ရုက္ခေသု၊ ဥပါသန္တေသု ပက္ခိသု။|
    count |၃၃|
      block |အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။|
      block |အာရာမံ အဘိနာမေသိံ၊ လောကဇေဋ္ဌံ နရာသဘံ။|
    count |၃၄|
      block |ဟဋ္ဌော ဟဋ္ဌေန စိတ္တေန၊ ဖလံ ပုပ္ဖမဒာသဟံ။|
      block |တတော ဇာတပ္ပသာဒောဝ၊ တံ ဝနံ ပရိဏာမယိံ။|
    count |၃၅|
      block |ဗုဒ္ဓဿ ယမိဒံ ဒာသိံ၊ ဝိပ္ပသန္နေန စေတသာ။|
      block |ဘဝေ နိဗ္ဗတ္တမာနမှိ၊ နိဗ္ဗတ္တတိ ဖလံ မမ။|
    count |၃၆|
      block |စတုန္နဝုတိတော ကပ္ပေ၊ ယံ အာရာမမဒံ တဒာ။|
      block |ဒုဂ္ဂတိံ နာဘိဇာနာမိ၊ အာရာမဿ ဣဒံ ဖလံ။|
    count |၃၇|
      block |သတ္တတိံသေ ဣတော ကပ္ပေ၊ သတ္တာသုံ မုဒုသီတလာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာရာမဒာယကော ထေရော ဣမာ ဂါထာယော အဘာသိတ္ထာတိ။|
    stand |အာရာမဒာယကတ္ထေရဿာပဒာနံ သတ္တမံ။|
  block |၈။ အနုလေပဒာယကတ္ထေရအပဒာနံ|
    count |၃၉|
      block |အတ္ထဒဿိဿ မုနိနော၊ အဒ္ဒသံ သာဝကံ အဟံ။|
      block |နဝကမ္မံ ကရောန္တဿ၊ သီမာယ ဥပဂစ္ဆဟံ။|
    count |၄၀|
      block |နိဋ္ဌိတေ နဝကမ္မေ စ၊ အနုလေပမဒာသဟံ။|
      block |ပသန္နစိတ္တော သုမနော၊ ပုညက္ခေတ္တေ အနုတ္တရေ။|
    count |၄၁|
      block |အဋ္ဌာရသေ ကပ္ပသတေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ အနုလေပဿိဒံ ဖလံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အနုလေပဒာယကော ထေရော ဣမာ ဂါထာယော အဘာသိတ္ထာတိ။|
    stand |အနုလေပဒာယကတ္ထေရဿာပဒာနံ အဋ္ဌမံ။|
  block |၉။ ဗုဒ္ဓသညကတ္ထေရအပဒာနံ|
    count |၄၃|
      block |ဥဒေန္တံ သတရံသိံဝ၊ ပီတရံသိံဝ ဘာဏုမံ။|
      block |ဝနန္တရဂတံ သန္တံ၊ လောကဇေဋ္ဌံ နရာသဘံ။|
    count |၄၄|
      block |အဒ္ဒသံ သုပိနန္တေန၊ သိဒ္ဓတ္ထံ လောကနာယကံ။|
      block |တတ္ထ စိတ္တံ ပသာဒေတွာ၊ သုဂတိံ ဥပပဇ္ဇဟံ။|
    count |၄၅|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။|
    stand |ဗုဒ္ဓသညကတ္ထေရဿာပဒာနံ နဝမံ။|
  block |၁၀။ ပဗ္ဘာရဒာယကတ္ထေရအပဒာနံ|
    count |၄၇|
      block |ပိယဒဿိနော ဘဂဝတော၊ ပဗ္ဘာရော သောဓိတော မယာ။|
      block |ဃဋကဉ္စ ဥပဋ္ဌာသိံ၊ ပရိဘောဂါယ တာဒိနော။|
    count |၄၈|
      block |တံ မေ ဗုဒ္ဓေါ ဝိယာကာသိ၊ ပိယဒဿီ မဟာမုနိ။|
      block |သဟဿကဏ္ဍော သတဘေဏ္ဍု၊ ဓဇာလု ဟရိတာမယော။|
    count |၄၉|
      block |နိဗ္ဗတ္တိဿတိ သော ယူပေါ၊ ရတနဉ္စ အနပ္ပကံ။|
      block |ပဗ္ဘာရဒာနံ ဒတွာန၊ ကပ္ပံ သဂ္ဂမှိ မောဒဟံ။|
    count |၅၀|
      block |ဣတော ဗာတ္တိံသကပ္ပမှိ၊ သုသုဒ္ဓေါ နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကေသရံ ဂန္ဓမန္နဉ္စ၊ ဓမ္မသညီ ဖလေန စ။|
      block |ပသာဒာရာမဒာယီ စ၊ လေပကော ဗုဒ္ဓသညကော။|
      block |ပဗ္ဘာရဒော စ ဂါထာယော၊ ဧကပညာသ ကိတ္တိတာ။|
    block |ဣတ္ထံ သုဒံ အာယသ္မာ ပဗ္ဘာရဒာယကော ထေရော ဣမာ ဂါထာယော အဘာသိတ္ထာတိ။|
    stand |ပဗ္ဘာရဒာယကတ္ထေရဿာပဒာနံ ဒသမံ။|
    stand |ပဒုမကေသရဝဂ္ဂေါ ဧကတိံသတိမော။|
    block |တဿုဒ္ဒာနံ|
