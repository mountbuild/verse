block |၂၄။ ဥဒကာသနဝဂ္ဂေါ|
  block |၁။ ဥဒကာသနဒာယကတ္ထေရအပဒာနံ|
    count |၁|
      block |အာရာမဒွာရာ နိက္ခမ္မ၊ ဖလကံ သန္ထရိံ အဟံ။|
      block |ဥဒကဉ္စ ဥပဋ္ဌာသိံ၊ ဥတ္တမတ္ထဿ ပတ္တိယာ။|
    count |၂|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ အာသနေ စောဒကေ ဖလံ။|
    count |၃|
      block |ဣတော ပန္နရသေ ကပ္ပေ၊ အဘိသာမသမဝှယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒကာသနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥဒကာသနဒာယကတ္ထေရဿာပဒာနံ ပဌမံ။|
  block |၂။ ဘာဇနပါလကတ္ထေရအပဒာနံ|
    count |၅|
      block |နဂရေ ဗန္ဓုမတိယာ၊ ကုမ္ဘကာရော အဟံ တဒာ။|
      block |ဘာဇနံ အနုပါလေသိံ၊ ဘိက္ခုသင်္ဃဿ တာဝဒေ။|
    count |၆|
      block |ဧကနဝုတိတော ကပ္ပေ၊ ဘာဇနံ အနုပါလယိံ။|
      block |ဒုဂ္ဂတိံ နာဘိဇာနာမိ၊ ဘာဇနဿ ဣဒံ ဖလံ။|
    count |၇|
      block |တေပညာသေ ဣတော ကပ္ပေ၊ အနန္တဇာလိနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘာဇနပါလကော ထေရော ဣမာ ဂါထာယော အဘာသိတ္ထာတိ။|
    stand |ဘာဇနပါလကတ္ထေရဿာပဒာနံ ဒုတိယံ။|
  block |၃။ သာလပုပ္ဖိယတ္ထေရအပဒာနံ|
    count |၉|
      block |အရုဏဝတိယာ နဂရေ၊ အဟောသိံ ပူပိကော တဒာ။|
      block |မမ ဒွာရေန ဂစ္ဆန္တံ၊ သိခိနံ အဒ္ဒသံ ဇိနံ။|
    count |၁၀|
      block |ဗုဒ္ဓဿ ပတ္တံ ပဂ္ဂယှ၊ သာလပုပ္ဖံ အဒာသဟံ။|
      block |သမ္မဂ္ဂတဿ ဗုဒ္ဓဿ၊ ဝိပ္ပသန္နေန စေတသာ။|
    count |၁၁|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိဒာသဟံ။|
      block |ဒုဂ္ဂတိံ နာဘိဇာနာမိ၊ သာလပုပ္ဖဿိဒံ ဖလံ။|
    count |၁၂|
      block |ဣတော စုဒ္ဒသကပ္ပမှိ၊ အဟောသိံ အမိတဉ္ဇလော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သာလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |သာလပုပ္ဖိယတ္ထေရဿာပဒာနံ တတိယံ။|
  block |၄။ ကိလဉ္ဇဒာယကတ္ထေရအပဒာနံ|
    count |၁၄|
      block |တိဝရာယံ ပုရေ ရမ္မေ၊ နဠကာရော အဟံ တဒာ။|
      block |သိဒ္ဓတ္ထေ လောကပဇ္ဇောတေ၊ ပသန္နာ ဇနတာ တဟိံ။|
    count |၁၅|
      block |ပူဇတ္ထံ လောကနာထဿ၊ ကိလဉ္ဇံ ပရိယေသတိ။|
      block |ဗုဒ္ဓပူဇံ ကရောန္တာနံ၊ ကိလဉ္ဇံ အဒဒိံ အဟံ။|
    count |၁၆|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ကိလဉ္ဇဿ ဣဒံ ဖလံ။|
    count |၁၇|
      block |သတ္တသတ္တတိကပ္ပမှိ၊ ရာဇာ အာသိံ ဇလဒ္ဓရော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကိလဉ္ဇဒာယကော ထေရော ဣမာ ဂါထာယော အဘာသိတ္ထာတိ။|
    stand |ကိလဉ္ဇဒာယကတ္ထေရဿာပဒာနံ စတုတ္ထံ။|
  block |၅။ ဝေဒိကာရကတ္ထေရအပဒာနံ|
    count |၁၉|
      block |ဝိပဿိနော ဘဂဝတော၊ ဗောဓိယာ ပါဒပုတ္တမေ။|
      block |ပသန္နစိတ္တော သုမနော၊ ကာရေသိံ ဝေဒိကံ အဟံ။|
    count |၂၀|
      block |ဧကနဝုတိတော ကပ္ပေ၊ ကာရေသိံ ဝေဒိကံ အဟံ။|
      block |ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။|
    count |၂၁|
      block |ဣတော ဧကာဒသေ ကပ္ပေ၊ အဟောသိံ သူရိယဿမော။|
      block |သတ္တရတ္တနသမ္ပန္နော၊ စက္ကဝတ္တီ မဟဗ္ဗလော။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော အဘာသိတ္ထာတိ။|
    stand |ဝေဒိကာရကတ္ထေရဿာပဒာနံ ပဉ္စမံ။|
  block |၆။ ဝဏ္ဏကာရတ္ထေရအပဒာနံ|
    count |၂၃|
      block |နဂရေ အရုဏဝတိယာ၊ ဝဏ္ဏကာရော အဟံ တဒာ။|
      block |စေတိယေ ဒုဿဘဏ္ဍာနိ၊ နာနာဝဏ္ဏံ ရဇေသဟံ။|
    count |၂၄|
      block |ဧကတ္တိံသေ ဣတော ကပ္ပေ၊ ယံ ဝဏ္ဏံ ရဇယိံ တဒာ။|
      block |ဒုဂ္ဂတိံ နာဘိဇာနာမိ၊ ဝဏ္ဏဒာနဿိဒံ ဖလံ။|
    count |၂၅|
      block |ဣတော တေဝီသတိကပ္ပေ၊ ဝဏ္ဏသမ သနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝဏ္ဏကာရော ထေရော ဣမာ ဂါထာယော အဘာသိတ္ထာတိ။|
    stand |ဝဏ္ဏကာရတ္ထေရဿာပဒာနံ ဆဋ္ဌံ။|
  block |၇။ ပိယာလပုပ္ဖိယတ္ထေရအပဒာနံ|
    count |၂၇|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ပိယာလံ ပုပ္ဖိတံ ဒိသွာ၊ ဂတမဂ္ဂေ ခိပိံ အဟံ။|
    count |၂၈|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပိယာလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ပိယာလပုပ္ဖိယတ္ထေရဿာပဒာနံ သတ္တမံ။|
  block |၈။ အမ္ဗယာဂဒာယကတ္ထေရအပဒာနံ|
    count |၃၀|
      block |သကေ သိပ္ပေ အပတ္ထဒ္ဓေါ၊ အဂမံ ကာနနံ အဟံ။|
      block |သမ္ဗုဒ္ဓံ ယန္တံ ဒိသွာန၊ အမ္ဗယာဂံ အဒာသဟံ။|
    count |၃၁|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အမ္ဗယာဂဿိဒံ ဖလံ။|
    count |၃၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အမ္ဗယာဂဒာယကော ထေရော ဣမာ ဂါထာယော အဘာသိတ္ထာတိ။|
    stand |အမ္ဗယာဂဒာယကတ္ထေရဿာပဒာနံ အဋ္ဌမံ။|
  block |၉။ ဇဂတိကာရကတ္ထေရအပဒာနံ|
    count |၃၃|
      block |နိဗ္ဗုတေ လောကနာထမှိ၊ အတ္ထဒဿိ နရုတ္တမေ။|
      block |ဇဂတီ ကာရိတာ မယှံ၊ ဗုဒ္ဓဿ ထူပမုတ္တမေ။|
    count |၃၄|
      block |အဋ္ဌာရသေ ကပ္ပသတေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဇဂတိယာ ဣဒံ ဖလံ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဇဂတိကာရကော ထေရော ဣမာ ဂါထာယော အဘာသိတ္ထာတိ။|
    stand |ဇဂတိကာရကတ္ထေရဿာပဒာနံ နဝမံ။|
  block |၁၀။ ဝါသိဒာယကတ္ထေရအပဒာနံ|
    count |၃၆|
      block |ကမ္မာရောဟံ ပုရေ အာသိံ၊ တိဝရာယံ ပုရုတ္တမေ။|
      block |ဧကာ ဝါသိ မယာ ဒိန္နာ၊ သယမ္ဘုံ အပရာဇိတံ။|
    count |၃၇|
      block |စတုန္နဝုတိတော ကပ္ပေ၊ ယံ ဝါသိမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဝါသိဒာနဿိဒံ ဖလံ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဥဒကာသနဘာဇနံ၊ သာလပုပ္ဖီ ကိလဉ္ဇကော။|
      block |ဝေဒိကာ ဝဏ္ဏကာရော စ၊ ပိယာလအမ္ဗယာဂဒော။|
      block |ဇဂတီ ဝါသိဒာတာ စ၊ ဂါထာ တိံသ စ အဋ္ဌ စ။|
    block |ဣတ္ထံ သုဒံ အာယသ္မာ ဝါသိဒာယကော ထေရော ဣမာ ဂါထာယော အဘာသိတ္ထာတိ။|
    stand |ဝါသိဒာယကတ္ထေရဿာပဒာနံ ဒသမံ။|
    stand |ဥဒကာသနဝဂ္ဂေါ စတုဝီသတိမော။|
    block |တဿုဒ္ဒာနံ|
