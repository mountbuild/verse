block |၁၁။ ဘိက္ခဒာယိဝဂ္ဂေါ|
  block |၁။ ဘိက္ခဒာယကတ္ထေရအပဒာနံ|
    count |၁|
      block |သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။|
      block |ပဝရာ အဘိနိက္ခန္တံ၊ ဝနာ နိဗ္ဗနမာဂတံ။|
    count |၂|
      block |ကဋစ္ဆုဘိက္ခံ ပါဒာသိံ၊ သိဒ္ဓတ္ထဿ မဟေသိနော။|
      block |ပညာယ ဥပသန္တဿ၊ မဟာဝီရဿ တာဒိနော။|
    count |၃|
      block |ပဒေနာနုပဒာယန္တံ၊ နိဗ္ဗာပေန္တေ မဟာဇနံ။|
      block |ဥဠာရာ ဝိတ္တိ မေ ဇာတာ၊ ဗုဒ္ဓေ အာဒိစ္စဗန္ဓုနေ။|
    count |၄|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။|
    count |၅|
      block |သတ္တာသီတိမှိတော ကပ္ပေ၊ မဟာရေဏု သနာမကာ။|
      block |သတ္တရတနသမ္ပန္နာ၊ သတ္တေတေ စက္ကဝတ္တိနော။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘိက္ခဒာယကော ထေရော ဣမာ ဂါထာယော အဘာသိတ္ထာတိ။|
    stand |ဘိက္ခဒာယကတ္ထေရဿာပဒာနံ ပဌမံ။|
  block |၂။ ဉာဏသညိကတ္ထေရအပဒာနံ|
    count |၇|
      block |သုဝဏ္ဏဝဏ္ဏံ သမ္ဗုဒ္ဓံ၊ နိသဘာဇာနိယံ ယထာ။|
      block |တိဓာပဘိန္နံ မာတင်္ဂံ၊ ကုဉ္ဇရံဝ မဟေသိနံ။|
    count |၈|
      block |ဩဘာသေန္တံ ဒိသာ သဗ္ဗာ၊ ဥဠုရာဇံဝ ပူရိတံ။|
      block |ရထိယံ ပဋိပဇ္ဇန္တံ၊ လောကဇေဋ္ဌံ အပဿဟံ။|
    count |၉|
      block |ဉာဏေ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။|
      block |ပသန္နစိတ္တော သုမနော၊ သိဒ္ဓတ္ထမဘိဝါဒယိံ။|
    count |၁၀|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။|
    count |၁၁|
      block |တေသတ္တတိမှိတော ကပ္ပေ၊ သောဠသာသုံ နရုတ္တမာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဉာဏသညိကော ထေရော ဣမာ ဂါထာယော အဘာသိတ္ထာတိ။|
    stand |ဉာဏသညိကတ္ထေရဿာပဒာနံ ဒုတိယံ။|
  block |၃။ ဥပ္ပလဟတ္ထိယတ္ထေရအပဒာနံ|
    count |၁၃|
      block |တိဝရာယံ နိဝါသီဟံ၊ အဟောသိံ မာလိကော တဒာ။|
      block |အဒ္ဒသံ ဝိရဇံ ဗုဒ္ဓံ၊ သိဒ္ဓတ္ထံ လောကပူဇိတံ။|
    count |၁၄|
      block |ပသန္နစိတ္တော သုမနော၊ ပုပ္ဖဟတ္ထမဒာသဟံ။|
      block |ယတ္ထ ယတ္ထုပပဇ္ဇာမိ၊ တဿ ကမ္မဿ ဝါဟသာ။|
    count |၁၅|
      block |အနုဘောမိ ဖလံ ဣဋ္ဌံ၊ ပုဗ္ဗေ သုကတမတ္တနော။|
      block |ပရိက္ခိတ္တော သုမလ္လေဟိ၊ ပုပ္ဖဒာနဿိဒံ ဖလံ။|
    count |၁၆|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၁၇|
      block |စတုန္နဝုတုပါဒာယ၊ ဌပေတွာ ဝတ္တမာနကံ။|
      block |ပဉ္စရာဇသတာ တတ္ထ၊ နဇ္ဇသမသနာမကာ။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥပ္ပလဟတ္ထိယော ထေရော ဣမာ ဂါထာယော အဘာသိတ္ထာတိ။|
    stand |ဥပ္ပလဟတ္ထိယတ္ထေရဿာပဒာနံ တတိယံ။|
  block |၄။ ပဒပူဇကတ္ထေရအပဒာနံ|
    count |၁၉|
      block |သိဒ္ဓတ္ထဿ ဘဂဝတော၊ ဇာတိပုပ္ဖမဒာသဟံ။|
      block |ပါဒေသု သတ္တ ပုပ္ဖာနိ၊ ဟာသေနောကိရိတာနိ မေ။|
    count |၂၀|
      block |တေန ကမ္မေနဟံ အဇ္ဇ၊ အဘိဘောမိ နရာမရေ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၂၁|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၂၂|
      block |သမန္တဂန္ဓနာမာသုံ၊ တေရသ စက္ကဝတ္တိနော။|
      block |ဣတော ပဉ္စမကေ ကပ္ပေ၊ စာတုရန္တာ ဇနာဓိပါ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒပူဇကော ထေရော ဣမာ ဂါထာယော အဘာသိတ္ထာတိ။|
    stand |ပဒပူဇကတ္ထေရဿာပဒာနံ စတုတ္ထံ။|
  block |၅။ မုဋ္ဌိပုပ္ဖိယတ္ထေရအပဒာနံ|
    count |၂၄|
      block |သုဒဿနောတိ နာမေန၊ မာလာကာရော အဟံ တဒာ။|
      block |အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။|
    count |၂၅|
      block |ဇာတိပုပ္ဖံ ဂဟေတွာန၊ ပူဇယိံ ပဒုမုတ္တရံ။|
      block |ဝိသုဒ္ဓစက္ခု သုမနော၊ ဒိဗ္ဗစက္ခုံ သမဇ္ဈဂံ။|
    count |၂၆|
      block |ဧတိဿာ ပုပ္ဖပူဇာယ၊ စိတ္တဿ ပဏိဓီဟိ စ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၂၇|
      block |သောဠသာသိံသု ရာဇာနော၊ ဒေဝုတ္တရသနာမကာ။|
      block |ဆတ္တိံသမှိ ဣတော ကပ္ပေ၊ စက္ကဝတ္တီ မဟဗ္ဗလာ။|
    count |၂၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မုဋ္ဌိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |မုဋ္ဌိပုပ္ဖိယတ္ထေရဿာပဒာနံ ပဉ္စမံ။|
  block |၆။ ဥဒကပူဇကတ္ထေရအပဒာနံ|
    count |၂၉|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အနိလဉ္ဇသေ။|
      block |ဃတာသနံဝ ဇလိတံ၊ အာဒိတ္တံဝ ဟုတာသနံ။|
    count |၃၀|
      block |ပါဏိနာ ဥဒကံ ဂယှ၊ အာကာသေ ဥက္ခိပိံ အဟံ။|
      block |သမ္ပဋိစ္ဆိ မဟာဝီရော၊ ဗုဒ္ဓေါ ကာရုဏိကော ဣသိ။|
    count |၃၁|
      block |အန္တလိက္ခေ ဌိတော သတ္ထာ၊ ပဒုမုတ္တရနာမကော။|
      block |မမ သင်္ကပ္ပမညာယ၊ ဣမံ ဂါထံ အဘာသထ။|
    count |၃၂|
      block |ဣမိနာ ဒကဒာနေန၊ ပီတိဥပ္ပါဒနေန စ။|
      block |ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇတိ။|
    count |၃၃|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၃၄|
      block |သဟဿရာဇနာမေန၊ တယော တေ စက္ကဝတ္တိနော။|
      block |ပဉ္စသဋ္ဌိကပ္ပသတေ၊ စာတုရန္တာ ဇနာဓိပါ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒကပူဇကော ထေရော ဣမာ ဂါထာယော အဘာသိတ္ထာတိ။|
    stand |ဥဒကပူဇကတ္ထေရဿာပဒာနံ ဆဋ္ဌံ။|
  block |၇။ နဠမာလိယတ္ထေရအပဒာနံ|
    count |၃၆|
      block |ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။|
      block |တိဏတ္ထရေ နိသိန္နဿ၊ ဥပသန္တဿ တာဒိနော။|
    count |၃၇|
      block |နဠမာလံ ဂဟေတွာန၊ ဗန္ဓိတွာ ဗီဇနိံ အဟံ။|
      block |ဗုဒ္ဓဿ ဥပနာမေသိံ၊ ဒွိပဒိန္ဒဿ တာဒိနော။|
    count |၃၈|
      block |ပဋိဂ္ဂဟေတွာ သဗ္ဗညူ၊ ဗီဇနိံ လောကနာယကော။|
      block |မမ သင်္ကပ္ပမညာယ၊ ဣမံ ဂါထံ အဘာသထ။|
    count |၃၉|
      block |ယထာ မေ ကာယော နိဗ္ဗာတိ၊ ပရိဠာဟော န ဝိဇ္ဇတိ။|
      block |တထေဝ တိဝိဓဂ္ဂီဟိ၊ စိတ္တံ တဝ ဝိမုစ္စတု။|
    count |၄၀|
      block |သဗ္ဗေ ဒေဝါ သမာဂစ္ဆုံ၊ ယေ ကေစိ ဝနနိဿိတာ။|
      block |သောဿာမ ဗုဒ္ဓဝစနံ၊ ဟာသယန္တဉ္စ ဒာယကံ။|
    count |၄၁|
      block |နိသိန္နော ဘဂဝါ တတ္ထ၊ ဒေဝသင်္ဃပုရက္ခတော။|
      block |ဒာယကံ သမ္ပဟံသေန္တော၊ ဣမာ ဂါထာ အဘာသထ။|
    count |၄၂|
      block |ဣမိနာ ဗီဇနိဒာနေန၊ စိတ္တဿ ပဏိဓီဟိ စ။|
      block |သုဗ္ဗတော နာမ နာမေန၊ စက္ကဝတ္တီ ဘဝိဿတိ။|
    count |၄၃|
      block |တေန ကမ္မာဝသေသေန၊ သုက္ကမူလေန စောဒိတော။|
      block |မာလုတော နာမ နာမေန၊ စက္ကဝတ္တီ ဘဝိဿတိ။|
    count |၄၄|
      block |ဣမိနာ ဗီဇနိဒာနေန၊ သမ္မာနဝိပုလေန စ။|
      block |ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇတိ။|
    count |၄၅|
      block |တိံသကပ္ပသဟဿမှိ၊ သုဗ္ဗတာ အဋ္ဌတိံသ တေ။|
      block |ဧကူနတိံသသဟဿေ၊ အဋ္ဌ မာလုတနာမကာ။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နဠမာလိယော ထေရော ဣမာ ဂါထာယော အဘာသိတ္ထာတိ။|
    stand |နဠမာလိယတ္ထေရဿာပဒာနံ သတ္တမံ။|
    stand |သတ္တမဘာဏဝါရံ။|
  block |၈။ အာသနုပဋ္ဌာဟကတ္ထေရအပဒာနံ|
    count |၄၇|
      block |ကာနနံ ဝနမောဂယှ၊ အပ္ပသဒ္ဒံ နိရာကုလံ။|
      block |သီဟာသနံ မယာ ဒိန္နံ၊ အတ္ထဒဿိဿ တာဒိနော။|
    count |၄၈|
      block |မာလာဟတ္ထံ ဂဟေတွာန၊ ကတွာ စ နံ ပဒက္ခိဏံ။|
      block |သတ္ထာရံ ပယိရုပါသိတွာ၊ ပက္ကာမိံ ဥတ္တရာမုခေါ။|
    count |၄၉|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |သန္နိဗ္ဗာပေမိ အတ္တာနံ၊ ဘဝါ သဗ္ဗေ သမူဟတာ။|
    count |၅၀|
      block |အဋ္ဌာရသကပ္ပသတေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ သီဟာသနဿိဒံ ဖလံ။|
    count |၅၁|
      block |ဣတော သတ္တကပ္ပသတေ၊ သန္နိဗ္ဗာပက ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာသနုပဋ္ဌာဟကော ထေရော ဣမာ ဂါထာယော အဘာသိတ္ထာတိ။|
    stand |အာသနုပဋ္ဌာဟကတ္ထေရဿာပဒာနံ အဋ္ဌမံ။|
  block |၉။ ဗိဠာလိဒာယကတ္ထေရအပဒာနံ|
    count |၅၃|
      block |ဟိမဝန္တဿာဝိဒူရေ၊ ဝသာမိ ပဏ္ဏသန္ထရေ။|
      block |ဃာသေသု ဂေဓမာပန္နော၊ သေယျသီလော စဟံ တဒာ။|
    count |၅၄|
      block |ခဏန္တာလု ကလမ္ဗာနိ၊ ဗိဠာလိတက္ကလာနိ စ။|
      block |ကောလံ ဘလ္လာတကံ ဗိလ္လံ၊ အာဟတွာ ပဋိယာဒိတံ။|
    count |၅၅|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |မမ သင်္ကပ္ပမညာယ၊ အာဂစ္ဆိ မမ သန္တိကံ။|
    count |၅၆|
      block |ဥပါဂတံ မဟာနာဂံ၊ ဒေဝဒေဝံ နရာသဘံ။|
      block |ဗိဠာလိံ ပဂ္ဂဟေတွာန၊ ပတ္တမှိ ဩကိရိံ အဟံ။|
    count |၅၇|
      block |ပရိဘုဉ္ဇိ မဟာဝီရော၊ တောသယန္တော မမံ တဒာ။|
      block |ပရိဘုဉ္ဇိတွာန သဗ္ဗညူ၊ ဣမံ ဂါထံ အဘာသထ။|
    count |၅၈|
      block |သကံ စိတ္တံ ပသာဒေတွာ၊ ဗိဠာလိံ မေ အဒာ တုဝံ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇသိ။|
    count |၅၉|
      block |စရိမံ ဝတ္တတေ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၆၀|
      block |စတုပညာသိတော ကပ္ပေ၊ သုမေခလိယသဝှယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗိဠာလိဒာယကော ထေရော ဣမာ ဂါထာယော အဘာသိတ္ထာတိ။|
    stand |ဗိဠာလိဒာယကတ္ထေရဿာပဒာနံ နဝမံ။|
  block |၁၀။ ရေဏုပူဇကတ္ထေရအပဒာနံ|
    count |၆၂|
      block |သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဘာဏုမံ။|
      block |ဩဘာသေန္တံ ဒိသာ သဗ္ဗာ၊ ဥဠုရာဇံဝ ပူရိတံ။|
    count |၆၃|
      block |ပုရက္ခတံ သာဝကေဟိ၊ သာဂရေဟေဝ မေဒနိံ။|
      block |နာဂံ ပဂ္ဂယှ ရေဏူဟိ၊ ဝိပဿိဿာဘိရောပယိံ။|
    count |၆၄|
      block |ဧကနဝုတိတော ကပ္ပေ၊ ယံ ရေဏုမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၆၅|
      block |ပဏ္ဏတာလီသိတော ကပ္ပေ၊ ရေဏု နာမာသိ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဘိက္ခဒာယီ ဉာဏသညီ၊ ဟတ္ထိယော ပဒပူဇကော။|
      block |မုဋ္ဌိပုပ္ဖီ ဥဒကဒော၊ နဠမာလိ ဥပဋ္ဌကော။|
      block |ဗိဠာလိဒာယီ ရေဏု စ၊ ဂါထာယော ဆ စ သဋ္ဌိ စ။|
    block |ဣတ္ထံ သုဒံ အာယသ္မာ ရေဏုပူဇကော ထေရော ဣမာ ဂါထာယော အဘာသိတ္ထာတိ။|
    stand |ရေဏုပူဇကတ္ထေရဿာပဒာနံ ဒသမံ။|
    stand |ဘိက္ခဒာယိဝဂ္ဂေါ ဧကာဒသမော။|
    block |တဿုဒ္ဒာနံ|
