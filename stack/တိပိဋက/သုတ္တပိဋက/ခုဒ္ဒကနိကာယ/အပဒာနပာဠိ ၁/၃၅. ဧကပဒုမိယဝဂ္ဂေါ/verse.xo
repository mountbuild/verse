block |၃၅။ ဧကပဒုမိယဝဂ္ဂေါ|
  block |၁။ ဧကပဒုမိယတ္ထေရအပဒာနံ|
    count |၁|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဘဝါဘဝေ ဝိဘာဝေန္တော၊ တာရေသိ ဇနတံ ဗဟုံ။|
    count |၂|
      block |ဟံသရာဇာ တဒာ ဟောမိ၊ ဒိဇာနံ ပဝရော အဟံ။|
      block |ဇာတဿရံ သမောဂယှ၊ ကီဠာမိ ဟံသကီဠိတံ။|
    count |၃|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |ဇာတဿရဿ ဥပရိ၊ အာဂစ္ဆိ တာဝဒေ ဇိနော။|
    count |၄|
      block |ဒိသွာနဟံ ဒေဝဒေဝံ၊ သယမ္ဘုံ လောကနာယကံ။|
      block |ဝဏ္ဋေ ဆေတွာန ပဒုမံ၊ သတပတ္တံ မနောရမံ။|
    count |၅|
      block |မုခတုဏ္ဍေန ပဂ္ဂယှ၊ ပသန္နော လောကနာယကေ။|
      block |ဥက္ခိပိတွာန ဂဂဏေ၊ ဗုဒ္ဓသေဋ္ဌံ အပူဇယိံ။|
    count |၆|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |အန္တလိက္ခေ ဌိတော သတ္ထာ၊ အကာ မေ အနုမောဒနံ။|
    count |၇|
      block |ဣမိနာ ဧကပဒုမေန၊ စေတနာပဏိဓီဟိ စ။|
      block |ကပ္ပါနံ သတသဟဿံ၊ ဝိနိပါတံ န ဂစ္ဆသိ။|
    count |၈|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |မမ ကမ္မံ ပကိတ္တေတွာ၊ အဂမာ ယေန ပတ္ထိတံ။|
    count |၉|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၀|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကပဒုမိယော ထေရော ဣမာ ဂါထာယော အဘာသိတ္ထာတိ။|
    stand |ဧကပဒုမိယတ္ထေရဿာပဒာနံ ပဌမံ။|
  block |၂။ တီဏုပ္ပလမာလိယတ္ထေရအပဒာနံ|
    count |၁၁|
      block |စန္ဒဘာဂါနဒီတီရေ၊ အဟောသိံ ဝါနရော တဒာ။|
      block |အဒ္ဒသံ ဝိရဇံ ဗုဒ္ဓံ၊ နိသိန္နံ ပဗ္ဗတန္တရေ။|
    count |၁၂|
      block |ဩဘာသေန္တံ ဒိသာ သဗ္ဗာ၊ သာလရာဇံဝ ဖုလ္လိတံ။|
      block |လက္ခဏဗျဉ္ဇနူပေတံ၊ ဒိသွာ အတ္တမနော အဟုံ။|
    count |၁၃|
      block |ဥဒဂ္ဂစိတ္တော သုမနော၊ ပီတိယာ ဟဋ္ဌမာနသော။|
      block |တီဏိ ဥပ္ပလပုပ္ဖာနိ၊ မတ္ထကေ အဘိရောပယိံ။|
    count |၁၄|
      block |ပုပ္ဖာနိ အဘိရောပေတွာ၊ ဝိပဿိဿ မဟေသိနော။|
      block |သဂါရဝေါ ဘဝိတွာန၊ ပက္ကာမိံ ဥတ္တရာမုခေါ။|
    count |၁၅|
      block |ဂစ္ဆန္တော ပဋိကုဋိကော၊ ဝိပ္ပသန္နေန စေတသာ။|
      block |သေလန္တရေ ပတိတွာန၊ ပါပုဏိံ ဇီဝိတက္ခယံ။|
    count |၁၆|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၇|
      block |သတာနံ တီဏိက္ခတ္တုဉ္စ၊ ဒေဝရဇ္ဇံ အကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၁၈|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တီဏုပ္ပလမာလိယော ထေရော ဣမာ ဂါထာယော အဘာသိတ္ထာတိ။|
    stand |တီဏုပ္ပလမာလိယတ္ထေရဿာပဒာနံ ဒုတိယံ။|
  block |၃။ ဓဇဒာယကတ္ထေရအပဒာနံ|
    count |၂၀|
      block |တိဿော နာမ အဟု သတ္ထာ၊ လောကဇေဋ္ဌော နရာသဘော။|
      block |တယောပဓိက္ခယေ ဒိသွာ၊ ဓဇံ အာရောပိတံ မယာ။|
    count |၂၁|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၂|
      block |သတာနံ တီဏိက္ခတ္တုဉ္စ၊ ဒေဝရဇ္ဇံ အကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၂၃|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |အနုဘောမိ သကံ ကမ္မံ၊ ပုဗ္ဗေ သုကတမတ္တနော။|
    count |၂၄|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။|
    count |၂၅|
      block |ဣစ္ဆမာနော စဟံ အဇ္ဇ၊ သကာနနံ သပဗ္ဗတံ။|
      block |ခေါမဒုဿေန ဆာဒေယျံ၊ တဒာ မယှံ ကတေ ဖလံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓဇဒာယကော ထေရော ဣမာ ဂါထာယော အဘာသိတ္ထာတိ။|
    stand |ဓဇဒာယကတ္ထေရဿာပဒာနံ တတိယံ။|
  block |၄။ တိကိင်္ကဏိပူဇကတ္ထေရအပဒာနံ|
    count |၂၇|
      block |ဟိမဝန္တဿာဝိဒူရေ၊ ဘူတဂဏော နာမ ပဗ္ဗတော။|
      block |တတ္ထဒ္ဒသံ ပံသုကူလံ၊ ဒုမဂ္ဂမှိ ဝိလဂ္ဂိတံ။|
    count |၂၈|
      block |တီဏိ ကိင်္ကဏိပုပ္ဖာနိ၊ ဩစိနိတွာနဟံ တဒာ။|
      block |ဟဋ္ဌော ဟဋ္ဌေန စိတ္တေန၊ ပံသုကူလံ အပူဇယိံ။|
    count |၂၉|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ တိဏ္ဏံ ပုပ္ဖာနိဒံ ဖလံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိကိင်္ကဏိပူဇကော ထေရော ဣမာ ဂါထာယော အဘာသိတ္ထာတိ။|
    stand |တိကိင်္ကဏိပူဇကတ္ထေရဿာပဒာနံ စတုတ္ထံ။|
  block |၅။ နဠာဂါရိကတ္ထေရအပဒာနံ|
    count |၃၁|
      block |ဟိမဝန္တဿာဝိဒူရေ၊ ဟာရိတော နာမ ပဗ္ဗတော။|
      block |သယမ္ဘူ နာရဒော နာမ၊ ရုက္ခမူလေ ဝသီ တဒာ။|
    count |၃၂|
      block |နဠာဂါရံ ကရိတွာန၊ တိဏေန ဆာဒယိံ အဟံ။|
      block |စင်္ကမံ သောဓယိတွာန၊ သယမ္ဘုဿ အဒာသဟံ။|
    count |၃၃|
      block |စတုဒ္ဒသသု ကပ္ပေသု၊ ဒေဝလောကေ ရမိံ အဟံ။|
      block |စတုသတ္တတိက္ခတ္တုဉ္စ၊ ဒေဝရဇ္ဇံ အကာရယိံ။|
    count |၃၄|
      block |စတုသတ္တတိ က္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၃၅|
      block |ဥဗ္ဗိဒ္ဓံ ဘဝနံ မယှံ၊ ဣန္ဒလဋ္ဌီဝ ဥဂ္ဂတံ။|
      block |သဟဿထမ္ဘံ အတုလံ၊ ဝိမာနံ သပဘဿရံ။|
    count |၃၆|
      block |ဒွေ သမ္ပတ္တီ အနုဘောတွာ၊ သုက္ကမူလေန စောဒိတော။|
      block |ဂေါတမဿ ဘဂဝတော၊ သာသနေ ပဗ္ဗဇိံ အဟံ။|
    count |၃၇|
      block |ပဓာနပဟိတတ္တောမှိ၊ ဥပသန္တော နိရူပဓိ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နဠာဂါရိကော ထေရော ဣမာ ဂါထာယော အဘာသိတ္ထာတိ။|
    stand |နဠာဂါရိကတ္ထေရဿာပဒာနံ ပဉ္စမံ။|
  block |၆။ စမ္ပကပုပ္ဖိယတ္ထေရအပဒာနံ|
    count |၃၉|
      block |ဟိမဝန္တဿာဝိဒူရေ၊ ဇာပလော နာမ ပဗ္ဗတော။|
      block |ဗုဒ္ဓေါ သုဒဿနော နာမ၊ ဝိဟာသိ ပဗ္ဗတန္တရေ။|
    count |၄၀|
      block |ပုပ္ဖံ ဟေမဝန္တံ ဂယှ၊ ဂစ္ဆံ ဝေဟာယသေနဟံ။|
      block |အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။|
    count |၄၁|
      block |သတ္တ စမ္ပကပုပ္ဖာနိ၊ သီသေ ကတွာနဟံ တဒာ။|
      block |ဗုဒ္ဓဿ အဘိရောပေသိံ၊ သယမ္ဘုဿ မဟေသိနော။|
    count |၄၂|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |စမ္ပကပုပ္ဖိယတ္ထေရဿာပဒာနံ ဆဋ္ဌံ။|
  block |၇။ ပဒုမပူဇကတ္ထေရအပဒာနံ|
    count |၄၄|
      block |ဟိမဝန္တဿာဝိဒူရေ၊ ရောမသော နာမ ပဗ္ဗတော။|
      block |ဗုဒ္ဓေါပိ သမ္ဘဝေါ နာမ၊ အဗ္ဘောကာသေ ဝသီ တဒာ။|
    count |၄၅|
      block |ဘဝနာ နိက္ခမိတွာန၊ ပဒုမံ ဓာရယိံ အဟံ။|
      block |ဧကာဟံ ဓာရယိတွာန၊ ပုန ဘဝနုပါဂမိံ။|
    count |၄၆|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒုမပူဇကော ထေရော ဣမာ ဂါထာယော အဘာသိတ္ထာတိ။|
    stand |ပဒုမပူဇကတ္ထေရဿာပဒာနံ သတ္တမံ။|
    stand |တေရသမံ ဘာဏဝါရံ။|
  block |၈။ တိဏမုဋ္ဌိဒာယကတ္ထေရအပဒာနံ|
    count |၄၈|
      block |ဟိမဝန္တဿာဝိဒူရေ၊ လမ္ဗကော နာမ ပဗ္ဗတော။|
      block |ဥပတိဿော နာမ သမ္ဗုဒ္ဓေါ၊ အဗ္ဘောကာသမှိ စင်္ကမိ။|
    count |၄၉|
      block |မိဂလုဒ္ဒော တဒာ အာသိံ၊ အရညေ ကာနနေ အဟံ။|
      block |ဒိသွာန တံ ဒေဝဒေဝံ၊ သယမ္ဘုံ အပရာဇိတံ။|
    count |၅၀|
      block |ဝိပ္ပသန္နေန စိတ္တေန၊ တဒာ တဿ မဟေသိနော။|
      block |နိသီဒနတ္ထံ ဗုဒ္ဓဿ၊ တိဏမုဋ္ဌိမဒာသဟံ။|
    count |၅၁|
      block |ဒတွာန ဒေဝဒေဝဿ၊ ဘိယျော စိတ္တံ ပသာဒယိံ။|
      block |သမ္ဗုဒ္ဓံ အဘိဝါဒေတွာ၊ ပက္ကာမိံ ဥတ္တရာမုခေါ။|
    count |၅၂|
      block |အစိရံ ဂတမတ္တံ မံ၊ မိဂရာဇာ အပေါထယိ။|
      block |သီဟေန ပေါထိတော သန္တော၊ တတ္ထ ကာလင်္ကတော အဟံ။|
    count |၅၃|
      block |အာသန္နေ မေ ကတံ ကမ္မံ၊ ဗုဒ္ဓသေဋ္ဌေ အနာသဝေ။|
      block |သုမုတ္တော သရဝေဂေါဝ၊ ဒေဝလောကံ အဂဉ္ဆဟံ။|
    count |၅၄|
      block |ယူပေါ တတ္ထ သုဘော အာသိ၊ ပုညကမ္မာဘိနိမ္မိတော။|
      block |သဟဿကဏ္ဍော သတဘေဏ္ဍု၊ ဓဇာလု ဟရိတာမယော။|
    count |၅၅|
      block |ပဘာ နိဒ္ဓါဝတေ တဿ၊ သတရံသီဝ ဥဂ္ဂတော။|
      block |အာကိဏ္ဏော ဒေဝကညာဟိ၊ အာမောဒိံ ကာမကာမဟံ။|
    count |၅၆|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |အာဂန္တွာန မနုဿတ္တံ၊ ပတ္တောမှိ အာသဝက္ခယံ။|
    count |၅၇|
      block |စတုန္နဝုတိတော ကပ္ပေ၊ နိသီဒနမဒာသဟံ။|
      block |ဒုဂ္ဂတိံ နာဘိဇာနာမိ၊ တိဏမုဋ္ဌိယိဒံ ဖလံ။|
    count |၅၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိဏမုဋ္ဌိဒာယကော ထေရော ဣမာ ဂါထာယော အဘာသိတ္ထာတိ။|
    stand |တိဏမုဋ္ဌိဒာယကတ္ထေရဿာပဒာနံ အဋ္ဌမံ။|
  block |၉။ တိန္ဒုကဖလဒာယကတ္ထေရအပဒာနံ|
    count |၅၉|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။|
    count |၆၀|
      block |တိန္ဒုကံ သဖလံ ဒိသွာ၊ ဘိန္ဒိတွာန သကောသကံ။|
      block |ပသန္နစိတ္တော သုမနော၊ သယမ္ဘုဿ မဒာသဟံ။|
    count |၆၁|
      block |ဧကနဝုတိတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိန္ဒုကဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |တိန္ဒုကဖလဒာယကတ္ထေရဿာပဒာနံ နဝမံ။|
  block |၁၀။ ဧကဉ္ဇလိယတ္ထေရအပဒာနံ|
    count |၆၃|
      block |ရောမသော နာမ သမ္ဗုဒ္ဓေါ၊ နဒီကူလေ ဝသီ တဒာ။|
      block |အဒ္ဒသံ ဝိရဇံ ဗုဒ္ဓံ၊ ပီတရံသိံဝ ဘာဏုမံ။|
    count |၆၄|
      block |ဥက္ကာမုခပဟဋ္ဌံဝ၊ ခဒိရင်္ဂါရသန္နိဘံ။|
      block |ဩသဓိံဝ ဝိရောစန္တံ၊ ဧကဉ္ဇလိမကာသဟံ။|
    count |၆၅|
      block |စတုန္နဝုတိတော ကပ္ပေ၊ ယံ အဉ္ဇလိမကာသဟံ။|
      block |ဒုဂ္ဂတိံ နာဘိဇာနာမိ၊ အဉ္ဇလိယာ ဣဒံ ဖလံ။|
    count |၆၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ပဒုမီ ဥပ္ပလမာလီ၊ ဓဇော ကိင်္ကဏိကံ နဠံ။|
      block |စမ္ပကော ပဒုမော မုဋ္ဌိ၊ တိန္ဒုကေကဉ္ဇလီ တထာ။|
      block |ဆ စ သဋ္ဌိ စ ဂါထာယော၊ ဂဏိတာယော ဝိဘာဝိဘိ။|
    block |ဣတ္ထံ သုဒံ အာယသ္မာ ဧကဉ္ဇလိယော ထေရော ဣမာ ဂါထာယော အဘာသိတ္ထာတိ။|
    stand |ဧကဉ္ဇလိယတ္ထေရဿာပဒာနံ ဒသမံ။|
    stand |ဧကပဒုမိယဝဂ္ဂေါ ပဉ္စတိံသတိမော။|
    block |တဿုဒ္ဒာနံ|
