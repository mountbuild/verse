block |၄၂။ ဘဒ္ဒာလိဝဂ္ဂေါ|
  block |၁။ ဘဒ္ဒာလိတ္ထေရအပဒာနံ|
    count |၁|
      block |သုမေဓော နာမ သမ္ဗုဒ္ဓေါ၊ အဂ္ဂေါ ကာရုဏိကော မုနိ။|
      block |ဝိဝေကကာမော လောကဂ္ဂေါ၊ ဟိမဝန္တမုပါဂမိ။|
    count |၂|
      block |အဇ္ဈောဂါဟေတွာ ဟိမဝံ၊ သုမေဓော လောကနာယကော။|
      block |ပလ္လင်္ကံ အာဘုဇိတွာန၊ နိသီဒိ ပုရိသုတ္တမော။|
    count |၃|
      block |သမာဓိံ သော သမာပန္နော၊ သုမေဓော လောကနာယကော။|
      block |သတ္တရတ္တိန္ဒိဝံ ဗုဒ္ဓေါ၊ နိသီဒိ ပုရိသုတ္တမော။|
    count |၄|
      block |ခါရိဘာရံ ဂဟေတွာန၊ ဝနမဇ္ဈောဂဟိံ အဟံ။|
      block |တတ္ထဒ္ဒသာသိံ သမ္ဗုဒ္ဓံ၊ ဩဃတိဏ္ဏမနာသဝံ။|
    count |၅|
      block |သမ္မဇ္ဇနိံ ဂဟေတွာန၊ သမ္မဇ္ဇိတွာန အဿမံ။|
      block |စတုဒဏ္ဍေ ဌပေတွာန၊ အကာသိံ မဏ္ဍပံ တဒာ။|
    count |၆|
      block |သာလပုပ္ဖံ အာဟရိတွာ၊ မဏ္ဍပံ ဆာဒယိံ အဟံ။|
      block |ပသန္နစိတ္တော သုမနော၊ အဘိဝန္ဒိံ တထာဂတံ။|
    count |၇|
      block |ယံ ဝဒန္တိ သုမေဓောတိ၊ ဘူရိပညံ သုမေဓသံ။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၈|
      block |ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂမုံ။|
      block |အသံသယံ ဗုဒ္ဓသေဋ္ဌော၊ ဓမ္မံ ဒေသေတိ စက္ခုမာ။|
    count |၉|
      block |သုမေဓော နာမ သမ္ဗုဒ္ဓေါ၊ အာဟုတီနံ ပဋိဂ္ဂဟော။|
      block |ဒေဝသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၁၀|
      block |ယော မေ သတ္တာဟံ မဏ္ဍပံ၊ ဓာရယီ သာလဆာဒိတံ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၁၁|
      block |ဒေဝဘူတော မနုဿော ဝါ၊ ဟေမဝဏ္ဏော ဘဝိဿတိ။|
      block |ပဟူတဘောဂေါ ဟုတွာန၊ ကာမဘောဂီ ဘဝိဿတိ။|
    count |၁၂|
      block |သဋ္ဌိ နာဂသဟဿာနိ၊ သဗ္ဗာလင်္ကာရဘူသိတာ။|
      block |သုဝဏ္ဏကစ္ဆာ မာတင်္ဂါ၊ ဟေမကပ္ပနဝါသသာ။|
    count |၁၃|
      block |အာရူဠှာ ဂါမဏီယေဟိ၊ တောမရင်္ကုသပါဏိဘိ။|
      block |သာယံ ပါတော ဥပဋ္ဌာနံ၊ အာဂမိဿန္တိမံ နရံ။|
      block |တေဟိ နာဂေဟိ ပရိဝုတော၊ ရမိဿတိ အယံ နရော။|
    count |၁၄|
      block |သဋ္ဌိ အဿသဟဿာနိ၊ သဗ္ဗာလင်္ကာရဘူသိတာ။|
      block |အာဇာနီယာဝ ဇာတိယာ၊ သိန္ဓဝါ သီဃဝါဟိနော။|
    count |၁၅|
      block |အာရူဠှာ ဂါမဏီယေဟိ၊ ဣလ္လိယာစာပဓာရိဘိ။|
      block |ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
    count |၁၆|
      block |သဋ္ဌိ ရထသဟဿာနိ၊ သဗ္ဗာလင်္ကာရဘူသိတာ။|
      block |ဒီပါ အထောပိ ဝေယဂ္ဃာ၊ သန္နဒ္ဓါ ဥဿိတဒ္ဓဇာ။|
    count |၁၇|
      block |အာရူဠှာ ဂါမဏီယေဟိ၊ စာပဟတ္ထေဟိ ဝမ္မိဘိ။|
      block |ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
    count |၁၈|
      block |သဋ္ဌိ ဂါမသဟဿာနိ၊ ပရိပုဏ္ဏာနိ သဗ္ဗသော။|
      block |ပဟူတဓနဓညာနိ၊ သုသမိဒ္ဓါနိ သဗ္ဗသော။|
      block |သဒာ ပါတုဘဝိဿန္တိ၊ ဗုဒ္ဓပူဇာယိဒံ ဖလံ။|
    count |၁၉|
      block |ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။|
      block |ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
    count |၂၀|
      block |အဋ္ဌာရသေ ကပ္ပသတေ၊ ဒေဝလောကေ ရမိဿတိ။|
      block |သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
    count |၂၁|
      block |သတာနံ တီဏိက္ခတ္တုဉ္စ၊ ဒေဝရဇ္ဇံ ကရိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၂၂|
      block |တိံသကပ္ပသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၂၃|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ ဝိဟရိဿတိနာသဝေါ။|
    count |၂၄|
      block |တိံသကပ္ပသဟဿမှိ၊ အဒ္ဒသံ လောကနာယကံ။|
      block |ဧတ္ထန္တရမုပါဒာယ၊ ဂဝေသိံ အမတံ ပဒံ။|
    count |၂၅|
      block |လာဘာ မယှံ သုလဒ္ဓံ မေ၊ ယမဟညာသိ သာသနံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၆|
      block |နမော တေ ပုရိသာဇည၊ နမော တေ ပုရိသုတ္တမ။|
      block |တဝ ဉာဏံ ပကိတ္တေတွာ၊ ပတ္တောမှိ အစလံ ပဒံ။|
    count |၂၇|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗတ္ထ သုခိတော ဟောမိ၊ ဖလံ မေ ဉာဏကိတ္တနေ။|
    count |၂၈|
      block |ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၂၉|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၃၀|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၃၁|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘဒ္ဒာလိတ္ထေရော ဣမာ ဂါထာယော အဘာသိတ္ထာတိ။|
    stand |ဘဒ္ဒာလိတ္ထေရဿာပဒာနံ ပဌမံ။|
  block |၂။ ဧကဆတ္တိယတ္ထေရအပဒာနံ|
    count |၃၂|
      block |စန္ဒဘာဂါနဒီတီရေ၊ အဿမော သုကတော မမ။|
      block |သုသုဒ္ဓပုလိနာကိဏ္ဏော၊ ပန္နသာလာ သုမာပိတာ။|
    count |၃၃|
      block |ဥတ္တာနကူလာ နဒိကာ၊ သုပတိတ္ထာ မနောရမာ။|
      block |မစ္ဆကစ္ဆပသမ္ပန္နာ၊ သုသုမာရနိသေဝိတာ။|
    count |၃၄|
      block |အစ္ဆာ ဒီပီ စ မယူရာ၊ ကရဝီကာ စ သာဠိကာ။|
      block |ကူဇန္တိ သဗ္ဗဒာ ဧတေ၊ သောဘယန္တာ မမဿမံ။|
    count |၃၅|
      block |ကောကိလာ မဉ္ဇုဘာဏီ စ၊ ဟံသာ စ မဓုရဿရာ။|
      block |အဘိကူဇန္တိ တေ တတ္ထ၊ သောဘယန္တာ မမဿမံ။|
    count |၃၆|
      block |သီဟာ ဗျဂ္ဃာ ဝရာဟာ စ၊ အစ္ဆ ကောကတရစ္ဆကာ။|
      block |ဂိရိဒုဂ္ဂမှိ နာဒေန္တိ၊ သောဘယန္တာ မမဿမံ။|
    count |၃၇|
      block |ဧဏီမိဂါ စ သရဘာ၊ ဘေရဏ္ဍာ သူကရာ ဗဟူ။|
      block |ဂိရိဒုဂ္ဂမှိ နာဒေန္တိ၊ သောဘယန္တာ မမဿမံ။|
    count |၃၈|
      block |ဥဒ္ဒာလကာ စမ္ပကာ စ၊ ပါဋလီ သိန္ဒုဝါရကာ။|
      block |အတိမုတ္တာ အသောကာ စ၊ သောဘယန္တိ မမဿမံ။|
    count |၃၉|
      block |အင်္ကောလာ ယူထိကာ စေဝ၊ သတ္တလီ ဗိမ္ဗိဇာလိကာ။|
      block |ကဏိကာရာ စ ပုပ္ဖန္တိ၊ သောဘယန္တာ မမဿမံ။|
    count |၄၀|
      block |နာဂါ သာလာ စ သဠလာ၊ ပုဏ္ဍရီကေတ္ထ ပုပ္ဖိတာ။|
      block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
    count |၄၁|
      block |အဇ္ဇုနာ အသနာ စေတ္ထ၊ မဟာနာမာ စ ပုပ္ဖိတာ။|
      block |သာလာ စ ကင်္ဂုပုပ္ဖာ စ၊ သောဘယန္တိ မမဿမံ။|
    count |၄၂|
      block |အမ္ဗာ ဇမ္ဗူ စ တိလကာ၊ နိမ္ဗာ စ သာလကလျာဏီ။|
      block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
    count |၄၃|
      block |အသောကာ စ ကပိဋ္ဌာ စ၊ ဂိရိမာလေတ္ထ ပုပ္ဖိတာ။|
      block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
    count |၄၄|
      block |ကဒမ္ဗာ ကဒလီ စေဝ၊ ဣသိမုဂ္ဂါ စ ရောပိတာ။|
      block |ဓုဝံ ဖလာနိ ဓာရေန္တိ၊ သောဘယန္တာ မမဿမံ။|
    count |၄၅|
      block |ဟရီတကာ အာမလကာ၊ အမ္ဗဇမ္ဗုဝိဘီတကာ။|
      block |ကောလာ ဘလ္လာတကာ ဗိလ္လာ၊ ဖလိနော မမ အဿမေ။|
    count |၄၆|
      block |အဝိဒူရေ ပေါက္ခရဏီ၊ သုပတိတ္ထာ မနောရမာ။|
      block |မန္ဒာလကေဟိ သဉ္ဆန္နာ၊ ပဒုမုပ္ပလကေဟိ စ။|
    count |၄၇|
      block |ဂဗ္ဘံ ဂဏှန္တိ ပဒုမာ၊ အညေ ပုပ္ဖန္တိ ကေသရီ။|
      block |ဩပတ္တကဏ္ဏိကာ စေဝ၊ ပုပ္ဖန္တိ မမ အဿမေ။|
    count |၄၈|
      block |ပါဌီနာ ပါဝုသာ မစ္ဆာ၊ ဗလဇာ မုဉ္ဇရောဟိတာ။|
      block |အစ္ဆောဒကမှိ ဝိစရံ၊ သောဘယန္တိ မမဿမံ။|
    count |၄၉|
      block |နယိတာ အမ္ဗဂန္ဓီ စ၊ အနုကူလေ စ ကေတကာ။|
      block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
    count |၅၀|
      block |မဓု ဘိသမှာ သဝတိ၊ ခီရသပ္ပိ မုဠာလိဘိ။|
      block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
    count |၅၁|
      block |ပုလိနာ သောဘနာ တတ္ထ၊ အာကိဏ္ဏာ ဇလသေဝိတာ။|
      block |ဩပုပ္ဖာ ပုပ္ဖိတာ သေန္တိ၊ သောဘယန္တာ မမဿမံ။|
    count |၅၂|
      block |ဇဋာဘာရေန ဘရိတာ၊ အဇိနုတ္တရဝါသနာ။|
      block |ဝါကစီရဓရာ သဗ္ဗေ၊ သောဘယန္တိ မမဿမံ။|
    count |၅၃|
      block |ယုဂမတ္တမပေက္ခန္တာ၊ နိပကာ သန္တဝုတ္တိနော။|
      block |ကာမဘောဂေ အနပေက္ခါ၊ ဝသန္တိ မမ အဿမေ။|
    count |၅၄|
      block |ပရူဠှကစ္ဆနခလောမာ၊ ပင်္ကဒန္တာ ရဇဿိရာ။|
      block |ရဇောဇလ္လဓရာ သဗ္ဗေ၊ ဝသန္တိ မမ အဿမေ။|
    count |၅၅|
      block |အဘိညာပါရမိပ္ပတ္တာ၊ အန္တလိက္ခစရာ စ တေ။|
      block |ဥဂ္ဂစ္ဆန္တာ နဘံ ဧတေ၊ သောဘယန္တိ မမဿမံ။|
    count |၅၆|
      block |တေဟိ သိဿေဟိ ပရိဝုတော၊ ဝသာမိ ဝိပိနေ တဒာ။|
      block |ရတ္တိန္ဒိဝံ န ဇာနာမိ၊ သဒာ ဈာနသမပ္ပိတော။|
    count |၅၇|
      block |ဘဂဝါ တမှိ သမယေ၊ အတ္ထဒဿီ မဟာမုနိ။|
      block |တမန္ဓကာရံ နာသေန္တော၊ ဥပ္ပဇ္ဇိ လောကနာယကော။|
    count |၅၈|
      block |အထ အညတရော သိဿော၊ အာဂစ္ဆိ မမ သန္တိကံ။|
      block |မန္တေ အဇ္ဈေတုကာမော သော၊ ဆဠင်္ဂံ နာမ လက္ခဏံ။|
    count |၅၉|
      block |ဗုဒ္ဓေါ လောကေ သမုပ္ပန္နော၊ အတ္ထဒဿီ မဟာမုနိ။|
      block |စတုသစ္စံ ပကာသေန္တော၊ ဒေသေတိ အမတံ ပဒံ။|
    count |၆၀|
      block |တုဋ္ဌဟဋ္ဌော ပမုဒိတော၊ ဓမ္မန္တရဂတာသယော။|
      block |အဿမာ အဘိနိက္ခမ္မ၊ ဣဒံ ဝစနမဗြဝိံ။|
    count |၆၁|
      block |ဗုဒ္ဓေါ လောကေ သမုပ္ပန္နော၊ ဒွတ္တိံသဝရလက္ခဏော။|
      block |ဧထ သဗ္ဗေ ဂမိဿာမ၊ သမ္မာသမ္ဗုဒ္ဓသန္တိကံ။|
    count |၆၂|
      block |ဩဝါဒပဋိကရာ တေ၊ သဓမ္မေ ပါရမိံ ဂတာ။|
      block |သာဓူတိ သမ္ပဋိစ္ဆိံသု၊ ဥတ္တမတ္ထဂဝေသကာ။|
    count |၆၃|
      block |ဇဋာဘာရဘရိတာ တေ၊ အဇိနုတ္တရဝါသနာ။|
      block |ဥတ္တမတ္ထံ ဂဝေသန္တာ၊ နိက္ခမိံသု ဝနာ တဒာ။|
    count |၆၄|
      block |ဘဂဝါ တမှိ သမယေ၊ အတ္ထဒဿီ မဟာယသော။|
      block |စတုသစ္စံ ပကာသေန္တော၊ ဒေသေတိ အမတံ ပဒံ။|
    count |၆၅|
      block |သေတစ္ဆတ္တံ ဂဟေတွာန၊ ဗုဒ္ဓသေဋ္ဌဿ ဓာရယိံ။|
      block |ဧကာဟံ ဓာရယိတွာန၊ ဗုဒ္ဓသေဋ္ဌံ အဝန္ဒဟံ။|
    count |၆၆|
      block |အတ္ထဒဿီ တု ဘဂဝါ၊ လောကဇေဋ္ဌော နရာသဘော။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၆၇|
      block |ယော မေ ဆတ္တံ အဓာရေသိ၊ ပသန္နော သေဟိ ပါဏိဘိ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၆၈|
      block |ဣမဿ ဇာယမာနဿ၊ ဒေဝတ္တေ အထ မာနုသေ။|
      block |ဓာရေဿတိ သဒာ ဆတ္တံ၊ ဆတ္တဒာနဿိဒံ ဖလံ။|
    count |၆၉|
      block |သတ္တသတ္တတိကပ္ပါနိ၊ ဒေဝလောကေ ရမိဿတိ။|
      block |သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
    count |၇၀|
      block |သတ္တသတ္တတိက္ခတ္တုဉ္စ၊ ဒေဝရဇ္ဇံ ကရိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၇၁|
      block |အဋ္ဌာရသေ ကပ္ပသတေ၊ ဂေါတမော သကျပုင်္ဂဝေါ။|
      block |တမန္ဓကာရံ နာသေန္တော၊ ဥပ္ပဇ္ဇိဿတိ စက္ခုမာ။|
    count |၇၂|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ ဝိဟရိဿတိနာသဝေါ။|
    count |၇၃|
      block |ယတော အဟံ ကမ္မမကံ၊ ဆတ္တံ ဗုဒ္ဓဿ ဓာရယံ။|
      block |ဧတ္ထန္တရေ န ဇာနာမိ၊ သေတစ္ဆတ္တံ အဓာရိတံ။|
    count |၇၄|
      block |ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။|
      block |ဆတ္တဓာရဏမဇ္ဇာပိ၊ ဝတ္တတေ နိစ္စကာလိကံ။|
    count |၇၅|
      block |အဟော မေ သုကတံ ကမ္မံ၊ အတ္ထဒဿိဿ တာဒိနော။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၇၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ဧကဆတ္တိယော ထေရော ဣမာ ဂါထာယော အဘာသိတ္ထာတိ။|
    stand |ဧကဆတ္တိယတ္ထေရဿာပဒာနံ ဒုတိယံ။|
  block |၃။ တိဏသူလကဆာဒနိယတ္ထေရအပဒာနံ|
    count |၇၉|
      block |ဇာတိံ ဇရဉ္စ မရဏံ၊ ပစ္စဝေက္ခိံ အဟံ တဒာ။|
      block |ဧကကော အဘိနိက္ခမ္မ၊ ပဗ္ဗဇိံ အနဂါရိယံ။|
    count |၈၀|
      block |စရမာနောနုပုဗ္ဗေန၊ ဂင်္ဂါတီရံ ဥပါဂမိံ။|
      block |တတ္ထဒ္ဒသာသိံ ပထဝိံ၊ ဂင်္ဂါတီရေ သမုန္နတံ။|
    count |၈၁|
      block |အဿမံ တတ္ထ မာပေတွာ၊ ဝသာမိ အဿမေ အဟံ။|
      block |သုကတော စင်္ကမော မယှံ၊ နာနာဒိဇဂဏာယုတော။|
    count |၈၂|
      block |မမုပေန္တိ စ ဝိဿတ္ထာ၊ ကူဇန္တိ စ မနောဟရံ။|
      block |ရမမာနော သဟ တေဟိ၊ ဝသာမိ အဿမေ အဟံ။|
    count |၈၃|
      block |မမ အဿမသာမန္တာ၊ မိဂရာဇာ စတုက္ကမော။|
      block |အာသယာ အဘိနိက္ခမ္မ၊ ဂဇ္ဇိ သော အသနီ ဝိယ။|
    count |၈၄|
      block |နဒိတေ မိဂရာဇေ စ၊ ဟာသော မေ ဥဒပဇ္ဇထ။|
      block |မိဂရာဇံ ဂဝေသန္တော၊ အဒ္ဒသံ လောကနာယကံ။|
    count |၈၅|
      block |ဒိသွာနာဟံ ဒေဝဒေဝံ၊ တိဿံ လောကဂ္ဂနာယကံ။|
      block |ဟဋ္ဌော ဟဋ္ဌေန စိတ္တေန၊ ပူဇယိံ နာဂကေသရံ။|
    count |၈၆|
      block |ဥဂ္ဂစ္ဆန္တံဝ သူရိယံ၊ သာလရာဇံဝ ပုပ္ဖိတံ။|
      block |ဩသဓိံဝ ဝိရောစန္တံ၊ သန္ထဝိံ လောကနာယကံ။|
    count |၈၇|
      block |တဝ ဉာဏေန သဗ္ဗညု၊ မောစေသိမံ သဒေဝကံ။|
      block |တဝံ အာရာဓယိတွာန၊ ဇာတိယာ ပရိမုစ္စရေ။|
    count |၈၈|
      block |အဒဿနေန သဗ္ဗညု၊ ဗုဒ္ဓါနံ သဗ္ဗဒဿိနံ။|
      block |ပတန္တိဝီစိနိရယံ၊ ရာဂဒောသေဟိ ဩဖုဋာ။|
    count |၈၉|
      block |တဝ ဒဿနမာဂမ္မ၊ သဗ္ဗညု လောကနာယက။|
      block |ပမုစ္စန္တိ ဘဝါ သဗ္ဗာ၊ ဖုသန္တိ အမတံ ပဒံ။|
    count |၉၀|
      block |ယဒာ ဗုဒ္ဓါ စက္ခုမန္တော၊ ဥပ္ပဇ္ဇန္တိ ပဘင်္ကရာ။|
      block |ကိလေသေ ဈာပယိတွာန၊ အာလောကံ ဒဿယန္တိ တေ။|
    count |၉၁|
      block |ကိတ္တယိတွာန သမ္ဗုဒ္ဓံ၊ တိဿံ လောကဂ္ဂနာယကံ။|
      block |ဟဋ္ဌော ဟဋ္ဌေန စိတ္တေန၊ တိဏသူလံ အပူဇယိံ။|
    count |၉၂|
      block |မမ သင်္ကပ္ပမညာယ၊ တိဿော လောကဂ္ဂနာယကော။|
      block |သကာသနေ နိသီဒိတွာ၊ ဣမာ ဂါထာ အဘာသထ။|
    count |၉၃|
      block |ယော မံ ပုပ္ဖေဟိ ဆာဒေသိ၊ ပသန္နော သေဟိ ပါဏိဘိ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၉၄|
      block |ပဉ္စဝီသတိက္ခတ္တုံ သော၊ ဒေဝရဇ္ဇံ ကရိဿတိ။|
      block |ပဉ္စသတ္တတိက္ခတ္တုဉ္စ၊ စက္ကဝတ္တီ ဘဝိဿတိ။|
    count |၉၅|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |တဿ ကမ္မနိဿန္ဒေန၊ ပုပ္ဖာနံ ပူဇနာယ စ။|
    count |၉၆|
      block |သီသံနှာတော စယံ ပေါသော၊ ပုပ္ဖမာကင်္ခတေ ယဒိ။|
      block |ပုညကမ္မေန သံယုတ္တံ၊ ပုရတော ပါတုဘဝိဿတိ။|
    count |၉၇|
      block |ယံ ယံ ဣစ္ဆတိ ကာမေဟိ၊ တံ တံ ပါတုဘဝိဿတိ။|
      block |သင်္ကပ္ပံ ပရိပူရေတွာ၊ နိဗ္ဗာယိဿတိနာသဝေါ။|
    block |အဋ္ဌာရသမံ ဘာဏဝါရံ။|
    count |၉၈|
      block |ကိလေသေ ဈာပယိတွာန၊ သမ္ပဇာနော ပတိဿတော။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    count |၉၉|
      block |စင်္ကမန္တော နိပဇ္ဇန္တော၊ နိသိန္နော ဥဒ ဝါ ဌိတော။|
      block |ဗုဒ္ဓသေဋ္ဌံ သရိတွာန၊ ဝိဟရာမိ အဟံ သဒာ။|
    count |၁၀၀|
      block |စီဝရေ ပိဏ္ဍပါတေ စ၊ ပစ္စယေ သယနာသနေ။|
      block |တတ္ထ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။|
    count |၁၀၁|
      block |သော ဒာနိ ပတ္တော အမတံ၊ သန္တံ ပဒမနုတ္တရံ။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၁၀၂|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၀၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိဏသူလကဆာဒနိယော ထေရော ဣမာ ဂါထာယော အဘာသိတ္ထာတိ။|
    stand |တိဏသူလကဆာဒနိယတ္ထေရဿာပဒာနံ တတိယံ။|
  block |၄။ မဓုမံသဒာယကတ္ထေရအပဒာနံ|
    count |၁၀၆|
      block |နဂရေ ဗန္ဓုမတိယာ၊ သူကရိကော အဟောသဟံ။|
      block |ဥက္ကောဋံ ရန္ဓယိတွာန၊ မဓုမံသမှိ ဩကိရိံ။|
    count |၁၀၇|
      block |သန္နိပါတံ အဟံ ဂန္တွာ၊ ဧကံ ပတ္တံ ဂဟေသဟံ။|
      block |ပူရယိတွာန တံ ပတ္တံ၊ ဘိက္ခုသင်္ဃဿဒာသဟံ။|
    count |၁၀၈|
      block |ယောတ္ထ ထေရတရော ဘိက္ခု၊ နိယျာဒေသိ မမံ တဒာ။|
      block |ဣမိနာ ပတ္တပူရေန၊ လဘဿု ဝိပုလံ သုခံ။|
    count |၁၀၉|
      block |ဒုဝေ သမ္ပတ္တိယော ဘုတွာ၊ သုက္ကမူလေန စောဒိတော။|
      block |ပစ္ဆိမေ ဝတ္တမာနမှိ၊ ကိလေသေ ဈာပယိဿတိ။|
    count |၁၁၀|
      block |တတ္ထ စိတ္တံ ပသာဒေတွာ၊ တာဝတိံသမဂစ္ဆဟံ။|
      block |တတ္ထ ဘုတွာ ပိဝိတွာ စ၊ လဘာမိ ဝိပုလံ သုခံ။|
    count |၁၁၁|
      block |မဏ္ဍပေ ရုက္ခမူလေ ဝါ၊ ပုဗ္ဗကမ္မံ အနုဿရိံ။|
      block |အန္နပါနာဘိဝဿော မေ၊ အဘိဝဿတိ တာဝဒေ။|
    count |၁၁၂|
      block |ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။|
      block |ဣဓာပိ အန္နပါနံ မေ၊ ဝဿတေ သဗ္ဗကာလိကံ။|
    count |၁၁၃|
      block |တေနေဝ မဓုဒာနေန၊ သန္ဓာဝိတွာ ဘဝေ အဟံ။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၁၁၄|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မဓုဒာနဿိဒံ ဖလံ။|
    count |၁၁၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၁၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဓုမံသဒာယကော ထေရော ဣမာ ဂါထာယော အဘာသိတ္ထာတိ။|
    stand |မဓုမံသဒာယကတ္ထေရဿာပဒာနံ စတုတ္ထံ။|
  block |၅။ နာဂပလ္လဝတ္ထေရအပဒာနံ|
    count |၁၁၈|
      block |နဂရေ ဗန္ဓုမတိယာ၊ ရာဇုယျာနေ ဝသာမဟံ။|
      block |မမ အဿမသာမန္တာ၊ နိသီဒိ လောကနာယကော။|
    count |၁၁၉|
      block |နာဂပလ္လဝမာဒာယ၊ ဗုဒ္ဓဿ အဘိရောပယိံ။|
      block |ပသန္နစိတ္တော သုမနော၊ သုဂတံ အဘိဝါဒယိံ။|
    count |၁၂၀|
      block |ဧကနဝုတိတော ကပ္ပေ၊ ယံ ပလ္လဝမပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၂၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၂၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နာဂပလ္လဝေါ ထေရော ဣမာ ဂါထာယော အဘာသိတ္ထာတိ။|
    stand |နာဂပလ္လဝတ္ထေရဿာပဒာနံ ပဉ္စမံ။|
  block |၆။ ဧကဒီပိယတ္ထေရအပဒာနံ|
    count |၁၂၄|
      block |ပရိနိဗ္ဗုတေ သုဂတေ၊ သိဒ္ဓတ္ထေ လောကနာယကေ။|
      block |သဒေဝမာနုသာ သဗ္ဗေ၊ ပူဇေန္တိ ဒွိပဒုတ္တမံ။|
    count |၁၂၅|
      block |အာရောပိတေ စ စိတကေ၊ သိဒ္ဓတ္ထေ လောကနာယကေ။|
      block |ယထာသကေန ထာမေန၊ စိတံ ပူဇေန္တိ သတ္ထုနော။|
    count |၁၂၆|
      block |အဝိဒူရေ စိတကဿ၊ ဒီပံ ဥဇ္ဇာလယိံ အဟံ။|
      block |ယာဝ ဥဒေတိ သူရိယော၊ ဒီပံ မေ တာဝ ဥဇ္ဇလိ။|
    count |၁၂၇|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၂၈|
      block |တတ္ထ မေ သုကတံ ဗျမှံ၊ ဧကဒီပီတိ ဉာယတိ။|
      block |ဒီပသတသဟဿာနိ၊ ဗျမှေ ပဇ္ဇလရေ မမ။|
    count |၁၂၉|
      block |ဥဒယန္တောဝ သူရိယော၊ ဒေဟော မေ ဇောတတေ သဒာ။|
      block |သပ္ပဘာဟိ သရီရဿ၊ အာလောကော ဟောတိ မေ သဒာ။|
    count |၁၃၀|
      block |တိရောကုဋ္ဋံ တိရောသေလံ၊ သမတိဂ္ဂယှ ပဗ္ဗတံ။|
      block |သမန္တာ ယောဇနသတံ၊ ပဿာမိ စက္ခုနာ အဟံ။|
    count |၁၃၁|
      block |သတ္တသတ္တတိက္ခတ္တုဉ္စ၊ ဒေဝလောကေ ရမိံ အဟံ။|
      block |ဧကတိံသတိက္ခတ္တုဉ္စ၊ ဒေဝရဇ္ဇမကာရယိံ။|
    count |၁၃၂|
      block |အဋ္ဌဝီသတိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၃၃|
      block |ဒေဝလောကာ စဝိတွာန၊ နိဗ္ဗတ္တိံ မာတုကုစ္ဆိယံ။|
      block |မာတုကုစ္ဆိဂတဿာပိ၊ အက္ခိ မေ န နိမီလတိ။|
    count |၁၃၄|
      block |ဇာတိယာ စတုဝဿောဟံ၊ ပဗ္ဗဇိံ အနဂါရိယံ။|
      block |အဍ္ဎမာသေ အသမ္ပတ္တေ၊ အရဟတ္တမပါပုဏိံ။|
    count |၁၃၅|
      block |ဒိဗ္ဗစက္ခုံ ဝိသောဓေသိံ၊ ဘဝါ သဗ္ဗေ သမူဟတာ။|
      block |သဗ္ဗေ ကိလေသာ သဉ္ဆိန္နာ၊ ဧကဒီပဿိဒံ ဖလံ။|
    count |၁၃၆|
      block |တိရောကုဋ္ဋံ တိရောသေလံ၊ ပဗ္ဗတဉ္စာပိ ကေဝလံ။|
      block |သမတိက္ကမ္မ ပဿာမိ၊ ဧကဒီပဿိဒံ ဖလံ။|
    count |၁၃၇|
      block |ဝိသမာ မေ သမာ ဟောန္တိ၊ အန္ဓကာရော န ဝိဇ္ဇတိ။|
      block |နာဟံ ပဿာမိ တိမိရံ၊ ဧကဒီပဿိဒံ ဖလံ။|
    count |၁၃၈|
      block |စတုန္နဝုတိတော ကပ္ပေ၊ ယံ ဒီပမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဧကဒီပဿိဒံ ဖလံ။|
    count |၁၃၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကဒီပိယော ထေရော ဣမာ ဂါထာယော အဘာသိတ္ထာတိ။|
    stand |ဧကဒီပိယတ္ထေရဿာပဒာနံ ဆဋ္ဌံ။|
  block |၇။ ဥစ္ဆင်္ဂပုပ္ဖိယတ္ထေရအပဒာနံ|
    count |၁၄၂|
      block |နဂရေ ဗန္ဓုမတိယာ၊ အဟောသိံ မာလိကော တဒာ။|
      block |ဥစ္ဆင်္ဂံ ပူရယိတွာန၊ အဂမံ အန္တရာပဏံ။|
    count |၁၄၃|
      block |ဘဂဝါ တမှိ သမယေ၊ ဘိက္ခုသင်္ဃပုရက္ခတော။|
      block |မဟတာ အာနုဘာဝေန၊ နိယျာတိ လောကနာယကော။|
    count |၁၄၄|
      block |ဒိသွာန လောကပဇ္ဇောတံ၊ ဝိပဿိံ လောကတာရဏံ။|
      block |ပုပ္ဖံ ပဂ္ဂယှ ဥစ္ဆင်္ဂါ၊ ဗုဒ္ဓသေဋ္ဌံ အပူဇယိံ။|
    count |၁၄၅|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၄၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥစ္ဆင်္ဂပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဥစ္ဆင်္ဂပုပ္ဖိယတ္ထေရဿာပဒာနံ သတ္တမံ။|
  block |၈။ ယာဂုဒာယကတ္ထေရအပဒာနံ|
    count |၁၄၉|
      block |အတိထိံ မေ ဂဟေတွာန၊ အဂစ္ဆိံ ဂါမကံ တဒာ။|
      block |သမ္ပုဏ္ဏနဒိကံ ဒိသွာ၊ သင်္ဃာရာမံ ဥပါဂမိံ။|
    count |၁၅၀|
      block |အာရညကာ ဓုတဓရာ၊ ဈာယိနော လူခစီဝရာ။|
      block |ဝိဝေကာဘိရတာ ဓီရာ၊ သင်္ဃာရာမေ ဝသန္တိ တေ။|
    count |၁၅၁|
      block |ဂတိ တေသံ ဥပစ္ဆိန္နာ၊ သုဝိမုတ္တာန တာဒိနံ။|
      block |ပိဏ္ဍာယ တေ န ဂစ္ဆန္တိ၊ ဩရုဒ္ဓနဒိတာယ ဟိ။|
    count |၁၅၂|
      block |ပသန္နစိတ္တော သုမနော၊ ဝေဒဇာတော ကတဉ္ဇလီ။|
      block |တဏ္ဍုလံ မေ ဂဟေတွာန၊ ယာဂုဒာနံ အဒာသဟံ။|
    count |၁၅၃|
      block |ပဉ္စန္နံ ယာဂုံ ဒတွာန၊ ပသန္နော သေဟိ ပါဏိဘိ။|
      block |သကကမ္မာဘိရဒ္ဓေါဟံ၊ တာဝတိံသမဂစ္ဆဟံ။|
    count |၁၅၄|
      block |မဏိမယဉ္စ မေ ဗျမှံ၊ နိဗ္ဗတ္တိ တိဒသေ ဂဏေ။|
      block |နာရီဂဏေဟိ သဟိတော၊ မောဒာမိ ဗျမှမုတ္တမေ။|
    count |၁၅၅|
      block |တေတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |တိံသက္ခတ္တုံ စက္ကဝတ္တီ၊ မဟာရဇ္ဇမကာရယိံ။|
    count |၁၅၆|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |ဒေဝလောကေ မနုဿေ ဝါ၊ အနုဘောတွာ သယံ အဟံ။|
    count |၁၅၇|
      block |ပစ္ဆိမေ ဘဝေ သမ္ပတ္တေ၊ ပဗ္ဗဇိံ အနဂါရိယံ။|
      block |သဟ ဩရောပိတေ ကေသေ၊ သဗ္ဗံ သမ္ပဋိဝိဇ္ဈဟံ။|
    count |၁၅၈|
      block |ခယတော ဝယတော စာပိ၊ သမ္မသန္တော ကဠေဝရံ။|
      block |ပုရေ သိက္ခါပဒာဒာနာ၊ အရဟတ္တမပါပုဏိံ။|
    count |၁၅၉|
      block |သုဒိန္နံ မေ ဒာနဝရံ၊ ဝါဏိဇ္ဇံ သမ္ပယောဇိတံ။|
      block |တေနေဝ ယာဂုဒာနေန၊ ပတ္တောမှိ အစလံ ပဒံ။|
    count |၁၆၀|
      block |သောကံ ပရိဒ္ဒဝံ ဗျာဓိံ၊ ဒရထံ စိတ္တတာပနံ။|
      block |နာဘိဇာနာမိ ဥပ္ပန္နံ၊ ယာဂုဒာနဿိဒံ ဖလံ။|
    count |၁၆၁|
      block |ယာဂုံ သင်္ဃဿ ဒတွာန၊ ပုညက္ခေတ္တေ အနုတ္တရေ။|
      block |ပဉ္စာနိသံသေ အနုဘောမိ၊ အဟော ယာဂုသုယိဋ္ဌတာ။|
    count |၁၆၂|
      block |အဗျာဓိတာ ရူပဝတာ၊ ခိပ္ပံ ဓမ္မနိသန္တိတာ။|
      block |လာဘိတာ အန္နပါနဿ၊ အာယု ပဉ္စမကံ မမ။|
    count |၁၆၃|
      block |ယော ကောစိ ဝေဒံ ဇနယံ၊ သင်္ဃေ ယာဂုံ ဒဒေယျ သော။|
      block |ဣမာနိ ပဉ္စ ဌာနာနိ၊ ပဋိဂဏှေယျ ပဏ္ဍိတော။|
    count |၁၆၄|
      block |ကရဏီယံ ကတံ သဗ္ဗံ၊ ဘဝါ ဥဂ္ဃာဋိတာ မယာ။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၆၅|
      block |သော အဟံ ဝိစရိဿာမိ၊ ဂါမာ ဂါမံ ပုရာ ပုရံ။|
      block |နမဿမာနော သမ္ဗုဒ္ဓံ၊ ဓမ္မဿ စ သုဓမ္မတံ။|
    count |၁၆၆|
      block |တိံသကပ္ပသဟဿမှိ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ယာဂုဒာနဿိဒံ ဖလံ။|
    count |၁၆၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၆၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၆၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ယာဂုဒာယကော ထေရော ဣမာ ဂါထာယော အဘာသိတ္ထာတိ။|
    stand |ယာဂုဒာယကတ္ထေရဿာပဒာနံ အဋ္ဌမံ။|
  block |၉။ ပတ္ထောဒနဒာယကတ္ထေရအပဒာနံ|
    count |၁၇၀|
      block |ဝနစာရီ ပုရေ အာသိံ၊ သတတံ ဝနကမ္မိကော။|
      block |ပတ္ထောဒနံ ဂဟေတွာန၊ ကမ္မန္တံ အဂမာသဟံ။|
    count |၁၇၁|
      block |တတ္ထဒ္ဒသာသိံ သမ္ဗုဒ္ဓံ၊ သယမ္ဘုံ အပရာဇိတံ။|
      block |ဝနာ ပိဏ္ဍာယ နိက္ခန္တံ၊ ဒိသွာ စိတ္တံ ပသာဒယိံ။|
    count |၁၇၂|
      block |ပရကမ္မာယနေ ယုတ္တော၊ ပုညဉ္စ မေ န ဝိဇ္ဇတိ။|
      block |အယံ ပတ္ထောဒနော အတ္ထိ၊ ဘောဇယိဿာမဟံ မုနိံ။|
    count |၁၇၃|
      block |ပတ္ထောဒနံ ဂဟေတွာန၊ သယမ္ဘုဿ အဒာသဟံ။|
      block |မမ နိဇ္ဈာယမာနဿ၊ ပရိဘုဉ္ဇိ တဒာ မုနိ။|
    count |၁၇၄|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၇၅|
      block |ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |တေတ္တိံသက္ခတ္တုံ ရာဇာ စ၊ စက္ကဝတ္တီ အဟောသဟံ။|
    count |၁၇၆|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |သုခိတော ယသဝါ ဟောမိ၊ ပတ္ထောဒနဿိဒံ ဖလံ။|
    count |၁၇၇|
      block |ဘဝါဘဝေ သံသရန္တော၊ လဘာမိ အမိတံ ဓနံ။|
      block |ဘောဂေ မေ ဦနတာ နတ္ထိ၊ ပတ္ထောဒနဿိဒံ ဖလံ။|
    count |၁၇၈|
      block |နဒီသောတပဋိဘာဂါ၊ ဘောဂါ နိဗ္ဗတ္တရေ မမ။|
      block |ပရိမေတုံ န သက္ကောမိ၊ ပတ္ထောဒနဿိဒံ ဖလံ။|
    count |၁၇၉|
      block |ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။|
      block |တေနာဟံ သုခိတော ဟောမိ၊ ပတ္ထောဒနဿိဒံ ဖလံ။|
    count |၁၈၀|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပတ္ထောဒနဿိဒံ ဖလံ။|
    count |၁၈၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၈၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၈၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပတ္ထောဒနဒာယကော ထေရော ဣမာ ဂါထာယော အဘာသိတ္ထာတိ။|
    stand |ပတ္ထောဒနဒာယကတ္ထေရဿာပဒာနံ နဝမံ။|
  block |၁၀။ မဉ္စဒာယကတ္ထေရအပဒာနံ|
    count |၁၈၄|
      block |ပရိနိဗ္ဗုတေ ကာရုဏိကေ၊ သိဒ္ဓတ္ထေ လောကနာယကေ။|
      block |ဝိတ္ထာရိကေ ပါဝစနေ၊ ဒေဝမာနုသသက္ကတေ။|
    count |၁၈၅|
      block |စဏ္ဍာလော အာသဟံ တတ္ထ၊ အာသန္ဒိပီဌကာရကော။|
      block |တေန ကမ္မေန ဇီဝါမိ၊ တေန ပေါသေမိ ဒာရကေ။|
    count |၁၈၆|
      block |အာသန္ဒိံ သုကတံ ကတွာ၊ ပသန္နော သေဟိ ပါဏိဘိ။|
      block |သယမေဝုပဂန္တွာန၊ ဘိက္ခုသင်္ဃဿဒာသဟံ။|
    count |၁၈၇|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၈၈|
      block |ဒေဝလောကဂတော သန္တော၊ မောဒာမိ တိဒသေ ဂဏေ။|
      block |သယနာနိ မဟဂ္ဃာနိ၊ နိဗ္ဗတ္တန္တိ ယဒိစ္ဆကံ။|
    count |၁၈၉|
      block |ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |အသီတိက္ခတ္တုံ ရာဇာ စ၊ စက္ကဝတ္တီ အဟောသဟံ။|
    count |၁၉၀|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |သုခိတော ယသဝါ ဟောမိ၊ မဉ္စဒာနဿိဒံ ဖလံ။|
    count |၁၉၁|
      block |ဒေဝလောကာ စဝိတွာန၊ ဧမိ စေ မာနုသံ ဘဝံ။|
      block |မဟာရဟာ သုသယနာ၊ သယမေဝ ဘဝန္တိ မေ။|
    count |၁၉၂|
      block |အယံ ပစ္ဆိမကော မယှံ၊ စရိမော ဝတ္တတေ ဘဝေါ။|
      block |အဇ္ဇာပိ သယနေ ကာလေ၊ သယနံ ဥပတိဋ္ဌတိ။|
    count |၁၉၃|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။|
    count |၁၉၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၉၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၉၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဘဒ္ဒာလီ ဧကဆတ္တော စ၊ တိဏသူလော စ မံသဒော။|
      block |နာဂပလ္လဝိကော ဒီပီ၊ ဥစ္ဆင်္ဂိ ယာဂုဒာယကော။|
      block |ပတ္ထောဒနီ မဉ္စဒဒော၊ ဂါထာယော ဂဏိတာ စိဟ။|
      block |ဒွေသတာနိ စ ဂါထာနံ၊ ဂါထာ စေကာ တဒုတ္တရိ။|
    stand |ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |မဉ္စဒာယကတ္ထေရဿာပဒာနံ ဒသမံ။|
    stand |ဘဒ္ဒာလိဝဂ္ဂေါ ဗာစတ္တာလီသမော။|
    block |တဿုဒ္ဒာနံ|
