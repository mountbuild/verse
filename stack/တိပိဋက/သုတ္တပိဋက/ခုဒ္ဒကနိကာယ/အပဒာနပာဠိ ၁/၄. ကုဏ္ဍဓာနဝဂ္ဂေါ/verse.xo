block |၄။ ကုဏ္ဍဓာနဝဂ္ဂေါ|
  block |၁။ ကုဏ္ဍဓာနတ္ထေရအပဒာနံ|
    count |၁|
      block |သတ္တာဟံ ပဋိသလ္လီနံ၊ သယမ္ဘုံ အဂ္ဂပုဂ္ဂလံ။|
      block |ပသန္နစိတ္တော သုမနော၊ ဗုဒ္ဓသေဋ္ဌံ ဥပဋ္ဌဟိံ။|
    count |၂|
      block |ဝုဋ္ဌိတံ ကာလမညာယ၊ ပဒုမုတ္တရံ မဟာမုနိံ။|
      block |မဟန္တိံ ကဒလီကဏ္ဏိံ၊ ဂဟေတွာ ဥပဂစ္ဆဟံ။|
    count |၃|
      block |ပဋိဂ္ဂဟေတွာ ဘဂဝါ၊ သဗ္ဗညူ လောကနာယကော။|
      block |မမ စိတ္တံ ပသာဒေန္တော၊ ပရိဘုဉ္ဇိ မဟာမုနိ။|
    count |၄|
      block |ပရိဘုဉ္ဇိတွာ သမ္ဗုဒ္ဓေါ၊ သတ္ထဝါဟော အနုတ္တရော။|
      block |သကာသနေ နိသီဒိတွာ၊ ဣမာ ဂါထာ အဘာသထ။|
    count |၅|
      block |ယေ စ သန္တိ သမိတာရော၊ ယက္ခါ ဣမမှိ ပဗ္ဗတေ။|
      block |အရညေ ဘူတဘဗျာနိ၊ သုဏန္တု ဝစနံ မမ။|
    count |၆|
      block |ယော သော ဗုဒ္ဓံ ဥပဋ္ဌာသိ၊ မိဂရာဇံဝ ကေသရိံ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၇|
      block |ဧကာဒသဉ္စက္ခတ္တုံ၊ သော ဒေဝရာဇာ ဘဝိဿတိ။|
      block |စတုတိံသတိက္ခတ္တုဉ္စ၊ စက္ကဝတ္တီ ဘဝိဿတိ။|
    count |၈|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၉|
      block |အက္ကောသိတွာန သမဏေ၊ သီလဝန္တေ အနာသဝေ။|
      block |ပါပကမ္မဝိပါကေန၊ နာမဓေယျံ လဘိဿတိ။|
    count |၁၀|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကုဏ္ဍဓာနောတိ နာမေန၊ သာဝကော သော ဘဝိဿတိ။|
    count |၁၁|
      block |ပဝိဝေကမနုယုတ္တော၊ ဈာယီ ဈာနရတော အဟံ။|
      block |တောသယိတွာန သတ္ထာရံ၊ ဝိဟရာမိ အနာသဝေါ။|
    count |၁၂|
      block |သာဝကေဟိ ပရိဝုတော၊ ဘိက္ခုသင်္ဃပုရက္ခတော။|
      block |ဘိက္ခုသင်္ဃေ နိသီဒိတွာ၊ သလာကံ ဂါဟယီ ဇိနော။|
    count |၁၃|
      block |ဧကံသံ စီဝရံ ကတွာ၊ ဝန္ဒိတွာ လောကနာယကံ။|
      block |ဝဒတံ ဝရဿ ပုရတော၊ ပဌမံ အဂ္ဂဟေသဟံ။|
    count |၁၄|
      block |တေန ကမ္မေန ဘဂဝါ၊ ဒသသဟဿီကမ္ပကော။|
      block |ဘိက္ခုသင်္ဃေ နိသီဒိတွာ၊ အဂ္ဂဋ္ဌာနေ ဌပေသိ မံ။|
    count |၁၅|
      block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၁၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုဏ္ဍဓာနော ထေရော ဣမာ ဂါထာယော အဘာသိတ္ထာတိ။|
    stand |ကုဏ္ဍဓာနတ္ထေရဿာပဒာနံ ပဌမံ။|
  block |၂။ သာဂတတ္ထေရအပဒာနံ|
    count |၁၇|
      block |သောဘိတော နာမ နာမေန၊ အဟောသိံ ဗြာဟ္မဏော တဒာ။|
      block |ပုရက္ခတော သသိဿေဟိ၊ အာရာမံ အဂမာသဟံ။|
    count |၁၈|
      block |ဘဂဝါ တမှိ သမယေ၊ ဘိက္ခုသင်္ဃပုရက္ခတော။|
      block |အာရာမဒွာရာ နိက္ခမ္မ၊ အဋ္ဌာသိ ပုရိသုတ္တမော။|
    count |၁၉|
      block |တမဒ္ဒသာသိံ သမ္ဗုဒ္ဓံ၊ ဒန္တံ ဒန္တပုရက္ခတံ။|
      block |သကံ စိတ္တံ ပသာဒေတွာ၊ သန္ထဝိံ လောကနာယကံ။|
    count |၂၀|
      block |ယေ ကေစိ ပါဒပါ သဗ္ဗေ၊ မဟိယာ တေ ဝိရူဟရေ။|
      block |ဗုဒ္ဓိမန္တော တထာ သတ္တာ၊ ရုဟန္တိ ဇိနသာသနေ။|
    count |၂၁|
      block |သတ္ထဝါဟောသိ သပ္ပညော၊ မဟေသိ ဗဟုကေ ဇနေ။|
      block |ဝိပထာ ဥဒ္ဓရိတွာန၊ ပထံ အာစိက္ခသေ တုဝံ။|
    count |၂၂|
      block |ဒန္တော ဒန္တပရိကိဏ္ဏော၊ ဈာယီ ဈာနရတေဟိ စ။|
      block |အာတာပီ ပဟိတတ္တေဟိ၊ ဥပသန္တေဟိ တာဒိဘိ။|
    count |၂၃|
      block |အလင်္ကတော ပရိသာဟိ၊ ပုညဉာဏေဟိ သောဘတိ။|
      block |ပဘာ နိဒ္ဓါဝတေ တုယှံ၊ သူရိယောဒယနေ ယထာ။|
    count |၂၄|
      block |ပသန္နစိတ္တံ ဒိသွာန၊ မဟေသီ ပဒုမုတ္တရော။|
      block |ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။|
    count |၂၅|
      block |ယော သော ဟာသံ ဇနေတွာန၊ မမံ ကိတ္တေသိ ဗြာဟ္မဏော။|
      block |ကပ္ပါနံ သတသဟဿံ၊ ဒေဝလောကေ ရမိဿတိ။|
    count |၂၆|
      block |တုသိတာ ဟိ စဝိတွာန၊ သုက္ကမူလေန စောဒိတော။|
      block |ဂေါတမဿ ဘဂဝတော၊ သာသနေ ပဗ္ဗဇိဿတိ။|
    count |၂၇|
      block |တေန ကမ္မေန သုကတေန၊ အရဟတ္တံ လဘိဿတိ။|
      block |သာဂတော နာမ နာမေန၊ ဟေဿတိ သတ္ထု သာဝကော။|
    count |၂၈|
      block |ပဗ္ဗဇိတွာန ကာယေန၊ ပါပကမ္မံ ဝိဝဇ္ဇယိံ။|
      block |ဝစီဒုစ္စရိတံ ဟိတွာ၊ အာဇီဝံ ပရိသောဓယိံ။|
    count |၂၉|
      block |ဧဝံ ဝိဟရမာနောဟံ၊ တေဇောဓာတူသု ကောဝိဒော။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သာဂတော ထေရော ဣမာ ဂါထာယော အဘာသိတ္ထာတိ။|
    stand |သာဂတတ္ထေရဿာပဒာနံ ဒုတိယံ။|
  block |၃။ မဟာကစ္စာနတ္ထေရအပဒာနံ|
    count |၃၁|
      block |ပဒုမုတ္တရနာထဿ၊ ပဒုမံ နာမ စေတိယံ။|
      block |သိလာသနံ ကာရယိတွာ၊ သုဝဏ္ဏေနာဘိလေပယိံ။|
    count |၃၂|
      block |ရတနာမယဆတ္တဉ္စ၊ ပဂ္ဂယှ ဝါဠဗီဇနိံ။|
      block |ဗုဒ္ဓဿ အဘိရောပေသိံ၊ လောကဗန္ဓုဿ တာဒိနော။|
    count |၃၃|
      block |ယာဝတာ ဒေဝတာ ဘုမ္မာ၊ သဗ္ဗေ သန္နိပတုံ တဒာ။|
      block |ရတနာမယဆတ္တာနံ၊ ဝိပါကံ ကထယိဿတိ။|
    count |၃၄|
      block |တဉ္စ သဗ္ဗံ သုဏိဿာမ၊ ကထယန္တဿ သတ္ထုနော။|
      block |ဘိယျော ဟာသံ ဇနေယျာမ၊ သမ္မာသမ္ဗုဒ္ဓသာသနေ။|
    count |၃၅|
      block |ဟေမာသနေ နိသီဒိတွာ၊ သယမ္ဘူ အဂ္ဂပုဂ္ဂလော။|
      block |ဘိက္ခုသင်္ဃပရိဗျူဠှော၊ ဣမာ ဂါထာ အဘာသထ။|
    count |၃၆|
      block |ယေနိဒံ အာသနံ ဒိန္နံ၊ သောဝဏ္ဏံ ရတနာမယံ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၃၇|
      block |တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။|
      block |သမန္တာ ယောဇနသတံ၊ အာဘာယာဘိဘဝိဿတိ။|
    count |၃၈|
      block |မနုဿလောကမာဂန္တွာ၊ စက္ကဝတ္တီ ဘဝိဿတိ။|
      block |ပဘဿရောတိ နာမေန၊ ဥဂ္ဂတေဇော ဘဝိဿတိ။|
    count |၃၉|
      block |ဒိဝါ ဝါ ယဒိ ဝါ ရတ္တိံ၊ သတရံသီဝ ဥဂ္ဂတော။|
      block |သမန္တာ အဋ္ဌရတနံ၊ ဥဇ္ဇောတိဿတိ ခတ္တိယော။|
    count |၄၀|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၄၁|
      block |တုသိတာ ဟိ စဝိတွာန၊ သုက္ကမူလေန စောဒိတော။|
      block |ကစ္စာနော နာမ နာမေန၊ ဗြဟ္မဗန္ဓု ဘဝိဿတိ။|
    count |၄၂|
      block |သော ပစ္ဆာ ပဗ္ဗဇိတွာန၊ အရဟာ ဟေဿတိနာသဝေါ။|
      block |ဂေါတမော လောကပဇ္ဇောတော၊ အဂ္ဂဋ္ဌာနေ ဌပေဿတိ။|
    count |၄၃|
      block |သံခိတ္တပုစ္ဆိတံ ပဉှံ၊ ဝိတ္ထာရေန ကထေဿတိ။|
      block |ကထယန္တော စ တံ ပဉှံ၊ အဇ္ဈာသယံ ပူရယိဿတိ။|
    count |၄၄|
      block |အဍ္ဎေ ကုလေ အဘိဇာတော၊ ဗြာဟ္မဏော မန္တပါရဂူ။|
      block |ဩဟာယ ဓနဓညာနိ၊ ပဗ္ဗဇိံ အနဂါရိယံ။|
    count |၄၅|
      block |သံခိတ္တေနပိ ပုစ္ဆန္တေ၊ ဝိတ္ထာရေန ကထေမဟံ။|
      block |အဇ္ဈာသယံ တေသံ ပူရေမိ၊ တောသေမိ ဒွိပဒုတ္တမံ။|
    count |၄၆|
      block |တောသိတော မေ မဟာဝီရော၊ သယမ္ဘူ အဂ္ဂပုဂ္ဂလော။|
      block |ဘိက္ခုသင်္ဃေ နိသီဒိတွာ၊ ဧတဒဂ္ဂေ ဌပေသိ မံ။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဟာကစ္စာနော ထေရော ဣမာ ဂါထာယော အဘာသိတ္ထာတိ။|
    stand |မဟာကစ္စာနတ္ထေရဿာပဒာနံ တတိယံ။|
  block |၄။ ကာဠုဒာယိတ္ထေရအပဒာနံ|
    count |၄၈|
      block |ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။|
      block |အဒ္ဓါနံ ပဋိပန္နဿ၊ စရတော စာရိကံ တဒာ။|
    count |၄၉|
      block |သုဖုလ္လံ ပဒုမံ ဂယှ၊ ဥပ္ပလံ မလ္လိကဉ္စဟံ။|
      block |ပရမန္နံ ဂဟေတွာန၊ အဒာသိံ သတ္ထုနော အဟံ။|
    count |၅၀|
      block |ပရိဘုဉ္ဇိ မဟာဝီရော၊ ပရမန္နံ သုဘောဇနံ။|
      block |တဉ္စ ပုပ္ဖံ ဂဟေတွာန၊ ဇနဿ သမ္ပဒဿယိ။|
    count |၅၁|
      block |ဣဋ္ဌံ ကန္တံ၊ ပိယံ လောကေ၊ ဇလဇံ ပုပ္ဖမုတ္တမံ။|
      block |သုဒုက္ကရံ ကတံ တေန၊ ယော မေ ပုပ္ဖံ အဒာသိဒံ။|
    count |၅၂|
      block |ယော ပုပ္ဖမဘိရောပေသိ၊ ပရမန္နဉ္စဒာသိ မေ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၅၃|
      block |ဒသ အဋ္ဌ စက္ခတ္တုံ သော၊ ဒေဝရဇ္ဇံ ကရိဿတိ။|
      block |ဥပ္ပလံ ပဒုမဉ္စာပိ၊ မလ္လိကဉ္စ တဒုတ္တရိ။|
    count |၅၄|
      block |အဿ ပုညဝိပါကေန၊ ဒိဗ္ဗဂန္ဓသမာယုတံ။|
      block |အာကာသေ ဆဒနံ ကတွာ၊ ဓာရယိဿတိ တာဝဒေ။|
    count |၅၅|
      block |ပဉ္စဝီသတိက္ခတ္တုဉ္စ၊ စက္ကဝတ္တီ ဘဝိဿတိ။|
      block |ပထဗျာ ရဇ္ဇံ ပဉ္စသတံ၊ ဝသုဓံ အာဝသိဿတိ။|
    count |၅၆|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၅၇|
      block |သကကမ္မာဘိရဒ္ဓေါ သော၊ သုက္ကမူလေန စောဒိတော။|
      block |သကျာနံ နန္ဒိဇနနော၊ ဉာတိဗန္ဓု ဘဝိဿတိ။|
    count |၅၈|
      block |သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၅၉|
      block |ပဋိသမ္ဘိဒမနုပ္ပတ္တံ၊ ကတကိစ္စမနာသဝံ။|
      block |ဂေါတမော လောကဗန္ဓု တံ၊ ဧတဒဂ္ဂေ ဌပေဿတိ။|
    count |၆၀|
      block |ပဓာနပဟိတတ္တော သော၊ ဥပသန္တော နိရူပဓိ။|
      block |ဥဒာယီ နာမ နာမေန၊ ဟေဿတိ သတ္ထု သာဝကော။|
    count |၆၁|
      block |ရာဂေါ ဒောသော စ မောဟော စ၊ မာနော မက္ခေါ စ ဓံသိတော။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၆၂|
      block |တောသယိဉ္စာပိ သမ္ဗုဒ္ဓံ၊ အာတာပီ နိပကော အဟံ။|
      block |ပသာဒိတော စ သမ္ဗုဒ္ဓေါ၊ ဧတဒဂ္ဂေ ဌပေသိ မံ။|
    count |၆၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ကာဠုဒာယီ ထေရော ဣမာ ဂါထာယော အဘာသိတ္ထာတိ။|
    stand |ကာဠုဒာယီထေရဿာပဒာနံ စတုတ္ထံ။|
  block |၅။ မောဃရာဇတ္ထေရအပဒာနံ|
    count |၆၄|
      block |အတ္ထဒဿီ တု ဘဂဝါ၊ သယမ္ဘူ အပရာဇိတော။|
      block |ဘိက္ခုသင်္ဃပရိဗျူဠှော၊ ရထိယံ ပဋိပဇ္ဇထ။|
    count |၆၅|
      block |သိဿေဟိ သမ္ပရိဝုတော၊ ဃရမှာ အဘိနိက္ခမိံ။|
      block |နိက္ခမိတွာနဟံ တတ္ထ၊ အဒ္ဒသံ လောကနာယကံ။|
    count |၆၆|
      block |အဘိဝါဒိယ သမ္ဗုဒ္ဓံ၊ သိရေ ကတွာန အဉ္ဇလိံ။|
      block |သကံ စိတ္တံ ပသာဒေတွာ၊ သန္ထဝိံ လောကနာယကံ။|
    count |၆၇|
      block |ယာဝတာ ရူပိနော သတ္တာ၊ အရူပီ ဝါ အသညိနော။|
      block |သဗ္ဗေ တေ တဝ ဉာဏမှိ၊ အန္တော ဟောန္တိ သမောဂဓာ။|
    count |၆၈|
      block |သုခုမစ္ဆိကဇာလေန၊ ဥဒကံ ယော ပရိက္ခိပေ။|
      block |ယေ ကေစိ ဥဒကေ ပါဏာ၊ အန္တောဇာလေ ဘဝန္တိ တေ။|
    count |၆၉|
      block |ယေသဉ္စ စေတနာ အတ္ထိ၊ ရူပိနော စ အရူပိနော။|
      block |သဗ္ဗေ တေ တဝ ဉာဏမှိ၊ အန္တော ဟောန္တိ သမောဂဓာ။|
    count |၇၀|
      block |သမုဒ္ဓရသိမံ လောကံ၊ အန္ဓကာရသမာကုလံ။|
      block |တဝ ဓမ္မံ သုဏိတွာန၊ ကင်္ခါသောတံ တရန္တိ တေ။|
    count |၇၁|
      block |အဝိဇ္ဇာနိဝုတေ လောကေ၊ အန္ဓကာရေန ဩတ္ထဋေ။|
      block |တဝ ဉာဏမှိ ဇောတန္တေ၊ အန္ဓကာရာ ပဓံသိတာ။|
    count |၇၂|
      block |တုဝံ စက္ခူသိ သဗ္ဗေသံ၊ မဟာတမပနူဒနော။|
      block |တဝ ဓမ္မံ သုဏိတွာန၊ နိဗ္ဗာယတိ ဗဟုဇ္ဇနော။|
    count |၇၃|
      block |ပုဋကံ ပူရယိတွာန၊ မဓုခုဒ္ဒမနေဠကံ။|
      block |ဥဘော ဟတ္ထေဟိ ပဂ္ဂယှ၊ ဥပနေသိံ မဟေသိနော။|
    count |၇၄|
      block |ပဋိဂ္ဂဏှိ မဟာဝီရော၊ သဟတ္ထေန မဟာ ဣသီ။|
      block |ဘုဉ္ဇိတွာ တဉ္စ သဗ္ဗညူ၊ ဝေဟာသံ နဘမုဂ္ဂမိ။|
    count |၇၅|
      block |အန္တလိက္ခေ ဌိတော သတ္ထာ၊ အတ္ထဒဿီ နရာသဘော။|
      block |မမ စိတ္တံ ပသာဒေန္တော၊ ဣမာ ဂါထာ အဘာသထ။|
    count |၇၆|
      block |ယေနိဒံ ထဝိတံ ဉာဏံ၊ ဗုဒ္ဓသေဋ္ဌော စ ထောမိတော။|
      block |တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။|
    count |၇၇|
      block |စတုဒ္ဒသဉ္စက္ခတ္တုံ သော၊ ဒေဝရဇ္ဇံ ကရိဿတိ။|
      block |ပထဗျာ ရဇ္ဇံ အဋ္ဌသတံ၊ ဝသုဓံ အာဝသိဿတိ။|
    count |၇၈|
      block |ပဉ္စေဝ သတက္ခတ္တုဉ္စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ အသင်္ခေယျံ၊ မဟိယာ ကာရယိဿတိ။|
    count |၇၉|
      block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
      block |ဂေါတမဿ ဘဂဝတော၊ သာသနေ ပဗ္ဗဇိဿတိ။|
    count |၈၀|
      block |ဂမ္ဘီရံ နိပုဏံ အတ္ထံ၊ ဉာဏေန ဝိစိနိဿတိ။|
      block |မောဃရာဇာတိ နာမေန၊ ဟေဿတိ သတ္ထု သာဝကော။|
    count |၈၁|
      block |တီဟိ ဝိဇ္ဇာဟိ သမ္ပန္နံ၊ ကတကိစ္စမနာသဝံ။|
      block |ဂေါတမော သတ္ထဝါဟဂ္ဂေါ၊ ဧတဒဂ္ဂေ ဌပေဿတိ။|
    count |၈၂|
      block |ဟိတွာ မာနုသကံ ယောဂံ၊ ဆေတွာန ဘဝဗန္ဓနံ။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၈၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ မောဃရာဇော ထေရော ဣမာ ဂါထာယော အဘာသိတ္ထာတိ။|
    stand |မောဃရာဇတ္ထေရဿာပဒာနံ ပဉ္စမံ။|
  block |၆။ အဓိမုတ္တတ္ထေရအပဒာနံ|
    count |၈၄|
      block |နိဗ္ဗုတေ လောကနာထမှိ၊ အတ္ထဒဿီနရုတ္တမေ။|
      block |ဥပဋ္ဌဟိံ ဘိက္ခုသင်္ဃံ၊ ဝိပ္ပသန္နေန စေတသာ။|
    count |၈၅|
      block |နိမန္တေတွာ ဘိက္ခုသင်္ဃံ၊ ဥဇုဘူတံ သမာဟိတံ။|
      block |ဥစ္ဆုနာ မဏ္ဍပံ ကတွာ၊ ဘောဇေသိံ သင်္ဃမုတ္တမံ။|
    count |၈၆|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗေ သတ္တေ အဘိဘောမိ၊ ပုညကမ္မဿိဒံ ဖလံ။|
    count |၈၇|
      block |အဋ္ဌာရသေ ကပ္ပသတေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဥစ္ဆုဒာနဿိဒံ ဖလံ။|
    count |၈၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ အဓိမုတ္တော ထေရော ဣမာ ဂါထာယော အဘာသိတ္ထာတိ။|
    stand |အဓိမုတ္တတ္ထေရဿာပဒာနံ ဆဋ္ဌံ။|
  block |၇။ လသုဏဒာယကတ္ထေရအပဒာနံ|
    count |၈၉|
      block |ဟိမဝန္တဿာဝိဒူရေ၊ တာပသော အာသဟံ တဒာ။|
      block |လသုဏံ ဥပဇီဝါမိ၊ လသုဏံ မယှဘောဇနံ။|
    count |၉၀|
      block |ခါရိယော ပူရယိတွာန၊ သင်္ဃာရာမမဂစ္ဆဟံ။|
      block |ဟဋ္ဌော ဟဋ္ဌေန စိတ္တေန၊ သင်္ဃဿ လသုဏံ အဒံ။|
    count |၉၁|
      block |ဝိပဿိဿ နရဂ္ဂဿ၊ သာသနေ နိရတဿဟံ။|
      block |သင်္ဃဿ လသုဏံ ဒတွာ၊ ကပ္ပံ သဂ္ဂမှိ မောဒဟံ။|
    count |၉၂|
      block |ဧကနဝုတိတော ကပ္ပေ၊ လသုဏံ ယမဒံ တဒာ။|
      block |ဒုဂ္ဂတိံ နာဘိဇာနာမိ၊ လသုဏဿ ဣဒံ ဖလံ။|
    count |၉၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ လသုဏဒာယကော ထေရော ဣမာ ဂါထာယော အဘာသိတ္ထာတိ။|
    stand |လသုဏဒာယကတ္ထေရဿာပဒာနံ သတ္တမံ။|
  block |၈။ အာယာဂဒာယကတ္ထေရအပဒာနံ|
    count |၉၄|
      block |နိဗ္ဗုတေ လောကနာထမှိ၊ သိခိမှိ ဝဒတံ ဝရေ။|
      block |ဟဋ္ဌော ဟဋ္ဌေန စိတ္တေန၊ အဝန္ဒိံ ထူပမုတ္တမံ။|
    count |၉၅|
      block |ဝဍ္ဎကီဟိ ကထာပေတွာ၊ မူလံ ဒတွာနဟံ တဒာ။|
      block |ဟဋ္ဌော ဟဋ္ဌေန စိတ္တေန၊ အာယာဂံ ကာရပေသဟံ။|
    count |၉၆|
      block |အဋ္ဌ ကပ္ပါနိ ဒေဝေသု၊ အဗ္ဗောကိဏ္ဏံ ဝသိံ အဟံ။|
      block |အဝသေသေသု ကပ္ပေသု၊ ဝေါကိဏ္ဏံ သံသရိံ အဟံ။|
    count |၉၇|
      block |ကာယေ ဝိသံ န ကမတိ၊ သတ္ထာနိ န စ ဟန္တိ မေ။|
      block |ဥဒကေဟံ န မိယျာမိ၊ အာယာဂဿ ဣဒံ ဖလံ။|
    count |၉၈|
      block |ယဒိစ္ဆာမိ အဟံ ဝဿံ၊ မဟာမေဃော ပဝဿတိ။|
      block |ဒေဝါပိ မေ ဝသံ ဧန္တိ၊ ပုညကမ္မဿိဒံ ဖလံ။|
    count |၉၉|
      block |သတ္တရတနသမ္ပန္နော၊ တိသက္ခတ္တုံ အဟောသဟံ။|
      block |န မံ ကေစာဝဇာနန္တိ၊ ပုညကမ္မဿိဒံ ဖလံ။|
    count |၁၀၀|
      block |ဧကတ္တိံသေ ဣတော ကပ္ပေ၊ အာယာဂံ ယမကာရယိံ။|
      block |ဒုဂ္ဂတိံ နာဘိဇာနာမိ၊ အာယာဂဿ ဣဒံ ဖလံ။|
    count |၁၀၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာယာဂဒာယကော ထေရော ဣမာ ဂါထာယော အဘာသိတ္ထာတိ။|
    stand |အာယာဂဒာယကတ္ထေရဿာပဒာနံ အဋ္ဌမံ။|
  block |၉။ ဓမ္မစက္ကိကတ္ထေရအပဒာနံ|
    count |၁၀၂|
      block |သိဒ္ဓတ္ထဿ ဘဂဝတော၊ သီဟာသနဿ သမ္မုခါ။|
      block |ဓမ္မစက္ကံ မေ ဌပိတံ၊ သုကတံ ဝိညုဝဏ္ဏိတံ။|
    count |၁၀၃|
      block |စာရုဝဏ္ဏောဝ သောဘာမိ၊ သယောဂ္ဂဗလဝါဟနော။|
      block |ပရိဝါရေန္တိ မံ နိစ္စံ၊ အနုယန္တာ ဗဟုဇ္ဇနာ။|
    count |၁၀၄|
      block |သဋ္ဌိတူရိယသဟဿေဟိ၊ ပရိစာရေမဟံ သဒာ။|
      block |ပရိဝါရေန သောဘာမိ၊ ပုညကမ္မဿိဒံ ဖလံ။|
    count |၁၀၅|
      block |စတုန္နဝုတိတော ကပ္ပေ၊ ယံ စက္ကံ ဌပယိံ အဟံ။|
      block |ဒုဂ္ဂတိံ နာဘိဇာနာမိ၊ ဓမ္မစက္ကဿိဒံ ဖလံ။|
    count |၁၀၆|
      block |ဣတော ဧကာဒသေ ကပ္ပေ၊ အဋ္ဌာသိံသု ဇနာဓိပါ။|
      block |သဟဿရာဇနာမေန၊ စက္ကဝတ္တီ မဟဗ္ဗလာ။|
    count |၁၀၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓမ္မစက္ကိကော ထေရော ဣမာ ဂါထာယော အဘာသိတ္ထာတိ။|
    stand |ဓမ္မစက္ကိကတ္ထေရဿာပဒာနံ နဝမံ။|
  block |၁၀။ ကပ္ပရုက္ခိယတ္ထေရအပဒာနံ|
    count |၁၀၈|
      block |သိဒ္ဓတ္ထဿ ဘဂဝတော၊ ထူပသေဋ္ဌဿ သမ္မုခါ။|
      block |ဝိစိတ္တဒုဿေ လဂေတွာ၊ ကပ္ပရုက္ခံ ဌပေသဟံ။|
    count |၁၀၉|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သောဘယန္တော မမ ဒွာရံ၊ ကပ္ပရုက္ခေါ ပတိဋ္ဌတိ။|
    count |၁၁၀|
      block |အဟဉ္စ ပရိသာ စေဝ၊ ယေ ကေစိ မမ ဝဿိတာ။|
      block |တမှာ ဒုဿံ ဂဟေတွာန၊ နိဝါသေမ မယံ သဒာ။|
    count |၁၁၁|
      block |စတုန္နဝုတိတော ကပ္ပေ၊ ယံ ရုက္ခံ ဌပယိံ အဟံ။|
      block |ဒုဂ္ဂတိံ နာဘိဇာနာမိ၊ ကပ္ပရုက္ခဿိဒံ ဖလံ။|
    count |၁၁၂|
      block |ဣတော စ သတ္တမေ ကပ္ပေ၊ သုစေဠာ အဋ္ဌ ခတ္တိယာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကုဏ္ဍသာဂတကစ္စာနာ၊ ဥဒာယီ မောဃရာဇကော။|
      block |အဓိမုတ္တော လသုဏဒော၊ အာယာဂီ ဓမ္မစက္ကိကော။|
      block |ကပ္ပရုက္ခီ စ ဒသမော၊ ဂါထာ ဒွယဒသသတံ။|
    block |ဣတ္ထံ သုဒံ အာယသ္မာ ကပ္ပရုက္ခိယော ထေရော ဣမာ ဂါထာယော အဘာသိတ္ထာတိ။|
    stand |ကပ္ပရုက္ခိယတ္ထေရဿာပဒာနံ ဒသမံ။|
    stand |ကုဏ္ဍဓာနဝဂ္ဂေါ စတုတ္ထော။|
    block |တဿုဒ္ဒာနံ|
