block |၂၀။ တမာလပုပ္ဖိယဝဂ္ဂေါ|
  block |၁။ တမာလပုပ္ဖိယတ္ထေရအပဒာနံ|
    count |၁|
      block |စုလ္လာသီတိသဟဿာနိ၊ ထမ္ဘာ သောဝဏ္ဏယာ အဟူ။|
      block |ဒေဝလဋ္ဌိပဋိဘာဂံ၊ ဝိမာနံ မေ သုနိမ္မိတံ။|
    count |၂|
      block |တမာလပုပ္ဖံ ပဂ္ဂယှ၊ ဝိပ္ပသန္နေန စေတသာ။|
      block |ဗုဒ္ဓဿ အဘိရောပယိံ၊ သိခိနော လောကဗန္ဓုနော။|
    count |၃|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄|
      block |ဣတော ဝီသတိမေ ကပ္ပေ၊ စန္ဒတိတ္တောတိ ဧကကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တမာလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တမာလပုပ္ဖိယတ္ထေရဿာပဒာနံ ပဌမံ။|
  block |၂။ တိဏသန္ထာရကတ္ထေရအပဒာနံ|
    count |၆|
      block |ယဒာ ဝနဝါသီ ဣသိ၊ တိဏံ လာယတိ သတ္ထုနော။|
      block |သဗ္ဗေ ပဒက္ခိဏာဝဋ္ဋာ၊ ပထဗျာ နိပတိံသု တေ။|
    count |၇|
      block |တမဟံ တိဏမာဒာယ၊ သန္ထရိံ ဓရဏုတ္တမေ။|
      block |တီဏေဝ တာလပတ္တာနိ၊ အာဟရိတွာနဟံ တဒာ။|
    count |၈|
      block |တိဏေန ဆဒနံ ကတွာ၊ သိဒ္ဓတ္ထဿ အဒာသဟံ။|
      block |သတ္တာဟံ ဓာရယုံ တဿ၊ ဒေဝမာနုသသတ္ထုနော။|
    count |၉|
      block |စတုန္နဝုတိတော ကပ္ပေ၊ ယံ တိဏံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ တိဏဒာနဿိဒံ ဖလံ။|
    count |၁၀|
      block |ပဉ္စသဋ္ဌိမှိတော ကပ္ပေ၊ စတ္တာရောသုံ မဟဒ္ဓနာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိဏသန္ထာရကော ထေရော ဣမာ ဂါထာယော အဘာသိတ္ထာတိ။|
    stand |တိဏသန္ထာရကတ္ထေရဿာပဒာနံ ဒုတိယံ။|
  block |၃။ ခဏ္ဍပုလ္လိယတ္ထေရအပဒာနံ|
    count |၁၂|
      block |ဖုဿဿ ခေါ ဘဂဝတော၊ ထူပေါ အာသိ မဟာဝနေ။|
      block |ကုဉ္ဇရေဟိ တဒာ ဘိန္နော၊ ပရူဠှော ပါဒပေါ တဟိံ။|
    count |၁၃|
      block |ဝိသမဉ္စ သမံ ကတွာ၊ သုဓာပိဏ္ဍံ အဒာသဟံ။|
      block |တိလောကဂရုနော တဿ၊ ဂုဏေဟိ ပရိတောသိတော။|
    count |၁၄|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ သုဓာပိဏ္ဍဿိဒံ ဖလံ။|
    count |၁၅|
      block |သတ္တသတ္တတိကပ္ပမှိ၊ ဇိတသေနာသုံ သောဠသ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ခဏ္ဍဖုလ္လိယော ထေရော ဣမာ ဂါထာယော အဘာသိတ္ထာတိ။|
    stand |ခဏ္ဍပုလ္လိယတ္ထေရဿာပဒာနံ တတိယံ။|
  block |၄။ အသောကပူဇကတ္ထေရအပဒာနံ|
    count |၁၇|
      block |တိဝရာယံ ပုရေ ရမ္မေ၊ ရာဇုယျာနံ အဟု တဒာ။|
      block |ဥယျာနပါလော တတ္ထာသိံ၊ ရညော ဗဒ္ဓစရော အဟံ။|
    count |၁၈|
      block |ပဒုမော နာမ နာမေန၊ သယမ္ဘူ သပ္ပဘော အဟု။|
      block |နိသိန္နံ ပုဏ္ဍရီကမှိ၊ ဆာယာ န ဇဟိ တံ မုနိံ။|
    count |၁၉|
      block |အသောကံ ပုပ္ဖိတံ ဒိသွာ၊ ပိဏ္ဍိဘာရံ သုဒဿနံ။|
      block |ဗုဒ္ဓဿ အဘိရောပေသိံ၊ ဇလဇုတ္တမနာမိနော။|
    count |၂၀|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၁|
      block |သတ္တတိံသမှိတော ကပ္ပေ၊ သောဠသ အရဏဉ္ဇဟာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အသောကပူဇကော ထေရော ဣမာ ဂါထာယော အဘာသိတ္ထာတိ။|
    stand |အသောကပူဇကတ္ထေရဿာပဒာနံ စတုတ္ထံ။|
  block |၅။ အင်္ကောလကတ္ထေရအပဒာနံ|
    count |၂၃|
      block |အင်္ကောလံ ပုပ္ဖိတံ ဒိသွာ၊ မာလာဝရံ သကောသကံ။|
      block |ဩစိနိတွာန တံ ပုပ္ဖံ၊ အဂမံ ဗုဒ္ဓသန္တိကံ။|
    count |၂၄|
      block |သိဒ္ဓတ္ထော တမှိ သမယေ၊ ပတိလီနော မဟာမုနိ။|
      block |မုဟုတ္တံ ပဋိမာနေတွာ၊ ဂုဟာယံ ပုပ္ဖမောကိရိံ။|
    count |၂၅|
      block |စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၂၆|
      block |ဆတ္တိံသမှိ ဣတော ကပ္ပေ၊ အာသေကော ဒေဝဂဇ္ဇိတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အင်္ကောလကော ထေရော ဣမာ ဂါထာယော အဘာသိတ္ထာတိ။|
    stand |အင်္ကောလကတ္ထေရဿာပဒာနံ ပဉ္စမံ။|
  block |၆။ ကိသလယပူဇကတ္ထေရအပဒာနံ|
    count |၂၈|
      block |နဂရေ ဒွာရဝတိယာ၊ မာလာဝစ္ဆော မမံ အဟု။|
      block |ဥဒပါနော စ တတ္ထေဝ၊ ပါဒပါနံ ဝိရောဟနော။|
    count |၂၉|
      block |သဗလေန ဥပတ္ထဒ္ဓေါ၊ သိဒ္ဓတ္ထော အပရာဇိတော။|
      block |မမာနုကမ္ပမာနော သော၊ ဂစ္ဆတေ အနိလဉ္ဇသေ။|
    count |၃၀|
      block |အညံ ကိဉ္စိ န ပဿာမိ၊ ပူဇာယောဂ္ဂံ မဟေသိနော။|
      block |အသောကံ ပလ္လဝံ ဒိသွာ၊ အာကာသေ ဥက္ခိပိံ အဟံ။|
    count |၃၁|
      block |ဗုဒ္ဓဿ တေ ကိသလယာ၊ ဂစ္ဆတော ယန္တိ ပစ္ဆတော။|
      block |တာဟံ ဒိသွာန သံဝိဇိံ၊ အဟော ဗုဒ္ဓဿုဠာရတာ။|
    count |၃၂|
      block |စတုန္နဝုတိတော ကပ္ပေ၊ ပလ္လဝံ အဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၃|
      block |သတ္တတိံသေ ဣတော ကပ္ပေ၊ ဧကော ဧကိဿရော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကိသလယပူဇကော ထေရော ဣမာ ဂါထာယော အဘာသိတ္ထာတိ။|
    stand |ကိသလယပူဇကတ္ထေရဿာပဒာနံ ဆဋ္ဌံ။|
  block |၇။ တိန္ဒုကဒာယကတ္ထေရအပဒာနံ|
    count |၃၅|
      block |ဂိရိဒုဂ္ဂစရော အာသိံ၊ မက္ကဋော ထာမဝေဂိကော။|
      block |ဖလိနံ တိန္ဒုကံ ဒိသွာ၊ ဗုဒ္ဓသေဋ္ဌံ အနုဿရိံ။|
    count |၃၆|
      block |နိက္ခမိတွာ ကတိပါဟံ၊ ဝိစိနိံ လောကနာယကံ။|
      block |ပသန္နစိတ္တော သုမနော၊ သိဒ္ဓတ္ထံ တိဘဝန္တဂုံ။|
    count |၃၇|
      block |မမ သင်္ကပ္ပမညာယ၊ သတ္ထာ လောကေ အနုတ္တရော။|
      block |ခီဏာသဝသဟဿေဟိ၊ အာဂစ္ဆိ မမ သန္တိကံ။|
    count |၃၈|
      block |ပါမောဇ္ဇံ ဇနယိတွာန၊ ဖလဟတ္ထော ဥပါဂမိံ။|
      block |ပဋိဂ္ဂဟေသိ ဘဂဝါ၊ သဗ္ဗညူ ဝဒတံ ဝရော။|
    count |၃၉|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄၀|
      block |သတ္တပညာသကပ္ပမှိ၊ ဥပနန္ဒသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိန္ဒုကဒာယကော ထေရော ဣမာ ဂါထာယော အဘာသိတ္ထာတိ။|
    stand |တိန္ဒုကဒာယကတ္ထေရဿာပဒာနံ သတ္တမံ။|
  block |၈။ မုဋ္ဌိပူဇကတ္ထေရအပဒာနံ|
    count |၄၂|
      block |သုမေဓော နာမ ဘဂဝါ၊ လောကဇေဋ္ဌော နရာသဘော။|
      block |ပစ္ဆိမေ အနုကမ္ပါယ၊ ပဓာနံ ပဒဟီ ဇိနော။|
    count |၄၃|
      block |တဿ စင်္ကမမာနဿ၊ ဒွိပဒိန္ဒဿ တာဒိနော။|
      block |ဂိရိနေလဿ ပုပ္ဖာနံ၊ မုဋ္ဌိံ ဗုဒ္ဓဿ ရောပယိံ။|
    count |၄၄|
      block |တေန စိတ္တပ္ပသာဒေန၊ သုက္ကမူလေန စောဒိတော။|
      block |တိံသကပ္ပသဟဿာနိ၊ ဒုဂ္ဂတိံ နုပပဇ္ဇဟံ။|
    count |၄၅|
      block |တေဝီသတိကပ္ပသတေ၊ သုနေလော နာမ ခတ္တိယော။|
      block |သတ္တရတနသမ္ပန္နော၊ ဧကော အာသိံ မဟဗ္ဗလော။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မုဋ္ဌိပူဇကော ထေရော ဣမာ ဂါထာယော အဘာသိတ္ထာတိ။|
    stand |မုဋ္ဌိပူဇကတ္ထေရဿာပဒာနံ အဋ္ဌမံ။|
  block |၉။ ကိံကဏိကပုပ္ဖိယတ္ထေရအပဒာနံ|
    count |၄၇|
      block |သုမင်္ဂလောတိ နာမေန၊ သယမ္ဘူ အပရာဇိတော။|
      block |ပဝနာ နိက္ခမိတွာန၊ နဂရံ ပါဝိသီ ဇိနော။|
    count |၄၈|
      block |ပိဏ္ဍစာရံ စရိတွာန၊ နိက္ခမ္မ နဂရာ မုနိ။|
      block |ကတကိစ္စောဝ သမ္ဗုဒ္ဓေါ၊ သော ဝသီ ဝနမန္တရေ။|
    count |၄၉|
      block |ကိံကဏိပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။|
      block |ပသန္နစိတ္တော သုမနော၊ သယမ္ဘုဿ မဟေသိနော။|
    count |၅၀|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅၁|
      block |ဆဠာသီတိမှိတော ကပ္ပေ၊ အပိလာသိသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကိံကဏိကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကိံကဏိကပုပ္ဖိယတ္ထေရဿာပဒာနံ နဝမံ။|
  block |၁၀။ ယူထိကပုပ္ဖိယတ္ထေရအပဒာနံ|
    count |၅၃|
      block |ပဒုမုတ္တရော နာမ ဇိနော၊ အာဟုတီနံ ပဋိဂ္ဂဟော။|
      block |ပဝနာ နိက္ခမိတွာန၊ ဝိဟာရံ ယာတိ စက္ခုမာ။|
    count |၅၄|
      block |ဥဘော ဟတ္ထေဟိ ပဂ္ဂယှ၊ ယူထိကံ ပုပ္ဖမုတ္တမံ။|
      block |ဗုဒ္ဓဿ အဘိရောပယိံ၊ မေတ္တစိတ္တဿ တာဒိနော။|
    count |၅၅|
      block |တေန စိတ္တပ္ပသာဒေန၊ အနုဘောတွာန သမ္ပဒာ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၅၆|
      block |ဣတော ပညာသကပ္ပေသု၊ ဧကော အာသိံ ဇနာဓိပေါ။|
      block |သမိတ္တနန္ဒနော နာမ၊ စက္ကဝတ္တီ မဟဗ္ဗလော။|
    count |၅၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ယူထိကပုပ္ဖိယော ထေရော ဣမာ ဂါထာယော အဘာသိတ္ထာတိ။|
      block |တမာလတိဏသန္ထာရော၊ ခဏ္ဍဖုလ္လိ အသောကိယော။|
      block |အင်္ကောလကီ ကိသလယော၊ တိန္ဒုကော နေလပုပ္ဖိယော။|
      block |ကိံကဏိကော ယူထိကော စ၊ ဂါထာ ပညာသ အဋ္ဌ စာတိ။|
      block |ဘိက္ခါဒာယီ ပရိဝါရော၊ သေရေယျော သောဘိတော တထာ။|
      block |ဆတ္တဉ္စ ဗန္ဓုဇီဝီ စ၊ သုပါရိစရိယောပိ စ။|
      block |ကုမုဒော ကုဋဇော စေဝ၊ တမာလိ ဒသမော ကတော။|
      block |ဆသတာနိ စ ဂါထာနိ၊ ဆသဋ္ဌိ စ တတုတ္တရိ။|
    stand |ယူထိကပုပ္ဖိယတ္ထေရဿာပဒာနံ ဒသမံ။|
    stand |တမာလပုပ္ဖိယဝဂ္ဂေါ ဝီသတိမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ဘိက္ခါဝဂ္ဂဒသကံ။|
    stand |ဒုတိယသတကံ သမတ္တံ။|
