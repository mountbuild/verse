block |၇။ သကစိန္တနိယဝဂ္ဂေါ|
  block |၁။ သကစိန္တနိယတ္ထေရအပဒာနံ|
    count |၁|
      block |ပဝနံ ကာနနံ ဒိသွာ၊ အပ္ပသဒ္ဒမန္နာဝိလံ။|
      block |ဣသီနံ အနုစိဏ္ဏံဝ၊ အာဟုတီနံ ပဋိဂ္ဂဟံ။|
    count |၂|
      block |ထူပံ ကတွာန ပုလိနံ၊ နာနာပုပ္ဖံ သမောကိရိံ။|
      block |သမ္မုခါ ဝိယ သမ္ဗုဒ္ဓံ၊ နိမ္မိတံ အဘိဝန္ဒဟံ။|
    count |၃|
      block |သတ္တရတနသမ္ပန္နော၊ ရာဇာ ရဋ္ဌမှိ ဣဿရော။|
      block |သကကမ္မာဘိရဒ္ဓေါဟံ၊ ပုပ္ဖပူဇာယိဒံ ဖလံ။|
    count |၄|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၅|
      block |အသီတိကပ္ပေနန္တယသော၊ စက္ကဝတ္တီ အဟောသဟံ။|
      block |သတ္တရတနသမ္ပန္နော၊ စတုဒီပမှိ ဣဿရော။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သကစိန္တနိယော ထေရော ဣမာ ဂါထာယော အဘာသိတ္ထာတိ။|
    stand |သကစိန္တနိယတ္ထေရဿာပဒာနံ ပဌမံ။|
  block |၂။ အဝေါပုပ္ဖိယတ္ထေရအပဒာနံ|
    count |၇|
      block |ဝိဟာရာ အဘိနိက္ခမ္မ၊ အဗ္ဘုဋ္ဌဟိယ စင်္ကမေ။|
      block |စတုသစ္စံ ပကာသန္တော၊ ဒေသေတိ အမတံ ပဒံ။|
    count |၈|
      block |သိခိဿ ဂိရမညာယ၊ ဗုဒ္ဓသေဋ္ဌဿ တာဒိနော။|
      block |နာနာပုပ္ဖံ ဂဟေတွာန၊ အာကာသမှိ သမောကိရိံ။|
    count |၉|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၁၀|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၁၁|
      block |ဣတော ဝီသတိကပ္ပမှိ၊ သုမေဓော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဝေါပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |အဝေါပုပ္ဖိယတ္ထေရဿာပဒာနံ ဒုတိယံ။|
  block |၃။ ပစ္စာဂမနိယတ္ထေရအပဒာနံ|
    count |၁၃|
      block |သိန္ဓုယာ နဒိယာ တီရေ၊ စက္ကဝါကော အဟံ တဒာ။|
      block |သုဒ္ဓသေဝါလဘက္ခေါဟံ၊ ပါပေသု စ သုသညတော။|
    count |၁၄|
      block |အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။|
      block |တုဏ္ဍေန သာလံ ပဂ္ဂယှ၊ ဝိပဿိဿာဘိရောပယိံ။|
    count |၁၅|
      block |ယဿ သဒ္ဓါ တထာဂတေ၊ အစလာ သုပတိဋ္ဌိတာ။|
      block |တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။|
    count |၁၆|
      block |သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။|
      block |ဝိဟင်္ဂမေန သန္တေန၊ သုဗီဇံ ရောပိတံ မယာ။|
    count |၁၇|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၈|
      block |သုစာရုဒဿနာ နာမ၊ အဋ္ဌေတေ ဧကနာမကာ။|
      block |ကပ္ပေ သတ္တရသေ အာသုံ၊ စက္ကဝတ္တီ မဟဗ္ဗလာ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပစ္စာဂမနိယော ထေရော ဣမာ ဂါထာယော အဘာသိတ္ထာတိ။|
    stand |ပစ္စာဂမနိယတ္ထေရဿာပဒာနံ တတိယံ။|
  block |၄။ ပရပ္ပသာဒကတ္ထေရအပဒာနံ|
    count |၂၀|
      block |ဥသဘံ ပဝရံ ဝီရံ၊ မဟေသိံ ဝိဇိတာဝိနံ။|
      block |သုဝဏ္ဏဝဏ္ဏံ သမ္ဗုဒ္ဓံ၊ ကော ဒိသွာ နပ္ပသီဒတိ။|
    count |၂၁|
      block |ဟိမဝါဝါပရိမေယျော၊ သာဂရောဝ ဒုရုတ္တရော။|
      block |တထေဝ ဈာနံ ဗုဒ္ဓဿ၊ ကော ဒိသွာ နပ္ပသီဒတိ။|
    count |၂၂|
      block |ဝသုဓာ ယထာပ္ပမေယျာ၊ စိတ္တာ ဝနဝဋံသကာ။|
      block |တထေဝ သီလံ ဗုဒ္ဓဿ၊ ကော ဒိသွာ နပ္ပသီဒတိ။|
    count |၂၃|
      block |အနိလဉ္ဇသာသင်္ခုဗ္ဘော၊ ယထာကာသော အသင်္ခိယော။|
      block |တထေဝ ဉာဏံ ဗုဒ္ဓဿ၊ ကော ဒိသွာ နပ္ပသီဒတိ။|
    count |၂၄|
      block |ဣမာဟိ စတုဂါထာဟိ၊ ဗြာဟ္မဏော သေနသဝှယော။|
      block |ဗုဒ္ဓသေဋ္ဌံ ထဝိတွာန၊ သိဒ္ဓတ္ထံ အပရာဇိတံ။|
    count |၂၅|
      block |စတုန္နဝုတိကပ္ပါနိ၊ ဒုဂ္ဂတိံ နုပပဇ္ဇထ။|
      block |သုဂတိံ သုခသမ္ပတ္တိံ၊ အနုဘောသိမနပ္ပကံ။|
    count |၂၆|
      block |စတုန္နဝုတိတော ကပ္ပေ၊ ထဝိတွာ လောကနာယကံ။|
      block |ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။|
    count |၂၇|
      block |စာတုဒ္ဒသမှိ ကပ္ပမှိ၊ စတုရော အာသုမုဂ္ဂတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပရပ္ပသာဒကော ထေရော ဣမာ ဂါထာယော အဘာသိတ္ထာတိ။|
    stand |ပရပ္ပသာဒကတ္ထေရဿာပဒာနံ စတုတ္ထံ။|
  block |၅။ ဘိသဒာယကတ္ထေရအပဒာနံ|
    count |၂၉|
      block |ဝေဿဘူ နာမ နာမေန၊ ဣသီနံ တတိယော အဟု။|
      block |ကာနနံ ဝနမောဂယှ၊ ဝိဟာသိ ပုရိသုတ္တမော။|
    count |၃၀|
      block |ဘိသမုဠာလံ ဂဏှိတွာ၊ အဂမံ ဗုဒ္ဓသန္တိကံ။|
      block |တဉ္စ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။|
    count |၃၁|
      block |ကရေန စ ပရာမဋ္ဌော၊ ဝေဿဘူဝရဗုဒ္ဓိနာ။|
      block |သုခါဟံ နာဘိဇာနာမိ၊ သမံ တေန ကုတောတ္တရိံ။|
    count |၃၂|
      block |စရိမော ဝတ္တတေ မယှံ၊ ဘဝါ သဗ္ဗေ သမူဟတာ။|
      block |ဟတ္ထိနာဂေန သန္တေန၊ ကုသလံ ရောပိတံ မယာ။|
    count |၃၃|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။|
    count |၃၄|
      block |သမောဓာနာ စ ရာဇာနော၊ သောဠသ မနုဇာဓိပါ။|
      block |ကပ္ပမှိ စုဒ္ဒသေ အာသုံ၊ စက္ကဝတ္တီ မဟဗ္ဗလာ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘိသဒာယကော ထေရော ဣမာ ဂါထာယော အဘာသိတ္ထာတိ။|
    stand |ဘိသဒာယကတ္ထေရဿာပဒာနံ ပဉ္စမံ။|
  block |၆။ သုစိန္တိတတ္ထေရအပဒာနံ|
    count |၃၆|
      block |ဂိရိဒုဂ္ဂစရော အာသိံ၊ အဘိဇာတောဝ ကေသရီ။|
      block |မိဂသင်္ဃံ ဝဓိတွာန၊ ဇီဝါမိ ပဗ္ဗတန္တရေ။|
    count |၃၇|
      block |အတ္ထဒဿီ တု ဘဂဝါ၊ သဗ္ဗညူ ဝဒတံ ဝရော။|
      block |မမုဒ္ဓရိတုကာမော သော၊ အာဂစ္ဆိ ပဗ္ဗတုတ္တမံ။|
    count |၃၈|
      block |ပသဒဉ္စ မိဂံ ဟန္တွာ၊ ဘက္ခိတုံ သမုပါဂမိံ။|
      block |ဘဂဝါ တမှိ သမယေ၊ ဘိက္ခမာနော ဥပါဂမိ။|
    count |၃၉|
      block |ဝရမံသာနိ ပဂ္ဂယှ၊ အဒာသိံ တဿ သတ္ထုနော။|
      block |အနုမောဒိ မဟာဝီရော၊ နိဗ္ဗာပေန္တော မမံ တဒာ။|
    count |၄၀|
      block |တေန စိတ္တပ္ပသာဒေန၊ ဂိရိဒုဂ္ဂံ ပဝိသိံ အဟံ။|
      block |ပီတိံ ဥပ္ပါဒယိတွာန၊ တတ္ထ ကာလင်္ကတော အဟံ။|
    count |၄၁|
      block |ဧတေန မံသဒာနေန၊ စိတ္တဿ ပဏိဓီဟိ စ။|
      block |ပန္နရသေ ကပ္ပသတေ၊ ဒေဝလောကေ ရမိံ အဟံ။|
    count |၄၂|
      block |အဝသေသေသု ကပ္ပေသု၊ ကုသလံ စိန္တိတံ မယာ။|
      block |တေနေဝ မံသဒာနေန၊ ဗုဒ္ဓါနုဿရဏေန စ။|
    count |၄၃|
      block |အဋ္ဌတ္တိံသမှိ ကပ္ပမှိ၊ အဋ္ဌ ဒီဃာယုနာမကာ။|
      block |သဋ္ဌိမှိတော ကပ္ပသတေ၊ ဒုဝေ ဝရုဏနာမကာ။|
    count |၄၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုစိန္တိတော ထေရော ဣမာ ဂါထာယော အဘာသိတ္ထာတိ။|
    stand |သုစိန္တိတတ္ထေရဿာပဒာနံ ဆဋ္ဌံ။|
  block |၇။ ဝတ္ထဒာယကတ္ထေရအပဒာနံ|
    count |၄၅|
      block |ပက္ခိဇာတော တဒာ အာသိံ၊ သုပဏ္ဏော ဂရုဠာဓိပေါ။|
      block |အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ ဂန္ဓမာဒနံ။|
    count |၄၆|
      block |ဇဟိတွာ ဂရုဠဝဏ္ဏံ၊ မာဏဝကံ အဓာရယိံ။|
      block |ဧကံ ဝတ္ထံ မယာ ဒိန္နံ၊ ဒွိပဒိန္ဒဿ တာဒိနော။|
    count |၄၇|
      block |တဉ္စ ဒုဿံ ပဋိဂ္ဂယှ၊ ဗုဒ္ဓေါ လောကဂ္ဂနာယကော။|
      block |အန္တလိက္ခေ ဌိတော သတ္ထာ၊ ဣမာ ဂါထာ အဘာသထ။|
    count |၄၈|
      block |ဣမိနာ ဝတ္ထဒာနေန၊ စိတ္တဿ ပဏိဓီဟိ စ။|
      block |ပဟာယ ဂရုဠံ ယောနိံ၊ ဒေဝလောကေ ရမိဿတိ။|
    count |၄၉|
      block |အတ္ထဒဿီ တု ဘဂဝါ၊ လောကဇေဋ္ဌော နရာသဘော။|
      block |ဝတ္ထဒာနံ ပသံသိတွာ၊ ပက္ကာမိ ဥတ္တရာမုခေါ။|
    count |၅၀|
      block |ဘဝေ နိဗ္ဗတ္တမာနမှိ၊ ဟောန္တိ မေ ဝတ္ထသမ္ပဒာ။|
      block |အာကာသေ ဆဒနံ ဟောတိ၊ ဝတ္ထဒာနဿိဒံ ဖလံ။|
    count |၅၁|
      block |အရုဏဝါ သတ္တ ဇနာ၊ စက္ကဝတ္တီ မဟဗ္ဗလာ။|
      block |ဆတ္တိံသတိမှိ အာသိံသု၊ ကပ္ပမှိ မနုဇာဓိပါ။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝတ္ထဒာယကော ထေရော ဣမာ ဂါထာယော အဘာသိတ္ထာတိ။|
    stand |ဝတ္ထဒာယကတ္ထေရဿာပဒာနံ သတ္တမံ။|
  block |၈။ အမ္ဗဒာယကတ္ထေရအပဒာနံ|
    count |၅၃|
      block |အနောမဒဿီ ဘဂဝါ၊ နိသိန္နော ပဗ္ဗတန္တရေ။|
      block |မေတ္တာယ အဖရိ လောကေ၊ အပ္ပမာဏေ နိရူပဓိ။|
    count |၅၄|
      block |ကပိ အဟံ တဒာ အာသိံ၊ ဟိမဝန္တေ နဂုတ္တမေ။|
      block |ဒိသွာ အနောမဒဿိံ တံ၊ ဗုဒ္ဓေ စိတ္တံ ပသာဒယိံ။|
    count |၅၅|
      block |အဝိဒူရေ ဟိမဝန္တဿ၊ အမ္ဗာသုံ ဖလိနော တဒာ။|
      block |တတော ပက္ကံ ဂဟေတွာန၊ အမ္ဗံ သမဓုကံ အဒံ။|
    count |၅၆|
      block |တံ မေ ဗုဒ္ဓေါ ဝိယာကာသိ၊ အနောမဒဿီ မဟာမုနိ။|
      block |ဣမိနာ မဓုဒာနေန၊ အမ္ဗဒာနေန စူဘယံ။|
    count |၅၇|
      block |သတ္တပညာသကပ္ပမှိ၊ ဒေဝလောကေ ရမိဿတိ။|
      block |အဝသေသေသု ကပ္ပေသု၊ ဝေါကိဏ္ဏံ သံသရိဿတိ။|
    count |၅၈|
      block |ခေပေတွာ ပါပကံ ကမ္မံ၊ ပရိပက္ကာယ ဗုဒ္ဓိယာ။|
      block |ဝိနိပါတမဂန္တွာန၊ ကိလေသေ ဈာပယိဿတိ။|
    count |၅၉|
      block |ဒမေန ဥတ္တမေနာဟံ၊ ဒမိတောမှိ မဟေသိနာ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၆၀|
      block |သတ္တသတ္တတိကပ္ပသတေ၊ အမ္ဗဋ္ဌဇသနာမကာ။|
      block |စတုဒ္ဒသ တေ ရာဇာနော၊ စက္ကဝတ္တီ မဟဗ္ဗလာ။|
    count |၆၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အမ္ဗဒာယကော ထေရော ဣမာ ဂါထာယော အဘာသိတ္ထာတိ။|
    stand |အမ္ဗဒာယကတ္ထေရဿာပဒာနံ အဋ္ဌမံ။|
  block |၉။ သုမနတ္ထေရအပဒာနံ|
    count |၆၂|
      block |သုမနော နာမ နာမေန၊ မာလာကာရော အဟံ တဒာ။|
      block |အဒ္ဒသံ ဝိရဇံ ဗုဒ္ဓံ၊ လောကာဟုတိပဋိဂ္ဂဟံ။|
    count |၆၃|
      block |ဥဘော ဟတ္ထေဟိ ပဂ္ဂယှ၊ သုမနံ ပုပ္ဖမုတ္တမံ။|
      block |ဗုဒ္ဓဿ အဘိရောပေသိံ၊ သိခိနော လောကဗန္ဓုနော။|
    count |၆၄|
      block |ဣမာယ ပုပ္ဖပူဇာယ၊ စေတနာပဏိဓီဟိ စ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၆၅|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၆၆|
      block |ဆဗ္ဗီသတိမှိ ကပ္ပမှိ၊ စတ္တာရောသုံ မဟာယသာ။|
      block |သတ္တရတနသမ္ပန္နာ၊ ရာဇာနော စက္ကဝတ္တိနော။|
    count |၆၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုမနော ထေရော ဣမာ ဂါထာယော အဘာသိတ္ထာတိ။|
    stand |သုမနတ္ထေရဿာပဒာနံ နဝမံ။|
  block |၁၀။ ပုပ္ဖစင်္ကောဋိယတ္ထေရအပဒာနံ|
    count |၆၈|
      block |အဘီတရူပံ သီဟံဝ၊ ဂရုဠဂ္ဂံဝ ပက္ခိနံ။|
      block |ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။|
    count |၆၉|
      block |သိခိံ တိလောကသရဏံ၊ အနေဇံ အပရာဇိတံ။|
      block |နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။|
    count |၇၀|
      block |စင်္ကောဋကေ ဌပေတွာန၊ အနောဇံ ပုပ္ဖမုတ္တမံ။|
      block |သဟ စင်္ကောဋကေနေဝ၊ ဗုဒ္ဓသေဋ္ဌံ သမောကိရိံ။|
    count |၇၁|
      block |တေန စိတ္တပ္ပသာဒေန၊ ဒွိပဒိန္ဒ နရာသဘ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၇၂|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၇၃|
      block |သမ္ပုဏ္ဏေ တိံသကပ္ပမှိ၊ ဒေဝဘူတိသနာမကာ။|
      block |သတ္တရတနသမ္ပန္နာ၊ ပဉ္စာသုံ စက္ကဝတ္တိနော။|
    count |၇၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သကစိန္တီ အဝေါပုပ္ဖီ၊ သပစ္စာဂမနေန စ။|
      block |ပရပ္ပသာဒီ ဘိသဒော၊ သုစိန္တိ ဝတ္ထဒာယကော။|
      block |အမ္ဗဒာယီ စ သုမနော၊ ပုပ္ဖစင်္ကောဋကီပိ စ။|
      block |ဂါထေကသတ္တတိ ဝုတ္တာ၊ ဂဏိတာ အတ္ထဒဿိဘိ။|
    block |ဣတ္ထံ သုဒံ အာယသ္မာ ပုပ္ဖစင်္ကောဋိယော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖစင်္ကောဋိယတ္ထေရဿာပဒာနံ ဒသမံ။|
    stand |သကစိန္တနိယဝဂ္ဂေါ သတ္တမော။|
    block |တဿုဒ္ဒာနံ|
