block |၂၆။ ထောမကဝဂ္ဂေါ|
  block |၁။ ထောမကတ္ထေရအပဒာနံ|
    count |၁|
      block |ဒေဝလောကေ ဌိတော သန္တော၊ ဝိပဿိဿ မဟေသိနော။|
      block |ဓမ္မံ သုဏိတွာ မုဒိတော၊ ဣမံ ဝါစံ အဘာသဟံ။|
    count |၂|
      block |နမော တေ ပုရိသာဇည၊ နမော တေ ပုရိသုတ္တမ။|
      block |ဗဟုဇ္ဇနံ တာရယသိ၊ ဒေသေန္တော အမတံ ပဒံ။|
    count |၃|
      block |ဧကနဝုတိတော ကပ္ပေ၊ ယံ ဝါစမဘဏိံ တဒာ။|
      block |ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ထောမကော ထေရော ဣမာ ဂါထာယော အဘာသိတ္ထာတိ။|
    stand |ထောမကတ္ထေရဿာပဒာနံ ပဌမံ။|
  block |၂။ ဧကာသနဒာယကတ္ထေရအပဒာနံ|
    count |၅|
      block |ဝိဇဟိတွာ ဒေဝဝဏ္ဏံ၊ သဘရိယော ဣဓာဂမိံ။|
      block |အဓိကာရံ ကတ္တုကာမော၊ ဗုဒ္ဓသေဋ္ဌဿ သာသနေ။|
    count |၆|
      block |ဒေဝလော နာမ နာမေန၊ ပဒုမုတ္တရသာဝကော။|
      block |တဿ ဘိက္ခါ မယာ ဒိန္နာ၊ ဝိပ္ပသန္နေန စေတသာ။|
    count |၇|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။|
    count |၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကာသနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဧကာသနဒာယကတ္ထေရဿာပဒာနံ ဒုတိယံ။|
  block |၃။ စိတကပူဇကတ္ထေရအပဒာနံ|
    count |၉|
      block |အာနန္ဒော နာမ သမ္ဗုဒ္ဓေါ၊ သယမ္ဘူ အပရာဇိတော။|
      block |အရညေ ပရိနိဗ္ဗာယိ၊ အမနုဿမှိ ကာနနေ။|
    count |၁၀|
      block |ဒေဝလောကာ ဣဓာဂန္တွာ၊ စိတံ ကတွာနဟံ တဒာ။|
      block |သရီရံ တတ္ထ ဈာပေသိံ၊ သက္ကာရဉ္စ အကာသဟံ။|
    count |၁၁|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။|
    stand |စိတကပူဇကတ္ထေရဿာပဒာနံ တတိယံ။|
  block |၄။ တိစမ္ပကပုပ္ဖိယတ္ထေရအပဒာနံ|
    count |၁၃|
      block |ဟိမဝန္တဿာဝိဒူရေ၊ ဝိကတော နာမ ပဗ္ဗတော။|
      block |တဿ ဝေမဇ္ဈေ ဝသတိ၊ သမဏော ဘာဝိတိန္ဒြိယော။|
    count |၁၄|
      block |ဒိသွာန တဿောပသမံ၊ ဝိပ္ပသန္နေန စေတသာ။|
      block |တီဏိ စမ္ပကပုပ္ဖာနိ၊ ဂဟေတွာန သမောကိရိံ။|
    count |၁၅|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိစမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တိစမ္ပကပုပ္ဖိယတ္ထေရဿာပဒာနံ စတုတ္ထံ။|
  block |၅။ သတ္တပါဋလိယတ္ထေရအပဒာနံ|
    count |၁၇|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |သတ္တ ပါဋလိပုပ္ဖာနိ၊ ဗုဒ္ဓဿ အဘိရောပယိံ။|
    count |၁၈|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သတ္တပါဋလိယော ထေရော ဣမာ ဂါထာယော အဘာသိတ္ထာတိ။|
    stand |သတ္တပါဋလိယတ္ထေရဿာပဒာနံ ပဉ္စမံ။|
  block |၆။ ဥပါဟနဒာယကတ္ထေရအပဒာနံ|
    count |၂၀|
      block |အဟောသိံ စန္ဒနော နာမ၊ သမ္ဗုဒ္ဓဿတြဇော တဒာ။|
      block |ဧကောပါဟနော မယာ ဒိန္နော၊ ဗောဓိံ သမ္ပဇ္ဇ မေ တုဝံ။|
    count |၂၁|
      block |ဧကနဝုတိတော ကပ္ပေ၊ ယံ ပါနဓိံ ဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဥပါဟနဿိဒံ ဖလံ။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥပါဟနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥပါဟနဒာယကတ္ထေရဿာပဒာနံ ဆဋ္ဌံ။|
  block |၇။ မဉ္ဇရိပူဇကတ္ထေရအပဒာနံ|
    count |၂၃|
      block |မဉ္ဇရိကံ ကရိတွာန၊ ရထိယံ ပဋိပဇ္ဇဟံ။|
      block |အဒ္ဒသံ သမဏာနဂ္ဂံ၊ ဘိက္ခုသင်္ဃပုရက္ခတံ။|
    count |၂၄|
      block |ပသန္နစိတ္တော သုမနော၊ ပရမာယ စ ပီတိယာ။|
      block |ဥဘော ဟတ္ထေဟိ ပဂ္ဂယှ၊ ဗုဒ္ဓဿ အဘိရောပယိံ။|
    count |၂၅|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၂၆|
      block |ဣတော တေသတ္တတိကပ္ပေ၊ ဧကော အာသိံ မဟီပတိ။|
      block |ဇောတိယော နာမ နာမေန၊ စက္ကဝတ္တီ မဟဗ္ဗလော။|
    count |၂၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဉ္ဇရိပူဇကော ထေရော ဣမာ ဂါထာယော အဘာသိတ္ထာတိ။|
    stand |မဉ္ဇရိပူဇကတ္ထေရဿာပဒာနံ သတ္တမံ။|
  block |၈။ ပဏ္ဏဒာယကတ္ထေရအပဒာနံ|
    count |၂၈|
      block |ပဗ္ဗတေ ဟိမဝန္တမှိ၊ ဝါကစီရဓရော အဟံ။|
      block |အလောဏပဏ္ဏဘက္ခေါမှိ၊ နိယမေသု စ သံဝုတော။|
    count |၂၉|
      block |ပါတရာသေ အနုပ္ပတ္တေ၊ သိဒ္ဓတ္ထော ဥပဂစ္ဆိ မံ။|
      block |တာဟံ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။|
    count |၃၀|
      block |စတုန္နဝုတိတော ကပ္ပေ၊ ယံ ပဏ္ဏမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပဏ္ဏဒာနဿိဒံ ဖလံ။|
    count |၃၁|
      block |သတ္တဝီသတိကပ္ပမှိ၊ ရာဇာ အာသိံ သဒတ္ထိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဏ္ဏဒာယကော ထေရော ဣမာ ဂါထာယော အဘာသိတ္ထာတိ။|
    stand |ပဏ္ဏဒာယကတ္ထေရဿာပဒာနံ အဋ္ဌမံ။|
  block |၉။ ကုဋိဒာယကတ္ထေရအပဒာနံ|
    count |၃၃|
      block |ဝိပိနစာရီ သမ္ဗုဒ္ဓေါ၊ ရုက္ခမူလေ ဝသီ တဒာ။|
      block |ပဏ္ဏသာလံ ကရိတွာန၊ အဒာသိံ အပရာဇိတေ။|
    count |၃၄|
      block |ဧကနဝုတိတော ကပ္ပေ၊ ယံ ပဏ္ဏကုဋိကံ အဒံ။|
      block |ဒုဂ္ဂတိံ နာဘိဇာနာမိ၊ ကုဋိဒာနဿိဒံ ဖလံ။|
    count |၃၅|
      block |အဋ္ဌဝီသေ ဣတော ကပ္ပေ၊ သောဠသာသိံသု ရာဇာနော။|
      block |သဗ္ဗတ္ထ အဘိဝဿီတိ၊ ဝုစ္စရေ စက္ကဝတ္တိနော။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုဋိဒာယကော ထေရော ဣမာ ဂါထာယော အဘာသိတ္ထာတိ။|
    stand |ကုဋိဒာယကတ္ထေရဿာပဒာနံ နဝမံ။|
  block |၁၀။ အဂ္ဂပုပ္ဖိယတ္ထေရအပဒာနံ|
    count |၃၇|
      block |သုဝဏ္ဏဝဏ္ဏံ သမ္ဗုဒ္ဓံ၊ နိသိန္နံ ပဗ္ဗတန္တရေ။|
      block |ဩဘာသယန္တံ ရံသေန၊ သိခိနံ သိခိနံ ယထာ။|
    count |၃၈|
      block |အဂ္ဂဇံ ပုပ္ဖမာဒာယ၊ ဥပါဂစ္ဆိံ နရုတ္တမံ။|
      block |ပသန္နစိတ္တော သုမနော၊ ဗုဒ္ဓဿ အဘိရောပယိံ။|
    count |၃၉|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၀|
      block |ပဉ္စဝီသတိကပ္ပမှိ၊ အဟောသိ အမိတောဂတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ထောမကေကာသနစိတကံ၊ စမ္ပကော သတ္တပါဋလိ။|
      block |ပါနဓိ မဉ္ဇရီ ပဏ္ဏံ၊ ကုဋိဒော အဂ္ဂပုပ္ဖိယော။|
      block |ဂါထာယော ဂဏိတာ စေတ္ထ၊ ဧကတာလီသမေဝ စာတိ။|
    block |ဣတ္ထံ သုဒံ အာယသ္မာ အဂ္ဂပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |အဂ္ဂပုပ္ဖိယတ္ထေရဿာပဒာနံ ဒသမံ။|
    stand |ထောမကဝဂ္ဂေါ ဆဗ္ဗီသတိမော။|
    block |တဿုဒ္ဒာနံ|
