block |၃၀။ စိတကပူဇကဝဂ္ဂေါ|
  block |၁။ စိတကပူဇကတ္ထေရအပဒာနံ|
    count |၁|
      block |အဇိတော နာမ နာမေန၊ အဟောသိံ ဗြာဟ္မဏော တဒာ။|
      block |အာဟုတိံ ယိဋ္ဌုကာမောဟံ၊ နာနာပုပ္ဖံ သမာနယိံ။|
    count |၂|
      block |ဇလန္တံ စိတကံ ဒိသွာ၊ သိခိနော လောကဗန္ဓုနော။|
      block |တဉ္စ ပုပ္ဖံ သမာနေတွာ၊ စိတကေ ဩကိရိံ အဟံ။|
    count |၃|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄|
      block |သတ္တဝီသေ ဣတော ကပ္ပေ၊ သတ္တာသုံ မနုဇာဓိပါ။|
      block |သုပဇ္ဇလိတနာမာ တေ၊ စက္ကဝတ္တီ မဟဗ္ဗလာ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။|
    stand |စိတကပူဇကတ္ထေရဿာပဒာနံ ပဌမံ။|
  block |၂။ ပုပ္ဖဓာရကတ္ထေရအပဒာနံ|
    count |၆|
      block |ဝါကစီရဓရော အာသိံ၊ အဇိနုတ္တရဝါသနော။|
      block |အဘိညာ ပဉ္စ နိဗ္ဗတ္တာ၊ စန္ဒဿ ပရိမဇ္ဇကော။|
    count |၇|
      block |ဝိပဿိံ လောကပဇ္ဇောတံ၊ ဒိသွာ အဘိဂတံ မမံ။|
      block |ပါရိစ္ဆတ္တကပုပ္ဖာနိ၊ ဓာရေသိံ သတ္ထုနော အဟံ။|
    count |၈|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဓာရဏာယ ဣဒံ ဖလံ။|
    count |၉|
      block |သတ္တာသီတိမှိတော ကပ္ပေ၊ ဧကော အာသိံ မဟီပတိ။|
      block |သမန္တဓာရဏော နာမ၊ စက္ကဝတ္တီ မဟဗ္ဗလော။|
    count |၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုပ္ဖဓာရကော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖဓာရကတ္ထေရဿာပဒာနံ ဒုတိယံ။|
  block |၃။ ဆတ္တဒာယကတ္ထေရအပဒာနံ|
    count |၁၁|
      block |ပုတ္တော မမ ပဗ္ဗဇိတော၊ ကာသာယဝသနော တဒာ။|
      block |သော စ ဗုဒ္ဓတ္တံ သမ္ပတ္တော၊ နိဗ္ဗုတော လောကပူဇိတော။|
    count |၁၂|
      block |ဝိစိနန္တော သကံ ပုတ္တံ၊ အဂမံ ပစ္ဆတော အဟံ။|
      block |နိဗ္ဗုတဿ မဟန္တဿ၊ စိတကံ အဂမာသဟံ။|
    count |၁၃|
      block |ပဂ္ဂယှ အဉ္ဇလိံ တတ္ထ၊ ဝန္ဒိတွာ စိတကံ အဟံ။|
      block |သေတစ္ဆတ္တဉ္စ ပဂ္ဂယှ၊ အာရောပေသိံ အဟံ တဒာ။|
    count |၁၄|
      block |စတုန္နဝုတိတော ကပ္ပေ၊ ယံ ဆတ္တမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။|
    count |၁၅|
      block |ပဉ္စဝီသေ ဣတော ကပ္ပေ၊ သတ္တ အာသုံ ဇနာဓိပါ။|
      block |မဟာရဟသနာမာ တေ၊ စက္ကဝတ္တီ မဟဗ္ဗလာ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဆတ္တဒာယကော ထေရော ဣမာ ဂါထာယော အဘာသိတ္ထာတိ။|
    stand |ဆတ္တဒာယကတ္ထေရဿာပဒာနံ တတိယံ။|
  block |၄။ သဒ္ဒသညကတ္ထေရအပဒာနံ|
    count |၁၇|
      block |အနုဂ္ဂတမှိ အာဒိစ္စေ၊ ပနာဒော ဝိပုလော အဟု။|
      block |ဗုဒ္ဓသေဋ္ဌဿ လောကမှိ၊ ပါတုဘာဝေါ မဟေသိနော။|
    count |၁၈|
      block |ဃောသ မဿောသဟံ တတ္ထ၊ န စ ပဿာမိ တံ ဇိနံ။|
      block |မရဏဉ္စ အနုပ္ပတ္တော၊ ဗုဒ္ဓသညမနုဿရိံ။|
    count |၁၉|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။|
    stand |သဒ္ဒသညကတ္ထေရဿာပဒာနံ စတုတ္ထံ။|
  block |၅။ ဂေါသီသနိက္ခေပကတ္ထေရအပဒာနံ|
    count |၂၁|
      block |အာရာမဒွာရာ နိက္ခမ္မ၊ ဂေါသီသံ သန္ထတံ မယာ။|
      block |အနုဘောမိ သကံ ကမ္မံ၊ ပုဗ္ဗကမ္မဿိဒံ ဖလံ။|
    count |၂၂|
      block |အာဇာနိယာ ဝါတဇဝါ၊ သိန္ဓဝါ သီဃဝါဟနာ။|
      block |အနုဘောမိ သဗ္ဗမေတံ၊ ဂေါသီသဿ ဣဒံ ဖလံ။|
    count |၂၃|
      block |အဟော ကာရံ ပရမကာရံ၊ သုခတ္တေ သုကတံ မယာ။|
      block |သင်္ဃေ ကတဿ ကာရဿ၊ န အညံ ကလမဂ္ဃတိ။|
    count |၂၄|
      block |စတုန္နဝုတိတော ကပ္ပေ၊ ယံ သီသံ သန္ထရိံ အဟံ။|
      block |ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။|
    count |၂၅|
      block |ပဉ္စသတ္တတိကပ္ပမှိ၊ သုပ္ပတိဋ္ဌိတနာမကော။|
      block |ဧကော အာသိံ မဟာတေဇော၊ စက္ကဝတ္တီ မဟဗ္ဗလော။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂေါသီသနိက္ခေပကော ထေရော ဣမာ ဂါထာယော အဘာသိတ္ထာတိ။|
    stand |ဂေါသီသနိက္ခေပကတ္ထေရဿာပဒာနံ ပဉ္စမံ။|
  block |၆။ ပါဒပူဇကတ္ထေရအပဒာနံ|
    count |၂၇|
      block |ပဗ္ဗတေ ဟိမဝန္တမှိ၊ အဟောသိံ ကိန္နရော တဒာ။|
      block |အဒ္ဒသံ ဝိရဇံ ဗုဒ္ဓံ၊ ပီတရံသိံဝ ဘာဏုမံ။|
    count |၂၈|
      block |ဥပေတံ တမဟံ ဗုဒ္ဓံ၊ ဝိပဿိံ လောကနာယကံ။|
      block |စန္ဒနံ တဂရဉ္စာပိ၊ ပါဒေ ဩသိဉ္စဟံ တဒာ။|
    count |၂၉|
      block |ဧကနဝုတိတော ကပ္ပေ၊ ယံ ပါဒံ အဘိပူဇယိံ။|
      block |ဒုဂ္ဂတိံ နာဘိဇာနာမိ၊ ပါဒပူဇာယိဒံ ဖလံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပါဒပူဇကော ထေရော ဣမာ ဂါထာယော အဘာသိတ္ထာတိ။|
    stand |ပါဒပူဇကတ္ထေရဿာပဒာနံ ဆဋ္ဌံ။|
  block |၇။ ဒေသကိတ္တကတ္ထေရအပဒာနံ|
    count |၃၁|
      block |ဥပသာလကနာမောဟံ၊ အဟောသိံ ဗြာဟ္မဏော တဒာ။|
      block |ကာနနံ ဝနမောဂါဠှံ၊ လောကဇေဋ္ဌံ နရာသဘံ။|
    count |၃၂|
      block |ဒိသွာန ဝန္ဒိံ ပါဒေသု၊ လောကာဟုတိပဋိဂ္ဂဟံ။|
      block |ပသန္နစိတ္တံ မံ ဉတွာ၊ ဗုဒ္ဓေါ အန္တရဓာယထ။|
    count |၃၃|
      block |ကာနနာ အဘိနိက္ခမ္မ၊ ဗုဒ္ဓသေဋ္ဌမနုဿရိံ။|
      block |တံ ဒေသံ ကိတ္တယိတွာန၊ ကပ္ပံ သဂ္ဂမှိ မောဒဟံ။|
    count |၃၄|
      block |ဒွေနဝုတေ ဣတော ကပ္ပေ၊ ယံ ဒေသမဘိကိတ္တယိံ။|
      block |ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဒေသကိတ္တကော ထေရော ဣမာ ဂါထာယော အဘာသိတ္ထာတိ။|
    stand |ဒေသကိတ္တကတ္ထေရဿာပဒာနံ သတ္တမံ။|
  block |၈။ သရဏဂမနိယတ္ထေရအပဒာနံ|
    count |၃၆|
      block |ပဗ္ဗတေ ဟိမဝန္တမှိ၊ အဟောသိံ လုဒ္ဒကော တဒာ။|
      block |ဝိပဿိံ အဒ္ဒသံ ဗုဒ္ဓံ၊ လောကဇေဋ္ဌံ နရာသဘံ။|
    count |၃၇|
      block |ဥပါသိတွာန သမ္ဗုဒ္ဓံ၊ ဝေယျာဝစ္စမကာသဟံ။|
      block |သရဏဉ္စ ဥပါဂစ္ဆိံ၊ ဒွိပဒိန္ဒဿ တာဒိနော။|
    count |၃၈|
      block |ဧကနဝုတိတော ကပ္ပေ၊ သရဏံ ဥပဂစ္ဆဟံ။|
      block |ဒုဂ္ဂတိံ နာဘိဇာနာမိ၊ သရဏာဂမနပ္ဖလံ။|
    count |၃၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။|
    stand |သရဏဂမနိယတ္ထေရဿာပဒာနံ အဋ္ဌမံ။|
  block |၉။ အမ္ဗပိဏ္ဍိယတ္ထေရအပဒာနံ|
    count |၄၀|
      block |ရောမသော နာမ နာမေန၊ ဒာနဝေါ ဣတိ ဝိဿုတော။|
      block |အမ္ဗပိဏ္ဍီ မယာ ဒိန္နာ၊ ဝိပဿိဿ မဟေသိနော။|
    count |၄၁|
      block |ဧကနဝုတိတော ကပ္ပေ၊ ယမမ္ဗမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အမ္ဗဒာနဿိဒံ ဖလံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အမ္ဗပိဏ္ဍိယော ထေရော ဣမာ ဂါထာယော အဘာသိတ္ထာတိ။|
    stand |အမ္ဗပိဏ္ဍိယတ္ထေရဿာပဒာနံ နဝမံ။|
  block |၁၀။ အနုသံသာဝကတ္ထေရအပဒာနံ|
    count |၄၃|
      block |ပိဏ္ဍာယ စရမာနာဟံ၊ ဝိပဿိမဒ္ဒသံ ဇိနံ။|
      block |ဥဠုင်္ဂဘိက္ခံ ပါဒာသိံ၊ ဒွိပဒိန္ဒဿ တာဒိနော။|
    count |၄၄|
      block |ပသန္နစိတ္တော သုမနော၊ အဘိဝါဒေသဟံ တဒာ။|
      block |အနုသံသာဝယိံ ဗုဒ္ဓံ၊ ဥတ္တမတ္ထဿ ပတ္တိယာ။|
    count |၄၅|
      block |ဧကနဝုတိတော ကပ္ပေ၊ အနုသံသာဝယိံ အဟံ။|
      block |ဒုဂ္ဂတိံ နာဘိဇာနာမိ၊ အနုသံသာဝနာ ဖလံ။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |စိတကံ ပါရိဆတ္တော စ၊ သဒ္ဒဂေါသီသသန္ထရံ။|
      block |ပါဒော ပဒေသံ သရဏံ၊ အမ္ဗော သံသာဝကောပိ စ။|
      block |အဋ္ဌတာလီသ ဂါထာယော၊ ဂဏိတာယော ဝိဘာဝိဘိ။|
      block |ကဏိကာရော ဟတ္ထိဒဒော၊ အာလမ္ဗဏုဒကာသနံ။|
      block |တုဝရံ ထောမကော စေဝ၊ ဥက္ခေပံ သီသုပဓာနံ။|
      block |ပဏ္ဏဒော စိတပူဇီ စ၊ ဂါထာယော စေဝ သဗ္ဗသော။|
      block |စတ္တာရိ စ သတာနီဟ၊ ဧကပညာသမေဝ စ။|
      block |ပဉ္စဝီသသတာ သဗ္ဗာ၊ ဒွာသတ္တတိ တဒုတ္တရိ။|
      block |တိသတံ အပဒာနာနံ၊ ဂဏိတာ အတ္ထဒဿိဘိ။|
    block |ဣတ္ထံ သုဒံ အာယသ္မာ အနုသံသာဝကော ထေရော ဣမာ ဂါထာယော အဘာသိတ္ထာတိ။|
    stand |အနုသံသာဝကတ္ထေရဿာပဒာနံ ဒသမံ။|
    stand |စိတကပူဇကဝဂ္ဂေါ တိံသတိမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ကဏိကာရဝဂ္ဂဒသကံ။|
    stand |တတိယသတကံ သမတ္တံ။|
