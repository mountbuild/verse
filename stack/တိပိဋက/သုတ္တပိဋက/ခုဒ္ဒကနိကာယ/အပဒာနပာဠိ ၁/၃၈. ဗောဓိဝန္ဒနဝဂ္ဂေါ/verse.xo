block |၃၈။ ဗောဓိဝန္ဒနဝဂ္ဂေါ|
  block |၁။ ဗောဓိဝန္ဒကတ္ထေရအပဒာနံ|
    count |၁|
      block |ပါဋလိံ ဟရိတံ ဒိသွာ၊ ပါဒပံ ဓရဏီရုဟံ။|
      block |ဧကံသံ အဉ္ဇလိံ ကတွာ၊ အဝန္ဒိံ ပါဋလိံ အဟံ။|
    count |၂|
      block |အဉ္ဇလိံ ပဂ္ဂဟေတွာန၊ ဂရုံ ကတွာန မာနသံ။|
      block |အန္တောသုဒ္ဓံ ဗဟိသုဒ္ဓံ၊ သုဝိမုတ္တမနာသဝံ။|
    count |၃|
      block |ဝိပဿိံ လောကမဟိတံ၊ ကရုဏာဉာဏသာဂရံ။|
      block |သမ္မုခါ ဝိယ သမ္ဗုဒ္ဓံ၊ အဝန္ဒိံ ပါဋလိံ အဟံ။|
    count |၄|
      block |ဧကနဝုတိတော ကပ္ပေ၊ ယံ ဗောဓိမဘိဝန္ဒဟံ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗောဓိဝန္ဒကော ထေရော ဣမာ ဂါထာယော အဘာသိတ္ထာတိ။|
    stand |ဗောဓိဝန္ဒကတ္ထေရဿာပဒာနံ ပဌမံ။|
  block |၂။ ပါဋလိပုပ္ဖိယတ္ထေရအပဒာနံ|
    count |၆|
      block |ဝိပဿီ နာမ ဘဂဝါ၊ သယမ္ဘူ အဂ္ဂပုဂ္ဂလော။|
      block |ပုရက္ခတော သသိဿေဟိ၊ ပါဝိသိ ဗန္ဓုမံ ဇိနော။|
    count |၇|
      block |တီဏိ ပါဋလိပုပ္ဖာနိ၊ ဥစ္ဆင်္ဂေ ဌပိတာနိ မေ။|
      block |သီသံ နှာယိတုကာမောဝ၊ နဒီတိတ္ထံ အဂစ္ဆဟံ။|
    count |၈|
      block |နိက္ခမ္မ ဗန္ဓုမတိယာ၊ အဒ္ဒသံ လောကနာယကံ။|
      block |ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။|
    count |၉|
      block |ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။|
      block |ဂစ္ဆန္တံ သမဏာနဂ္ဂံ၊ ဘိက္ခုသင်္ဃပုရက္ခတံ။|
    count |၁၀|
      block |တသ္မိံ ပသန္နော သုဂတေ၊ ကိလေသမလဓောဝနေ။|
      block |ဂဟေတွာ တီဏိ ပုပ္ဖာနိ၊ ဗုဒ္ဓသေဋ္ဌံ အပူဇယိံ။|
    count |၁၁|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပါဋလိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ပါဋလိပုပ္ဖိယတ္ထေရဿာပဒာနံ ဒုတိယံ။|
  block |၃။ တီဏုပ္ပလမာလိယတ္ထေရအပဒာနံ|
    count |၁၃|
      block |စန္ဒဘာဂါနဒီတီရေ၊ အဟောသိံ ဝါနရော တဒာ။|
      block |အဒ္ဒသံ ဝိရဇံ ဗုဒ္ဓံ၊ နိသိန္နံ ပဗ္ဗတန္တရေ။|
    count |၁၄|
      block |ဩဘာသေန္တံ ဒိသာ သဗ္ဗာ၊ သာလရာဇံဝ ဖုလ္လိတံ။|
      block |လက္ခဏဗျဉ္ဇနူပေတံ၊ ဒိသွာနတ္တမနော အဟံ။|
    count |၁၅|
      block |ဥဒဂ္ဂစိတ္တော သုမနော၊ ပီတိယာ ဟဋ္ဌမာနသော။|
      block |တီဏိ ဥပ္ပလပုပ္ဖာနိ၊ မတ္ထကေ အဘိရောပယိံ။|
    count |၁၆|
      block |ပူဇယိတွာန ပုပ္ဖာနိ၊ ဖုဿဿာဟံ မဟေသိနော။|
      block |သဂါရဝေါ ဘဝိတွာန၊ ပက္ကာမိံ ဥတ္တရာမုခေါ။|
    count |၁၇|
      block |ဂစ္ဆန္တော ပဋိကုဋိကော၊ ဝိပ္ပသန္နေန စေတသာ။|
      block |သေလန္တရေ ပတိတွာန၊ ပါပုဏိံ ဇီဝိတက္ခယံ။|
    count |၁၈|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ ပုရိမံ ဇာတိံ၊ တာဝတိံသမဂစ္ဆဟံ။|
    count |၁၉|
      block |သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၂၀|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တီဏုပ္ပလမာလိယော ထေရော ဣမာ ဂါထာယော အဘာသိတ္ထာတိ။|
    stand |တီဏုပ္ပလမာလိယတ္ထေရဿာပဒာနံ တတိယံ။|
  block |၄။ ပဋ္ဋိပုပ္ဖိယတ္ထေရအပဒာနံ|
    count |၂၂|
      block |ယဒာ နိဗ္ဗာယိ သမ္ဗုဒ္ဓေါ၊ မဟေသီ ပဒုမုတ္တရော။|
      block |သမာဂမ္မ ဇနာ သဗ္ဗေ၊ သရီရံ နီဟရန္တိ တေ။|
    count |၂၃|
      block |နီဟရန္တေ သရီရမှိ၊ ဝဇ္ဇမာနာသု ဘေရိသု။|
      block |ပသန္နစိတ္တော သုမနော၊ ပဋ္ဋိပုပ္ဖံ အပူဇယိံ။|
    count |၂၄|
      block |သတသဟဿိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ သရီရပူဇိတေ ဖလံ။|
    count |၂၅|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၂၆|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဋ္ဋိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ပဋ္ဋိပုပ္ဖိယတ္ထေရဿာပဒာနံ စတုတ္ထံ။|
  block |၅။ သတ္တပဏ္ဏိယတ္ထေရအပဒာနံ|
    count |၂၈|
      block |သုမနော နာမ သမ္ဗုဒ္ဓေါ၊ ဥပ္ပဇ္ဇိ လောကနာယကော။|
      block |ပသန္နစိတ္တော သုမနော၊ သတ္တပဏ္ဏိမပူဇယိံ။|
    count |၂၉|
      block |သတသဟဿိတော ကပ္ပေ၊ သတ္တပဏ္ဏိမပူဇယိံ။|
      block |ဒုဂ္ဂတိံ နာဘိဇာနာမိ၊ သတ္တပဏ္ဏိပူဇာယိဒံ ဖလံ။|
    count |၃၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သတ္တပဏ္ဏိယော ထေရော ဣမာ ဂါထာယော အဘာသိတ္ထာတိ။|
    stand |သတ္တပဏ္ဏိယတ္ထေရဿာပဒာနံ ပဉ္စမံ။|
  block |၆။ ဂန္ဓမုဋ္ဌိယတ္ထေရအပဒာနံ|
    count |၃၃|
      block |စိတကေ ကရီယမာနေ၊ နာနာဂန္ဓေ သမာဟတေ။|
      block |ပသန္နစိတ္တော သုမနော၊ ဂန္ဓမုဋ္ဌိမပူဇယိံ။|
    count |၃၄|
      block |သတသဟဿိတော ကပ္ပေ၊ စိတကံ ယံ အပူဇယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၃၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂန္ဓမုဋ္ဌိယော ထေရော ဣမာ ဂါထာယော အဘာသိတ္ထာတိ။|
    stand |ဂန္ဓမုဋ္ဌိယတ္ထေရဿာပဒာနံ ဆဋ္ဌံ။|
  block |၇။ စိတကပူဇကတ္ထေရအပဒာနံ|
    count |၃၈|
      block |ပရိနိဗ္ဗုတေ ဘဂဝတိ၊ ဇလဇုတ္တမနာမကေ။|
      block |အာရောပိတမှိ စိတကေ၊ သာလပုပ္ဖမပူဇယိံ။|
    count |၃၉|
      block |သတသဟဿိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၄၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။|
    stand |စိတကပူဇကတ္ထေရဿာပဒာနံ သတ္တမံ။|
  block |၈။ သုမနတာလဝဏ္ဋိယတ္ထေရအပဒာနံ|
    count |၄၃|
      block |သိဒ္ဓတ္ထဿ ဘဂဝတော၊ တာလဝဏ္ဋမဒာသဟံ။|
      block |သုမနေဟိ ပဋိစ္ဆန္နံ၊ ဓာရယာမိ မဟာရဟံ။|
    count |၄၄|
      block |စတုန္နဝုတိတော ကပ္ပေ၊ တာလဝဏ္ဋမဒာသဟံ။|
      block |ဒုဂ္ဂတိံ နာဘိဇာနာမိ၊ တာလဝဏ္ဋဿိဒံ ဖလံ။|
    count |၄၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုမနတာလဝဏ္ဋိယော ထေရော ဣမာ ဂါထာယော အဘာသိတ္ထာတိ။|
    stand |သုမနတာလဝဏ္ဋိယတ္ထေရဿာပဒာနံ အဋ္ဌမံ။|
  block |၉။ သုမနဒာမိယတ္ထေရအပဒာနံ|
    count |၄၈|
      block |သိဒ္ဓတ္ထဿ ဘဂဝတော၊ နှာတကဿ တပဿိနော။|
      block |ကတွာန သုမနဒာမံ၊ ဓာရယိံ ပုရတော ဌိတော။|
    count |၄၉|
      block |စတုန္နဝုတိတော ကပ္ပေ၊ ယံ ဒာမံ ဓာရယိံ တဒာ။|
      block |ဒုဂ္ဂတိံ နာဘိဇာနာမိ၊ သုမနဓာရဏေ ဖလံ။|
    count |၅၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုမနဒာမိယော ထေရော ဣမာ ဂါထာယော အဘာသိတ္ထာတိ။|
    stand |သုမနဒာမိယတ္ထေရဿာပဒာနံ နဝမံ။|
  block |၁၀။ ကာသုမာရိဖလဒာယကတ္ထေရအပဒာနံ|
    count |၅၃|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။|
    count |၅၄|
      block |ပသန္နစိတ္တော သုမနော၊ သိရေ ကတွာန အဉ္ဇလိံ။|
      block |ကာသုမာရိဖလံ ဂယှ၊ ဗုဒ္ဓသေဋ္ဌဿဒာသဟံ။|
    count |၅၅|
      block |ဧကတ္တိံသေ ဣတော ကပ္ပေ၊ ယံ ဖလမဒဒိံ အဟံ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၅၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဗောဓိ ပါဋလိ ဥပ္ပလီ၊ ပဋ္ဋိ စ သတ္တပဏ္ဏိယော။|
      block |ဂန္ဓမုဋ္ဌိ စ စိတကော၊ တာလံ သုမနဒာမကော။|
      block |ကာသုမာရိဖလီ စေဝ၊ ဂါထာ ဧကူနသဋ္ဌိကာ။|
    block |ဣတ္ထံ သုဒံ အာယသ္မာ ကာသုမာရိဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ကာသုမာရိဖလဒာယကတ္ထေရဿာပဒာနံ ဒသမံ။|
    stand |ဗောဓိဝန္ဒနဝဂ္ဂေါ အဋ္ဌတိံသတိမော။|
    block |တဿုဒ္ဒာနံ|
