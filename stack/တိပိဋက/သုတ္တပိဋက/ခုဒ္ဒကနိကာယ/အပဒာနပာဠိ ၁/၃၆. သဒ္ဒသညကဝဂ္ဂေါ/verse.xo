block |၃၆။ သဒ္ဒသညကဝဂ္ဂေါ|
  block |၁။ သဒ္ဒသညကတ္ထေရအပဒာနံ|
    count |၁|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |တတ္ထဒ္ဒသာသိံ သမ္ဗုဒ္ဓံ၊ ဒေဝသင်္ဃပုရက္ခတံ။|
    count |၂|
      block |စတုသစ္စံ ပကာသေန္တံ၊ ဥဒ္ဓရန္တံ မဟာဇနံ။|
      block |အဿောသိံ မဓုရံ ဝါစံ၊ ကရဝီကရုဒောပမံ။|
    count |၃|
      block |ဗြဟ္မသရဿ မုနိနော၊ သိခိနော လောကဗန္ဓုနော။|
      block |ဃောသေ စိတ္တံ ပသာဒေတွာ၊ ပတ္တောမှိ အာသဝက္ခယံ။|
    count |၄|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပသာဒဿ ဣဒံ ဖလံ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။|
    stand |သဒ္ဒသညကတ္ထေရဿာပဒာနံ ပဌမံ။|
  block |၂။ ယဝကလာပိယတ္ထေရအပဒာနံ|
    count |၆|
      block |နဂရေ အရုဏဝတိယာ၊ အာသိံ ယဝသိကော တဒာ။|
      block |ပန္ထေ ဒိသွာန သမ္ဗုဒ္ဓံ၊ ယဝကလာပံ သန္ထရိံ။|
    count |၇|
      block |အနုကမ္ပကော ကာရုဏိကော၊ သိခီ လောကဂ္ဂနာယကော။|
      block |မမ သင်္ကပ္ပမညာယ၊ နိသီဒိ ယဝသန္ထရေ။|
    count |၈|
      block |ဒိသွာ နိသိန္နံ ဝိမလံ၊ မဟာဈာယိံ ဝိနာယကံ။|
      block |ပါမောဇ္ဇံ ဇနယိတွာန၊ တတ္ထ ကာလင်္ကတော အဟံ။|
    count |၉|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ယဝတ္ထရေ ဣဒံ ဖလံ။|
    count |၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ယဝကလာပိယော ထေရော ဣမာ ဂါထာယော အဘာသိတ္ထာတိ။|
    stand |ယဝကလာပိယတ္ထေရဿာပဒာနံ ဒုတိယံ။|
  block |၃။ ကိံသုကပူဇကတ္ထေရအပဒာနံ|
    count |၁၁|
      block |ကိံသုကံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။|
      block |ဗုဒ္ဓံ သရိတွာ သိဒ္ဓတ္ထံ၊ အာကာသေ အဘိပူဇယိံ။|
    count |၁၂|
      block |စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကိံသုကပူဇကော ထေရော ဣမာ ဂါထာယော အဘာသိတ္ထာတိ။|
    stand |ကိံသုကပူဇကတ္ထေရဿာပဒာနံ တတိယံ။|
  block |၄။ သကောသကကောရဏ္ဍဒာယကတ္ထေရအပဒာနံ|
    count |၁၄|
      block |အက္ကန္တဉ္စ ပဒံ ဒိသွာ၊ သိခိနော လောကဗန္ဓုနော။|
      block |ဧကံသံ အဇိနံ ကတွာ၊ ပဒသေဋ္ဌံ အဝန္ဒဟံ။|
    count |၁၅|
      block |ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။|
      block |သကောသကံ ဂဟေတွာန၊ ပဒစက္ကံ အပူဇယိံ။|
    count |၁၆|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သကောသက ကောရဏ္ဍဒာယကော ထေရော ဣမာ ဂါထာယော အဘာသိတ္ထာတိ။|
    stand |သကောသကကောရဏ္ဍဒာယကတ္ထေရဿာပဒာနံ စတုတ္ထံ။|
  block |၅။ ဒဏ္ဍဒာယကတ္ထေရအပဒာနံ|
    count |၁၈|
      block |ကာနနံ ဝနမောဂယှ၊ ဝေဠုံ ဆေတွာနဟံ တဒာ။|
      block |အာလမ္ဗနံ ကရိတွာန၊ သင်္ဃဿ အဒဒံ အဟံ။|
    count |၁၉|
      block |တေန စိတ္တပ္ပသာဒေန၊ သုဗ္ဗတေ အဘိဝါဒိယ။|
      block |အာလမ္ဗနမ္ပိ ဒတွာန၊ ပက္ကာမိံ ဥတ္တရာမုခေါ။|
    count |၂၀|
      block |စတုန္နဝုတိတော ကပ္ပေ၊ ယံ ဒဏ္ဍမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒဏ္ဍဒာနဿိဒံ ဖလံ။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဒဏ္ဍဒာယကော ထေရော ဣမာ ဂါထာယော အဘာသိတ္ထာတိ။|
    stand |ဒဏ္ဍဒာယကတ္ထေရဿာပဒာနံ ပဉ္စမံ။|
  block |၆။ အမ္ဗယာဂုဒာယကတ္ထေရအပဒာနံ|
    count |၂၂|
      block |သတရံသီ နာမ သမ္ဗုဒ္ဓေါ၊ သယမ္ဘူ အပရာဇိတော။|
      block |ဝုဋ္ဌဟိတွာ သမာဓိမှာ၊ ဘိက္ခါယ မမုပါဂမိ။|
    count |၂၃|
      block |ပစ္စေကဗုဒ္ဓံ ဒိသွာန၊ အမ္ဗယာဂုံ အဒာသဟံ။|
      block |ဝိပ္ပသန္နမနံ တဿ၊ ဝိပ္ပသန္နေန စေတသာ။|
    count |၂၄|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ အမ္ဗယာဂုယိဒံ ဖလံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အမ္ဗယာဂုဒာယကော ထေရော ဣမာ ဂါထာယော အဘာသိတ္ထာတိ။|
    stand |အမ္ဗယာဂုဒာယကတ္ထေရဿာပဒာနံ ဆဋ္ဌံ။|
  block |၇။ သုပုဋကပူဇကတ္ထေရအပဒာနံ|
    count |၂၆|
      block |ဒိဝါဝိဟာရာ နိက္ခန္တော၊ ဝိပဿီ လောကနာယကော။|
      block |ဘိက္ခါယ ဝိစရန္တော သော၊ မမ သန္တိကုပါဂမိ။|
    count |၂၇|
      block |တတော ပတီတော သုမနော၊ ဗုဒ္ဓသေဋ္ဌဿ တာဒိနော။|
      block |လောဏသုပုဋကံ ဒတွာ၊ ကပ္ပံ သဂ္ဂမှိ မောဒဟံ။|
    count |၂၈|
      block |ဧကနဝုတိတော ကပ္ပေ၊ ယံ ပုဋကမဒာသဟံ။|
      block |ဒုဂ္ဂတိံ နာဘိဇာနာမိ၊ ပုဋကဿ ဣဒံ ဖလံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုပုဋကပူဇကော ထေရော ဣမာ ဂါထာယော အဘာသိတ္ထာတိ။|
    stand |သုပုဋကပူဇကတ္ထေရဿာပဒာနံ သတ္တမံ။|
  block |၈။ မဉ္စဒာယကတ္ထေရအပဒာနံ|
    count |၃၀|
      block |ဝိပဿိနော ဘဂဝတော၊ လောကဇေဋ္ဌဿ တာဒိနော။|
      block |ဧကံ မဉ္စံ မယာ ဒိန္နံ၊ ပသန္နေန သပါဏိနာ။|
    count |၃၁|
      block |ဟတ္ထိယာနံ အဿယာနံ၊ ဒိဗ္ဗယာနံ သမဇ္ဈဂံ။|
      block |တေန မဉ္စကဒာနေန၊ ပတ္တောမှိ အာသဝက္ခယံ။|
    count |၃၂|
      block |ဧကနဝုတိတော ကပ္ပေ၊ ယံ မဉ္စမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော အဘာသိတ္ထာတိ။|
    stand |မဉ္စဒာယကတ္ထေရဿာပဒာနံ အဋ္ဌမံ။|
  block |၉။ သရဏဂမနိယတ္ထေရအပဒာနံ|
    count |၃၄|
      block |အာရုဟိမှ တဒာ နာဝံ၊ ဘိက္ခု စာဇီဝကော စဟံ။|
      block |နာဝါယ ဘိဇ္ဇမာနာယ၊ ဘိက္ခု မေ သရဏံ အဒာ။|
    count |၃၅|
      block |ဧကတ္တိံသေ ဣတော ကပ္ပေ၊ ယဉ္စ မေ သရဏံ အဒာ။|
      block |ဒုဂ္ဂတိံ နာဘိဇာနာမိ၊ သရဏာဂမနေ ဖလံ။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။|
    stand |သရဏဂမနိယတ္ထေရဿာပဒာနံ နဝမံ။|
  block |၁၀။ ပိဏ္ဍပါတိကတ္ထေရအပဒာနံ|
    count |၃၇|
      block |တိဿော နာမာသိ သမ္ဗုဒ္ဓေါ၊ ဝိဟာသိ ဝိပိနေ တဒာ။|
      block |တုသိတာ ဟိ ဣဓာဂန္တွာ၊ ပိဏ္ဍပါတံ အဒာသဟံ။|
    count |၃၈|
      block |သမ္ဗုဒ္ဓမဘိဝါဒေတွာ၊ တိဿံ နာမ မဟာယသံ။|
      block |သကံ စိတ္တံ ပသာဒေတွာ၊ တုသိတံ အဂမာသဟံ။|
    count |၃၉|
      block |ဒွေနဝုတေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။|
    count |၄၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သဒ္ဒသညီ ယဝသိကော၊ ကိံသုကောရဏ္ဍပုပ္ဖိယော။|
      block |အာလမ္ဗနော အမ္ဗယာဂု၊ သုပုဋီ မဉ္စဒာယကော။|
      block |သရဏံ ပိဏ္ဍပါတော စ၊ ဂါထာ တာလီသမေဝ စ။|
    block |ဣတ္ထံ သုဒံ အာယသ္မာ ပိဏ္ဍပါတိကော ထေရော ဣမာ ဂါထာယော အဘာသိတ္ထာတိ။|
    stand |ပိဏ္ဍပါတိကတ္ထေရဿာပဒာနံ ဒသမံ။|
    stand |သဒ္ဒသညကဝဂ္ဂေါ ဆတ္တိံသတိမော။|
    block |တဿုဒ္ဒာနံ|
