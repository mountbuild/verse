block |၉။ တိမိရဝဂ္ဂေါ|
  block |၁။ တိမိရပုပ္ဖိယတ္ထေရအပဒာနံ|
    count |၁|
      block |စန္ဒဘာဂါနဒီတီရေ၊ အနုသောတံ ဝဇာမဟံ။|
      block |နိသိန္နံ သမဏံ ဒိသွာ၊ ဝိပ္ပသန္နမနာဝိလံ။|
    count |၂|
      block |တတ္ထ စိတ္တံ ပသာဒေတွာ၊ ဧဝံ စိန္တေသဟံ တဒာ။|
      block |တာရယိဿတိ တိဏ္ဏောယံ၊ ဒန္တောယံ ဒမယိဿတိ။|
    count |၃|
      block |အဿာသိဿတိ အဿတ္ထော၊ သန္တော စ သမယိဿတိ။|
      block |မောစယိဿတိ မုတ္တော စ၊ နိဗ္ဗာပေဿတိ နိဗ္ဗုတော။|
    count |၄|
      block |ဧဝါဟံ စိန္တယိတွာန၊ သိဒ္ဓတ္ထဿ မဟေသိနော။|
      block |ဂဟေတွာ တိမိရပုပ္ဖံ၊ မတ္ထကေ ဩကိရိံ အဟံ။|
    count |၅|
      block |အဉ္ဇလိံ ပဂ္ဂဟေတွာန၊ ကတွာ စ နံ ပဒက္ခိဏံ။|
      block |ဝန္ဒိတွာ သတ္ထုနော ပါဒေ၊ ပက္ကာမိံ အပရံ ဒိသံ။|
    count |၆|
      block |အစိရံ ဂတမတ္တံ မံ၊ မိဂရာဇာ ဝိဟေဌယိ။|
      block |ပပါတမနုဂစ္ဆန္တော၊ တတ္ထေဝ ပပတိံ အဟံ။|
    count |၇|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၈|
      block |ဆပ္ပညာသမှိ ကပ္ပမှိ၊ သတ္တေဝါသုံ မဟာယသာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၉|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိမိရပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တိမိရပုပ္ဖိယတ္ထေရဿာပဒာနံ ပဌမံ။|
  block |၂။ ဂတသညကတ္ထေရအပဒာနံ|
    count |၁၀|
      block |ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။|
      block |အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။|
    count |၁၁|
      block |သတ္တနင်္ဂလကီပုပ္ဖေ၊ အာကာသေ ဥက္ခိပိံ အဟံ။|
      block |တိဿံ ဗုဒ္ဓံ သမုဒ္ဒိဿ၊ အနန္တဂုဏသာဂရံ။|
    count |၁၂|
      block |သုဂတာနုဂတံ မဂ္ဂံ၊ ပူဇေတွာ ဟဋ္ဌမာနသော။|
      block |အဉ္ဇလိဉ္စ တဒာကာသိံ၊ ပသန္နော သေဟိ ပါဏိဘိ။|
    count |၁၃|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၄|
      block |ဣတော အဋ္ဌမကေ ကပ္ပေ၊ တယော အဂ္ဂိသိခါ အဟု။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂတသညကော ထေရော ဣမာ ဂါထာယော အဘာသိတ္ထာတိ။|
    stand |ဂတသညကတ္ထေရဿာပဒာနံ ဒုတိယံ။|
  block |၃။ နိပန္နဉ္ဇလိကတ္ထေရအပဒာနံ|
    count |၁၆|
      block |ရုက္ခမူလေ နိသိန္နောဟံ၊ ဗျာဓိတော ပရမေန စ။|
      block |ပရမကာရုညပတ္တောမှိ၊ အရညေ ကာနနေ အဟံ။|
    count |၁၇|
      block |အနုကမ္ပံ ဥပါဒာယ၊ တိဿော သတ္ထာ ဥပေသိ မံ။|
      block |သောဟံ နိပန္နကော သန္တော၊ သိရေ ကတွာန အဉ္ဇလိံ။|
    count |၁၈|
      block |ပသန္နစိတ္တော သုမနော၊ သဗ္ဗသတ္တာနမုတ္တမံ။|
      block |သမ္ဗုဒ္ဓံ အဘိဝါဒေတွာ၊ တတ္ထ ကာလင်္ကတော အဟံ။|
    count |၁၉|
      block |ဒွေနဝုတေ ဣတော ကပ္ပေ၊ ယံ ဝန္ဒိံ ပုရိသုတ္တမံ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၂၀|
      block |ဣတော ပဉ္စမကေ ကပ္ပေ၊ ပဉ္စေဝါသုံ မဟာသိခါ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နိပန္နဉ္ဇလိကော ထေရော ဣမာ ဂါထာယော အဘာသိတ္ထာတိ။|
    stand |နိပန္နဉ္ဇလိကတ္ထေရဿာပဒာနံ တတိယံ။|
  block |၄။ အဓောပုပ္ဖိယတ္ထေရအပဒာနံ|
    count |၂၂|
      block |အဘိဘူ နာမ သော ဘိက္ခု၊ သိခိနော အဂ္ဂသာဝကော။|
      block |မဟာနုဘာဝေါ တေဝိဇ္ဇော၊ ဟိမဝန္တံ ဥပါဂမိ။|
    count |၂၃|
      block |အဟမ္ပိ ဟိမဝန္တမှိ၊ ရမဏီယဿမေ ဣသိ။|
      block |ဝသာမိ အပ္ပမညာသု၊ ဣဒ္ဓီသု စ တဒာ ဝသီ။|
    count |၂၄|
      block |ပက္ခိဇာတော ဝိယာကာသေ၊ ပဗ္ဗတံ အဓိဝတ္တယိံ။|
      block |အဓောပုပ္ဖံ ဂဟေတွာန၊ အာဂစ္ဆိံ ပဗ္ဗတံ အဟံ။|
    count |၂၅|
      block |သတ္တ ပုပ္ဖာနိ ဂဏှိတွာ၊ မတ္ထကေ ဩကိရိံ အဟံ။|
      block |အာလောကိတေ စ ဝီရေန၊ ပက္ကာမိံ ပါစိနာမုခေါ။|
    count |၂၆|
      block |အာဝါသံ အဘိသမ္ဘောသိံ၊ ပတွာန အဿမံ အဟံ။|
      block |ခါရိဘာရံ ဂဟေတွာန၊ ပါယာသိံ ပဗ္ဗတန္တရံ။|
    count |၂၇|
      block |အဇဂရော မံ ပီဠေသိ၊ ဃောရရူပေါ မဟဗ္ဗလော။|
      block |ပုဗ္ဗကမ္မံ သရိတွာန၊ တတ္ထ ကာလင်္ကတော အဟံ။|
    count |၂၈|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဓောပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |အဓောပုပ္ဖိယတ္ထေရဿာပဒာနံ စတုတ္ထံ။|
  block |၅။ ရံသိသညကတ္ထေရအပဒာနံ|
    count |၃၀|
      block |ပဗ္ဗတေ ဟိမဝန္တမှိ၊ ဝါသံ ကပ္ပေသဟံ ပုရေ။|
      block |အဇိနုတ္တရဝါသောဟံ၊ ဝသာမိ ပဗ္ဗတန္တရေ။|
    count |၃၁|
      block |သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဘာဏုမံ။|
      block |ဝနန္တရဂတံ ဒိသွာ၊ သာလရာဇံဝ ပုပ္ဖိတံ။|
    count |၃၂|
      block |ရံသျာ စိတ္တံ ပသာဒေတွာ၊ ဝိပဿိဿ မဟေသိနော။|
      block |ပဂ္ဂယှ အဉ္ဇလိံ ဝန္ဒိံ၊ သိရသာ ဥက္ကုဋီ အဟံ။|
    count |၃၃|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ရံသိသညာယိဒံ ဖလံ။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။|
    stand |ရံသိသညကတ္ထေရဿာပဒာနံ ပဉ္စမံ။|
  block |၆။ ဒုတိယရံသိသညကတ္ထေရအပဒာနံ|
    count |၃၅|
      block |ပဗ္ဗတေ ဟိမဝန္တမှိ၊ ဝါကစီရဓရော အဟံ။|
      block |စင်္ကမဉ္စ သမာရူဠှော၊ နိသီဒိံ ပါစိနာမုခေါ။|
    count |၃၆|
      block |ပဗ္ဗတေ သုဂတံ ဒိသွာ၊ ဖုဿံ ဈာနရတံ တဒာ။|
      block |အဉ္ဇလိံ ပဂ္ဂဟေတွာန၊ ရံသျာ စိတ္တံ ပသာဒယိံ။|
    count |၃၇|
      block |ဒွေနဝုတေ ဣတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ရံသိသညာယိဒံ ဖလံ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။|
    stand |ဒုတိယရံသိသညကတ္ထေရဿာပဒာနံ ဆဋ္ဌံ။|
  block |၇။ ဖလဒာယကတ္ထေရအပဒာနံ|
    count |၃၉|
      block |ပဗ္ဗတေ ဟိမဝန္တမှိ၊ ခရာဇိနဓရော အဟံ။|
      block |ဖုဿံ ဇိနဝရံ ဒိသွာ၊ ဖလဟတ္ထော ဖလံ အဒံ။|
    count |၄၀|
      block |ယမဟံ ဖလမဒာသိံ၊ ဝိပ္ပသန္နေန စေတသာ။|
      block |ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတေ မမ။|
    count |၄၁|
      block |ဒွေနဝုတေ ဣတော ကပ္ပေ၊ ယံ ဖလံ အဒဒိံ အဟံ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဖလဒာယကတ္ထေရဿာပဒာနံ သတ္တမံ။|
  block |၈။ သဒ္ဒသညကတ္ထေရအပဒာနံ|
    count |၄၃|
      block |ပဗ္ဗတေ ဟိမဝန္တမှိ၊ ဝသာမိ ပဏ္ဏသန္ထရေ။|
      block |ဖုဿဿ ဓမ္မံ ဘဏတော၊ သဒ္ဒေ စိတ္တံ ပသာဒယိံ။|
    count |၄၄|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပုညကမ္မဿိဒံ ဖလံ။|
    count |၄၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။|
    stand |သဒ္ဒသညကတ္ထေရဿာပဒာနံ အဋ္ဌမံ။|
  block |၉။ ဗောဓိသိဉ္စကတ္ထေရအပဒာနံ|
    count |၄၆|
      block |ဝိပဿိဿ ဘဂဝတော၊ မဟာဗောဓိမဟော အဟု။|
      block |ပဗ္ဗဇ္ဇုပဂတော သန္တော၊ ဥပဂစ္ဆိံ အဟံ တဒာ။|
    count |၄၇|
      block |ကုသုမောဒကမာဒာယ၊ ဗောဓိယာ ဩကိရိံ အဟံ။|
      block |မောစယိဿတိ နော မုတ္တော၊ နိဗ္ဗာပေဿတိ နိဗ္ဗုတော။|
    count |၄၈|
      block |ဧကနဝုတိတော ကပ္ပေ၊ ယံ ဗောဓိမဘိသိဉ္စယိံ။|
      block |ဒုဂ္ဂတိံ နာဘိဇာနာမိ၊ ဗောဓိသိဉ္စာယိဒံ ဖလံ။|
    count |၄၉|
      block |တေတ္တိံသေ ဝတ္တမာနမှိ၊ ကပ္ပေ အာသုံ ဇနာဓိပါ။|
      block |ဥဒကသေစနာ နာမ၊ အဋ္ဌေတေ စက္ကဝတ္တိနော။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗောဓိသိဉ္စကော ထေရော ဣမာ ဂါထာယော အဘာသိတ္ထာတိ။|
    stand |ဗောဓိသိဉ္စကတ္ထေရဿာပဒာနံ နဝမံ။|
  block |၁၀။ ပဒုမပုပ္ဖိယတ္ထေရအပဒာနံ|
    count |၅၁|
      block |ပေါက္ခရဝနံ ပဝိဋ္ဌော၊ ဘဉ္ဇန္တော ပဒုမာနိဟံ။|
      block |တတ္ထဒ္ဒသံ ဖုဿံ ဗုဒ္ဓံ၊ ဗာတ္တိံသဝရလက္ခဏံ။|
    count |၅၂|
      block |ပဒုမပုပ္ဖံ ဂဟေတွာန၊ အာကာသေ ဥက္ခိပိံ အဟံ။|
      block |ပါပကမ္မံ သရိတွာန၊ ပဗ္ဗဇိံ အနဂါရိယံ။|
    count |၅၃|
      block |ပဗ္ဗဇိတွာန ကာယေန၊ မနသာ သံဝုတေန စ။|
      block |ဝစီဒုစ္စရိတံ ဟိတွာ၊ အာဇီဝံ ပရိသောဓယိံ။|
    count |၅၄|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅၅|
      block |ပဒုမာဘာသနာမာ စ၊ အဋ္ဌာရသ မဟီပတီ။|
      block |အဋ္ဌာရသေသု ကပ္ပေသု၊ အဋ္ဌတာလီသမာသိသုံ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပဒုမပုပ္ဖိယော ထေရော ဣမာ ဂါထာယော အဘာသိတ္ထာတိ။|
      block |တိမိရနင်္ဂလီပုပ္ဖ၊ နိပ္ပန္နဉ္ဇလိကော အဓော။|
      block |ဒွေ ရံသိသညီ ဖလဒော၊ သဒ္ဒသညီ စ သေစကော။|
      block |ပဒ္မပုပ္ဖီ စ ဂါထာယော၊ ဆပ္ပညာသ ပကိတ္တိတာ။|
    stand |ပဒုမပုပ္ဖိယတ္ထေရဿာပဒာနံ ဒသမံ။|
    stand |တိမိရဝဂ္ဂေါ နဝမော။|
    block |တဿုဒ္ဒာနံ|
