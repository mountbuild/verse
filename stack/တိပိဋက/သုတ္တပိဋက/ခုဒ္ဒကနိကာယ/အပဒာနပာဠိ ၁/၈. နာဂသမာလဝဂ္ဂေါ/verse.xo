block |၈။ နာဂသမာလဝဂ္ဂေါ|
  block |၁။ နာဂသမာလတ္ထေရအပဒာနံ|
    count |၁|
      block |အပါဋလိံ အဟံ ပုပ္ဖံ၊ ဥဇ္ဈိတံ သုမဟာပထေ။|
      block |ထူပမှိ အဘိရောပေသိံ၊ သိခိနော လောကဗန္ဓုနော။|
    count |၂|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။|
    count |၃|
      block |ဣတော ပန္နရသေ ကပ္ပေ၊ ဘူမိယော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နာဂသမာလော ထေရော ဣမာ ဂါထာယော အဘာသိတ္ထာတိ။|
    stand |နာဂသမာလတ္ထေရဿာပဒာနံ ပဌမံ။|
  block |၂။ ပဒသညကတ္ထေရအပဒာနံ|
    count |၅|
      block |အက္ကန္တဉ္စ ပဒံ ဒိသွာ၊ တိဿဿာဒိစ္စဗန္ဓုနော။|
      block |ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။|
    count |၆|
      block |ဒွေနဝုတေ ဣတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ပဒသညာယိဒံ ဖလံ။|
    count |၇|
      block |ဣတော သတ္တမကေ ကပ္ပေ၊ သုမေဓော နာမ ခတ္တိယော။|
      block |သတ္တရတနသမ္ပန္နော၊ စက္ကဝတီ မဟဗ္ဗလော။|
    count |၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒသညကော ထေရော ဣမာ ဂါထာယော အဘာသိတ္ထာတိ။|
    stand |ပဒသညကတ္ထေရဿာပဒာနံ ဒုတိယံ။|
  block |၃။ ဗုဒ္ဓသညကတ္ထေရအပဒာနံ|
    count |၉|
      block |ဒုမဂ္ဂေ ပံသုကူလိကံ၊ လဂ္ဂံ ဒိသွာန သတ္ထုနော။|
      block |တတော တမဉ္ဇလိံ ကတွာ၊ ပံသုကူလံ အဝန္ဒဟံ။|
    count |၁၀|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၁၁|
      block |ဣတော စတုတ္ထကေ ကပ္ပေ၊ ဒုမသာရောသိ ခတ္တိယော။|
      block |စာတုရန္တော ဝိဇိတာဝီ၊ စက္ကဝတ္တီ မဟဗ္ဗလော။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။|
    stand |ဗုဒ္ဓသညကတ္ထေရဿာပဒာနံ တတိယံ။|
  block |၄။ ဘိသာလုဝဒာယကတ္ထေရအပဒာနံ|
    count |၁၃|
      block |ကာနနံ ဝနမောဂယှ၊ ဝသာမိ ဝိပိနေ အဟံ။|
      block |ဝိပဿိံ အဒ္ဒသံ ဗုဒ္ဓံ၊ အာဟုတီနံ ပဋိဂ္ဂဟံ။|
    count |၁၄|
      block |ဘိသာလုဝဉ္စ ပါဒာသိံ၊ ဥဒကံ ဟတ္ထဓောဝနံ။|
      block |ဝန္ဒိတွာ သိရသာ ပါဒေ၊ ပက္ကာမိ ဥတ္တရာမုခေါ။|
    count |၁၅|
      block |ဧကနဝုတိတော ကပ္ပေ၊ ဘိသာလုဝမဒံ တဒာ။|
      block |ဒုဂ္ဂတိံ နာဘိဇာနာမိ၊ ပုညကမ္မဿိဒံ ဖလံ။|
    count |၁၆|
      block |ဣတော တတိယကေ ကပ္ပေ၊ ဘိသသမ္မတခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘိသာလုဝဒာယကော ထေရော ဣမာ ဂါထာယော အဘာသိတ္ထာတိ။|
    stand |ဘိသာလုဝဒာယကတ္ထေရဿာပဒာနံ စတုတ္ထံ။|
    stand |ဆဋ္ဌဘာဏဝါရံ။|
  block |၅။ ဧကသညကတ္ထေရအပဒာနံ|
    count |၁၈|
      block |ခဏ္ဍော နာမာသိ နာမေန၊ ဝိပဿိဿဂ္ဂသာဝကော။|
      block |ဧကာ ဘိက္ခါ မယာ ဒိန္နာ၊ လောကာဟုတိပဋိဂ္ဂဟေ။|
    count |၁၉|
      block |တေန စိတ္တပ္ပသာဒေန၊ ဒွိပဒိန္ဒ နရာသဘ။|
      block |ဒုဂ္ဂတိံ နာဘိဇာနာမိ၊ ဧကဘိက္ခါယိဒံ ဖလံ။|
    count |၂၀|
      block |စတ္တာလီသမှိတော ကပ္ပေ၊ ဝရုဏော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကသညကော ထေရော ဣမာ ဂါထာယော အဘာသိတ္ထာတိ။|
    stand |ဧကသညကတ္ထေရဿာပဒာနံ ပဉ္စမံ။|
  block |၆။ တိဏသန္ထရဒာယကတ္ထေရအပဒာနံ|
    count |၂၂|
      block |ဟိမဝန္တဿာဝိဒူရေ၊ မဟာဇာတဿရော အဟု။|
      block |သတပတ္တေဟိ သဉ္ဆန္နော၊ နာနာသကုဏမာလယော။|
    count |၂၃|
      block |တမှိ နှတွာ စ ပိတွာ စ၊ အဝိဒူရေ ဝသာမဟံ။|
      block |အဒ္ဒသံ သမဏာနဂ္ဂံ၊ ဂစ္ဆန္တံ အနိလဉ္ဇသေ။|
    count |၂၄|
      block |မမ သင်္ကပ္ပမညာယ၊ သတ္ထာ လောကေ အနုတ္တရော။|
      block |အဗ္ဘတော ဩရုဟိတွာန၊ ဘူမိယံဌာသိ တာဝဒေ။|
    count |၂၅|
      block |ဝိသာဏေန တိဏံ ဂယှ၊ နိသီဒနမဒာသဟံ။|
      block |နိသီဒိ ဘဂဝါ တတ္ထ၊ တိဿော လောကဂ္ဂနာယကော။|
    count |၂၆|
      block |သကံ စိတ္တံ ပသာဒေတွာ၊ အဝန္ဒိ လောကနာယကံ။|
      block |ပဋိကုဋိကော အပသက္ကိံ၊ နိဇ္ဈာယန္တော မဟာမုနိံ။|
    count |၂၇|
      block |တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။|
      block |ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။|
    count |၂၈|
      block |ဣတော ဒုတိယကေ ကပ္ပေ၊ မိဂ သမ္မတခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိဏသန္ထရဒာယကော ထေရော ဣမာ ဂါထာယော အဘာသိတ္ထာတိ။|
    stand |တိဏသန္ထရဒာယကတ္ထေရဿာပဒာနံ ဆဋ္ဌံ။|
  block |၇။ သူစိဒာယကတ္ထေရအပဒာနံ|
    count |၃၀|
      block |တိံသကပ္ပသဟဿမှိ၊ သမ္ဗုဒ္ဓေါ လောကနာယကော။|
      block |သုမေဓော နာမ နာမေန၊ ဗာတ္တိံသဝရလက္ခဏော။|
    count |၃၁|
      block |တဿ ကဉ္စနဝဏ္ဏဿ၊ ဒွိပဒိန္ဒဿ တာဒိနော။|
      block |ပဉ္စ သူစီ မယာ ဒိန္နာ၊ သိဗ္ဗနတ္ထာယ စီဝရံ။|
    count |၃၂|
      block |တေနေဝ သူစိဒာနေန၊ နိပုဏတ္ထဝိပဿကံ။|
      block |တိက္ခံ လဟုဉ္စ ဖာသုဉ္စ၊ ဉာဏံ မေ ဥဒပဇ္ဇထ။|
    count |၃၃|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၃၄|
      block |ဒွိပဒာဓိပတီ နာမ၊ ရာဇာနော စတုရော အဟုံ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သူစိဒာယကော ထေရော ဣမာ ဂါထာယော အဘာသိတ္ထာတိ။|
    stand |သူစိဒာယကတ္ထေရဿာပဒာနံ သတ္တမံ။|
  block |၈။ ပါဋလိပုပ္ဖိယတ္ထေရအပဒာနံ|
    count |၃၆|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။|
    count |၃၇|
      block |သေဋ္ဌိပုတ္တော တဒာ အာသိံ၊ သုခုမာလော သုခေဓိတော။|
      block |ဥစ္ဆင်္ဂေ ပါဋလိပုပ္ဖံ၊ ကတွာန အဘိသံဟရိံ။|
    count |၃၈|
      block |ဟဋ္ဌော ဟဋ္ဌေန စိတ္တေန၊ ပုပ္ဖေဟိ အဘိပူဇယိံ။|
      block |တိဿံ လောကဝိဒုံ နာထံ၊ နရဒေဝံ နမဿဟံ။|
    count |၃၉|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၄၀|
      block |ဣတော တေသဋ္ဌိကပ္ပမှိ၊ အဘိသမ္မတနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပါဋလိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ပါဋလိပုပ္ဖိယတ္ထေရဿာပဒာနံ အဋ္ဌမံ။|
  block |၉။ ဌိတဉ္ဇလိယတ္ထေရအပဒာနံ|
    count |၄၂|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |တတ္ထ အဒ္ဒသံ သမ္ဗုဒ္ဓံ၊ ဗာတ္တိံသဝရလက္ခဏံ။|
    count |၄၃|
      block |တတ္ထာဟံ အဉ္ဇလိံ ကတွာ၊ ပက္ကာမိံ ပါစိနာမုခေါ။|
      block |အဝိဒူရေ နိသိန္နဿ၊ နိယကေ ပဏ္ဏသန္ထရေ။|
    count |၄၄|
      block |တတော မေ အသနီပါတော၊ မတ္ထကေ နိပတီ တဒာ။|
      block |သောဟံ မရဏကာလမှိ၊ အကာသိံ ပုနရဉ္ဇလိံ။|
    count |၄၅|
      block |ဒွေနဝုတေ ဣတော ကပ္ပေ၊ အဉ္ဇလိံ အကရိံ တဒာ။|
      block |ဒုဂ္ဂတိံ နာဘိဇာနာမိ၊ အဉ္ဇလိဿ ဣဒံ ဖလံ။|
    count |၄၆|
      block |စတုပဏ္ဏာသကပ္ပမှိ၊ မိဂကေတုသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဌိတဉ္ဇလိယော ထေရော ဣမာ ဂါထာယော အဘာသိတ္ထာတိ။|
    stand |ဌိတဉ္ဇလိယတ္ထေရဿာပဒာနံ နဝမံ။|
  block |၁၀။ တိပဒုမိယတ္ထေရအပဒာနံ|
    count |၄၈|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဒန္တော ဒန္တပရိဝုတော၊ နဂရာ နိက္ခမီ တဒာ။|
    count |၄၉|
      block |နဂရေ ဟံသဝတိယံ၊ အဟောသိံ မာလိကော တဒာ။|
      block |ယံ တတ္ထ ဥတ္တမံ တောဏိ၊ ပဒ္မပုပ္ဖာနိ အဂ္ဂဟိံ။|
    count |၅၀|
      block |အဒ္ဒသံ ဝိရဇံ ဗုဒ္ဓံ၊ ပဋိမဂ္ဂန္တရာပဏေ။|
      block |သဟ ဒိသွာန သမ္ဗုဒ္ဓံ၊ ဧဝံ စိန္တေသဟံ တဒာ။|
    count |၅၁|
      block |ကိံ မေ ဣမေဟိ ပုပ္ဖေဟိ၊ ရညော ဥပနိတေဟိ မေ။|
      block |ဂါမံ ဝါ ဂါမခေတ္တံ ဝါ၊ သဟဿံ ဝါ လဘေယျဟံ။|
    count |၅၂|
      block |အဒန္တဒမနံ ဝီရံ၊ သဗ္ဗသတ္တသုခါဝဟံ။|
      block |လောကနာထံ ပူဇယိတွာ၊ လစ္ဆာမိ အမတံ ဓနံ။|
    count |၅၃|
      block |ဧဝါဟံ စိန္တယိတွာန၊ သကံ စိတ္တံ ပသာဒယိံ။|
      block |တီဏိ လောဟိတကေ ဂယှ၊ အာကာသေ ဥက္ခိပိံ တဒာ။|
    count |၅၄|
      block |မယာ ဥက္ခိတ္တမတ္တမှိ၊ အာကာသေ ပတ္ထရိံသု တေ။|
      block |ဓာရိံသု မတ္ထကေ တတ္ထ၊ ဥဒ္ဓံဝဏ္ဋာ အဓောမုခါ။|
    count |၅၅|
      block |ယေ ကေစိ မနုဇာ ဒိသွာ၊ ဥက္ကုဋ္ဌိံ သမ္ပဝတ္တယုံ။|
      block |ဒေဝတာ အန္တလိက္ခမှိ၊ သာဓုကာရံ ပဝတ္တယုံ။|
    count |၅၆|
      block |အစ္ဆေရံ လောကေ ဥပ္ပန္နံ၊ ဗုဒ္ဓသေဋ္ဌဿ ဝါဟသာ။|
      block |သဗ္ဗေ ဓမ္မံ သုဏိဿာမ၊ ပုပ္ဖာနံ ဝါဟသာ မယံ။|
    count |၅၇|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |ဝီထိယဉှိ ဌိတော သန္တော၊ ဣမာ ဂါထာ အဘာသထ။|
    count |၅၈|
      block |ယော သော ဗုဒ္ဓံ အပူဇေသိ၊ ရတ္တပဒ္မေဟိ မာဏဝေါ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၅၉|
      block |တိံသကပ္ပသဟဿာနိ၊ ဒေဝလောကေ ရမိဿတိ။|
      block |တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။|
    count |၆၀|
      block |မဟာဝိတ္ထာရိကံ နာမ၊ ဗျမှံ ဟေဿတိ တာဝဒေ။|
      block |တိယောဇနသတုဗ္ဗိဒ္ဓံ၊ ဒိယဍ္ဎသတဝိတ္ထတံ။|
    count |၆၁|
      block |စတ္တာရိသတသဟဿာနိ၊ နိယျူဟာ စ သုမာပိတာ။|
      block |ကူဋာဂါရဝရူပေတာ၊ မဟာသယနမဏ္ဍိတာ။|
    count |၆၂|
      block |ကောဋိသတသဟဿိယော၊ ပရိဝါရေဿန္တိ အစ္ဆရာ။|
      block |ကုသလာ နစ္စဂီတဿ၊ ဝါဒိတေပိ ပဒက္ခိဏာ။|
    count |၆၃|
      block |ဧတာဒိသေ ဗျမှဝရေ၊ နာရီဂဏသမာကုလေ။|
      block |ဝဿိဿတိ ပုပ္ဖဝဿော၊ ဒိဗ္ဗော လောဟိတကော သဒာ။|
    count |၆၄|
      block |ဘိတ္တိခီလေ နာဂဒန္တေ၊ ဒွာရဗာဟာယ တောရဏေ။|
      block |စက္ကမတ္တာ လောဟိတကာ၊ ဩလမ္ဗိဿန္တိ တာဝဒေ။|
    count |၆၅|
      block |ပတ္တေန ပတ္တသဉ္ဆန္နေ၊ အန္တောဗျမှဝရေ ဣမံ။|
      block |အတ္ထရိတွာ ပါရုပိတွာ၊ တုဝဋ္ဋိဿန္တိ တာဝဒေ။|
    count |၆၆|
      block |ဘဝနံ ပရိဝါရေတွာ၊ သမန္တာ သတယောဇနေ။|
      block |တေပိ ပဒ္မာ လောဟိတကာ၊ ဒိဗ္ဗဂန္ဓံ ပဝါယရေ။|
    count |၆၇|
      block |ပဉ္စသတ္တတိက္ခတ္တုဉ္စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၆၈|
      block |သမ္ပတ္တိယော ဒုဝေ ဘုတွာ၊ အနီတိ အနုပဒ္ဒဝေါ။|
      block |သမ္ပတ္တေ ပရိယောသာနေ၊ နိဗ္ဗာနံ ပါပုဏိဿတိ။|
    count |၆၉|
      block |သုဒိဋ္ဌော ဝတ မေ ဗုဒ္ဓေါ၊ ဝါဏိဇ္ဇံ သုပယောဇိတံ။|
      block |ပဒ္မာနိ တီဏိ ပူဇေတွာ၊ အနုဘောသိံ တိသမ္ပဒာ။|
    count |၇၀|
      block |အဇ္ဇ မေ ဓမ္မပ္ပတ္တဿ၊ ဝိပ္ပမုတ္တဿ သဗ္ဗသော။|
      block |သုပုပ္ဖိတံ လောဟိတကံ၊ ဓာရယိဿတိ မတ္ထကေ။|
    count |၇၁|
      block |မမ ကမ္မံ ကထေန္တဿ၊ ပဒုမုတ္တရသတ္ထုနော။|
      block |သတပါဏသဟဿာနံ၊ ဓမ္မာဘိသမယော အဟု။|
    count |၇၂|
      block |သတသဟဿိတော ကပ္ပေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ တိပဒုမာနိဒံ ဖလံ။|
    count |၇၃|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၇၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |နာဂသမာလော ပဒသညီ၊ သညကာလုဝဒာယကော။|
      block |ဧကသညီ တိဏသန္ထာရော၊ သူစိပါဋလိပုပ္ဖိယော။|
      block |ဌိတဉ္ဇလီ တိပဒုမီ၊ ဂါထာယော ပဉ္စသတ္တတိ။|
    block |ဣတ္ထံ သုဒံ အာယသ္မာ တိပဒုမိယော ထေရော ဣမာ ဂါထာယော အဘာသိတ္ထာတိ။|
    stand |တိပဒုမိယတ္ထေရဿာပဒာနံ ဒသမံ။|
    stand |နာဂသမာလဝဂ္ဂေါ အဋ္ဌမော။|
    block |တဿုဒ္ဒာနံ|
