block |၁၈။ ကုမုဒဝဂ္ဂေါ|
  block |၁။ ကုမုဒမာလိယတ္ထေရအပဒာနံ|
    count |၁|
      block |ပဗ္ဗတေ ဟိမဝန္တမှိ၊ မဟာဇာတဿရော အဟု။|
      block |တတ္ထဇော ရက္ခသော အာသိံ၊ ဃောရရူပေါ မဟဗ္ဗလော။|
    count |၂|
      block |ကုမုဒံ ပုပ္ဖတေ တတ္ထ၊ စက္ကမတ္တာနိ ဇာယရေ။|
      block |ဩစိနာမိ စ တံ ပုပ္ဖံ၊ ဗလိနော သမိတိံ တဒာ။|
    count |၃|
      block |အတ္ထဒဿီ တု ဘဂဝါ၊ ဒွိပဒိန္ဒော နရာသဘော။|
      block |ပုပ္ဖသင်္ကောစိတံ ဒိသွာ၊ အာဂစ္ဆိ မမ သန္တိကံ။|
    count |၄|
      block |ဥပါဂတဉ္စ သမ္ဗုဒ္ဓံ၊ ဒေဝဒေဝံ နရာသဘံ။|
      block |သဗ္ဗဉ္စ ပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။|
    count |၅|
      block |ယာဝတာ ဟိမဝန္တန္တာ၊ ပရိသာ သာ တဒာ အဟု။|
      block |တာဝစ္ဆဒနသမ္ပန္နော၊ အဂမာသိ တထာဂတော။|
    count |၆|
      block |အဋ္ဌာရသေ ကပ္ပသတေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၇|
      block |ဣတော ပန္နရသေ ကပ္ပေ၊ သတ္တာဟေသုံ ဇနာဓိပါ။|
      block |သဟဿရထနာမာ တေ၊ စက္ကဝတ္တီ မဟဗ္ဗလာ။|
    count |၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုမုဒမာလိယော ထေရော ဣမာ ဂါထာယော အဘာသိတ္ထာတိ။|
    stand |ကုမုဒမာလိယတ္ထေရဿာပဒာနံ ပဌမံ။|
  block |၂။ နိဿေဏိဒာယကတ္ထေရအပဒာနံ|
    count |၉|
      block |ကောဏ္ဍညဿ ဘဂဝတော၊ လောကဇေဋ္ဌဿ တာဒိနော။|
      block |အာရောဟတ္ထာယ ပါသာဒံ၊ နိဿေဏီ ကာရိတာ မယာ။|
    count |၁၀|
      block |တေန စိတ္တပ္ပသာဒေန၊ အနုဘောတွာန သမ္ပဒာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၁၁|
      block |ဧကတ္တိံသမှိ ကပ္ပါနံ၊ သဟဿမှိ တယော အဟုံ။|
      block |သမ္ဗဟုလာ နာမ ရာဇာနော၊ စက္ကဝတ္တီ မဟဗ္ဗလာ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နိဿေဏိဒာယကော ထေရော ဣမာ ဂါထာယော အဘာသိတ္ထာတိ။|
    stand |နိဿေဏိဒာယကတ္ထေရဿာပဒာနံ ဒုတိယံ။|
  block |၃။ ရတ္တိပုပ္ဖိယတ္ထေရအပဒာနံ|
    count |၁၃|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ဝိပဿိံ အဒ္ဒသံ ဗုဒ္ဓံ၊ ဒေဝဒေဝံ နရာသဘံ။|
    count |၁၄|
      block |ရတ္တိကံ ပုပ္ဖိတံ ဒိသွာ၊ ကုဋဇံ ဓရဏီရုဟံ။|
      block |သမူလံ ပဂ္ဂဟေတွာန၊ ဥပနေသိံ မဟေသိနော။|
    count |၁၅|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၁၆|
      block |ဣတော စ အဋ္ဌမေ ကပ္ပေ၊ သုပ္ပသန္နသနာမကော။|
      block |သတ္တရတနသမ္ပန္နော၊ ရာဇာဟောသိံ မဟဗ္ဗလော။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ရတ္တိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ရတ္တိပုပ္ဖိယတ္ထေရဿာပဒာနံ တတိယံ။|
  block |၄။ ဥဒပါနဒာယကတ္ထေရအပဒာနံ|
    count |၁၈|
      block |ဝိပဿိနော ဘဂဝတော၊ ဥဒပါနော ကတော မယာ။|
      block |ပိဏ္ဍပါတဉ္စ ဒတွာန၊ နိယျာဒေသိမဟံ တဒာ။|
    count |၁၉|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဥဒပါနဿိဒံ ဖလံ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒပါနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥဒပါနဒာယကတ္ထေရဿာပဒာနံ စတုတ္ထံ။|
  block |၅။ သီဟာသနဒာယကတ္ထေရအပဒာနံ|
    count |၂၁|
      block |နိဗ္ဗုတေ လောကနာထမှိ၊ ပဒုမုတ္တရနာယကေ။|
      block |ပသန္နစိတ္တော သုမနော၊ သီဟာသနမဒာသဟံ။|
    count |၂၂|
      block |ဗဟူဟိ ဂန္ဓမာလေဟိ၊ ဒိဋ္ဌဓမ္မသုခါဝဟေ။|
      block |တတ္ထ ပူဇဉ္စ ကတွာန၊ နိဗ္ဗာယတိ ဗဟုဇ္ဇနော။|
    count |၂၃|
      block |ပသန္နစိတ္တော သုမနော၊ ဝန္ဒိတွာ ဗောဓိမုတ္တမံ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၂၄|
      block |ပန္နရသသဟဿမှိ၊ ကပ္ပါနံ အဋ္ဌ အာသု တေ။|
      block |သိလုစ္စယသနာမာ စ၊ ရာဇာနော စက္ကဝတ္တိနော။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ သီဟာသနဒာယကော ထေရော ဣမာ ဂါထာယော အဘာသိတ္ထာတိ။|
    stand |သီဟာသနဒာယကတ္ထေရဿာပဒာနံ ပဉ္စမံ။|
  block |၆။ မဂ္ဂဒတ္တိကတ္ထေရအပဒာနံ|
    count |၂၆|
      block |အနောမဒဿီ ဘဂဝါ၊ ဒွိပဒိန္ဒော နရာသဘော။|
      block |ဒိဋ္ဌဓမ္မသုခတ္ထာယ၊ အဗ္ဘောကာသမှိ စင်္ကမိ။|
    count |၂၇|
      block |ဥဒ္ဓတေ ပါဒေ ပုပ္ဖာနိ၊ သောဘံ မုဒ္ဓနိ တိဋ္ဌရေ။|
      block |ပသန္နစိတ္တော သုမနော၊ ဝန္ဒိတွာ ပုပ္ဖမောကိရိံ။|
    count |၂၈|
      block |ဝီသကပ္ပသဟဿမှိ၊ ဣတော ပဉ္စ ဇနာ အဟုံ။|
      block |ပုပ္ဖစ္ဆဒနိယာ နာမ၊ စက္ကဝတ္တီ မဟဗ္ဗလာ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဂ္ဂဒတ္တိကော ထေရော ဣမာ ဂါထာယော အဘာသိတ္ထာတိ။|
    stand |မဂ္ဂဒတ္တိကတ္ထေရဿာပဒာနံ ဆဋ္ဌံ။|
  block |၇။ ဧကဒီပိယတ္ထေရအပဒာနံ|
    count |၃၀|
      block |ပဒုမုတ္တရဿ မုနိနော၊ သဠလေ ဗောဓိမုတ္တမေ။|
      block |ပသန္နစိတ္တော သုမနော၊ ဧကဒီပံ အဒာသဟံ။|
    count |၃၁|
      block |ဘဝေ နိဗ္ဗတ္တမာနမှိ၊ နိဗ္ဗတ္တေ ပုညသဉ္စယေ။|
      block |ဒုဂ္ဂတိံ နာဘိဇာနာမိ၊ ဒီပဒာနဿိဒံ ဖလံ။|
    count |၃၂|
      block |သောဠသေ ကပ္ပသဟဿေ၊ ဣတော တေ စတုရော ဇနာ။|
      block |စန္ဒာဘာ နာမ နာမေန၊ စက္ကဝတ္တီ မဟဗ္ဗလာ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကဒီပိယော ထေရော ဣမာ ဂါထာယော အဘာသိတ္ထာတိ။|
    stand |ဧကဒီပိယတ္ထေရဿာပဒာနံ သတ္တမံ။|
    stand |နဝမံ ဘာဏဝါရံ။|
  block |၈။ မဏိပူဇကတ္ထေရအပဒာနံ|
    count |၃၄|
      block |ဩရေန ဟိမဝန္တဿ၊ နဒိကာ သမ္ပဝတ္တထ။|
      block |တဿာ စာနုပခေတ္တမှိ၊ သယမ္ဘူ ဝသတေ တဒာ။|
    count |၃၅|
      block |မဏိံ ပဂ္ဂယှ ပလ္လင်္ကံ၊ သာဓုစိတ္တံ မနောရမံ။|
      block |ပသန္နစိတ္တော သုမနော၊ ဗုဒ္ဓဿ အဘိရောပယိံ။|
    count |၃၆|
      block |စတုန္နဝုတိတော ကပ္ပေ၊ ယံ မဏိံ အဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၇|
      block |ဣတော စ ဒွာဒသေ ကပ္ပေ၊ သတရံသီသနာမကာ။|
      block |အဋ္ဌ တေ အာသုံ ရာဇာနော၊ စက္ကဝတ္တီ မဟဗ္ဗလာ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဏိပူဇကော ထေရော ဣမာ ဂါထာယော အဘာသိတ္ထာတိ။|
    stand |မဏိပူဇကတ္ထေရဿာပဒာနံ အဋ္ဌမံ။|
  block |၉။ တိကိစ္ဆကတ္ထေရအပဒာနံ|
    count |၃၉|
      block |နဂရေ ဗန္ဓုမတိယာ၊ ဝေဇ္ဇော အာသိံ သုသိက္ခိတော။|
      block |အာတုရာနံ သဒုက္ခါနံ၊ မဟာဇနသုခါဝဟော။|
    count |၄၀|
      block |ဗျာဓိတံ သမဏံ ဒိသွာ၊ သီလဝန္တံ မဟာဇုတိံ။|
      block |ပသန္နစိတ္တော သုမနော၊ ဘေသဇ္ဇမဒဒိံ တဒာ။|
    count |၄၁|
      block |အရောဂေါ အာသိ တေနေဝ၊ သမဏော သံဝုတိန္ဒြိယော။|
      block |အသောကော နာမ နာမေန၊ ဥပဋ္ဌာကော ဝိပဿိနော။|
    count |၄၂|
      block |ဧကနဝုတိတော ကပ္ပေ၊ ယံ ဩသဓမဒာသဟံ။|
      block |ဒုဂ္ဂတိံ နာဘိဇာနာမိ၊ ဘေသဇ္ဇဿ ဣဒံ ဖလံ။|
    count |၄၃|
      block |ဣတော စ အဋ္ဌမေ ကပ္ပေ၊ သဗ္ဗောသဓသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိကိစ္ဆကော ထေရော ဣမာ ဂါထာယော အဘာသိတ္ထာတိ။|
    stand |တိကိစ္ဆကတ္ထေရဿာပဒာနံ နဝမံ။|
  block |၁၀။ သင်္ဃုပဋ္ဌာကတ္ထေရအပဒာနံ|
    count |၄၅|
      block |ဝေဿဘုမှိ ဘဂဝတိ၊ အဟောသာရာမိကော အဟံ။|
      block |ပသန္နစိတ္တော သုမနော၊ ဥပဋ္ဌိံ သင်္ဃမုတ္တမံ။|
    count |၄၆|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။|
    count |၄၇|
      block |ဣတော တေ သတ္တမေ ကပ္ပေ၊ သတ္တေဝါသုံ သမောဒကာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကုမုဒော အထ နိဿေဏီ၊ ရတ္တိကော ဥဒပါနဒော။|
      block |သီဟာသနီ မဂ္ဂဒဒော၊ ဧကဒီပီ မဏိပ္ပဒော။|
      block |တိကိစ္ဆကော ဥပဋ္ဌာကော၊ ဧကပညာသ ဂါထကာတိ။|
    block |ဣတ္ထံ သုဒံ အာယသ္မာ သင်္ဃုပဋ္ဌာကော ထေရော ဣမာ ဂါထာယော အဘာသိတ္ထာတိ။|
    stand |သင်္ဃုပဋ္ဌာကတ္ထေရဿာပဒာနံ ဒသမံ။|
    stand |ကုမုဒဝဂ္ဂေါ အဋ္ဌာရသမော။|
    block |တဿုဒ္ဒာနံ|
