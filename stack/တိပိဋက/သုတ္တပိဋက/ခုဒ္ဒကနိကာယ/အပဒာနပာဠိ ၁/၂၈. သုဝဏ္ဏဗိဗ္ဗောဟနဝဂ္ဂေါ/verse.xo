block |၂၈။ သုဝဏ္ဏဗိဗ္ဗောဟနဝဂ္ဂေါ|
  block |၁။ သုဝဏ္ဏဗိဗ္ဗောဟနိယတ္ထေရအပဒာနံ|
    count |၁|
      block |ဧကာသနံ အဟမဒံ၊ ပသန္နော သေဟိ ပါဏိဘိ။|
      block |ဗိဗ္ဗောဟနဉ္စ ပါဒာသိံ၊ ဥတ္တမတ္ထဿ ပတ္တိယာ။|
    count |၂|
      block |ဧကနဝုတိတော ကပ္ပေ၊ ဗိဗ္ဗောဟနမဒာသဟံ။|
      block |ဒုဂ္ဂတိံ နာဘိဇာနာမိ၊ ဗိဗ္ဗောဟနဿိဒံ ဖလံ။|
    count |၃|
      block |ဣတော တေသဋ္ဌိမေ ကပ္ပေ၊ အသမော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုဝဏ္ဏဗိဗ္ဗောဟနိယော ထေရော ဣမာ ဂါထာယော အဘာသိတ္ထာတိ။|
    stand |သုဝဏ္ဏဗိဗ္ဗောဟနိယတ္ထေရဿာပဒာနံ ပဌမံ။|
  block |၂။ တိလမုဋ္ဌိဒာယကတ္ထေရအပဒာနံ|
    count |၅|
      block |မမ သင်္ကပ္ပမညာယ၊ သတ္ထာ လောကဂ္ဂနာယကော။|
      block |မနောမယေန ကာယေန၊ ဣဒ္ဓိယာ ဥပသင်္ကမိ။|
    count |၆|
      block |သတ္ထာရံ ဥပသင်္ကန္တံ၊ ဝန္ဒိတွာ ပုရိသုတ္တမံ။|
      block |ပသန္နစိတ္တော သုမနော၊ တိလမုဋ္ဌိမဒာသဟံ။|
    count |၇|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ တိလမုဋ္ဌိယိဒံ ဖလံ။|
    count |၈|
      block |ဣတော သောဠသကပ္ပမှိ၊ တန္တိသော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိလမုဋ္ဌိဒာယကော ထေရော ဣမာ ဂါထာယော အဘာသိတ္ထာတိ။|
    stand |တိလမုဋ္ဌိဒာယကတ္ထေရဿာပဒာနံ ဒုတိယံ။|
  block |၃။ စင်္ကောဋကိယတ္ထေရအပဒာနံ|
    count |၁၀|
      block |မဟာသမုဒ္ဒံ နိဿာယ၊ ဝသတီ ပဗ္ဗတန္တရေ။|
      block |ပစ္စုဂ္ဂန္တွာန ကတွာန၊ စင်္ကောဋက မဒာသဟံ။|
    count |၁၁|
      block |သိဒ္ဓတ္ထဿ မဟေသိနော၊ သဗ္ဗသတ္တာနုကမ္ပိနော။|
      block |ပုပ္ဖစင်္ကောဋကံ ဒတွာ၊ ကပ္ပံ သဂ္ဂမှိ မောဒဟံ။|
    count |၁၂|
      block |စတုန္နဝုတိတော ကပ္ပေ၊ စင်္ကောဋကမဒံ တဒာ။|
      block |ဒုဂ္ဂတိံ နာဘိဇာနာမိ၊ စင်္ကောဋကဿိဒံ ဖလံ။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စင်္ကောဋကိယော ထေရော ဣမာ ဂါထာယော အဘာသိတ္ထာတိ။|
    stand |စင်္ကောဋကိယတ္ထေရဿာပဒာနံ တတိယံ။|
  block |၄။ အဗ္ဘဉ္ဇနဒာယကတ္ထေရအပဒာနံ|
    count |၁၄|
      block |ကောဏ္ဍညဿ ဘဂဝတော၊ ဝီတရာဂဿ တာဒိနော။|
      block |အာကာသသမစိတ္တဿ၊ နိပ္ပပဉ္စဿ ဈာယိနော။|
    count |၁၅|
      block |သဗ္ဗမောဟာတိဝတ္တဿ၊ သဗ္ဗလောကဟိတေသိနော။|
      block |အဗ္ဘဉ္ဇနံ မယာ ဒိန္နံ၊ ဒွိပဒိန္ဒဿ တာဒိနော။|
    count |၁၆|
      block |အပရိမေယျေ ဣတော ကပ္ပေ၊ အဗ္ဘဉ္ဇနမဒံ တဒာ။|
      block |ဒုဂ္ဂတိံ နာဘိဇာနာမိ၊ အဗ္ဘဉ္ဇနဿိဒံ ဖလံ။|
    count |၁၇|
      block |ဣတော ပန္နရသေ ကပ္ပေ၊ စိရပ္ပေါ နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဗ္ဘဉ္ဇနဒာယကော ထေရော ဣမာ ဂါထာယော အဘာသိတ္ထာတိ။|
    stand |အဗ္ဘဉ္ဇနဒာယကတ္ထေရဿာပဒာနံ စတုတ္ထံ။|
  block |၅။ ဧကဉ္ဇလိကတ္ထေရအပဒာနံ|
    count |၁၉|
      block |ဥဒုမ္ဗရေ ဝသန္တဿ၊ နိယတေ ပဏ္ဏသန္ထရေ။|
      block |ဝုတ္ထောကာသော မယာ ဒိန္နော၊ သမဏဿ မဟေသိနော။|
    count |၂၀|
      block |တိဿဿ ဒွိပဒိန္ဒဿ၊ လောကနာထဿ တာဒိနော။|
      block |အဉ္ဇလိံ ပဂ္ဂဟေတွာန၊ သန္ထရိံ ပုပ္ဖသန္ထရံ။|
    count |၂၁|
      block |ဒွေနဝုတေ ဣတော ကပ္ပေ၊ ယံ ကရိံ ပုပ္ဖသန္ထရံ။|
      block |ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။|
    count |၂၂|
      block |ဣတော စုဒ္ဒသကပ္ပမှိ၊ အဟောသိံ မနုဇာဓိပေါ။|
      block |ဧကအဉ္ဇလိကော နာမ၊ စက္ကဝတ္တီ မဟဗ္ဗလော။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကဉ္ဇလိကော ထေရော ဣမာ ဂါထာယော အဘာသိတ္ထာတိ။|
    stand |ဧကဉ္ဇလိကတ္ထေရဿာပဒာနံ ပဉ္စမံ။|
  block |၆။ ပေါတ္ထကဒာယကတ္ထေရအပဒာနံ|
    count |၂၄|
      block |သတ္ထာရံ ဓမ္မမာရဗ္ဘ၊ သင်္ဃဉ္စာပိ မဟေသိနံ။|
      block |ပေါတ္ထဒာနံ မယာ ဒိန္နံ၊ ဒက္ခိဏေယျေ အနုတ္တရေ။|
    count |၂၅|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပေါတ္ထဒာနဿိဒံ ဖလံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပေါတ္ထကဒာယကော ထေရော ဣမာ ဂါထာယော အဘာသိတ္ထာတိ။|
    stand |ပေါတ္ထကဒာယကတ္ထေရဿာပဒာနံ ဆဋ္ဌံ။|
  block |၇။ စိတကပူဇကတ္ထေရအပဒာနံ|
    count |၂၇|
      block |စန္ဒဘာဂါနဒီတီရေ၊ အနုသောတံ ဝဇာမဟံ။|
      block |သတ္တ မာလုဝပုပ္ဖာနိ၊ စိတမာရောပယိံ အဟံ။|
    count |၂၈|
      block |စတုန္နဝုတိတော ကပ္ပေ၊ စိတကံ ယမပူဇယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၂၉|
      block |သတ္တသဋ္ဌိမှိတော ကပ္ပေ၊ ပဋိဇဂ္ဂသနာမကာ။|
      block |သတ္တရတနသမ္ပန္နာ၊ သတ္တာသုံ စက္ကဝတ္တိနော။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။|
    stand |စိတကပူဇကတ္ထေရဿာပဒာနံ သတ္တမံ။|
  block |၈။ အာလုဝဒာယကတ္ထေရအပဒာနံ|
    count |၃၁|
      block |ပဗ္ဗတေ ဟိမဝန္တမှိ၊ မဟာသိန္ဓု သုဒဿနာ။|
      block |တတ္ထဒ္ဒသံ ဝီတရာဂံ၊ သုပ္ပဘာသံ သုဒဿနံ။|
    count |၃၂|
      block |ပရမောပသမေ ယုတ္တံ၊ ဒိသွာ ဝိမှိတမာနသော။|
      block |အာလုဝံ တဿ ပါဒာသိံ၊ ပသန္နော သေဟိ ပါဏိဘိ။|
    count |၃၃|
      block |ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အာလုဝဿ ဣဒံ ဖလံ။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာလုဝဒာယကော ထေရော ဣမာ ဂါထာယော အဘာသိတ္ထာတိ။|
    stand |အာလုဝဒာယကတ္ထေရဿာပဒာနံ အဋ္ဌမံ။|
  block |၉။ ဧကပုဏ္ဍရီကတ္ထေရအပဒာနံ|
    count |၃၅|
      block |ရောမသော နာမ နာမေန၊ သယမ္ဘူ သုဗ္ဗတော တဒာ။|
      block |ပုဏ္ဍရီကံ မယာ ဒိန္နံ၊ ဝိပ္ပသန္နေန စေတသာ။|
    count |၃၆|
      block |စတုန္နဝုတိတော ကပ္ပေ၊ ပုဏ္ဍရီကမဒံ တဒာ။|
      block |ဒုဂ္ဂတိံ နာဘိဇာနာမိ၊ ပုဏ္ဍရီကဿိဒံ ဖလံ။|
    count |၃၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကပုဏ္ဍရီကော ထေရော ဣမာ ဂါထာယော အဘာသိတ္ထာတိ။|
    stand |ဧကပုဏ္ဍရီကတ္ထေရဿာပဒာနံ နဝမံ။|
  block |၁၀။ တရဏီယတ္ထေရအပဒာနံ|
    count |၃၈|
      block |မဟာပထမှိ ဝိသမေ၊ သေတု ကာရာပိတော မယာ။|
      block |တရဏတ္ထာယ လောကဿ၊ ပသန္နော သေဟိ ပါဏိဘိ။|
    count |၃၉|
      block |ဧကနဝုတိတော ကပ္ပေ၊ ယော သေတု ကာရိတော မယာ။|
      block |ဒုဂ္ဂတိံ နာဘိဇာနာမိ၊ သေတုဒာနဿိဒံ ဖလံ။|
    count |၄၀|
      block |ပဉ္စပညာသိတော ကပ္ပေ၊ ဧကော အာသိံ သမောဂဓော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သုဝဏ္ဏံ တိလမုဋ္ဌိ စ၊ စင်္ကောဋဗ္ဘဉ္ဇနဉ္ဇလီ။|
      block |ပေါတ္ထကော စိတမာလုဝါ၊ ဧကပုဏ္ဍရီ သေတုနာ။|
      block |ဒွေစတ္တာလီသ ဂါထာယော၊ ဂဏိတာယော ဝိဘာဝိဘီတိ။|
    block |ဣတ္ထံ သုဒံ အာယသ္မာ တရဏီယော ထေရော ဣမာ ဂါထာယော အဘာသိတ္ထာတိ။|
    stand |တရဏီယတ္ထေရဿာပဒာနံ ဒသမံ။|
    stand |သုဝဏ္ဏဗိဗ္ဗောဟနဝဂ္ဂေါ အဋ္ဌဝီသတိမော။|
    block |တဿုဒ္ဒာနံ|
    stand |ဧကာဒသမံ ဘာဏဝါရံ။|
