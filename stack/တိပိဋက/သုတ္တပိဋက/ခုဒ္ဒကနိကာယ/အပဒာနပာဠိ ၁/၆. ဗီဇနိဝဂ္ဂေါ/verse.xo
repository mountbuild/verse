block |၆။ ဗီဇနိဝဂ္ဂေါ|
  block |၁။ ဝိဓူပနဒာယကတ္ထေရအပဒာနံ|
    count |၁|
      block |ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။|
      block |ဗီဇနိကာ မယာ ဒိန္နာ၊ ဒွိပဒိန္ဒဿ တာဒိနော။|
    count |၂|
      block |သကံ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။|
      block |သမ္ဗုဒ္ဓမဘိဝါဒေတွာ၊ ပက္ကမိံ ဥတ္တရာမုခေါ။|
    count |၃|
      block |ဗီဇနိံ ပဂ္ဂဟေတွာန၊ သတ္ထာ လောကဂ္ဂနာယကော။|
      block |ဘိက္ခုသင်္ဃေ ဌိတော သန္တော၊ ဣမာ ဂါထာ အဘာသထ။|
    count |၄|
      block |ဣမိနာ ဗီဇနိဒာနေန၊ စိတ္တဿ ပဏိဓီဟိ စ။|
      block |ကပ္ပါနံ သတသဟဿံ၊ ဝိနိပါတံ န ဂစ္ဆတိ။|
    count |၅|
      block |အာရဒ္ဓဝီရိယော ပဟိတတ္တော၊ စေတောဂုဏသမာဟိတော။|
      block |ဇာတိယာ သတ္တဝဿောဟံ၊ အရဟတ္တံ အပါပုဏိံ။|
    count |၆|
      block |သဋ္ဌိကပ္ပသဟဿမှိ၊ ဗီဇမာနသနာမကာ။|
      block |သောဠသာသိံသု ရာဇာနော၊ စက္ကဝတ္တီ မဟဗ္ဗလာ။|
    count |၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝိဓူပနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဝိဓူပနဒာယကတ္ထေရဿာပဒာနံ ပဌမံ။|
  block |၂။ သတရံသိတ္ထေရအပဒာနံ|
    count |၈|
      block |ဥဗ္ဗိဒ္ဓံ သေလမာရုယှ၊ နိသီဒိ ပုရိသုတ္တမော။|
      block |ပဗ္ဗတဿာဝိဒူရမှိ၊ ဗြာဟ္မဏော မန္တပါရဂူ။|
    count |၉|
      block |ဥပဝိဋ္ဌံ မဟာဝီရံ၊ ဒေဝဒေဝံ နရာသဘံ။|
      block |အဉ္ဇလိံ ပဂ္ဂဟေတွာန၊ သန္ထဝိံ လောကနာယကံ။|
    count |၁၀|
      block |ဧသ ဗုဒ္ဓေါ မဟာဝီရော၊ ဝရဓမ္မပ္ပကာသကော။|
      block |ဇလတိ အဂ္ဂိခန္ဓောဝ၊ ဘိက္ခုသင်္ဃပုရက္ခတော။|
    count |၁၁|
      block |မဟာသမုဒ္ဒောဝက္ခုဗ္ဘော၊ အဏ္ဏဝေါဝ ဒုရုတ္တရော။|
      block |မိဂရာဇာဝသမ္ဘီတော၊ ဓမ္မံ ဒေသေတိ စက္ခုမာ။|
    count |၁၂|
      block |မမ သင်္ကပ္ပမညာယ၊ ပဒုမုတ္တရနာယကော။|
      block |ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။|
    count |၁၃|
      block |ယေနာယံ အဉ္ဇလီ ဒိန္နော၊ ဗုဒ္ဓသေဋ္ဌော စ ထောမိတော။|
      block |တိံသကပ္ပသဟဿာနိ၊ ဒေဝရဇ္ဇံ ကရိဿတိ။|
    count |၁၄|
      block |ကပ္ပသတသဟဿမှိ၊ အင်္ဂီရသသနာမကော။|
      block |ဝိဝဋ္ဋစ္ဆဒော သမ္ဗုဒ္ဓေါ၊ ဥပ္ပဇ္ဇိဿတိ တာဝဒေ။|
    count |၁၅|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သတရံသီတိ နာမေန၊ အရဟာ သော ဘဝိဿတိ။|
    count |၁၆|
      block |ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။|
      block |သတရံသိမှိ နာမေန၊ ပဘာ နိဒ္ဓါဝတေ မမ။|
    count |၁၇|
      block |မဏ္ဍပေ ရုက္ခမူလေ ဝါ၊ ဈာယီ ဈာနရတော အဟံ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၁၈|
      block |သဋ္ဌိကပ္ပသဟဿမှိ၊ စတုရော ရာမနာမကာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သတရံသိ ထေရော ဣမာ ဂါထာယော အဘာသိတ္ထာတိ။|
    stand |သတရံသိတ္ထေရဿာပဒာနံ ဒုတိယံ။|
  block |၃။ သယနဒာယကတ္ထေရအပဒာနံ|
    count |၂၀|
      block |ပဒုမုတ္တရဗုဒ္ဓဿ၊ သဗ္ဗလောကာနုကမ္ပိနော။|
      block |သယနံ တဿ ပါဒာသိံ၊ ဝိပ္ပသန္နေန စေတသာ။|
    count |၂၁|
      block |တေန သယနဒာနေန၊ သုခေတ္တေ ဗီဇသမ္ပဒာ။|
      block |ဘောဂါ နိဗ္ဗတ္တရေ တဿ၊ သယနဿ ဣဒံ ဖလံ။|
    count |၂၂|
      block |အာကာသေ သေယျံ ကပ္ပေမိ၊ ဓာရေမိ ပထဝိံ ဣမံ။|
      block |ပါဏေသု မေ ဣဿရိယံ၊ သယနဿ ဣဒံ ဖလံ။|
    count |၂၃|
      block |ပဉ္စကပ္ပသဟဿမှိ၊ အဋ္ဌ အာသုံ မဟာတေဇာ။|
      block |စတုတ္တိံသေ ကပ္ပသတေ၊ စတုရော စ မဟဗ္ဗလာ။|
    count |၂၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သယနဒာယကော ထေရော ဣမာ ဂါထာယော အဘာသိတ္ထာတိ။|
    stand |သယနဒာယကတ္ထေရဿာပဒာနံ တတိယံ။|
  block |၄။ ဂန္ဓောဒကိယတ္ထေရအပဒာနံ|
    count |၂၅|
      block |ပဒုမုတ္တရဗုဒ္ဓဿ၊ မဟာဗောဓိမဟော အဟု။|
      block |ဝိစိတ္တံ ဃဋမာဒာယ၊ ဂန္ဓောဒကမဒာသဟံ။|
    count |၂၆|
      block |နှာနကာလေ စ ဗောဓိယာ၊ မဟာမေဃော ပဝဿထ။|
      block |နိန္နာဒော စ မဟာ အာသိ၊ အသနိယာ ဖလန္တိယာ။|
    count |၂၇|
      block |တေနေဝါသနိဝေဂေန၊ တတ္ထ ကာလင်္ကတော အဟံ။|
      block |ဒေဝလောကေ ဌိတော သန္တော၊ ဣမာ ဂါထာ အဘာသဟံ။|
    count |၂၈|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။|
      block |ကဠေဝရံ မေ ပတိတံ၊ ဒေဝလောကေ ရမာမဟံ။|
    count |၂၉|
      block |ဥဗ္ဗိဒ္ဓံ ဘဝနံ မယှံ၊ သတဘူမံ သမုဂ္ဂတံ။|
      block |ကညာသတသဟဿာနိ၊ ပရိဝါရေန္တိ မံ သဒာ။|
    count |၃၀|
      block |အာဗာဓာ မေ န ဝိဇ္ဇန္တိ၊ သောကော မယှံ န ဝိဇ္ဇတိ။|
      block |ပရိဠာဟံ န ပဿာမိ၊ ပုညကမ္မဿိဒံ ဖလံ။|
    count |၃၁|
      block |အဋ္ဌဝီသေ ကပ္ပသတေ၊ ရာဇာ သံဝသိတော အဟုံ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂန္ဓောဒကိယော ထေရော ဣမာ ဂါထာယော အဘာသိတ္ထာတိ။|
    stand |ဂန္ဓောဒကိယတ္ထေရဿာပဒာနံ စတုတ္ထံ။|
  block |၅။ ဩပဝယှတ္ထေရအပဒာနံ|
    count |၃၃|
      block |ပဒုမုတ္တရဗုဒ္ဓဿ၊ အာဇာနီယမဒာသဟံ။|
      block |နိယျာဒေတွာန သမ္ဗုဒ္ဓေ၊ အဂမာသိံ သကံ ဃရံ။|
    count |၃၄|
      block |ဒေဝလော နာမ နာမေန၊ သတ္ထုနော အဂ္ဂသာဝကော။|
      block |ဝရဓမ္မဿ ဒာယာဒော၊ အာဂစ္ဆိ မမ သန္တိကံ။|
    count |၃၅|
      block |သပတ္တဘာရော ဘဂဝါ၊ အာဇာနေယျော န ကပ္ပတိ။|
      block |တဝ သင်္ကပ္ပမညာယ၊ အဓိဝါသေသိ စက္ခုမာ။|
    count |၃၆|
      block |အဂ္ဃာပေတွာ ဝါတဇဝံ၊ သိန္ဓဝံ သီဃဝါဟနံ။|
      block |ပဒုမုတ္တရဗုဒ္ဓဿ၊ ခမနီယမဒာသဟံ။|
    count |၃၇|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |ခမနီယံ ဝါတဇဝံ၊ စိတ္တံ နိဗ္ဗတ္တတေ မမ။|
    count |၃၈|
      block |လာဘံ တေသံ သုလဒ္ဓံဝ၊ ယေ လဘန္တုပသမ္ပဒံ။|
      block |ပုနပိ ပယိရုပါသေယျံ၊ ဗုဒ္ဓေါ လောကေ သစေ ဘဝေ။|
    count |၃၉|
      block |အဋ္ဌဝီသတိက္ခတ္တုံဟံ၊ ရာဇာ အာသိံ မဟဗ္ဗလော။|
      block |စာတုရန္တော ဝိဇိတာဝီ၊ ဇမ္ဗုသဏ္ဍဿ ဇမ္ဗုဣဿရော။|
    count |၄၀|
      block |ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။|
      block |ပတ္တောသ္မိ အစလံ ဌာနံ၊ ဟိတွာ ဇယပရာဇယံ။|
    count |၄၁|
      block |စတုတိံသသဟဿမှိ၊ မဟာတေဇောသိ ခတ္တိယော။|
      block |သတရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဩပဝယှော ထေရော ဣမာ ဂါထာယော အဘာသိတ္ထာတိ။|
    stand |ဩပဝယှတ္ထေရဿာပဒာနံ ပဉ္စမံ။|
  block |၆။ သပရိဝါရာသနတ္ထေရအပဒာနံ|
    count |၄၃|
      block |ပဒုမုတ္တရဗုဒ္ဓဿ၊ ပိဏ္ဍပါတံ အဒာသဟံ။|
      block |ဂန္တွာ ကိလိဋ္ဌကံ ဌာနံ၊ မလ္လိကာဟိ ပရိက္ခိတံ။|
    count |၄၄|
      block |တမှာသနမှိ အာသီနော၊ ဗုဒ္ဓေါ လောကဂ္ဂနာယကော။|
      block |အကိတ္တယိ ပိဏ္ဍပါတံ၊ ဥဇုဘူတော သမာဟိတော။|
    count |၄၅|
      block |ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။|
      block |သမ္မာ ဓာရံ ပဝေစ္ဆန္တေ၊ ဖလံ တောသေတိ ကဿကံ။|
    count |၄၆|
      block |တထေဝါယံ ပိဏ္ဍပါတော၊ သုခေတ္တေ ရောပိတော တယာ။|
      block |ဘဝေ နိဗ္ဗတ္တမာနမှိ၊ ဖလံ တေ တောသယိဿတိ။|
    count |၄၇|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |ပိဏ္ဍပါတံ ဂဟေတွာန၊ ပက္ကာမိ ဥတ္တရာမုခေါ။|
    count |၄၈|
      block |သံဝုတော ပါတိမောက္ခသ္မိံ၊ ဣန္ဒြိယေသု စ ပဉ္စသု။|
      block |ပဝိဝေကမနုယုတ္တော၊ ဝိဟရာမိ အနာသဝေါ။|
    count |၄၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သပရိဝါရာသနော ထေရော ဣမာ ဂါထာယော အဘာသိတ္ထာတိ။|
    stand |သပရိဝါရာသနတ္ထေရဿာပဒာနံ ဆဋ္ဌံ။|
  block |၇။ ပဉ္စဒီပကတ္ထေရအပဒာနံ|
    count |၅၀|
      block |ပဒုမုတ္တရဗုဒ္ဓဿ၊ သဗ္ဗဘူတာနုကမ္ပိနော။|
      block |သဒ္ဒဟိတွာန သဒ္ဓမ္မေ၊ ဥဇုဒိဋ္ဌိ အဟောသဟံ။|
    count |၅၁|
      block |ပဒီပဒာနံ ပါဒာသိံ၊ ပရိဝါရေတွာန ဗောဓိယံ။|
      block |သဒ္ဒဟန္တော ပဒီပါနိ၊ အကရိံ တာဝဒေ အဟံ။|
    count |၅၂|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |အာကာသေ ဥက္ကံ ဓာရေန္တိ၊ ဒီပဒာနဿိဒံ ဖလံ။|
    count |၅၃|
      block |တိရောကုဋ္ဋံ တိရောသေလံ၊ သမတိဂ္ဂယှ ပဗ္ဗတံ။|
      block |သမန္တာ ယောဇနသတံ၊ ဒဿနံ အနုဘောမဟံ။|
    count |၅၄|
      block |တေန ကမ္မာဝသေသေန၊ ပတ္တောမှိ အာသဝက္ခယံ။|
      block |ဓာရေမိ အန္တိမံ ဒေဟံ၊ ဒွိပဒိန္ဒဿ သာသနေ။|
    count |၅၅|
      block |စတုတ္တိံသေ ကပ္ပသတေ၊ သတစက္ခုသနာမကာ။|
      block |ရာဇာဟေသုံ မဟာတေဇာ၊ စက္ကဝတ္တီ မဟဗ္ဗလာ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဉ္စဒီပကော ထေရော ဣမာ ဂါထာယော အဘာသိတ္ထာတိ။|
    stand |ပဉ္စဒီပကတ္ထေရဿာပဒာနံ သတ္တမံ။|
  block |၈။ ဓဇဒာယကတ္ထေရအပဒာနံ|
    count |၅၇|
      block |ပဒုမုတ္တရဗုဒ္ဓဿ၊ ဗောဓိယာ ပါဒပုတ္တမေ။|
      block |ဟဋ္ဌော ဟဋ္ဌေန စိတ္တေန၊ ဓဇမာရောပယိံ အဟံ။|
    count |၅၈|
      block |ပတိတပတ္တာနိ ဂဏှိတွာ၊ ဗဟိဒ္ဓါ ဆဍ္ဍယိံ အဟံ။|
      block |အန္တောသုဒ္ဓံ ဗဟိသုဒ္ဓံ၊ အဓိမုတ္တမနာသဝံ။|
    count |၅၉|
      block |သမ္မုခါ ဝိယ သမ္ဗုဒ္ဓံ၊ အဝန္ဒိံ ဗောဓိမုတ္တမံ။|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
    count |၆၀|
      block |ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။|
      block |ဣမိနာ ဓဇဒာနေန၊ ဥပဋ္ဌာနေန စူဘယံ။|
    count |၆၁|
      block |ကပ္ပါနံ သတသဟဿံ၊ ဒုဂ္ဂတိံ သော န ဂစ္ဆတိ။|
      block |ဒေဝေသု ဒေဝသောဘဂျံ၊ အနုဘောဿတိနပ္ပကံ။|
    count |၆၂|
      block |အနေကသတက္ခတ္တုဉ္စ၊ ရာဇာ ရဋ္ဌေ ဘဝိဿတိ။|
      block |ဥဂ္ဂတော နာမ နာမေန၊ စက္ကဝတ္တီ ဘဝိဿတိ။|
    count |၆၃|
      block |သမ္ပတ္တိံ အနုဘောတွာန၊ သုက္ကမူလေန စောဒိတော။|
      block |ဂေါတမဿ ဘဂဝတော၊ သာသနေဘိရမိဿတိ။|
    count |၆၄|
      block |ပဓာနပဟိတတ္တောမှိ၊ ဥပသန္တော နိရူပဓိ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၆၅|
      block |ဧကပညာသသဟဿေ၊ ကပ္ပေ ဥဂ္ဂတသဝှယော။|
      block |ပညာသသတသဟဿေ၊ ခတ္တိယော မေဃသဝှယော။|
    count |၆၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓဇဒာယကော ထေရော ဣမာ ဂါထာယော အဘာသိတ္ထာတိ။|
    stand |ဓဇဒာယကတ္ထေရဿာပဒာနံ အဋ္ဌမံ။|
  block |၉။ ပဒုမတ္ထေရအပဒာနံ|
    count |၆၇|
      block |စတုသစ္စံ ပကာသေန္တော၊ ဝရဓမ္မပ္ပဝတ္တကော။|
      block |ဝဿတေ အမတံ ဝုဋ္ဌိံ၊ နိဗ္ဗာပေန္တော မဟာဇနံ။|
    count |၆၈|
      block |သဓဇံ ပဒုမံ ဂယှ၊ အဍ္ဎကောသေ ဌိတော အဟံ။|
      block |ပဒုမုတ္တရမုနိဿ၊ ပဟဋ္ဌော ဥက္ခိပိမမ္ဗရေ။|
    count |၆၉|
      block |အာဂစ္ဆန္တေ စ ပဒုမေ၊ အဗ္ဘုတော အာသိ တာဝဒေ။|
      block |မမ သင်္ကပ္ပမညာယ၊ ပဂ္ဂဏှိ ဝဒတံ ဝရော။|
    count |၇၀|
      block |ကရသေဋ္ဌေန ပဂ္ဂယှ၊ ဇလဇံ ပုပ္ဖမုတ္တမံ။|
      block |ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။|
    count |၇၁|
      block |ယေနိဒံ ပဒုမံ ခိတ္တံ၊ သဗ္ဗညုမှိ ဝိနာယကေ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၇၂|
      block |တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။|
      block |ပထဗျာ ရဇ္ဇံ သတ္တသတံ၊ ဝသုဓံ အာဝသိဿတိ။|
    count |၇၃|
      block |တတ္ထ ပတ္တံ ဂဏေတွာန၊ စက္ကဝတ္တီ ဘဝိဿတိ။|
      block |အာကာသတော ပုပ္ဖဝုဋ္ဌိ၊ အဘိဝဿိဿတီ တဒာ။|
    count |၇၄|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ နာမေန၊ သတ္ထာ လောကေ ဘဝိဿတိ။|
    count |၇၅|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၇၆|
      block |နိက္ခမိတွာန ကုစ္ဆိမှာ၊ သမ္ပဇာနော ပတိဿတော။|
      block |ဇာတိယာ ပဉ္စဝဿောဟံ၊ အရဟတ္တံ အပါပုဏိံ။|
    count |၇၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒုမော ထေရော ဣမာ ဂါထာယော အဘာသိတ္ထာတိ။|
    stand |ပဒုမတ္ထေရဿာပဒာနံ နဝမံ။|
  block |၁၀။ အသနဗောဓိယတ္ထေရအပဒာနံ|
    count |၇၈|
      block |ဇာတိယာ သတ္တဝဿောဟံ၊ အဒ္ဒသံ လောကနာယကံ။|
      block |ပသန္နစိတ္တော သုမနော၊ ဥပဂစ္ဆိံ နရုတ္တမံ။|
    count |၇၉|
      block |တိဿဿာဟံ ဘဂဝတော၊ လောကဇေဋ္ဌဿ တာဒိနော။|
      block |ဟဋ္ဌော ဟဋ္ဌေန စိတ္တေန၊ ရောပယိံ ဗောဓိမုတ္တမံ။|
    count |၈၀|
      block |အသနော နာမဓေယျေန၊ ဓရဏီရုဟပါဒပေါ။|
      block |ပဉ္စဝဿေ ပရိစရိံ၊ အသနံ ဗောဓိမုတ္တမံ။|
    count |၈၁|
      block |ပုပ္ဖိတံ ပါဒပံ ဒိသွာ၊ အဗ္ဘုတံ လောမဟံသနံ။|
      block |သကံ ကမ္မံ ပကိတ္တေန္တော၊ ဗုဒ္ဓသေဋ္ဌံ ဥပါဂမိံ။|
    count |၈၂|
      block |တိဿော တဒာ သော သမ္ဗုဒ္ဓေါ၊ သယမ္ဘူ အဂ္ဂပုဂ္ဂလော။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၈၃|
      block |ယေနာယံ ရောပိတာ ဗောဓိ၊ ဗုဒ္ဓပူဇာ စ သက္ကတာ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၈၄|
      block |တိံသကပ္ပါနိ ဒေဝေသု၊ ဒေဝရဇ္ဇံ ကရိဿတိ။|
      block |စတုသဋ္ဌိ စက္ခတ္တုံ သော၊ စက္ကဝတ္တီ ဘဝိဿတိ။|
    count |၈၅|
      block |တုသိတာ ဟိ စဝိတွာန၊ သုက္ကမူလေန စောဒိတော။|
      block |ဒွေ သမ္ပတ္တီ အနုဘောတွာ၊ မနုဿတ္တေ ရမိဿတိ။|
    count |၈၆|
      block |ပဓာနပဟိတတ္တော သော၊ ဥပသန္တော နိရူပဓိ။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၈၇|
      block |ဝိဝေကမနုယုတ္တောဟံ၊ ဥပသန္တော နိရူပဓိ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၈၈|
      block |ဒွေနဝုတေ ဣတော ကပ္ပေ၊ ဗောဓိံ ရောပေသဟံ တဒာ။|
      block |ဒုဂ္ဂတိံ နာဘိဇာနာမိ၊ ဗောဓိရောပဿိဒံ ဖလံ။|
    count |၈၉|
      block |စတုသတ္တတိတော ကပ္ပေ၊ ဒဏ္ဍသေနောတိ ဝိဿုတော။|
      block |သတ္တရတနသမ္ပန္နော၊ စက္ကဝတ္တီ တဒာ အဟုံ။|
    count |၉၀|
      block |တေသတ္တတိမှိတော ကပ္ပေ၊ သတ္တာဟေသုံ မဟီပတီ။|
      block |သမန္တနေမိနာမေန၊ ရာဇာနော စက္ကဝတ္တိနော။|
    count |၉၁|
      block |ပဏ္ဏဝီသတိတော ကပ္ပေ၊ ပုဏ္ဏကော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဗီဇနီ သတရံသီ စ၊ သယနောဒကိဝါဟိယော။|
      block |ပရိဝါရော ပဒီပဉ္စ၊ ဓဇော ပဒုမပူဇကော။|
      block |ဗောဓိ စ ဒသမော ဝုတ္တော၊ ဂါထာ ဒွေနဝုတိ တထာ။|
    block |ဣတ္ထံ သုဒံ အာယသ္မာ အသနဗောဓိယော ထေရော ဣမာ ဂါထာယော အဘာသိတ္ထာတိ။|
    stand |အသနဗောဓိယတ္ထေရဿာပဒာနံ ဒသမံ။|
    stand |ဗီဇနိဝဂ္ဂေါ ဆဋ္ဌော။|
    block |တဿုဒ္ဒာနံ|
