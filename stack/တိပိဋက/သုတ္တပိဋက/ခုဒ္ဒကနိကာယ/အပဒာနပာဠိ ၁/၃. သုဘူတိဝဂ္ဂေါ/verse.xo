block |၃။ သုဘူတိဝဂ္ဂေါ|
  block |၁။ သုဘူတိတ္ထေရအပဒာနံ|
    count |၁|
      block |ဟိမဝန္တဿာဝိဒူရေ၊ နိသဘော နာမ ပဗ္ဗတော။|
      block |အဿမော သုကတော မယှံ၊ ပဏ္ဏသာလာ သုမာပိတာ။|
    count |၂|
      block |ကောသိယော နာမ နာမေန၊ ဇဋိလော ဥဂ္ဂတာပနော။|
      block |ဧကာကိယော အဒုတိယော၊ ဝသာမိ နိသဘေ တဒာ။|
    count |၃|
      block |ဖလံ မူလဉ္စ ပဏ္ဏဉ္စ၊ န ဘုဉ္ဇာမိ အဟံ တဒာ။|
      block |ပဝတ္တံဝ သုပါတာဟံ၊ ဥပဇီဝါမိ တာဝဒေ။|
    count |၄|
      block |နာဟံ ကောပေမိ အာဇီဝံ၊ စဇမာနောပိ ဇီဝိတံ။|
      block |အာရာဓေမိ သကံ စိတ္တံ၊ ဝိဝဇ္ဇေမိ အနေသနံ။|
    count |၅|
      block |ရာဂူပသံဟိတံ စိတ္တံ၊ ယဒာ ဥပ္ပဇ္ဇတေ မမ။|
      block |သယံဝ ပစ္စဝေက္ခါမိ၊ ဧကဂ္ဂေါ တံ ဒမေမဟံ။|
    count |၆|
      block |ရဇ္ဇသေ ရဇ္ဇနီယေ စ၊ ဒုဿနီယေ စ ဒုဿသေ။|
      block |မုယှသေ မောဟနီယေ စ၊ နိက္ခမဿု ဝနာ တုဝံ။|
    count |၇|
      block |ဝိသုဒ္ဓါနံ အယံ ဝါသော၊ နိမ္မလာနံ တပဿိနံ။|
      block |မာ ခေါ ဝိသုဒ္ဓံ ဒူသေသိ၊ နိက္ခမဿု ဝနာ တုဝံ။|
    count |၈|
      block |အဂါရိကော ဘဝိတွာန၊ ယဒာ ပုတ္တံ၊ လဘိဿသိ။|
      block |ဥဘောပိ မာ ဝိရာဓေသိ၊ နိက္ခမဿု ဝနာ တုဝံ။|
    count |၉|
      block |ဆဝါလာတံ ယထာ ကဋ္ဌံ၊ န ကွစိ ကိစ္စကာရကံ။|
      block |နေဝ ဂါမေ အရညေ ဝါ၊ န ဟိ တံ ကဋ္ဌသမ္မတံ။|
    count |၁၀|
      block |ဆဝါလာတူပမော တွံသိ၊ န ဂိဟီ နာပိ သညတော။|
      block |ဥဘတော မုတ္တကော အဇ္ဇ၊ နိက္ခမဿု ဝနာ တုဝံ။|
    count |၁၁|
      block |သိယာ နု ခေါ တဝ ဧတံ၊ ကော ပဇာနာတိ တေ ဣဒံ။|
      block |သဒ္ဓါဓုရံ ဝဟိသိ မေ၊ ကောသဇ္ဇဗဟုလာယ စ။|
    count |၁၂|
      block |ဇိဂုစ္ဆိဿန္တိ တံ ဝိညူ၊ အသုစိံ နာဂရိကော ယထာ။|
      block |အာကဍ္ဎိတွာန ဣသယော၊ စောဒယိဿန္တိ တံ သဒာ။|
    count |၁၃|
      block |တံ ဝိညူ ပဝဒိဿန္တိ၊ သမတိက္ကန္တသာသနံ။|
      block |သံဝါသံ အလဘန္တော ဟိ၊ ကထံ ဇီဝိဟိသိ တုဝံ။|
    count |၁၄|
      block |တိဓာပဘိန္နံ မာတင်္ဂံ၊ ကုဉ္ဇရံ သဋ္ဌိဟာယနံ။|
      block |ဗလီ နာဂေါ ဥပဂန္တွာ၊ ယူထာ နီဟရတေ ဂဇံ။|
    count |၁၅|
      block |ယူထာ ဝိနိဿဋော သန္တော၊ သုခံ သာတံ န ဝိန္ဒတိ။|
      block |ဒုက္ခိတော ဝိမနော ဟောတိ၊ ပဇ္ဈာယန္တော ပဝေဓတိ။|
    count |၁၆|
      block |တထေဝ ဇဋိလာ တမ္ပိ၊ နီဟရိဿန္တိ ဒုမ္မတိံ။|
      block |တေဟိ တွံ နိဿဋော သန္တော၊ သုခံ သာတံ န လစ္ဆသိ။|
    count |၁၇|
      block |ဒိဝါ ဝါ ယဒိ ဝါ ရတ္တိံ၊ သောကသလ္လသမပ္ပိတော။|
      block |ဍယှသိ ပရိဠာဟေန၊ ဂဇော ယူထာဝ နိဿဋော။|
    count |၁၈|
      block |ဇာတရူပံ ယထာ ကူဋံ၊ နေဝ ဈာယတိ ကတ္ထစိ။|
      block |တထာ သီလဝိဟီနော တွံ၊ န ဈာယိဿသိ ကတ္ထစိ။|
    count |၁၉|
      block |အဂါရံ ဝသမာနောပိ၊ ကထံ ဇီဝိဟိသိ တုဝံ။|
      block |မတ္တိကံ ပေတ္တိကဉ္စာပိ၊ နတ္ထိ တေ နိဟိတံ ဓနံ။|
    count |၂၀|
      block |သယံ ကမ္မံ ကရိတွာန၊ ဂတ္တေ သေဒံ ပမောစယံ။|
      block |ဧဝံ ဇီဝိဟိသိ ဂေဟေ၊ သာဓု တေ တံ န ရုစ္စတိ။|
    count |၂၁|
      block |ဧဝါဟံ တတ္ထ ဝါရေမိ၊ သံကိလေသဂတံ မနံ။|
      block |နာနာဓမ္မကထံ ကတွာ၊ ပါပါ စိတ္တံ နိဝါရယိံ။|
    count |၂၂|
      block |ဧဝံ မေ ဝိဟရန္တဿ၊ အပ္ပမာဒဝိဟာရိနော။|
      block |တိံသဝဿသဟဿာနိ၊ ဝိပိနေ မေ အတိက္ကမုံ။|
    count |၂၃|
      block |အပ္ပမာဒရတံ ဒိသွာ၊ ဥတ္တမတ္ထံ ဂဝေသကံ။|
      block |ပဒုမုတ္တရသမ္ဗုဒ္ဓေါ၊ အာဂစ္ဆိ မမ သန္တိကံ။|
    count |၂၄|
      block |တိမ္ဗရူသကဝဏ္ဏာဘော၊ အပ္ပမေယျော အနူပမော။|
      block |ရူပေနာသဒိသော ဗုဒ္ဓေါ၊ အာကာသေ စင်္ကမီ တဒာ။|
    count |၂၅|
      block |သုဖုလ္လော သာလရာဇာဝ၊ ဝိဇ္ဇူဝဗ္ဘဃနန္တရေ။|
      block |ဉာဏေနာသဒိသော ဗုဒ္ဓေါ၊ အာကာသေ စင်္ကမီ တဒာ။|
    count |၂၆|
      block |သီဟရာဇာ ဝသမ္ဘီတော၊|
      block |လာသိတော ဗျဂ္ဃရာဇာဝ၊ အာကာသေ စင်္ကမီ တဒာ။|
    block |ဂဇရာဇာဝ ဒပ္ပိတော။|
    count |၂၇|
      block |သိင်္ဂီနိက္ခသဝဏ္ဏာဘော၊ ခဒိရင်္ဂါရသန္နိဘော။|
      block |မဏိ ယထာ ဇောတိရသော၊ အာကာသေ စင်္ကမီ တဒာ။|
    count |၂၈|
      block |ဝိသုဒ္ဓကေလာသနိဘော၊ ပုဏ္ဏမာယေဝ စန္ဒိမာ။|
      block |မဇ္ဈနှိကေဝ သူရိယော၊ အာကာသေ စင်္ကမီ တဒာ။|
    count |၂၉|
      block |ဒိသွာ နဘေ စင်္ကမန္တံ၊ ဧဝံ စိန္တေသဟံ တဒာ။|
      block |ဒေဝေါ နု ခေါ အယံ သတ္တော၊ ဥဒာဟု မနုဇော အယံ။|
    count |၃၀|
      block |န မေ သုတော ဝါ ဒိဋ္ဌော ဝါ၊ မဟိယာ ဧဒိသော နရော။|
      block |အပိ မန္တပဒံ အတ္ထိ၊ အယံ သတ္ထာ ဘဝိဿတိ။|
    count |၃၁|
      block |ဧဝါဟံ စိန္တယိတွာန၊ သကံ စိတ္တံ ပသာဒယိံ။|
      block |နာနာပုပ္ဖဉ္စ ဂန္ဓဉ္စ၊ သန္နိပါတေသဟံ တဒာ။|
    count |၃၂|
      block |ပုပ္ဖာသနံ ပညပေတွာ၊ သာဓုစိတ္တံ မနောရမံ။|
      block |နရသာရထိနံ အဂ္ဂံ၊ ဣဒံ ဝစနမဗြဝိံ။|
    count |၃၃|
      block |ဣဒံ မေ အာသနံ ဝီရ၊ ပညတ္တံ တဝနုစ္ဆဝံ။|
      block |ဟာသယန္တော မမံ စိတ္တံ၊ နိသီဒ ကုသုမာသနေ။|
    count |၃၄|
      block |နိသီဒိ တတ္ထ ဘဂဝါ၊ အသမ္ဘီတောဝ ကေသရီ။|
      block |သတ္တရတ္တိန္ဒိဝံ ဗုဒ္ဓေါ၊ ပဝရေ ကုသုမာသနေ။|
    count |၃၅|
      block |နမဿမာနော အဋ္ဌာသိံ၊ သတ္တရတ္တိန္ဒိဝံ အဟံ။|
      block |ဝုဋ္ဌဟိတွာ သမာဓိမှာ၊ သတ္ထာ လောကေ အနုတ္တရော။|
      block |မမ ကမ္မံ ပကိတ္တေန္တော၊ ဣဒံ ဝစနမဗြဝိ။|
    count |၃၆|
      block |ဘာဝေဟိ ဗုဒ္ဓါနုဿတိံ၊ ဘာဝနာနမနုတ္တရံ။|
      block |ဣမံ သတိံ ဘာဝယိတွာ၊ ပူရယိဿသိ မာနသံ။|
    count |၃၇|
      block |တိံသကပ္ပသဟဿာနိ၊ ဒေဝလောကေ ရမိဿသိ။|
      block |အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။|
      block |သဟဿက္ခတ္တုံ စက္ကဝတ္တီ၊ ရာဇာ ရဋ္ဌေ ဘဝိဿသိ။|
    count |၃၈|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |အနုဘောဿသိ တံ သဗ္ဗံ၊ ဗုဒ္ဓါနုဿတိယာ ဖလံ။|
    count |၃၉|
      block |ဘဝါဘဝေ သံသရန္တော၊ မဟာဘောဂံ လဘိဿသိ။|
      block |ဘောဂေ တေ ဦနတာ နတ္ထိ၊ ဗုဒ္ဓါနုဿတိယာ ဖလံ။|
    count |၄၀|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၄၁|
      block |အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။|
      block |ဂေါတမဿ ဘဂဝတော၊ သာသနေ ပဗ္ဗဇိဿသိ။|
    count |၄၂|
      block |အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။|
      block |သုဘူတိ နာမ နာမေန၊ ဟေဿတိ သတ္ထု သာဝကော။|
    count |၄၃|
      block |ဘိက္ခုသင်္ဃေ နိသီဒိတွာ၊ ဒက္ခိဏေယျဂုဏမှိ တံ။|
      block |တထာရဏဝိဟာရေ စ၊ ဒွီသု အဂ္ဂေ ဌပေဿတိ။|
    count |၄၄|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။|
    count |၄၅|
      block |သာသိတော လောကနာထေန၊ နမဿိတွာ တထာဂတံ။|
      block |သဒာ ဘာဝေမိ မုဒိတော၊ ဗုဒ္ဓါနုဿတိမုတ္တမံ။|
    count |၄၆|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသံ အဂစ္ဆဟံ။|
    count |၄၇|
      block |အသီတိက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |သဟဿက္ခတ္တုံ ရာဇာ စ၊ စက္ကဝတ္တီ အဟောသဟံ။|
    count |၄၈|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |အနုဘောမိ သုသမ္ပတ္တိံ၊ ဗုဒ္ဓါနုဿတိယာ ဖလံ။|
    count |၄၉|
      block |ဘဝါဘဝေ သံသရန္တော၊ မဟာဘောဂံ လဘာမဟံ။|
      block |ဘောဂေ မေ ဦနတာ နတ္ထိ၊ ဗုဒ္ဓါနုဿတိယာ ဖလံ။|
    count |၅၀|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓါနုဿတိယာ ဖလံ။|
    count |၅၁|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုဘူတိ ထေရော ဣမာ ဂါထာယော အဘာသိတ္ထာတိ။|
    stand |သုဘူတိတ္ထေရဿာပဒာနံ ပဌမံ။|
  block |၂။ ဥပဝါနတ္ထေရအပဒာနံ|
    count |၅၂|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။|
    count |၅၃|
      block |မဟာဇနာ သမာဂမ္မ၊ ပူဇယိတွာ တထာဂတံ။|
      block |စိတံ ကတွာန သုကတံ၊ သရီရံ အဘိရောပယုံ။|
    count |၅၄|
      block |သရီရကိစ္စံ ကတွာန၊ ဓာတုံ တတ္ထ သမာနယုံ။|
      block |သဒေဝမာနုသာ သဗ္ဗေ၊ ဗုဒ္ဓထူပံ အကံသု တေ။|
    count |၅၅|
      block |ပဌမာ ကဉ္စနမယာ၊ ဒုတိယာသိ မဏီမယာ။|
      block |တတိယာ ရူပိယမယာ၊ စတုတ္ထီ ဖလိကာမယာ။|
    count |၅၆|
      block |တထာ ပဉ္စမိယာ ဘူမိ၊ လောဟိတင်္ဂမယာ အဟု။|
      block |ဆဋ္ဌာ မသာရဂလ္လဿ၊ သဗ္ဗရတနမယူပရိ။|
    count |၅၇|
      block |ဇင်္ဃာ မဏိမယာ အာသိ၊ ဝေဒိကာ ရတနမယာ။|
      block |သဗ္ဗသောဏ္ဏမယော ထူပေါ၊ ဥဒ္ဓံ ယောဇနမုဂ္ဂတော။|
    count |၅၈|
      block |ဒေဝါ တတ္ထ သမာဂန္တွာ၊ ဧကတော မန္တယုံ တဒာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၅၉|
      block |ဓာတု အာဝေဏိကာ နတ္ထိ၊ သရီရံ ဧကပိဏ္ဍိတံ။|
      block |ဣမမှိ ဗုဒ္ဓထူပမှိ၊ ကဿာမ ကဉ္စုကံ မယံ။|
    count |၆၀|
      block |ဒေဝါ သတ္တဟိ ရတ္နေဟိ၊ အညံ ဝဍ္ဎေသု ယောဇနံ။|
      block |ထူပေါ ဒွိယောဇနုဗ္ဗေဓော၊ တိမိရံ ဗျပဟန္တိ သော။|
    count |၆၁|
      block |နာဂါ တတ္ထ သမာဂန္တွာ၊ ဧကတော မန္တယုံ တဒာ။|
      block |မနုဿာ စေဝ ဒေဝါ စ၊ ဗုဒ္ဓထူပံ အကံသု တေ။|
    count |၆၂|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၆၃|
      block |ဣန္ဒနီလံ မဟာနီလံ၊ အထော ဇောတိရသံ မဏိံ။|
      block |ဧကတော သန္နိပါတေတွာ၊ ဗုဒ္ဓထူပံ အဆာဒယုံ။|
    count |၆၄|
      block |သဗ္ဗံ မဏိမယံ အာသိ၊ တာဝတာ ဗုဒ္ဓစေတိယံ။|
      block |တိယောဇနသမုဗ္ဗိဒ္ဓံ၊ အာလောကကရဏံ တဒာ။|
    count |၆၅|
      block |ဂရုဠာ စ သမာဂန္တွာ၊ ဧကတော မန္တယုံ တဒာ။|
      block |မနုဿာ ဒေဝါ နာဂါ စ၊ ဗုဒ္ဓထူပံ အကံသု တေ။|
    count |၆၆|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၆၇|
      block |သဗ္ဗံ မဏိမယံ ထူပံ၊ အကရုံ တေ စ ကဉ္စုကံ။|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
    count |၆၈|
      block |စတုယောဇနမုဗ္ဗိဒ္ဓေါ၊ ဗုဒ္ဓထူပေါ ဝိရောစတိ။|
      block |ဩဘာသေတိ ဒိသာ သဗ္ဗာ၊ သတရံသီဝ ဥဂ္ဂတော။|
    count |၆၉|
      block |ကုမ္ဘဏ္ဍာ စ သမာဂန္တွာ၊ ဧကတော မန္တယုံ တဒာ။|
      block |မနုဿာ စေဝ ဒေဝါ စ၊ နာဂါ စ ဂရုဠာ တထာ။|
      block |ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။|
    count |၇၀|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
      block |ရတနေဟိ ဆာဒေဿာမ၊ အာယတံ ဗုဒ္ဓစေတိယံ။|
    count |၇၁|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
      block |ပဉ္စယောဇနမုဗ္ဗိဒ္ဓေါ၊ ထူပေါ ဩဘာသတေ တဒာ။|
    count |၇၂|
      block |ယက္ခါ တတ္ထ သမာဂန္တွာ၊ ဧကတော မန္တယုံ တဒာ။|
      block |မနုဿာ ဒေဝါ နာဂါ စ၊ ဂရုဠာ ကုမ္ဘအဏ္ဍကာ။|
    count |၇၃|
      block |ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
    count |၇၄|
      block |မယမ္ပိ ထူပံ ကဿာမ၊ လောကနာထဿ တာဒိနော။|
      block |ဖလိကာဟိ ဆာဒေဿာမ၊ အာယတံ ဗုဒ္ဓစေတိယံ။|
    count |၇၅|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
      block |ဆ ယောဇနာနိ ဥဗ္ဗိဒ္ဓေါ၊ ထူပေါ ဩဘာသတေ တဒာ။|
    count |၇၆|
      block |ဂန္ဓဗ္ဗာ စ သမာဂန္တွာ၊ ဧကတော မန္တယုံ တဒာ။|
      block |မနုဇာ ဒေဝတာ နာဂါ၊ ဂရုဠာ ကုမ္ဘယက္ခကာ။|
    count |၇၇|
      block |သဗ္ဗေကံသု ဗုဒ္ဓထူပံ၊ မယမေတ္ထ အကာရကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၇၈|
      block |ဝေဒိယော သတ္တ ကတွာန၊ ဆတ္တမာရောပယိံသု တေ။|
      block |သဗ္ဗသောဏ္ဏမယံ ထူပံ၊ ဂန္ဓဗ္ဗာ ကာရယုံ တဒာ။|
    count |၇၉|
      block |သတ္တယောဇနမုဗ္ဗိဒ္ဓေါ၊ ထူပေါ ဩဘာသတေ တဒာ။|
      block |ရတ္တိန္ဒိဝါ န ဉာယန္တိ၊ အာလောကော ဟောတိ သဗ္ဗဒာ။|
    count |၈၀|
      block |အဘိဘောန္တိ န တဿာဘာ၊ စန္ဒသူရာ သတာရကာ။|
      block |သမန္တာ ယောဇနသတေ၊ ပဒီပေါပိ န ပဇ္ဇလိ။|
    count |၈၁|
      block |တေန ကာလေန ယေ ကေစိ၊ ထူပံ ပူဇေန္တိ မာနုသာ။|
      block |န တေ ထူပမာရုဟန္တိ၊ အမ္ဗရေ ဥက္ခိပန္တိ တေ။|
    count |၈၂|
      block |ဒေဝေဟိ ဌပိတော ယက္ခေါ၊ အဘိသမ္မတနာမကော။|
      block |ဓဇံ ဝါ ပုပ္ဖဒာမံ ဝါ၊ အဘိရောပေတိ ဥတ္တရိ။|
    count |၈၃|
      block |န တေ ပဿန္တိ တံ ယက္ခံ၊ ဒာမံ ပဿန္တိ ဂစ္ဆတော။|
      block |ဧဝံ ပဿိတွာ ဂစ္ဆန္တာ၊ သဗ္ဗေ ဂစ္ဆန္တိ သုဂ္ဂတိံ။|
    count |၈၄|
      block |ဝိရုဒ္ဓါ ယေ ပါဝစနေ၊ ပသန္နာ ယေ စ သာသနေ။|
      block |ပါဋိဟေရံ ဒဋ္ဌုကာမာ၊ ထူပံ ပူဇေန္တိ မာနုသာ။|
    count |၈၅|
      block |နဂရေ ဟံသဝတိယာ၊ အဟောသိံ ဘတကော တဒာ။|
      block |အာမောဒိတံ ဇနံ ဒိသွာ၊ ဧဝံ စိန္တေသဟံ တဒာ။|
    count |၈၆|
      block |ဥဠာရော ဘဂဝါ ဟေသော၊ ယဿ ဓာတုဓရေဒိသံ။|
      block |ဣမာ စ ဇနတာ တုဋ္ဌာ၊ ကာရံ ကုဗ္ဗံ န တပ္ပရေ။|
    count |၈၇|
      block |အဟမ္ပိ ကာရံ ကဿာမိ၊ လောကနာထဿ တာဒိနော။|
      block |တဿ ဓမ္မေသု ဒာယာဒော၊ ဘဝိဿာမိ အနာဂတေ။|
    count |၈၈|
      block |သုဓောတံ ရဇကေနာဟံ၊ ဥတ္တရေယျပဋံ မမ။|
      block |ဝေဠဂ္ဂေ အာလဂေတွာန၊ ဓဇံ ဥက္ခိပိမမ္ဗရေ။|
    count |၈၉|
      block |အဘိသမ္မတကော ဂယှ၊ အမ္ဗရေဟာသိ မေ ဓဇံ။|
      block |ဝါတေရိတံ ဓဇံ ဒိသွာ၊ ဘိယျော ဟာသံ ဇနေသဟံ။|
    count |၉၀|
      block |တတ္ထ စိတ္တံ ပသာဒေတွာ၊ သမဏံ ဥပသင်္ကမိံ။|
      block |တံ ဘိက္ခုံ အဘိဝါဒေတွာ၊ ဝိပါကံ ပုစ္ဆဟံ ဓဇေ။|
    count |၉၁|
      block |သော မေ ကထေသိ အာနန္ဒ၊ ပီတိသဉ္ဇနနံ မမ။|
      block |တဿ ဓဇဿ ဝိပါကံ၊ အနုဘောဿသိ သဗ္ဗဒာ။|
    count |၉၂|
      block |ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၉၃|
      block |သဋ္ဌိတူရိယသဟဿာနိ၊ ဘေရိယော သမလင်္ကတာ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၉၄|
      block |ဆဠာသီတိသဟဿာနိ၊ နာရိယော သမလင်္ကတာ။|
      block |ဝိစိတ္တဝတ္ထာဘရဏာ၊ အာမုတ္တမဏိကုဏ္ဍလာ။|
    count |၉၅|
      block |အဠာရပမှာ ဟသုလာ၊ သုသညာ တနုမဇ္ဈိမာ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၉၆|
      block |တိံသကပ္ပသဟဿာနိ၊ ဒေဝလောကေ ရမိဿသိ။|
      block |အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။|
    count |၉၇|
      block |သဟဿက္ခတ္တုံ ရာဇာ စ၊ စက္ကဝတ္တီ ဘဝိဿသိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၉၈|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၉၉|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |ပုညကမ္မေန သံယုတ္တော၊ ဗြဟ္မဗန္ဓု ဘဝိဿသိ။|
    count |၁၀၀|
      block |အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။|
      block |ဂေါတမဿ ဘဂဝတော၊ သာသနေ ပဗ္ဗဇိဿသိ။|
    count |၁၀၁|
      block |အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။|
      block |ဥပဝါနောတိ နာမေန၊ ဟေဿသိ သတ္ထု သာဝကော။|
    count |၁၀၂|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |သုမုတ္တော သရဝေဂေါဝ ကိလေသေ ဈာပယီ မမ။|
    count |၁၀၃|
      block |စက္ကဝတ္တိဿ သန္တဿ၊ စတုဒီပိဿရဿ မေ။|
      block |တိယောဇနာနိ သမန္တာ၊ ဥဿီသန္တိ ဓဇာ သဒာ။|
    count |၁၀၄|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။|
    count |၁၀၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥပဝါနော ထေရော ဣမာ ဂါထာယော အဘာသိတ္ထာတိ။|
    stand |ဥပဝါနတ္ထေရဿာပဒာနံ ဒုတိယံ။|
  block |၃။ တိသရဏဂမနိယတ္ထေရအပဒာနံ|
    count |၁၀၆|
      block |နဂရေ စန္ဒဝတိယာ၊ မာတုဥပဋ္ဌာကော အဟုံ။|
      block |အန္ဓာ မာတာ ပိတာ မယှံ၊ တေ ပေါသေမိ အဟံ တဒာ။|
    count |၁၀၇|
      block |ရဟောဂတော နိသီဒိတွာ၊ ဧဝံ စိန္တေသဟံ တဒာ။|
      block |ပေါသေန္တော မာတာပိတရော၊ ပဗ္ဗဇ္ဇံ န လဘာမဟံ။|
    count |၁၀၈|
      block |မဟန္ဓကာရပိဟိတာ၊ တိဝိဓဂ္ဂီဟိ ဍယှရေ။|
      block |ဧတာဒိသေ ဘဝေ ဇာတေ၊ နတ္ထိ ကောစိ ဝိနာယကော။|
    count |၁၀၉|
      block |ဗုဒ္ဓေါ လောကေ သမုပ္ပန္နော၊ ဒိပ္ပတိ ဒာနိ သာသနံ။|
      block |သက္ကာ ဥဒ္ဓရိတုံ အတ္တာ၊ ပုညကာမေန ဇန္တုနာ။|
    count |၁၁၀|
      block |ဥဂ္ဂယှ တီဏိ သရဏေ၊ ပရိပုဏ္ဏာနိ ဂေါပယိံ။|
      block |တေန ကမ္မေန သုကတေန၊ ပဋိမောက္ခါမိ ဒုဂ္ဂတိံ။|
    count |၁၁၁|
      block |နိသဘော နာမ သမဏော၊ ဗုဒ္ဓဿ အဂ္ဂသာဝကော။|
      block |တမဟံ ဥပဂန္တွာန၊ သရဏဂမနံ ဂဟိံ။|
    count |၁၁၂|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ သရဏဂမနံ၊ ပရိပုဏ္ဏံ အဂေါပယိံ။|
    count |၁၁၃|
      block |စရိမေ ဝတ္တမာနမှိ၊ သရဏံ တံ အနုဿရိံ။|
      block |တေန ကမ္မေန သုကတေန၊ တာဝတိံသံ အဂစ္ဆဟံ။|
    count |၁၁၄|
      block |ဒေဝလောကဂတော သန္တော၊ ပုညကမ္မသမာဟိတော။|
      block |ယံ ဒေသံ ဥပပဇ္ဇာမိ၊ အဋ္ဌ ဟေတူ လဘာမဟံ။|
    count |၁၁၅|
      block |ဒိသာသု ပူဇိတော ဟောမိ၊ တိက္ခပညော ဘဝါမဟံ။|
      block |သဗ္ဗေ ဒေဝါနုဝတ္တန္တိ၊ အမိတဘောဂံ လဘာမဟံ။|
    count |၁၁၆|
      block |သုဝဏ္ဏဝဏ္ဏော သဗ္ဗတ္ထ၊ ပဋိကန္တော ဘဝါမဟံ။|
      block |မိတ္တာနံ အစလော ဟောမိ၊ ယသော အဗ္ဘုဂ္ဂတော မမံ။|
    count |၁၁၇|
      block |အသီတိက္ခတ္တု ဒေဝိန္ဒော၊ ဒေဝရဇ္ဇမကာရယိံ။|
      block |ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။|
    count |၁၁၈|
      block |ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၁၉|
      block |ပစ္ဆိမေ ဘဝေ သမ္ပတ္တေ၊ ပုညကမ္မသမာဟိတော။|
      block |ပုရေ သာဝတ္ထိယံ ဇာတော၊ မဟာသာလေ သုအဍ္ဎကေ။|
    count |၁၂၀|
      block |နဂရာ နိက္ခမိတွာန၊ ဒာရကေဟိ ပုရက္ခတော။|
      block |ဟသခိဍ္ဍသမင်္ဂီဟံ၊ သင်္ဃာရာမံ ဥပါဂမိံ။|
    count |၁၂၁|
      block |တတ္ထဒ္ဒသာသိံ သမဏံ၊ ဝိပ္ပမုတ္တံ နိရူပဓိံ။|
      block |သော မေ ဓမ္မမဒေသေသိ၊ သရဏဉ္စ အဒာသိ မေ။|
    count |၁၂၂|
      block |သောဟံ သုတွာန သရဏံ၊ သရဏံ မေ အနုဿရိံ။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    count |၁၂၃|
      block |ဇာတိယာ သတ္တမေ ဝဿေ၊ အရဟတ္တမပါပုဏိံ။|
      block |ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။|
    count |၁၂၄|
      block |အပရိမေယျေ ဣတော ကပ္ပေ၊ သရဏာနိ အဂစ္ဆဟံ။|
      block |တတော မေ သုကတံ ကမ္မံ၊ ဖလံ ဒဿေသိ မေ ဣဓ။|
    count |၁၂၅|
      block |သုဂေါပိတံ မေ သရဏံ၊ မာနသံ သုပ္ပဏီဟိတံ။|
      block |အနုဘောတွာ ယသံ သဗ္ဗံ၊ ပတ္တောမှိ အစလံ ပဒံ။|
    count |၁၂၆|
      block |ယေသံ သောတာဝဓာနတ္ထိ၊ သုဏောထ မမ ဘာသတော။|
      block |အဟံ ဝေါ ကထယိဿာမိ၊ သာမံ ဒိဋ္ဌံ ပဒံ မမ။|
    count |၁၂၇|
      block |ဗုဒ္ဓေါ လောကေ သမုပ္ပန္နော၊ ဝတ္တတေ ဇိနသာသနံ။|
      block |အမတာ ဝါဒိတာ ဘေရီ၊ သောကသလ္လဝိနောဒနာ။|
    count |၁၂၈|
      block |ယထာသကေန ထာမေန၊ ပုညက္ခေတ္တေ အနုတ္တရေ။|
      block |အဓိကာရံ ကရေယျာထ၊ ပဿယိဿထ နိဗ္ဗုတိံ။|
    count |၁၂၉|
      block |ပဂ္ဂယှ တီဏိ သရဏေ၊ ပဉ္စသီလာနိ ဂေါပိယ။|
      block |ဗုဒ္ဓေ စိတ္တံ ပသာဒေတွာ၊ ဒုက္ခဿန္တံ ကရိဿထ။|
    count |၁၃၀|
      block |သမ္မာ ဓမ္မံ ဘာဝေတွာန၊ သီလာနိ ပရိဂေါပိယ။|
      block |အစိရံ အရဟတ္တံ ဝေါ၊ သဗ္ဗေပိ ပါပုဏိဿထ။|
    count |၁၃၁|
      block |တေဝိဇ္ဇော ဣဒ္ဓိပတ္တောမှိ၊ စေတောပရိယကောဝိဒော။|
      block |သာဝကော တေ မဟာဝီရ၊ သရဏော ဝန္ဒတိ သတ္ထုနော။|
    count |၁၃၂|
      block |အပရိမေယျေ ဣတော ကပ္ပေ၊ သရဏံ ဗုဒ္ဓဿ ဂစ္ဆဟံ။|
      block |ဒုဂ္ဂတိံ နာဘိဇာနာမိ၊ သရဏံ ဂမနေ ဖလံ။|
    count |၁၃၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိသရဏဂမနိယော ထေရော ဣမာ ဂါထာယော အဘာသိတ္ထာတိ။|
    stand |တိသရဏဂမနိယတ္ထေရဿာပဒာနံ တတိယံ။|
  block |၄။ ပဉ္စသီလသမာဒာနိယတ္ထေရအပဒာနံ|
    count |၁၃၄|
      block |နဂရေ စန္ဒဝတိယာ၊ ဘတကော အာသဟံ တဒာ။|
      block |ပရကမ္မာယနေ ယုတ္တော၊ ပဗ္ဗဇ္ဇံ န လဘာမဟံ။|
    count |၁၃၅|
      block |မဟန္ဓကာရပိဟိတာ၊ တိဝိဓဂ္ဂီဟိ ဍယှရေ။|
      block |ကေန နု ခေါ ဥပါယေန၊ ဝိသံယုတ္တော ဘဝေ အဟံ။|
    count |၁၃၆|
      block |ဒေယျဓမ္မော စ မေ နတ္ထိ၊ ဝရာကော ဘတကော အဟံ။|
      block |ယံနူနာဟံ ပဉ္စသီလံ၊ ရက္ခေယျံ ပရိပူရယံ။|
    count |၁၃၇|
      block |အနောမဒဿိဿ မုနိနော၊ နိသဘော နာမ သာဝကော။|
      block |တမဟံ ဥပသင်္ကမ္မ၊ ပဉ္စသိက္ခါပဒဂ္ဂဟိံ။|
    count |၁၃၈|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ ပဉ္စသီလာနိ၊ ပရိပုဏ္ဏာနိ ဂေါပယိံ။|
    count |၁၃၉|
      block |မစ္စုကာလေ စ သမ္ပတ္တေ၊ ဒေဝါ အဿာသယန္တိ မံ။|
      block |ရထော သဟဿယုတ္တော တေ၊ မာရိသာယံ ဥပဋ္ဌိတော။|
    count |၁၄၀|
      block |ဝတ္တန္တေ စရိမေ စိတ္တေ၊ မမ သီလံ အနုဿရိံ။|
      block |တေန ကမ္မေန သုကတေန၊ တာဝတိံသံ အဂစ္ဆဟံ။|
    count |၁၄၁|
      block |တိံသက္ခတ္တုဉ္စ ဒေဝိန္ဒော၊ ဒေဝရဇ္ဇမကာရယိံ။|
      block |ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။|
    count |၁၄၂|
      block |ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၄၃|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |ပုရေ ဝေသာလိယံ ဇာတော၊ မဟာသာလေ သုအဍ္ဎကေ။|
    count |၁၄၄|
      block |ဝဿူပနာယိကေ ကာလေ၊ ဒိပ္ပန္တေ ဇိနသာသနေ။|
      block |မာတာ စ မေ ပိတာ စေဝ၊ ပဉ္စသိက္ခါပဒဂ္ဂဟုံ။|
    count |၁၄၅|
      block |သဟ သုတွာနဟံ သီလံ၊ မမ သီလံ အနုဿရိံ။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    count |၁၄၆|
      block |ဇာတိယာ ပဉ္စဝဿေန၊ အရဟတ္တမပါပုဏိံ။|
      block |ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။|
    count |၁၄၇|
      block |ပရိပုဏ္ဏာနိ ဂေါပေတွာ၊ ပဉ္စသိက္ခါပဒာနဟံ။|
      block |အပရိမေယျေ ဣတော ကပ္ပေ၊ ဝိနိပါတံ န ဂစ္ဆဟံ။|
    count |၁၄၈|
      block |သွာဟံ ယသမနုဘဝိံ၊ တေသံ သီလာန ဝါဟသာ။|
      block |ကပ္ပကောဋိမ္ပိ ကိတ္တေန္တော၊ ကိတ္တယေ ဧကဒေသကံ။|
    count |၁၄၉|
      block |ပဉ္စသီလာနိ ဂေါပေတွာ၊ တယော ဟေတူ လဘာမဟံ။|
      block |ဒီဃာယုကော မဟာဘောဂေါ၊ တိက္ခပညော ဘဝါမဟံ။|
    count |၁၅၀|
      block |သံကိတ္တေန္တော စ သဗ္ဗေသံ၊ အဘိမတ္တဉ္စ ပေါရိသံ။|
      block |ဘဝါဘဝေ သံသရိတွာ၊ ဧတေ ဌာနေ လဘာမဟံ။|
    count |၁၅၁|
      block |အပရိမေယျသီလေသု၊ ဝတ္တန္တာ ဇိနသာဝကာ။|
      block |ဘဝေသု ယဒိ ရဇ္ဇေယျုံ၊ ဝိပါကော ကီဒိသော ဘဝေ။|
    count |၁၅၂|
      block |သုစိဏ္ဏံ မေ ပဉ္စသီလံ၊ ဘတကေန တပဿိနာ။|
      block |တေန သီလေနဟံ အဇ္ဇ၊ မောစယိံ သဗ္ဗဗန္ဓနာ။|
    count |၁၅၃|
      block |အပရိမေယျေ ဣတော ကပ္ပေ၊ ပဉ္စသီလာနိ ဂေါပယိံ။|
      block |ဒုဂ္ဂတိံ နာဘိဇာနာမိ၊ ပဉ္စသီလာနိဒံ ဖလံ။|
    count |၁၅၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဉ္စသီလသမာဒာနိယော ထေရော ဣမာ ဂါထာယော အဘာသိတ္ထာတိ။|
    stand |ပဉ္စသီလသမာဒာနိယတ္ထေရဿာပဒာနံ စတုတ္ထံ။|
  block |၅။ အန္နသံသာဝကတ္ထေရအပဒာနံ|
    count |၁၅၅|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ကဉ္စနဂ္ဃိယသံကာသံ၊ ဗာတ္တိံသဝရလက္ခဏံ။|
    count |၁၅၆|
      block |သိဒ္ဓတ္ထံ လောကပဇ္ဇောတံ၊ အပ္ပမေယျံ အနောပမံ။|
      block |အလတ္ထံ ပရမံ ပီတိံ၊ ဒိသွာ ဒန္တံ ဇုတိန္ဓရံ။|
    count |၁၅၇|
      block |သမ္ဗုဒ္ဓံ အဘိနာမေတွာ၊ ဘောဇယိံ တံ မဟာမုနိံ။|
      block |မဟာကာရုဏိကော လောကေ၊ အနုမောဒိ မမံ တဒာ။|
    count |၁၅၈|
      block |တသ္မိံ မဟာကာရုဏိကေ၊ ပရမဿာသကာရကေ။|
      block |ဗုဒ္ဓေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
    count |၁၅၉|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။|
    count |၁၆၀|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အန္နသံသာဝကော ထေရော ဣမာ ဂါထာယော အဘာသိတ္ထာတိ။|
    stand |အန္နသံသာဝကတ္ထေရဿာပဒာနံ ပဉ္စမံ။|
  block |၆။ ဓူပဒာယကတ္ထေရအပဒာနံ|
    count |၁၆၁|
      block |သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။|
      block |ကုဋိဓူပံ မယာ ဒိန္နံ၊ ဝိပ္ပသန္နေန စေတသာ။|
    count |၁၆၂|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗေသမ္ပိ ပိယော ဟောမိ၊ ဓူပဒာနဿိဒံ ဖလံ။|
    count |၁၆၃|
      block |စတုန္နဝုတိတော ကပ္ပေ၊ ယံ ဓူပမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဓူပဒာနဿိဒံ ဖလံ။|
    count |၁၆၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓူပဒာယကော ထေရော ဣမာ ဂါထာယော အဘာသိတ္ထာတိ။|
    stand |ဓူပဒာယကတ္ထေရဿာပဒာနံ ဆဋ္ဌံ။|
  block |၇။ ပုလိနပူဇကတ္ထေရအပဒာနံ|
    count |၁၆၅|
      block |ဝိပဿိဿ ဘဂဝတော၊ ဗောဓိယာ ပါဒပုတ္တမေ။|
      block |ပုရာဏပုလိနံ ဟိတွာ၊ သုဒ္ဓပုလိနမာကိရိံ။|
    count |၁၆၆|
      block |ဧကနဝုတိတော ကပ္ပေ၊ ယံ ပုလိနမဒာသဟံ။|
      block |ဒုဂ္ဂတိံ နာဘိဇာနာမိ၊ ပုလိနဒာနဿိဒံ ဖလံ။|
    count |၁၆၇|
      block |တိံသတိမေ ဣတော ကပ္ပေ၊ ရာဇာ အာသိံ ဇနာဓိဘူ။|
      block |မဟာပုလိနနာမေန၊ စက္ကဝတ္တီ မဟဗ္ဗလော။|
    count |၁၆၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုလိနပူဇကော ထေရော ဣမာ ဂါထာယော အဘာသိတ္ထာတိ။|
    stand |ပုလိနပူဇကတ္ထေရဿာပဒာနံ သတ္တမံ။|
  block |၈။ ဥတ္တိယတ္ထေရအပဒာနံ|
    count |၁၆၉|
      block |စန္ဒဘာဂါနဒီတီရေ၊ သုသုမာရော အဟံ တဒာ။|
      block |သဂေါစရပ္ပသုတောဟံ၊ နဒီတိတ္ထံ အဂစ္ဆဟံ။|
    count |၁၇၀|
      block |သိဒ္ဓတ္ထော တမှိ သမယေ၊ သယမ္ဘူ အဂ္ဂပုဂ္ဂလော။|
      block |နဒိံ တရိတုကာမော သော၊ နဒီတိတ္ထံ ဥပါဂမိ။|
    count |၁၇၁|
      block |ဥပါဂတေ စ သမ္ဗုဒ္ဓေ၊ အဟမ္ပိ တတ္ထုပါဂမိံ။|
      block |ဥပဂန္တွာန သမ္ဗုဒ္ဓံ၊ ဣမံ ဝါစံ ဥဒီရယိံ။|
    count |၁၇၂|
      block |အဘိရူဟ မဟာဝီရ၊ တာရေဿာမိ အဟံ တုဝံ။|
      block |ပေတ္တိကံ ဝိသယံ မယှံ၊ အနုကမ္ပ မဟာမုနိ။|
    count |၁၇၃|
      block |မမ ဥဂ္ဂဇ္ဇနံ သုတွာ၊ အဘိရူဟိ မဟာမုနိ။|
      block |ဟဋ္ဌော ဟဋ္ဌေန စိတ္တေန၊ တာရေသိံ လောကနာယကံ။|
    count |၁၇၄|
      block |နဒိယာ ပါရိမေ တီရေ၊ သိဒ္ဓတ္ထော လောကနာယကော။|
      block |အဿာသေသိ မမံ တတ္ထ၊ အမတံ ပါပုဏိဿသိ။|
    count |၁၇၅|
      block |တမှာ ကာယာ စဝိတွာန၊ ဒေဝလောကံ အာဂစ္ဆဟံ။|
      block |ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။|
    count |၁၇၆|
      block |သတ္တက္ခတ္တုဉ္စ ဒေဝိန္ဒော၊ ဒေဝရဇ္ဇမကာသဟံ။|
      block |တီဏိက္ခတ္တုံ စက္ကဝတ္တီ၊ မဟိယာ ဣဿရော အဟုံ။|
    count |၁၇၇|
      block |ဝိဝေကမနုယုတ္တောဟံ၊ နိပကော စ သုသံဝုတော။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၁၇၈|
      block |စတုန္နဝုတိတော ကပ္ပေ၊ တာရေသိံ ယံ နရာသဘံ။|
      block |ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။|
    count |၁၇၉|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥတ္တိယော ထေရော ဣမာ ဂါထာယော အဘာသိတ္ထာတိ။|
    stand |ဥတ္တိယတ္ထေရဿာပဒာနံ အဋ္ဌမံ။|
  block |၉။ ဧကဉ္ဇလိကတ္ထေရအပဒာနံ|
    count |၁၈၀|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ဝိပဿိံ သတ္ထဝါဟဂ္ဂံ၊ နရဝရံ ဝိနာယကံ။|
    count |၁၈၁|
      block |အဒန္တဒမနံ တာဒိံ၊ မဟာဝါဒိံ မဟာမတိံ။|
      block |ဒိသွာ ပသန္နော သုမနော၊ ဧကဉ္ဇလိမကာသဟံ။|
    count |၁၈၂|
      block |ဧကနဝုတိတော ကပ္ပေ၊ ယမဉ္ဇလိံ ကရိံ တဒာ။|
      block |ဒုဂ္ဂတိံ နာဘိဇာနာမိ၊ အဉ္ဇလိဿ ဣဒံ ဖလံ။|
    count |၁၈၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကဉ္ဇလိကော ထေရော ဣမာ ဂါထာယော အဘာသိတ္ထာတိ။|
    stand |ဧကဉ္ဇလိကတ္ထေရဿာပဒာနံ နဝမံ။|
  block |၁၀။ ခေါမဒာယကတ္ထေရအပဒာနံ|
    count |၁၈၄|
      block |နဂရေ ဗန္ဓုမတိယာ၊ အဟောသိံ ဝါဏိဇော တဒာ။|
      block |တေနေဝ ဒာရံ ပေါသေမိ၊ ရောပေမိ ဗီဇသမ္ပဒံ။|
    count |၁၈၅|
      block |ရထိယံ ပဋိပန္နဿ၊ ဝိပဿိဿ မဟေသိနော။|
      block |ဧကံ ခေါမံ မယာ ဒိန္နံ၊ ကုသလတ္ထာယ သတ္ထုနော။|
    count |၁၈၆|
      block |ဧကနဝုတိတော ကပ္ပေ၊ ယံ ခေါမမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ခေါမဒာနဿိဒံ ဖလံ။|
    count |၁၈၇|
      block |သတ္တရသေ ဣတော ကပ္ပေ၊ ဧကော သိန္ဓဝသန္ဓနော။|
      block |သတ္တရတနသမ္ပန္နော၊ စတုဒီပမှိ ဣဿရော။|
    count |၁၈၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |သုသူတိ ဥပဝါနော စ၊ သရဏော သီလဂါဟကော။|
      block |အန္နသံသာဝကော ခေါမဒာယီ စ၊ ဒသေဝ တတိယေ ဂဏေ။|
      block |အဉ္ဇလီ ခေါမဒာယီ စ၊ ဒသေဝ တတိယေ ဂဏေ။|
      block |ပဉ္စာလီသီတိသတံ ဝုတ္တာ၊ ဂါထာယော သဗ္ဗပိဏ္ဍိတာ။|
    block |ဣတ္ထံ သုဒံ အာယသ္မာ ခေါမဒာယကော ထေရော ဣမာ ဂါထာယော အဘာသိတ္ထာတိ။|
    stand |ခေါမဒာယကတ္ထေရဿာပဒာနံ ဒသမံ။|
    block |တဿုဒ္ဒာနံ|
    stand |သုဘူတိဝဂ္ဂေါ တတိယော။|
    stand |စတုတ္ထဘာဏဝါရံ။|
