block |၁၇။ သုပါရိစရိယဝဂ္ဂေါ|
  block |၁။ သုပါရိစရိယတ္ထေရအပဒာနံ|
    count |၁|
      block |ပဒုမော နာမ နာမေန၊ ဒွိပဒိန္ဒော နရာသဘော။|
      block |ပဝနာ အဘိနိက္ခမ္မ၊ ဓမ္မံ ဒေသေတိ စက္ခုမာ။|
    count |၂|
      block |ယက္ခါနံ သမယော အာသိ၊ အဝိဒူရေ မဟေသိနော။|
      block |ယေန ကိစ္စေန သမ္ပတ္တာ၊ အဇ္ဈာပေက္ခိံသု တာဝဒေ။|
    count |၃|
      block |ဗုဒ္ဓဿ ဂိရမညာယ၊ အမတဿ စ ဒေသနံ။|
      block |ပသန္နစိတ္တော သုမနော၊ အပ္ဖောဋေတွာ ဥပဋ္ဌဟိံ။|
    count |၄|
      block |သုစိဏ္ဏဿ ဖလံ ပဿ၊ ဥပဋ္ဌာနဿ သတ္ထုနော။|
      block |တိံသကပ္ပသဟဿေသု၊ ဒုဂ္ဂတိံ နုပပဇ္ဇဟံ။|
    count |၅|
      block |ဦနတိံသေ ကပ္ပသတေ၊ သမလင်္ကတနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုပါရိစရိယော ထေရော ဣမာ ဂါထာယော အဘာသိတ္ထာတိ။|
    stand |သုပါရိစရိယတ္ထေရဿာပဒာနံ ပဌမံ။|
  block |၂။ ကဏဝေရပုပ္ဖိယတ္ထေရအပဒာနံ|
    count |၇|
      block |သိဒ္ဓတ္ထော နာမ ဘဂဝါ၊ လောကဇေဋ္ဌော နရာသဘော။|
      block |ပုရက္ခတော သာဝကေဟိ၊ နဂရံ ပဋိပဇ္ဇထ။|
    count |၈|
      block |ရညော အန္တေပုရေ အာသိံ၊ ဂေါပကော အဘိသမ္မတော။|
      block |ပါသာဒေ ဥပဝိဋ္ဌောဟံ၊ အဒ္ဒသံ လောကနာယကံ။|
    count |၉|
      block |ကဏဝေရံ ဂဟေတွာန၊ ဘိက္ခုသင်္ဃေ သမောကိရိံ။|
      block |ဗုဒ္ဓဿ ဝိသုံ ကတွာန၊ တတော ဘိယျော သမောကိရိံ။|
    count |၁၀|
      block |စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၁|
      block |သတ္တာသီတိမှိတော ကပ္ပေ၊ စတုရာသုံ မဟိဒ္ဓိကာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကဏဝေရပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကဏဝေရပုပ္ဖိယတ္ထေရဿာပဒာနံ ဒုတိယံ။|
  block |၃။ ခဇ္ဇကဒာယကတ္ထေရအပဒာနံ|
    count |၁၃|
      block |တိဿဿ ခေါ ဘဂဝတော၊ ပုဗ္ဗေ ဖလမဒာသဟံ။|
      block |နာဠိကေရဉ္စ ပါဒာသိံ၊ ခဇ္ဇကံ အဘိသမ္မတံ။|
    count |၁၄|
      block |ဗုဒ္ဓဿ တမဟံ ဒတွာ၊ တိဿဿ တု မဟေသိနော။|
      block |မောဒာမဟံ ကာမကာမီ၊ ဥပပဇ္ဇိံ ယမိစ္ဆကံ။|
    count |၁၅|
      block |ဒွေနဝုတေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၁၆|
      block |ဣတော တေရသကပ္ပမှိ၊ ရာဇာ ဣန္ဒသမော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ခဇ္ဇကဒာယကော ထေရော ဣမာ ဂါထာယော အဘာသိတ္ထာတိ။|
    stand |ခဇ္ဇကဒာယကတ္ထေရဿာပဒာနံ တတိယံ။|
  block |၄။ ဒေသပူဇကတ္ထေရအပဒာနံ|
    count |၁၈|
      block |အတ္ထဒဿီ တု ဘဂဝါ၊ လောကဇေဋ္ဌော နရာသဘော။|
      block |အဗ္ဘုဂ္ဂန္တွာန ဝေဟာသံ၊ ဂစ္ဆတေ အနိလဉ္ဇသေ။|
    count |၁၉|
      block |ယမှိ ဒေသေ ဌိတော သတ္ထာ၊ အဗ္ဘုဂ္ဂစ္ဆိ မဟာမုနိ။|
      block |တာဟံ ဒေသံ အပူဇေသိံ၊ ပသန္နော သေဟိ ပါဏိဘိ။|
    count |၂၀|
      block |အဋ္ဌာရသေ ကပ္ပသတေ၊ အဒ္ဒသံ ယံ မဟာမုနိံ။|
      block |ဒုဂ္ဂတိံ နာဘိဇာနာမိ၊ ဒေသပူဇာယိဒံ ဖလံ။|
    count |၂၁|
      block |ဧကာဒသေ ကပ္ပသတေ၊ ဂေါသုဇာတသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဒေသပူဇကော ထေရော ဣမာ ဂါထာယော အဘာသိတ္ထာတိ။|
    stand |ဒေသပူဇကတ္ထေရဿာပဒာနံ စတုတ္ထံ။|
  block |၅။ ကဏိကာရဆတ္တိယတ္ထေရအပဒာနံ|
    count |၂၃|
      block |ဝေဿဘူ နာမ သမ္ဗုဒ္ဓေါ၊ လောကဇေဋ္ဌော နရာသဘော။|
      block |ဒိဝါဝိဟာရာယ မုနိ၊ ဩဂါဟယိ မဟာဝနံ။|
    count |၂၄|
      block |ကဏိကာရံ ဩစိနိတွာ၊ ဆတ္တံ ကတွာနဟံ တဒာ။|
      block |ပုပ္ဖစ္ဆဒနံ ကတွာန၊ ဗုဒ္ဓဿ အဘိရောပယိံ။|
    count |၂၅|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၆|
      block |ဣတော ဝီသတိကပ္ပမှိ၊ သောဏ္ဏာဘာ အဋ္ဌ ခတ္တိယာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကဏိကာရဆတ္တိယော ထေရော ဣမာ ဂါထာယော အဘာသိတ္ထာတိ။|
    stand |ကဏိကာရဆတ္တိယတ္ထေရဿာပဒာနံ ပဉ္စမံ။|
  block |၆။ သပ္ပိဒာယကတ္ထေရအပဒာနံ|
    count |၂၈|
      block |ဖုဿော နာမာသိ ဘဂဝါ၊ အာဟုတီနံ ပဋိဂ္ဂဟော။|
      block |ဂစ္ဆတေ ဝီထိယံ ဝီရော၊ နိဗ္ဗာပေန္တော မဟာဇနံ။|
    count |၂၉|
      block |အနုပုဗ္ဗေန ဘဂဝါ၊ အာဂစ္ဆိ မမ သန္တိကံ။|
      block |တတော တံ ပတ္တံ ပဂ္ဂယှ၊ သပ္ပိတေလမဒာသဟံ။|
    count |၃၀|
      block |ဒွေနဝုတေ ဣတော ကပ္ပေ၊ ယံ သပ္ပိမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ သပ္ပိဒာနဿိဒံ ဖလံ။|
    count |၃၁|
      block |ဆပ္ပညာသေ ဣတော ကပ္ပေ၊ ဧကော အာသိ သမောဒကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သပ္ပိဒာယကော ထေရော ဣမာ ဂါထာယော အဘာသိတ္ထာတိ။|
    stand |သပ္ပိဒာယကတ္ထေရဿာပဒာနံ ဆဋ္ဌံ။|
  block |၇။ ယူထိကပုပ္ဖိယတ္ထေရအပဒာနံ|
    count |၃၃|
      block |စန္ဒဘာဂါနဒီတီရေ၊ အနုသောတံ ဝဇာမဟံ။|
      block |သယမ္ဘုံ အဒ္ဒသံ တတ္ထ၊ သာလရာဇံဝ ဖုလ္လိတံ။|
    count |၃၄|
      block |ပုပ္ဖံ ယူထိကမာဒာယ၊ ဥပဂစ္ဆိံ မဟာမုနိံ။|
      block |ပသန္နစိတ္တော သုမနော၊ ဗုဒ္ဓဿ အဘိရောပယိံ။|
    count |၃၅|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၆|
      block |သတ္တသဋ္ဌိမှိတော ကပ္ပေ၊ ဧကော သာမုဒ္ဓရော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ယူထိကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ယူထိကပုပ္ဖိယတ္ထေရဿာပဒာနံ သတ္တမံ။|
  block |၈။ ဒုဿဒာယကတ္ထေရအပဒာနံ|
    count |၃၈|
      block |တိဝရာယံ ပုရေ ရမ္မေ၊ ရာဇပုတ္တောသဟံ တဒာ။|
      block |ပဏ္ဏာကာရံ လဘိတွာန၊ ဥပသန္တဿဒာသဟံ။|
    count |၃၉|
      block |အဓိဝါသေသိ ဘဂဝါ၊ ဝတ္ထံ ဟတ္ထေန အာမသိ။|
      block |သိဒ္ဓတ္ထော အဓိဝါသေတွာ၊ ဝေဟာသံ နဘမုဂ္ဂမိ။|
    count |၄၀|
      block |ဗုဒ္ဓဿ ဂစ္ဆမာနဿ၊ ဒုဿာ ဓာဝန္တိ ပစ္ဆတော။|
      block |တတ္ထ စိတ္တံ ပသာဒေသိံ၊ ဗုဒ္ဓေါ နော အဂ္ဂပုဂ္ဂလော။|
    count |၄၁|
      block |စတုန္နဝုတိတော ကပ္ပေ၊ ယံ ဒုဿမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒုဿဒာနဿိဒံ ဖလံ။|
    count |၄၂|
      block |သတ္တသဋ္ဌိမှိတော ကပ္ပေ၊ စက္ကဝတ္တီ တဒာ အဟု။|
      block |ပရိသုဒ္ဓေါတိ နာမေန၊ မနုဇိန္ဒော မဟဗ္ဗလော။|
    count |၄၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဒုဿဒာယကော ထေရော ဣမာ ဂါထာယော အဘာသိတ္ထာတိ။|
    stand |ဒုဿဒာယကတ္ထေရဿာပဒာနံ အဋ္ဌမံ။|
  block |၉။ သမာဒပကတ္ထေရအပဒာနံ|
    count |၄၄|
      block |နဂရေ ဗန္ဓုမတိယာ၊ မဟာပူဂဂဏော အဟု။|
      block |တေသာဟံ ပဝရော အာသိံ၊ မမ ဗဒ္ဓစရာ စ တေ။|
    count |၄၅|
      block |သဗ္ဗေ တေ သန္နိပါတေတွာ၊ ပုညကမ္မေ သမာဒယိံ။|
      block |မာဠံ ကဿာမ သင်္ဃဿ၊ ပုညက္ခေတ္တံ အနုတ္တရံ။|
    count |၄၆|
      block |သာဓူတိ တေ ပဋိဿုတွာ၊ မမ ဆန္ဒဝသာနုဂါ။|
      block |နိဋ္ဌာပေတွာ စ တံ မာဠံ၊ ဝိပဿိဿ အဒမှသေ။|
    count |၄၇|
      block |ဧကနဝုတိတော ကပ္ပေ၊ ယံ မာဠမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မာဠဒာနဿိဒံ ဖလံ။|
    count |၄၈|
      block |ဧကူနသတ္တတိကပ္ပေ၊|
      block |အာဒေယျော နာမ နာမေန၊ စက္ကဝတ္တီ မဟဗ္ဗလော။|
    block |ဧကော အာသိ ဇနာဓိပေါ။|
    count |၄၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သမာဒပကော ထေရော ဣမာ ဂါထာယော အဘာသိတ္ထာတိ။|
    stand |သမာဒပကတ္ထေရဿာပဒာနံ နဝမံ။|
  block |၁၀။ ပဉ္စင်္ဂုလိယတ္ထေရအပဒာနံ|
    count |၅၀|
      block |တိဿော နာမာသိ ဘဂဝါ၊ လောကဇေဋ္ဌော နရာသဘော။|
      block |ပဝိသတိ ဂန္ဓကုဋိံ၊ ဝိဟာရကုသလော မုနိ။|
    count |၅၁|
      block |သုဂန္ဓမာလမာဒာယ၊ အဂမာသိံ ဇိနန္တိကံ။|
      block |အပသဒ္ဒော စ သမ္ဗုဒ္ဓေ၊ ပဉ္စင်္ဂုလိမဒာသဟံ။|
    count |၅၂|
      block |ဒွေနဝုတေ ဣတော ကပ္ပေ၊ ယံ ဂန္ဓမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပဉ္စင်္ဂုလိဿိဒံ ဖလံ။|
    count |၅၃|
      block |ဒွေသတ္တတိမှိတော ကပ္ပေ၊ ရာဇာ အာသိံ သယမ္ပဘော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပဉ္စင်္ဂုလိယော ထေရော ဣမာ ဂါထာယော အဘာသိတ္ထာတိ။|
      block |သုပါရိစရိ ကဏဝေရီ၊ ခဇ္ဇကော ဒေသပူဇကော။|
      block |ကဏိကာရော သပ္ပိဒဒော၊ ယူထိကော ဒုဿဒာယကော။|
      block |မာဠော စ ပဉ္စင်္ဂုလိကော၊ စတုပညာသ ဂါထကာတိ။|
    stand |ပဉ္စင်္ဂုလိယတ္ထေရဿာပဒာနံ ဒသမံ။|
    stand |သုပါရိစရိယဝဂ္ဂေါ သတ္တရသမော။|
    block |တဿုဒ္ဒာနံ|
