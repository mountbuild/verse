block |၂၅။ တုဝရဒာယကဝဂ္ဂေါ|
  block |၁။ တုဝရဒာယကတ္ထေရအပဒာနံ|
    count |၁|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ဘရိတွာ တုဝရမာဒာယ၊ သင်္ဃဿ အဒဒိံ အဟံ။|
    count |၂|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ တုဝရဿ ဣဒံ ဖလံ။|
    count |၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တုဝရဒာယကော ထေရော ဣမာ ဂါထာယော အဘာသိတ္ထာတိ။|
    stand |တုဝရဒာယကတ္ထေရဿာပဒာနံ ပဌမံ။|
  block |၂။ နာဂကေသရိယတ္ထေရအပဒာနံ|
    count |၄|
      block |ဓနုံ အဒွေဇ္ဈံ ကတွာန၊ ဝနမဇ္ဈောဂဟိံ အဟံ။|
      block |ကေသရံ ဩဂတံ ဒိသွာ၊ ပတပတ္တံ သမုဋ္ဌိတံ။|
    count |၅|
      block |ဥဘော ဟတ္ထေဟိ ပဂ္ဂယှ၊ သိရေ ကတွာန အဉ္ဇလိံ။|
      block |ဗုဒ္ဓဿ အဘိရောပေသိံ၊ တိဿဿ လောကဗန္ဓုနော။|
    count |၆|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၇|
      block |တေသတ္တတိမှိ ကပ္ပမှိ၊ သတ္တ ကေသရနာမကာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နာဂကေသရိယော ထေရော ဣမာ ဂါထာယော အဘာသိတ္ထာတိ။|
    stand |နာဂကေသရိယတ္ထေရဿာပဒာနံ ဒုတိယံ။|
  block |၃။ နဠိနကေသရိယတ္ထေရအပဒာနံ|
    count |၉|
      block |ဇာတဿရဿ ဝေမဇ္ဈေ၊ ဝသာမိ ဇလကုက္ကုဋော။|
      block |အဒ္ဒသာဟံ ဒေဝဒေဝံ၊ ဂစ္ဆန္တံ အနိလဉ္ဇသေ။|
    count |၁၀|
      block |တုဏ္ဍေန ကေသရိံ ဂယှ၊ ဝိပ္ပသန္နေန စေတသာ။|
      block |ဗုဒ္ဓဿ အဘိရောပေသိံ၊ တိဿဿ လောကဗန္ဓုနော။|
    count |၁၁|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၂|
      block |တေသတ္တတိမှိ ကပ္ပမှိ၊ သတ္တ ကေသရနာမကာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ နဠိနကေသရိယော ထေရော ဣမာ ဂါထာယော အဘာသိတ္ထာတိ။|
    stand |နဠိနကေသရိယတ္ထေရဿာပဒာနံ တတိယံ။|
  block |၄။ ဝိရဝပုပ္ဖိယတ္ထေရအပဒာနံ|
    count |၁၄|
      block |ခီဏာသဝသဟဿေဟိ၊ နိယျာတိ လောကနာယကော။|
      block |ဝိရဝပုပ္ဖမာဒာယ၊ ဗုဒ္ဓဿ အဘိရောပယိံ။|
    count |၁၅|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝိရဝပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဝိရဝပုပ္ဖိယတ္ထေရဿာပဒာနံ စတုတ္ထံ။|
  block |၅။ ကုဋိဓူပကတ္ထေရအပဒာနံ|
    count |၁၇|
      block |သိဒ္ဓတ္ထဿ ဘဂဝတော၊ အဟောသိံ ကုဋိဂေါပကော။|
      block |ကာလေန ကာလံ ဓူပေသိံ၊ ပသန္နော သေဟိ ပါဏိဘိ။|
    count |၁၈|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဓူပဒာနဿိဒံ ဖလံ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုဋိဓူပကော ထေရော ဣမာ ဂါထာယော အဘာသိတ္ထာတိ။|
    stand |ကုဋိဓူပကတ္ထေရဿာပဒာနံ ပဉ္စမံ။|
  block |၆။ ပတ္တဒာယကတ္ထေရအပဒာနံ|
    count |၂၀|
      block |ပရမေန ဒမထေန၊ သိဒ္ဓတ္ထဿ မဟေသိနော။|
      block |ပတ္တဒာနံ မယာ ဒိန္နံ၊ ဥဇုဘူတဿ တာဒိနော။|
    count |၂၁|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပတ္တဒာနဿိဒံ ဖလံ။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပတ္တဒာယကော ထေရော ဣမာ ဂါထာယော အဘာသိတ္ထာတိ။|
    stand |ပတ္တဒာယကတ္ထေရဿာပဒာနံ ဆဋ္ဌံ။|
  block |၇။ ဓာတုပူဇကတ္ထေရအပဒာနံ|
    count |၂၃|
      block |နိဗ္ဗုတေ လောကနာထမှိ၊ သိဒ္ဓတ္ထမှိ နရုတ္တမေ။|
      block |ဧကာ ဓာတု မယာ လဒ္ဓါ၊ ဒွိပဒိန္ဒဿ တာဒိနော။|
    count |၂၄|
      block |တာဟံ ဓာတုံ ဂဟေတွာန၊ ဗုဒ္ဓဿာဒိစ္စဗန္ဓုနော။|
      block |ပဉ္စဝဿေ ပရိစရိံ၊ တိဋ္ဌန္တံဝ နရုတ္တမံ။|
    count |၂၅|
      block |စတုန္နဝုတိတော ကပ္ပေ၊ ယံ ဓာတုံ ပူဇယိံ တဒာ။|
      block |ဒုဂ္ဂတိံ နာဘိဇာနာမိ၊ ဓာတုပဋ္ဌဟနေ ဖလံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓာတုပူဇကော ထေရော ဣမာ ဂါထာယော အဘာသိတ္ထာတိ။|
    stand |ဓာတုပူဇကတ္ထေရဿာပဒာနံ သတ္တမံ။|
  block |၈။ သတ္တလိပုပ္ဖပူဇကတ္ထေရအပဒာနံ|
    count |၂၇|
      block |သတ္တ သတ္တလိပုပ္ဖာနိ၊ သီသေ ကတွာနဟံ တဒာ။|
      block |ဗုဒ္ဓဿ အဘိရောပေသိံ၊ ဝေဿဘုမှိ နရုတ္တမေ။|
    count |၂၈|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သတ္တလိပုပ္ဖပူဇကော ထေရော ဣမာ ဂါထာယော အဘာသိတ္ထာတိ။|
    stand |သတ္တလိပုပ္ဖပူဇကတ္ထေရဿာပဒာနံ အဋ္ဌမံ။|
  block |၉။ ဗိမ္ဗိဇာလိယတ္ထေရအပဒာနံ|
    count |၃၀|
      block |ပဒုမုတ္တရော နာမ ဇိနော၊ သယမ္ဘူ အဂ္ဂပုဂ္ဂလော။|
      block |စတုသစ္စံ ပကာသေတိ၊ ဒီပေတိ အမတံ ပဒံ။|
    count |၃၁|
      block |ဗိမ္ဗိဇာလကပုပ္ဖာနိ၊ ပုထု ကတွာနဟံ တဒာ။|
      block |ဗုဒ္ဓဿ အဘိရောပေသိံ၊ ဒွိပဒိန္ဒဿ တာဒိနော။|
    count |၃၂|
      block |အဋ္ဌသဋ္ဌိမှိတော ကပ္ပေ၊ စတုရော ကိဉ္ဇကေသရာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗိမ္ဗိဇာလိယော ထေရော ဣမာ ဂါထာယော အဘာသိတ္ထာတိ။|
    stand |ဗိမ္ဗိဇာလိယတ္ထေရဿာပဒာနံ နဝမံ။|
  block |၁၀။ ဥဒ္ဒာလကဒာယကတ္ထေရအပဒာနံ|
    count |၃၄|
      block |ကကုဓော နာမ နာမေန၊ သယမ္ဘူ အပရာဇိတော။|
      block |ပဝနာ နိက္ခမိတွာန၊ အနုပ္ပတ္တော မဟာနဒိံ။|
    count |၃၅|
      block |ဥဒ္ဒာလကံ ဂဟေတွာန၊ သယမ္ဘုဿ အဒာသဟံ။|
      block |သံယတဿုဇုဘူတဿ၊ ပသန္နမာနသော အဟံ။|
    count |၃၆|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၃၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |တုဝရနာဂနဠိနာ၊ ဝိရဝီ ကုဋိဓူပကော။|
      block |ပတ္တော ဓာတုသတ္တလိယော၊ ဗိမ္ဗိ ဥဒ္ဒာလကေန စ။|
      block |သတ္တတိံသတိ ဂါထာယော၊ ဂဏိတာယော ဝိဘာဝိဘိ။|
    block |ဣတ္ထံ သုဒံ အာယသ္မာ ဥဒ္ဒာလကဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥဒ္ဒာလကဒာယကတ္ထေရဿာပဒာနံ ဒသမံ။|
    stand |တုဝရဒာယကဝဂ္ဂေါ ပဉ္စဝီသတိမော။|
    block |တဿုဒ္ဒာနံ|
