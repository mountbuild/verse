block |၃၇။ မန္ဒာရဝပုပ္ဖိယဝဂ္ဂေါ|
  block |၁။ မန္ဒာရဝပုပ္ဖိယတ္ထေရအပဒာနံ|
    count |၁|
      block |တာဝတိံသာ ဣဓာဂန္တွာ၊ မင်္ဂလော နာမ မာဏဝေါ။|
      block |မန္ဒာရဝံ ဂဟေတွာန၊ ဝိပဿိဿ မဟေသိနော။|
    count |၂|
      block |သမာဓိနာ နိသိန္နဿ၊ မတ္ထကေ ဓာရယိံ အဟံ။|
      block |သတ္တာဟံ ဓာရယိတွာန၊ ဒေဝလောကံ ပုနာဂမိံ။|
    count |၃|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မန္ဒာရဝပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |မန္ဒာရဝပုပ္ဖိယတ္ထေရဿာပဒာနံ ပဌမံ။|
  block |၂။ ကက္ကာရုပုပ္ဖိယတ္ထေရအပဒာနံ|
    count |၅|
      block |ယာမာ ဒေဝါ ဣဓာဂန္တွာ၊ ဂေါတမံ သိရိဝစ္ဆသံ။|
      block |ကက္ကာရုမာလံ ပဂ္ဂယှ၊ ဗုဒ္ဓဿ အဘိရောပယိံ။|
    count |၆|
      block |ဒွေနဝုတေ ဣတော ကပ္ပေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကက္ကာရုပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကက္ကာရုပုပ္ဖိယတ္ထေရဿာပဒာနံ ဒုတိယံ။|
  block |၃။ ဘိသမုဠာလဒာယကတ္ထေရအပဒာနံ|
    count |၈|
      block |ဖုဿော နာမာသိ သမ္ဗုဒ္ဓေါ၊ သဗ္ဗဓမ္မာန ပါရဂူ။|
      block |ဝိဝေကကာမော သဗ္ဗညူ၊ အာဂဉ္ဆိ မမ သန္တိကေ။|
    count |၉|
      block |တသ္မိံ စိတ္တံ ပသာဒေတွာ၊ မဟာကာရုဏိကေ ဇိနေ။|
      block |ဘိသမုဠာလံ ပဂ္ဂယှ၊ ဗုဒ္ဓသေဋ္ဌဿဒာသဟံ။|
    count |၁၀|
      block |ဒွေနဝုတေ ဣတော ကပ္ပေ၊ ယံ ဘိသမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။|
    count |၁၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘိသမုဠာလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဘိသမုဠာလဒာယကတ္ထေရဿာပဒာနံ တတိယံ။|
  block |၄။ ကေသရပုပ္ဖိယတ္ထေရအပဒာနံ|
    count |၁၂|
      block |ဝိဇ္ဇာဓရော တဒာ အာသိံ၊ ဟိမဝန္တမှိ ပဗ္ဗတေ။|
      block |အဒ္ဒသံ ဝိရဇံ ဗုဒ္ဓံ၊ စင်္ကမန္တံ မဟာယသံ။|
    count |၁၃|
      block |တီဏိ ကေသရပုပ္ဖာနိ၊ သီသေ ကတွာနဟံ တဒာ။|
      block |ဥပသင်္ကမ္မ သမ္ဗုဒ္ဓံ၊ ဝေဿဘုံ အဘိပူဇယိံ။|
    count |၁၄|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကေသရပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကေသရပုပ္ဖိယတ္ထေရဿာပဒာနံ စတုတ္ထံ။|
  block |၅။ အင်္ကောလပုပ္ဖိယတ္ထေရအပဒာနံ|
    count |၁၆|
      block |ပဒုမော နာမ သမ္ဗုဒ္ဓေါ၊ စိတ္တကူဋေ ဝသီ တဒာ။|
      block |ဒိသွာန တံ အဟံ ဗုဒ္ဓံ၊ သယမ္ဘုံ အပရာဇိတံ။|
    count |၁၇|
      block |အင်္ကောလံ ပုပ္ဖိတံ ဒိသွာ၊ ဩစိနိတွာနဟံ တဒာ။|
      block |ဥပဂန္တွာန သမ္ဗုဒ္ဓံ၊ ပူဇယိံ ပဒုမံ ဇိနံ။|
    count |၁၈|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အင်္ကောလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |အင်္ကောလပုပ္ဖိယတ္ထေရဿာပဒာနံ ပဉ္စမံ။|
  block |၆။ ကဒမ္ဗပုပ္ဖိယတ္ထေရအပဒာနံ|
    count |၂၀|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။|
      block |ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။|
    count |၂၁|
      block |နိသဇ္ဇ ပါသာဒဝရေ၊ အဒ္ဒသံ လောကနာယကံ။|
      block |ကဒမ္ဗပုပ္ဖံ ပဂ္ဂယှ၊ ဝိပဿိံ အဘိပူဇယိံ။|
    count |၂၂|
      block |ဧကနဝုတိတော ကပ္ပေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကဒမ္ဗပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကဒမ္ဗပုပ္ဖိယတ္ထေရဿာပဒာနံ ဆဋ္ဌံ။|
  block |၇။ ဥဒ္ဒာလကပုပ္ဖိယတ္ထေရအပဒာနံ|
    count |၂၄|
      block |အနောမော နာမ သမ္ဗုဒ္ဓေါ၊ ဂင်္ဂါကူလေ ဝသီ တဒာ။|
      block |ဥဒ္ဒာလကံ ဂဟေတွာန၊ ပူဇယိံ အပရာဇိတံ။|
    count |၂၅|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒ္ဒာလကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဥဒ္ဒာလကပုပ္ဖိယတ္ထေရဿာပဒာနံ သတ္တမံ။|
  block |၈။ ဧကစမ္ပကပုပ္ဖိယတ္ထေရအပဒာနံ|
    count |၂၇|
      block |ဥပသန္တော စ သမ္ဗုဒ္ဓေါ၊ ဝသတီ ပဗ္ဗတန္တရေ။|
      block |ဧကစမ္ပကမာဒာယ၊ ဥပဂစ္ဆိံ နရုတ္တမံ။|
    count |၂၈|
      block |ပသန္နစိတ္တော သုမနော၊ ပစ္စေကမုနိမုတ္တမံ။|
      block |ဥဘောဟတ္ထေဟိ ပဂ္ဂယှ၊ ပူဇယိံ အပရာဇိတံ။|
    count |၂၉|
      block |ပဉ္စသဋ္ဌိမှိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကစမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဧကစမ္ပကပုပ္ဖိယတ္ထေရဿာပဒာနံ အဋ္ဌမံ။|
  block |၉။ တိမိရပုပ္ဖိယတ္ထေရအပဒာနံ|
    count |၃၁|
      block |စန္ဒဘာဂါနဒီတီရေ၊ အနုသောတံ ဝဇာမဟံ။|
      block |အဒ္ဒသံ ဝိရဇံ ဗုဒ္ဓံ၊ သာလရာဇံဝ ဖုလ္လိတံ။|
    count |၃၂|
      block |ပသန္နစိတ္တော သုမနော၊ ပစ္စေကမုနိမုတ္တမံ။|
      block |ဂဟေတွာ တိမိရံ ပုပ္ဖံ၊ မတ္ထကေ ဩကိရိံ အဟံ။|
    count |၃၃|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိမိရပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တိမိရပုပ္ဖိယတ္ထေရဿာပဒာနံ နဝမံ။|
  block |၁၀။ သဠလပုပ္ဖိယတ္ထေရအပဒာနံ|
    count |၃၅|
      block |စန္ဒဘာဂါနဒီတီရေ၊ အဟောသိံ ကိန္နရော တဒာ။|
      block |တတ္ထဒ္ဒသံ ဒေဝဒေဝံ၊ စင်္ကမန္တံ နရာသဘံ။|
    count |၃၆|
      block |ဩစိနိတွာန သဠလံ၊ ပုပ္ဖံ ဗုဒ္ဓဿဒာသဟံ။|
      block |ဥပသိင်္ဃိ မဟာဝီရော၊ သဠလံ ဒေဝဂန္ဓိကံ။|
    count |၃၇|
      block |ပဋိဂ္ဂဟေတွာ သမ္ဗုဒ္ဓေါ၊ ဝိပဿီ လောကနာယကော။|
      block |ဥပသိင်္ဃိ မဟာဝီရော၊ ပေက္ခမာနဿ မေ သတော။|
    count |၃၈|
      block |ပသန္နစိတ္တော သုမနော၊ ဝန္ဒိတွာ ဒွိပဒုတ္တမံ။|
      block |အဉ္ဇလိံ ပဂ္ဂဟေတွာန၊ ပုန ပဗ္ဗတမာရုဟိံ။|
    count |၃၉|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |မန္ဒာရဝဉ္စ ကက္ကာရု၊ ဘိသကေသရပုပ္ဖိယော။|
      block |အင်္ကောလကော ကဒမ္ဗီ စ၊ ဥဒ္ဒာလီ ဧကစမ္ပကော။|
      block |တိမိရံ သဠလဉ္စေဝ၊ ဂါထာ တာလီသမေဝ စ။|
    block |ဣတ္ထံ သုဒံ အာယသ္မာ သဠလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |သဠလပုပ္ဖိယတ္ထေရဿာပဒာနံ ဒသမံ။|
    stand |မန္ဒာရဝပုပ္ဖိယဝဂ္ဂေါ သတ္တတိံသတိမော။|
    block |တဿုဒ္ဒာနံ|
