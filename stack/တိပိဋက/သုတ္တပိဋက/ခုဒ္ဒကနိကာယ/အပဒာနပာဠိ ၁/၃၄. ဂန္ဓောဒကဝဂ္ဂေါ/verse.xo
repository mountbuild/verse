block |၃၄။ ဂန္ဓောဒကဝဂ္ဂေါ|
  block |၁။ ဂန္ဓဓူပိယတ္ထေရအပဒာနံ|
    count |၁|
      block |သိဒ္ဓတ္ထဿ ဘဂဝတော၊ ဂန္ဓဓူပံ အဒာသဟံ။|
      block |သုမနေဟိ ပဋိစ္ဆန္နံ၊ ဗုဒ္ဓါနုစ္ဆဝိကဉ္စ တံ။|
    count |၂|
      block |ကဉ္စနဂ္ဃိယသင်္ကာသံ၊ ဗုဒ္ဓံ လောကဂ္ဂနာယကံ။|
      block |ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။|
    count |၃|
      block |ဗျဂ္ဃုသဘံဝ ပဝရံ၊ အဘိဇာတံဝ ကေသရိံ။|
      block |နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။|
    count |၄|
      block |ဒိသွာ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။|
      block |ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။|
    count |၅|
      block |စတုန္နဝုတိတော ကပ္ပေ၊ ယံ ဂန္ဓမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဂန္ဓပူဇာယိဒံ ဖလံ။|
    count |၆|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂန္ဓဓူပိယော ထေရော ဣမာ ဂါထာယော အဘာသိတ္ထာတိ။|
    stand |ဂန္ဓဓူပိယတ္ထေရဿာပဒာနံ ပဌမံ။|
  block |၂။ ဥဒကပူဇကတ္ထေရအပဒာနံ|
    count |၇|
      block |သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အနိလဉ္ဇသေ။|
      block |ဃတာသနံဝ ဇလိတံ၊ အာဒိတ္တံဝ ဟုတာသနံ။|
    count |၈|
      block |ပါဏိနာ ဥဒကံ ဂယှ၊ အာကာသေ ဥက္ခိပိံ အဟံ။|
      block |သမ္ပဋိစ္ဆိ မဟာဝီရော၊ ဗုဒ္ဓေါ ကာရုဏိကော ဣသိ။|
    count |၉|
      block |အန္တလိက္ခေ ဌိတော သတ္ထာ၊ ပဒုမုတ္တရနာမကော။|
      block |မမ သင်္ကပ္ပမညာယ၊ ဣမံ ဂါထမဘာသထ။|
    count |၁၀|
      block |ဣမိနာ ဒကဒာနေန၊ ပီတိဥပ္ပါဒနေန စ။|
      block |ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇသိ။|
    count |၁၁|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၁၂|
      block |သဟဿရာဇနာမေန၊ တယော စ စက္ကဝတ္တိနော။|
      block |ပဉ္စသဋ္ဌိကပ္ပသတေ၊ စာတုရန္တာ ဇနာဓိပါ။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥဒကပူဇကော ထေရော ဣမာ ဂါထာယော အဘာသိတ္ထာတိ။|
    stand |ဥဒကပူဇကတ္ထေရဿာပဒာနံ ဒုတိယံ။|
  block |၃။ ပုန္နာဂပုပ္ဖိယတ္ထေရအပဒာနံ|
    count |၁၄|
      block |ကာနနံ ဝနမောဂယှ၊ ဝသာမိ လုဒ္ဒကော အဟံ။|
      block |ပုန္နာဂံ ပုပ္ဖိတံ ဒိသွာ၊ ဗုဒ္ဓသေဋ္ဌံ အနုဿရိံ။|
    count |၁၅|
      block |တံ ပုပ္ဖံ ဩစိနိတွာန၊ သုဂန္ဓံ ဂန္ဓိတံ သုဘံ။|
      block |ထူပံ ကတွာန ပုလိနေ၊ ဗုဒ္ဓဿ အဘိရောပယိံ။|
    count |၁၆|
      block |ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၇|
      block |ဧကမှိ နဝုတေ ကပ္ပေ၊ ဧကော အာသိံ တမောနုဒော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုန္နာဂပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ပုန္နာဂပုပ္ဖိယတ္ထေရဿာပဒာနံ တတိယံ။|
  block |၄။ ဧကဒုဿဒာယကတ္ထေရအပဒာနံ|
    count |၁၉|
      block |နဂရေ ဟံသဝတိယာ၊ အဟောသိံ တိဏဟာရကော။|
      block |တိဏဟာရေန ဇီဝါမိ၊ တေန ပေါသေမိ ဒာရကေ။|
    count |၂၀|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |တမန္ဓကာရံ နာသေတွာ၊ ဥပ္ပဇ္ဇိ လောကနာယကော။|
    count |၂၁|
      block |သကေ ဃရေ နိသီဒိတွာ၊ ဧဝံ စိန္တေသဟံ တဒာ။|
      block |ဗုဒ္ဓေါ လောကေ သမုပ္ပန္နော၊ ဒေယျဓမ္မော စ နတ္ထိ မေ။|
    count |၂၂|
      block |ဣဒံ မေ သာဋကံ ဧကံ၊ နတ္ထိ မေ ကောစိ ဒာယကော။|
      block |ဒုက္ခေါ နိရယသမ္ဖဿော၊ ရောပယိဿာမိ ဒက္ခိဏံ။|
    count |၂၃|
      block |ဧဝါဟံ စိန္တယိတွာန၊ သကံ စိတ္တံ ပသာဒယိံ။|
      block |ဧကံ ဒုဿံ ဂဟေတွာန၊ ဗုဒ္ဓသေဋ္ဌဿဒာသဟံ။|
    count |၂၄|
      block |ဧကံ ဒုဿံ ဒဒိတွာန၊ ဥက္ကုဋ္ဌိံ သမ္ပဝတ္တယိံ။|
      block |ယဒိ ဗုဒ္ဓေါ တုဝံ ဝီရ၊ တာရေဟိ မံ မဟာမုနိ။|
    count |၂၅|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |မမ ဒာနံ ပကိတ္တေန္တော၊ အကာ မေ အနုမောဒနံ။|
    count |၂၆|
      block |ဣမိနာ ဧကဒုဿေန၊ စေတနာပဏိဓီဟိ စ။|
      block |ကပ္ပသတသဟဿာနိ၊ ဝိနိပါတံ န ဂစ္ဆတိ။|
    count |၂၇|
      block |ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
      block |တေတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၂၈|
      block |ဒေဝလောကေ မနုဿေ ဝါ၊ သံသရန္တော တုဝံ ဘဝေ။|
      block |ရူပဝါ ဂုဏသမ္ပန္နော၊ အနဝက္ကန္တဒေဟဝါ။|
      block |အက္ခေါဘံ အမိတံ ဒုဿံ၊ လဘိဿသိ ယဒိစ္ဆကံ။|
    count |၂၉|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |နဘံ အဗ္ဘုဂ္ဂမီ ဓီရော၊ ဟံသရာဇာဝ အမ္ဗရေ။|
    count |၃၀|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |ဘောဂေ မေ ဦနတာ နတ္ထိ၊ ဧကဒုဿဿိဒံ ဖလံ။|
    count |၃၁|
      block |ပဒုဒ္ဓါရေ ပဒုဒ္ဓါရေ၊ ဒုဿံ နိဗ္ဗတ္တတေ မမံ။|
      block |ဟေဋ္ဌာ ဒုဿမှိ တိဋ္ဌာမိ၊ ဥပရိ ဆဒနံ မမ။|
    count |၃၂|
      block |စက္ကဝါဠမုပါဒာယ၊ သကာနနံ သပဗ္ဗတံ။|
      block |ဣစ္ဆမာနော စဟံ အဇ္ဇ၊ ဒုဿေဟိ ဆာဒယေယျဟံ။|
    count |၃၃|
      block |တေနေဝ ဧကဒုဿေန၊ သံသရန္တော ဘဝါဘဝေ။|
      block |သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။|
    count |၃၄|
      block |ဝိပါကံ ဧကဒုဿဿ၊ နဇ္ဈဂံ ကတ္ထစိက္ခယံ။|
      block |အယံ မေ အန္တိမာ ဇာတိ၊ ဝိပစ္စတိ ဣဓာပိ မေ။|
    count |၃၅|
      block |သတသဟဿိတော ကပ္ပေ၊ ယံ ဒုဿမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဧကဒုဿဿိဒံ ဖလံ။|
    count |၃၆|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၃၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကဒုဿဒာယကော ထေရော ဣမာ ဂါထာယော အဘာသိတ္ထာတိ။|
    stand |ဧကဒုဿဒာယကတ္ထေရဿာပဒာနံ စတုတ္ထံ။|
  block |၅။ ဖုသိတကမ္ပိယတ္ထေရအပဒာနံ|
    count |၃၈|
      block |ဝိပဿီ နာမ|
      block |ခီဏာသဝေဟိ သဟိတော၊ သင်္ဃာရာမေ ဝသီ တဒာ။|
    block |သမ္ဗုဒ္ဓေါ၊ လောကဇေဋ္ဌော နရာသဘော။|
    count |၃၉|
      block |အာရာမဒွာရာ နိက္ခမ္မ၊ ဝိပဿီ လောကနာယကော။|
      block |သဟ သတသဟဿေဟိ၊ အဋ္ဌ ခီဏာသဝေဟိ သော။|
    count |၄၀|
      block |အဇိနေန နိဝတ္ထောဟံ၊ ဝါကစီရဓရောပိ စ။|
      block |ကုသုမောဒကမာဒာယ၊ သမ္ဗုဒ္ဓံ ဥပသင်္ကမိံ။|
    count |၄၁|
      block |သကံ စိတ္တံ ပသာဒေတွာ၊ ဝေဒဇာတော ကတဉ္ဇလီ။|
      block |ကုသုမောဒကမာဒာယ၊ ဗုဒ္ဓမဗ္ဘုက္ကိရိံ အဟံ။|
    count |၄၂|
      block |တေန ကမ္မေန သမ္ဗုဒ္ဓေါ၊ ဇလဇုတ္တမနာမကော။|
      block |မမ ကမ္မံ ပကိတ္တေတွာ၊ အဂမာ ယေန ပတ္ထိတံ။|
    count |၄၃|
      block |ဖုသိတာ ပဉ္စသဟဿာ၊ ယေဟိ ပူဇေသဟံ ဇိနံ။|
      block |အဍ္ဎတေယျသဟဿေဟိ၊ ဒေဝရဇ္ဇံ အကာရယိံ။|
    count |၄၄|
      block |အဍ္ဎတေယျသဟဿေဟိ၊ စက္ကဝတ္တီ အဟောသဟံ။|
      block |အဝသေသေန ကမ္မေန၊ အရဟတ္တမပါပုဏိံ။|
    count |၄၅|
      block |ဒေဝရာဇာ ယဒာ ဟောမိ၊ မနုဇာဓိပတီ ယဒာ။|
      block |တမေဝ နာမဓေယျံ မေ၊ ဖုသိတော နာမ ဟောမဟံ။|
    count |၄၆|
      block |ဒေဝဘူတဿ သန္တဿ၊ အထာပိ မာနုသဿ ဝါ။|
      block |သမန္တာ ဗျာမတော မယှံ၊ ဖုသိတံဝ ပဝဿတိ။|
    count |၄၇|
      block |ဘဝါ ဥဂ္ဃာဋိတာ မယှံ၊ ကိလေသာ ဈာပိတာ မမ။|
      block |သဗ္ဗာသဝပရိက္ခီဏော၊ ဖုသိတဿ ဣဒံ ဖလံ။|
    count |၄၈|
      block |စန္ဒနဿေဝ မေ ကာယာ၊ တထာ ဂန္ဓော ပဝါယတိ။|
      block |သရီရတော မမ ဂန္ဓော၊ အဍ္ဎကောသေ ပဝါယတိ။|
    count |၄၉|
      block |ဒိဗ္ဗဂန္ဓံ သမ္ပဝန္တံ၊ ပုညကမ္မသမင်္ဂိနံ။|
      block |ဂန္ဓံ ဃတွာန ဇာနန္တိ၊ ဖုသိတော အာဂတော ဣဓ။|
    count |၅၀|
      block |သာခါပလာသကဋ္ဌာနိ၊ တိဏာနိပိ စ သဗ္ဗသော။|
      block |မမ သင်္ကပ္ပမညာယ၊ ဂန္ဓော သမ္ပဇ္ဇတေ ခဏေ။|
    count |၅၁|
      block |သတသဟဿိတော ကပ္ပေ၊ စန္ဒနံ အဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဖုသိတဿ ဣဒံ ဖလံ။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖုသိတကမ္ပိယော ထေရော ဣမာ ဂါထာယော အဘာသိတ္ထာတိ။|
    stand |ဖုသိတကမ္ပိယတ္ထေရဿာပဒာနံ ပဉ္စမံ။|
  block |၆။ ပဘင်္ကရတ္ထေရအပဒာနံ|
    count |၅၃|
      block |ပဒုမုတ္တရဘဂဝတော၊ လောကဇေဋ္ဌဿ တာဒိနော။|
      block |ဝိပိနေ စေတိယံ အာသိ၊ ဝါဠမိဂသမာကုလေ။|
    count |၅၄|
      block |န ကောစိ ဝိသဟိ ဂန္တုံ၊ စေတိယံ အဘိဝန္ဒိတုံ။|
      block |တိဏကဋ္ဌလတောနဒ္ဓံ၊ ပလုဂ္ဂံ အာသိ စေတိယံ။|
    count |၅၅|
      block |ဝနကမ္မိကော တဒာ အာသိံ၊ ပိတုမာတုမတေနဟံ။|
      block |အဒ္ဒသံ ဝိပိနေ ထူပံ၊ လုဂ္ဂံ တိဏလတာကုလံ။|
    count |၅၆|
      block |ဒိသွာနာဟံ ဗုဒ္ဓထူပံ၊ ဂရုစိတ္တံ ဥပဋ္ဌဟိံ။|
      block |ဗုဒ္ဓသေဋ္ဌဿ ထူပေါယံ၊ ပလုဂ္ဂေါ အစ္ဆတီ ဝနေ။|
    count |၅၇|
      block |နစ္ဆန္နံ နပ္ပတိရူပံ၊ ဇာနန္တဿ ဂုဏာဂုဏံ။|
      block |ဗုဒ္ဓထူပံ အသောဓေတွာ၊ အညံ ကမ္မံ ပယောဇယေ။|
    count |၅၈|
      block |တိဏကဋ္ဌဉ္စ ဝလ္လိဉ္စ၊ သောဓယိတွာန စေတိယေ။|
      block |ဝန္ဒိတွာ အဋ္ဌ ဝါရာနိ၊ ပဋိကုဋိကော အဂစ္ဆဟံ။|
    count |၅၉|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၆၀|
      block |တတ္ထ မေ သုကတံ ဗျမှံ၊ သောဝဏ္ဏံ သပဘဿရံ။|
      block |သဋ္ဌိယောဇနမုဗ္ဗိဒ္ဓံ၊ တိံသယောဇနဝိတ္ထတံ။|
    count |၆၁|
      block |တိသတာနိ စ ဝါရာနိ၊ ဒေဝရဇ္ဇမကာရယိံ။|
      block |ပဉ္စဝီသတိက္ခတ္တုဉ္စ၊ စက္ကဝတ္တီ အဟောသဟံ။|
    count |၆၂|
      block |ဘဝါဘဝေ သံသရန္တော၊ မဟာဘောဂံ လဘာမဟံ။|
      block |ဘောဂေ မေ ဦနတာ နတ္ထိ၊ သောဓနာယ ဣဒံ ဖလံ။|
    count |၆၃|
      block |သိဝိကာ ဟတ္ထိခန္ဓေန၊ ဝိပိနေ ဂစ္ဆတော မမ။|
      block |ယံ ယံ ဒိသာဟံ ဂစ္ဆာမိ၊ သရဏံ သမ္ပတေ ဝနံ။|
    count |၆၄|
      block |ခါဏုံ ဝါ ကဏ္ဋကံ ဝါပိ၊ နာဟံ ပဿာမိ စက္ခုနာ။|
      block |ပုညကမ္မေန သံယုတ္တော၊ သယမေဝါပနီယရေ။|
    count |၆၅|
      block |ကုဋ္ဌံ ဂဏ္ဍော ကိလာသော စ၊ အပမာရော ဝိတစ္ဆိကာ။|
      block |ဒဒ္ဒု ကစ္ဆု စ မေ နတ္ထိ၊ သောဓနာယ ဣဒံ ဖလံ။|
    count |၆၆|
      block |အညမ္ပိ မေ အစ္ဆရိယံ၊ ဗုဒ္ဓထူပဿ သောဓနေ။|
      block |နာဘိဇာနာမိ မေ ကာယေ၊ ဇာတံ ပိဠကဗိန္ဒုကံ။|
    count |၆၇|
      block |အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
    count |၆၈|
      block |အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။|
      block |သုဝဏ္ဏဝဏ္ဏော သဗ္ဗတ္ထ၊ သပ္ပဘာသော ဘဝါမဟံ။|
    count |၆၉|
      block |အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။|
      block |အမနာပံ ဝိဝဇ္ဇတိ၊ မနာပံ ဥပတိဋ္ဌတိ။|
    count |၇၀|
      block |အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။|
      block |ဝိသုဒ္ဓံ ဟောတိ မေ စိတ္တံ၊ ဧကဂ္ဂံ သုသမာဟိတံ။|
    count |၇၁|
      block |အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    count |၇၂|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ သောဓနာယ ဣဒံ ဖလံ။|
    count |၇၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဘင်္ကရော ထေရော ဣမာ ဂါထာယော အဘာသိတ္ထာတိ။|
    stand |ပဘင်္ကရတ္ထေရဿာပဒာနံ ဆဋ္ဌံ။|
  block |၇။ တိဏကုဋိဒာယကတ္ထေရအပဒာနံ|
    count |၇၄|
      block |နဂရေ ဗန္ဓုမတိယာ၊ အဟောသိံ ပရကမ္မိကော။|
      block |ပရကမ္မာယနေ ယုတ္တော၊ ပရဘတ္တံ အပဿိတော။|
    count |၇၅|
      block |ရဟောဂတော နိသီဒိတွာ၊ ဧဝံ စိန္တေသဟံ တဒာ။|
      block |ဗုဒ္ဓေါ လောကေ သမုပ္ပန္နော၊ အဓိကာရော စ နတ္ထိ မေ။|
    count |၇၆|
      block |ကာလော မေ ဂတိံ သောဓေတုံ၊ ခဏော မေ ပဋိပါဒိတော။|
      block |ဒုက္ခေါ နိရယသမ္ဖဿော၊ အပုညာနဉှိ ပါဏိနံ။|
    count |၇၇|
      block |ဧဝါဟံ စိန္တယိတွာန၊ ကမ္မသာမိံ ဥပါဂမိံ။|
      block |ဧကာဟံ ကမ္မံ ယာစိတွာ၊ ဝိပိနံ ပါဝိသိံ အဟံ။|
    count |၇၈|
      block |တိဏကဋ္ဌဉ္စ ဝလ္လိဉ္စ၊ အာဟရိတွာနဟံ တဒာ။|
      block |တိဒဏ္ဍကေ ဌပေတွာန၊ အကံ တိဏကုဋိံ အဟံ။|
    count |၇၉|
      block |သင်္ဃဿတ္ထာယ ကုဋိကံ၊ နိယျာဒေတွာန တံ အဟံ။|
      block |တဒဟေယေဝ အာဂန္တွာ၊ ကမ္မသာမိံ ဥပါဂမိံ။|
    count |၈၀|
      block |တေန ကမ္မေန သုကတေန၊ တာဝတိံသမဂစ္ဆဟံ။|
      block |တတ္ထ မေ သုကတံ ဗျမှံ၊ ကုဋိကာယ သုနိမ္မိတံ။|
    count |၈၁|
      block |သဟဿကဏ္ဍံ သတဘေဏ္ဍု၊ ဓဇာလု ဟရိတာမယံ။|
      block |သတသဟဿနိယျူဟာ၊ ဗျမှေ ပါတုဘဝိံသု မေ။|
    count |၈၂|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |မမ သင်္ကပ္ပမညာယ၊ ပါသာဒော ဥပတိဋ္ဌတိ။|
    count |၈၃|
      block |ဘယံ ဝါ ဆမ္ဘိတတ္တံ ဝါ၊ လောမဟံသော န ဝိဇ္ဇတိ။|
      block |တာသံ မမ န ဇာနာမိ၊ တိဏကုဋိကာယိဒံ ဖလံ။|
    count |၈၄|
      block |သီဟဗျဂ္ဃာ စ ဒီပီ စ၊ အစ္ဆကောကတရစ္ဆကာ။|
      block |သဗ္ဗေ မံ ပရိဝဇ္ဇေန္တိ၊ တိဏကုဋိကာယိဒံ ဖလံ။|
    count |၈၅|
      block |သရီသပါ စ ဘူတာ စ၊ အဟီ ကုမ္ဘဏ္ဍရက္ခသာ။|
      block |တေပိ မံ ပရိဝဇ္ဇေန္တိ၊ တိဏကုဋိကာယိဒံ ဖလံ။|
    count |၈၆|
      block |န ပါပသုပိနဿာပိ၊ သရာမိ ဒဿနံ မမ။|
      block |ဥပဋ္ဌိတာ သတိ မယှံ၊ တိဏကုဋိကာယိဒံ ဖလံ။|
    count |၈၇|
      block |တာယေဝ တိဏကုဋိကာယ၊ အနုဘောတွာန သမ္ပဒာ။|
      block |ဂေါတမဿ ဘဂဝတော၊ ဓမ္မံ သစ္ဆိကရိံ အဟံ။|
    count |၈၈|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ တိဏကုဋိကာယိဒံ ဖလံ။|
    count |၈၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိဏကုဋိဒာယကော ထေရော ဣမာ ဂါထာယော အဘာသိတ္ထာတိ။|
    stand |တိဏကုဋိဒာယကတ္ထေရဿာပဒာနံ သတ္တမံ။|
  block |၈။ ဥတ္တရေယျဒာယကတ္ထေရအပဒာနံ|
    count |၉၀|
      block |နဂရေ ဟံသဝတိယာ၊ အဟောသိံ ဗြာဟ္မဏော တဒာ။|
      block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
    count |၉၁|
      block |ပုရက္ခတော သသိဿေဟိ၊ ဇာတိမာ စ သုသိက္ခိတော။|
      block |တောယာဘိသေစနတ္ထာယ၊ နဂရာ နိက္ခမိံ တဒာ။|
    count |၉၂|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ခီဏာသဝသဟဿေဟိ၊ ပါဝိသီ နဂရံ ဇိနော။|
    count |၉၃|
      block |သုစာရုရူပံ ဒိသွာန၊ အာနေဉ္ဇကာရိတံ ဝိယ။|
      block |ပရိဝုတံ အရဟန္တေဟိ၊ ဒိသွာ စိတ္တံ ပသာဒယိံ။|
    count |၉၄|
      block |သိရသ္မိံ အဉ္ဇလိံ ကတွာ၊ နမဿိတွာန သုဗ္ဗတံ။|
      block |ပသန္နစိတ္တော သုမနော၊ ဥတ္တရီယမဒာသဟံ။|
    count |၉၅|
      block |ဥဘော ဟတ္ထေဟိ ပဂ္ဂယှ၊ သာဋကံ ဥက္ခိပိံ အဟံ။|
      block |ယာဝတာ ဗုဒ္ဓပရိသာ၊ တာဝ ဆာဒေသိ သာဋကော။|
    count |၉၆|
      block |ပိဏ္ဍစာရံ စရန္တဿ၊ မဟာဘိက္ခုဂဏာဒိနော။|
      block |ဆဒံ ကရောန္တော အဋ္ဌာသိ၊ ဟာသယန္တော မမံ တဒာ။|
    count |၉၇|
      block |ဃရတော နိက္ခမန္တဿ၊ သယမ္ဘူ အဂ္ဂပုဂ္ဂလော။|
      block |ဝီထိယံဝ ဌိတော သတ္ထာ၊ အကာ မေ အနုမောဒနံ။|
    count |၉၈|
      block |ပသန္နစိတ္တော သုမနော၊ ယော မေ အဒာသိ သာဋကံ။|
      block |တမဟံ ကိတ္တယိဿာမိ၊ သုဏောထ မမ ဘာသတော။|
    count |၉၉|
      block |တိံသကပ္ပသဟဿာနိ၊ ဒေဝလောကေ ရမိဿတိ။|
      block |ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
    count |၁၀၀|
      block |ဒေဝလောကေ ဝသန္တဿ၊ ပုညကမ္မသမင်္ဂိနော။|
      block |သမန္တာ ယောဇနသတံ၊ ဒုဿစ္ဆန္နံ ဘဝိဿတိ။|
    count |၁၀၁|
      block |ဆတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၀၂|
      block |ဘဝေ သံသရမာနဿ၊ ပုညကမ္မသမင်္ဂိနော။|
      block |မနသာ ပတ္ထိတံ သဗ္ဗံ၊ နိဗ္ဗတ္တိဿတိ တာဝဒေ။|
    count |၁၀၃|
      block |ကောသေယျကမ္ဗလိယာနိ၊ ခေါမကပ္ပါသိကာနိ စ။|
      block |မဟဂ္ဃာနိ စ ဒုဿာနိ၊ ပဋိလစ္ဆတိယံ နရော။|
    count |၁၀၄|
      block |မနသာ ပတ္ထိတံ သဗ္ဗံ၊ ပဋိလစ္ဆတိယံ နရော။|
      block |ဧကဒုဿဿ ဝိပါကံ၊ အနုဘောဿတိ သဗ္ဗဒာ။|
    count |၁၀၅|
      block |သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။|
      block |ဂေါတမဿ ဘဂဝတော၊ ဓမ္မံ သစ္ဆိကရိဿတိ။|
    count |၁၀၆|
      block |အဟော မေ သုကတံ ကမ္မံ၊ သဗ္ဗညုဿ မဟေသိနော။|
      block |ဧကာဟံ သာဋကံ ဒတွာ၊ ပတ္တောမှိ အမတံ ပဒံ။|
    count |၁၀၇|
      block |မဏ္ဍပေ ရုက္ခမူလေ ဝါ၊ ဝသတော သုညကေ ဃရေ။|
      block |ဓာရေတိ ဒုဿဆဒနံ၊ သမန္တာ ဗျာမတော မမ။|
    count |၁၀၈|
      block |အဝိညတ္တံ နိဝါသေမိ၊ စီဝရံ ပစ္စယဉ္စဟံ။|
      block |လာဘီ အန္နဿ ပါနဿ၊ ဥတ္တရေယျဿိဒံ ဖလံ။|
    count |၁၀၉|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဝတ္ထဒာနဿိဒံ ဖလံ။|
    count |၁၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥတ္တရေယျဒာယကော ထေရော ဣမာ ဂါထာယော အဘာသိတ္ထာတိ။|
    stand |ဥတ္တရေယျဒာယကတ္ထေရဿာပဒာနံ အဋ္ဌမံ။|
  block |၉။ ဓမ္မသဝနိယတ္ထေရအပဒာနံ|
    count |၁၁၁|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |စတုသစ္စံ ပကာသေန္တော၊ သန္တာရေသိ ဗဟုံ ဇနံ။|
    count |၁၁၂|
      block |အဟံ တေန သမယေန၊ ဇဋိလော ဥဂ္ဂတာပနော။|
      block |ဓုနန္တော ဝါကစီရာနိ၊ ဂစ္ဆာမိ အမ္ဗရေ တဒာ။|
    count |၁၁၃|
      block |ဗုဒ္ဓသေဋ္ဌဿ ဥပရိ၊ ဂန္တုံ န ဝိသဟာမဟံ။|
      block |ပက္ခီဝ သေလမာသဇ္ဇ၊ ဂမနံ န လဘာမဟံ။|
    count |၁၁၄|
      block |န မေ ဣဒံ ဘူတပုဗ္ဗံ၊ ဣရိယဿ ဝိကောပနံ။|
      block |ဒကေ ယထာ ဥမ္မုဇ္ဇိတွာ၊ ဧဝံ ဂစ္ဆာမိ အမ္ဗရေ။|
    count |၁၁၅|
      block |ဥဠာရဘူတော မနုဇော၊ ဟေဋ္ဌာသီနော ဘဝိဿတိ။|
      block |ဟန္ဒ မေနံ ဂဝေသိဿံ၊ အပိ အတ္ထံ လဘေယျဟံ။|
    count |၁၁၆|
      block |ဩရောဟန္တော အန္တလိက္ခါ၊ သဒ္ဒမဿောသိ သတ္ထုနော။|
      block |အနိစ္စတံ ကထေန္တဿ၊ တမဟံ ဥဂ္ဂဟိံ တဒာ။|
    count |၁၁၇|
      block |အနိစ္စသညမုဂ္ဂယှ၊ အဂမာသိံ မမဿမံ။|
      block |ယာဝတာယုံ ဝသိတွာန၊ တတ္ထ ကာလင်္ကတော အဟံ။|
    count |၁၁၈|
      block |စရိမေ ဝတ္တမာနမှိ၊ တံ ဓမ္မသဝနံ သရိံ။|
      block |တေန ကမ္မေန သုကတေန၊ တာဝတိံသမဂစ္ဆဟံ။|
    count |၁၁၉|
      block |တိံသကပ္ပသဟဿာနိ၊ ဒေဝလောကေ ရမိံ အဟံ။|
      block |ဧကပညာသက္ခတ္တုဉ္စ၊ ဒေဝရဇ္ဇမကာရယိံ။|
    count |၁၂၀|
      block |ဧကသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၂၁|
      block |ပိတုဂေဟေ နိသီဒိတွာ၊ သမဏော ဘာဝိတိန္ဒြိယော။|
      block |ဂါထာယ ပရိဒီပေန္တော၊ အနိစ္စတမုဒာဟရိ။|
    count |၁၂၂|
      block |အနုဿရာမိ တံ သညံ၊ သံသရန္တော ဘဝါဘဝေ။|
      block |န ကောဋိံ ပဋိဝိဇ္ဈာမိ၊ နိဗ္ဗာနံ အစ္စုတံ ပဒံ။|
    count |၁၂၃|
      block |အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။|
      block |ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။|
    count |၁၂၄|
      block |သဟ ဂါထံ သုဏိတွာန၊ ပုဗ္ဗကမ္မံ အနုဿရိံ။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    count |၁၂၅|
      block |ဇာတိယာ သတ္တဝဿောဟံ၊ အရဟတ္တမပါပုဏိံ။|
      block |ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။|
    count |၁၂၆|
      block |ဒာရကောဝ အဟံ သန္တော၊ ကရဏီယံ သမာပယိံ။|
      block |ကိံ မေ ကရဏီယံ အဇ္ဇ၊ သကျပုတ္တဿ သာသနေ။|
    count |၁၂၇|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ သဒ္ဓမ္မသဝနေ ဖလံ။|
    count |၁၂၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဓမ္မသဝနိယော ထေရော ဣမာ ဂါထာယော အဘာသိတ္ထာတိ။|
    stand |ဓမ္မသဝနိယတ္ထေရဿာပဒာနံ နဝမံ။|
  block |၁၀။ ဥက္ခိတ္တပဒုမိယတ္ထေရအပဒာနံ|
    count |၁၂၉|
      block |နဂရေ ဟံသဝတိယာ၊ အဟောသိံ မာလိကော တဒာ။|
      block |ဩဂါဟေတွာ ပဒုမသရံ၊ သတပတ္တံ ဩစိနာမဟံ။|
    count |၁၃၀|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |သဟ သတသဟဿေဟိ၊ သန္တစိတ္တေဟိ တာဒိဘိ။|
    count |၁၃၁|
      block |ခီဏာသဝေဟိ သုဒ္ဓေဟိ၊ ဆဠဘိညေဟိ ဈာယိဘိ။|
      block |မမ ဝုဒ္ဓိံ သမနွေသံ၊ အာဂစ္ဆိ မမ သန္တိကံ။|
    count |၁၃၂|
      block |ဒိသွာနဟံ ဒေဝဒေဝံ၊ သယမ္ဘုံ လောကနာယကံ။|
      block |ဝဏ္ဋေ ဆေတွာ သတပတ္တံ၊ ဥက္ခိပိမမ္ဗရေ တဒာ။|
    count |၁၃၃|
      block |ယဒိ ဗုဒ္ဓေါ တုဝံ ဝီရ၊ လောကဇေဋ္ဌော နရာသဘော။|
      block |သယံ ဂန္တွာ သတပတ္တာ၊ မတ္ထကေ ဓာရယန္တု တေ။|
    count |၁၃၄|
      block |အဓိဋ္ဌဟိ မဟာဝီရော၊ လောကဇေဋ္ဌော နရာသဘော။|
      block |ဗုဒ္ဓဿ အာနုဘာဝေန၊ မတ္ထကေ ဓာရယိံသု တေ။|
    count |၁၃၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၃၆|
      block |တတ္ထ မေ သုကတံ ဗျမှံ၊ သတပတ္တန္တိ ဝုစ္စတိ။|
      block |သဋ္ဌိယောဇနမုဗ္ဗိဒ္ဓံ၊ တိံသယောဇနဝိတ္ထတံ။|
    count |၁၃၇|
      block |သဟဿက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
    count |၁၃၈|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |အနုဘောမိ သကံ ကမ္မံ၊ ပုဗ္ဗေ သုကတမတ္တနော။|
    count |၁၃၉|
      block |တေနေဝေကပဒုမေန၊ အနုဘောတွာန သမ္ပဒာ။|
      block |ဂေါတမဿ ဘဂဝတော၊ ဓမ္မံ သစ္ဆိကရိံ အဟံ။|
    count |၁၄၀|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၁၄၁|
      block |သတသဟဿိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဧကပဒုမဿိဒံ ဖလံ။|
    count |၁၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဂန္ဓဓူပေါ ဥဒကဉ္စ၊ ပုန္နာဂ ဧကဒုဿကာ။|
      block |ဖုသိတော စ ပဘင်္ကရော၊ ကုဋိဒော ဥတ္တရီယကော။|
      block |သဝနီ ဧကပဒုမီ၊ ဂါထာယော သဗ္ဗပိဏ္ဍိတာ။|
      block |ဧကံ ဂါထာသတဉ္စေဝ၊ စတုတာလီသမေဝ စ။|
    block |ဣတ္ထံ သုဒံ အာယသ္မာ ဥက္ခိတ္တပဒုမိယော ထေရော ဣမာ ဂါထာယော အဘာသိတ္ထာတိ။|
    stand |ဥက္ခိတ္တပဒုမိယတ္ထေရဿာပဒာနံ ဒသမံ။|
    stand |ဂန္ဓောဒကဝဂ္ဂေါ စတုတိံသတိမော။|
    block |တဿုဒ္ဒာနံ|
