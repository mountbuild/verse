block |၂၂။ ဟတ္ထိဝဂ္ဂေါ|
  block |၁။ ဟတ္ထိဒာယကတ္ထေရအပဒာနံ|
    count |၁|
      block |သိဒ္ဓတ္ထဿ ဘဂဝတော၊ ဒွိပဒိန္ဒဿ တာဒိနော။|
      block |နာဂသေဋ္ဌော မယာ ဒိန္နော၊ ဤသာဒန္တော ဥရူဠှဝါ။|
    count |၂|
      block |ဥတ္တမတ္ထံ အနုဘောမိ၊ သန္တိပဒမနုတ္တရံ။|
      block |နာဂဒာနံ မယာ ဒိန္နံ၊ သဗ္ဗလောကဟိတေသိနော။|
    count |၃|
      block |စတုန္နဝုတိတော ကပ္ပေ၊ ယံ နာဂ မဒဒိံ တဒာ။|
      block |ဒုဂ္ဂတိံ နာဘိဇာနာမိ၊ နာဂဒာနဿိဒံ ဖလံ။|
    count |၄|
      block |အဋ္ဌသတ္တတိကပ္ပမှိ၊ သောဠသာသိံသု ခတ္တိယာ။|
      block |သမန္တပါသာဒိကာ နာမ၊ စက္ကဝတ္တီ မဟဗ္ဗလာ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဟတ္ထိဒာယကော ထေရော ဣမာ ဂါထာယော အဘာသိတ္ထာတိ။|
    stand |ဟတ္ထိဒာယကတ္ထေရဿာပဒာနံ ပဌမံ။|
  block |၂။ ပါနဓိဒာယကတ္ထေရအပဒာနံ|
    count |၆|
      block |အာရညိကဿ ဣသိနော၊ စိရရတ္တတပဿိနော။|
      block |ဗုဒ္ဓဿ ဘာဝိတတ္တဿ၊ အဒာသိံ ပါနဓိံ အဟံ။|
    count |၇|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ဒိဗ္ဗယာနံ အနုဘောမိ၊ ပုဗ္ဗကမ္မဿိဒံ ဖလံ။|
    count |၈|
      block |စတုန္နဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပါနဓိဿ ဣဒံ ဖလံ။|
    count |၉|
      block |သတ္တသတ္တတိတော ကပ္ပေ၊ အဋ္ဌ အာသိံသု ခတ္တိယာ။|
      block |သုယာနာ နာမ နာမေန၊ စက္ကဝတ္တီ မဟဗ္ဗလာ။|
    count |၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပါနဓိဒာယကော ထေရော ဣမာ ဂါထာယော အဘာသိတ္ထာတိ။|
    stand |ပါနဓိဒာယကတ္ထေရဿာပဒာနံ ဒုတိယံ။|
  block |၃။ သစ္စသညကတ္ထေရအပဒာနံ|
    count |၁၁|
      block |ဝေဿဘူ တမှိ သမယေ၊ ဘိက္ခုသင်္ဃပုရက္ခတော။|
      block |ဒေသေတိ အရိယသစ္စာနိ၊ နိဗ္ဗာပေန္တော မဟာဇနံ။|
    count |၁၂|
      block |ပရမကာရုညပတ္တောမှိ၊ သမိတိံ အဂမာသဟံ။|
      block |သောဟံ နိသိန္နကော သန္တော၊ ဓမ္မမဿောသိ သတ္ထုနော။|
    count |၁၃|
      block |တဿာဟံ ဓမ္မံ သုတွာန၊ ဒေဝလောကံ အဂစ္ဆဟံ။|
      block |တိံသကပ္ပါနိ ဒေဝေသု၊ အဝသိံ တတ္ထဟံ ပုရေ။|
    count |၁၄|
      block |ဧကတ္တိံသေ ဣတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ သစ္စသညာယိဒံ ဖလံ။|
    count |၁၅|
      block |ဆဗ္ဗီသမှိ ဣတော ကပ္ပေ၊ ဧကော အာသိံ ဇနာဓိပေါ။|
      block |ဧကဖုသိတနာမေန၊ စက္ကဝတ္တီ မဟဗ္ဗလော။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သစ္စသညကော ထေရော ဣမာ ဂါထာယော အဘာသိတ္ထာတိ။|
    stand |သစ္စသညကတ္ထေရဿာပဒာနံ တတိယံ။|
  block |၄။ ဧကသညကတ္ထေရအပဒာနံ|
    count |၁၇|
      block |ဒုမဂ္ဂေ ပံသုကူလိကံ၊ လဂ္ဂံ ဒိသွာန သတ္ထုနော။|
      block |အဉ္ဇလိံ ပဂ္ဂဟေတွာန၊ ပံသုကူလံ အဝန္ဒဟံ။|
    count |၁၈|
      block |ဧကတ္တိံသေ ဣတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၉|
      block |ပဉ္စဝီသေ ဣတော ကပ္ပေ၊ ဧကော အာသိံ ဇနာဓိပေါ။|
      block |အမိတာဘောတိ နာမေန၊ စက္ကဝတ္တီ မဟဗ္ဗလော။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကသညကော ထေရော ဣမာ ဂါထာယော အဘာသိတ္ထာတိ။|
    stand |ဧကသညကတ္ထေရဿာပဒာနံ စတုတ္ထံ။|
  block |၅။ ရံသိသညကတ္ထေရအပဒာနံ|
    count |၂၁|
      block |ဥဒေန္တံ သတရံသိံဝ၊ ပီတရံသိံဝ ဘာဏုမံ။|
      block |ဗျဂ္ဃူသဘံဝ ပဝရံ၊ သုဇာတံ ပဗ္ဗတန္တရေ။|
    count |၂၂|
      block |ဗုဒ္ဓဿ အာနုဘာဝေါ သော၊ ဇလတေ ပဗ္ဗတန္တရေ။|
      block |ရံသေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
    count |၂၃|
      block |အဝသေသေသု ကပ္ပေသု၊ ကုသလံ စရိတံ မယာ။|
      block |တေန စိတ္တပ္ပသာဒေန၊ ဗုဒ္ဓါနုဿတိယာပိ စ။|
    count |၂၄|
      block |တိံသကပ္ပသဟဿေတော၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၂၅|
      block |သတ္တပညာသကပ္ပမှိ၊ ဧကော အာသိံ ဇနာဓိပေါ။|
      block |သုဇာတော နာမ နာမေန၊ စက္ကဝတ္တီ မဟဗ္ဗလော။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။|
    stand |ရံသိသညကတ္ထေရဿာပဒာနံ ပဉ္စမံ။|
  block |၆။ သန္ဓိတတ္ထေရအပဒာနံ|
    count |၂၇|
      block |အဿတ္ထေ ဟရိတောဘာသေ၊ သံဝိရူဠှမှိ ပါဒပေ။|
      block |ဧကံ ဗုဒ္ဓဂတံ သညံ၊ အလဘိံဟံ ပတိဿတော။|
    count |၂၈|
      block |ဧကတ္တိံသေ ဣတော ကပ္ပေ၊ ယံ သညမလဘိံ တဒာ။|
      block |တဿာ သညာယ ဝါဟသာ၊ ပတ္တော မေ အာသဝက္ခယော။|
    count |၂၉|
      block |ဣတော တေရသကပ္ပမှိ၊ ဓနိဋ္ဌော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သန္ဓိတော ထေရော ဣမာ ဂါထာယော အဘာသိတ္ထာတိ။|
    stand |သန္ဓိတတ္ထေရဿာပဒာနံ ဆဋ္ဌံ။|
  block |၇။ တာလဝဏ္ဋဒာယကတ္ထေရအပဒာနံ|
    count |၃၁|
      block |တာလဝဏ္ဋံ မယာ ဒိန္နံ၊ တိဿဿာဒိစ္စဗန္ဓုနော။|
      block |ဂိမှနိဗ္ဗာပနတ္ထာယ၊ ပရိဠာဟောပသန္တိယာ။|
    count |၃၂|
      block |သန္နိဗ္ဗာပေမိ ရာဂဂ္ဂိံ၊ ဒောသဂ္ဂိဉ္စ တဒုတ္တရိံ။|
      block |နိဗ္ဗာပေမိ စ မောဟဂ္ဂိံ၊ တာလဝဏ္ဋဿိဒံ ဖလံ။|
    count |၃၃|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၃၄|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ တာလဝဏ္ဋဿိဒံ ဖလံ။|
    count |၃၅|
      block |တေသဋ္ဌိမှိ ဣတော ကပ္ပေ၊ မဟာနာမသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တာလဝဏ္ဋဒာယကော ထေရော ဣမာ ဂါထာယော အဘာသိတ္ထာတိ။|
    stand |တာလဝဏ္ဋဒာယကတ္ထေရဿာပဒာနံ သတ္တမံ။|
  block |၈။ အက္ကန္တသညကတ္ထေရအပဒာနံ|
    count |၃၇|
      block |ကုသာဋကံ ဂဟေတွာန၊ ဥပဇ္ဈာယဿဟံ ပုရေ။|
      block |မန္တဉ္စ အနုသိက္ခါမိ၊ ဂန္ထာဒောသဿ ပတ္တိယာ။|
    count |၃၈|
      block |အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။|
      block |ဥသဘံ ပဝရံ အဂ္ဂံ၊ တိဿံ ဗုဒ္ဓံ ဂဏုတ္တမံ။|
    count |၃၉|
      block |ကုသာဋကံ ပတ္ထရိတံ၊ အက္ကမန္တံ နရုတ္တမံ။|
      block |သမုဂ္ဂတံ မဟာဝီရံ၊ လောကဇေဋ္ဌံ နရာသဘံ။|
    count |၄၀|
      block |ဒိသွာ တံ လောကပဇ္ဇောတံ၊ ဝိမလံ စန္ဒသန္နိဘံ။|
      block |အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။|
    count |၄၁|
      block |စတုန္နဝုတိတော ကပ္ပေ၊ ယံ အဒာသိံ ကုသာဋကံ။|
      block |ဒုဂ္ဂတိံ နာဘိဇာနာမိ၊ ကုသာဋကဿိဒံ ဖလံ။|
    count |၄၂|
      block |သတ္တတိံသေ ဣတော ကပ္ပေ၊ ဧကော အာသိံ ဇနာဓိပေါ။|
      block |သုနန္ဒော နာမ နာမေန၊ စက္ကဝတ္တီ မဟဗ္ဗလော။|
    count |၄၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ အက္ကန္တသညကော ထေရော ဣမာ ဂါထာယော အဘာသိတ္ထာတိ။|
    stand |အက္ကန္တသညကတ္ထေရဿာပဒာနံ အဋ္ဌမံ။|
  block |၉။ သပ္ပိဒာယကတ္ထေရအပဒာနံ|
    count |၄၄|
      block |နိသိန္နော ပါသာဒဝရေ၊ နာရီဂဏပုရက္ခတော။|
      block |ဗျာဓိတံ သမဏံ ဒိသွာ၊ အဘိနာမေသဟံ ဃရံ။|
    count |၄၅|
      block |ဥပဝိဋ္ဌံ မဟာဝီရံ၊ ဒေဝဒေဝံ နရာသဘံ။|
      block |သပ္ပိတေလံ မယာ ဒိန္နံ၊ သိဒ္ဓတ္ထဿ မဟေသိနော။|
    count |၄၆|
      block |ပဿဒ္ဓဒရထံ ဒိသွာ၊ ဝိပ္ပသန္နမုခိန္ဒြိယံ။|
      block |ဝန္ဒိတွာ သတ္ထုနော ပါဒေ၊ အနုသံသာဝယိံ ပုရေ။|
    count |၄၇|
      block |ဒိသွာ မံ သုပ္ပသန္နတ္တံ၊ ဣဒ္ဓိယာ ပါရမိင်္ဂတော။|
      block |နဘံ အဗ္ဘုဂ္ဂမီ ဓီရော၊ ဟံသရာဇာဝ အမ္ဗရေ။|
    count |၄၈|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ သပ္ပိတေလဿိဒံ ဖလံ။|
    count |၄၉|
      block |ဣတော သတ္တရသေ ကပ္ပေ၊ ဇုတိဒေဝ သနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သပ္ပိဒာယကော ထေရော ဣမာ ဂါထာယော အဘာသိတ္ထာတိ။|
    stand |သပ္ပိဒာယကတ္ထေရဿာပဒာနံ နဝမံ။|
  block |၁၀။ ပါပနိဝါရိယတ္ထေရအပဒာနံ|
    count |၅၁|
      block |ပိယဒဿိဿ ဘဂဝတော၊ စင်္ကမံ သောဓိတံ မယာ။|
      block |နဠကေဟိ ပဋိစ္ဆန္နံ၊ ဝါတာတပနိဝါရဏံ။|
    count |၅၂|
      block |ပါပံ ဝိဝဇ္ဇနတ္ထာယ၊ ကုသလဿုပသမ္ပဒာ။|
      block |ကိလေသာနံ ပဟာနာယ၊ ပဒဟိံ သတ္ထု သာသနေ။|
    count |၅၃|
      block |ဣတော ဧကာဒသေ ကပ္ပေ၊ အဂ္ဂိဒေဝေါတိ ဝိဿုတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဟတ္ထိ ပါနဓိ သစ္စဉ္စ၊ ဧကသညိ စ ရံသိကော။|
      block |သန္ဓိတော တာလဝဏ္ဋဉ္စ၊ တထာ အက္ကန္တသညကော။|
      block |သပ္ပိ ပါပနိဝါရီ စ၊ စတုပ္ပညာသ ဂါထကာတိ။|
    block |ဣတ္ထံ သုဒံ အာယသ္မာ ပါပနိဝါရိယော ထေရော ဣမာ ဂါထာယော အဘာသိတ္ထာတိ။|
    stand |ပါပနိဝါရိယတ္ထေရဿာပဒာနံ ဒသမံ။|
    stand |ဟတ္ထိဝဂ္ဂေါ ဗာဝီသတိမော။|
    block |တဿုဒ္ဒာနံ|
