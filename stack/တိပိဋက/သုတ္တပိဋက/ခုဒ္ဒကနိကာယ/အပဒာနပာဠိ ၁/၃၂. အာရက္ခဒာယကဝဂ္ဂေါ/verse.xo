block |၃၂။ အာရက္ခဒာယကဝဂ္ဂေါ|
  block |၁။ အာရက္ခဒာယကတ္ထေရအပဒာနံ|
    count |၁|
      block |ဓမ္မဒဿိဿ မုနိနော၊ ဝတိ ကာရာပိတာ မယာ။|
      block |အာရက္ခေါ စ မယာ ဒိန္နော၊ ဒွိပဒိန္ဒဿ တာဒိနော။|
    count |၂|
      block |အဋ္ဌာရသေ ကပ္ပသတေ၊ ယံ ကမ္မမကရိံ တဒာ။|
      block |တေန ကမ္မဝိသေသေန၊ ပတ္တော မေ အာသဝက္ခယော။|
    count |၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာရက္ခဒာယကော ထေရော ဣမာ ဂါထာယော အဘာသိတ္ထာတိ။|
    stand |အာရက္ခဒာယကတ္ထေရဿာပဒာနံ ပဌမံ။|
  block |၂။ ဘောဇနဒာယကတ္ထေရအပဒာနံ|
    count |၄|
      block |သုဇာတော သာလလဋ္ဌီဝ၊ သောဘဉ္ဇနမိဝုဂ္ဂတော။|
      block |ဣန္ဒလဋ္ဌိရိဝါကာသေ၊ ဝိရောစတိ သဒာ ဇိနော။|
    count |၅|
      block |တဿ ဒေဝါတိဒေဝဿ၊ ဝေဿဘုဿ မဟေသိနော။|
      block |အဒာသိ ဘောဇနမဟံ၊ ဝိပ္ပသန္နေန စေတသာ။|
    count |၆|
      block |တံ မေ ဗုဒ္ဓေါ အနုမောဒိ၊ သယမ္ဘူ အပရာဇိတော။|
      block |ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတူ တဝ။|
    count |၇|
      block |ဧကတ္တိံသေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘောဇနဿ ဣဒံ ဖလံ။|
    count |၈|
      block |ပဉ္စဝီသေ ဣတော ကပ္ပေ၊ ဧကော အာသိံ အမိတ္တကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဘောဇနဒာယကော ထေရော ဣမာ ဂါထာယော အဘာသိတ္ထာတိ။|
    stand |ဘောဇနဒာယကတ္ထေရဿာပဒာနံ ဒုတိယံ။|
  block |၃။ ဂတသညကတ္ထေရအပဒာနံ|
    count |၁၀|
      block |အာကာသေဝ ပဒံ နတ္ထိ၊ အမ္ဗရေ အနိလဉ္ဇသေ။|
      block |သိဒ္ဓတ္ထံ ဇိနမဒ္ဒက္ခိံ၊ ဂစ္ဆန္တံ တိဒိဝင်္ဂဏေ။|
    count |၁၁|
      block |အနိလေနေရိတံ ဒိသွာ၊ သမ္မာသမ္ဗုဒ္ဓစီဝရံ။|
      block |ဝိတ္တိ မမာဟု တာဝဒေ၊ ဒိသွာန ဂမနံ မုနိံ။|
    count |၁၂|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂတသညကော ထေရော ဣမာ ဂါထာယော အဘာသိတ္ထာတိ။|
    stand |ဂတသညကတ္ထေရဿာပဒာနံ တတိယံ။|
  block |၄။ သတ္တပဒုမိယတ္ထေရအပဒာနံ|
    count |၁၄|
      block |နဒီကူလေ ဝသာမဟံ၊ နေသာဒော နာမ ဗြာဟ္မဏော။|
      block |သတပတ္တေဟိ ပုပ္ဖေဟိ၊ သမ္မဇ္ဇိတွာန အဿမံ။|
    count |၁၅|
      block |သုဝဏ္ဏဝဏ္ဏံ သမ္ဗုဒ္ဓံ၊ သိဒ္ဓတ္ထံ လောကနာယကံ။|
      block |ဒိသွာ နဘေန ဂစ္ဆန္တံ၊ ဟာသော မေ ဥဒပဇ္ဇထ။|
    count |၁၆|
      block |ပစ္စုဂ္ဂန္တွာန သမ္ဗုဒ္ဓံ၊ လောကဇေဋ္ဌံ နရာသဘံ။|
      block |အဿမံ အတိနာမေတွာ၊ ဇလဇဂ္ဂေဟိ ဩကိရိံ။|
    count |၁၇|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၈|
      block |ဣတော တေ သတ္တမေ ကပ္ပေ၊ စတုရော ပါဒပါဝရာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သတ္တပဒုမိယော ထေရော ဣမာ ဂါထာယော အဘာသိတ္ထာတိ။|
    stand |သတ္တပဒုမိယတ္ထေရဿာပဒာနံ စတုတ္ထံ။|
  block |၅။ ပုပ္ဖာသနဒာယကတ္ထေရအပဒာနံ|
    count |၂၀|
      block |သုဝဏ္ဏဝဏ္ဏံ သမ္ဗုဒ္ဓံ၊ ပီတရံသိံဝ ဘာဏုမံ။|
      block |အဝိဒူရေန ဂစ္ဆန္တံ၊ သိဒ္ဓတ္ထံ အပရာဇိတံ။|
    count |၂၁|
      block |တဿ ပစ္စုဂ္ဂမိတွာန၊ ပဝေသေတွာန အဿမံ။|
      block |ပုပ္ဖာသနံ မယာ ဒိန္နံ၊ ဝိပ္ပသန္နေန စေတသာ။|
    count |၂၂|
      block |အဉ္ဇလိံ ပဂ္ဂဟေတွာန၊ ဝေဒဇာတော တဒာ အဟံ။|
      block |ဗုဒ္ဓေ စိတ္တံ ပသာဒေတွာ၊ တံ ကမ္မံ ပရိဏာမယိံ။|
    count |၂၃|
      block |ယံ မေ အတ္ထိ ကတံ ပုညံ၊ သယမ္ဘုမှပရာဇိတေ။|
      block |သဗ္ဗေန တေန ကုသလေန၊ ဝိမလော ဟောမိ သာသနေ။|
    count |၂၄|
      block |စတုန္နဝုတိတော ကပ္ပေ၊ ပုပ္ဖာသနမဒံ တဒာ။|
      block |ဒုဂ္ဂတိံ နာဘိဇာနာမိ၊ ပုပ္ဖာသနဿိဒံ ဖလံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုပ္ဖာသနဒာယကော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖာသနဒာယကတ္ထေရဿာပဒာနံ ပဉ္စမံ။|
  block |၆။ အာသနသန္ထဝိကတ္ထေရအပဒာနံ|
    count |၂၆|
      block |စေတိယံ ဥတ္တမံ နာမ၊ သိခိနော လောကဗန္ဓုနော။|
      block |အရညေ ဣရီဏေ ဝနေ၊ အန္ဓာဟိဏ္ဍာမဟံ တဒာ။|
    count |၂၇|
      block |ပဝနာ နိက္ခမန္တေန၊ ဒိဋ္ဌံ သီဟာသနံ မယာ။|
      block |ဧကံသံ အဉ္ဇလိံ ကတွာ၊ သန္ထဝိံ လောကနာယကံ။|
    count |၂၈|
      block |ဒိဝသဘာဂံ ထဝိတွာန၊ ဗုဒ္ဓံ လောကဂ္ဂနာယကံ။|
      block |ဟဋ္ဌော ဟဋ္ဌေန စိတ္တေန၊ ဣမံ ဝါစံ ဥဒီရယိံ။|
    count |၂၉|
      block |နမော တေ ပုရိသာဇည၊ နမော တေ ပုရိသုတ္တမ။|
      block |သဗ္ဗညူသိ မဟာဝီရ၊ လောကဇေဋ္ဌ နရာသဘ။|
    count |၃၀|
      block |အဘိတ္ထဝိတွာ သိခိနံ၊ နိမိတ္တကရဏေနဟံ။|
      block |အာသနံ အဘိဝါဒေတွာ၊ ပက္ကာမိံ ဥတ္တရာမုခေါ။|
    count |၃၁|
      block |ဧကတ္တိံသေ ဣတော ကပ္ပေ၊ ယံ ထဝိံ ဝဒတံ ဝရံ။|
      block |ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။|
    count |၃၂|
      block |သတ္တဝီသေ ဣတော ကပ္ပေ၊ အတုလာ သတ္တ အာသု တေ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာသနသန္ထဝိကော ထေရော ဣမာ ဂါထာယော အဘာသိတ္ထာတိ။|
    stand |အာသနသန္ထဝိကတ္ထေရဿာပဒာနံ ဆဋ္ဌံ။|
  block |၇။ သဒ္ဒသညကတ္ထေရအပဒာနံ|
    count |၃၄|
      block |သုဒဿနော မဟာဝီရော၊ ဒေသေတိ အမတံ ပဒံ။|
      block |ပရိဝုတော သာဝကေဟိ၊ ဝသတိ ဃရမုတ္တမေ။|
    count |၃၅|
      block |တာယ ဝါစာယ မဓုရာယ၊ သင်္ဂဏှာတိ မဟာဇနံ။|
      block |ဃောသော စ ဝိပုလော အာသိ၊ အာသီသော ဒေဝမာနုသေ။|
    count |၃၆|
      block |နိဂ္ဃောသသဒ္ဒံ သုတွာန၊ သိဒ္ဓတ္ထဿ မဟေသိနော။|
      block |သဒ္ဒေ စိတ္တံ ပသာဒေတွာ၊ အဝန္ဒိံ လောကနာယကံ။|
    count |၃၇|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။|
    stand |သဒ္ဒသညကတ္ထေရဿာပဒာနံ သတ္တမံ။|
  block |၈။ တိရံသိယတ္ထေရအပဒာနံ|
    count |၃၉|
      block |ကေသရိံ အဘိဇာတံဝ၊ အဂ္ဂိက္ခန္ဓံဝ ပဗ္ဗတေ။|
      block |ဩဘာသေန္တံ ဒိသာ သဗ္ဗာ၊ သိဒ္ဓတ္ထံ ပဗ္ဗတန္တရေ။|
    count |၄၀|
      block |သူရိယဿ စ အာလောကံ၊ စန္ဒာလောကံ တထေဝ စ။|
      block |ဗုဒ္ဓါလောကဉ္စ ဒိသွာန၊ ဝိတ္တိ မေ ဥဒပဇ္ဇထ။|
    count |၄၁|
      block |တယော အာလောကေ ဒိသွာန၊ သမ္ဗုဒ္ဓံ သာဝကုတ္တမံ။|
      block |ဧကံသံ အဇိနံ ကတွာ၊ သန္ထဝိံ လောကနာယကံ။|
    count |၄၂|
      block |တယော ဟိ အာလောကကရာ၊ လောကေ လောကတမောနုဒာ။|
      block |စန္ဒော စ သူရိယော စာပိ၊ ဗုဒ္ဓေါ စ လောကနာယကော။|
    count |၄၃|
      block |ဩပမ္မံ ဥပဒဿေတွာ၊ ကိတ္တိတော မေ မဟာမုနိ။|
      block |ဗုဒ္ဓဿ ဝဏ္ဏံ ကိတ္တေတွာ၊ ကပ္ပံ သဂ္ဂမှိ မောဒဟံ။|
    count |၄၄|
      block |စတုန္နဝုတိတော ကပ္ပေ၊ ယံ ဗုဒ္ဓမဘိကိတ္တယိံ။|
      block |ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။|
    count |၄၅|
      block |ဧကသဋ္ဌိမှိတော ကပ္ပေ၊ ဧကော ဉာဏဓရော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိရံသိယော ထေရော ဣမာ ဂါထာယော အဘာသိတ္ထာတိ။|
    stand |တိရံသိယတ္ထေရဿာပဒာနံ အဋ္ဌမံ။|
  block |၉။ ကန္ဒလိပုပ္ဖိယတ္ထေရအပဒာနံ|
    count |၄၇|
      block |သိန္ဓုယာ နဒိယာ တီရေ၊ အဟောသိံ ကဿကော တဒာ။|
      block |ပရကမ္မာယနေ ယုတ္တော၊ ပရဘတ္တံ အပဿိတော။|
    count |၄၈|
      block |သိန္ဓုံ အနုစရန္တောဟံ၊ သိဒ္ဓတ္ထံ ဇိနမဒ္ဒသံ။|
      block |သမာဓိနာ နိသိန္နံဝ၊ သတပတ္တံဝ ပုပ္ဖိတံ။|
    count |၄၉|
      block |သတ္တ ကန္ဒလိပုပ္ဖာနိ၊ ဝဏ္ဋေ ဆေတွာနဟံ တဒာ။|
      block |မတ္ထကေ အဘိရောပေသိံ၊ ဗုဒ္ဓဿာဒိစ္စဗန္ဓုနော။|
    count |၅၀|
      block |သုဝဏ္ဏဝဏ္ဏံ သမ္ဗုဒ္ဓံ၊ အနုကူလေ သမာဟိတံ။|
      block |တိဓာပဘိန္နမာတင်္ဂံ၊ ကုဉ္ဇရံဝ ဒုရာသဒံ။|
    count |၅၁|
      block |တမဟံ ဥပဂန္တွာန၊ နိပကံ ဘာဝိတိန္ဒြိယံ။|
      block |အဉ္ဇလိံ ပဂ္ဂဟေတွာန၊ အဝန္ဒိံ သတ္ထုနော အဟံ။|
    count |၅၂|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကန္ဒလိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ကန္ဒလိပုပ္ဖိယတ္ထေရဿာပဒာနံ နဝမံ။|
  block |၁၀။ ကုမုဒမာလိယတ္ထေရအပဒာနံ|
    count |၅၄|
      block |ဥသဘံ ပဝရံ ဝီရံ၊ မဟေသိံ ဝိဇိတာဝိနံ။|
      block |ဝိပဿိနံ မဟာဝီရံ၊ အဘိဇာတံဝ ကေသရိံ။|
    count |၅၅|
      block |ရထိယံ ပဋိပဇ္ဇန္တံ၊ အာဟုတီနံ ပဋိဂ္ဂဟံ။|
      block |ဂဟေတွာ ကုမုဒံ မာလံ၊ ဗုဒ္ဓသေဋ္ဌံ သမောကိရိံ။|
    count |၅၆|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |အာရက္ခဒော ဘောဇနဒော၊ ဂတသညီ ပဒုမိယော။|
      block |ပုပ္ဖာသနီ သန္ထဝိကော၊ သဒ္ဒသညီ တိရံသိယော။|
      block |ကန္ဒလိကော ကုမုဒီ စ၊ သတ္တပညာသ ဂါထကာတိ။|
    block |ဣတ္ထံ သုဒံ အာယသ္မာ ကုမုဒမာလိယော ထေရော ဣမာ ဂါထာယော အဘာသိတ္ထာတိ။|
    stand |ကုမုဒမာလိယတ္ထေရဿာပဒာနံ ဒသမံ။|
    stand |အာရက္ခဒာယကဝဂ္ဂေါ ဗာတ္တိံသတိမော။|
    block |တဿုဒ္ဒာနံ|
