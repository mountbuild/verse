block |၁၀။ သုဓာဝဂ္ဂေါ|
  block |၁။ သုဓာပိဏ္ဍိယတ္ထေရအပဒာနံ|
    count |၁|
      block |ပူဇာရဟေ ပူဇယတော၊ ဗုဒ္ဓေ ယဒိ ဝ သာဝကေ။|
      block |ပပဉ္စသမတိက္ကန္တေ၊ တိဏ္ဏသောကပရိဒ္ဒဝေ။|
    count |၂|
      block |တေ တာဒိသေ ပူဇယတော၊ နိဗ္ဗုတေ အကုတောဘယေ။|
      block |န သက္ကာ ပုညံ သင်္ခါတုံ၊ ဣမေတ္တမပိ ကေနစိ။|
    count |၃|
      block |စတုန္နမပိ ဒီပါနံ၊ ဣဿရံ ယောဓ ကာရယေ။|
      block |ဧကိဿာ ပူဇနာယေတံ၊ ကလံ နာဂ္ဃတိ သောဠသိံ။|
    count |၄|
      block |သိဒ္ဓတ္ထဿ နရဂ္ဂဿ၊ စေတိယေ ဖလိတန္တရေ။|
      block |သုဓာပိဏ္ဍော မယာ ဒိန္နော၊ ဝိပ္ပသန္နေန စေတသာ။|
    count |၅|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပဋိသင်္ခါရဿိဒံ ဖလံ။|
    count |၆|
      block |ဣတော တိံသတိကပ္ပမှိ၊ ပဋိသင်္ခါရသဝှယာ။|
      block |သတ္တရတနသမ္ပန္နာ၊ တေရသ စက္ကဝတ္တိနော။|
    count |၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုဓာပိဏ္ဍိယော ထေရော ဣမာ ဂါထာယော အဘာသိတ္ထာတိ။|
    stand |သုဓာပိဏ္ဍိယတ္ထေရဿာပဒာနံ ပဌမံ။|
  block |၂။ သုစိန္တိကတ္ထေရအပဒာနံ|
    count |၈|
      block |တိဿဿ လောကနာထဿ၊ သုဒ္ဓပီဌမဒာသဟံ။|
      block |ဟဋ္ဌော ဟဋ္ဌေန စိတ္တေန၊ ဗုဒ္ဓဿာဒိစ္စဗန္ဓုနော။|
    count |၉|
      block |အဋ္ဌာရသေ ဣတော ကပ္ပေ၊ ရာဇာ အာသိံ မဟာရုစိ။|
      block |ဘောဂေါ စ ဝိပုလော အာသိ၊ သယနဉ္စ အနပ္ပကံ။|
    count |၁၀|
      block |ပီဌံ ဗုဒ္ဓဿ ဒတွာန၊ ဝိပ္ပသန္နေန စေတသာ။|
      block |အနုဘောမိ သကံ ကမ္မံ၊ ပုဗ္ဗေ သုကတမတ္တနော။|
    count |၁၁|
      block |ဒွေနဝုတေ ဣတော ကပ္ပေ၊ ယံ ပီဌမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပီဌဒာနဿိဒံ ဖလံ။|
    count |၁၂|
      block |အဋ္ဌတိံသေ ဣတော ကပ္ပေ၊ တယော တေ စက္ကဝတ္တိနော။|
      block |ရုစိ ဥပရုစိ စေဝ၊ မဟာရုစိ တတိယကော။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုစိန္တိကော ထေရော ဣမာ ဂါထာယော အဘာသိတ္ထာတိ။|
    stand |သုစိန္တိကတ္ထေရဿာပဒာနံ ဒုတိယံ။|
  block |၃။ အဍ္ဎစေဠကတ္ထေရအပဒာနံ|
    count |၁၄|
      block |တိဿဿာဟံ ဘဂဝတော၊ ဥပဍ္ဎဒုဿမဒာသဟံ။|
      block |ပရမကာပညပတ္တောမှိ၊ ဒုဂ္ဂတေန သမပ္ပိတော။|
    count |၁၅|
      block |ဥပဍ္ဎဒုဿံ ဒတွာန၊ ကပ္ပံ သဂ္ဂမှိ မောဒဟံ။|
      block |အဝသေသေသု ကပ္ပေသု၊ ကုသလံ ကာရိတံ မယာ။|
    count |၁၆|
      block |ဒွေနဝုတေ ဣတော ကပ္ပေ၊ ယံ ဒုဿမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒုဿဒာနဿိဒံ ဖလံ။|
    count |၁၇|
      block |ဧကူနပညာသကပ္ပမှိ၊ ရာဇာနော စက္ကဝတ္တိနော။|
      block |သမန္တစ္ဆဒနာ နာမ၊ ဗာတ္တိံသာသုံ ဇနာဓိပါ။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဍ္ဎစေဠကော ထေရော ဣမာ ဂါထာယော အဘာသိတ္ထာတိ။|
    stand |အဍ္ဎစေဠကတ္ထေရဿာပဒာနံ တတိယံ။|
  block |၄။ သူစိဒာယကတ္ထေရအပဒာနံ|
    count |၁၉|
      block |ကမ္မာရောဟံ ပုရေ အာသိံ၊ ဗန္ဓုမာယံ ပုရုတ္တမေ။|
      block |သူစိဒာနံ မယာ ဒိန္နံ၊ ဝိပဿိဿ မဟေသိနော။|
    count |၂၀|
      block |ဝဇိရဂ္ဂသမံ ဉာဏံ၊ ဟောတိ ကမ္မေန တာဒိသံ။|
      block |ဝိရာဂေါမှိ ဝိမုတ္တောမှိ၊ ပတ္တောမှိ အာသဝက္ခယံ။|
    count |၂၁|
      block |အတီတေ စ ဘဝေ သဗ္ဗေ၊ ဝတ္တမာနေ စနာဂတေ။|
      block |ဉာဏေန ဝိစိနိံ သဗ္ဗံ၊ သူစိဒာနဿိဒံ ဖလံ။|
    count |၂၂|
      block |ဧကနဝုတိတော ကပ္ပေ၊ သတ္တာသုံ ဝဇိရဝှယာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သူစိဒာယကော ထေရော ဣမာ ဂါထာယော အဘာသိတ္ထာတိ။|
    stand |သူစိဒာယကတ္ထေရဿာပဒာနံ စတုတ္ထံ။|
  block |၅။ ဂန္ဓမာလိယတ္ထေရအပဒာနံ|
    count |၂၄|
      block |သိဒ္ဓတ္ထဿ ဘဂဝတော၊ ဂန္ဓထူပံ အကာသဟံ။|
      block |သုမနေဟိ ပဋိစ္ဆန္နံ၊ ဗုဒ္ဓါနုစ္ဆဝိကံ ကတံ။|
    count |၂၅|
      block |ကဉ္စနဂ္ဃိယသင်္ကာသံ၊ ဗုဒ္ဓံ လောကဂ္ဂနာယကံ။|
      block |ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။|
    count |၂၆|
      block |ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။|
      block |နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။|
    count |၂၇|
      block |ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။|
      block |စတုန္နဝုတိတော ကပ္ပေ၊ ဂန္ဓမာလံ ယတော အဒံ။|
    count |၂၈|
      block |ဗုဒ္ဓေ ကတဿ ကာရဿ၊ ဖလေနာဟံ ဝိသေသတော။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၉|
      block |စတ္တာရီသမှိ ဧကူနေ၊ ကပ္ပေ အာသိံသု သောဠသ။|
      block |ဒေဝဂန္ဓသနာမာ တေ၊ ရာဇာနော စက္ကဝတ္တိနော။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂန္ဓမာလိယော ထေရော ဣမာ ဂါထာယော အဘာသိတ္ထာတိ။|
    stand |ဂန္ဓမာလိယတ္ထေရဿာပဒာနံ ပဉ္စမံ။|
  block |၆။ တိပုပ္ဖိယတ္ထေရအပဒာနံ|
    count |၃၁|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ပါဋလိံ ဟရိတံ ဒိသွာ၊ တီဏိ ပုပ္ဖာနိ ဩကိရိံ။|
    count |၃၂|
      block |ပတိတပတ္တာနိ ဂဏှိတွာ၊ ဗဟိ ဆဍ္ဍေသဟံ တဒာ။|
      block |အန္တောသုဒ္ဓံ ဗဟိသုဒ္ဓံ၊ သုဝိမုတ္တံ အနာသဝံ။|
    count |၃၃|
      block |သမ္မုခါ ဝိယ သမ္ဗုဒ္ဓံ၊ ဝိပဿိံ လောကနာယကံ။|
      block |ပါဋလိံ အဘိဝါဒေတွာ၊ တတ္ထ ကာလင်္ကတော အဟံ။|
    count |၃၄|
      block |ဧကနဝုတိတော ကပ္ပေ၊ ယံ ဗောဓိမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။|
    count |၃၅|
      block |သမန္တပါသာဒိကာ နာမ၊ တေရသာသိံသု ရာဇိနော။|
      block |ဣတော တေတ္တိံသကပ္ပမှိ၊ စက္ကဝတ္တီ မဟဗ္ဗလာ။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |တိပုပ္ဖိယတ္ထေရဿာပဒာနံ ဆဋ္ဌံ။|
  block |၇။ မဓုပိဏ္ဍိကတ္ထေရအပဒာနံ|
    count |၃၇|
      block |ဝိပိနေ ကာနနေ ဒိသွာ၊ အပ္ပသဒ္ဒေ နိရာကုလေ။|
      block |သိဒ္ဓတ္ထံ ဣသိနံ သေဋ္ဌံ၊ အာဟုတီနံ ပဋိဂ္ဂဟံ။|
    count |၃၈|
      block |နိဗ္ဗုတတ္တံ မဟာနာဂံ၊ နိသဘာဇာနိယံ ယထာ။|
      block |ဩသဓိံဝ ဝိရောစန္တံ၊ ဒေဝသင်္ဃနမဿိတံ။|
    count |၃၉|
      block |ဝိတ္တိ မမာဟု တာဝဒေ၊ ဉာဏံ ဥပ္ပဇ္ဇိ တာဝဒေ။|
      block |ဝုဋ္ဌိတဿ သမာဓိမှာ၊ မဓုံ ဒတွာန သတ္ထုနော။|
    count |၄၀|
      block |ဝန္ဒိတွာ သတ္ထုနော ပါဒေ၊ ပက္ကာမိံ ပါစိနာမုခေါ။|
      block |စတုတ္တိံသမှိ ကပ္ပမှိ၊ ရာဇာ အာသိံ သုဒဿနော။|
    count |၄၁|
      block |မဓု ဘိသေဟိ သဝတိ၊ ဘောဇနမှိ စ တာဝဒေ။|
      block |မဓုဝဿံ ပဝဿိတ္ထ၊ ပုဗ္ဗကမ္မဿိဒံ ဖလံ။|
    count |၄၂|
      block |စတုန္နဝုတိတော ကပ္ပေ၊ ယံ မဓုံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မဓုဒာနဿိဒံ ဖလံ။|
    count |၄၃|
      block |စတုတ္တိံသေ ဣတော ကပ္ပေ၊ စတ္တာရော တေ သုဒဿနာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၄၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဓုပိဏ္ဍိကော ထေရော ဣမာ ဂါထာယော အဘာသိတ္ထာတိ။|
    stand |မဓုပိဏ္ဍိကတ္ထေရဿာပဒာနံ သတ္တမံ။|
  block |၈။ သေနာသနဒာယကတ္ထေရအပဒာနံ|
    count |၄၅|
      block |သိဒ္ဓတ္ထဿ ဘဂဝတော၊ အဒာသိံ ပဏ္ဏသန္ထရံ။|
      block |သမန္တာ ဥပဟာရဉ္စ၊ ကုသုမံ ဩကိရိံ အဟံ။|
    count |၄၆|
      block |ပါသာဒေဝံ ဂုဏံ ရမ္မံ၊ အနုဘောမိ မဟာရဟံ။|
      block |မဟဂ္ဃာနိ စ ပုပ္ဖာနိ၊ သယနေဘိသဝန္တိ မေ။|
    count |၄၇|
      block |သယနေဟံ တုဝဋ္ဋာမိ၊ ဝိစိတ္တေ ပုပ္ဖသန္ထတေ။|
      block |ပုပ္ဖဝုဋ္ဌိ စ သယနေ၊ အဘိဝဿတိ တာဝဒေ။|
    count |၄၈|
      block |စတုန္နဝုတိတော ကပ္ပေ၊ အဒာသိံ ပဏ္ဏသန္ထရံ။|
      block |ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။|
    count |၄၉|
      block |တိဏသန္ထရကာ နာမ၊ သတ္တေတေ စက္ကဝတ္တိနော။|
      block |ဣတော တေ ပဉ္စမေ ကပ္ပေ၊ ဥပ္ပဇ္ဇိံသု ဇနာဓိပါ။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သေနာသနဒာယကော ထေရော ဣမာ ဂါထာယော အဘာသိတ္ထာတိ။|
    stand |သေနာသနဒာယကတ္ထေရဿာပဒာနံ အဋ္ဌမံ။|
  block |၉။ ဝေယျာဝစ္စကတ္ထေရအပဒာနံ|
    count |၅၁|
      block |ဝိပဿိဿ ဘဂဝတော၊ မဟာပူဂဂဏော အဟု။|
      block |ဝေယျာဝစ္စကရော အာသိံ၊ သဗ္ဗကိစ္စေသု ဝါဝဋော။|
    count |၅၂|
      block |ဒေယျဓမ္မော စ မေ နတ္ထိ၊ သုဂတဿ မဟေသိနော။|
      block |အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။|
    count |၅၃|
      block |ဧကနဝုတိတော ကပ္ပေ၊ ဝေယျာဝစ္စံ အကာသဟံ။|
      block |ဒုဂ္ဂတိံ နာဘိဇာနာမိ၊ ဝေယျာဝစ္စဿိဒံ ဖလံ။|
    count |၅၄|
      block |ဣတော စ အဋ္ဌမေ ကပ္ပေ၊ ရာဇာ အာသိံ သုစိန္တိတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝေယျာဝစ္စကော ထေရော ဣမာ ဂါထာယော အဘာသိတ္ထာတိ။|
    stand |ဝေယျာဝစ္စကတ္ထေရဿာပဒာနံ နဝမံ။|
  block |၁၀။ ဗုဒ္ဓုပဋ္ဌာကတ္ထေရအပဒာနံ|
    count |၅၆|
      block |ဝိပဿိဿ ဘဂဝတော၊ အဟောသိံ သင်္ခဓမ္မကော။|
      block |နိစ္စုပဋ္ဌာနယုတ္တောမှိ၊ သုဂတဿ မဟေသိနော။|
    count |၅၇|
      block |ဥပဋ္ဌာနဖလံ ပဿ၊ လောကနာထဿ တာဒိနော။|
      block |သဋ္ဌိတူရိယသဟဿာနိ၊ ပရိဝါရေန္တိ မံ သဒာ။|
    count |၅၈|
      block |ဧကနဝုတိတော ကပ္ပေ၊ ဥပဋ္ဌဟိံ မဟာဣသိံ။|
      block |ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။|
    count |၅၉|
      block |စတုဝီသေ ဣတော ကပ္ပေ၊ မဟာနိဂ္ဃောသနာမကာ။|
      block |သောဠသာသိံသု ရာဇာနော၊ စက္ကဝတ္တီ မဟဗ္ဗလာ။|
    count |၆၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သုဓာ သုစိန္တိ စေဠဉ္စ၊ သူစီ စ ဂန္ဓမာလိယော။|
      block |တိပုပ္ဖိယော မဓုသေနာ၊ ဝေယျာဝစ္စော စုပဋ္ဌကော။|
      block |သမသဋ္ဌိ စ ဂါထာယော၊ အသ္မိံ ဝဂ္ဂေ ပကိတ္တိတာ။|
      block |ဗုဒ္ဓဝဂ္ဂေါ ဟိ ပဌမော၊ သီဟာသနိ သုဘူတိ စ။|
      block |ကုဏ္ဍဓာနော ဥပါလိ စ၊ ဗီဇနိသကစိန္တိ စ။|
      block |နာဂသမာလော တိမိရော၊ သုဓာဝဂ္ဂေန တေ ဒသ။|
      block |စတုဒ္ဒသသတာ ဂါထာ၊ ပဉ္စပညာသမေဝ စ။|
    block |ဣတ္ထံ သုဒံ အာယသ္မာ ဗုဒ္ဓုပဋ္ဌာကော ထေရော ဣမာ ဂါထာယော အဘာသိတ္ထာတိ။|
    stand |ဗုဒ္ဓုပဋ္ဌာကတ္ထေရဿာပဒာနံ ဒသမံ။|
    stand |သုဓာဝဂ္ဂေါ ဒသမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ဗုဒ္ဓဝဂ္ဂဒသကံ။|
    stand |ပဌမသတကံ သမတ္တံ။|
