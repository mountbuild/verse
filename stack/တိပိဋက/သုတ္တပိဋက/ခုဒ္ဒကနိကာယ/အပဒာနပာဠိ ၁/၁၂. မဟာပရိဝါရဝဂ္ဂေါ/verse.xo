block |၁၂။ မဟာပရိဝါရဝဂ္ဂေါ|
  block |၁။ မဟာပရိဝါရကတ္ထေရအပဒာနံ|
    count |၁|
      block |ဝိပဿီ နာမ ဘဂဝါ၊ လောကဇေဋ္ဌော နရာသဘော။|
      block |အဋ္ဌသဋ္ဌိသဟဿေဟိ၊ ပါဝိသိ ဗန္ဓုမံ တဒာ။|
    count |၂|
      block |နဂရာ အဘိနိက္ခမ္မ၊ အဂမံ ဒီပစေတိယံ။|
      block |အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။|
    count |၃|
      block |စုလ္လာသီတိသဟဿာနိ၊ ယက္ခါ မယှံ ဥပန္တိကေ။|
      block |ဥပဋ္ဌဟန္တိ သက္ကစ္စံ၊ ဣန္ဒံဝ တိဒသာ ဂဏာ။|
    count |၄|
      block |ဘဝနာ အဘိနိက္ခမ္မ၊ ဒုဿံ ပဂ္ဂယှဟံ တဒာ။|
      block |သိရသာ အဘိဝါဒေသိံ၊ တဉ္စာဒာသိံ မဟေသိနော။|
    count |၅|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။|
      block |ဗုဒ္ဓဿ အာနုဘာဝေန၊ ဝသုဓာယံ ပကမ္ပထ။|
    count |၆|
      block |တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။|
      block |ဗုဒ္ဓေ စိတ္တံ ပသာဒေမိ၊ ဒွိပဒိန္ဒမှိ တာဒိနေ။|
    count |၇|
      block |သောဟံ စိတ္တံ ပသာဒေတွာ၊ ဒုဿံ ဒတွာန သတ္ထုနော။|
      block |သရဏဉ္စ ဥပါဂစ္ဆိံ၊ သာမစ္စော သပရိဇ္ဇနော။|
    count |၈|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၉|
      block |ဣတော ပန္နရသေ ကပ္ပေ၊ သောဠသာသုံ သုဝါဟနာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၀|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဟာပရိဝါရကော ထေရော ဣမာ ဂါထာယော အဘာသိတ္ထာတိ။|
    stand |မဟာပရိဝါရကတ္ထေရဿာပဒာနံ ပဌမံ။|
  block |၂။ သုမင်္ဂလတ္ထေရအပဒာနံ|
    count |၁၁|
      block |အတ္ထဒဿီ ဇိနဝရော၊ လောကဇေဋ္ဌော နရာသဘော။|
      block |ဝိဟာရာ အဘိနိက္ခမ္မ၊ တဠာကံ ဥပသင်္ကမိ။|
    count |၁၂|
      block |နှတွာ ပိတွာ စ သမ္ဗုဒ္ဓေါ၊ ဥတ္တရိတွေကစီဝရော။|
      block |အဋ္ဌာသိ ဘဂဝါ တတ္ထ၊ ဝိလောကေန္တော ဒိသောဒိသံ။|
    count |၁၃|
      block |ဘဝနေ ဥပဝိဋ္ဌောဟံ၊ အဒ္ဒသံ လောကနာယကံ။|
      block |ဟဋ္ဌော ဟဋ္ဌေန စိတ္တေန၊ အပ္ဖောဋေသိံ အဟံ တဒာ။|
    count |၁၄|
      block |သတရံသိံဝ ဇောတန္တံ၊ ပဘာသန္တံဝ ကဉ္စနံ။|
      block |နစ္စဂီတေ ပယုတ္တောဟံ၊ ပဉ္စင်္ဂတူရိယမှိ စ။|
    count |၁၅|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗေ သတ္တေ အဘိဘောမိ၊ ဝိပုလော ဟောတိ မေ ယသော။|
    count |၁၆|
      block |နမော တေ ပုရိသာဇည၊ နမော တေ ပုရိသုတ္တမ။|
      block |အတ္တာနံ တောသယိတွာန၊ ပရေ တောသေသိ တွံ မုနိ။|
    count |၁၇|
      block |ပရိဂ္ဂဟေ နိသီဒိတွာ၊ ဟာသံ ကတွာန သုဗ္ဗတေ။|
      block |ဥပဋ္ဌဟိတွာ သမ္ဗုဒ္ဓံ၊ တုသိတံ ဥပပဇ္ဇဟံ။|
    count |၁၈|
      block |သောဠသေတော ကပ္ပသတေ၊ ဒွိနဝဧကစိန္တိတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုမင်္ဂလော ထေရော ဣမာ ဂါထာယော အဘာသိတ္ထာတိ။|
    stand |သုမင်္ဂလတ္ထေရဿာပဒာနံ ဒုတိယံ။|
  block |၃။ သရဏဂမနိယတ္ထေရအပဒာနံ|
    count |၂၀|
      block |ဥဘိန္နံ ဒေဝရာဇူနံ၊ သင်္ဂါမော သမုပဋ္ဌိတော။|
      block |အဟောသိ သမုပဗျူဠှော၊ မဟာဃောသော အဝတ္တထ။|
    count |၂၁|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |အန္တလိက္ခေ ဌိတော သတ္ထာ၊ သံဝေဇေသိ မဟာဇနံ။|
    count |၂၂|
      block |သဗ္ဗေ ဒေဝါ အတ္တမနာ၊ နိက္ခိတ္တကဝစာဝုဓာ။|
      block |သမ္ဗုဒ္ဓံ အဘိဝါဒေတွာ၊ ဧကဂ္ဂါသိံသု တာဝဒေ။|
    count |၂၃|
      block |မယှံ သင်္ကပ္ပမညာယ၊ ဝါစာသဘိမုဒီရယိ။|
      block |အနုကမ္ပကော လောကဝိဒူ၊ နိဗ္ဗာပေသိ မဟာဇနံ။|
    count |၂၄|
      block |ပဒုဋ္ဌစိတ္တော မနုဇော၊ ဧကပါဏံ ဝိဟေဌယံ။|
      block |တေန စိတ္တပ္ပဒောသေန၊ အပါယံ ဥပပဇ္ဇတိ။|
    count |၂၅|
      block |သင်္ဂါမသီသေ နာဂေါဝ၊ ဗဟူ ပါဏေ ဝိဟေဌယံ။|
      block |နိဗ္ဗာပေထ သကံ စိတ္တံ၊ မာ ဟညိတ္ထော ပုနပ္ပုနံ။|
    count |၂၆|
      block |ဒွိန္နမ္ပိ ယက္ခရာဇူနံ၊ သေနာ သာ ဝိမှိတာ အဟု။|
      block |သရဏဉ္စ ဥပါဂစ္ဆုံ၊ လောကဇေဋ္ဌံ သုတာဒိနံ။|
    count |၂၇|
      block |သညာပေတွာန ဇနတံ၊ ပဒမုဒ္ဓရိ စက္ခုမာ။|
      block |ပေက္ခမာနောဝ ဒေဝေဟိ၊ ပက္ကာမိ ဥတ္တရာမုခေါ။|
    count |၂၈|
      block |ပဌမံ သရဏံ ဂစ္ဆိံ၊ ဒွိပဒိန္ဒဿ တာဒိနော။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၂၉|
      block |မဟာဒုန္ဒုဘိနာမာ စ၊ သောဠသာသုံ ရထေသဘာ။|
      block |တိံသကပ္ပသဟဿမှိ၊ ရာဇာနော စက္ကဝတ္တိနော။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။|
    stand |သရဏဂမနိယတ္ထေရဿာပဒာနံ တတိယံ။|
  block |၄။ ဧကာသနိယတ္ထေရအပဒာနံ|
    count |၃၁|
      block |ဝရုဏော နာမ နာမေန၊ ဒေဝရာဇာ အဟံ တဒာ။|
      block |ဥပဋ္ဌဟေသိံ သမ္ဗုဒ္ဓံ၊ သယောဂ္ဂဗလဝါဟနော။|
    count |၃၂|
      block |နိဗ္ဗုတေ လောကနာထမှိ၊ အတ္ထဒဿီနရုတ္တမေ။|
      block |တူရိယံ သဗ္ဗမာဒာယ၊ အဂမံ ဗောဓိမုတ္တမံ။|
    count |၃၃|
      block |ဝါဒိတေန စ နစ္စေန၊ သမ္မတာဠသမာဟိတော။|
      block |သမ္မုခါ ဝိယ သမ္ဗုဒ္ဓံ၊ ဥပဋ္ဌိံ ဗောဓိမုတ္တမံ။|
    count |၃၄|
      block |ဥပဋ္ဌဟိတွာ တံ ဗောဓိံ၊ ဓရဏီရုဟပါဒပံ။|
      block |ပလ္လင်္ကံ အာဘုဇိတွာန၊ တတ္ထ ကာလင်္ကတော အဟံ။|
    count |၃၅|
      block |သကကမ္မာဘိရဒ္ဓေါဟံ၊ ပသန္နော ဗောဓိမုတ္တမေ။|
      block |တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။|
    count |၃၆|
      block |သဋ္ဌိတူရိယသဟဿာနိ၊ ပရိဝါရေန္တိ မံ သဒာ။|
      block |မနုဿေသု စ ဒေဝေသု၊ ဝတ္တမာနံ ဘဝါဘဝေ။|
    count |၃၇|
      block |တိဝိဓဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၃၈|
      block |သုဗာဟူ နာမ နာမေန၊ စတုတ္တိံသာသု ခတ္တိယာ။|
      block |သတ္တရတနသမ္ပန္နာ၊ ပဉ္စကပ္ပသတေ ဣတော။|
    count |၃၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကာသနိယော ထေရော ဣမာ ဂါထာယော အဘာသိတ္ထာတိ။|
    stand |ဧကာသနိယတ္ထေရဿာပဒာနံ စတုတ္ထံ။|
  block |၅။ သုဝဏ္ဏပုပ္ဖိယတ္ထေရအပဒာနံ|
    count |၄၀|
      block |ဝိပဿီ နာမ ဘဂဝါ၊ လောကဇေဋ္ဌော နရာသဘော။|
      block |နိသိန္နော ဇနကာယဿ၊ ဒေသေသိ အမတံ ပဒံ။|
    count |၄၁|
      block |တဿာဟံ ဓမ္မံ သုတွာန၊ ဒွိပဒိန္ဒဿ တာဒိနော။|
      block |သောဏ္ဏပုပ္ဖာနိ စတ္တာရိ၊ ဗုဒ္ဓဿ အဘိရောပယိံ။|
    count |၄၂|
      block |သုဝဏ္ဏစ္ဆဒနံ အာသိ၊ ယာဝတာ ပရိသာ တဒာ။|
      block |ဗုဒ္ဓါဘာ စ သုဝဏ္ဏာဘာ၊ အာလောကော ဝိပုလော အဟု။|
    count |၄၃|
      block |ဥဒဂ္ဂစိတ္တော သုမနော၊ ဝေဒဇာတော ကတဉ္ဇလီ။|
      block |ဝိတ္တိသဉ္ဇနနော တေသံ၊ ဒိဋ္ဌဓမ္မသုခါဝဟော။|
    count |၄၄|
      block |အာယာစိတွာန သမ္ဗုဒ္ဓံ၊ ဝန္ဒိတွာန စ သုဗ္ဗတံ။|
      block |ပါမောဇ္ဇံ ဇနယိတွာန၊ သကံ ဘဝနုပါဂမိံ။|
    count |၄၅|
      block |ဘဝနေ ဥပဝိဋ္ဌောဟံ၊ ဗုဒ္ဓသေဋ္ဌံ အနုဿရိံ။|
      block |တေန စိတ္တပ္ပသာဒေန၊ တုသိတံ ဥပပဇ္ဇဟံ။|
    count |၄၆|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၇|
      block |သောဠသာသိံသု ရာဇာနော၊ နေမိသမ္မတနာမကာ။|
      block |တေတာလီသေ ဣတော ကပ္ပေ၊ စက္ကဝတ္တီ မဟဗ္ဗလာ။|
    count |၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုဝဏ္ဏပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |သုဝဏ္ဏပုပ္ဖိယတ္ထေရဿာပဒာနံ ပဉ္စမံ။|
  block |၆။ စိတကပူဇကတ္ထေရအပဒာနံ|
    count |၄၉|
      block |ဝသာမိ ရာဇာယတနေ၊ သာမစ္စော သပရိဇ္ဇနော။|
      block |ပရိနိဗ္ဗုတေ ဘဂဝတိ၊ သိခိနော လောကဗန္ဓုနော။|
    count |၅၀|
      block |ပသန္နစိတ္တော သုမနော၊ စိတကံ အဂမာသဟံ။|
      block |တူရိယံ တတ္ထ ဝါဒေတွာ၊ ဂန္ဓမာလံ သမောကိရိံ။|
    count |၅၁|
      block |စိတမှိ ပူဇံ ကတွာန၊ ဝန္ဒိတွာ စိတကံ အဟံ။|
      block |ပသန္နစိတ္တော သုမနော၊ သကံ ဘဝနုပါဂမိံ။|
    count |၅၂|
      block |ဘဝနေ ဥပဝိဋ္ဌောဟံ၊ စိတပူဇံ အနုဿရိံ။|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
    count |၅၃|
      block |အနုဘောတွာန သမ္ပတ္တိံ၊ ဒေဝေသု မာနုသေသု စ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၅၄|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၅၅|
      block |ဧကူနတိံသကပ္ပမှိ၊ ဣတော သောဠသ ရာဇာနော။|
      block |ဥဂ္ဂတာ နာမ နာမေန၊ စက္ကဝတ္တီ မဟဗ္ဗလာ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။|
    stand |စိတကပူဇကတ္ထေရဿာပဒာနံ ဆဋ္ဌံ။|
  block |၇။ ဗုဒ္ဓသညကတ္ထေရအပဒာနံ|
    count |၅၇|
      block |ယဒာ ဝိပဿီ လောကဂ္ဂေါ၊ အာယုသင်္ခါရမောဿဇိ။|
      block |ပထဝီ သမ္ပကမ္ပိတ္ထ၊ မေဒနီ ဇလမေခလာ။|
    count |၅၈|
      block |ဩတတံ ဝိတ္ထတံ မယှံ၊ သုဝိစိတ္တဝဋံသကံ။|
      block |ဘဝနမ္ပိ ပကမ္ပိတ္ထ၊ ဗုဒ္ဓဿ အာယုသင်္ခယေ။|
    count |၅၉|
      block |တာသော မယှံ သမုပ္ပန္နော၊ ဘဝနေ သမ္ပကမ္ပိတေ။|
      block |ဥပ္ပါဒော နု ကိမတ္ထာယ၊ အာလောကော ဝိပုလော အဟု။|
    count |၆၀|
      block |ဝေဿဝဏော ဣဓာဂမ္မ၊ နိဗ္ဗာပေသိ မဟာဇနံ။|
      block |ပါဏဘူတေ ဘယံ နတ္ထိ၊ ဧကဂ္ဂါ ဟောထ သံဝုတာ။|
    count |၆၁|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။|
      block |ယသ္မိံ ဥပ္ပဇ္ဇမာနမှိ၊ ပထဝီ သမ္ပကမ္ပတိ။|
    count |၆၂|
      block |ဗုဒ္ဓါနုဘာဝံ ကိတ္တေတွာ၊ ကပ္ပံ သဂ္ဂမှိ မောဒဟံ။|
      block |အဝသေသေသု ကပ္ပေသု၊ ကုသလံ စရိတံ မယာ။|
    count |၆၃|
      block |ဧကနဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၆၄|
      block |ဣတော စုဒ္ဒသကပ္ပမှိ၊ ရာဇာ အာသိံ ပတာပဝါ။|
      block |သမိတော နာမ နာမေန၊ စက္ကဝတ္တီ မဟဗ္ဗလော။|
    count |၆၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။|
    stand |ဗုဒ္ဓသညကတ္ထေရဿာပဒာနံ သတ္တမံ။|
  block |၈။ မဂ္ဂသညကတ္ထေရအပဒာနံ|
    count |၆၆|
      block |ပဒုမုတ္တရဗုဒ္ဓဿ၊ သာဝကာ ဝနစာရိနော။|
      block |ဝိပ္ပနဋ္ဌာ ဗြဟာရညေ၊ အန္ဓာဝ အနုသုယျရေ။|
    count |၆၇|
      block |အနုဿရိတွာ သမ္ဗုဒ္ဓံ၊ ပဒုမုတ္တရနာယကံ။|
      block |တဿ တေ မုနိနော ပုတ္တာ၊ ဝိပ္ပနဋ္ဌာ မဟာဝနေ။|
    count |၆၈|
      block |ဘဝနာ ဩရုဟိတွာန၊ အဂမိံ ဘိက္ခုသန္တိကံ။|
      block |တေသံ မဂ္ဂဉ္စ အာစိက္ခိံ၊ ဘောဇနဉ္စ အဒာသဟံ။|
    count |၆၉|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ဇာတိယာ သတ္တဝဿောဟံ၊ အရဟတ္တမပါပုဏိံ။|
    count |၇၀|
      block |သစက္ခူ နာမ နာမေန၊ ဒွာဒသ စက္ကဝတ္တိနော။|
      block |သတ္တရတနသမ္ပန္နာ၊ ပဉ္စကပ္ပသတေ ဣတော။|
    count |၇၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဂ္ဂသညကော ထေရော ဣမာ ဂါထာယော အဘာသိတ္ထာတိ။|
    stand |မဂ္ဂသညကတ္ထေရဿာပဒာနံ အဋ္ဌမံ။|
  block |၉။ ပစ္စုပဋ္ဌာနသညကတ္ထေရအပဒာနံ|
    count |၇၂|
      block |အတ္ထဒဿိမှိ သုဂတေ၊ နိဗ္ဗုတေ သမနန္တရာ။|
      block |ယက္ခယောနိံ ဥပပဇ္ဇိံ၊ ယသံ ပတ္တော စဟံ တဒာ။|
    count |၇၃|
      block |ဒုလ္လဒ္ဓံ ဝတ မေ အာသိ၊ ဒုပ္ပဘာတံ ဒုရုဋ္ဌိတံ။|
      block |ယံ မေ ဘောဂေ ဝိဇ္ဇမာနေ၊ ပရိနိဗ္ဗာယိ စက္ခုမာ။|
    count |၇၄|
      block |မမ သင်္ကပ္ပမညာယ၊ သာဂရော နာမ သာဝကော။|
      block |မမုဒ္ဓရိတုကာမော သော၊ အာဂစ္ဆိ မမ သန္တိကံ။|
    count |၇၅|
      block |ကိံ နု သောစသိ မာ ဘာယိ၊ စရ ဓမ္မံ သုမေဓသ။|
      block |အနုပ္ပဒိန္နာ ဗုဒ္ဓေန၊ သဗ္ဗေသံ ဗီဇသမ္ပဒာ။|
    count |၇၆|
      block |သော စေ ပူဇေယျ သမ္ဗုဒ္ဓံ၊ တိဋ္ဌန္တံ လောကနာယကံ။|
      block |ဓာတုံ သာသပမတ္တမ္ပိ၊ နိဗ္ဗုတဿာပိ ပူဇယေ။|
    count |၇၇|
      block |သမေ စိတ္တပ္ပသာဒမှိ၊ သမံ ပုညံ မဟဂ္ဂတံ။|
      block |တသ္မာ ထူပံ ကရိတွာန၊ ပူဇေဟိ ဇိနဓာတုယော။|
    count |၇၈|
      block |သာဂရဿ ဝစော သုတွာ၊ ဗုဒ္ဓထူပံ အကာသဟံ။|
      block |ပဉ္စဝဿေ ပရိစရိံ၊ မုနိနော ထူပမုတ္တမံ။|
    count |၇၉|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |သမ္ပတ္တိံ အနုဘောတွာန၊ အရဟတ္တမပါပုဏိံ။|
    count |၈၀|
      block |ဘူရိပညာ စ စတ္တာရော၊ သတ္တကပ္ပသတေ ဣတော။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၈၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပစ္စုပဋ္ဌာနသညကော ထေရော ဣမာ ဂါထာယော အဘာသိတ္ထာတိ။|
    stand |ပစ္စုပဋ္ဌာနသညကတ္ထေရဿာပဒာနံ နဝမံ။|
  block |၁၀။ ဇာတိပူဇကတ္ထေရအပဒာနံ|
    count |၈၂|
      block |ဇာယန္တဿ ဝိပဿိဿ၊ အာလောကော ဝိပုလော အဟု။|
      block |ပထဝီ စ ပကမ္ပိတ္ထ၊ သသာဂရာ သပဗ္ဗတာ။|
    count |၈၃|
      block |နေမိတ္တာ စ ဝိယာကံသု၊ ဗုဒ္ဓေါ လောကေ ဘဝိဿတိ။|
      block |အဂ္ဂေါ စ သဗ္ဗသတ္တာနံ၊ ဇနတံ ဥဒ္ဓရိဿတိ။|
    count |၈၄|
      block |နေမိတ္တာနံ သုဏိတွာန၊ ဇာတိပူဇမကာသဟံ။|
      block |ဧဒိသာ ပူဇနာ နတ္ထိ၊ ယာဒိသာ ဇာတိပူဇနာ။|
    count |၈၅|
      block |သင်္ခရိတွာန|
      block |ဇာတိပူဇံ ကရိတွာန၊ တတ္ထ ကာလင်္ကတော အဟံ။|
    block |ကုသလံ၊ သကံ စိတ္တံ ပသာဒယိံ။|
    count |၈၆|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗေ သတ္တေ အဘိဘောမိ၊ ဇာတိပူဇာယိဒံ ဖလံ။|
    count |၈၇|
      block |ဓာတိယော မံ ဥပဋ္ဌန္တိ၊ မမ စိတ္တဝသာနုဂါ။|
      block |န တာ သက္ကောန္တိ ကောပေတုံ၊ ဇာတိပူဇာယိဒံ ဖလံ။|
    count |၈၈|
      block |ဧကနဝုတိတော ကပ္ပေ၊ ယံ ပူဇမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဇာတိပူဇာယိဒံ ဖလံ။|
    count |၈၉|
      block |သုပါရိစရိယာ နာမ၊ စတုတ္တိံသ ဇနာဓိပါ။|
      block |ဣတော တတိယကပ္ပမှိ၊ စက္ကဝတ္တီ မဟဗ္ဗလာ။|
    count |၉၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ပရိဝါရသုမင်္ဂလာ၊ သရဏာသနပုပ္ဖိယာ။|
      block |စိတပူဇီ ဗုဒ္ဓသညီ၊ မဂ္ဂုပဋ္ဌာနဇာတိနာ။|
      block |ဂါထာယော နဝုတိ ဝုတ္တာ၊ ဂဏိတာယော ဝိဘာဝိဟိ။|
    block |ဣတ္ထံ သုဒံ အာယသ္မာ ဇာတိပူဇကော ထေရော ဣမာ ဂါထာယော အဘာသိတ္ထာတိ။|
    stand |ဇာတိပူဇကတ္ထေရဿာပဒာနံ ဒသမံ။|
    stand |မဟာပရိဝါရဝဂ္ဂေါ ဒွာဒသမော။|
    block |တဿုဒ္ဒာနံ|
