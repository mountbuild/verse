block |၁။ ဗုဒ္ဓဝဂ္ဂေါ|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  block |ပဌမော ဘာဂေါ|
    block |၁။ ဗုဒ္ဓအပဒာနံ|
      count |၁|
        block |တထာဂတံ ဇေတဝနေ ဝသန္တံ၊ အပုစ္ဆိ ဝေဒေဟမုနီ နတင်္ဂေါ။|
        block |သဗ္ဗညုဗုဒ္ဓါ ကိရ နာမ ဟောန္တိ၊ ဘဝန္တိ တေ ဟေတုဘိ ကေဟိ ဝီရ။|
      count |၂|
        block |တဒာဟ သဗ္ဗညုဝရော မဟေသီ၊ အာနန္ဒဘဒ္ဒံ မဓုရဿရေန။|
        block |ယေ ပုဗ္ဗဗုဒ္ဓေသု ကတာဓိကာရာ၊ အလဒ္ဓမောက္ခါ ဇိနသာသနေသု။|
      count |၃|
        block |တေနေဝ သမ္ဗောဓိမုခေန ဓီရာ၊ အဇ္ဈာသယေနာပိ မဟာဗလေန။|
        block |ပညာယ တေဇေန သုတိက္ခပညာ၊ သဗ္ဗညုဘာဝံ အနုပါပုဏန္တိ။|
      count |၄|
        block |အဟမ္ပိ ပုဗ္ဗဗုဒ္ဓေသု၊ ဗုဒ္ဓတ္တမဘိပတ္ထယိံ၊|
        block |မနသာယေဝ ဟုတွာန၊ ဓမ္မရာဇာ အသင်္ခိယာ။|
      count |၅|
        block |အထ ဗုဒ္ဓါပဒာနာနိ၊ သုဏာထ သုဒ္ဓမာနသာ။|
        block |တိံသပါရမိသမ္ပုဏ္ဏာ၊ ဓမ္မရာဇာ အသင်္ခိယာ။|
      count |၆|
        block |သမ္ဗောဓိံ ဗုဒ္ဓသေဋ္ဌာနံ၊ သသင်္ဃေ လောကနာယကေ။|
        block |ဒသင်္ဂုလီ နမဿိတွာ၊ သိရသာ အဘိဝါဒယိံ။|
      count |၇|
        block |ယာဝတာ ဗုဒ္ဓခေတ္တေသု၊ ရတနာ ဝိဇ္ဇန္တိသင်္ခိယာ။|
        block |အာကာသဋ္ဌာ စ ဘူမဋ္ဌာ၊ မနသာ သဗ္ဗမာဟရိံ။|
      count |၈|
        block |တတ္ထ ရူပိယဘူမိယံ၊ ပါသာဒံ မာပယိံ အဟံ။|
        block |နေကဘုမ္မံ ရတနမယံ၊ ဥဗ္ဗိဒ္ဓံ နဘမုဂ္ဂတံ။|
      count |၉|
        block |ဝိစိတ္တထမ္ဘံ သုကတံ၊ သုဝိဘတ္တံ မဟာရဟံ။|
        block |ကနကမယသင်္ဃာဋံ၊ ကောန္တစ္ဆတ္တေဟိ မဏ္ဍိတံ။|
      count |၁၀|
        block |ပဌမာ ဝေဠုရိယာ ဘူမိ၊ ဝိမလဗ္ဘသမာ သုဘာ။|
        block |နဠိနဇလဇာကိဏ္ဏာ၊ ဝရကဉ္စနဘူမိယာ။|
      count |၁၁|
        block |ပဝါဠံသာ ပဝါဠဝဏ္ဏာ၊ ကာစိ လောဟိတကာ သုဘာ။|
        block |ဣန္ဒဂေါပကဝဏ္ဏာဘာ၊ ဘူမိ ဩဘာသတီ ဒိသာ။|
      count |၁၂|
        block |သုဝိဘတ္တာ ဃရမုခါ၊ နိယျူဟာ သီဟပဉ္ဇရာ။|
        block |စတုရော ဝေဒိကာ ဇာလာ၊ ဂန္ဓာဝေဠာ မနောရမာ။|
      count |၁၃|
        block |နီလာ ပီတာ လောဟိတကာ၊ ဩဒာတာ သုဒ္ဓကာဠကာ။|
        block |ကူဋာဂါရဝရူပေတာ၊ သတ္တရတနဘူသိတာ။|
      count |၁၄|
        block |ဩလောကမယာ ပဒုမာ၊ ဝါဠဝိဟင်္ဂသောဘိတာ။|
        block |နက္ခတ္တတာရကာကိဏ္ဏာ၊ စန္ဒသူရေဟိ မဏ္ဍိတာ။|
      count |၁၅|
        block |ဟေမဇာလေန သဉ္ဆန္နာ၊ သောဏ္ဏကိင်္ကိဏိကာယုတာ။|
        block |ဝါတဝေဂေန ကူဇန္တိ၊ သောဏ္ဏမာလာ မနောရမာ။|
      count |၁၆|
        block |မဉ္ဇေဋ္ဌကံ လောဟိတကံ၊ ပီတကံ ဟရိပိဉ္ဇရံ။|
        block |နာနာရင်္ဂေဟိ သမ္ပီတံ၊ ဥဿိတဒ္ဓဇမာလိနီ။|
      count |၁၇|
        block |န နံ ဗဟူနေကသတာ၊ ဖလိကာ ရဇတာမယာ။|
        block |မဏိမယာ လောဟိတင်္ဂါ၊ မသာရဂလ္လမယာ တထာ။|
        block |နာနာသယနဝိစိတ္တာ၊ သဏှကာသိကသန္ထတာ။|
      count |၁၈|
        block |ကမ္ပလာ ဒုကူလာ စီနာ၊ ပဋ္ဋုဏ္ဏာ ပဏ္ဍုပါဝုရာ။|
        block |ဝိဝိဓတ္ထရဏံ သဗ္ဗံ၊ မနသာ ပညပေသဟံ။|
      count |၁၉|
        block |တာသု တာသွေဝ ဘူမီသု၊ ရတနကူဋလင်္ကတံ။|
        block |မဏိဝေရောစနာ ဥက္ကာ၊ ဓာရယန္တာ သုတိဋ္ဌရေ။|
      count |၂၀|
        block |သောဘန္တိ ဧသိကာ ထမ္ဘာ၊ သုဘာ ကဉ္စနတောရဏာ။|
        block |ဇမ္ဗောနဒာ သာရမယာ၊ အထော ရဇတမယာပိ စ။|
      count |၂၁|
        block |နေကာ သန္ဓီ သုဝိဘတ္တာ၊ ကဝါဋဂ္ဂဠစိတ္တိတာ။|
        block |ဥဘတော ပုဏ္ဏဃဋာနေကာ၊ ပဒုမုပ္ပလသံယုတာ။|
      count |၂၂|
        block |အတီတေ သဗ္ဗဗုဒ္ဓေ စ၊ သသင်္ဃေ လောကနာယကေ။|
        block |ပကတိဝဏ္ဏရူပေန၊ နိမ္မိနိတွာ သသာဝကေ။|
      count |၂၃|
        block |တေန ဒွာရေန ပဝိသိတွာ၊ သဗ္ဗေ ဗုဒ္ဓါ သသာဝကာ။|
        block |သဗ္ဗသောဏ္ဏမယေ ပီဌေ၊ နိသိန္နာ အရိယမဏ္ဍလာ။|
      count |၂၄|
        block |ယေ စ ဧတရဟိ အတ္ထိ၊ ဗုဒ္ဓါ လောကေ အနုတ္တရာ။|
        block |အတီတေ ဝတ္တမာနာ စ၊ ဘဝနံ သဗ္ဗေ သမာဟရိံ။|
      count |၂၅|
        block |ပစ္စေကဗုဒ္ဓေနေကသတေ၊ သယမ္ဘူ အပရာဇိတေ။|
        block |အတီတေ ဝတ္တမာနေ စ၊ ဘဝနံ သဗ္ဗေ သမာဟရိံ။|
      count |၂၆|
        block |ကပ္ပရုက္ခါ ဗဟူ အတ္ထိ၊ ယေ ဒိဗ္ဗာ ယေ စ မာနုသာ။|
        block |သဗ္ဗံ ဒုဿံ သမာဟန္တာ၊ အစ္ဆာဒေမိ တိစီဝရံ။|
      count |၂၇|
        block |ခဇ္ဇံ ဘောဇ္ဇံ သာယနီယံ၊ သမ္ပန္နံ ပါနဘောဇနံ။|
        block |မဏိမယေ သုဘေ ပတ္တေ၊ သံပူရေတွာ အဒာသဟံ။|
      count |၂၈|
        block |ဒိဗ္ဗဝတ္ထသမာ ဟုတွာ၊ မဋ္ဌာ စီဝရသံယုတာ။|
        block |မဓုရာ သက္ခရာ စေဝ၊ တေလာ စ မဓုဖာဏိတာ။|
      count |၂၉|
        block |တပ္ပိတာ ပရမန္နေန၊ သဗ္ဗေ တေ အရိယမဏ္ဍလာ။|
        block |ရတနဂဗ္ဘံ ပဝိသိတွာ၊ ကေသရီဝ ဂုဟာသယာ။|
      count |၃၀|
        block |မဟာရဟမှိ သယနေ၊ သီဟသေယျမကပ္ပယုံ။|
        block |သမ္ပဇာနာ သမုဋ္ဌာယ၊ သယနေ ပလ္လင်္ကမာဘုဇုံ။|
      count |၃၁|
        block |ဂေါစရံ သဗ္ဗဗုဒ္ဓါနံ၊ ဈာနရတိသမပ္ပိတာ။|
        block |အညေ ဓမ္မာနိ ဒေသေန္တိ၊ အညေ ကီဠန္တိ ဣဒ္ဓိယာ။|
      count |၃၂|
        block |အညေ အဘိညာ အပ္ပေန္တိ၊ အဘိညာ ဝသိဘာဝိတာ။|
        block |ဝိကုဗ္ဗနာ ဝိကုဗ္ဗန္တိ၊ အညေနေကသဟဿိယော။|
      count |၃၃|
        block |ဗုဒ္ဓါပိ ဗုဒ္ဓေ ပုစ္ဆန္တိ၊ ဝိသယံ သဗ္ဗညုမာလယံ။|
        block |ဂမ္ဘီရံ နိပုဏံ ဌာနံ၊ ပညာယ ဝိနိဗုဇ္ဈရေ။|
      count |၃၄|
        block |သာဝကာ ဗုဒ္ဓေ ပုစ္ဆန္တိ၊ ဗုဒ္ဓါ ပုစ္ဆန္တိ သာဝကေ။|
        block |အညမညဉ္စ ပုစ္ဆိတွာ၊ အညောညံ ဗျာကရောန္တိ တေ။|
      count |၃၅|
        block |ဗုဒ္ဓါ ပစ္စေကဗုဒ္ဓါ စ၊ သာဝကာ ပရိစာရကာ။|
        block |ဧဝံ သကာယ ရတိယာ၊ ပါသာဒေဘိရမန္တိ တေ။|
      count |၃၆|
        block |ဆတ္တာ တိဋ္ဌန္တု ရတနာ၊ ကဉ္စနာဝေဠပန္တိကာ။|
        block |မုတ္တာဇာလပရိက္ခိတ္တာ၊ သဗ္ဗေ ဓာရေန္တု မတ္ထကေ။|
      count |၃၇|
        block |ဘဝန္တု စေဠဝိတာနာ၊ သောဏ္ဏတာရကစိတ္တိတာ။|
        block |ဝိစိတ္တမလျဝိတတာ၊ သဗ္ဗေ ဓာရေန္တု မတ္ထကေ။|
      count |၃၈|
        block |ဝိတတာ မလျဒာမေဟိ၊ ဂန္ဓဒာမေဟိ သောဘိတာ။|
        block |ဒုဿဒာမပရိကိဏ္ဏာ၊ ရတနဒာမဘူသိတာ။|
      count |၃၉|
        block |ပုပ္ဖာဘိကိဏ္ဏာ သုစိတ္တာ၊ သုရဘိဂန္ဓဘူသိတာ။|
        block |ဂန္ဓပဉ္စင်္ဂုလိကတာ၊ ဟေမစ္ဆဒနဆာဒိတာ။|
      count |၄၀|
        block |စတုဒ္ဒိသာ ပေါက္ခရညော၊ ပဒုမုပ္ပလသန္ထတာ။|
        block |သောဝဏ္ဏရူပါ ခါယန္တု၊ ပဒ္မံရေဏုရဇုဂ္ဂတာ။|
      count |၄၁|
        block |ပုပ္ဖန္တု ပါဒပါ သဗ္ဗေ၊ ပါသာဒဿ သမန္တတော။|
        block |သယဉ္စ ပုပ္ဖာ မုဉ္စိတွာ၊ ဂန္တွာ ဘဝနမောကိရုံ။|
      count |၄၂|
        block |သိခိနော တတ္ထ နစ္စန္တု၊ ဒိဗ္ဗဟံသာ ပကူဇရေ။|
        block |ကရဝီကာ စ ဂါယန္တု၊ ဒိဇသင်္ဃာ သမန္တတော။|
      count |၄၃|
        block |ဘေရိယော သဗ္ဗာ ဝဇ္ဇန္တု၊ ဝီဏာ သဗ္ဗာ ရသန္တု တာ။|
        block |သဗ္ဗာ သင်္ဂီတိ ဝတ္တန္တု၊ ပါသာဒဿ သမန္တတော။|
      count |၄၄|
        block |ယာဝတာ ဗုဒ္ဓခေတ္တမှိ၊ စက္ကဝါဠေ တတော ပရေ။|
        block |မဟန္တာ ဇောတိသမ္ပန္နာ၊ အစ္ဆိန္နာ ရတနာမယာ။|
      count |၄၅|
        block |တိဋ္ဌန္တု သောဏ္ဏပလ္လင်္ကာ၊ ဒီပရုက္ခါ ဇလန္တု တေ။|
        block |ဘဝန္တု ဧကပဇ္ဇောတာ၊ ဒသသဟဿိပရမ္ပရာ။|
      count |၄၆|
        block |ဂဏိကာ လာသိကာ စေဝ၊ နစ္စန္တု အစ္ဆရာဂဏာ။|
        block |နာနာရင်္ဂါ ပဒိဿန္တု၊ ပါသာဒဿ သမန္တတော။|
      count |၄၇|
        block |ဒုမဂ္ဂေ ပဗ္ဗတဂ္ဂေ ဝါ၊ သိနေရုဂိရိမုဒ္ဓနိ။|
        block |ဥဿာပေမိ ဓဇံ သဗ္ဗံ၊ ဝိစိတ္တံ ပဉ္စဝဏ္ဏိကံ။|
      count |၄၈|
        block |နရာ နာဂါ စ ဂန္ဓဗ္ဗာ၊ သဗ္ဗေ ဒေဝါ ဥပေန္တု တေ။|
        block |နမဿန္တာ ပဉ္ဇလိကာ၊ ပါသာဒံ ပရိဝါရယုံ။|
      count |၄၉|
        block |ယံ ကိဉ္စိ ကုသလံ ကမ္မံ၊ ကတ္တဗ္ဗံ ကိရိယံ မမ။|
        block |ကာယေန ဝါစာ မနသာ၊ တိဒသေ သုကတံ ကတံ။|
      count |၅၀|
        block |ယေ သတ္တာ သညိနော အတ္ထိ၊ ယေ စ သတ္တာ အသညိနော။|
        block |ကတံ ပုညဖလံ မယှံ၊ သဗ္ဗေ ဘာဂီ ဘဝန္တု တေ။|
      count |၅၁|
        block |ယေသံ ကတံ သုဝိဒိတံ၊ ဒိန္နံ ပုညဖလံ မယာ။|
        block |ယေ စ တတ္ထ န ဇာနန္တိ၊ ဒေဝါ ဂန္တွာ နိဝေဒယုံ။|
      count |၅၂|
        block |သဗ္ဗလောကမှိ ယေ သတ္တာ၊ ဇီဝန္တာဟာရဟေတုကာ။|
        block |မနုညံ ဘောဇနံ သဗ္ဗံ၊ လဘန္တု မမ စေတသာ။|
      count |၅၃|
        block |မနသာ ဒာနံ မယာ ဒိန္နံ၊ မနသာ ပသာဒမာဝဟိံ။|
        block |ပူဇိတာ သဗ္ဗသမ္ဗုဒ္ဓါ၊ ပစ္စေကာ ဇိနသာဝကာ။|
      count |၅၄|
        block |တေန ကမ္မေန သုကတေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
      count |၅၅|
        block |ဒုဝေ ဘဝေ ပဇာနာမိ၊ ဒေဝတ္တေ အထ မာနုသေ။|
        block |အညံ ဂတိံ န ဇာနာမိ၊ မနသာ ပတ္ထနာဖလံ။|
      count |၅၆|
        block |ဒေဝါနံ အဓိကော ဟောမိ၊ ဘဝါမိ မနုဇာဓိပေါ။|
        block |ရူပလက္ခဏသမ္ပန္နော၊ ပညာယ အသမော ဘဝေ။|
      count |၅၇|
        block |ဘောဇနံ ဝိဝိဓံ သေဋ္ဌံ၊ ရတနဉ္စ အနပ္ပကံ။|
        block |ဝိဝိဓာနိ စ ဝတ္ထာနိ၊ နဘာ ခိပ္ပံ ဥပေန္တိ မံ။|
      count |၅၈|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ ဒိဗ္ဗာ ဘက္ခါ ဥပေန္တိ မံ။|
      count |၅၉|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ ရတနာ သဗ္ဗေ ဥပေန္တိ မံ။|
      count |၆၀|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ သဗ္ဗေ ဂန္ဓာ ဥပေန္တိ မံ။|
      count |၆၁|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ သဗ္ဗေ ယာနာ ဥပေန္တိ မံ။|
      count |၆၂|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ သဗ္ဗေ မာလာ ဥပေန္တိ မံ။|
      count |၆၃|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ အလင်္ကာရာ ဥပေန္တိ မံ။|
      count |၆၄|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ သဗ္ဗာ ကညာ ဥပေန္တိ မံ။|
      count |၆၅|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ မဓုသက္ခရာ ဥပေန္တိ မံ။|
      count |၆၆|
        block |ပထဗျာ ပဗ္ဗတေ စေဝ၊ အာကာသေ ဥဒကေ ဝနေ။|
        block |ယံ ယံ ဟတ္ထံ ပသာရေမိ၊ သဗ္ဗေ ခဇ္ဇာ ဥပေန္တိ မံ။|
      count |၆၇|
        block |အဓနေ အဒ္ဓိက ဇနေ၊ ယာစကေ စ ပထာဝိနော။|
        block |ဒဒာမိဟံ ဒာနဝရံ၊ သမ္ဗောဓိဝရပတ္တိယာ။|
      count |၆၈|
        block |နာဒေန္တော ပဗ္ဗတံ သေလံ၊ ဂဇ္ဇေန္တော ဗဟလံ ဂိရိံ။|
        block |သဒေဝကံ ဟာသယန္တော၊ ဗုဒ္ဓေါ လောကေ ဘဝါမဟံ။|
      count |၆၉|
        block |ဒိသာ ဒသဝိဓာ လောကေ၊ ယာယတော နတ္ထိ အန္တကံ။|
        block |တသ္မိဉ္စ ဒိသာဘာဂမှိ၊ ဗုဒ္ဓခေတ္တာ အသင်္ခိယာ။|
      count |၇၀|
        block |ပဘာ ပကိတ္တိတာ မယှံ၊ ယမကာ ရံသိဝါဟနာ။|
        block |ဧတ္ထန္တရေ ရံသိဇာလံ၊ အာလောကော ဝိပုလော ဘဝေ။|
      count |၇၁|
        block |ဧတ္တကေ လောကဓာတုမှိ၊ သဗ္ဗေ ပဿန္တု မံ ဇနာ။|
        block |သဗ္ဗေ မံ အနုဝတ္တန္တု၊ ယာဝ ဗြဟ္မနိဝေသနံ။|
      count |၇၂|
        block |ဝိသိဋ္ဌမဓုနာဒေန၊ အမတဘေရိမာဟနိံ။|
        block |ဧတ္ထန္တရေ ဇနာ သဗ္ဗေ၊ သုဏန္တု မဓုရံ ဂိရံ။|
      count |၇၃|
        block |ဓမ္မမေဃေန ဝဿန္တေ၊ သဗ္ဗေ ဟောန္တု အနာသဝါ။|
        block |ယေတ္ထ ပစ္ဆိမကာ သတ္တာ၊ သောတာပန္နာ ဘဝန္တု တေ။|
      count |၇၄|
        block |ဒတွာ ဒာတဗ္ဗကံ ဒာနံ၊ သီလံ ပူရေတွာ အသေသတော။|
        block |နေက္ခမ္မပါရမိံ ဂန္တွာ၊ ပတ္တော သမ္ဗောဓိမုတ္တမံ။|
      count |၇၅|
        block |ပဏ္ဍိတေ ပရိပုစ္ဆိတွာ၊ ကတွာ ဝီရိယမုတ္တမံ။|
        block |ခန္တိယာ ပါရမိံ ဂန္တွာ၊ ပတ္တော သမ္ဗောဓိမုတ္တမံ။|
      count |၇၆|
        block |ကတွာ ဒဠှမဓိဋ္ဌာနံ၊ သစ္စပါရမိ ပူရိယ။|
        block |မေတ္တာယ ပါရမိံ ဂန္တွာ၊ ပတ္တော သမ္ဗောဓိမုတ္တမံ။|
      count |၇၇|
        block |လာဘာလာဘေ သုခေ ဒုက္ခေ၊ သမ္မာနေ စာဝမာနနေ။|
        block |သဗ္ဗတ္ထ သမကော ဟုတွာ၊ ပတ္တော သမ္ဗောဓိမုတ္တမံ။|
      count |၇၈|
        block |ကောသဇ္ဇံ ဘယတော ဒိသွာ၊ ဝီရိယံ စာပိ ခေမတော။|
        block |အာရဒ္ဓဝီရိယာ ဟောထ၊ ဧသာ ဗုဒ္ဓါနုသာသနီ။|
      count |၇၉|
        block |ဝိဝါဒံ ဘယတော ဒိသွာ၊ အဝိဝါဒဉ္စ ခေမတော။|
        block |သမဂ္ဂါ သခိလာ ဟောထ၊ ဧသာ ဗုဒ္ဓါနုသာသနီ။|
      count |၈၀|
        block |ပမာဒံ ဘယတော ဒိသွာ၊ အပ္ပမာဒဉ္စ ခေမတော။|
        block |ဘာဝေထဋ္ဌင်္ဂိကံ မဂ္ဂံ၊ ဧသာ ဗုဒ္ဓါနုသာသနီ။|
      count |၈၁|
        block |သမာဂတာ ဗဟူ ဗုဒ္ဓါ၊ အရဟန္တာ စ သဗ္ဗသော။|
        block |သမ္ဗုဒ္ဓေ အရဟန္တေ စ၊ ဝန္ဒမာနာ နမဿထ။|
      count |၈၂|
        block |ဧဝံ အစိန္တိယာ ဗုဒ္ဓါ၊ ဗုဒ္ဓဓမ္မာ အစိန္တိယာ။|
        block |အစိန္တိယေ ပသန္နာနံ၊ ဝိပါကော ဟောတိ အစိန္တိယော။|
      block |ဣတ္ထံ သုဒံ ဘဂဝါ အတ္တနော ဗုဒ္ဓစရိယံ သမ္ဘာဝယမာနော ဗုဒ္ဓါပဒာနိယံ နာမ ဓမ္မပရိယာယံ အဘာသိတ္ထာတိ။|
      stand |ဗုဒ္ဓါပဒာနံ သမတ္တံ။|
    block |၂။ ပစ္စေကဗုဒ္ဓအပဒာနံ|
      block |အထ ပစ္စေကဗုဒ္ဓါပဒာနံ သုဏာထ|
      count |၈၃|
        block |တထာဂတံ ဇေတဝနေ ဝသန္တံ၊ အပုစ္ဆိ ဝေဒေဟမုနီ နတင်္ဂေါ။|
        block |ပစ္စေကဗုဒ္ဓါ ကိရ နာမ ဟောန္တိ၊ ဘဝန္တိ တေ ဟေတုဘိ ကေဟိ ဝီရ။|
      count |၈၄|
        block |တဒာဟ သဗ္ဗညုဝရော မဟေသီ၊ အာနန္ဒဘဒ္ဒံ မဓုရဿရေန။|
        block |ယေ ပုဗ္ဗဗုဒ္ဓေသု ကတာဓိကာရာ၊ အလဒ္ဓမောက္ခါ ဇိနသာသနေသု။|
      count |၈၅|
        block |တေနေဝ သံဝေဂမုခေန ဓီရာ၊ ဝိနာပိ ဗုဒ္ဓေဟိ သုတိက္ခပညာ။|
        block |အာရမ္မဏေနာပိ ပရိတ္တကေန၊ ပစ္စေကဗောဓိံ အနုပါပုဏန္တိ။|
      count |၈၆|
        block |သဗ္ဗမှိ လောကမှိ မမံ ဌပေတွာ၊ ပစ္စေကဗုဒ္ဓေဟိ သမောဝ နတ္ထိ။|
        block |တေသံ ဣမံ ဝဏ္ဏပဒေသမတ္တံ၊ ဝက္ခါမဟံ သာဓု မဟာမုနီနံ။|
      count |၈၇|
        block |သယမေဝ ဗုဒ္ဓါနံ မဟာဣသီနံ၊ သာဓူနိ ဝါကျာနိ မဓူဝ ခုဒ္ဒံ။|
        block |အနုတ္တရံ ဘေသဇံ ပတ္ထယန္တာ၊ သုဏာထ သဗ္ဗေသု ပသန္နစိတ္တာ။|
      count |၈၈|
        block |ပစ္စေကဗုဒ္ဓါနံ သမာဂတာနံ၊ ပရမ္ပရံ ဗျာကရဏာနိ ယာနိ။|
        block |အာဒီနဝေါ ယဉ္စ ဝိရာဂဝတ္ထုံ၊ ယထာ စ ဗောဓိံ အနုပါပုဏိံသု။|
      count |၈၉|
        block |သရာဂဝတ္ထူသု ဝိရာဂသညီ၊ ရတ္တမှိ လောကမှိ ဝိရတ္တစိတ္တာ။|
        block |ဟိတွာ ပပဉ္စေ ဇိတဖန္ဒိတာနိ၊ တထေဝ ဗောဓိံ အနုပါပုဏိံသု။|
      count |၉၀|
        block |သဗ္ဗေသု ဘူတေသု နိဓာယ ဒဏ္ဍံ၊ အဝိဟေဌယံ အညတရမ္ပိ တေသံ။|
        block |မေတ္တေန စိတ္တေန ဟိတာနုကမ္ပီ၊ ဧကော စရေ ခဂ္ဂဝိသာဏကပ္ပေါ။|
      count |၉၁|
        block |သဗ္ဗေသု ဘူတေသု နိဓာယ ဒဏ္ဍံ၊ အဝိဟေဌယံ အညတရမ္ပိ တေသံ။|
        block |န ပုတ္တမိစ္ဆေယျ ကုတော သဟာယံ၊ ဧကော စရေ ခဂ္ဂဝိသာဏကပ္ပေါ။|
      count |၉၂|
        block |သံသဂ္ဂဇာတဿ ဘဝန္တိ သ္နေဟာ၊ သ္နေဟနွယံ ဒုက္ခမိဒံ ပဟောတိ။|
        block |အာဒီနဝံ သ္နေဟဇံ ပေက္ခမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၃|
        block |မိတ္တေ သုဟဇ္ဇေ အနုကမ္ပမာနော၊ ဟာပေတိ အတ္ထံ ပဋိဗဒ္ဓစိတ္တော။|
        block |ဧတံ ဘယံ သန္ထဝေ ပေက္ခမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၄|
        block |ဝံသော ဝိသာလောဝ ယထာ ဝိသတ္တော၊ ပုတ္တေသု ဒာရေသု စ ယာ အပေက္ခါ။|
        block |ဝံသေ ကဠီရောဝ အသဇ္ဇမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၅|
        block |မိဂေါ အရညမှိ ယထာ အဗဒ္ဓေါ၊ ယေနိစ္ဆကံ ဂစ္ဆတိ ဂေါစရာယ။|
        block |ဝိညူ နရော သေရိတံ ပေက္ခမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၆|
        block |အာမန္တနာ ဟောတိ သဟာယမဇ္ဈေ၊ ဝါသေ စ ဌာနေ ဂမနေ စာရိကာယ။|
        block |အနဘိဇ္ဈိတံ သေရိတံ ပေက္ခမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၇|
        block |ခိဍ္ဍာ ရတီ ဟောတိ သဟာယမဇ္ဈေ၊ ပုတ္တေသု ပေမံ ဝိပုလဉ္စ ဟောတိ။|
        block |ပိယဝိပ္ပယောဂံ ဝိဇိဂုစ္ဆမာနော၊ ဧကော စရေ ခဂ္ဂဝိသာဏကပ္ပေါ။|
      count |၉၈|
        block |စာတုဒ္ဒိသော အပ္ပဋိဃော စ ဟောတိ၊ သန္တုဿမာနော ဣတရီတရေန။|
        block |ပရိဿယာနံ သဟိတာ အဆမ္ဘီ၊ ဧကော စရေ ခဂ္ဂဝိသာဏကပ္ပေါ။|
      count |၉၉|
        block |ဒုဿင်္ဂဟာ ပဗ္ဗဇိတာပိ ဧကေ၊ အထော ဂဟဋ္ဌာ ဃရမာဝသန္တာ။|
        block |အပ္ပေါဿုက္ကော ပရပုတ္တေသု ဟုတွာ၊ ဧကော စရေ ခဂ္ဂဝိသာဏကပ္ပေါ။|
      count |၁၀၀|
        block |ဩရောပယိတွာ ဂိဟိဗျဉ္ဇနာနိ၊ သဉ္ဆိန္နပတ္တော ယထာ ကောဝိဠာရော။|
        block |ဆေတွာန ဝီရော ဂိဟိဗန္ဓနာနိ၊ ဧကော စရေ ခဂ္ဂဝိသာဏကပ္ပေါ။|
      count |၁၀၁|
        block |သစေ လဘေထ နိပကံ သဟာယံ၊ သဒ္ဓိံ စရံ သာဓုဝိဟာရိဓီရံ။|
        block |အဘိဘုယျ သဗ္ဗာနိ ပရိဿယာနိ၊ စရေယျ တေနတ္တမနော သတီမာ။|
      count |၁၀၂|
        block |နော စေ လဘေထ နိပကံ သဟာယံ၊ သဒ္ဓိံ စရံ သာဓုဝိဟာရိဓီရံ။|
        block |ရာဇာဝ ရဋ္ဌံ ဝိဇိတံ ပဟာယ၊ ဧကော စရေ မာတင်္ဂရညေဝ နာဂေါ။|
      count |၁၀၃|
        block |အဒ္ဓါ ပသံသာမ သဟာယသမ္ပဒံ၊ သေဋ္ဌာ သမာ သေဝိတဗ္ဗာ သဟာယာ။|
        block |ဧတေ အလဒ္ဓါ အနဝဇ္ဇဘောဇီ၊ ဧကော စရေ ခဂ္ဂဝိသာဏကပ္ပေါ။|
      count |၁၀၄|
        block |ဒိသွာ သုဝဏ္ဏဿ ပဘဿရာနိ၊ ကမ္မာရပုတ္တေန သုနိဋ္ဌိတာနိ။|
        block |သင်္ဃဋ္ဋမာနာနိ ဒုဝေ ဘုဇသ္မိံ၊ ဧကော စရေ ခဂ္ဂဝိသာဏကပ္ပေါ။|
      count |၁၀၅|
        block |ဧဝံ ဒုတီယေန သဟာ မမဿ၊ ဝါစာဘိလာပေါ အဘိသဇ္ဇနာ ဝါ။|
        block |ဧတံ ဘယံ အာယတိံ ပေက္ခမာနော၊ ဧကော စရေ ခဂ္ဂဝိသာဏကပ္ပေါ။|
      count |၁၀၆|
        block |ကာမာ ဟိ စိတြာ မဓုရာ မနောရမာ၊ ဝိရူပရူပေန မထေန္တိ စိတ္တံ။|
        block |အာဒီနဝံ ကာမဂုဏေသု ဒိသွာ၊ ဧကော စရေ ခဂ္ဂဝိသာဏကပ္ပေါ။|
      count |၁၀၇|
        block |ဤတီ စ ဂဏ္ဍော စ ဥပဒ္ဒဝေါ စ၊ ရောဂေါ စ သလ္လဉ္စ ဘယဉ္စ မေတံ။|
        block |ဧတံ ဘယံ ကာမဂုဏေသု ဒိသွာ၊ ဧကော စရေ ခဂ္ဂဝိသာဏကပ္ပေါ။|
      count |၁၀၈|
        block |သီတဉ္စ ဥဏှဉ္စ ခုဒံ ပိပါသံ၊ ဝါတာတပေ ဍံသသရီသပေ စ။|
        block |သဗ္ဗာနိပေတာနိ အဘိဗ္ဘဝိတွာ၊ ဧကော စရေ ခဂ္ဂဝိသာဏကပ္ပေါ။|
      count |၁၀၉|
        block |နာဂေါဝ ယူထာနိ ဝိဝဇ္ဇယိတွာ၊ သဉ္ဇာတခန္ဓော ပဒုမီ ဥဠာရော။|
        block |ယထာဘိရန္တံ ဝိဟရံ အရညေ၊ ဧကော စရေ ခဂ္ဂဝိသာဏကပ္ပေါ။|
      count |၁၁၀|
        block |အဋ္ဌာနတံ သင်္ဂဏိကာရတဿ၊ ယံ ဖဿယေ သာမယိကံ ဝိမုတ္တိံ။|
        block |အာဒိစ္စဗန္ဓုဿ ဝစော နိသမ္မ၊ ဧကော စရေ ခဂ္ဂဝိသာဏကပ္ပေါ။|
      count |၁၁၁|
        block |ဒိဋ္ဌီဝိသူကာနိ ဥပါတိဝတ္တော၊ ပတ္တော နိယာမံ ပဋိလဒ္ဓမဂ္ဂေါ။|
        block |ဥပ္ပန္နဉာဏောမှိ အနညနေယျော၊ ဧကော စရေ ခဂ္ဂဝိသာဏကပ္ပေါ။|
      count |၁၁၂|
        block |နိလ္လောလုပေါ နိက္ကုဟော နိပ္ပိပါသော၊ နိမ္မက္ခ နိဒ္ဓန္တကသာဝမောဟော။|
        block |နိရာသယော သဗ္ဗလောကေ ဘဝိတွာ၊ ဧကော စရေ ခဂ္ဂဝိသာဏကပ္ပေါ။|
      count |၁၁၃|
        block |ပါပံ သဟာယံ ပရိဝဇ္ဇယေထ၊ အနတ္ထဒဿိံ ဝိသမေ နိဝိဋ္ဌံ။|
        block |သယံ န သေဝေ ပသုတံ ပမတ္တံ၊ ဧကော စရေ ခဂ္ဂဝိသာဏကပ္ပေါ။|
      count |၁၁၄|
        block |ဗဟုဿုတံ ဓမ္မဓရံ ဘဇေထ၊ မိတ္တံ ဥဠာရံ ပဋိဘာနဝန္တံ။|
        block |အညာယ အတ္ထာနိ ဝိနေယျ ကင်္ခံ၊ ဧကော စရေ ခဂ္ဂဝိသာဏကပ္ပေါ။|
      count |၁၁၅|
        block |ခိဍ္ဍံ ရတိံ ကာမသုခဉ္စ လောကေ၊ အနလင်္ကရိတွာ အနပေက္ခမာနော။|
        block |ဝိဘူသဋ္ဌာနာ ဝိရတော သစ္စဝါဒီ၊ ဧကော စရေ ခဂ္ဂဝိသာဏကပ္ပေါ။|
      count |၁၁၆|
        block |ပုတ္တဉ္စ ဒာရံ ပိတရဉ္စ မာတရံ၊ ဓနာနိ ဓညာနိ စ ဗန္ဓဝါနိ။|
        block |ဟိတွာန ကာမာနိ ယထောဓိကာနိ၊ ဧကော စရေ ခဂ္ဂဝိသာဏကပ္ပေါ။|
      count |၁၁၇|
        block |သင်္ဂေါ ဧသော ပရိတ္တမေတ္ထ သောချံ၊ အပ္ပဿာဒော ဒုက္ခမေဝေတ္ထ ဘိယျော။|
        block |ဂဠော ဧသော ဣတိ ဉတွာ မတိမာ၊ ဧကော စရေ ခဂ္ဂဝိသာဏကပ္ပေါ။|
      count |၁၁၈|
        block |သန္ဒာလယိတွာန သံယောဇနာနိ၊ ဇာလံဝ ဘေတွာ သလိလမ္ဗုစာရီ။|
        block |အဂ္ဂီဝ ဒဍ္ဎံ အနိဝတ္တမာနော၊ ဧကော စရေ ခဂ္ဂဝိသာဏကပ္ပေါ။|
      count |၁၁၉|
        block |ဩက္ခိတ္တစက္ခူ န စ ပါဒလောလော၊ ဂုတ္တိန္ဒြိယော ရက္ခိတမာနသာနော။|
        block |အနဝဿုတော အပရိဍယှမာနော၊ ဧကော စရေ ခဂ္ဂဝိသာဏကပ္ပေါ။|
      count |၁၂၀|
        block |ဩဟာရယိတွာ ဂိဟိဗျဉ္ဇနာနိ၊ သဉ္ဆန္နပတ္တော ယထာ ပါရိဆတ္တော။|
        block |ကာသာယဝတ္ထော အဘိနိက္ခမိတွာ၊ ဧကော စရေ ခဂ္ဂဝိသာဏကပ္ပေါ။|
      count |၁၂၁|
        block |ရသေသု ဂေဓံ အကရံ အလောလော၊ အနညပေါသီ သပဒာနစာရီ။|
        block |ကုလေ ကုလေ အပ္ပဋိဗဒ္ဓစိတ္တော၊ ဧကော စရေ ခဂ္ဂဝိသာဏကပ္ပေါ။|
      count |၁၂၂|
        block |ပဟာယ ပဉ္စာဝရဏာနိ စေတသော၊ ဥပက္ကိလေသေ ဗျပနုဇ္ဇ သဗ္ဗေ။|
        block |အနိဿိတော ဆေဇ္ဇ သိနေဟဒောသံ၊ ဧကော စရေ ခဂ္ဂဝိသာဏကပ္ပေါ။|
      count |၁၂၃|
        block |ဝိပိဋ္ဌိကတွာန သုခဉ္စ ဒုက္ခံ၊ ပုဗ္ဗေဝ သောမနဿဒောမနဿံ။|
        block |လဒ္ဓါနုပေက္ခံ သမထံ ဝိသုဒ္ဓံ၊ ဧကော စရေ ခဂ္ဂဝိသာဏကပ္ပေါ။|
      count |၁၂၄|
        block |အာရဒ္ဓဝီရိယော ပရမတ္ထပတ္တိယာ၊ အလီနစိတ္တော အကုသီတဝုတ္တိ။|
        block |ဒဠှနိက္ကမော ထာမဗလူပပန္နော၊ ဧကော စရေ ခဂ္ဂဝိသာဏကပ္ပေါ။|
      count |၁၂၅|
        block |ပဋိသလ္လာနံ ဈာနမရိဉ္စမာနော၊ ဓမ္မေသု နိစ္စံ အနုဓမ္မစာရီ။|
        block |အာဒီနဝံ သမ္မသိတာ ဘဝေသု၊ ဧကော စရေ ခဂ္ဂဝိသာဏကပ္ပေါ။|
      count |၁၂၆|
        block |တဏှက္ခယံ ပတ္ထယမပ္ပမတ္တော၊ အနေဠမူဂေါ သုတဝါ သတီမာ။|
        block |သင်္ခါတဓမ္မော နိယတော ပဓာနဝါ၊ ဧကော စရေ ခဂ္ဂဝိသာဏကပ္ပေါ။|
      count |၁၂၇|
        block |သီဟောဝ သဒ္ဒေသု အသန္တသန္တော၊ ဝါတောဝ ဇာလမှိ အသဇ္ဇမာနော။|
        block |ပဒုမံဝ တောယေန အလိမ္ပမာနော၊ ဧကော စရေ ခဂ္ဂဝိသာဏကပ္ပေါ။|
      count |၁၂၈|
        block |သီဟော ယထာ ဒာဌဗလီ ပသယှ၊ ရာဇာ မိဂါနံ အဘိဘုယျ စာရီ။|
        block |သေဝေထ ပန္တာနိ သေနာသနာနိ၊ ဧကော စရေ ခဂ္ဂဝိသာဏကပ္ပေါ။|
      count |၁၂၉|
        block |မေတ္တံ ဥပေက္ခံ ကရုဏံ ဝိမုတ္တိံ၊ အာသေဝမာနော မုဒိတဉ္စ ကာလေ။|
        block |သဗ္ဗေန လောကေန အဝိရုဇ္ဈမာနော၊ ဧကော စရေ ခဂ္ဂဝိသာဏကပ္ပေါ။|
      count |၁၃၀|
        block |ရာဂဉ္စ ဒောသဉ္စ ပဟာယ မောဟံ၊ သန္ဒာလယိတွာန သံယောဇနာနိ။|
        block |အသန္တသံ ဇီဝိတသင်္ခယမှိ၊ ဧကော စရေ ခဂ္ဂဝိသာဏကပ္ပေါ။|
      count |၁၃၁|
        block |ဘဇန္တိ သေဝန္တိ စ ကာရဏတ္ထာ၊ နိက္ကာရဏာ ဒုလ္လဘာ အဇ္ဇ မိတ္တာ။|
        block |အတ္တတ္ထပညာ အသုစီမနုဿာ၊ ဧကော စရေ ခဂ္ဂဝိသာဏကပ္ပေါ။|
      count |၁၃၂|
        block |ဝိသုဒ္ဓသီလာ သုဝိသုဒ္ဓပညာ၊ သမာဟိတာ ဇာဂရိယာနုယုတ္တာ။|
        block |ဝိပဿကာ ဓမ္မဝိသေသဒဿီ၊ မဂ္ဂင်္ဂဗောဇ္ဈင်္ဂဂတေ ဝိဇညာ။|
      count |၁၃၃|
        block |သုညပ္ပဏိဓိဉ္စ တထာနိမိတ္တံ၊ အာသေဝယိတွာ ဇိနသာသနမှိ။|
        block |ယေ သာဝကတ္တံ န ဝဇန္တိ ဓီရာ၊ ဘဝန္တိ ပစ္စေကဇိနာ သယမ္ဘူ။|
      count |၁၃၄|
        block |မဟန္တဓမ္မာ ဗဟုဓမ္မကာယာ၊ စိတ္တိဿရာ သဗ္ဗဒုက္ခေါဃတိဏ္ဏာ။|
        block |ဥဒဂ္ဂစိတ္တာ ပရမတ္ထဒဿီ၊ သီဟောပမာ ခဂ္ဂဝိသာဏကပ္ပါ။|
      count |၁၃၅|
        block |သန္တိန္ဒြိယာ သန္တမနာ သမာဓီ၊ ပစ္စန္တသတ္တေသု ပတိပ္ပစာရာ။|
        block |ဒီပါ ပရတ္ထ ဣဓ ဝိဇ္ဇလန္တာ၊ ပစ္စေကဗုဒ္ဓါ သတတံ ဟိတာမေ။|
      count |၁၃၆|
        block |ပဟီနသဗ္ဗာဝရဏာ ဇနိန္ဒာ၊ လောကပ္ပဒီပါ ဃနကဉ္စနာဘာ။|
        block |နိဿံသယံ လောကသုဒက္ခိဏေယျာ၊ ပစ္စေကဗုဒ္ဓါ သတတပ္ပိတာမေ။|
      count |၁၃၇|
        block |ပစ္စေကဗုဒ္ဓါနံ သုဘာသိတာနိ၊ စရန္တိ လောကမှိ သဒေဝကမှိ။|
        block |သုတွာ တထာ ယေ န ကရောန္တိ ဗာလာ၊ စရန္တိ ဒုက္ခေသု ပုနပ္ပုနံ တေ။|
      count |၁၃၈|
        block |ပစ္စေကဗုဒ္ဓါနံ သုဘာသိတာနိ၊ မဓုံ ယထာ ခုဒ္ဒမဝဿဝန္တံ။|
        block |သုတွာ တထာ ယေ ပဋိပတ္တိယုတ္တာ၊ ဘဝန္တိ တေ သစ္စဒသာ သပညာ။|
      count |၁၃၉|
        block |ပစ္စေကဗုဒ္ဓေဟိ ဇိနေဟိ ဘာသိတာ၊ ကထာ ဥဠာရာ အဘိနိက္ခမိတွာ။|
        block |တာ သကျသီဟေန နရုတ္တမေန၊ ပကာသိတာ ဓမ္မဝိဇာနနတ္ထံ။|
      count |၁၄၀|
        block |လောကာနုကမ္ပါယ ဣမာနိ တေသံ၊ ပစ္စေကဗုဒ္ဓါန ဝိကုဗ္ဗိတာနိ။|
        block |သံဝေဂသင်္ဂမတိဝဍ္ဎနတ္ထံ၊ သယမ္ဘုသီဟေန ပကာသိတာနီတိ။|
      stand |ပစ္စေကဗုဒ္ဓါပဒာနံ သမတ္တံ။|
    block |၃-၁။ သာရိပုတ္တတ္ထေရအပဒာနံ|
      block |အထ ထေရာပဒာနံ သုဏာထ|
      count |၁၄၁|
        block |ဟိမဝန္တဿ အဝိဒူရေ၊ လမ္ဗကော နာမ ပဗ္ဗတော။|
        block |အဿမော သုကတော မယှံ၊ ပဏ္ဏသာလာ သုမာပိတာ။|
      count |၁၄၂|
        block |ဥတ္တာနကူလာ နဒိကာ၊ သုပတိတ္ထာ မနောရမာ။|
        block |သုသုဒ္ဓပုဠိနာကိဏ္ဏာ၊ အဝိဒူရေ မမဿမံ။|
      count |၁၄၃|
        block |အသက္ခရာ အပဗ္ဘာရာ၊ သာဒု အပ္ပဋိဂန္ဓိကာ။|
        block |သန္ဒတီ နဒိကာ တတ္ထ၊ သောဘယန္တာ မမဿမံ။|
      count |၁၄၄|
        block |ကုမ္ဘီလာ မကရာ စေတ္ထ၊ သုသုမာရာ စ ကစ္ဆပါ။|
        block |စရန္တိ နဒိယာ တတ္ထ၊ သောဘယန္တာ မမဿမံ။|
      count |၁၄၅|
        block |ပါဌီနာ ပါဝုသာ မစ္ဆာ၊ ဗလဇာ မုဉ္ဇရောဟိတာ။|
        block |ဝဂ္ဂဠာ ပပတာယန္တာ၊ သောဘယန္တိ မမဿမံ။|
      count |၁၄၆|
        block |ဥဘော ကူလေသု နဒိယာ၊ ပုပ္ဖိနော ဖလိနော ဒုမာ။|
        block |ဥဘတော အဘိလမ္ဗန္တာ၊ သောဘယန္တိ မမဿမံ။|
      count |၁၄၇|
        block |အမ္ဗာ သာလာ စ တိလကာ၊ ပါဋလီ သိန္ဒုဝါရကာ။|
        block |ဒိဗ္ဗဂန္ဓာ သမ္ပဝန္တိ၊ ပုပ္ဖိတာ မမ အဿမေ။|
      count |၁၄၈|
        block |စမ္ပကာ သဠလာ နီပါ၊ နာဂပုန္နာဂကေတကာ။|
        block |ဒိဗ္ဗဂန္ဓာ သမ္ပဝန္တိ၊ ပုပ္ဖိတာ မမ အဿမေ။|
      count |၁၄၉|
        block |အတိမုတ္တာ အသောကာ စ၊ ဘဂိနီမာလာ စ ပုပ္ဖိတာ။|
        block |အင်္ကောလာ ဗိမ္ဗိဇာလာ စ၊ ပုပ္ဖိတာ မမ အဿမေ။|
      count |၁၅၀|
        block |ကေတကာ ကန္ဒလိ စေဝ၊ ဂေါဓုကာ တိဏသူလိကာ။|
        block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
      count |၁၅၁|
        block |ကဏိကာရာ ကဏ္ဏိကာ စ၊ အသနာ အဇ္ဇုနာ ဗဟူ။|
        block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
      count |၁၅၂|
        block |ပုန္နာဂါ ဂိရိပုန္နာဂါ၊ ကောဝိဠာရာ စ ပုပ္ဖိတာ။|
        block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
      count |၁၅၃|
        block |ဥဒ္ဓါလကာ စ ကုဋဇာ၊ ကဒမ္ဗာ ဝကုလာ ဗဟူ။|
        block |ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။|
      count |၁၅၄|
        block |အာဠကာ ဣသိမုဂ္ဂါ စ၊ ကဒလိမာတုလုင်္ဂိယော။|
        block |ဂန္ဓောဒကေန သံဝဍ္ဎာ၊ ဖလာနိ ဓာရယန္တိ တေ။|
      count |၁၅၅|
        block |အညေ ပုပ္ဖန္တိ ပဒုမာ၊ အညေ ဇာယန္တိ ကေသရီ။|
        block |အညေ ဩပုပ္ဖာ ပဒုမာ၊ ပုပ္ဖိတာ တဠာကေ တဒာ။|
      count |၁၅၆|
        block |ဂဗ္ဘံ ဂဏှန္တိ ပဒုမာ၊ နိဒ္ဓါဝန္တိ မုလာဠိယော။|
        block |သိံဃာဋိပတ္တမာကိဏ္ဏာ၊ သောဘန္တိ တဠာကေ တဒာ။|
      count |၁၅၇|
        block |နယိတာ အမ္ဗဂန္ဓီ စ၊ ဥတ္တလီ ဗန္ဓုဇီဝကာ။|
        block |ဒိဗ္ဗဂန္ဓာ သမ္ပဝန္တိ၊ ပုပ္ဖိတာ တဠာကေ တဒာ။|
      count |၁၅၈|
        block |ပါဌီနာ ပါဝုသာ မစ္ဆာ၊ ဗလဇာ မုဉ္ဇရောဟိတာ။|
        block |သံဂုလာ မဂ္ဂုရာ စေဝ၊ ဝသန္တိ တဠာကေ တဒာ။|
      count |၁၅၉|
        block |ကုမ္ဘီလာ သုသုမာရာ စ၊ တန္တိဂါဟာ စ ရက္ခသာ။|
        block |ဩဂုဟာ အဇဂရာ စ၊ ဝသန္တိ တဠာကေ တဒာ။|
      count |၁၆၀|
        block |ပါရေဝတာ ရဝိဟံသာ၊ စက္ကဝါကာ နဒီစရာ။|
        block |ကောကိလာ သုကသာဠိကာ၊ ဥပဇီဝန္တိ တံ သရံ။|
      count |၁၆၁|
        block |ကုက္ကုတ္ထကာ ကုဠီရကာ၊ ဝနေ ပေါက္ခရသာတကာ။|
        block |ဒိန္ဒိဘာ သုဝပေါတာ စ၊ ဥပဇီဝန္တိ တံ သရံ။|
      count |၁၆၂|
        block |ဟံသာ ကောဉ္စာ မယူရာ စ၊ ကောကိလာ တမ္ဗစူဠကာ။|
        block |ပမ္ပကာ ဇီဝံဇီဝါ စ၊ ဥပဇီဝန္တိ တံ သရံ။|
      count |၁၆၃|
        block |ကောသိကာ ပေါဋ္ဌသီသာ စ၊ ကုရရာ သေနကာ ဗဟူ။|
        block |မဟာကာဠာ စ သကုဏာ၊ ဥပဇီဝန္တိ တံ သရံ။|
      count |၁၆၄|
        block |ပသဒာ စ ဝရာဟာ စ၊ စမရာ ဂဏ္ဍကာ ဗဟူ။|
        block |ရောဟိစ္စာ သုကပေါတာ စ၊ ဥပဇီဝန္တိ တံ သရံ။|
      count |၁၆၅|
        block |သီဟဗျဂ္ဃာ စ ဒီပီ စ၊ အစ္ဆကောကတရစ္ဆကာ။|
        block |တိဓာ ပဘိန္နမာတင်္ဂါ၊ ဥပဇီဝန္တိ တံ သရံ။|
      count |၁၆၆|
        block |ကိန္နရာ ဝါနရာ စေဝ၊ အထောပိ ဝနကမ္မိကာ။|
        block |စေတာ စ လုဒ္ဒကာ စေဝ၊ ဥပဇီဝန္တိ တံ သရံ။|
      count |၁၆၇|
        block |တိန္ဒုကာနိ ပိယာလာနိ၊ မဓုကာ ကာသုမာရယော။|
        block |ဓုဝံ ဖလာနိ ဓာရေန္တိ၊ အဝိဒူရေ မမဿမံ။|
      count |၁၆၈|
        block |ကောသမ္ဗာ သဠလာ နိမ္ဗာ၊ သာဒုဖလသမာယုတာ။|
        block |ဓုဝံ ဖလာနိ ဓာရေန္တိ၊ အဝိဒူရေ မမဿမံ။|
      count |၁၆၉|
        block |ဟရီတကာ အာမလကာ၊ အမ္ဗဇမ္ဗုဝိဘီတကာ။|
        block |ကောလာ ဘလ္လာတကာ ဗိလ္လာ၊ ဖလာနိ ဓာရယန္တိ တေ။|
      count |၁၇၀|
        block |အာလုဝါ စ ကဠမ္ဗာ စ၊ ဗိဠာလီတက္ကဠာနိ စ။|
        block |ဇီဝကာ သုတကာ စေဝ၊ ဗဟုကာ မမ အဿမေ။|
      count |၁၇၁|
        block |အဿမဿာဝိဒူရမှိ၊ တဠာကာသုံ သုနိမ္မိတာ။|
        block |အစ္ဆောဒကာ သီတဇလာ၊ သုပတိတ္ထာ မနောရမာ။|
      count |၁၇၂|
        block |ပဒုမုပ္ပလသဉ္ဆန္နာ၊ ပုဏ္ဍရီကသမာယုတာ။|
        block |မန္ဒာလကေဟိ သဉ္ဆန္နာ၊ ဒိဗ္ဗဂန္ဓော ပဝါယတိ။|
      count |၁၇၃|
        block |ဧဝံ သဗ္ဗင်္ဂသမ္ပန္နေ၊ ပုပ္ဖိတေ ဖလိတေ ဝနေ။|
        block |သုကတေ အဿမေ ရမ္မေ၊ ဝိဟရာမိ အဟံ တဒာ။|
      count |၁၇၄|
        block |သီလဝါ ဝတသမ္ပန္နော၊ ဈာယီ ဈာနရတော သဒာ။|
        block |ပဉ္စာဘိညာဗလပ္ပတ္တော၊ သုရုစိ နာမ တာပသော။|
      count |၁၇၅|
        block |စတုဝီသသဟဿာနိ၊ သိဿာ မယှံ ဥပဋ္ဌဟု။|
        block |သဗ္ဗေဝ ဗြာဟ္မဏာ ဧတေ၊ ဇာတိမန္တော ယသဿိနော။|
      count |၁၇၆|
        block |လက္ခဏေ ဣတိဟာသေ စ၊ သနိဃဏ္ဋုသကေဋုဘေ။|
        block |ပဒကာ ဝေယျာကရဏာ၊ သဓမ္မေ ပါရမိံ ဂတာ။|
      count |၁၇၇|
        block |ဥပ္ပါတေသု နိမိတ္တေသု၊ လက္ခဏေသု စ ကောဝိဒာ။|
        block |ပထဗျာ ဘူမန္တလိက္ခေ၊ မမ သိဿာ သုသိက္ခိတာ။|
      count |၁၇၈|
        block |အပ္ပိစ္ဆာ နိပကာ ဧတေ၊ အပ္ပါဟာရာ အလောလုပါ။|
        block |လာဘာလာဘေန သန္တုဋ္ဌာ၊ ပရိဝါရေန္တိ မံ သဒာ။|
      count |၁၇၉|
        block |ဈာယီ ဈာနရတာ ဓီရာ၊ သန္တစိတ္တာ သမာဟိတာ။|
        block |အာကိဉ္စညံ ပတ္ထယန္တာ၊ ပရိဝါရေန္တိ မံ သဒာ။|
      count |၁၈၀|
        block |အဘိညာပါရမိပ္ပတ္တာ၊ ပေတ္တိကေ ဂေါစရေ ရတာ။|
        block |အန္တလိက္ခစရာ ဓီရာ၊ ပရိဝါရေန္တိ မံ သဒာ။|
      count |၁၈၁|
        block |သံဝုတာ ဆသု ဒွာရေသု၊ အနေဇာ ရက္ခိတိန္ဒြိယာ။|
        block |အသံသဋ္ဌာ စ တေ ဓီရာ၊ မမ သိဿာ ဒုရာသဒာ။|
      count |၁၈၂|
        block |ပလ္လင်္ကေန နိသဇ္ဇာယ၊ ဌာနစင်္ကမနေန စ။|
        block |ဝီတိနာမေန္တိ တေ ရတ္တိံ၊ မမ သိဿာ ဒုရာသဒာ။|
      count |၁၈၃|
        block |ရဇနီယေ န ရဇ္ဇန္တိ၊ ဒုဿနီယေ န ဒုဿရေ။|
        block |မောဟနီယေ န မုယှန္တိ၊ မမ သိဿာ ဒုရာသဒာ။|
      count |၁၈၄|
        block |ဣဒ္ဓိံ ဝီမံသမာနာ တေ၊ ဝတ္တန္တိ နိစ္စကာလိကံ။|
        block |ပထဝိံ တေ ပကမ္ပေန္တိ၊ သာရမ္ဘေန ဒုရာသဒာ။|
      count |၁၈၅|
        block |ကီဠမာနာ စ တေ သိဿာ၊ ကီဠန္တိ ဈာနကီဠိတံ။|
        block |ဇမ္ဗုတော ဖလမာနေန္တိ၊ မမ သိဿာ ဒုရာသဒာ။|
      count |၁၈၆|
        block |အညေ ဂစ္ဆန္တိ ဂေါယာနံ၊ အညေ ပုဗ္ဗဝိဒေဟကံ။|
        block |အညေ စ ဥတ္တရကုရုံ၊ ဧသနာယ ဒုရာသဒာ။|
      count |၁၈၇|
        block |ပုရတော ပေသေန္တိ ခါရိံ၊ ပစ္ဆတော စ ဝဇန္တိ တေ။|
        block |စတုဝီသသဟဿေဟိ၊ ဆာဒိတံ ဟောတိ အမ္ဗရံ။|
      count |၁၈၈|
        block |အဂ္ဂိပါကီ အနဂ္ဂီ စ၊ ဒန္တောဒုက္ခလိကာပိ စ။|
        block |အသ္မေန ကောဋ္ဋိတာ ကေစိ၊ ပဝတ္တဖလဘောဇနာ။|
      count |၁၈၉|
        block |ဥဒကောရောဟဏာ ကေစိ၊ သာယံ ပါတော သုစီရတာ။|
        block |တောယာဘိသေစနကရာ၊ မမ သိဿာ ဒုရာသဒာ။|
      count |၁၉၀|
        block |ပရူဠှကစ္ဆနခလောမာ၊ ပင်္ကဒန္တာ ရဇဿိရာ။|
        block |ဂန္ဓိတာ သီလဂန္ဓေန၊ မမ သိဿာ ဒုရာသဒာ။|
      count |၁၉၁|
        block |ပါတောဝ သန္နိပတိတွာ၊ ဇဋိလာ ဥဂ္ဂတာပနာ။|
        block |လာဘာလာဘံ ပကိတ္တေတွာ၊ ဂစ္ဆန္တိ အမ္ဗရေ တဒာ။|
      count |၁၉၂|
        block |ဧတေသံ ပက္ကမန္တာနံ၊ မဟာသဒ္ဒော ပဝတ္တတိ။|
        block |အဇိနစမ္မသဒ္ဒေန၊ မုဒိတာ ဟောန္တိ ဒေဝတာ။|
      count |၁၉၃|
        block |ဒိသောဒိသံ ပက္ကမန္တိ၊ အန္တလိက္ခစရာ ဣသီ။|
        block |သကေ ဗလေနုပတ္ထဒ္ဓါ၊ တေ ဂစ္ဆန္တိ ယဒိစ္ဆကံ။|
      count |၁၉၄|
        block |ပထဝီကမ္ပကာ ဧတေ၊ သဗ္ဗေဝ နဘစာရိနော။|
        block |ဥဂ္ဂတေဇာ ဒုပ္ပသဟာ၊ သာဂရောဝ အခေါဘိယာ။|
      count |၁၉၅|
        block |ဌာနစင်္ကမိနော ကေစိ၊ ကေစိ နေသဇ္ဇိကာ ဣသီ။|
        block |ပဝတ္တဘောဇနာ ကေစိ၊ မမ သိဿာ ဒုရာသဒာ။|
      count |၁၉၆|
        block |မေတ္တာဝိဟာရိနော ဧတေ၊ ဟိတေသီ သဗ္ဗပါဏိနံ။|
        block |အနတ္တုက္ကံသကာ သဗ္ဗေ၊ န တေ ဝမ္ဘေန္တိ ကဿစိ။|
      count |၁၉၇|
        block |သီဟရာဇာဝသမ္ဘီတာ၊ ဂဇရာဇာဝ ထာမဝါ။|
        block |ဒုရာသဒာ ဗျဂ္ဃာရိဝ၊ အာဂစ္ဆန္တိ မမန္တိကေ။|
      count |၁၉၈|
        block |ဝိဇ္ဇာဓရာ ဒေဝတာ စ၊ နာဂဂန္ဓဗ္ဗရက္ခသာ။|
        block |ကုမ္ဘဏ္ဍာ ဒာနဝါ ဂရုဠာ၊ ဥပဇီဝန္တိ တံ သရံ။|
      count |၁၉၉|
        block |တေ ဇဋာခါရိဘရိတာ၊ အဇိနုတ္တရဝါသနာ။|
        block |အန္တလိက္ခစရာ သဗ္ဗေ၊ ဥပဇီဝန္တိ တံ သရံ။|
      count |၂၀၀|
        block |သဒာနုစ္ဆဝိကာ ဧတေ၊ အညမညံ သဂါရဝါ။|
        block |စတုဗ္ဗီသသဟဿာနံ၊ ခိပိတသဒ္ဒော န ဝိဇ္ဇတိ။|
      count |၂၀၁|
        block |ပါဒေ ပါဒံ နိက္ခိပန္တာ၊ အပ္ပသဒ္ဒာ သုသံဝုတာ။|
        block |ဥပသင်္ကမ္မ သဗ္ဗေဝ၊ သိရသာ ဝန္ဒရေ မမံ။|
      count |၂၀၂|
        block |တေဟိ သိဿေဟိ ပရိဝုတော၊ သန္တေဟိ စ တပဿိဘိ။|
        block |ဝသာမိ အဿမေ တတ္ထ၊ ဈာယီ ဈာနရတော အဟံ။|
      count |၂၀၃|
        block |ဣသီနံ သီလဂန္ဓေန၊ ပုပ္ဖဂန္ဓေန စူဘယံ။|
        block |ဖလီနံ ဖလဂန္ဓေန၊ ဂန္ဓိတော ဟောတိ အဿမော။|
      count |၂၀၄|
        block |ရတ္တိန္ဒိဝံ န ဇာနာမိ၊ အရတိ မေ န ဝိဇ္ဇတိ။|
        block |သကေ သိဿေ ဩဝဒန္တော၊ ဘိယျော ဟာသံ လဘာမဟံ။|
      count |၂၀၅|
        block |ပုပ္ဖာနံ ပုပ္ဖမာနာနံ၊ ဖလာနဉ္စ ဝိပစ္စတံ။|
        block |ဒိဗ္ဗဂန္ဓာ ပဝါယန္တိ၊ သောဘယန္တာ မမဿမံ။|
      count |၂၀၆|
        block |သမာဓိမှာ ဝုဋ္ဌဟိတွာ၊ အာတာပီ နိပကော အဟံ။|
        block |ခါရိဘာရံ ဂဟေတွာန၊ ဝနံ အဇ္ဈောဂဟိံ အဟံ။|
      count |၂၀၇|
        block |ဥပ္ပါတေ သုပိနေ စာပိ၊ လက္ခဏေသု သုသိက္ခိတော။|
        block |ပဝတ္တမာနံ မန္တပဒံ၊ ဓာရယာမိ အဟံ တဒာ။|
      count |၂၀၈|
        block |အနောမဒဿီ ဘဂဝါ၊ လောကဇေဋ္ဌော နရာသဘော။|
        block |ဝိဝေကကာမော သမ္ဗုဒ္ဓေါ၊ ဟိမဝန္တမုပါဂမိ။|
      count |၂၀၉|
        block |အဇ္ဈောဂါဟေတွာ ဟိမဝန္တံ၊ အဂ္ဂေါ ကာရုဏိကော မုနိ။|
        block |ပလ္လင်္ကံ အာဘုဇိတွာန၊ နိသီဒိ ပုရိသုတ္တမော။|
      count |၂၁၀|
        block |တမဒ္ဒသာဟံ သမ္ဗုဒ္ဓံ၊ သပ္ပဘာသံ မနောရမံ။|
        block |ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။|
      count |၂၁၁|
        block |ဇလန္တံ ဒီပရုက္ခံဝ၊ ဝိဇ္ဇုတံ ဂဂဏေ ယထာ။|
        block |သုဖုလ္လံ သာလရာဇံဝ၊ အဒ္ဒသံ လောကနာယကံ။|
      count |၂၁၂|
        block |အယံ နာဂေါ မဟာဝီရော၊ ဒုက္ခဿန္တကရော မုနိ။|
        block |ဣမံ ဒဿနမာဂမ္မ၊ သဗ္ဗဒုက္ခါ ပမုစ္စရေ။|
      count |၂၁၃|
        block |ဒိသွာနာဟံ ဒေဝဒေဝံ၊ လက္ခဏံ ဥပဓာရယိံ။|
        block |ဗုဒ္ဓေါ နု ခေါ န ဝါ ဗုဒ္ဓေါ၊ ဟန္ဒ ပဿာမိ စက္ခုမံ။|
      count |၂၁၄|
        block |သဟဿာရာနိ စက္ကာနိ၊ ဒိဿန္တိ စရဏုတ္တမေ။|
        block |လက္ခဏာနိဿ ဒိသွာန၊ နိဋ္ဌံ ဂစ္ဆိံ တထာဂတေ။|
      count |၂၁၅|
        block |သမ္မဇ္ဇနိံ ဂဟေတွာန၊ သမ္မဇ္ဇိတွာနဟံ တဒာ။|
        block |အထ ပုပ္ဖေ သမာနေတွာ၊ ဗုဒ္ဓသေဋ္ဌံ အပူဇယိံ။|
      count |၂၁၆|
        block |ပူဇယိတွာန တံ ဗုဒ္ဓံ၊ ဩဃတိဏ္ဏမနာသဝံ။|
        block |ဧကံသံ အဇိနံ ကတွာ၊ နမဿိံ လောကနာယကံ။|
      count |၂၁၇|
        block |ယေန ဉာဏေန သမ္ဗုဒ္ဓေါ၊ ဝိဟရတိ အနာသဝေါ။|
        block |တံ ဉာဏံ ကိတ္တယိဿာမိ၊ သုဏာထ မမ ဘာသတော။|
      count |၂၁၈|
        block |သမုဒ္ဓရသိမံ လောကံ၊ သယမ္ဘူ အမိတောဒယ။|
        block |တဝ ဒဿနမာဂမ္မ၊ ကင်္ခါသောတံ တရန္တိ တေ။|
      count |၂၁၉|
        block |တုဝံ သတ္ထာ စ ကေတု စ၊ ဓဇော ယူပေါ စ ပါဏိနံ။|
        block |ပရာယဏော ပတိဋ္ဌာ စ၊ ဒီပေါ စ ဒွိပဒုတ္တမော။|
      count |၂၂၀|
        block |သက္ကာ သမုဒ္ဒေ ဥဒကံ၊ ပမေတုံ အာဠှကေန ဝါ။|
        block |န တွေဝ တဝ သဗ္ဗညု၊ ဉာဏံ သက္ကာ ပမေတဝေ။|
      count |၂၂၁|
        block |ဓာရေတုံ ပထဝိံ သက္ကာ၊ ဌပေတွာ တုလမဏ္ဍလေ။|
        block |န တွေဝ တဝ သဗ္ဗညု၊ ဉာဏံ သက္ကာ ဓရေတဝေ။|
      count |၂၂၂|
        block |အာကာသော မိနိတုံ သက္ကာ၊ ရဇ္ဇုယာ အင်္ဂုလေန ဝါ။|
        block |န တွေဝ တဝ သဗ္ဗညု၊ ဉာဏံ သက္ကာ ပမေတဝေ။|
      count |၂၂၃|
        block |မဟာသမုဒ္ဒေ ဥဒကံ၊ ပထဝီ စာခိလာ ဇဋံ။|
        block |ဗုဒ္ဓဉာဏံ ဥပါဒာယ၊ ဥပမာတော န ယုဇ္ဇရေ။|
      count |၂၂၄|
        block |သဒေဝကဿ လောကဿ၊ စိတ္တံ ယေသံ ပဝတ္တတိ။|
        block |အန္တောဇာလီကတာ ဧတေ၊ တဝ ဉာဏမှိ စက္ခုမ။|
      count |၂၂၅|
        block |ယေန ဉာဏေန ပတ္တောသိ၊ ကေဝလံ ဗောဓိမုတ္တမံ။|
        block |တေန ဉာဏေန သဗ္ဗညု၊ မဒ္ဒသီ ပရတိတ္ထိယေ။|
      count |၂၂၆|
        block |ဣမာ ဂါထာ ထဝိတွာန၊ သုရုစိ နာမ တာပသော။|
        block |အဇိနံ ပတ္ထရိတွာန၊ ပထဝိယံ နိသီဒိ သော။|
      count |၂၂၇|
        block |စုလ္လာသီတိသဟဿာနိ၊ အဇ္ဈောဂါဠှော မဟဏ္ဏဝေ။|
        block |အစ္စုဂတော တာဝဒေဝ၊ ဂိရိရာဇာ ပဝုစ္စတိ။|
      count |၂၂၈|
        block |တာဝ အစ္စုဂ္ဂတော နေရု၊ အာယတော ဝိတ္ထတော စ သော။|
        block |စုဏ္ဏိတော အဏုဘေဒေန၊ ကောဋိသတသဟဿသော။|
      count |၂၂၉|
        block |လက္ခေ ဌပိယမာနမှိ၊ ပရိက္ခယမဂစ္ဆထ။|
        block |န တွေဝ တဝ သဗ္ဗညု၊ ဉာဏံ သက္ကာ ပမေတဝေ။|
      count |၂၃၀|
        block |သုခုမစ္ဆိကေန ဇာလေန၊ ဥဒကံ ယော ပရိက္ခိပေ။|
        block |ယေ ကေစိ ဥဒကေ ပါဏာ၊ အန္တောဇာလီကတာ သိယုံ။|
      count |၂၃၁|
        block |တထေဝ ဟိ မဟာဝီရ၊ ယေ ကေစိ ပုထုတိတ္ထိယာ။|
        block |ဒိဋ္ဌိဂဟနပက္ခန္ဒာ၊ ပရာမာသေန မောဟိတာ။|
      count |၂၃၂|
        block |တဝ သုဒ္ဓေန ဉာဏေန၊ အနာဝရဏဒဿိနာ။|
        block |အန္တောဇာလီကတာ ဧတေ၊ ဉာဏံ တေ နာတိဝတ္တရေ။|
      count |၂၃၃|
        block |ဘဂဝါ တမှိ သမယေ၊ အနောမဒဿီ မဟာယသော။|
        block |ဝုဋ္ဌဟိတွာ သမာဓိမှာ၊ ဒိသံ ဩလောကယီ ဇိနော။|
      count |၂၃၄|
        block |အနောမဒဿိမုနိနော၊ နိသဘော နာမ သာဝကော။|
        block |ပရိဝုတော သတသဟဿေဟိ၊ သန္တစိတ္တေဟိ တာဒိဘိ။|
      count |၂၃၅|
        block |ခီဏာသဝေဟိ သုဒ္ဓေဟိ၊ ဆဠဘိညေဟိ ဈာယိဘိ။|
        block |စိတ္တမညာယ ဗုဒ္ဓဿ၊ ဥပေသိ လောကနာယကံ။|
      count |၂၃၆|
        block |အန္တလိက္ခေ ဌိတာ တတ္ထ၊ ပဒက္ခိဏမကံသု တေ။|
        block |နမဿန္တာ ပဉ္ဇလိကာ၊ ဩတရုံ ဗုဒ္ဓသန္တိကေ။|
      count |၂၃၇|
        block |အနောမဒဿီ ဘဂဝါ၊ လောကဇေဋ္ဌော နရာသဘော။|
        block |ဘိက္ခုသင်္ဃေ နိသိဒိတွာ၊ သိတံ ပါတုကရီ ဇိနော။|
      count |၂၃၈|
        block |ဝရုဏော နာမုပဋ္ဌာကော၊ အနောမဒဿိဿ သတ္ထုနော။|
        block |ဧကံသံ စီဝရံ ကတွာ၊ အပုစ္ဆိ လောကနာယကံ။|
      count |၂၃၉|
        block |ကော နု ခေါ ဘဂဝါ ဟေတု၊ သိတကမ္မဿ သတ္ထုနော။|
        block |န ဟိ ဗုဒ္ဓါ အဟေတူဟိ၊ သိတံ ပါတုကရောန္တိ တေ။|
      count |၂၄၀|
        block |အနောမဒဿီ ဘဂဝါ၊ လောကဇေဋ္ဌော နရာသဘော။|
        block |ဘိက္ခုမဇ္ဈေ နိသီဒိတွာ၊ ဣမံ ဂါထံ အဘာသထ။|
      count |၂၄၁|
        block |ယော မံ ပုပ္ဖေန ပူဇေသိ၊ ဉာဏဉ္စာပိ အနုတ္ထဝိ။|
        block |တမဟံ ကိတ္တယိဿာမိ၊ သုဏောထ မမ ဘာသတော။|
      count |၂၄၂|
        block |ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂတာ။|
        block |သဒ္ဓမ္မံ သောတုကာမာ တေ၊ သမ္ဗုဒ္ဓမုပသင်္ကမုံ။|
      count |၂၄၃|
        block |ဒသသု လောကဓာတူသု၊ ဒေဝကာယာ မဟိဒ္ဓိကာ။|
        block |သဒ္ဓမ္မံ သောတုကာမာ တေ၊ သမ္ဗုဒ္ဓမုပသင်္ကမုံ။|
      count |၂၄၄|
        block |ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။|
        block |ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
      count |၂၄၅|
        block |သဋ္ဌိတူရိယသဟဿာနိ၊ ဘေရိယော သမလင်္ကတာ။|
        block |ဥပဋ္ဌိဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
      count |၂၄၆|
        block |သောဠသိတ္ထိသဟဿာနိ၊ နာရိယော သမလင်္ကတာ။|
        block |ဝိစိတ္တဝတ္ထာဘရဏာ၊ အာမုတ္တမဏိကုဏ္ဍလာ။|
      count |၂၄၇|
        block |အဠာရပမှာ ဟသုလာ၊ သုသညာ တနုမဇ္ဈိမာ။|
        block |ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။|
      count |၂၄၈|
        block |ကပ္ပသတသဟဿာနိ၊ ဒေဝလောကေ ရမိဿတိ။|
        block |သဟဿက္ခတ္တုံ စက္ကဝတ္တီ၊ ရာဇာ ရဋ္ဌေ ဘဝိဿတိ။|
      count |၂၄၉|
        block |သဟဿက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      count |၂၅၀|
        block |ပစ္ဆိမေ ဘဝသမ္ပတ္တေ၊ မနုဿတ္တံ ဂမိဿတိ။|
        block |ဗြာဟ္မဏီ သာရိယာ နာမ၊ ဓာရယိဿတိ ကုစ္ဆိနာ။|
      count |၂၅၁|
        block |မာတုယာ နာမဂေါတ္တေန၊ ပညာယိဿတိယံ နရော။|
        block |သာရိပုတ္တောတိ နာမေန၊ တိက္ခပညော ဘဝိဿတိ။|
      count |၂၅၂|
        block |အသီတိကောဋီ ဆဍ္ဍေတွာ၊ ပဗ္ဗဇိဿတိကိဉ္စနော။|
        block |ဂဝေသန္တော သန္တိပဒံ၊ စရိဿတိ မဟိံ ဣမံ။|
      count |၂၅၃|
        block |အပ္ပရိမေယျေ ဣတော ကပ္ပေ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၂၅၄|
        block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
        block |သာရိပုတ္တောတိ နာမေန၊ ဟေဿတိ အဂ္ဂသာဝကော။|
      count |၂၅၅|
        block |အယံ ဘာဂီရထီ ဂင်္ဂါ၊ ဟိမဝန္တာ ပဘာဝိတာ။|
        block |မဟာသမုဒ္ဒမပ္ပေတိ၊ တပ္ပယန္တီ မဟောဒဓိံ။|
      count |၂၅၆|
        block |တထေဝါယံ သာရိပုတ္တော၊ သကေ တီသု ဝိသာရဒော။|
        block |ပညာယ ပါရမိံ ဂန္တွာ၊ တပ္ပယိဿတိ ပါဏိနေ။|
      count |၂၅၇|
        block |ဟိမဝန္တမုပါဒာယ၊ သာဂရဉ္စ မဟောဒဓိံ။|
        block |ဧတ္ထန္တရေ ယံ ပုလိနံ၊ ဂဏနာတော အသင်္ခိယံ။|
      count |၂၅၈|
        block |တမ္ပိ သက္ကာ အသေသေန၊ သင်္ခါတုံ ဂဏနာ ယထာ။|
        block |န တွေဝ သာရိပုတ္တဿ၊ ပညာယန္တော ဘဝိဿတိ။|
      count |၂၅၉|
        block |လက္ခေ ဌပိယမာနမှိ၊ ခီယေ ဂင်္ဂါယ ဝါလုကာ။|
        block |န တွေဝ သာရိပုတ္တဿ၊ ပညာယန္တော ဘဝိဿတိ။|
      count |၂၆၀|
        block |မဟာသမုဒ္ဒေ ဦမိယော၊ ဂဏနာတော အသင်္ခိယာ။|
        block |တထေဝ သာရိပုတ္တဿ၊ ပညာယန္တော န ဟေဿတိ။|
      count |၂၆၁|
        block |အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။|
        block |ပညာယ ပါရမိံ ဂန္တွာ၊ ဟေဿတိ အဂ္ဂသာဝကော။|
      count |၂၆၂|
        block |ပဝတ္တိတံ ဓမ္မစက္ကံ၊ သကျပုတ္တေန တာဒိနာ။|
        block |အနုဝတ္တေဿတိ သမ္မာ၊ ဝဿေန္တော ဓမ္မဝုဋ္ဌိယော။|
      count |၂၆၃|
        block |သဗ္ဗမေတံ အဘိညာယ၊ ဂေါတမော သကျပုင်္ဂဝေါ။|
        block |ဘိက္ခုသင်္ဃေ နိသီဒိတွာ၊ အဂ္ဂဋ္ဌာနေ ဌပေဿတိ။|
      count |၂၆၄|
        block |အဟော မေ သုကတံ ကမ္မံ၊ အနောမဒဿိဿ သတ္ထုနော။|
        block |ယဿာဟံ ကာရံ ကတွာန၊ သဗ္ဗတ္ထ ပါရမိံ ဂတော။|
      count |၂၆၅|
        block |အပရိမေယျေ ကတံ ကမ္မံ၊ ဖလံ ဒဿေသိ မေ ဣဓ။|
        block |သုမုတ္တော သရဝေဂေါဝ၊ ကိလေသေ ဈာပယိံ အဟံ။|
      count |၂၆၆|
        block |အသင်္ခတံ ဂဝေသန္တော၊ နိဗ္ဗာနံ အစလံ ပဒံ။|
        block |ဝိစိနံ တိတ္ထိယေ သဗ္ဗေ၊ ဧသာဟံ သံသရိံ ဘဝေ။|
      count |၂၆၇|
        block |ယထာပိ ဗျာဓိတော ပေါသော၊ ပရိယေသေယျ ဩသဓံ။|
        block |ဝိစိနေယျ ဝနံ သဗ္ဗံ၊ ဗျာဓိတော ပရိမုတ္တိယာ။|
      count |၂၆၈|
        block |အသင်္ခတံ ဂဝေသန္တော၊ နိဗ္ဗာနံ အမတံ ပဒံ။|
        block |အဗ္ဗောကိဏ္ဏံ ပဉ္စသတံ၊ ပဗ္ဗဇိံ ဣသိပဗ္ဗဇံ။|
      count |၂၆၉|
        block |ဇဋာဘာရေန ဘရိတော၊ အဇိနုတ္တရနိဝါသနော။|
        block |အဘိညာပါရမိံ ဂန္တွာ၊ ဗြဟ္မလောကံ အဂစ္ဆိဟံ။|
      count |၂၇၀|
        block |နတ္ထိ ဗာဟိရကေ သုဒ္ဓိ၊ ဌပေတွာ ဇိနသာသနံ။|
        block |ယေ ကေစိ ဗုဒ္ဓိမာ သတ္တာ၊ သုဇ္ဈန္တိ ဇိနသာသနေ။|
      count |၂၇၁|
        block |အတ္တကာရမယံ ဧတံ၊ နယိဒံ ဣတိဟီတိဟံ။|
        block |အသင်္ခတံ ဂဝေသန္တော၊ ကုတိတ္ထေ သဉ္စရိံ အဟံ။|
      count |၂၇၂|
        block |ယထာ သာရတ္ထိကော ပေါသော၊ ကဒလိံ ဆေတွာန ဖာလယေ။|
        block |န တတ္ထ သာရံ ဝိန္ဒေယျ၊ သာရေန ရိတ္တကော ဟိ သော။|
      count |၂၇၃|
        block |တထေဝ တိတ္ထိယာ လောကေ၊ နာနာဒိဋ္ဌီ ဗဟုဇ္ဇနာ။|
        block |အသင်္ခတေန ရိတ္တာသေ၊ သာရေန ကဒလီ ယထာ။|
      count |၂၇၄|
        block |ပစ္ဆိမေ ဘဝသမ္ပတ္တေ၊ ဗြဟ္မဗန္ဓု အဟောသဟံ။|
        block |မဟာဘောဂံ ဆဍ္ဍေတွာန၊ ပဗ္ဗဇိံ အနဂါရိယံ။|
      stand |ပဌမဘာဏဝါရံ။|
      count |၂၇၅|
        block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
        block |ဗြာဟ္မဏော သဉ္စယော နာမ၊ တဿ မူလေ ဝသာမဟံ။|
      count |၂၇၆|
        block |သာဝကော တေ မဟာဝီရ၊ အဿဇိ နာမ ဗြာဟ္မဏော။|
        block |ဒုရာသဒော ဥဂ္ဂတေဇော၊ ပိဏ္ဍာယ စရတီ တဒာ။|
      count |၂၇၇|
        block |တမဒ္ဒသာသိံ သပ္ပညံ၊ မုနိံ မောနေ သမာဟိတံ။|
        block |သန္တစိတ္တံ မဟာနာဂံ၊ သုဖုလ္လံ ပဒုမံ ယထာ။|
      count |၂၇၈|
        block |ဒိသွာ မေ စိတ္တမုပ္ပဇ္ဇိ၊ သုဒန္တံ သုဒ္ဓမာနသံ။|
        block |ဥသဘံ ပဝရံ ဝီရံ၊ အရဟာယံ ဘဝိဿတိ။|
      count |၂၇၉|
        block |ပါသာဒိကော ဣရိယတိ၊ အဘိရူပေါ သုသံဝုတော။|
        block |ဥတ္တမေ ဒမထေ ဒန္တော၊ အမတဒဿီ ဘဝိဿတိ။|
      count |၂၈၀|
        block |ယံနူနာဟံ ဥတ္တမတ္ထံ၊ ပုစ္ဆေယျံ တုဋ္ဌမာနသံ။|
        block |သော မေ ပုဋ္ဌော ကထေဿတိ၊ ပဋိပုစ္ဆာမဟံ တဒာ။|
      count |၂၈၁|
        block |ပိဏ္ဍပါတံ စရန္တဿ၊ ပစ္ဆတော အဂမာသဟံ။|
        block |ဩကာသံ ပဋိမာနေန္တော၊ ပုစ္ဆိတုံ အမတံ ပဒံ။|
      count |၂၈၂|
        block |ဝီထိန္တရေ အနုပ္ပတ္တံ၊ ဥပဂန္တွာန ပုစ္ဆဟံ။|
        block |ကထံ ဂေါတ္တောသိ တွံ ဝီရ၊ ကဿ သိဿောသိ မာရိသ။|
      count |၂၈၃|
        block |သော မေ ပုဋ္ဌော ဝိယာကာသိ၊ အသမ္ဘီတောဝ ကေသရီ။|
        block |ဗုဒ္ဓေါ လောကေ သမုပ္ပန္နော၊ တဿ သိဿောမှိ အာဝုသော။|
      count |၂၈၄|
        block |ကီဒိသံ တေ မဟာဝီရ၊ အနုဇာတ မဟာယသ။|
        block |ဗုဒ္ဓဿ သာသနံ ဓမ္မံ၊ သာဓု မေ ကထယဿု ဘော။|
      count |၂၈၅|
        block |သော မေ ပုဋ္ဌော ကထီ သဗ္ဗံ၊ ဂမ္ဘီရံ နိပုဏံ ပဒံ။|
        block |တဏှာသလ္လဿ ဟန္တာရံ၊ သဗ္ဗဒုက္ခါပနူဒနံ။|
      count |၂၈၆|
        block |ယေ ဓမ္မာ ဟေတုပ္ပဘဝါ၊ တေသံ ဟေတုံ တထာဂတော အာဟ။|
        block |တေသဉ္စ ယော နိရောဓော၊ ဧဝံ ဝါဒီ မဟာသမဏော။|
      count |၂၈၇|
        block |သောဟံ ဝိဿဇ္ဇိတေ ပဉှေ၊ ပဌမံ ဖလမဇ္ဈဂံ။|
        block |ဝိရဇော ဝိမလော အာသိံ၊ သုတွာန ဇိနသာသနံ။|
      count |၂၈၈|
        block |သုတွာန မုနိနော ဝါကျံ၊ ပဿိတွာ ဓမ္မမုတ္တမံ။|
        block |ပရိယောဂါဠှသဒ္ဓမ္မော၊ ဣမံ ဂါထမဘာသဟံ။|
      count |၂၈၉|
        block |ဧသေဝ ဓမ္မော ယဒိ တာဝဒေဝ၊ ပစ္စဗျထပဒမသောကံ။|
        block |အဒိဋ္ဌံ အဗ္ဘတီတံ၊ ဗဟုကေဟိ ကပ္ပနဟုတေဟိ။|
      count |၂၉၀|
        block |သွာဟံ ဓမ္မံ ဂဝေသန္တော၊ ကုတိတ္ထေ သဉ္စရိံ အဟံ။|
        block |သော မေ အတ္ထော အနုပ္ပတ္တော၊ ကာလော မေ နပ္ပမဇ္ဇိတုံ။|
      count |၂၉၁|
        block |တောသိတောဟံ အဿဇိနာ၊ ပတွာန အစလံ ပဒံ။|
        block |သဟာယကံ ဂဝေသန္တော၊ အဿမံ အဂမာသဟံ။|
      count |၂၉၂|
        block |ဒူရတောဝ မမံ ဒိသွာ၊ သဟာယော မေ သုသိက္ခိတော။|
        block |ဣရိယာပထသမ္ပန္နော၊ ဣဒံ ဝစနမဗြဝိ။|
      count |၂၉၃|
        block |ပသန္နမုခနေတ္တောသိ၊ မုနိဘာဝေါဝ ဒိဿတိ။|
        block |အမတာဓိဂတော ကစ္စိ၊ နိဗ္ဗာနမစ္စုတံ ပဒံ။|
      count |၂၉၄|
        block |သုဘာနုရူပေါ အာယာသိ၊ အာနေဉ္ဇကာရိတော ဝိယ။|
        block |ဒန္တောဝ ဒန္တဒမထော၊ ဥပသန္တောသိ ဗြာဟ္မဏ။|
      count |၂၉၅|
        block |အမတံ မယာဓိဂတံ၊ သောကသလ္လာပနူဒနံ။|
        block |တွမ္ပိ တံ အဓိဂစ္ဆေသိ၊ ဂစ္ဆာမ ဗုဒ္ဓသန္တိကံ။|
      count |၂၉၆|
        block |သာဓူတိ သော ပဋိဿုတွာ၊ သဟာယော မေ သုသိက္ခိတော။|
        block |ဟတ္ထေန ဟတ္ထံ ဂဏှိတွာ၊ ဥပဂမ္မ တဝန္တိကံ။|
      count |၂၉၇|
        block |ဥဘောပိ ပဗ္ဗဇိဿာမ၊ သကျပုတ္တ တဝန္တိကေ။|
        block |တဝ သာသနမာဂမ္မ၊ ဝိဟရာမ အနာသဝါ။|
      count |၂၉၈|
        block |ကောလိတော ဣဒ္ဓိယာ သေဋ္ဌော၊ အဟံ ပညာယ ပါရဂေါ။|
        block |ဥဘောဝ ဧကတော ဟုတွာ၊ သာသနံ သောဘယာမသေ။|
      count |၂၉၉|
        block |အပရိယောသိတသင်္ကပ္ပေါ၊ ကုတိတ္ထေ သဉ္စရိံ အဟံ။|
        block |တဝ ဒဿနမာဂမ္မ၊ သင်္ကပ္ပေါ ပူရိတော မမ။|
      count |၃၀၀|
        block |ပထဝိယံ ပတိဋ္ဌာယ၊ ပုပ္ဖန္တိ သမယေ ဒုမာ။|
        block |ဒိဗ္ဗဂန္ဓာ သမ္ပဝန္တိ၊ တောသေန္တိ သဗ္ဗပါဏိနံ။|
      count |၃၀၁|
        block |တထေဝါဟံ မဟာဝီရ၊ သကျပုတ္တ မဟာယသ။|
        block |သာသနေ တေ ပတိဋ္ဌာယ၊ သမယေသာမိ ပုပ္ဖိတုံ။|
      count |၃၀၂|
        block |ဝိမုတ္တိပုပ္ဖံ ဧသန္တော၊ ဘဝသံသာရမောစနံ။|
        block |ဝိမုတ္တိပုပ္ဖလာဘေန၊ တောသေမိ သဗ္ဗပါဏိနံ။|
      count |၃၀၃|
        block |ယာဝတာ ဗုဒ္ဓခေတ္တမှိ၊ ဌပေတွာန မဟာမုနိံ။|
        block |ပညာယ သဒိသော နတ္ထိ၊ တဝ ပုတ္တဿ စက္ခုမ။|
      count |၃၀၄|
        block |သုဝိနီတာ စ တေ သိဿာ၊ ပရိသာ စ သုသိက္ခိတာ။|
        block |ဥတ္တမေ ဒမထေ ဒန္တာ၊ ပရိဝါရေန္တိ တံ သဒာ။|
      count |၃၀၅|
        block |ဈာယီ ဈာနရတာ ဓီရာ၊ သန္တစိတ္တာ သမာဟိတာ။|
        block |မုနီ မောနေယျသမ္ပန္နာ၊ ပရိဝါရေန္တိ တံ သဒာ။|
      count |၃၀၆|
        block |အပ္ပိစ္ဆာ နိပကာ ဓီရာ၊ အပ္ပါဟာရာ အလောလုပါ။|
        block |လာဘာလာဘေန သန္တုဋ္ဌာ၊ ပရိဝါရေန္တိ တံ သဒာ။|
      count |၃၀၇|
        block |အာရညိကာ ဓုတရတာ၊ ဈာယိနော လူခစီဝရာ။|
        block |ဝိဝေကာဘိရတာ ဓီရာ၊ ပရိဝါရေန္တိ တံ သဒာ။|
      count |၃၀၈|
        block |ပဋိပန္နာ ဖလဋ္ဌာ စ၊ သေခါ ဖလသမင်္ဂိနော။|
        block |အာသီသကာ ဥတ္တမတ္ထံ၊ ပရိဝါရေန္တိ တံ သဒာ။|
      count |၃၀၉|
        block |သောတာပန္နာ စ ဝိမလာ၊ သကဒာဂါမိနော စ ယေ။|
        block |အနာဂါမီ စ အရဟာ၊ ပရိဝါရေန္တိ တံ သဒာ။|
      count |၃၁၀|
        block |သတိပဋ္ဌာနကုသလာ၊ ဗောဇ္ဈင်္ဂဘာဝနာရတာ။|
        block |သာဝကာ တေ ဗဟူ သဗ္ဗေ၊ ပရိဝါရေန္တိ တံ သဒာ။|
      count |၃၁၁|
        block |ဣဒ္ဓိပါဒေသု ကုသလာ၊ သမာဓိဘာဝနာရတာ။|
        block |သမ္မပ္ပဓာနာနုယုတ္တာ၊ ပရိဝါရေန္တိ တံ သဒာ။|
      count |၃၁၂|
        block |တေဝိဇ္ဇာ ဆဠဘိညာ စ၊ ဣဒ္ဓိယာ ပါရမိံ ဂတာ။|
        block |ပညာယ ပါရမိံ ပတ္တာ၊ ပရိဝါရေန္တိ တံ သဒာ။|
      count |၃၁၃|
        block |ဧဒိသာ တေ မဟာဝီရ၊ တဝ သိဿာ သုသိက္ခိတာ။|
        block |ဒုရာသဒာ ဥဂ္ဂတေဇာ၊ ပရိဝါရေန္တိ တံ သဒာ။|
      count |၃၁၄|
        block |တေဟိ သိဿေဟိ ပရိဝုတော၊ သညတေဟိ တပဿိဘိ။|
        block |မိဂရာဇာဝသမ္ဘီတော၊ ဥဠုရာဇာဝ သောဘသိ။|
      count |၃၁၅|
        block |ပထဝိယံ ပတိဋ္ဌာယ၊ ရုဟန္တိ ဓရဏီရုဟာ။|
        block |ဝေပုလ္လတံ ပါပုဏန္တိ၊ ဖလဉ္စ ဒဿယန္တိ တေ။|
      count |၃၁၆|
        block |ပထဝီသဒိသော တွံသိ၊ သကျပုတ္တ မဟာယသ။|
        block |သာသနေ တေ ပတိဋ္ဌာယ၊ လဘန္တိ အမတံ ဖလံ။|
      count |၃၁၇|
        block |သိန္ဓု သရဿတီ စေဝ၊ နဒိယော စန္ဒဘာဂိကာ။|
        block |ဂင်္ဂါ စ ယမုနာ စေဝ၊ သရဘူ စ အထော မဟီ။|
      count |၃၁၈|
        block |ဧတာသံ သန္ဒမာနာနံ၊ သာဂရော သမ္ပဋိစ္ဆတိ။|
        block |ဇဟန္တိ ပုရိမံ နာမံ၊ သာဂရောတေဝ ဉာယတိ။|
      count |၃၁၉|
        block |တထေဝိမေ စတုဗ္ဗဏ္ဏာ၊ ပဗ္ဗဇိတွာ တဝန္တိကေ။|
        block |ဇဟန္တိ ပုရိမံ နာမံ၊ ဗုဒ္ဓပုတ္တာတိ ဉာယရေ။|
      count |၃၂၀|
        block |ယထာပိ စန္ဒော ဝိမလော၊ ဂစ္ဆံ အာကာသဓာတုယာ။|
        block |သဗ္ဗေ တာရဂဏေ လောကေ၊ အာဘာယ အတိရောစတိ။|
      count |၃၂၁|
        block |တထေဝ တွံ မဟာဝီရ၊ ပရိဝုတော ဒေဝမာနုသေ။|
        block |ဧတေ သဗ္ဗေ အတိက္ကမ္မ၊ ဇလသိ သဗ္ဗဒာ တုဝံ။|
      count |၃၂၂|
        block |ဂမ္ဘီရေ ဥဋ္ဌိတာ ဦမီ၊ န ဝေလမတိဝတ္တရေ။|
        block |သဗ္ဗာ ဝေလံဝ ဖုသန္တိ၊ သဉ္စုဏ္ဏာ ဝိကိရန္တိ တာ။|
      count |၃၂၃|
        block |တထေဝ တိတ္ထိယာ လောကေ၊ နာနာဒိဋ္ဌီ ဗဟုဇ္ဇနာ။|
        block |ဓမ္မံ ဝါဒိတုကာမာ တေ၊ နာတိဝတ္တန္တိ တံ မုနိံ။|
      count |၃၂၄|
        block |သစေ စ တံ ပါပုဏန္တိ၊ ပဋိဝါဒေဟိ စက္ခုမ။|
        block |တဝန္တိကံ ဥပါဂန္တွာ၊ သဉ္စုဏ္ဏာဝ ဘဝန္တိ တေ။|
      count |၃၂၅|
        block |ယထာပိ ဥဒကေ ဇာတာ၊ ကုမုဒာ မန္ဒာလကာ ဗဟူ။|
        block |ဥပလိမ္ပန္တိ တောယေန၊ ကဒ္ဒမကလလေန စ။|
      count |၃၂၆|
        block |တထေဝ ဗဟုကာ သတ္တာ၊ လောကေ ဇာတာ ဝိရူဟရေ။|
        block |အဋ္ဋိတာ ရာဂဒောသေန၊ ကဒ္ဒမေ ကုမုဒံ ယထာ။|
      count |၃၂၇|
        block |ယထာပိ ပဒုမံ ဇလဇံ၊ ဇလမဇ္ဈေ ဝိရူဟတိ။|
        block |န သော လိမ္ပတိ တောယေန၊ ပရိသုဒ္ဓေါ ဟိ ကေသရီ။|
      count |၃၂၈|
        block |တထေဝ တွံ မဟာဝီရ၊ လောကေ ဇာတော မဟာမုနိ။|
        block |နောပလိမ္ပသိ လောကေန၊ တောယေန ပဒုမံ ယထာ။|
      count |၃၂၉|
        block |ယထာပိ ရမ္မကေ မာသေ၊ ဗဟူ ပုပ္ဖန္တိ ဝါရိဇာ။|
        block |နာတိက္ကမန္တိ တံ မာသံ၊ သမယော ပုပ္ဖနာယ သော။|
      count |၃၃၀|
        block |တထေဝ တွံ မဟာဝီရ၊ ပုပ္ဖိတော တေ ဝိမုတ္တိယာ။|
        block |သာသနံ နာတိဝတ္တန္တိ၊ ပဒုမံ ဝါရိဇံ ယထာ။|
      count |၃၃၁|
        block |သုပုပ္ဖိတော သာလရာဇာ၊ ဒိဗ္ဗဂန္ဓံ ပဝါယတိ။|
        block |အညသာလေဟိ ပရိဝုတော၊ သာလရာဇာဝ သောဘတိ။|
      count |၃၃၂|
        block |တထေဝ တွံ မဟာဝီရ၊ ဗုဒ္ဓဉာဏေန ပုပ္ဖိတော။|
        block |ဘိက္ခုသင်္ဃပရိဝုတော၊ သာလရာဇာဝ သောဘသိ။|
      count |၃၃၃|
        block |ယထာပိ သေလော ဟိမဝါ၊ ဩသဓော သဗ္ဗပါဏိနံ။|
        block |နာဂါနံ အသုရာနဉ္စ၊ ဒေဝတာနဉ္စ အာလယော။|
      count |၃၃၄|
        block |တထေဝ တွံ မဟာဝီရ၊ ဩသဓော ဝိယ ပါဏိနံ။|
        block |တေဝိဇ္ဇာ ဆဠဘိညာ စ၊ ဣဒ္ဓိယာ ပါရမိံ ဂတာ။|
      count |၃၃၅|
        block |အနုသိဋ္ဌာ မဟာဝီရ၊ တယာ ကာရုဏိကေန တေ။|
        block |ရမန္တိ ဓမ္မရတိယာ၊ ဝသန္တိ တဝ သာသနေ။|
      count |၃၃၆|
        block |မိဂရာဇာ ယထာ သီဟော၊ အဘိနိက္ခမ္မ အာသယာ။|
        block |စတုဒ္ဒိသာနုဝိလောကေတွာ၊|
      block |တိက္ခတ္တုံ အဘိနာဒတိ။|
      count |၃၃၇|
        block |သဗ္ဗေ မိဂါ ဥတ္တသန္တိ၊ မိဂရာဇဿ ဂဇ္ဇတော။|
        block |တထာ ဟိ ဇာတိမာ ဧသော၊ ပသူ တာသေတိ သဗ္ဗဒာ။|
      count |၃၃၈|
        block |ဂဇ္ဇတော တေ မဟာဝီရ၊ ဝသုဓာ သမ္ပကမ္ပတိ။|
        block |ဗောဓနေယျာဝဗုဇ္ဈန္တိ၊ တသန္တိ မာရကာယိကာ။|
      count |၃၃၉|
        block |တသန္တိ တိတ္ထိယာ သဗ္ဗေ၊ နဒတော တေ မဟာမုနိ။|
        block |ကာကာ သေနာဝ ဝိဗ္ဘန္တာ၊ မိဂရညာ ယထာ မိဂါ။|
      count |၃၄၀|
        block |ယေ ကေစိ ဂဏိနော လောကေ၊ သတ္ထာရောတိ ပဝုစ္စရေ။|
        block |ပရမ္ပရာဂတံ ဓမ္မံ၊ ဒေသေန္တိ ပရိသာယ တေ။|
      count |၃၄၁|
        block |န ဟေဝံ တွံ မဟာဝီရ၊ ဓမ္မံ ဒေသေသိ ပါဏိနံ။|
        block |သာမံ သစ္စာနိ ဗုဇ္ဈိတွာ၊ ကေဝလံ ဗောဓိပက္ခိယံ။|
      count |၃၄၂|
        block |အာသယာနုသယံ ဉတွာ၊ ဣန္ဒြိယာနံ ဗလာဗလံ။|
        block |ဘဗ္ဗာဘဗ္ဗေ ဝိဒိတွာန၊ မဟာမေဃောဝ ဂဇ္ဇသိ။|
      count |၃၄၃|
        block |စက္ကဝါဠပရိယန္တာ၊ နိသိန္နာ ပရိသာ ဘဝေ။|
        block |နာနာဒိဋ္ဌီ ဝိစိနန္တာ၊ ဝိမတိစ္ဆေဒနာယ တံ။|
      count |၃၄၄|
        block |သဗ္ဗေသံ စိတ္တမညာယ၊ ဩပမ္မကုသလော မုနိ။|
        block |ဧကံ ပဉှံ ကထေန္တောဝ၊ ဝိမတိံ ဆိန္ဒသိ ပါဏိနံ။|
      count |၃၄၅|
        block |ဥပတိဿသဒိသေဟေဝ၊ ဝသုဓာ ပူရိတာ ဘဝေ။|
        block |သဗ္ဗေဝ တေ ပဉ္ဇလိကာ၊ ကိတ္တယုံ လောကနာယကံ။|
      count |၃၄၆|
        block |ကပ္ပံ ဝါ တေ ကိတ္တယန္တာ၊ နာနာဝဏ္ဏေဟိ ကိတ္တယုံ။|
        block |ပရိမေတုံ န သက္ကေယျုံ၊ အပ္ပမေယျော တထာဂတော။|
      count |၃၄၇|
        block |ယထာသကေန ထာမေန၊ ကိတ္တိတော ဟိ မယာ ဇိနော။|
        block |ကပ္ပကောဋီပိ ကိတ္တေန္တာ၊ ဧဝမေဝ ပကိတ္တယုံ။|
      count |၃၄၈|
        block |သစေ ဟိ ကောစိ ဒေဝေါ ဝါ၊ မနုဿော ဝါ သုသိက္ခိတော။|
        block |ပမေတုံ ပရိကပ္ပေယျ၊ ဝိဃာတံဝ လဘေယျ သော။|
      count |၃၄၉|
        block |သာသနေ တေ ပတိဋ္ဌာယ၊ သကျပုတ္တ မဟာယသ။|
        block |ပညာယ ပါရမိံ ဂန္တွာ၊ ဝိဟရာမိ အနာသဝေါ။|
      count |၃၅၀|
        block |တိတ္ထိယေ သမ္ပမဒ္ဒာမိ၊ ဝတ္တေမိ ဇိနသာသနံ။|
        block |ဓမ္မသေနာပတိ အဇ္ဇ၊ သကျပုတ္တဿ သာသနေ။|
      count |၃၅၁|
        block |အပရိမေယျေ ကတံ ကမ္မံ၊ ဖလံ ဒဿေသိ မေ ဣဓ။|
        block |သုခိတ္တော သရဝေဂေါဝ၊ ကိလေသေ ဈာပယီ မမ။|
      count |၃၅၂|
        block |ယော ကောစိ မနုဇော ဘာရံ၊ ဓာရေယျ မတ္ထကေ သဒာ။|
        block |ဘာရေန ဒုက္ခိတော အဿ၊ ဘာရေဟိ ဘရိတော တထာ။|
      count |၃၅၃|
        block |ဍယှမာနော တီဟဂ္ဂီဟိ၊ ဘဝေသု သံသရိံ အဟံ။|
        block |ဘရိတော ဘဝဘာရေန၊ ဂိရိံ ဥစ္စာရိတော ယထာ။|
      count |၃၅၄|
        block |ဩရောပိတော စ မေ ဘာရော၊ ဘဝါ ဥဂ္ဃာဋိတာ မယာ။|
        block |ကရဏီယံ ကတံ သဗ္ဗံ၊ သကျပုတ္တဿ သာသနေ။|
      count |၃၅၅|
        block |ယာဝတာ ဗုဒ္ဓခေတ္တမှိ၊ ဌပေတွာ သကျပုင်္ဂဝံ။|
        block |အဟံ အဂ္ဂေါမှိ ပညာယ၊ သဒိသော မေ န ဝိဇ္ဇတိ။|
      count |၃၅၆|
        block |သမာဓိမှိ သုကုသလော၊ ဣဒ္ဓိယာ ပါရမိံ ဂတော။|
        block |ဣစ္ဆမာနော စဟံ အဇ္ဇ၊ သဟဿံ အဘိနိမ္မိနေ။|
      count |၃၅၇|
        block |အနုပုဗ္ဗဝိဟာရဿ၊ ဝသီဘူတော မဟာမုနိ။|
        block |ကထေသိ သာသနံ မယှံ၊ နိရောဓော သယနံ မမ။|
      count |၃၅၈|
        block |ဒိဗ္ဗစက္ခု ဝိသုဒ္ဓံ မေ၊ သမာဓိကုသလော အဟံ။|
        block |သမ္မပ္ပဓာနာနုယုတ္တော၊ ဗောဇ္ဈင်္ဂဘာဝနာရတော။|
      count |၃၅၉|
        block |သာဝကေန ဟိ ပတ္တဗ္ဗံ၊ သဗ္ဗမေဝ ကတံ မယာ။|
        block |လောကနာထံ ဌပေတွာန၊ သဒိသော မေ န ဝိဇ္ဇတိ။|
      count |၃၆၀|
        block |သမာပတ္တီနံ ကုသလော၊ ဈာနဝိမောက္ခါန ခိပ္ပပဋိလာဘီ။|
        block |ဗောဇ္ဈင်္ဂဘာဝနာရတော၊ သာဝကဂုဏပါရမိဂတောသ္မိ။|
      count |၃၆၁|
        block |သာဝကဂုဏေနပိ ဖုဿေန၊ ဗုဒ္ဓိယာ ပရိသုတ္တမဘာရဝါ။|
        block |ယံ သဒ္ဓါသင်္ဂဟိတံ စိတ္တံ၊ သဒာ သဗြဟ္မစာရီသု။|
      count |၃၆၂|
        block |ဥဒ္ဓတဝိသောဝ သပ္ပေါ၊ ဆိန္နဝိသာဏောဝ ဥသဘော။|
        block |နိက္ခိတ္တမာနဒပ္ပေါဝ၊ ဥပေမိ ဂရုဂါရဝေန ဂဏံ။|
      count |၃၆၃|
        block |ယဒိ ရူပိနီ ဘဝေယျ၊ ပညာ မေ ဝသုမတီပိ န သမေယျ။|
        block |အနောမဒဿိဿ ဘဂဝတော၊ ဖလမေတံ ဉာဏထဝနာယ။|
      count |၃၆၄|
        block |ပဝတ္တိတံ ဓမ္မစက္ကံ၊ သကျပုတ္တေန တာဒိနာ။|
        block |အနုဝတ္တေမဟံ သမ္မာ၊ ဉာဏထဝနာယိဒံ ဖလံ။|
      count |၃၆၅|
        block |မာ မေ ကဒာစိ ပါပိစ္ဆော၊ ကုသီတော ဟီနဝီရိယော။|
        block |အပ္ပဿုတော အနာဒရော၊ သမေတော အဟု ကတ္ထစိ။|
      count |၃၆၆|
        block |ဗဟုဿုတော စ မေဓာဝီ၊ သီလေသု သုသမာဟိတော။|
        block |စေတောသမထာနုယုတ္တော၊ အပိ မုဒ္ဓနိ တိဋ္ဌတု။|
      count |၃၆၇|
        block |တံ ဝေါ ဝဒာမိ ဘဒ္ဒန္တေ၊ ယာဝန္တေတ္ထ သမာဂတာ။|
        block |အပ္ပိစ္ဆာ ဟောထ သန္တုဋ္ဌာ၊ ဈာယီ ဈာနရတာ သဒာ။|
      count |၃၆၈|
        block |ယမဟံ ပဌမံ ဒိသွာ၊ ဝိရဇော ဝိမလော အဟုံ။|
        block |သော မေ အာစရိယော ဓီရော၊ အဿဇိ နာမ သာဝကော။|
      count |၃၆၉|
        block |တဿာဟံ ဝါဟသာ အဇ္ဇ၊ ဓမ္မသေနာပတီ အဟုံ။|
        block |သဗ္ဗတ္ထ ပါရမိံ ပတွာ၊ ဝိဟရာမိ အနာသဝေါ။|
      count |၃၇၀|
        block |ယော မေ အာစရိယော အာသိ၊ အဿဇိ နာမ သာဝကော။|
        block |ယဿံ ဒိသာယံ ဝသတိ၊ ဥဿီသမှိ ကရောမဟံ။|
      count |၃၇၁|
        block |မမ ကမ္မံ သရိတွာန၊ ဂေါတမော သကျပုင်္ဂဝေါ။|
        block |ဘိက္ခုသင်္ဃေ နိသီဒိတွာ၊ အဂ္ဂဋ္ဌာနေ ဌပေသိ မံ။|
      count |၃၇၂|
        block ||
        block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      count |၃၇၃|
        block |သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။|
        block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
      count |၃၇၄|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ သာရိပုတ္တော ထေရော ဣမာ ဂါထာယော|
      block |အဘာသိတ္ထာတိ။|
      stand |သာရိပုတ္တတ္ထေရဿာပဒာနံ ပဌမံ။|
    block |၃-၂။ မဟာမောဂ္ဂလ္လာနတ္ထေရအပဒာနံ|
      count |၃၇၅|
        block |အနောမဒဿီ ဘဂဝါ၊ လောကဇေဋ္ဌော နရာသဘော။|
        block |ဝိဟာသိ ဟိမဝန္တမှိ၊ ဒေဝသင်္ဃပုရက္ခတော။|
      count |၃၇၆|
        block |ဝရုဏော နာမ နာမေန၊ နာဂရာဇာ အဟံ တဒာ။|
        block |ကာမရူပီ ဝိကုဗ္ဗာမိ၊ မဟောဒဓိနိဝါသဟံ။|
      count |၃၇၇|
        block |သင်္ဂဏိယံ ဂဏံ ဟိတွာ၊ တူရိယံ ပဋ္ဌပေသဟံ။|
        block |သမ္ဗုဒ္ဓံ ပရိဝါရေတွာ၊ ဝါဒေသုံ အစ္ဆရာ တဒာ။|
      count |၃၇၈|
        block |ဝဇ္ဇမာနေသု တူရေသု၊ ဒေဝါ တူရာနိ ဝဇ္ဇယုံ။|
        block |ဥဘိန္နံ သဒ္ဒံ သုတွာန၊ ဗုဒ္ဓေါပိ သမ္ပဗုဇ္ဈထ။|
      count |၃၇၉|
        block |နိမန္တေတွာန သမ္ဗုဒ္ဓံ၊ သကံ ဘဝနုပါဂမိံ။|
        block |အာသနံ ပညပေတွာန၊ ကာလမာရောစယိံ အဟံ။|
      count |၃၈၀|
        block |ခီဏာသဝသဟဿေဟိ၊ ပရိဝုတော လောကနာယကော။|
        block |ဩဘာသေန္တော ဒိသာ သဗ္ဗာ၊ ဘဝနံ မေ ဥပါဂမိ။|
      count |၃၈၁|
        block |ဥပဝိဋ္ဌံ မဟာဝီရံ၊ ဒေဝဒေဝံ နရာသဘံ။|
        block |သဘိက္ခုသင်္ဃံ တပ္ပေသိံ၊ အန္နပါနေနဟံ တဒာ။|
      count |၃၈၂|
        block |အနုမောဒိ မဟာဝီရော၊ သယမ္ဘူ အဂ္ဂပုဂ္ဂလော။|
        block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
      count |၃၈၃|
        block |ယော သော သင်္ဃံ အပူဇေသိ၊ ဗုဒ္ဓဉ္စ လောကနာယကံ။|
        block |တေန စိတ္တပ္ပသာဒေန၊ ဒေဝလောကံ ဂမိဿတိ။|
      count |၃၈၄|
        block |သတ္တသတ္တတိက္ခတ္တုဉ္စ၊ ဒေဝရဇ္ဇံ ကရိဿတိ။|
        block |ပထဗျာ ရဇ္ဇံ အဋ္ဌသတံ၊ ဝသုဓံ အာဝသိဿတိ။|
      count |၃၈၅|
        block |ပဉ္စပညာသက္ခတ္တုဉ္စ၊ စက္ကဝတ္တီ ဘဝိဿတိ။|
        block |ဘောဂါ အသင်္ခိယာ တဿ၊ ဥပ္ပဇ္ဇိဿန္တိ တာဝဒေ။|
      count |၃၈၆|
        block |အပရိမေယျေ ဣတော ကပ္ပေ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၃၈၇|
        block |နိရယာ သော စဝိတွာန၊ မနုဿတံ ဂမိဿတိ။|
        block |ကောလိတော နာမ နာမေန၊ ဗြဟ္မဗန္ဓု ဘဝိဿတိ။|
      count |၃၈၈|
        block |သော ပစ္ဆာ ပဗ္ဗဇိတွာန၊ ကုသလမူလေန စောဒိတော။|
        block |ဂေါတမဿ ဘဂဝတော၊ ဒုတိယော ဟေဿတိ သာဝကော။|
      count |၃၈၉|
        block |အာရဒ္ဓဝီရိယော ပဟိတတ္တော၊ ဣဒ္ဓိယာ ပါရမိံ ဂတော။|
        block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
      count |၃၉၀|
        block |ပါပမိတ္တောပနိဿာယ၊ ကာမရာဂဝသံ ဂတော။|
        block |မာတရံ ပိတရဉ္စာပိ၊ ဃာတယိံ ဒုဋ္ဌမာနသော။|
      count |၃၉၁|
        block |ယံ ယံ ယောနုပပဇ္ဇာမိ၊ နိရယံ အထ မာနုသံ။|
        block |ပါပကမ္မသမင်္ဂိတာ၊ ဘိန္နသီသော မရာမဟံ။|
      count |၃၉၂|
        block |ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။|
        block |ဣဓာပိ ဧဒိသော မယှံ၊ မရဏကာလေ ဘဝိဿတိ။|
      count |၃၉၃|
        block |ပဝိဝေကမနုယုတ္တော၊ သမာဓိဘာဝနာရတော။|
        block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
      count |၃၉၄|
        block |ဓရဏိမ္ပိ သုဂမ္ဘီရံ၊ ဗဟလံ ဒုပ္ပဓံသိယံ။|
        block |ဝါမင်္ဂုဋ္ဌေန ခေါဘေယျံ၊ ဣဒ္ဓိယာ ပါရမိံ ဂတော။|
      count |၃၉၅|
        block |အသ္မိမာနံ န ပဿာမိ၊ မာနော မယှံ န ဝိဇ္ဇတိ။|
        block |သာမဏေရေ ဥပါဒာယ၊ ဂရုစိတ္တံ ကရောမဟံ။|
      count |၃၉၆|
        block |အပရိမေယျေ ဣတော ကပ္ပေ၊ ယံ ကမ္မမဘိနီဟရိံ။|
        block |တာဟံ ဘူမိမနုပ္ပတ္တော၊ ပတ္တောမှိ အာသဝက္ခယံ။|
      count |၃၉၇|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ မဟာမောဂ္ဂလ္လာနော ထေရော ဣမာ ဂါထာယော အဘာသိတ္ထာတိ။|
      stand |မဟာမောဂ္ဂလ္လာနတ္ထေရဿာပဒာနံ ဒုတိယံ။|
    block |၃-၃။ မဟာကဿပတ္ထေရအပဒာနံ|
      count |၃၉၈|
        block |ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။|
        block |နိဗ္ဗုတေ လောကနာထမှိ၊ ပူဇံ ကုဗ္ဗန္တိ သတ္ထုနော။|
      count |၃၉၉|
        block |ဥဒဂ္ဂစိတ္တာ ဇနတာ၊ အာမောဒိတပမောဒိတာ။|
        block |တေသု သံဝေဂဇာတေသု၊ ပီတိ မေ ဥဒပဇ္ဇထ။|
      count |၄၀၀|
        block |ဉာတိမိတ္တေ သမာနေတွာ၊ ဣဒံ ဝစနမဗြဝိံ။|
        block |ပရိနိဗ္ဗုတော မဟာဝီရော၊ ဟန္ဒ ပူဇံ ကရောမသေ။|
      count |၄၀၁|
        block |သာဓူတိ တေ ပဋိဿုတွာ၊ ဘိယျော ဟာသံ ဇနိံသု မေ။|
        block |ဗုဒ္ဓသ္မိံ လောကနာထမှိ၊ ကာဟာမ ပုညသဉ္စယံ။|
      count |၄၀၂|
        block |အဂ္ဃိယံ သုကတံ ကတွာ၊ သတဟတ္ထသမုဂ္ဂတံ။|
        block |ဒိယဍ္ဎဟတ္ထပတ္ထဋံ၊ ဝိမာနံ နဘမုဂ္ဂတံ။|
      count |၄၀၃|
        block |ကတွာန ဟမ္မိယံ တတ္ထ၊ တာလပန္တီဟိ စိတ္တိတံ။|
        block |သကံ စိတ္တံ ပသာဒေတွာ၊ စေတိယံ ပူဇယုတ္တမံ။|
      count |၄၀၄|
        block |အဂ္ဂိက္ခန္ဓောဝ ဇလိတော၊ ကိံသုကော ဣဝ ဖုလ္လိတော။|
        block |ဣန္ဒလဋ္ဌီဝ အာကာသေ၊ ဩဘာသေတိ စတုဒ္ဒိသာ။|
      count |၄၀၅|
        block |တတ္ထ စိတ္တံ ပသာဒေတွာ၊ ကတွာန ကုသလံ ဗဟုံ။|
        block |ပုဗ္ဗကမ္မံ သရိတွာန၊ တိဒသံ ဥပပဇ္ဇဟံ။|
      count |၄၀၆|
        block |သဟဿယုတ္တံ ဟယဝါဟိံ၊ ဒိဗ္ဗယာနမဓိဋ္ဌိတော။|
        block |ဥဗ္ဗိဒ္ဓံ ဘဝနံ မယှံ၊ သတ္တဘူမံ သမုဂ္ဂတံ။|
      count |၄၀၇|
        block |ကူဋာဂါရသဟဿာနိ၊ သဗ္ဗသောဏ္ဏမယာ အဟုံ။|
        block |ဇလန္တိ သကတေဇေန၊ ဒိသာ သဗ္ဗာ ပဘာသယံ။|
      count |၄၀၈|
        block |သန္တိ အညေပိ နိယျူဟာ၊ လောဟိတင်္ဂမယာ တဒာ။|
        block |တေပိ ဇောတန္တိ အာဘာယ၊ သမန္တာ စတုရော ဒိသာ။|
      count |၄၀၉|
        block |ပုညကမ္မာဘိနိဗ္ဗတ္တာ၊ ကူဋာဂါရာ သုနိမ္မိတာ။|
        block |မဏိမယာပိ ဇောတန္တိ၊ ဒိသာ ဒသ သမန္တတော။|
      count |၄၁၀|
        block |တေသံ ဥဇ္ဇောတမာနာနံ၊ ဩဘာသော ဝိပုလော အဟု။|
        block |သဗ္ဗေ ဒေဝေ အဘိဘောမိ၊ ပုညကမ္မဿိဒံ ဖလံ။|
      count |၄၁၁|
        block |သဋ္ဌိကပ္ပသဟဿမှိ၊ ဥဗ္ဗိဒ္ဓေါ နာမ ခတ္တိယော။|
        block |စာတုရန္တော ဝိဇိတာဝီ၊ ပထဝိံ အာဝသိံ အဟံ။|
      count |၄၁၂|
        block |တထေဝ ဘဒ္ဒကေ ကပ္ပေ၊ တိံသက္ခတ္တုံ အဟောသဟံ။|
        block |သကကမ္မာဘိရဒ္ဓေါမှိ၊ စက္ကဝတ္တီ မဟဗ္ဗလော။|
      count |၄၁၃|
        block |သတ္တရတနသမ္ပန္နော၊ စတုဒီပမှိ ဣဿရော။|
        block |တတ္ထာပိ ဘဝနံ မယှံ၊ ဣန္ဒလဋ္ဌီဝ ဥဂ္ဂတံ။|
      count |၄၁၄|
        block |အာယာမတော စတုဗ္ဗီသံ၊ ဝိတ္ထာရေန စ ဒွာဒသ။|
        block |ရမ္မဏံ နာမ နဂရံ၊ ဒဠှပါကာရတောရဏံ။|
      count |၄၁၅|
        block |အာယာမတော ပဉ္စသတံ၊ ဝိတ္ထာရေန တဒဍ္ဎကံ။|
        block |အာကိဏ္ဏံ ဇနကာယေဟိ၊ တိဒသာနံ ပုရံ ဝိယ။|
      count |၄၁၆|
        block |ယထာ သူစိဃရေ သူစီ၊ ပက္ခိတ္တာ ပဏ္ဏဝီသတိ။|
        block |အညမညံ ပဃဋ္ဋေန္တိ၊ အာကိဏ္ဏံ ဟောတိ လင်္ကတံ။|
      count |၄၁၇|
        block |ဧဝမ္ပိ နဂရံ မယှံ၊ ဟတ္ထိဿရထသံကုလံ။|
        block |မနုဿေဟိ သဒာကိဏ္ဏံ၊ ရမ္မဏံ နဂရုတ္တမံ။|
      count |၄၁၈|
        block |တတ္ထ ဘုတွာ ပိဝိတွာ စ၊ ပုန ဒေဝတ္တနံ ဂတော။|
        block |ဘဝေ ပစ္ဆိမကေ မယှံ၊ အဟောသိ ကုလသမ္ပဒာ။|
      count |၄၁၉|
        block |ဗြာဟ္မညကုလသမ္ဘူတော၊ မဟာရတနသဉ္စယော။|
        block |အသီတိကောဋိယော ဟိတွာ၊ ဟိရညဿာပိ ပဗ္ဗဇိံ။|
      count |၄၂၀|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ မဟာကဿပေါ ထေရော ဣမာ ဂါထာယော အဘာသိတ္ထာတိ။|
      stand |မဟာကဿပတ္ထေရဿာပဒာနံ တတိယံ။|
    block |၃-၄။ အနုရုဒ္ဓတ္ထေရအပဒာနံ|
      count |၄၂၁|
        block |သုမေဓံ ဘဂဝန္တာဟံ၊ လောကဇေဋ္ဌံ နရာသဘံ။|
        block |ဝူပကဋ္ဌံ ဝိဟရန္တံ၊ အဒ္ဒသံ လောကနာယကံ။|
      count |၄၂၂|
        block |ဥပဂန္တွာန သမ္ဗုဒ္ဓံ၊ သုမေဓံ လောကနာယကံ။|
        block |အဉ္ဇလိံ ပဂ္ဂဟေတွာန၊ ဗုဒ္ဓသေဋ္ဌမယာစဟံ။|
      count |၄၂၃|
        block |အနုကမ္ပ မဟာဝီရ၊ လောကဇေဋ္ဌ နရာသဘ။|
        block |ပဒီပံ တေ ပဒဿာမိ၊ ရုက္ခမူလမှိ ဈာယတော။|
      count |၄၂၄|
        block |အဓိဝါသေသိ သော ဓီရော၊ သယမ္ဘူ ဝဒတံ ဝရော။|
        block |ဒုမေသု ဝိနိဝိဇ္ဈိတွာ၊ ယန္တံ ယောဇိယဟံ တဒာ။|
      count |၄၂၅|
        block |သဟဿဝဋ္ဋိံ ပါဒာသိံ၊ ဗုဒ္ဓဿ လောကဗန္ဓုနော။|
        block |သတ္တာဟံ ပဇ္ဇလိတွာန၊ ဒီပါ ဝူပသမိံသု မေ။|
      count |၄၂၆|
        block |တေန စိတ္တပ္ပသာဒေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ ဝိမာနမုပပဇ္ဇဟံ။|
      count |၄၂၇|
        block |ဥပပန္နဿ ဒေဝတ္တံ၊ ဗျမှံ အာသိ သုနိမ္မိတံ။|
        block |သမန္တတော ပဇ္ဇလတိ၊ ဒီပဒာနဿိဒံ ဖလံ။|
      count |၄၂၈|
        block |သမန္တာ ယောဇနသတံ၊ ဝိရောစေသိမဟံ တဒာ။|
        block |သဗ္ဗေ ဒေဝေ အဘိဘောမိ၊ ဒီပဒာနဿိဒံ ဖလံ။|
      count |၄၂၉|
        block |တိံသကပ္ပါနိ ဒေဝိန္ဒော၊ ဒေဝရဇ္ဇမကာရယိံ။|
        block |န မံ ကေစီတိမညန္တိ၊ ဒီပဒာနဿိဒံ ဖလံ။|
      count |၄၃၀|
        block |အဋ္ဌဝီသတိက္ခတ္တုဉ္စ၊ စက္ကဝတ္တီ အဟောသဟံ။|
        block |ဒိဝါ ရတ္တိဉ္စ ပဿာမိ၊ သမန္တာ ယောဇနံ တဒာ။|
      count |၄၃၁|
        block |သဟဿလောကံ ဉာဏေန၊ ပဿာမိ သတ္ထု သာသနေ။|
        block |ဒိဗ္ဗစက္ခုမနုပ္ပတ္တော၊ ဒီပဒာနဿိဒံ ဖလံ။|
      count |၄၃၂|
        block |သုမေဓော နာမ သမ္ဗုဒ္ဓေါ၊ တိံသကပ္ပသဟဿိတော။|
        block |တဿ ဒီပေါ မယာ ဒိန္နော၊ ဝိပ္ပသန္နေန စေတသာ။|
      count |၄၃၃|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ အနုရုဒ္ဓေါ ထေရော ဣမာ ဂါထာယော အဘာသိတ္ထာတိ။|
      stand |အနုရုဒ္ဓတ္ထေရဿာပဒာနံ စတုတ္ထံ။|
    block |၃-၅။ ပုဏ္ဏမန္တာဏိပုတ္တတ္ထေရအပဒာနံ|
      count |၄၃၄|
        block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
        block |ပုရက္ခတောမှိ သိဿေဟိ၊ ဥပဂစ္ဆိံ နရုတ္တမံ။|
      count |၄၃၅|
        block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
        block |မမ ကမ္မံ ပကိတ္တေသိ၊ သင်္ခိတ္တေန မဟာမုနိ။|
      count |၄၃၆|
        block |တာဟံ ဓမ္မံ သုဏိတွာန၊ အဘိဝါဒေတွာန သတ္ထုနော။|
        block |အဉ္ဇလိံ ပဂ္ဂဟေတွာန၊ ပက္ကမိံ ဒက္ခိဏာမုခေါ။|
      count |၄၃၇|
        block |သင်္ခိတ္တေန သုဏိတွာန၊ ဝိတ္ထာရေန အဘာသယိံ။|
        block |သဗ္ဗေ သိဿာ အတ္တမနာ၊ သုတွာန မမ ဘာသတော။|
        block |သကံ ဒိဋ္ဌိံ ဝိနောဒေတွာ၊ ဗုဒ္ဓေ စိတ္တံ ပသာဒယုံ။|
      count |၄၃၈|
        block |သင်္ခိတ္တေနပိ ဒေသေမိ၊ ဝိတ္ထာရေန တထေဝဟံ။|
        block |အဘိဓမ္မနယညူဟံ၊ ကထာဝတ္ထုဝိသုဒ္ဓိယာ။|
        block |သဗ္ဗေသံ ဝိညာပေတွာန၊ ဝိဟရာမိ အနာသဝေါ။|
      count |၄၃၉|
        block |ဣတော ပဉ္စသတေ ကပ္ပေ၊ စတုရော သုပ္ပကာသကာ။|
        block |သတ္တရတနသမ္ပန္နာ၊ စတုဒီပမှိ ဣဿရာ။|
      count |၄၄၀|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပုဏ္ဏော မန္တာဏိပုတ္တော ထေရော ဣမာ ဂါထာယော အဘာသိတ္ထာတိ။|
      stand |ပုဏ္ဏမန္တာဏိပုတ္တတ္ထေရဿာပဒာနံ ပဉ္စမံ။|
    block |၃-၆။ ဥပါလိတ္ထေရအပဒာနံ|
      count |၄၄၁|
        block |နဂရေ ဟံသဝတိယာ၊ သုဇာတော နာမ ဗြာဟ္မဏော။|
        block |အသီတိကောဋိနိစယော၊ ပဟူတဓနဓညဝါ။|
      count |၄၄၂|
        block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
        block |လက္ခဏေ ဣတိဟာသေ စ၊ သဓမ္မေ ပါရမိံ ဂတော။|
      count |၄၄၃|
        block |ပရိဗ္ဗာဇာ ဧကသိခါ၊ ဂေါတမာ|
        block |စရကာ တာပသာ စေဝ၊ စရန္တိ မဟိယာ တဒာ။|
      block |ဗုဒ္ဓသာဝကာ။|
      count |၄၄၄|
        block |တေပိ မံ ပရိဝါရေန္တိ၊ ဗြာဟ္မဏော ဝိဿုတော ဣတိ။|
        block |ဗဟုဇ္ဇနော မံ ပူဇေတိ၊ နာဟံ ပူဇေမိ ကိဉ္စနံ။|
      count |၄၄၅|
        block |ပူဇာရဟံ န ပဿာမိ၊ မာနတ္ထဒ္ဓေါ အဟံ တဒာ။|
        block |ဗုဒ္ဓေါတိ ဝစနံ နတ္ထိ၊ တာဝ နုပ္ပဇ္ဇတေ ဇိနော။|
      count |၄၄၆|
        block |အစ္စယေန အဟောရတ္တံ၊ ပဒုမုတ္တရနာမကော။|
        block |သဗ္ဗံ တမံ ဝိနောဒေတွာ၊ လောကေ ဥပ္ပဇ္ဇိ စက္ခုမာ။|
      count |၄၄၇|
        block |ဝိတ္ထာရိကေ ဗာဟုဇညေ၊ ပုထုဘူတေ စ သာသနေ။|
        block |ဥပါဂမိ တဒာ ဗုဒ္ဓေါ၊ နဂရံ ဟံသသဝှယံ။|
      count |၄၄၈|
        block |ပိတု အတ္ထာယ သော ဗုဒ္ဓေါ၊ ဓမ္မံ ဒေသေသိ စက္ခုမာ။|
        block |တေန ကာလေန ပရိသာ၊ သမန္တာ ယောဇနံ တဒာ။|
      count |၄၄၉|
        block |သမ္မတော မနုဇာနံ သော၊ သုနန္ဒော နာမ တာပသော။|
        block |ယာဝတာ ဗုဒ္ဓပရိသာ၊ ပုပ္ဖေဟစ္ဆာဒယီ တဒာ။|
      count |၄၅၀|
        block |စတုသစ္စံ ပကာသေန္တေ၊ သေဋ္ဌေ စ ပုပ္ဖမဏ္ဍပေ။|
        block |ကောဋိသတသဟဿာနံ၊ ဓမ္မာဘိသမယော အဟု။|
      count |၄၅၁|
        block |သတ္တရတ္တိန္ဒိဝံ ဗုဒ္ဓေါ၊ ဝဿေတွာ ဓမ္မဝုဋ္ဌိယော။|
        block |အဋ္ဌမေ ဒိဝသေ ပတ္တေ၊ သုနန္ဒံ ကိတ္တယီ ဇိနော။|
      count |၄၅၂|
        block |ဒေဝလောကေ မနုဿေ ဝါ၊ သံသရန္တော အယံ ဘဝေ။|
        block |သဗ္ဗေသံ ပဝရော ဟုတွာ၊ ဘဝေသု သံသရိဿတိ။|
      count |၄၅၃|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၄၅၄|
        block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
        block |မန္တာဏိပုတ္တော ပုဏ္ဏောတိ၊ ဟေဿတိ သတ္ထု သာဝကော။|
      count |၄၅၅|
        block |ဧဝံ ကိတ္တယိ သမ္ဗုဒ္ဓေါ၊ သုနန္ဒံ တာပသံ တဒာ။|
        block |ဟာသယန္တော ဇနံ သဗ္ဗံ၊ ဒဿယန္တော သကံ ဗလံ။|
      count |၄၅၆|
        block |ကတဉ္ဇလီ နမဿန္တိ၊ သုနန္ဒံ တာပသံ ဇနာ။|
        block |ဗုဒ္ဓေ ကာရံ ကရိတွာန၊ သောဓေသိ ဂတိမတ္တနော။|
      count |၄၅၇|
        block |တတ္ထ မေ အဟု သင်္ကပ္ပေါ၊ သုတွာန မုနိနော ဝစံ။|
        block |အဟမ္ပိ ကာရံ ကဿာမိ၊ ယထာ ပဿာမိ ဂေါတမံ။|
      count |၄၅၈|
        block |ဧဝါဟံ စိန္တယိတွာန၊ ကိရိယံ စိန္တယိံ မမ။|
        block |ကျာဟံ ကမ္မံ အာစရာမိ၊ ပုညက္ခေတ္တေ အနုတ္တရေ။|
      count |၄၅၉|
        block |အယဉ္စ ပါဌိကော ဘိက္ခု၊ သဗ္ဗပါဌိဿ သာသနေ။|
        block |ဝိနယေ အဂ္ဂနိက္ခိတ္တော၊ တံ ဌာနံ ပတ္ထယေ အဟံ။|
      count |၄၆၀|
        block |ဣဒံ မေ အမိတံ ဘောဂံ၊ အက္ခေါဘံ သာဂရူပမံ။|
        block |တေန ဘောဂေန ဗုဒ္ဓဿ၊ အာရာမံ မာပယေ အဟံ။|
      count |၄၆၁|
        block |သောဘနံ နာမ အာရာမံ၊ နဂရဿ ပုရတ္ထတော။|
        block |ကိဏိတွာ သတသဟဿေန၊ သင်္ဃာရာမံ အမာပယိံ။|
      count |၄၆၂|
        block |ကူဋာဂါရေ စ ပါသာဒေ၊ မဏ္ဍပေ ဟမ္မိယေ ဂုဟာ။|
        block |စင်္ကမေ သုကတေ ကတွာ၊ သင်္ဃာရာမံ အမာပယိံ။|
      count |၄၆၃|
        block |ဇန္တာဃရံ အဂ္ဂိသာလံ၊ အထော ဥဒကမာဠကံ။|
        block |နှာနဃရံ မာပယိတွာ၊ ဘိက္ခုသင်္ဃဿဒာသဟံ။|
      count |၄၆၄|
        block |အာသန္ဒိယော ပီဌကေ စ၊ ပရိဘောဂေ စ ဘာဇနေ။|
        block |အာရာမိကဉ္စ ဘေသဇ္ဇံ၊ သဗ္ဗမေတံ အဒာသဟံ။|
      count |၄၆၅|
        block |အာရက္ခံ ပဋ္ဌပေတွာန၊ ပါကာရံ ကာရယိံ ဒဠှံ။|
        block |မာ နံ ကောစိ ဝိဟေဌေသိ၊ သန္တစိတ္တာန တာဒိနံ။|
      count |၄၆၆|
        block |သတသဟဿေနာဝါသံ၊ သင်္ဃာရာမေ အမာပယိံ။|
        block |ဝေပုလ္လံ တံ မာပယိတွာ၊ သမ္ဗုဒ္ဓံ ဥပနာမယိံ။|
      count |၄၆၇|
        block |နိဋ္ဌာပိတော မယာရာမော၊ သမ္ပဋိစ္ဆ တုဝံ မုနိ။|
        block |နိယျာဒေဿာမိ တံ ဝီရ၊ အဓိဝါသေဟိ စက္ခုမ။|
      count |၄၆၈|
        block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
        block |မမ သင်္ကပ္ပမညာယ၊ အဓိဝါသေသိ နာယကော။|
      count |၄၆၉|
        block |အဓိဝါသနမညာယ၊ သဗ္ဗညုဿ မဟေသိနော။|
        block |ဘောဇနံ ပဋိယာဒေတွာ၊ ကာလမာရောစယိံ အဟံ။|
      count |၄၇၀|
        block |အာရောစိတမှိ ကာလမှိ၊ ပဒုမုတ္တရနာယကော။|
        block |ခီဏာသဝသဟဿေဟိ၊ အာရာမံ မေ ဥပါဂမိ။|
      count |၄၇၁|
        block |နိသိန္နံ ကာလမညာယ၊ အန္နပါနေန တပ္ပယိံ။|
        block |ဘုတ္တာဝိံ ကာလမညာယ၊ ဣဒံ ဝစနမဗြဝိံ။|
      count |၄၇၂|
        block |ကီတော သတသဟဿေန၊ တတ္တကေနေဝ ကာရိတော။|
        block |သောဘနော နာမ အာရာမော၊ သမ္ပဋိစ္ဆ တုဝံ မုနိ။|
      count |၄၇၃|
        block |ဣမိနာရာမဒာနေန၊ စေတနာပဏိဓီဟိ စ။|
        block |ဘဝေ နိဗ္ဗတ္တမာနောဟံ၊ လဘာမိ မမ ပတ္ထိတံ။|
      count |၄၇၄|
        block |ပဋိဂ္ဂဟေတွာ သမ္ဗုဒ္ဓေါ၊ သင်္ဃာရာမံ သုမာပိတံ။|
        block |ဘိက္ခုသင်္ဃေ နိသီဒိတွာ၊ ဣဒံ ဝစနမဗြဝိ။|
      count |၄၇၅|
        block |ယော သော ဗုဒ္ဓဿ ပါဒာသိ၊ သင်္ဃာရာမံ သုမာပိတံ။|
        block |တမဟံ ကိတ္တယိဿာမိ၊ သုဏာထ မမ ဘာသတော။|
      count |၄၇၆|
        block |ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။|
        block |ပရိဝါရေဿန္တိမံ နိစ္စံ၊ သင်္ဃာရာမဿိဒံ ဖလံ။|
      count |၄၇၇|
        block |သဋ္ဌိ တူရသဟဿာနိ၊ ဘေရိယော သမလင်္ကတာ။|
        block |ပရိဝါရေဿန္တိမံ နိစ္စံ၊ သင်္ဃာရာမဿိဒံ ဖလံ။|
      count |၄၇၈|
        block |ဆဠသီတိသဟဿာနိ၊ နာရိယော သမလင်္ကတာ။|
        block |ဝိစိတ္တဝတ္ထာဘရဏာ၊ အာမုတ္တမဏိကုဏ္ဍလာ။|
      count |၄၇၉|
        block |အဠာရပမှာ ဟသုလာ၊ သုသညာ တနုမဇ္ဈိမာ။|
        block |ပရိဝါရေဿန္တိမံ နိစ္စံ၊ သင်္ဃာရာမဿိဒံ ဖလံ။|
      count |၄၈၀|
        block |တိံသကပ္ပသဟဿာနိ၊ ဒေဝလောကေ ရမိဿတိ။|
        block |သဟဿက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
      count |၄၈၁|
        block |ဒေဝရာဇေန ပတ္တဗ္ဗံ၊ သဗ္ဗံ ပဋိလဘိဿတိ။|
        block |အနူနဘောဂေါ ဟုတွာန၊ ဒေဝရဇ္ဇံ ကရိဿတိ။|
      count |၄၈၂|
        block |သဟဿက္ခတ္တုံ စက္ကဝတ္တီ၊ ရာဇာ ရဋ္ဌေ ဘဝိဿတိ။|
        block |ပထဗျာ ရဇ္ဇံ ဝိပုလံ၊ ဂဏနာတော အသင်္ခိယံ။|
      count |၄၈၃|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၄၈၄|
        block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
        block |ဥပါလိ နာမ နာမေန၊ ဟေဿတိ သတ္ထု သာဝကော။|
      count |၄၈၅|
        block |ဝိနယေ ပါရမိံ ပတွာ၊ ဌာနာဌာနေ စ ကောဝိဒော။|
        block |ဇိနသာသနံ ဓာရေန္တော၊ ဝိဟရိဿတိနာသဝေါ။|
      count |၄၈၆|
        block |သဗ္ဗမေတံ အဘိညာယ၊ ဂေါတမော သကျပုင်္ဂဝေါ။|
        block |ဘိက္ခုသင်္ဃေ နိသီဒိတွာ၊ ဧတဒဂ္ဂေ ဌပေဿတိ။|
      count |၄၈၇|
        block |အပရိမေယျုပါဒာယ၊ ပတ္ထေမိ တဝ သာသနံ။|
        block |သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။|
      count |၄၈၈|
        block |ယထာ သူလာဝုတော ပေါသော၊ ရာဇဒဏ္ဍေန တဇ္ဇိတော။|
        block |သူလေ သာတံ အဝိန္ဒန္တော၊ ပရိမုတ္တိံဝ ဣစ္ဆတိ။|
      count |၄၈၉|
        block |တထေဝါဟံ မဟာဝီရ၊ ဘဝဒဏ္ဍေန တဇ္ဇိတော။|
        block |ကမ္မသူလာဝုတော သန္တော၊ ပိပါသာဝေဒနဋ္ဋိတော။|
      count |၄၉၀|
        block |ဘဝေ သာတံ န ဝိန္ဒာမိ၊ ဍယှန္တော တီဟိ အဂ္ဂိဘိ။|
        block |ပရိမုတ္တိံ ဂဝေသာမိ၊ ယထာပိ ရာဇဒဏ္ဍိတော။|
      count |၄၉၁|
        block |ယထာ ဝိသာဒော ပုရိသော၊ ဝိသေန ပရိပီဠိတော။|
        block |အဂဒံ သော ဂဝေသေယျ၊ ဝိသဃာတာယုပါလနံ။|
      count |၄၉၂|
        block |ဂဝေသမာနော ပဿေယျ၊ အဂဒံ ဝိသဃာတကံ။|
        block |တံ ပိဝိတွာ သုခီ အဿ၊ ဝိသမှာ ပရိမုတ္တိယာ။|
      count |၄၉၃|
        block |တထေဝါဟံ မဟာဝီရ၊ ယထာ ဝိသဟတော နရော။|
        block |သမ္ပီဠိတော အဝိဇ္ဇာယ၊ သဒ္ဓမ္မာဂဒမေသဟံ။|
      count |၄၉၄|
        block |ဓမ္မာဂဒံ ဂဝေသန္တော၊ အဒ္ဒက္ခိံ သကျသာသနံ။|
        block |အဂ္ဂံ သဗ္ဗောသဓာနံ တံ၊ သဗ္ဗသလ္လဝိနောဒနံ။|
      count |၄၉၅|
        block |ဓမ္မောသဓံ ပိဝိတွာန၊ ဝိသံ သဗ္ဗံ သမူဟနိံ။|
        block |အဇရာမရံ သီတိဘာဝံ၊ နိဗ္ဗာနံ ဖဿယိံ အဟံ။|
      count |၄၉၆|
        block |ယထာ ဘူတဋ္ဋိတော ပေါသော၊ ဘူတဂ္ဂါဟေန ပီဠိတော။|
        block |ဘူတဝေဇ္ဇံ ဂဝေသေယျ၊ ဘူတသ္မာ ပရိမုတ္တိယာ။|
      count |၄၉၇|
        block |ဂဝေသမာနော ပဿေယျ၊ ဘူတဝိဇ္ဇာသု ကောဝိဒံ။|
        block |တဿ သော ဝိဟနေ ဘူတံ၊ သမူလဉ္စ ဝိနာသယေ။|
      count |၄၉၈|
        block |တထေဝါဟံ မဟာဝီရ၊ တမဂ္ဂါဟေန ပီဠိတော။|
        block |ဉာဏာလောကံ ဂဝေသာမိ၊ တမတော ပရိမုတ္တိယာ။|
      count |၄၉၉|
        block |အထဒ္ဒသံ သကျမုနိံ၊ ကိလေသတမသောဓနံ။|
        block |သော မေ တမံ ဝိနောဒေသိ၊ ဘူတဝေဇ္ဇောဝ ဘူတကံ။|
      count |၅၀၀|
        block |သံသာရသောတံ သဉ္ဆိန္ဒိံ၊ တဏှာသောတံ နိဝါရယိံ။|
        block |ဘဝံ ဥဂ္ဃာဋယိံ သဗ္ဗံ၊ ဘူတဝေဇ္ဇောဝ မူလတော။|
      count |၅၀၁|
        block |ဂရုဠော ယထာ ဩပတတိ၊ ပန္နဂံ ဘက္ခမတ္တနော။|
        block |သမန္တာ ယောဇနသတံ၊ ဝိက္ခေါဘေတိ မဟာသရံ။|
      count |၅၀၂|
        block |ပန္နဂံ သော ဂဟေတွာန၊ အဓောသီသံ ဝိဟေဌယံ။|
        block |အာဒာယ သော ပက္ကမတိ၊ ယေနကာမံ ဝိဟင်္ဂမော။|
      count |၅၀၃|
        block |တထေဝါဟံ မဟာဝီရ၊ ယထာပိ ဂရုဠော ဗလီ။|
        block |အသင်္ခတံ ဂဝေသန္တော၊ ဒောသေ ဝိက္ခါလယိံ အဟံ။|
      count |၅၀၄|
        block |ဒိဋ္ဌော အဟံ ဓမ္မဝရံ၊ သန္တိပဒမနုတ္တရံ။|
        block |အာဒာယ ဝိဟရာမေတံ၊ ဂရုဠော ပန္နဂံ ယထာ။|
      count |၅၀၅|
        block |အာသာဝတီ နာမ လတာ၊ ဇာတာ စိတ္တလတာဝနေ။|
        block |တဿာ ဝဿသဟဿေန၊ ဧကံ နိဗ္ဗတ္တတေ ဖလံ။|
      count |၅၀၆|
        block |တံ ဒေဝါ ပယိရုပါသန္တိ၊ တာဝဒူရဖလေ သတိ။|
        block |ဒေဝါနံ သာ ပိယာ ဧဝံ၊ အာသာဝတီ လတုတ္တမာ။|
      count |၅၀၇|
        block |သတသဟဿုပါဒာယ၊ တာဟံ ပရိစရေ မုနိ။|
        block |သာယံ ပါတံ နမဿာမိ၊ ဒေဝါ အာသာဝတိံ ယထာ။|
      count |၅၀၈|
        block |အဝဉ္ဈာ ပါရိစရိယာ၊ အမောဃာ စ နမဿနာ။|
        block |ဒူရာဂတမ္ပိ မံ သန္တံ၊ ခဏောယံ န ဝိရာဓယိ။|
      count |၅၀၉|
        block |ပဋိသန္ဓိံ န ပဿာမိ၊ ဝိစိနန္တော ဘဝေ အဟံ။|
        block |နိရူပဓိ ဝိပ္ပမုတ္တော၊ ဥပသန္တော စရာမဟံ။|
      count |၅၁၀|
        block |ယထာပိ ပဒုမံ နာမ၊ သူရိယရံသေန ပုပ္ဖတိ။|
        block |တထေဝါဟံ မဟာဝီရ၊ ဗုဒ္ဓရံသေန ပုပ္ဖိတော။|
      count |၅၁၁|
        block |ယထာ ဗလာကယောနိမှိ၊ န ဝိဇ္ဇတိ ပုမော သဒာ။|
        block |မေဃေသု ဂဇ္ဇမာနေသု၊ ဂဗ္ဘံ ဂဏှန္တိ တာ သဒာ။|
      count |၅၁၂|
        block |စိရမ္ပိ ဂဗ္ဘံ ဓာရေန္တိ၊ ယာဝ မေဃော န ဂဇ္ဇတိ။|
        block |ဘာရတော ပရိမုစ္စန္တိ၊ ယဒာ မေဃော ပဝဿတိ။|
      count |၅၁၃|
        block |ပဒုမုတ္တရဗုဒ္ဓဿ၊ ဓမ္မမေဃေန ဂဇ္ဇတော။|
        block |သဒ္ဒေန ဓမ္မမေဃဿ၊ ဓမ္မဂဗ္ဘံ အဂဏှဟံ။|
      count |၅၁၄|
        block |သတသဟဿုပါဒာယ၊ ပုညဂဗ္ဘံ ဓရေမဟံ။|
        block |နပ္ပမုစ္စာမိ ဘာရတော၊ ဓမ္မမေဃော န ဂဇ္ဇတိ။|
      count |၅၁၅|
        block |ယဒာ တုဝံ သကျမုနိ၊ ရမ္မေ ကပိလဝတ္ထဝေ။|
        block |ဂဇ္ဇသိ ဓမ္မမေဃေန၊ ဘာရတော ပရိမုစ္စဟံ။|
      count |၅၁၆|
        block |သုညတံ အနိမိတ္တဉ္စ၊ တထာပ္ပဏိဟိတမ္ပိ စ။|
        block |စတုရော စ ဖလေ သဗ္ဗေ၊ ဓမ္မေဝံ ဝိဇနယိံ အဟံ။|
      stand |ဒုတိယဘာဏဝါရံ။|
      count |၅၁၇|
        block |အပရိမေယျုပါဒာယ၊ ပတ္ထေမိ တဝ သာသနံ။|
        block |သော မေ အတ္ထော အနုပ္ပတ္တော၊ သန္တိပဒမနုတ္တရံ။|
      count |၅၁၈|
        block |ဝိနယေ ပါရမိံ ပတ္တော၊ ယထာပိ ပါဌိကော ဣသိ။|
        block |န မေ သမသမော အတ္ထိ၊ ဓာရေမိ သာသနံ အဟံ။|
      count |၅၁၉|
        block |ဝိနယေ ခန္ဓကေ စာပိ၊ တိကစ္ဆေဒေ စ ပဉ္စကေ။|
        block |ဧတ္ထ မေ ဝိမတိ နတ္ထိ၊ အက္ခရေ ဗျဉ္ဇနေပိ ဝါ။|
      count |၅၂၀|
        block |နိဂ္ဂဟေ ပဋိကမ္မေ စ၊ ဌာနာဌာနေ စ ကောဝိဒော။|
        block |ဩသာရဏေ ဝုဋ္ဌာပနေ၊ သဗ္ဗတ္ထ ပါရမိံ ဂတော။|
      count |၅၂၁|
        block |ဝိနယေ ခန္ဓကေ ဝါပိ၊ နိက္ခိပိတွာ ပဒံ အဟံ။|
        block |ဥဘတော ဝိနိဝေဌေတွာ၊ ရသတော ဩသရေယျဟံ။|
      count |၅၂၂|
        block |နိရုတ္တိယာ သုကုသလော၊ အတ္ထာနတ္ထေ စ ကောဝိဒော။|
        block |အနညာတံ မယာ နတ္ထိ၊ ဧကဂ္ဂေါ သတ္ထု သာသနေ။|
      count |၅၂၃|
        block |ရူပဒက္ခေါ အဟံ အဇ္ဇ၊ သကျပုတ္တဿ သာသနေ။|
        block |ကင်္ခံ သဗ္ဗံ ဝိနောဒေမိ၊ ဆိန္ဒာမိ သဗ္ဗသံသယံ။|
      count |၅၂၄|
        block |ပဒံ အနုပဒဉ္စာပိ၊ အက္ခရဉ္စာပိ ဗျဉ္ဇနံ။|
        block |နိဒာနေ ပရိယောသာနေ၊ သဗ္ဗတ္ထ ကောဝိဒော အဟံ။|
      count |၅၂၅|
        block |ယထာပိ ရာဇာ ဗလဝါ၊ နိဂ္ဂဏှိတွာ ပရန္တပေ။|
        block |ဝိဇိနိတွာန သင်္ဂါမံ၊ နဂရံ တတ္ထ မာပယေ။|
      count |၅၂၆|
        block |ပါကာရံ ပရိခဉ္စာပိ၊ ဧသိကံ ဒွာရကောဋ္ဌကံ။|
        block |အဋ္ဋာလကေ စ ဝိဝိဓေ၊ ကာရယေ နဂရေ ဗဟူ။|
      count |၅၂၇|
        block |သိင်္ဃာဋကံ စစ္စရဉ္စ၊ သုဝိဘတ္တန္တရာပဏံ။|
        block |ကာရယေယျ သဘံ တတ္ထ၊ အတ္ထာနတ္ထဝိနိစ္ဆယံ။|
      count |၅၂၈|
        block |နိဂ္ဃာတတ္ထံ အမိတ္တာနံ၊ ဆိဒ္ဒာဆိဒ္ဒဉ္စ ဇာနိတုံ။|
        block |ဗလကာယဿ ရက္ခါယ၊ သေနာပစ္စံ ဌပေတိ သော။|
      count |၅၂၉|
        block |အာရက္ခတ္ထာယ ဘဏ္ဍဿ၊ နိဓာနကုသလံ နရံ။|
        block |မာ မေ ဘဏ္ဍံ ဝိနဿီတိ၊ ဘဏ္ဍရက္ခံ ဌပေတိ သော။|
      count |၅၃၀|
        block |မမတ္တော|
        block |တဿာဓိကရဏံ ဒေတိ၊ မိတ္တဿ ပဋိပဇ္ဇိတုံ။|
      block |ဟောတိ ယော ရညော၊ ဝုဒ္ဓိံ ယဿ စ ဣစ္ဆတိ။|
      count |၅၃၁|
        block |ဥပ္ပါတေသု နိမိတ္တေသု၊ လက္ခဏေသု စ ကောဝိဒံ။|
        block |အဇ္ဈာယကံ မန္တဓရံ၊ ပေါရောဟိစ္စေ ဌပေတိ သော။|
      count |၅၃၂|
        block |ဧတေဟင်္ဂေဟိ သမ္ပန္နော၊ ခတ္တိယောတိ ပဝုစ္စတိ။|
        block |သဒာ ရက္ခန္တိ ရာဇာနံ၊ စက္ကဝါကောဝ ဒုက္ခိတံ။|
      count |၅၃၃|
        block |တထေဝ တွံ မဟာဝီရ၊ ဟတာမိတ္တောဝ ခတ္တိယော။|
        block |သဒေဝကဿ လောကဿ၊ ဓမ္မရာဇာတိ ဝုစ္စတိ။|
      count |၅၃၄|
        block |တိတ္ထိယေ နိဟနိတွာန၊ မာရဉ္စာပိ သသေနကံ။|
        block |တမန္ဓကာရံ ဝိဓမိတွာ၊ ဓမ္မနဂရံ အမာပယိ။|
      count |၅၃၅|
        block |သီလံ ပါကာရကံ တတ္ထ၊ ဉာဏံ တေ ဒွာရကောဋ္ဌကံ။|
        block |သဒ္ဓါ တေ ဧသိကာ ဝီရ၊ ဒွာရပါလော စ သံဝရော။|
      count |၅၃၆|
        block |သတိပဋ္ဌာနမဋ္ဋာလံ၊ ပညာ တေ စစ္စရံ မုနေ။|
        block |ဣဒ္ဓိပါဒဉ္စ သိင်္ဃာဋံ၊ ဓမ္မဝီထိ သုမာပိတာ။|
      count |၅၃၇|
        block |သုတ္တန္တံ အဘိဓမ္မဉ္စ၊ ဝိနယဉ္စာပိ ကေဝလံ။|
        block |နဝင်္ဂံ ဗုဒ္ဓဝစနံ၊ ဧသာ ဓမ္မသဘာ တဝ။|
      count |၅၃၈|
        block |သုညတံ အနိမိတ္တဉ္စ၊ ဝိဟာရဉ္စပ္ပဏီဟိတံ။|
        block |အာနေဉ္ဇဉ္စ နိရောဓော စ၊ ဧသာ ဓမ္မကုဋီ တဝ။|
      count |၅၃၉|
        block |ပညာယ အဂ္ဂေါ နိက္ခိတ္တော၊ ပဋိဘာနေ စ ကောဝိဒော။|
        block |သာရိပုတ္တောတိ နာမေန၊ ဓမ္မသေနာပတီ တဝ။|
      count |၅၄၀|
        block |စုတူပပါတကုသလော၊ ဣဒ္ဓိယာ ပါရမိံ ဂတော။|
        block |ကောလိတော နာမ နာမေန၊ ပေါရောဟိစ္စော တဝံ မုနေ။|
      count |၅၄၁|
        block |ပေါရာဏကဝံသဓရော၊ ဥဂ္ဂတေဇော ဒုရာသဒော။|
        block |ဓုတဝါဒီဂုဏေနဂ္ဂေါ၊ အက္ခဒဿော တဝံ မုနေ။|
      count |၅၄၂|
        block |ဗဟုဿုတော ဓမ္မဓရော၊ သဗ္ဗပါဌီ စ သာသနေ။|
        block |အာနန္ဒော နာမ နာမေန၊ ဓမ္မာရက္ခေါ တဝံ မုနေ။|
      count |၅၄၃|
        block |ဧတေ သဗ္ဗေ အတိက္ကမ္မ၊ ပမေသိ ဘဂဝါ မမံ။|
        block |ဝိနိစ္ဆယံ မေ ပါဒာသိ၊ ဝိနယေ ဝိညုဒေသိတံ။|
      count |၅၄၄|
        block |ယော ကောစိ ဝိနယေ ပဉှံ၊ ပုစ္ဆတိ ဗုဒ္ဓသာဝကော။|
        block |တတ္ထ မေ စိန္တနာ နတ္ထိ၊ တညေဝတ္ထံ ကထေမဟံ။|
      count |၅၄၅|
        block |ယာဝတာ ဗုဒ္ဓခေတ္တမှိ၊ ဌပေတွာ တံ မဟာမုနိ။|
        block |ဝိနယေ မာဒိသော နတ္ထိ၊ ကုတော ဘိယျော ဘဝိဿတိ။|
      count |၅၄၆|
        block |ဘိက္ခုသင်္ဃေ နိသီဒိတွာ၊ ဧဝံ ဂဇ္ဇတိ ဂေါတမော။|
        block |ဥပါလိဿ သမော နတ္ထိ၊ ဝိနယေ ခန္ဓကေသု စ။|
      count |၅၄၇|
        block |ယာဝတာ ဗုဒ္ဓဘဏိတံ၊ နဝင်္ဂံ သတ္ထုသာသနံ။|
        block |ဝိနယောဂဓံ တံ သဗ္ဗံ၊|
      block |ဝိနယမူလပဿိနော။|
      count |၅၄၈|
        block |မမ ကမ္မံ သရိတွာန၊ ဂေါတမော သကျပုင်္ဂဝေါ။|
        block |ဘိက္ခုသင်္ဃေ နိသီဒိတွာ၊ ဧတဒဂ္ဂေ ဌပေသိ မံ။|
      count |၅၄၉|
        block |သတသဟဿုပါဒာယ၊ ဣမံ ဌာနံ အပတ္ထယိံ။|
        block |သော မေ အတ္ထော အနုပ္ပတ္တော၊ ဝိနယေ ပါရမိံ ဂတော။|
      count |၅၅၀|
        block |သကျာနံ နန္ဒိဇနနော၊ ကပ္ပကော အာသဟံ ပုရေ။|
        block |ဝိဇဟိတွာန တံ ဇာတိံ၊ ပုတ္တော ဇာတော မဟေသိနော။|
      count |၅၅၁|
        block |ဣတော ဒုတိယကေ ကပ္ပေ၊ အဉ္ဇသော နာမ ခတ္တိယော။|
        block |အနန္တတေဇော အမိတယသော၊ ဘူမိပါလော မဟဒ္ဓနော။|
      count |၅၅၂|
        block |တဿ ရညော အဟံ ပုတ္တော၊ စန္ဒနော နာမ ခတ္တိယော။|
        block |ဇာတိမဒေနုပတ္ထဒ္ဓေါ၊ ယသဘောဂမဒေန စ။|
      count |၅၅၃|
        block |နာဂသတသဟဿာနိ၊ သဗ္ဗာလင်္ကာရဘူသိတာ။|
        block |တိဓာပဘိန္နာ မာတင်္ဂါ၊ ပရိဝါရေန္တိ မံ သဒာ။|
      count |၅၅၄|
        block |သဗလေဟိ ပရေတောဟံ၊ ဥယျာနံ ဂန္တုကာမကော။|
        block |အာရုယှ သိရိကံ နာဂံ၊ နဂရာ နိက္ခမိံ တဒာ။|
      count |၅၅၅|
        block |စရဏေန စ သမ္ပန္နော၊ ဂုတ္တဒွာရော သုသံဝုတော။|
        block |ဒေဝလော နာမ သမ္ဗုဒ္ဓေါ၊ အာဂစ္ဆိ ပုရတော မမ။|
      count |၅၅၆|
        block |ပေသေတွာ သိရိကံ နာဂံ၊ ဗုဒ္ဓံ အာသာဒယိံ တဒာ။|
        block |တတော သဉ္ဇာတကောပေါ သော၊ နာဂေါ နုဒ္ဓရတေ ပဒံ။|
      count |၅၅၇|
        block |နာဂံ ရုဏ္ဏမနံ ဒိသွာ၊ ဗုဒ္ဓေ ကောဓံ အကာသဟံ။|
        block |ဝိဟေသယိတွာ သမ္ဗုဒ္ဓံ၊ ဥယျာနံ အဂမာသဟံ။|
      count |၅၅၈|
        block |သာတံ တတ္ထ န ဝိန္ဒာမိ၊ သိရော ပဇ္ဇလိတော ယထာ။|
        block |ပရိဠာဟေန ဍယှာမိ၊ မစ္ဆောဝ ဗဠိသာဒကော။|
      count |၅၅၉|
        block |သသာဂရန္တာ ပထဝီ၊ အာဒိတ္တာ ဝိယ ဟောတိ မေ။|
        block |ပိတု သန္တိကုပါဂမ္မ၊ ဣဒံ ဝစနမဗြဝိံ။|
      count |၅၆၀|
        block |အာသီဝိသံဝ ကုပိတံ၊ အဂ္ဂိက္ခန္ဓံဝ အာဂတံ။|
        block |မတ္တံဝ ကုဉ္ဇရံ ဒန္တိံ၊ ယံ သယမ္ဘုမသာဒယိံ။|
      count |၅၆၁|
        block |အာသာဒိတော မယာ ဗုဒ္ဓေါ၊ ဃောရော ဥဂ္ဂတပေါ ဇိနော။|
        block |ပုရာ သဗ္ဗေ ဝိနဿာမ၊ ခမာပေဿာမ တံ မုနိံ။|
      count |၅၆၂|
        block |နော စေ တံ နိဇ္ဈာပေဿာမ၊ အတ္တဒန္တံ သမာဟိတံ။|
        block |ဩရေန သတ္တဒိဝသာ၊ ရဋ္ဌံ မေ ဝိဓမိဿတိ။|
      count |၅၆၃|
        block |သုမေခလော ကောသိယော စ၊ သိဂ္ဂဝေါ စာပိ သတ္တကော။|
        block |အာသာဒယိတွာ ဣသယော၊ ဒုဂ္ဂတာ တေ သရဋ္ဌကာ။|
      count |၅၆၄|
        block |ယဒာ ကုပ္ပန္တိ ဣသယော၊ သညတာ ဗြဟ္မစာရိနော။|
        block |သဒေဝကံ ဝိနာသေန္တိ၊ သသာဂရံ သပဗ္ဗတံ။|
      count |၅၆၅|
        block |တိယောဇနသဟဿမှိ၊ ပုရိသေ သန္နိပါတယိံ။|
        block |အစ္စယံ ဒေသနတ္ထာယ၊ သယမ္ဘုံ ဥပသင်္ကမိံ။|
      count |၅၆၆|
        block |အလ္လဝတ္ထာ အလ္လသိရာ၊ သဗ္ဗေဝ ပဉ္ဇလီကတာ။|
        block |ဗုဒ္ဓဿ ပါဒေ နိပတိတွာ၊ ဣဒံ ဝစနမဗြဝုံ။|
      count |၅၆၇|
        block |ခမဿု တွံ မဟာဝီရ၊ အဘိယာစတိ တံ ဇနော။|
        block |ပရိဠာဟံ ဝိနောဒေဟိ၊ မာ နော ရဋ္ဌံ ဝိနာသယ။|
      count |၅၆၈|
        block |သဒေဝမာနုသာ သဗ္ဗေ၊ သဒာနဝါ သရက္ခသာ။|
        block |အယောမယေန ကုဋေန၊ သိရံ ဘိန္ဒေယျု မေ သဒာ။|
      count |၅၆၉|
        block |ဒကေ အဂ္ဂိ န သဏ္ဌာတိ၊ ဗီဇံ သေလေ န ရူဟတိ။|
        block |အဂဒေ ကိမိ န သဏ္ဌာတိ၊ ကောပေါ ဗုဒ္ဓေ န ဇာယတိ။|
      count |၅၇၀|
        block |ယထာ စ ဘူမိ အစလာ၊ အပ္ပမေယျော စ သာဂရော။|
        block |အနန္တကော စ အာကာသော၊ ဧဝံ ဗုဒ္ဓါ အခေါဘိယာ။|
      count |၅၇၁|
        block |သဒာ ခန္တာ မဟာဝီရာ၊ ခမိတာ စ တပဿိနော။|
        block |ခန္တာနံ ခမိတာနဉ္စ၊ ဂမနံ တံ န ဝိဇ္ဇတိ။|
      count |၅၇၂|
        block |ဣဒံ ဝတွာန သမ္ဗုဒ္ဓေါ၊ ပရိဠာဟံ ဝိနောဒယံ။|
        block |မဟာဇနဿ ပုရတော၊ နဘံ အဗ္ဘုဂ္ဂမိ တဒာ။|
      count |၅၇၃|
        block |တေန ကမ္မေနဟံ ဝီရ၊ ဟီနတ္တံ အဇ္ဈုပါဂတော။|
        block |သမတိက္ကမ္မ တံ ဇာတိံ၊ ပါဝိသိံ အဘယံ ပုရံ။|
      count |၅၇၄|
        block |တဒာပိ မံ မဟာဝီရ၊ ဍယှမာနံ သုသဏ္ဌိတံ။|
        block |ပရိဠာဟံ ဝိနောဒေသိ၊ သယမ္ဘုဉ္စ ခမာပယိံ။|
      count |၅၇၅|
        block |အဇ္ဇာပိ မံ မဟာဝီရ၊ ဍယှမာနံ တိဟဂ္ဂိဘိ။|
        block |နိဗ္ဗာပေသိ တယော အဂ္ဂီ၊ သီတိဘာဝဉ္စ ပါပယိံ။|
      count |၅၇၆|
        block |ယေသံ သောတာဝဓာနတ္ထိ၊ သုဏာထ မမ ဘာသတော။|
        block |အတ္ထံ တုမှံ ပဝက္ခါမိ၊ ယထာ ဒိဋ္ဌံ ပဒံ မမ။|
      count |၅၇၇|
        block |သယမ္ဘုံ တံ ဝိမာနေတွာ၊ သန္တစိတ္တံ သမာဟိတံ။|
        block |တေန ကမ္မေနဟံ အဇ္ဇ၊ ဇာတောမှိ နီစယောနိယံ။|
      count |၅၇၈|
        block |မာ ဝေါ ခဏံ ဝိရာဓေထ၊ ခဏာတီတာ ဟိ သောစရေ။|
        block |သဒတ္ထေ ဝါယမေယျာထ၊ ခဏော ဝေါ ပဋိပါဒိတော။|
      count |၅၇၉|
        block |ဧကစ္စာနဉ္စ ဝမနံ၊ ဧကစ္စာနံ ဝိရေစနံ။|
        block |ဝိသံ ဟလာဟလံ ဧကေ၊ ဧကစ္စာနဉ္စ ဩသဓံ။|
      count |၅၈၀|
        block |ဝမနံ ပဋိပန္နာနံ၊ ဖလဋ္ဌာနံ ဝိရေစနံ။|
        block |ဩသဓံ ဖလလာဘီနံ၊ ပုညက္ခေတ္တံ ဂဝေသိနံ။|
      count |၅၈၁|
        block |သာသနေန ဝိရုဒ္ဓါနံ၊ ဝိသံ ဟလာဟလံ ယထာ။|
        block |အာသီဝိသော ဒိဋ္ဌဝိသော၊ ဧဝံ ဈာပေတိ တံ နရံ။|
      count |၅၈၂|
        block |သကိံ ပီတံ ဟလာဟလံ၊ ဥပရုန္ဓတိ ဇီဝိတံ။|
        block |သာသနေန ဝိရုဇ္ဈိတွာ၊ ကပ္ပကောဋိမှိ ဍယှတိ။|
      count |၅၈၃|
        block |ခန္တိယာ အဝိဟိံသာယ၊ မေတ္တစိတ္တဝတာယ စ။|
        block |သဒေဝကံ သော တာရတိ၊ တသ္မာ တေ အဝိရာဓိယာ။|
      count |၅၈၄|
        block |လာဘာလာဘေ န သဇ္ဇန္တိ၊ သမ္မာနနဝိမာနနေ။|
        block |ပထဝီသဒိသာ ဗုဒ္ဓါ၊ တသ္မာ တေ န ဝိရာဓိယာ။|
      count |၅၈၅|
        block |ဒေဝဒတ္တေ စ ဝဓကေ၊ စောရေ အင်္ဂုလိမာလကေ။|
        block |ရာဟုလေ ဓနပါလေ စ၊ သဗ္ဗေသံ သမကော မုနိ။|
      count |၅၈၆|
        block |ဧတေသံ ပဋိဃော နတ္ထိ၊ ရာဂေါမေသံ န ဝိဇ္ဇတိ။|
        block |သဗ္ဗေသံ သမကော ဗုဒ္ဓေါ၊ ဝဓကဿောရသဿ စ။|
      count |၅၈၇|
        block |ပန္ထေ ဒိသွာန ကာသာဝံ၊ ဆဍ္ဍိတံ မီဠှမက္ခိတံ။|
        block |သိရသ္မိံ အဉ္ဇလိံ ကတွာ၊ ဝန္ဒိတဗ္ဗံ ဣသိဒ္ဓဇံ။|
      count |၅၈၈|
        block |အဗ္ဘတီတာ စ ယေ ဗုဒ္ဓါ၊ ဝတ္တမာနာ အနာဂတာ။|
        block |ဓဇေနာနေန သုဇ္ဈန္တိ၊ တသ္မာ ဧတေ နမဿိယာ။|
      count |၅၈၉|
        block |သတ္ထုကပ္ပံ သုဝိနယံ၊ ဓာရေမိ ဟဒယေနဟံ။|
        block |နမဿမာနော ဝိနယံ၊ ဝိဟရိဿာမိ သဗ္ဗဒာ။|
      count |၅၉၀|
        block |ဝိနယော အာသယော မယှံ၊ ဝိနယော ဌာနစင်္ကမံ။|
        block |ကပ္ပေမိ ဝိနယေ ဝါသံ၊ ဝိနယော မမ ဂေါစရော။|
      count |၅၉၁|
        block |ဝိနယေ ပါရမိပ္ပတ္တော၊ သမထေ စာပိ ကောဝိဒော။|
        block |ဥပါလိ တံ မဟာဝီရ၊ ပါဒေ ဝန္ဒတိ သတ္ထုနော။|
      count |၅၉၂|
        block |သော အဟံ ဝိစရိဿာမိ၊ ဂါမာ ဂါမံ ပုရာ ပုရံ။|
        block |နမဿမာနော သမ္ဗုဒ္ဓံ၊ ဓမ္မဿ စ သုဓမ္မတံ။|
      count |၅၉၃|
        block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
        block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
      count |၅၉၄|
        block |သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။|
        block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
      count |၅၉၅|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ဥပါလိ ထေရော ဣမာ ဂါထာယော အဘာသိတ္ထာတိ။|
      stand |ဥပါလိတ္ထေရဿာပဒာနံ ဆဋ္ဌံ။|
    block |၃-၇။ အညာသိကောဏ္ဍညတ္ထေရအပဒာနံ|
      count |၅၉၆|
        block |ပဒုမုတ္တရသမ္ဗုဒ္ဓံ၊ လောကဇေဋ္ဌံ ဝိနာယကံ။|
        block |ဗုဒ္ဓဘူမိမနုပ္ပတ္တံ၊ ပဌမံ အဒ္ဒသံ အဟံ။|
      count |၅၉၇|
        block |ယာဝတာ ဗောဓိယာ မူလေ၊ ယက္ခါ သဗ္ဗေ သမာဂတာ။|
        block |သမ္ဗုဒ္ဓံ ပရိဝါရေတွာ၊ ဝန္ဒန္တိ ပဉ္ဇလီကတာ။|
      count |၅၉၈|
        block |သဗ္ဗေ ဒေဝါ တုဋ္ဌမနာ၊ အာကာသေ သဉ္စရန္တိ တေ။|
        block |ဗုဒ္ဓေါ အယံ အနုပ္ပတ္တော၊ အန္ဓကာရတမောနုဒော။|
      count |၅၉၉|
        block |တေသံ ဟာသပရေတာနံ၊ မဟာနာဒော အဝတ္တထ။|
        block |ကိလေသေ ဈာပယိဿာမ၊ သမ္မာသမ္ဗုဒ္ဓသာသနေ။|
      count |၆၀၀|
        block |ဒေဝါနံ ဂိရမညာယ၊ ဝါစာသဘိမုဒီရိဟံ။|
        block |ဟဋ္ဌော ဟဋ္ဌေန စိတ္တေန၊ အာဒိဘိက္ခမဒာသဟံ။|
      count |၆၀၁|
        block |မမ သင်္ကပ္ပမညာယ၊ သတ္ထာ လောကေ အနုတ္တရော။|
        block |ဒေဝသင်္ဃေ နိသီဒိတွာ၊ ဣမာ ဂါထာ အဘာသထ။|
      count |၆၀၂|
        block |သတ္တာဟံ အဘိနိက္ခမ္မ၊ ဗောဓိံ အဇ္ဈဂမံ အဟံ။|
        block |ဣဒံ မေ ပဌမံ ဘတ္တံ၊ ဗြဟ္မစာရိဿ ယာပနံ။|
      count |၆၀၃|
        block |တုသိတာ ဟိ ဣဓာဂန္တွာ၊ ယော မေ ဘိက္ခံ ဥပါနယိ။|
        block |တမဟံ ကိတ္တယိဿာမိ၊ သုဏောထ မမ ဘာသတော။|
      count |၆၀၄|
        block |တိံသကပ္ပသဟဿာနိ၊ ဒေဝရဇ္ဇံ ကရိဿတိ။|
        block |သဗ္ဗေ ဒေဝေ အဘိဘောတွာ၊ တိဒိဝံ အာဝသိဿတိ။|
      count |၆၀၅|
        block |ဒေဝလောကာ စဝိတွာန၊ မနုဿတ္တံ ဂမိဿတိ။|
        block |သဟဿဓာ စက္ကဝတ္တီ၊ တတ္ထ ရဇ္ဇံ ကရိဿတိ။|
      count |၆၀၆|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၆၀၇|
        block |တိဒသာ သော စဝိတွာန၊ မနုဿတ္တံ ဂမိဿတိ။|
        block |အဂါရာ ပဗ္ဗဇိတွာန၊ ဆဗ္ဗဿာနိ ဝသိဿတိ။|
      count |၆၀၈|
        block |တတော သတ္တမကေ ဝဿေ၊ ဗုဒ္ဓေါ သစ္စံ ကထေဿတိ။|
        block |ကောဏ္ဍညော နာမ နာမေန၊ ပဌမံ သစ္ဆိကာဟိတိ။|
      count |၆၀၉|
        block |နိက္ခန္တေနာနုပဗ္ဗဇိံ၊ ပဓာနံ သုကတံ မယာ။|
        block |ကိလေသေ ဈာပနတ္ထာယ၊ ပဗ္ဗဇိံ အနဂါရိယံ။|
      count |၆၁၀|
        block |အဘိဂန္တွာန သဗ္ဗညူ၊ ဗုဒ္ဓေါ လောကေ သဒေဝကေ။|
        block |ဣသိနာမေ မိဂါရညေ၊ အမတဘေရိမာဟနိ။|
      count |၆၁၁|
        block |သော ဒာနိ ပတ္တော အမတံ၊ သန္တိပဒမနုတ္တရံ။|
        block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
      count |၆၁၂|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ အညာသိကောဏ္ဍညော ထေရော ဣမာ|
      block |ဂါထာယော အဘာသိတ္ထာတိ။|
      stand |အညာသိကောဏ္ဍညတ္ထေရဿာပဒာနံ သတ္တမံ။|
    block |၃-၈။ ပိဏ္ဍောလဘာရဒွာဇတ္ထေရအပဒာနံ|
      count |၆၁၃|
        block |ပဒုမုတ္တရော နာမ ဇိနော၊ သယမ္ဘူ အဂ္ဂပုဂ္ဂလော။|
        block |ပုရတော ဟိမဝန္တဿ၊ စိတ္တကူဋေ ဝသီ တဒာ။|
      count |၆၁၄|
        block |အဘီတရူပေါ တတ္ထာသိံ၊ မိဂရာဇာ စတုက္ကမော။|
        block |တဿ သဒ္ဒံ သုဏိတွာန၊ ဝိက္ခမ္ဘန္တိ ဗဟုဇ္ဇနာ။|
      count |၆၁၅|
        block |သုဖုလ္လံ ပဒုမံ ဂယှ၊ ဥပဂစ္ဆိံ နရာသဘံ။|
        block |ဝုဋ္ဌိတဿ သမာဓိမှာ၊ ဗုဒ္ဓဿ အဘိရောပယိံ။|
      count |၆၁၆|
        block |စာတုဒ္ဒိသံ နမဿိတွာ၊ ဗုဒ္ဓသေဋ္ဌံ နရုတ္တမံ။|
        block |သကံ စိတ္တံ ပသာဒေတွာ၊ သီဟနာဒံ နဒိံ အဟံ။|
      count |၆၁၇|
        block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
        block |သကာသနေ နိသီဒိတွာ၊ ဣမာ ဂါထာ အဘာသထ။|
      count |၆၁၈|
        block |ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂတာ။|
        block |အာဂတော ဝဒတံ သေဋ္ဌော၊ ဓမ္မံ သောဿာမ တံ မယံ။|
      count |၆၁၉|
        block |တေသံ ဟာသပရေတာနံ၊ ပုရတော လောကနာယကော။|
        block |မမ သဒ္ဒံ ပကိတ္တေသိ၊ ဒီဃဒဿီ မဟာမုနိ။|
      count |၆၂၀|
        block |ယေနိဒံ ပဒုမံ ဒိန္နံ၊ သီဟနာဒော စ နာဒိတော။|
        block |တမဟံ ကိတ္တယိဿာမိ၊ သုဏာထ မမ ဘာသတော။|
      count |၆၂၁|
        block |ဣတော အဋ္ဌမကေ ကပ္ပေ၊ စက္ကဝတ္တီ ဘဝိဿတိ။|
        block |သတ္တရတနသမ္ပန္နော စတုဒီပမှိ ဣဿရော။|
      count |၆၂၂|
        block |ကာရယိဿတိ ဣဿရိယံ၊ မဟိယာ စတုသဋ္ဌိယာ။|
        block |ပဒုမော နာမ နာမေန၊ စက္ကဝတ္တီ မဟဗ္ဗလော။|
      count |၆၂၃|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၆၂၄|
        block |ပကာသိတေ ပါဝစနေ၊ ဗြဟ္မဗန္ဓု ဘဝိဿတိ။|
        block |ဗြဟ္မညာ အဘိနိက္ခမ္မ၊ ပဗ္ဗဇိဿတိ တာဝဒေ။|
      count |၆၂၅|
        block |ပဓာနပဟိတတ္တော သော၊ ဥပသန္တော နိရူပဓိ။|
        block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
      count |၆၂၆|
        block |ဝိဇနေ ပန္တသေယျမှိ၊ ဝါဠမိဂသမာကုလေ။|
        block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
      count |၆၂၇|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပိဏ္ဍောလဘာရဒွာဇော ထေရော ဣမာ ဂါထာယော အဘာသိတ္ထာတိ။|
      stand |ပိဏ္ဍောလဘာရဒွာဇတ္ထေရဿာပဒာနံ အဋ္ဌမံ။|
    block |၃-၉။ ခဒိရဝနိယရေဝတတ္ထေရအပဒာနံ|
      count |၆၂၈|
        block |ဂင်္ဂါ ဘာဂီရထီ နာမ၊ ဟိမဝန္တာ ပဘာဝိတာ။|
        block |ကုတိတ္ထေ နာဝိကော အာသိံ၊ ဩရိမေ စ တရိံ အဟံ။|
      count |၆၂၉|
        block |ပဒုမုတ္တရော နာယကော၊ သမ္ဗုဒ္ဓေါ ဒွိပဒုတ္တမော။|
        block |ဝသီ သတသဟဿေဟိ၊ ဂင်္ဂါတီရမုပါဂတော။|
      count |၆၃၀|
        block |ဗဟူ နာဝါ သမာနေတွာ၊ ဝဍ္ဎကီဟိ သုသင်္ခတံ။|
        block |နာဝါယ ဆဒနံ ကတွာ၊ ပဋိမာနိံ နရာသဘံ။|
      count |၆၃၁|
        block |အာဂန္တွာန စ သမ္ဗုဒ္ဓေါ၊ အာရူဟိ တဉ္စ နာဝကံ။|
        block |ဝါရိမဇ္ဈေ ဌိတော သတ္ထာ၊ ဣမာ ဂါထာ အဘာသထ။|
      count |၆၃၂|
        block |ယော သော တာရေသိ သမ္ဗုဒ္ဓံ၊ သင်္ဃဉ္စာပိ အနာသဝံ။|
        block |တေန စိတ္တပ္ပသာဒေန၊ ဒေဝလောကေ ရမိဿတိ။|
      count |၆၃၃|
        block |နိဗ္ဗတ္တိဿတိ တေ ဗျမှံ၊ သုကတံ နာဝသဏ္ဌိတံ။|
        block |အာကာသေ ပုပ္ဖဆဒနံ၊ ဓာရယိဿတိ သဗ္ဗဒာ။|
      count |၆၃၄|
        block |အဋ္ဌပညာသကပ္ပမှိ၊ တာရကော နာမ ခတ္တိယော။|
        block |စာတုရန္တော ဝိဇိတာဝီ၊ စက္ကဝတ္တီ ဘဝိဿတိ။|
      count |၆၃၅|
        block |သတ္တပညာသကပ္ပမှိ၊ စမ္မကော နာမ ခတ္တိယော။|
        block |ဥဂ္ဂစ္ဆန္တောဝ သူရိယော၊ ဇောတိဿတိ မဟဗ္ဗလော။|
      count |၆၃၆|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၆၃၇|
        block |တိဒသာ သော စဝိတွာန၊ မနုဿတ္တံ ဂမိဿတိ။|
        block |ရေဝတော နာမ နာမေန၊ ဗြဟ္မဗန္ဓု ဘဝိဿတိ။|
      count |၆၃၈|
        block |အဂါရာ နိက္ခမိတွာန၊ သုက္ကမူလေန စောဒိတော။|
        block |ဂေါတမဿ ဘဂဝတော၊ သာသနေ ပဗ္ဗဇိဿတိ။|
      count |၆၃၉|
        block |သော ပစ္ဆာ ပဗ္ဗဇိတွာန၊ ယုတ္တယောဂေါ ဝိပဿကော။|
        block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
      count |၆၄၀|
        block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
        block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
      count |၆၄၁|
        block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
        block |သုမုတ္တော သရဝေဂေါဝ၊ ကိလေသေ ဈာပယီ မမ။|
      count |၆၄၂|
        block |တတော မံ ဝနနိရတံ၊ ဒိသွာ လောကန္တဂူ မုနိ။|
        block |ဝနဝါသိဘိက္ခူနဂ္ဂံ၊ ပညပေသိ မဟာမတိ။|
      count |၆၄၃|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ခဒိရဝနိယော ရေဝတော ထေရော ဣမာ ဂါထာယော အဘာသိတ္ထာတိ။|
      stand |ခဒိရဝနိယရေဝတတ္ထေရဿာပဒာနံ နဝမံ။|
    block |၃-၁၀။ အာနန္ဒတ္ထေရအပဒာနံ|
      count |၆၄၄|
        block |အာရာမဒွာရာ နိက္ခမ္မ၊ ပဒုမုတ္တရော မဟာမုနိ။|
        block |ဝဿေန္တော အမတံ ဝုဋ္ဌိံ၊ နိဗ္ဗာပေသိ မဟာဇနံ။|
      count |၆၄၅|
        block |သတသဟဿံ တေ ဓီရာ၊ ဆဠဘိညာ မဟိဒ္ဓိကာ။|
        block |ပရိဝါရေန္တိ သမ္ဗုဒ္ဓံ၊ ဆာယာဝ အနပါယိနီ။|
      count |၆၄၆|
        block |ဟတ္ထိက္ခန္ဓဂတော အာသိံ၊ သေတစ္ဆတ္တံ ဝရုတ္တမံ။|
        block |သုစာရုရူပံ ဒိသွာန၊ ဝိတ္တိ မေ ဥဒပဇ္ဇထ။|
      count |၆၄၇|
        block |ဩရုယှ ဟတ္ထိခန္ဓမှာ၊ ဥပဂစ္ဆိံ နရာသဘံ။|
        block |ရတနာမယဆတ္တံ မေ၊ ဗုဒ္ဓသေဋ္ဌဿ ဓာရယိံ။|
      count |၆၄၈|
        block |မမ သင်္ကပ္ပမညာယ၊ ပဒုမုတ္တရော မဟာဣသိ။|
        block |တံ ကထံ ဌပယိတွာန၊ ဣမာ ဂါထာ အဘာသထ။|
      count |၆၄၉|
        block |ယော သော ဆတ္တမဓာရေသိ၊ သောဏ္ဏာလင်္ကာရဘူသိတံ။|
        block |တမဟံ ကိတ္တယိဿာမိ၊ သုဏောထ မမ ဘာသတော။|
      count |၆၅၀|
        block |ဣတော ဂန္တွာ အယံ ပေါသော၊ တုသိတံ အာဝသိဿတိ။|
        block |အနုဘောဿတိ သမ္ပတ္တိံ၊ အစ္ဆရာဟိ ပုရက္ခတော။|
      count |၆၅၁|
        block |စတုတ္တိံသတိက္ခတ္တုဉ္စ၊ ဒေဝရဇ္ဇံ ကရိဿတိ။|
        block |ဗလာဓိပေါ အဋ္ဌသတံ၊ ဝသုဓံ အာဝသိဿတိ။|
      count |၆၅၂|
        block |အဋ္ဌပညာသက္ခတ္တုဉ္စ၊ စက္ကဝတ္တီ ဘဝိဿတိ။|
        block |ပဒေသရဇ္ဇံ ဝိပုလံ၊ မဟိယာ ကာရယိဿတိ။|
      count |၆၅၃|
        block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
        block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
      count |၆၅၄|
        block |သကျာနံ ကုလကေတုဿ၊ ဉာတိဗန္ဓု ဘဝိဿတိ။|
        block |အာနန္ဒော နာမ နာမေန၊ ဥပဋ္ဌာကော မဟေသိနော။|
      count |၆၅၅|
        block |အာတာပီ နိပကော စာပိ၊ ဗာဟုသစ္စေ သုကောဝိဒော။|
        block |နိဝါတဝုတ္တိ အတ္ထဒ္ဓေါ၊ သဗ္ဗပါဌီ ဘဝိဿတိ။|
      count |၆၅၆|
        block |ပဓာနပဟိတတ္တော သော၊ ဥပသန္တော နိရူပဓိ။|
        block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
      count |၆၅၇|
        block |သန္တိ အာရညကာ နာဂါ၊ ကုဉ္ဇရာ သဋ္ဌိဟာယနာ။|
        block |တိဓာပဘိန္နာ မာတင်္ဂါ၊ ဤသာဒန္တာ ဥရူဠှဝါ။|
      count |၆၅၈|
        block |အနေကသတသဟဿာ၊ ပဏ္ဍိတာပိ မဟိဒ္ဓိကာ။|
        block |သဗ္ဗေ တေ ဗုဒ္ဓနာဂဿ၊ န ဟောန္တု ပဏိဓိမှိ တေ။|
      count |၆၅၉|
        block |အာဒိယာမေ နမဿာမိ၊ မဇ္ဈိမေ အထ ပစ္ဆိမေ။|
        block |ပသန္နစိတ္တော သုမနော၊ ဗုဒ္ဓသေဋ္ဌံ ဥပဋ္ဌဟိံ။|
      count |၆၆၀|
        block |အာတာပီ နိပကော စာပိ၊ သမ္ပဇာနော ပတိဿတော။|
        block |သောတာပတ္တိဖလံ ပတ္တော၊ သေခဘူမီသု ကောဝိဒော။|
      count |၆၆၁|
        block |သတသဟဿိတော ကပ္ပေ၊ ယံ ကမ္မမဘိနီဟရိံ။|
        block |တာဟံ ဘူမိမနုပ္ပတ္တော၊ ဌိတာ သဒ္ဓမ္မမာစလာ။|
      count |၆၆၂|
        block |သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။|
        block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
      count |၆၆၃|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
        block |ဗုဒ္ဓေါ ပစ္စေကဗုဒ္ဓေါ စ၊ သာရိပုတ္တော စ ကောလိတော။|
        block |ကဿပေါ အနုရုဒ္ဓေါ စ၊ ပုဏ္ဏတ္ထေရော ဥပါလိ စ။|
        block |အညာသိကောဏ္ဍညော ပိဏ္ဍောလော၊ ရေဝတာနန္ဒပဏ္ဍိတော။|
        block |ဆသတာနိ စ ပညာသ၊ ဂါထာယော သဗ္ဗပိဏ္ဍိတာ။|
      block |ဣတ္ထံ သုဒံ အာယသ္မာ အာနန္ဒော ထေရော ဣမာ ဂါထာယော အဘာသိတ္ထာတိ။|
      stand |အာနန္ဒတ္ထေရဿာပဒာနံ ဒသမံ။|
      block |တဿုဒ္ဒာနံ|
      stand |အပဒာနေ ဗုဒ္ဓဝဂ္ဂေါ ပဌမော။|
