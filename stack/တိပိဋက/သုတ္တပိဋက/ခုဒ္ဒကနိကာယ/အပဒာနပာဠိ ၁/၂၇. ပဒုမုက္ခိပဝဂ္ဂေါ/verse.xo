block |၂၇။ ပဒုမုက္ခိပဝဂ္ဂေါ|
  block |၁။ အာကာသုက္ခိပိယတ္ထေရအပဒာနံ|
    count |၁|
      block |သုဝဏ္ဏဝဏ္ဏံ သိဒ္ဓတ္ထံ၊ ဂစ္ဆန္တံ အန္တရာပဏေ။|
      block |ဇလဇဂ္ဂေ ဒုဝေ ဂယှ၊ ဥပါဂစ္ဆိံ နရာသဘံ။|
    count |၂|
      block |ဧကဉ္စ ပုပ္ဖံ ပါဒေသု၊ ဗုဒ္ဓသေဋ္ဌဿ နိက္ခိပိံ။|
      block |ဧကဉ္စ ပုပ္ဖံ ပဂ္ဂယှ၊ အာကာသေ ဥက္ခိပိံ အဟံ။|
    count |၃|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၄|
      block |ဣတော ဆတ္တိံသကပ္ပမှိ၊ ဧကော အာသိံ မဟီပတိ။|
      block |အန္တလိက္ခကရော နာမ၊ စက္ကဝတ္တီ မဟဗ္ဗလော။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာကာသုက္ခိပိယော ထေရော ဣမာ ဂါထာယော အဘာသိတ္ထာတိ။|
    stand |အာကာသုက္ခိပိယတ္ထေရဿာပဒာနံ ပဌမံ။|
  block |၂။ တေလမက္ခိယတ္ထေရအပဒာနံ|
    count |၆|
      block |သိဒ္ဓတ္ထမှိ ဘဂဝတိ၊ နိဗ္ဗုတမှိ နရာသဘေ။|
      block |ဗောဓိယာ ဝေဒိကာယာဟံ၊ တေလံ မက္ခေသိ တာဝဒေ။|
    count |၇|
      block |စတုန္နဝုတိတော ကပ္ပေ၊ ယံ တေလံ မက္ခယိံ တဒာ။|
      block |ဒုဂ္ဂတိံ နာဘိဇာနာမိ၊ မက္ခနာယ ဣဒံ ဖလံ။|
    count |၈|
      block |စတုဝီသေ ဣတော ကပ္ပေ၊ သုစ္ဆဝိ နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ တေလမက္ခိယော ထေရော ဣမာ ဂါထာယော အဘာသိတ္ထာတိ။|
    stand |တေလမက္ခိယတ္ထေရဿာပဒာနံ ဒုတိယံ။|
  block |၃။ အဍ္ဎစန္ဒိယတ္ထေရအပဒာနံ|
    count |၁၀|
      block |တိဿဿ ခေါ ဘဂဝတော၊ ဗောဓိယာ ပါဒပုတ္တမေ။|
      block |အဍ္ဎစန္ဒံ မယာ ဒိန္နံ၊ ဓရဏီရုဟပါဒပေ။|
    count |၁၁|
      block |ဒွေနဝုတေ ဣတော ကပ္ပေ၊ ယံ စန္ဒ မဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။|
    count |၁၂|
      block |ပဉ္စဝီသေ ဣတော ကပ္ပေ၊ ဒေဝလော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဍ္ဎစန္ဒိယော ထေရော ဣမာ ဂါထာယော အဘာသိတ္ထာတိ။|
    stand |အဍ္ဎစန္ဒိယတ္ထေရဿာပဒာနံ တတိယံ။|
  block |၄။ ပဒီပဒာယကတ္ထေရအပဒာနံ|
    count |၁၄|
      block |ဒေဝဘူတော အဟံ သန္တော၊ ဩရုယှ ပထဝိံ တဒာ။|
      block |ပဒီပေ ပဉ္စ ပါဒာသိံ၊ ပသန္နော သေဟိ ပါဏိဘိ။|
    count |၁၅|
      block |စတုန္နဝုတိတော ကပ္ပေ၊ ယံ ပဒီပမဒံ တဒာ။|
      block |ဒုဂ္ဂတိံ နာဘိဇာနာမိ၊ ဒီပဒာနဿိဒံ ဖလံ။|
    count |၁၆|
      block |ပဉ္စပညာသကေ ကပ္ပေ၊ ဧကော အာသိံ မဟီပတိ။|
      block |သမန္တစက္ခုနာမေန၊ စက္ကဝတ္တီ မဟဗ္ဗလော။|
    count |၁၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပဒီပဒာယကော ထေရော ဣမာ ဂါထာယော အဘာသိတ္ထာတိ။|
    stand |ပဒီပဒာယကတ္ထေရဿာပဒာနံ စတုတ္ထံ။|
  block |၅။ ဗိဠာလိဒာယကတ္ထေရအပဒာနံ|
    count |၁၈|
      block |ဟိမဝန္တဿာဝိဒူရေ၊ ရောမသော နာမ ပဗ္ဗတော။|
      block |တမှိ ပဗ္ဗတပါဒမှိ၊ သမဏော ဘာဝိတိန္ဒြိယော။|
    count |၁၉|
      block |ဗိဠာလိယော ဂဟေတွာန၊ သမဏဿ အဒာသဟံ။|
      block |အနုမောဒိ မဟာဝီရော၊ သယမ္ဘူ အပရာဇိတော။|
    count |၂၀|
      block |ဗိဠာလီ တေ မမ ဒိန္နာ၊ ဝိပ္ပသန္နေန စေတသာ။|
      block |ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတံ တဝ။|
    count |၂၁|
      block |စတုန္နဝုတိတော ကပ္ပေ၊ ယံ ဗိဠာလိမဒာသဟံ။|
      block |ဒုဂ္ဂတိံ နာဘိဇာနာမိ၊ ဗိဠာလိယာ ဣဒံ ဖလံ။|
    count |၂၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဗိဠာလိဒာယကော ထေရော ဣမာ ဂါထာယော အဘာသိတ္ထာတိ။|
    stand |ဗိဠာလိဒာယကတ္ထေရဿာပဒာနံ ပဉ္စမံ။|
  block |၆။ မစ္ဆဒာယကတ္ထေရအပဒာနံ|
    count |၂၃|
      block |စန္ဒဘာဂါနဒီတီရေ၊ ဥက္ကုသော အာသဟံ တဒာ။|
      block |မဟန္တံ မစ္ဆံ ပဂ္ဂယှ၊ သိဒ္ဓတ္ထမုနိနော အဒံ။|
    count |၂၄|
      block |စတုန္နဝုတိတော ကပ္ပေ၊ ယံ မစ္ဆမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မစ္ဆဒာနဿိဒံ ဖလံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မစ္ဆဒာယကော ထေရော ဣမာ ဂါထာယော အဘာသိတ္ထာတိ။|
    stand |မစ္ဆဒာယကတ္ထေရဿာပဒာနံ ဆဋ္ဌံ။|
  block |၇။ ဇဝဟံသကတ္ထေရအပဒာနံ|
    count |၂၆|
      block |စန္ဒဘာဂါနဒီတီရေ၊ အာသိံ ဝနစရော တဒာ။|
      block |သိဒ္ဓတ္ထံ အဒ္ဒသံ ဗုဒ္ဓံ၊ ဂစ္ဆန္တံ အနိလဉ္ဇသေ။|
    count |၂၇|
      block |အဉ္ဇလိံ ပဂ္ဂဟေတွာန၊ ဥလ္လောကေန္တော မဟာမုနိံ။|
      block |သကံ စိတ္တံ ပသာဒေတွာ၊ အဝန္ဒိံ နာယကံ အဟံ။|
    count |၂၈|
      block |စတုန္နဝုတိတော ကပ္ပေ၊ ယမဝန္ဒိံ နရာသဘံ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဇဝဟံသကော ထေရော ဣမာ ဂါထာယော အဘာသိတ္ထာတိ။|
    stand |ဇဝဟံသကတ္ထေရဿာပဒာနံ သတ္တမံ။|
  block |၈။ သဠလပုပ္ဖိယတ္ထေရအပဒာနံ|
    count |၃၀|
      block |စန္ဒဘာဂါနဒီတီရေ၊ အဟောသိံ ကိန္နရော တဒာ။|
      block |ဝိပဿိံ အဒ္ဒသံ ဗုဒ္ဓံ၊ ရံသိဇာလသမာကုလံ။|
    count |၃၁|
      block |ပသန္နစိတ္တော သုမနော၊ ပရမာယ စ ပီတိယာ။|
      block |ပဂ္ဂယှ သဠလံ ပုပ္ဖံ၊ ဝိပဿိံ ဩကိရိံ အဟံ။|
    count |၃၂|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သဠလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |သဠလပုပ္ဖိယတ္ထေရဿာပဒာနံ အဋ္ဌမံ။|
  block |၉။ ဥပါဂတာသယတ္ထေရအပဒာနံ|
    count |၃၄|
      block |ဟိမဝန္တဿ ဝေမဇ္ဈေ၊ သရော အာသိ သုနိမ္မိတော။|
      block |တတ္ထာဟံ ရက္ခသော အာသိံ၊ ဟေဌသီလော ဘယာနကော။|
    count |၃၅|
      block |အနုကမ္ပကော ကာရုဏိကော၊ ဝိပဿီ လောကနာယကော။|
      block |မမုဒ္ဓရိတုကာမော သော၊ အာဂစ္ဆိ မမ သန္တိကံ။|
    count |၃၆|
      block |ဥပါဂတံ မဟာဝီရံ၊ ဒေဝဒေဝံ နရာသဘံ။|
      block |အာသယာ အဘိနိက္ခမ္မ၊ အဝန္ဒိံ သတ္ထုနော အဟံ။|
    count |၃၇|
      block |ဧကနဝုတိတော ကပ္ပေ၊ ယံ ဝန္ဒိံ ပုရိသုတ္တမံ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥပါဂတာသယော ထေရော ဣမာ ဂါထာယော အဘာသိတ္ထာတိ။|
    stand |ဥပါဂတာသယတ္ထေရဿာပဒာနံ နဝမံ။|
  block |၁၀။ တရဏိယတ္ထေရအပဒာနံ|
    count |၃၉|
      block |သုဝဏ္ဏဝဏ္ဏော သမ္ဗုဒ္ဓေါ၊ ဝိပဿီ ဒက္ခိဏာရဟော။|
      block |နဒီတီရေ ဌိတော သတ္ထာ၊ ဘိက္ခုသင်္ဃပုရက္ခတော။|
    count |၄၀|
      block |နာဝါ န ဝိဇ္ဇတေ တတ္ထ၊ သန္တာရဏီ မဟဏ္ဏဝေ။|
      block |နဒိယာ အဘိနိက္ခမ္မ၊ တာရေသိံ လောကနာယကံ။|
    count |၄၁|
      block |ဧကနဝုတိတော ကပ္ပေ၊ ယံ တာရေသိံ နရုတ္တမံ။|
      block |ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဥက္ခိပီ တေလစန္ဒီ စ၊ ဒီပဒော စ ဗိဠာလိဒော။|
      block |မစ္ဆော ဇဝေါ သဠလဒော၊ ရက္ခသော တရဏော ဒသ။|
      block |ဂါထာယော စေတ္ထ သင်္ခါတာ၊ တာလီသံ စေကမေဝ စာတိ။|
    block |ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော အဘာသိတ္ထာတိ။|
    stand |တရဏိယတ္ထေရဿာပဒာနံ ဒသမံ။|
    stand |ပဒုမုက္ခိပဝဂ္ဂေါ သတ္တဝီသတိမော။|
    block |တဿုဒ္ဒာနံ|
