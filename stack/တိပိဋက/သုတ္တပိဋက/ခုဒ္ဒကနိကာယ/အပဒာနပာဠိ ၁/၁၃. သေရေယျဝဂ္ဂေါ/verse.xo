block |၁၃။ သေရေယျဝဂ္ဂေါ|
  block |၁။ သေရေယျကတ္ထေရအပဒာနံ|
    count |၁|
      block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
      block |အဗ္ဘောကာသေ ဌိတော သန္တော၊ အဒ္ဒသံ လောကနာယကံ။|
    count |၂|
      block |သီဟံ ယထာ ဝနစရံ၊ ဗျဂ္ဃရာဇံဝ နိတ္တသံ။|
      block |တိဓာပဘိန္နမာတင်္ဂံ၊ ကုဉ္ဇရံဝ မဟေသိနံ။|
    count |၃|
      block |သေရေယျကံ ဂဟေတွာန၊ အာကာသေ ဥက္ခိပိံ အဟံ။|
      block |ဗုဒ္ဓဿ အာနုဘာဝေန၊ ပရိဝါရေန္တိ သဗ္ဗသော။|
    count |၄|
      block |အဓိဋ္ဌဟိ မဟာဝီရော၊ သဗ္ဗညူ လောကနာယကော။|
      block |သမန္တာ ပုပ္ဖစ္ဆဒနာ၊ ဩကိရိံသု နရာသဘံ။|
    count |၅|
      block |တတော သာ ပုပ္ဖကဉ္စုကာ၊ အန္တောဝဏ္ဋာ ဗဟိမုခါ။|
      block |သတ္တာဟံ ဆဒနံ ကတွာ၊ တတော အန္တရဓာယထ။|
    count |၆|
      block |တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။|
      block |ဗုဒ္ဓေ စိတ္တံ ပသာဒေသိံ၊ သုဂတေ လောကနာယကေ။|
    count |၇|
      block |တေန စိတ္တပ္ပသာဒေန၊ သုက္ကမူလေန စောဒိတော။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၈|
      block |ပန္နရသသဟဿမှိ၊ ကပ္ပါနံ ပဉ္စဝီသတိ။|
      block |ဝီတမလာ သမာနာ စ၊ စက္ကဝတ္တီ မဟဗ္ဗလာ။|
    count |၉|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သေရေယျကော ထေရော ဣမာ ဂါထာယော အဘာသိတ္ထာတိ။|
    stand |သေရေယျကတ္ထေရဿာပဒာနံ ပဌမံ။|
  block |၂။ ပုပ္ဖထူပိယတ္ထေရအပဒာနံ|
    count |၁၀|
      block |ဟိမဝန္တဿာဝိဒူရေ၊ ကုက္ကုရော နာမ ပဗ္ဗတော။|
      block |ဝေမဇ္ဈေ တဿ ဝသတိ၊ ဗြာဟ္မဏော မန္တပါရဂူ။|
    count |၁၁|
      block |ပဉ္စ သိဿသဟဿာနိ၊ ပရိဝါရေန္တိ မံ သဒာ။|
      block |ပုဗ္ဗုဋ္ဌာယီ စ တေ အာသုံ၊ မန္တေသု စ ဝိသာရဒာ။|
    count |၁၂|
      block |ဗုဒ္ဓေါ လောကေ သမုပ္ပန္နော၊ တံ ဝိဇာနာထ နော ဘဝံ။|
      block |အသီတိဗျဉ္ဇနာနဿ၊ ဗာတ္တိံသဝရလက္ခဏာ။|
    count |၁၃|
      block |ဗျာမပ္ပဘော ဇိနဝရော၊ အာဒိစ္စောဝ ဝိရောစတိ။|
      block |သိဿာနံ ဝစနံ သုတွာ၊ ဗြာဟ္မဏော မန္တပါရဂူ။|
    count |၁၄|
      block |အဿမာ အဘိနိက္ခမ္မ၊ ဒိသံ ပုစ္ဆတိ သိဿကေ။|
      block |ယမှိ ဒေသေ မဟာဝီရော၊ ဝသတိ လောကနာယကော။|
    count |၁၅|
      block |တာဟံ ဒိသံ နမဿိဿံ၊ ဇိနံ အပ္ပဋိပုဂ္ဂလံ။|
      block |ဥဒဂ္ဂစိတ္တော သုမနော၊ ပူဇေသိံ တံ တထာဂတံ။|
    count |၁၆|
      block |ဧထ သိဿာ ဂမိဿာမ၊ ဒက္ခိဿာမ တထာဂတံ။|
      block |ဝန္ဒိတွာ သတ္ထုနော ပါဒေ၊ သောဿာမ ဇိနသာသနံ။|
    count |၁၇|
      block |ဧကာဟံ အဘိနိက္ခမ္မ၊ ဗျာဓိံ ပဋိလဘိံ အဟံ။|
      block |ဗျာဓိနာ ပီဠိတော သန္တော၊ သာလံ ဝါသယိတုံ ဂမိံ။|
    count |၁၈|
      block |သဗ္ဗေ သိဿေ သမာနေတွာ၊ အပုစ္ဆိံ တေ တထာဂတံ။|
      block |ကီဒိသံ လောကနာထဿ၊ ဂုဏံ ပရမဗုဒ္ဓိနော။|
    count |၁၉|
      block |တေ မေ ပုဋ္ဌာ ဝိယာကံသု၊ ယထာ ဒဿာဝိနော တထာ။|
      block |သက္ကစ္စံ ဗုဒ္ဓသေဋ္ဌံ တံ၊ ဒေသေသုံ မမ သမ္မုခါ။|
    count |၂၀|
      block |တေသာဟံ ဝစနံ သုတွာ၊ သကံ စိတ္တံ ပသာဒယိံ။|
      block |ပုပ္ဖေဟိ ထူပံ ကတွာန၊ တတ္ထ ကာလင်္ကတော အဟံ။|
    count |၂၁|
      block |တေ မေ သရီရံ ဈာပေတွာ၊ အဂမုံ ဗုဒ္ဓသန္တိကံ။|
      block |အဉ္ဇလိံ ပဂ္ဂဟေတွာန၊ သတ္ထာရမဘိဝါဒယုံ။|
    count |၂၂|
      block |ပုပ္ဖေဟိ ထူပံ ကတွာန၊ သုဂတဿ မဟေသိနော။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။|
    count |၂၃|
      block |စတ္တာလီသသဟဿမှိ၊ ကပ္ပေ သောဠသ ခတ္တိယာ။|
      block |နာမေနဂ္ဂိသမာ နာမ၊ စက္ကဝတ္တီ မဟဗ္ဗလာ။|
    count |၂၄|
      block |ဝီသကပ္ပသဟဿမှိ၊ ရာဇာနော စက္ကဝတ္တိနော။|
      block |ဃတာသနသနာမာဝ၊ အဋ္ဌတ္တိံသ မဟီပတီ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုပ္ဖထူပိယော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖထူပိယတ္ထေရဿာပဒာနံ ဒုတိယံ။|
  block |၃။ ပါယသဒာယကတ္ထေရအပဒာနံ|
    count |၂၆|
      block |သုဝဏ္ဏဝဏ္ဏော သမ္ဗုဒ္ဓေါ၊ ဗာတ္တိံသဝရလက္ခဏော။|
      block |ပဝနာ အဘိနိက္ခန္တော၊ ဘိက္ခုသင်္ဃပုရက္ခတော။|
    count |၂၇|
      block |မဟစ္စာ ကံသပါတိယာ၊ ဝဍ္ဎေတွာ ပါယသံ အဟံ။|
      block |အာဟုတိံ ယိဋ္ဌုကာမော သော၊ ဥပနေသိံ ဗလိံ အဟံ။|
    count |၂၈|
      block |ဘဂဝါ တမှိ သမယေ၊ လောကဇေဋ္ဌော နရာသဘော။|
      block |စင်္ကမံ သုသမာရူဠှော၊ အမ္ဗရေ အနိလာယနေ။|
    count |၂၉|
      block |တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။|
      block |ဌပယိတွာ ကံသပါတိံ၊ ဝိပဿိံ အဘိဝါဒယိံ။|
    count |၃၀|
      block |တုဝံ ဒေဝေါသိ သဗ္ဗညူ၊ သဒေဝေ သဟမာနုသေ။|
      block |အနုကမ္ပံ ဥပါဒာယ၊ ပဋိဂဏှ မဟာမုနိ။|
    count |၃၁|
      block |ပဋိဂ္ဂဟေသိ ဘဂဝါ၊ သဗ္ဗညူ လောကနာယကော။|
      block |မမ သင်္ကပ္ပမညာယ၊ သတ္ထာ လောကေ မဟာမုနိ။|
    count |၃၂|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပါယသဿ ဣဒံ ဖလံ။|
    count |၃၃|
      block |ဧကတာလီသိတော ကပ္ပေ၊ ဗုဒ္ဓေါ နာမာသိ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပါယသဒာယကော ထေရော ဣမာ ဂါထာယော အဘာသိတ္ထာတိ။|
    stand |ပါယသဒာယကတ္ထေရဿာပဒာနံ တတိယံ။|
  block |၄။ ဂန္ဓောဒကိယတ္ထေရအပဒာနံ|
    count |၃၅|
      block |နိသဇ္ဇ ပါသာဒဝရေ၊ ဝိပဿိံ အဒ္ဒသံ ဇိနံ။|
      block |ကကုဓံ ဝိလသန္တံဝ၊ သဗ္ဗညုံ တမနာသကံ။|
    count |၃၆|
      block |ပါသာဒဿာဝိဒူရေ စ၊ ဂစ္ဆတိ လောကနာယကော။|
      block |ပဘာ နိဒ္ဓါဝတေ တဿ၊ ယထာ စ သတရံသိနော။|
    count |၃၇|
      block |ဂန္ဓောဒကဉ္စ ပဂ္ဂယှ၊ ဗုဒ္ဓသေဋ္ဌံ သမောကိရိံ။|
      block |တေန စိတ္တပ္ပသာဒေန၊ တတ္ထ ကာလင်္ကတော အဟံ။|
    count |၃၈|
      block |ဧကနဝုတိတော ကပ္ပေ၊ ယံ ဂန္ဓောဒကမာကိရိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၉|
      block |ဧကတ္တိံသေ ဣတော ကပ္ပေ၊ သုဂန္ဓော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂန္ဓောဒကိယော ထေရော ဣမာ ဂါထာယော အဘာသိတ္ထာတိ။|
    stand |ဂန္ဓောဒကိယတ္ထေရဿာပဒာနံ စတုတ္ထံ။|
  block |၅။ သမ္မုခါထဝိကတ္ထေရအပဒာနံ|
    count |၄၁|
      block |ဇာယမာနေ ဝိပဿိမှိ၊ နိမိတ္တံ ဗျာကရိံ အဟံ။|
      block |နိဗ္ဗာပယိဉ္စ ဇနတံ၊ ဗုဒ္ဓေါ လောကေ ဘဝိဿတိ။|
    count |၄၂|
      block |ယသ္မိဉ္စ ဇာယမာနသ္မိံ၊ ဒသသဟဿိ ကမ္ပတိ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၃|
      block |ယသ္မိဉ္စ ဇာယမာနသ္မိံ၊ အာလောကော ဝိပုလော အဟု။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၄|
      block |ယသ္မိဉ္စ ဇာယမာနသ္မိံ၊ သရိတာယော န သန္ဒယုံ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၅|
      block |ယသ္မိဉ္စ ဇာယမာနသ္မိံ၊ အဝီစဂ္ဂိ န ပဇ္ဇလိ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၆|
      block |ယသ္မိဉ္စ ဇာယမာနသ္မိံ၊ ပက္ခိသင်္ဃော န သံစရိ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၇|
      block |ယသ္မိဉ္စ ဇာယမာနသ္မိံ၊ ဝါတက္ခန္ဓော န ဝါယတိ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၈|
      block |ယသ္မိဉ္စ ဇာယမာနသ္မိံ၊ သဗ္ဗရတနာနိ ဇောတယုံ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၄၉|
      block |ယသ္မိဉ္စ ဇာယမာနသ္မိံ၊ သတ္တာသုံ ပဒဝိက္ကမာ။|
      block |သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။|
    count |၅၀|
      block |ဇာတမတ္တော စ သမ္ဗုဒ္ဓေါ၊ ဒိသာ သဗ္ဗာ ဝိလောကယိ။|
      block |ဝါစာသဘိမုဒီရေသိ၊ ဧသာ ဗုဒ္ဓါန ဓမ္မတာ။|
    count |၅၁|
      block |သံဝေဇယိတွာ ဇနတံ၊ ထဝိတွာ လောကနာယကံ။|
      block |သမ္ဗုဒ္ဓံ အဘိဝါဒေတွာ၊ ပက္ကာမိံ ပါစိနာမုခေါ။|
    count |၅၂|
      block |ဧကနဝုတိတော ကပ္ပေ၊ ယံ ဗုဒ္ဓမဘိထောမယိံ။|
      block |ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။|
    count |၅၃|
      block |ဣတော နဝုတိကပ္ပမှိ၊ သမ္မုခါထဝိကဝှယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၄|
      block |ပထဝီဒုန္ဒုဘိ နာမ၊ ဧကူနနဝုတိမှိတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၅|
      block |အဋ္ဌာသီတိမှိတော ကပ္ပေ၊ ဩဘာသော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၆|
      block |သတ္တာသီတိမှိတော ကပ္ပေ၊ သရိတစ္ဆေဒနဝှယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၇|
      block |အဂ္ဂိနိဗ္ဗာပနော နာမ၊ ကပ္ပါနံ ဆဠသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၈|
      block |ဂတိပစ္ဆေဒနော နာမ၊ ကပ္ပါနံ ပဉ္စသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၉|
      block |ရာဇာ ဝါတသမော နာမ၊ ကပ္ပါနံ စုလ္လသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၀|
      block |ရတနပဇ္ဇလော နာမ၊ ကပ္ပါနံ တေအသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၁|
      block |ပဒဝိက္ကမနော နာမ၊ ကပ္ပါနံ ဒွေအသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၂|
      block |ရာဇာ ဝိလောကနော နာမ၊ ကပ္ပါနံ ဧကသီတိယာ။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၃|
      block |ဂိရသာရောတိ နာမေန၊ ကပ္ပေသီတိမှိ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၆၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သမ္မုခါထဝိကော ထေရော ဣမာ ဂါထာယော အဘာသိတ္ထာတိ။|
    stand |သမ္မုခါထဝိကတ္ထေရဿာပဒာနံ ပဉ္စမံ။|
  block |၆။ ကုသုမာသနိယတ္ထေရအပဒာနံ|
    count |၆၅|
      block |နဂရေ ဓညဝတိယာ၊ အဟောသိံ ဗြာဟ္မဏော တဒာ။|
      block |လက္ခဏေ ဣတိဟာသေ စ၊ သနိဃဏ္ဍုသကေဋုဘေ။|
    count |၆၆|
      block |ပဒကော ဝေယျာကရဏော၊ နိမိတ္တကောဝိဒော အဟံ။|
      block |မန္တေ စ သိဿေ ဝါစေသိံ၊ တိဏ္ဏံ ဝေဒာန ပါရဂူ။|
    count |၆၇|
      block |ပဉ္စ ဥပ္ပလဟတ္ထာနိ၊ ပိဋ္ဌိယံ ဌပိတာနိ မေ။|
      block |အာဟုတိံ ယိဋ္ဌုကာမောဟံ၊ ပိတုမာတုသမာဂမေ။|
    count |၆၈|
      block |တဒာ ဝိပဿီ ဘဂဝါ၊ ဘိက္ခုသင်္ဃပုရက္ခတော။|
      block |ဩဘာသေန္တော ဒိသာ သဗ္ဗာ၊ အာဂစ္ဆတိ နရာသဘော။|
    count |၆၉|
      block |အာသနံ ပညပေတွာန၊ နိမန္တေတွာ မဟာမုနိံ။|
      block |သန္ထရိတွာန တံ ပုပ္ဖံ၊ အဘိနေသိံ သကံ ဃရံ။|
    count |၇၀|
      block |ယံ မေ အတ္ထိ သကေ ဂေဟေ၊ အာမိသံ ပစ္စုပဋ္ဌိတံ။|
      block |တာဟံ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။|
    count |၇၁|
      block |ဘုတ္တာဝိံ ကာလမညာယ၊ ပုပ္ဖဟတ္ထမဒာသဟံ။|
      block |အနုမောဒိတွာန သဗ္ဗညူ၊ ပက္ကာမိ ဥတ္တရာမုခေါ။|
    count |၇၂|
      block |ဧကနဝုတိတော ကပ္ပေ၊ ယံ ပုပ္ဖမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၇၃|
      block |အနန္တရံ ဣတော ကပ္ပေ၊ ရာဇာဟုံ ဝရဒဿနော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၇၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ကုသုမာသနိယော ထေရော ဣမာ ဂါထာယော အဘာသိတ္ထာတိ။|
    stand |ကုသုမာသနိယတ္ထေရဿာပဒာနံ ဆဋ္ဌံ။|
  block |၇။ ဖလဒာယကတ္ထေရအပဒာနံ|
    count |၇၅|
      block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
      block |ဟိမဝန္တဿာဝိဒူရေ၊ ဝသာမိ အဿမေ အဟံ။|
    count |၇၆|
      block |အဂ္ဂိဟုတ္တဉ္စ မေ အတ္ထိ၊ ပုဏ္ဍရီကဖလာနိ စ။|
      block |ပုဋကေ နိက္ခိပိတွာန၊ ဒုမဂ္ဂေ လဂ္ဂိတံ မယာ။|
    count |၇၇|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |မမုဒ္ဓရိတုကာမော သော၊ ဘိက္ခန္တော မမုပါဂမိ။|
    count |၇၈|
      block |ပသန္နစိတ္တော သုမနော၊ ဖလံ ဗုဒ္ဓဿဒာသဟံ။|
      block |ဝိတ္တိသဉ္ဇနနော မယှံ၊ ဒိဋ္ဌဓမ္မသုခါဝဟော။|
    count |၇၉|
      block |သုဝဏ္ဏဝဏ္ဏော သမ္ဗုဒ္ဓေါ၊ အာဟုတီနံ ပဋိဂ္ဂဟော။|
      block |အန္တလိက္ခေ ဌိတော သတ္ထာ၊ ဣမံ ဂါထံ အဘာသထ။|
    count |၈၀|
      block |ဣမိနာ ဖလဒာနေန၊ စေတနာပဏိဓီဟိ စ။|
      block |ကပ္ပါနံ သတသဟဿံ၊ ဒုဂ္ဂတိံ နုပပဇ္ဇသိ။|
    count |၈၁|
      block |တေနေဝ သုက္ကမူလေန၊ အနုဘောတွာန သမ္ပဒာ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၈၂|
      block |ဣတော သတ္တသတေ ကပ္ပေ၊ ရာဇာ အာသိံ သုမင်္ဂလော။|
      block |သတ္တရတနသမ္ပန္နော စက္ကဝတ္တီ မဟဗ္ဗလော။|
    count |၈၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ဖလဒာယကတ္ထေရဿာပဒာနံ သတ္တမံ။|
  block |၈။ ဉာဏသညိကတ္ထေရအပဒာနံ|
    count |၈၄|
      block |ပဗ္ဗတေ ဟိမဝန္တမှိ၊ ဝသာမိ ပဗ္ဗတန္တရေ။|
      block |ပုလိနံ သောဘနံ ဒိသွာ၊ ဗုဒ္ဓသေဋ္ဌံ အနုဿရိံ။|
    count |၈၅|
      block |ဉာဏေ ဥပနိဓာ နတ္ထိ၊ သင်္ခါရံ နတ္ထိ သတ္ထုနော။|
      block |သဗ္ဗဓမ္မံ အဘိညာယ၊ ဉာဏေန အဓိမုစ္စတိ။|
    count |၈၆|
      block |နမော တေ ပုရိသာဇည၊ နမော တေ ပုရိသုတ္တမ။|
      block |ဉာဏေန တေ သမော နတ္ထိ၊ ယာဝတာ ဉာဏမုတ္တမံ။|
    count |၈၇|
      block |ဉာဏေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။|
      block |အဝသေသေသု ကပ္ပေသု၊ ကုသလံ စရိတံ မယာ။|
    count |၈၈|
      block |ဧကနဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။|
    count |၈၉|
      block |ဣတော သတ္တတိကပ္ပမှိ၊ ဧကော ပုလိနပုပ္ဖိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဉာဏသညိကော ထေရော ဣမာ ဂါထာယော အဘာသိတ္ထာတိ။|
    stand |ဉာဏသညိကတ္ထေရဿာပဒာနံ အဋ္ဌမံ။|
  block |၉။ ဂဏ္ဌိပုပ္ဖိယတ္ထေရအပဒာနံ|
    count |၉၁|
      block |သုဝဏ္ဏဝဏ္ဏော သမ္ဗုဒ္ဓေါ၊ ဝိပဿီ ဒက္ခိဏာရဟော။|
      block |ပုရက္ခတော သာဝကေဟိ၊ အာရာမာ အဘိနိက္ခမိ။|
    count |၉၂|
      block |ဒိသွာနဟံ ဗုဒ္ဓသေဋ္ဌံ၊ သဗ္ဗညုံ တမနာသကံ။|
      block |ပသန္နစိတ္တော သုမနော၊ ဂဏ္ဌိပုပ္ဖံ အပူဇယိံ။|
    count |၉၃|
      block |တေန စိတ္တပ္ပသာဒေန၊ ဒွိပဒိန္ဒဿ တာဒိနော။|
      block |ဟဋ္ဌော ဟဋ္ဌေန စိတ္တေန၊ ပုန ဝန္ဒိံ တထာဂတံ။|
    count |၉၄|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၉၅|
      block |ဧကတာလီသိတော ကပ္ပေ၊ စရဏော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၉၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဂဏ္ဌိပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဂဏ္ဌိပုပ္ဖိယတ္ထေရဿာပဒာနံ နဝမံ။|
  block |၁၀။ ပဒုမပူဇကတ္ထေရအပဒာနံ|
    count |၉၇|
      block |ဟိမဝန္တဿာဝိဒူရေ၊ ဂေါတမော နာမ ပဗ္ဗတော။|
      block |နာနာရုက္ခေဟိ သဉ္ဆန္နော၊ မဟာဘူတဂဏာလယော။|
    count |၉၈|
      block |ဝေမဇ္ဈမှိ စ တဿာသိ၊ အဿမော အဘိနိမ္မိတော။|
      block |ပုရက္ခတော သသိဿေဟိ၊ ဝသာမိ အဿမေ အဟံ။|
    count |၉၉|
      block |အာယန္တု မေ သိဿဂဏာ၊ ပဒုမံ အာဟရန္တု မေ။|
      block |ဗုဒ္ဓပူဇံ ကရိဿာမိ၊ ဒွိပဒိန္ဒဿ တာဒိနော။|
    count |၁၀၀|
      block |ဧဝန္တိ တေ ပဋိဿုတွာ၊ ပဒုမံ အာဟရိံသု မေ။|
      block |တထာ နိမိတ္တံ ကတွာဟံ၊ ဗုဒ္ဓဿ အဘိရောပယိံ။|
    count |၁၀၁|
      block |သိဿေ တဒာ သမာနေတွာ၊ သာဓုကံ အနုသာသဟံ။|
      block |မာ ခေါ တုမှေ ပမဇ္ဇိတ္ထ၊ အပ္ပမာဒော သုခါဝဟော။|
    count |၁၀၂|
      block |ဧဝံ သမနုသာသိတွာ၊ တေ သိဿေ ဝစနက္ခမေ။|
      block |အပ္ပမာဒဂုဏေ ယုတ္တော၊ တဒာ ကာလင်္ကတော အဟံ။|
    count |၁၀၃|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၀၄|
      block |ဧကပညာသကပ္ပမှိ၊ ရာဇာ အာသိံ ဇလုတ္တမော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၀၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ ပဒုမပူဇကော ထေရော ဣမာ ဂါထာယော အဘာသိတ္ထာတိ။|
      block |သေရေယျကော ပုပ္ဖထူပိ၊ ပါယသော ဂန္ဓထောမကော။|
      block |အာသနိ ဖလသညီ စ၊ ဂဏ္ဌိပဒုမပုပ္ဖိယော။|
      block |ပဉ္စုတ္တရသတာ ဂါထာ၊ ဂဏိတာ အတ္ထဒဿိဘိ။|
    stand |ပဒုမပူဇကတ္ထေရဿာပဒာနံ ဒသမံ။|
    stand |သေရေယျဝဂ္ဂေါ တေရသမော။|
    block |တဿုဒ္ဒာနံ|
