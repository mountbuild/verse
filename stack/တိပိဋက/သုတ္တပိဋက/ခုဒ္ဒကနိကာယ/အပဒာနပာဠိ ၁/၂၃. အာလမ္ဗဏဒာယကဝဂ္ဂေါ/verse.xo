block |၂၃။ အာလမ္ဗဏဒာယကဝဂ္ဂေါ|
  block |၁။ အာလမ္ဗဏဒာယကတ္ထေရအပဒာနံ|
    count |၁|
      block |အတ္ထဒဿိဿ ဘဂဝတော၊ လောကဇေဋ္ဌဿ တာဒိနော။|
      block |အာလမ္ဗဏံ မယာ ဒိန္နံ၊ ဒွိပဒိန္ဒဿ တာဒိနော။|
    count |၂|
      block |ဓရဏိံ ပဋိပဇ္ဇာမိ၊ ဝိပုလံ သာဂရပ္ပရံ။|
      block |ပါဏေသု စ ဣဿရိယံ၊ ဝတ္တေမိ ဝသုဓာယ စ။|
    count |၃|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၄|
      block |ဣတော ဒွေသဋ္ဌိကပ္ပမှိ၊ တယော အာသိံသု ခတ္တိယာ။|
      block |ဧကာပဿိတနာမာ တေ၊ စက္ကဝတ္တီ မဟဗ္ဗလာ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာလမ္ဗဏဒာယကော ထေရော ဣမာ ဂါထာယော အဘာသိတ္ထာတိ။|
    stand |အာလမ္ဗဏဒာယကတ္ထေရဿာပဒာနံ ပဌမံ။|
  block |၂။ အဇိနဒာယကတ္ထေရအပဒာနံ|
    count |၆|
      block |ဧကတ္တိံသေ ဣတော ကပ္ပေ၊ ဂဏသတ္ထာရကော အဟံ။|
      block |အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။|
    count |၇|
      block |စမ္မခဏ္ဍံ မယာ ဒိန္နံ၊ သိခိနော လောကဗန္ဓုနော။|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
    count |၈|
      block |သမ္ပတ္တိံ အနုဘောတွာန၊ ကိလေသေ ဈာပယိံ အဟံ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၉|
      block |ဧကတ္တိံသေ ဣတော ကပ္ပေ၊ အဇိနံ ယံ အဒာသဟံ။|
      block |ဒုဂ္ဂတိံ နာဘိဇာနာမိ၊ အဇိနဿ ဣဒံ ဖလံ။|
    count |၁၀|
      block |ဣတော ပဉ္စမကေ ကပ္ပေ၊ ရာဇာ အာသိံ သုဒာယကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၁၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဇိနဒာယကော ထေရော ဣမာ ဂါထာယော အဘာသိတ္ထာတိ။|
    stand |အဇိနဒာယကတ္ထေရဿာပဒာနံ ဒုတိယံ။|
  block |၃။ ဒွေရတနိယတ္ထေရအပဒာနံ|
    count |၁၂|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။|
    count |၁၃|
      block |မံသပေသိ မယာ ဒိန္နာ၊ ဝိပဿိဿ မဟေသိနော။|
      block |သဒေဝကသ္မိံ လောကသ္မိံ၊ ဣဿရံ ကာရယာမဟံ။|
    count |၁၄|
      block |ဣမိနာ မံသဒာနေန၊ ရတနံ နိဗ္ဗတ္တတေ မမ။|
      block |ဒုဝေမေ ရတနာ လောကေ၊ ဒိဋ္ဌဓမ္မဿ ပတ္တိယာ။|
    count |၁၅|
      block |တေဟံ သဗ္ဗေ အနုဘောမိ၊ မံသဒာနဿ သတ္တိယာ။|
      block |ဂတ္တဉ္စ မုဒုကံ မယှံ၊ ပညာ နိပုဏဝေဒနီ။|
    count |၁၆|
      block |ဧကနဝုတိတော ကပ္ပေ၊ ယံ မံသမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မံသဒာနဿိဒံ ဖလံ။|
    count |၁၇|
      block |ဣတော စတုတ္ထကေ ကပ္ပေ၊ ဧကော အာသိံ ဇနာဓိပေါ။|
      block |မဟာရောဟိတနာမော သော၊ စက္ကဝတ္တီ မဟဗ္ဗလော။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဒွေရတနိယော ထေရော ဣမာ ဂါထာယော အဘာသိတ္ထာတိ။|
    stand |ဒွေရတနိယတ္ထေရဿာပဒာနံ တတိယံ။|
    stand |ဒသမံ ဘာဏဝါရံ။|
  block |၄။ အာရက္ခဒာယကတ္ထေရအပဒာနံ|
    count |၁၉|
      block |သိဒ္ဓတ္ထဿ ဘဂဝတော၊ ဝေဒိ ကာရာပိတာ မယာ။|
      block |အာရက္ခေါ စ မယာ ဒိန္နော၊ သုဂတဿ မဟေသိနော။|
    count |၂၀|
      block |တေန ကမ္မဝိသေသေန၊ န ပဿိံ ဘယဘေရဝံ။|
      block |ကုဟိဉ္စိ ဥပပန္နဿ၊ တာသော မယှံ န ဝိဇ္ဇတိ။|
    count |၂၁|
      block |စတုန္နဝုတိတော ကပ္ပေ၊ ယံ ဝေဒိံ ကာရယိံ ပုရေ။|
      block |ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။|
    count |၂၂|
      block |ဣတော ဆဋ္ဌမှိ ကပ္ပမှိ၊ အပဿေနသနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အာရက္ခဒာယကော ထေရော ဣမာ ဂါထာယော အဘာသိတ္ထာတိ။|
    stand |အာရက္ခဒာယကတ္ထေရဿာပဒာနံ စတုတ္ထံ။|
  block |၅။ အဗျာဓိကတ္ထေရအပဒာနံ|
    count |၂၄|
      block |ဝိပဿိဿ ဘဂဝတော၊ အဂ္ဂိသာလံ အဒာသဟံ။|
      block |ဗျာဓိကာနဉ္စ အာဝါသံ၊ ဥဏှောဒကပဋိဂ္ဂဟံ။|
    count |၂၅|
      block |တေန ကမ္မေနယံ မယှံ၊ အတ္တဘာဝေါ သုနိမ္မိတော။|
      block |ဗျာဓာဟံ နာဘိဇာနာမိ၊ ပုညကမ္မဿိဒံ ဖလံ။|
    count |၂၆|
      block |ဧကနဝုတိတော ကပ္ပေ၊ ယံ သာလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အဂ္ဂိသာလာယိဒံ ဖလံ။|
    count |၂၇|
      block |ဣတော စ သတ္တမေ ကပ္ပေ၊ ဧကောသိံ အပရာဇိတော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၂၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အဗျာဓိကော ထေရော ဣမာ ဂါထာယော အဘာသိတ္ထာတိ။|
    stand |အဗျာဓိကတ္ထေရဿာပဒာနံ ပဉ္စမံ။|
  block |၆။ အင်္ကောလပုပ္ဖိယတ္ထေရအပဒာနံ|
    count |၂၉|
      block |နာရဒော ဣတိ မေ နာမံ၊ ကဿပေါ ဣတိ မံ ဝိဒူ။|
      block |အဒ္ဒသံ သမဏာနဂ္ဂံ၊ ဝိပဿိံ ဒေဝသက္ကတံ။|
    count |၃၀|
      block |အနုဗျဉ္ဇနဓရံ ဗုဒ္ဓံ၊ အာဟုတီနံ ပဋိဂ္ဂဟံ။|
      block |အင်္ကောလပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။|
    count |၃၁|
      block |ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၂|
      block |စတုသတ္တတိတော ကပ္ပေ၊ ရောမသော နာမ ခတ္တိယော။|
      block |အာမုက္ကမာလာဘရဏော၊ သယောဂ္ဂဗလဝါဟနော။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အင်္ကောလပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |အင်္ကောလပုပ္ဖိယတ္ထေရဿာပဒာနံ ဆဋ္ဌံ။|
  block |၇။ သောဝဏ္ဏဝဋံသကိယတ္ထေရအပဒာနံ|
    count |၃၄|
      block |ဥယျာနဘူမိံ နိယျန္တော၊ အဒ္ဒသံ လောကနာယကံ။|
      block |ဝဋံသကံ ဂဟေတွာန၊ သောဝဏ္ဏံ သာဓုနိမ္မိတံ။|
    count |၃၅|
      block |သီဃံ တတော သမာရုယှ၊ ဟတ္ထိက္ခန္ဓဂတော အဟံ။|
      block |ဗုဒ္ဓဿ အဘိရောပေသိံ၊ သိခိနော လောကဗန္ဓုနော။|
    count |၃၆|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၃၇|
      block |သတ္တဝီသေ ဣတော ကပ္ပေ၊ ဧကော အာသိံ ဇနာဓိပေါ။|
      block |မဟာပတာပနာမေန၊ စက္ကဝတ္တီ မဟဗ္ဗလော။|
    count |၃၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သောဝဏ္ဏဝဋံသကိယော ထေရော ဣမာ ဂါထာယော အဘာသိတ္ထာတိ။|
    stand |သောဝဏ္ဏဝဋံသကိယတ္ထေရဿာပဒာနံ သတ္တမံ။|
  block |၈။ မိဉ္ဇဝဋံသကိယတ္ထေရအပဒာနံ|
    count |၃၉|
      block |နိဗ္ဗုတေ လောကနာထမှိ၊ သိခိမှိ ဝဒတံ ဝရေ။|
      block |ဝဋံသကေဟိ အာကိဏ္ဏံ၊ ဗောဓိပူဇံ အကာသဟံ။|
    count |၄၀|
      block |ဧကတ္တိံသေ ဣတော ကပ္ပေ၊ ယံ ပူဇမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။|
    count |၄၁|
      block |ဣတော ဆဗ္ဗီသတိကပ္ပေ၊ အဟုံ မေဃဗ္ဘနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မိဉ္ဇဝဋံသကိယော ထေရော ဣမာ ဂါထာယော အဘာသိတ္ထာတိ။|
    stand |မိဉ္ဇဝဋံသကိယတ္ထေရဿာပဒာနံ အဋ္ဌမံ။|
  block |၉။ သုကတာဝေဠိယတ္ထေရအပဒာနံ|
    count |၄၃|
      block |အသိတော နာမ နာမေန၊ မာလာကာရော အဟံ တဒာ။|
      block |အာဝေဠံ ပဂ္ဂဟေတွာန၊ ရညော ဒာတုံ ဝဇာမဟံ။|
    count |၄၄|
      block |အသမ္ပတ္တောမှိ ရာဇာနံ၊ အဒ္ဒသံ သိခိနာယကံ။|
      block |ဟဋ္ဌော ဟဋ္ဌေန စိတ္တေန၊ ဗုဒ္ဓဿ အဘိရောပယိံ။|
    count |၄၅|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၆|
      block |ပဉ္စဝီသေ ဣတော ကပ္ပေ၊ ရာဇာဟောသိံ မဟဗ္ဗလော။|
      block |ဝေဘာရော နာမ နာမေန၊ စက္ကဝတ္တီ မဟဗ္ဗလော။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုကတာဝေဠိယော ထေရော ဣမာ ဂါထာယော အဘာသိတ္ထာတိ။|
    stand |သုကတာဝေဠိယတ္ထေရဿာပဒာနံ နဝမံ။|
  block |၁၀။ ဧကဝန္ဒနိယတ္ထေရအပဒာနံ|
    count |၄၈|
      block |ဥသဘံ ပဝရံ ဝီရံ၊ ဝေဿဘုံ ဝိဇိတာဝိနံ။|
      block |ပသန္နစိတ္တော သုမနော၊ ဗုဒ္ဓသေဋ္ဌမဝန္ဒဟံ။|
    count |၄၉|
      block |ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၅၀|
      block |စတုဝီသတိကပ္ပမှိ၊ ဝိကတာနန္ဒနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |အာလမ္ဗဏဉ္စ အဇိနံ၊ မံသဒာရက္ခဒာယကော။|
      block |အဗျာဓိ အင်္ကောလံ သောဏ္ဏံ၊ မိဉ္ဇအာဝေဠဝန္ဒနံ။|
      block |ပဉ္စပညာသ ဂါထာယော၊ ဂဏိတာ အတ္ထဒဿိဘိ။|
    block |ဣတ္ထံ သုဒံ အာယသ္မာ ဧကဝန္ဒနိယော ထေရော ဣမာ ဂါထာယော အဘာသိတ္ထာတိ။|
    stand |ဧကဝန္ဒနိယတ္ထေရဿာပဒာနံ ဒသမံ။|
    stand |အာလမ္ဗဏဒာယကဝဂ္ဂေါ တေဝီသတိမော။|
    block |တဿုဒ္ဒာနံ|
