block |၁၅။ ဆတ္တဝဂ္ဂေါ|
  block |၁။ အတိဆတ္တိယတ္ထေရအပဒာနံ|
    count |၁|
      block |ပရိနိဗ္ဗုတေ ဘဂဝတိ၊ အတ္ထဒဿီနရုတ္တမေ။|
      block |ဆတ္တာတိဆတ္တံ ကာရေတွာ၊ ထူပမှိ အဘိရောပယိံ။|
    count |၂|
      block |ကာလေန ကာလမာဂန္တွာ၊ နမဿိံ လောကနာယကံ။|
      block |ပုပ္ဖစ္ဆဒနံ ကတွာန၊ ဆတ္တမှိ အဘိရောပယိံ။|
    count |၃|
      block |သတ္တရသေ ကပ္ပသတေ၊ ဒေဝရဇ္ဇမကာရယိံ။|
      block |မနုဿတ္တံ န ဂစ္ဆာမိ၊ ထူပပူဇာယိဒံ ဖလံ။|
    count |၄|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အတိဆတ္တိယော ထေရော ဣမာ ဂါထာယော အဘာသိတ္ထာတိ။|
    stand |အတိဆတ္တိယတ္ထေရဿာပဒာနံ ပဌမံ။|
  block |၂။ ထမ္ဘာရောပကတ္ထေရအပဒာနံ|
    count |၅|
      block |နိဗ္ဗုတေ လောကနာထမှိ၊ ဓမ္မဒဿီနရာသဘေ။|
      block |အာရောပေသိံ ဓဇတ္ထမ္ဘံ၊ ဗုဒ္ဓသေဋ္ဌဿ စေတိယေ။|
    count |၆|
      block |နိဿေဏိံ မာပယိတွာန၊ ထူပသေဋ္ဌံ သမာရုဟိံ။|
      block |ဇာတိပုပ္ဖံ ဂဟေတွာန၊ ထူပမှိ အဘိရောပယိံ။|
    count |၇|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။|
      block |ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။|
    count |၈|
      block |စတုန္နဝုတိတော ကပ္ပေ၊ ထူပသီခသနာမကာ။|
      block |သောဠသာသိံသု ရာဇာနော၊ စက္ကဝတ္တီ မဟဗ္ဗလာ။|
    count |၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ထမ္ဘာရောပကော ထေရော ဣမာ ဂါထာယော အဘာသိတ္ထာတိ။|
    stand |ထမ္ဘာရောပကတ္ထေရဿာပဒာနံ ဒုတိယံ။|
  block |၃။ ဝေဒိကာရကတ္ထေရအပဒာနံ|
    count |၁၀|
      block |နိဗ္ဗုတေ လောကနာထမှိ၊ ပိယဒဿီနရုတ္တမေ။|
      block |ပသန္နစိတ္တော သုမနော၊ မုတ္တာဝေဒိမကာသဟံ။|
    count |၁၁|
      block |မဏီဟိ ပရိဝါရေတွာ၊ အကာသိံ ဝေဒိမုတ္တမံ။|
      block |ဝေဒိကာယ မဟံ ကတွာ၊ တတ္ထ ကာလင်္ကတော အဟံ။|
    count |၁၂|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |မဏီ ဓာရေန္တိ အာကာသေ၊ ပုညကမ္မဿိဒံ ဖလံ။|
    count |၁၃|
      block |သောဠသိတော ကပ္ပသတေ၊ မဏိပ္ပဘာသနာမကာ။|
      block |ဆတ္တိံသာသိံသု ရာဇာနော၊ စက္ကဝတ္တီ မဟဗ္ဗလာ။|
    count |၁၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော အဘာသိတ္ထာတိ။|
    stand |ဝေဒိကာရကတ္ထေရဿာပဒာနံ တတိယံ။|
  block |၄။ သပရိဝါရိယတ္ထေရအပဒာနံ|
    count |၁၅|
      block |ပဒုမုတ္တရော နာမ ဇိနော၊ လောကဇေဋ္ဌော နရာသဘော။|
      block |ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။|
    count |၁၆|
      block |နိဗ္ဗုတေ စ မဟာဝီရေ၊ ထူပေါ ဝိတ္ထာရိကော အဟု။|
      block |ဒူရတောဝ ဥပဋ္ဌေန္တိ၊ ဓာတုဂေဟဝရုတ္တမေ။|
    count |၁၇|
      block |ပသန္နစိတ္တော သုမနော၊ အကံ စန္ဒနဝေဒိကံ။|
      block |ဒိဿတိ ထူပခန္ဓော စ၊ ထူပါနုစ္ဆဝိကော တဒာ။|
    count |၁၈|
      block |ဘဝေ နိဗ္ဗတ္တမာနမှိ၊ ဒေဝတ္တေ အထ မာနုသေ။|
      block |ဩမတ္တံ မေ န ပဿာမိ၊ ပုဗ္ဗကမ္မဿိဒံ ဖလံ။|
    count |၁၉|
      block |ပဉ္စဒသကပ္ပသတေ၊ ဣတော အဋ္ဌ ဇနာ အဟုံ။|
      block |သဗ္ဗေ သမတ္တနာမာ တေ၊ စက္ကဝတ္တီ မဟဗ္ဗလာ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သပရိဝါရိယော ထေရော ဣမာ ဂါထာယော အဘာသိတ္ထာတိ။|
    stand |သပရိဝါရိယတ္ထေရဿာပဒာနံ စတုတ္ထံ။|
  block |၅။ ဥမာပုပ္ဖိယတ္ထေရအပဒာနံ|
    count |၂၁|
      block |နိဗ္ဗုတေ လောကမဟိတေ၊ အာဟုတီနံ ပဋိဂ္ဂဟေ။|
      block |သိဒ္ဓတ္ထမှိ ဘဂဝတိ၊ မဟာထူပမဟော အဟု။|
    count |၂၂|
      block |မဟေ ပဝတ္တမာနမှိ၊ သိဒ္ဓတ္ထဿ မဟေသိနော။|
      block |ဥမာပုပ္ဖံ ဂဟေတွာန၊ ထူပမှိ အဘိရောပယိံ။|
    count |၂၃|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။|
    count |၂၄|
      block |ဣတော စ နဝမေ ကပ္ပေ၊ သောမဒေဝသနာမကာ။|
      block |ပဉ္စာသီတိသု ရာဇာနော၊ စက္ကဝတ္တီ မဟဗ္ဗလာ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဥမာပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |ဥမာပုပ္ဖိယတ္ထေရဿာပဒာနံ ပဉ္စမံ။|
  block |၆။ အနုလေပဒာယကတ္ထေရအပဒာနံ|
    count |၂၆|
      block |အနောမဒဿီမုနိနော၊ ဗောဓိဝေဒိမကာသဟံ။|
      block |သုဓာယ ပိဏ္ဍံ ဒတွာန၊ ပါဏိကမ္မံ အကာသဟံ။|
    count |၂၇|
      block |ဒိသွာ တံ သုကတံ ကမ္မံ၊ အနောမဒဿီ နရုတ္တမော။|
      block |ဘိက္ခုသင်္ဃေ ဌိတော သတ္ထာ၊ ဣမံ ဂါထံ အဘာသထ။|
    count |၂၈|
      block |ဣမိနာ သုဓကမ္မေန၊ စေတနာပဏိဓီဟိ စ။|
      block |သမ္ပတ္တိံ အနုဘောတွာန၊ ဒုက္ခဿန္တံ ကရိဿတိ။|
    count |၂၉|
      block |ပသန္နမုခဝဏ္ဏောမှိ၊ ဧကဂ္ဂေါ သုသမာဟိတော။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၃၀|
      block |ဣတော ကပ္ပသတေ အာသိံ၊ ပရိပုဏ္ဏေ အနူနကေ။|
      block |ရာဇာ သဗ္ဗဃနော နာမ၊ စက္ကဝတ္တီ မဟဗ္ဗလော။|
    count |၃၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အနုလေပဒာယကော ထေရော ဣမာ ဂါထာယော အဘာသိတ္ထာတိ။|
    stand |အနုလေပဒာယကတ္ထေရဿာပဒာနံ ဆဋ္ဌံ။|
  block |၇။ မဂ္ဂဒာယကတ္ထေရအပဒာနံ|
    count |၃၂|
      block |ဥတ္တရိတွာန နဒိကံ၊ ဝနံ ဂစ္ဆတိ စက္ခုမာ။|
      block |တမဒ္ဒသာသိံ သမ္ဗုဒ္ဓံ၊ သိဒ္ဓတ္ထံ ဝရလက္ခဏံ။|
    count |၃၃|
      block |ကုဒာလ ပိဋကမာဒာယ၊ သမံ ကတွာန တံ ပထံ။|
      block |သတ္ထာရံ အဘိဝါဒေတွာ၊ သကံ စိတ္တံ ပသာဒယိံ။|
    count |၃၄|
      block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ မဂ္ဂဒာနဿိဒံ ဖလံ။|
    count |၃၅|
      block |သတ္တပညာသကပ္ပမှိ၊ ဧကော အာသိံ ဇနာဓိပေါ။|
      block |နာမေန သုပ္ပဗုဒ္ဓေါတိ၊ နာယကော သော နရိဿရော။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ မဂ္ဂဒာယကော ထေရော ဣမာ ဂါထာယော အဘာသိတ္ထာတိ။|
    stand |မဂ္ဂဒာယကတ္ထေရဿာပဒာနံ သတ္တမံ။|
  block |၈။ ဖလကဒာယကတ္ထေရအပဒာနံ|
    count |၃၇|
      block |ယာနကာရော ပုရေ အာသိံ၊ ဒာရုကမ္မေ သုသိက္ခိတော။|
      block |စန္ဒနံ ဖလကံ ကတွာ၊ အဒာသိံ လောကဗန္ဓုနော။|
    count |၃၈|
      block |ပဘာသတိ ဣဒံ ဗျမှံ၊ သုဝဏ္ဏဿ သုနိမ္မိတံ။|
      block |ဟတ္ထိယာနံ အဿယာနံ၊ ဒိဗ္ဗယာနံ ဥပဋ္ဌိတံ။|
    count |၃၉|
      block |ပါသာဒာ သိဝိကာ စေဝ၊ နိဗ္ဗတ္တန္တိ ယဒိစ္ဆကံ။|
      block |အက္ခုဗ္ဘံ ရတနံ မယှံ၊ ဖလကဿ ဣဒံ ဖလံ။|
    count |၄၀|
      block |ဧကနဝုတိတော ကပ္ပေ၊ ဖလကံ ယမဟံ ဒဒိံ။|
      block |ဒုဂ္ဂတိံ နာဘိဇာနာမိ၊ ဖလကဿ ဣဒံ ဖလံ။|
    count |၄၁|
      block |သတ္တပညာသကပ္ပမှိ၊ စတုရော နိမ္မိတာဝှယာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဖလကဒာယကော ထေရော ဣမာ ဂါထာယော အဘာသိတ္ထာတိ။|
    stand |ဖလကဒာယကတ္ထေရဿာပဒာနံ အဋ္ဌမံ။|
  block |၉။ ဝဋံသကိယတ္ထေရအပဒာနံ|
    count |၄၃|
      block |သုမေဓော နာမ နာမေန၊ သယမ္ဘူ အပရာဇိတော။|
      block |ဝိဝေကမနုဗြူဟန္တော၊ အဇ္ဈောဂဟိ မဟာဝနံ။|
    count |၄၄|
      block |သဠလံ ပုပ္ဖိတံ ဒိသွာ၊ ဂန္ထိတွာန ဝဋံသကံ။|
      block |ဗုဒ္ဓဿ အဘိရောပေသိံ၊ သမ္မုခါ လောကနာယကံ။|
    count |၄၅|
      block |တိံသကပ္ပသဟဿမှိ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၆|
      block |ဦနဝီသေ ကပ္ပသတေ၊ သောဠသာသုံ သုနိမ္မိတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဝဋံသကိယော ထေရော ဣမာ ဂါထာယော အဘာသိတ္ထာတိ။|
    stand |ဝဋံသကိယတ္ထေရဿာပဒာနံ နဝမံ။|
  block |၁၀။ ပလ္လင်္ကဒာယကတ္ထေရအပဒာနံ|
    count |၄၈|
      block |သုမေဓဿ ဘဂဝတော၊ လောကဇေဋ္ဌဿ တာဒိနော။|
      block |ပလ္လင်္ကော ဟိ မယာ ဒိန္နော၊ သဥတ္တရသပစ္ဆဒော။|
    count |၄၉|
      block |သတ္တရတနသမ္ပန္နော၊ ပလ္လင်္ကော အာသိ သော တဒာ။|
      block |မမ သင်္ကပ္ပမညာယ၊ နိဗ္ဗတ္တတိ သဒာ မမ။|
    count |၅၀|
      block |တိံသကပ္ပသဟဿမှိ၊ ပလ္လင်္ကမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပလ္လင်္ကဿ ဣဒံ ဖလံ။|
    count |၅၁|
      block |ဝီသကပ္ပသဟဿမှိ၊ သုဝဏ္ဏာဘာ တယော ဇနာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၅၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဆတ္တံ ထမ္ဘော စ ဝေဒိ စ၊ ပရိဝါရုမပုပ္ဖိယော။|
      block |အနုလေပေါ စ မဂ္ဂေါ စ၊ ဖလကော စ ဝဋံသကော။|
      block |ပလ္လင်္ကဒာယီ စ ဂါထာယော၊ ဆပ္ပညာသ ပကိတ္တိတာတိ။|
    block |ဣတ္ထံ သုဒံ အာယသ္မာ ပလ္လင်္ကဒာယကော ထေရော ဣမာ ဂါထာယော အဘာသိတ္ထာတိ။|
    stand |ပလ္လင်္ကဒာယကတ္ထေရဿာပဒာနံ ဒသမံ။|
    stand |ဆတ္တဝဂ္ဂေါ ပန္နရသမော။|
    block |တဿုဒ္ဒာနံ|
