block |၁၄။ သောဘိတဝဂ္ဂေါ|
  block |၁။ သောဘိတတ္ထေရအပဒာနံ|
    count |၁|
      block |ပဒုမုတ္တရော နာမ ဇိနော၊ လောကဇေဋ္ဌော နရာသဘော။|
      block |မဟတော ဇနကာယဿ၊ ဒေသေတိ အမတံ ပဒံ။|
    count |၂|
      block |တဿာဟံ ဝစနံ သုတွာ၊ ဝါစာသဘိမုဒီရိတံ။|
      block |အဉ္ဇလိံ ပဂ္ဂဟေတွာန၊ ဧကဂ္ဂေါ အာသဟံ တဒာ။|
    count |၃|
      block |ယထာ သမုဒ္ဒော ဥဒဓီနမဂ္ဂေါ၊ နေရူ နဂါနံ ပဝရော သိလုစ္စယော။|
      block |တထေဝ ယေ စိတ္တဝသေန ဝတ္တရေ၊ န ဗုဒ္ဓဉာဏဿ ကလံ ဥပေန္တိ တေ။|
    count |၄|
      block |ဓမ္မဝိဓိံ ဌပေတွာန၊ ဗုဒ္ဓေါ ကာရုဏိကော ဣသိ။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၅|
      block |ယော သော ဉာဏံ ပကိတ္တေသိ၊ ဗုဒ္ဓမှိ လောကနာယကေ။|
      block |ကပ္ပါနံ သတသဟဿံ၊ ဒုဂ္ဂတိံ န ဂမိဿတိ။|
    count |၆|
      block |ကိလေသေ ဈာပယိတွာန၊ ဧကဂ္ဂေါ သုသမာဟိတော။|
      block |သောဘိတော နာမ နာမေန၊ ဟေဿတိ သတ္ထု သာဝကော။|
    count |၇|
      block |ပညာသေ ကပ္ပသဟဿေ၊ သတ္တေဝါသုံ ယသုဂ္ဂတာ။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၈|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၉|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သောဘိတော ထေရော ဣမာ ဂါထာယော အဘာသိတ္ထာတိ။|
    stand |သောဘိတတ္ထေရဿာပဒာနံ ပဌမံ။|
  block |၂။ သုဒဿနတ္ထေရအပဒာနံ|
    count |၁၀|
      block |ဝိနတာ နဒိယာ တီရေ၊ ပိလက္ခု ဖလိတော အဟု။|
      block |တာဟံ ရုက္ခံ ဂဝေသန္တော၊ အဒ္ဒသံ လောကနာယကံ။|
    count |၁၁|
      block |ကေတကံ ပုပ္ဖိတံ ဒိသွာ၊ ဝဏ္ဋေ ဆေတွာနဟံ တဒာ။|
      block |ဗုဒ္ဓဿ အဘိရောပေသိံ၊ သိခိနော လောကဗန္ဓုနော။|
    count |၁၂|
      block |ယေန ဉာဏေန ပတ္တောသိ၊ အစ္စုတံ အမတံ ပဒံ။|
      block |တံ ဉာဏံ အဘိပူဇေမိ၊ ဗုဒ္ဓသေဋ္ဌ မဟာမုနိ။|
    count |၁၃|
      block |ဉာဏမှိ ပူဇံ ကတွာန၊ ပိလက္ခုမဒ္ဒသံ အဟံ။|
      block |ပဋိလဒ္ဓေါမှိ တံ ပညံ၊ ဉာဏပူဇာယိဒံ ဖလံ။|
    count |၁၄|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဉာဏပူဇာယိဒံ ဖလံ။|
    count |၁၅|
      block |ဣတော တေရသကပ္ပမှိ၊ ဒွာဒသာသုံ ဖလုဂ္ဂတာ။|
      block |သတ္တရတနသမ္ပန္နာ၊ စက္ကဝတ္တီ မဟပ္ဖလာ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သုဒဿနော ထေရော ဣမာ ဂါထာယော အဘာသိတ္ထာတိ။|
    stand |သုဒဿနတ္ထေရဿာပဒာနံ ဒုတိယံ။|
  block |၃။ စန္ဒနပူဇနကတ္ထေရအပဒာနံ|
    count |၁၇|
      block |စန္ဒဘာဂါနဒီတီရေ၊ အဟောသိံ ကိန္နရော တဒာ။|
      block |ပုပ္ဖဘက္ခေါ စဟံ အာသိံ၊ ပုပ္ဖာနိဝသနော တထာ။|
    count |၁၈|
      block |အတ္ထဒဿီ တု ဘဂဝါ၊ လောကဇေဋ္ဌော နရာသဘော။|
      block |ဝိပိနဂ္ဂေန နိယျာသိ၊ ဟံသရာဇာဝ အမ္ဗရေ။|
    count |၁၉|
      block |နမော တေ ပုရိသာဇည၊ စိတ္တံ တေ သုဝိသောဓိတံ။|
      block |ပသန္နမုခဝဏ္ဏောသိ၊ ဝိပ္ပသန္နမုခိန္ဒြိယော။|
    count |၂၀|
      block |ဩရောဟိတွာန အာကာသာ၊ ဘူရိပညော သုမေဓသော။|
      block |သင်္ဃာဋိံ ပတ္ထရိတွာန၊ ပလ္လင်္ကေန ဥပါဝိသိ။|
    count |၂၁|
      block |ဝိလီနံ စန္ဒနာဒာယ၊ အဂမာသိံ ဇိနန္တိကံ။|
      block |ပသန္နစိတ္တော သုမနော၊ ဗုဒ္ဓဿ အဘိရောပယိံ။|
    count |၂၂|
      block |အဘိဝါဒေတွာန သမ္ဗုဒ္ဓံ၊ လောကဇေဋ္ဌံ နရာသဘံ။|
      block |ပါမောဇ္ဇံ ဇနယိတွာန၊ ပက္ကာမိံ ဥတ္တရာမုခေါ။|
    count |၂၃|
      block |အဋ္ဌာရသေ ကပ္ပသတေ၊ စန္ဒနံ ယံ အပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၄|
      block |စတုဒ္ဒသေ ကပ္ပသတေ၊ ဣတော အာသိံသု တေ တယော။|
      block |ရောဟဏီ နာမ နာမေန၊ စက္ကဝတ္တီ မဟဗ္ဗလာ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ စန္ဒနပူဇနကော ထေရော ဣမာ ဂါထာယော အဘာသိတ္ထာတိ။|
    stand |စန္ဒနပူဇနကတ္ထေရဿာပဒာနံ တတိယံ။|
    stand |အဋ္ဌမဘာဏဝါရံ။|
  block |၄။ ပုပ္ဖစ္ဆဒနိယတ္ထေရအပဒာနံ|
    count |၂၆|
      block |သုနန္ဒော နာမ နာမေန၊ ဗြာဟ္မဏော မန္တပါရဂူ။|
      block |အဇ္ဈာယကော ယာစယောဂေါ၊ ဝါဇပေယျံ အယာဇယိ။|
    count |၂၇|
      block |ပဒုမုတ္တရော လောကဝိဒူ၊ အဂ္ဂေါ ကာရုဏိကော ဣသိ။|
      block |ဇနတံ အနုကမ္ပန္တော၊ အမ္ဗရေ စင်္ကမီ တဒာ။|
    count |၂၈|
      block |စင်္ကမိတွာန သမ္ဗုဒ္ဓေါ၊ သဗ္ဗညူ လောကနာယကော။|
      block |မေတ္တာယ အဖရိ သတ္တေ၊ အပ္ပမာဏေ နိရူပဓိ။|
    count |၂၉|
      block |ဝဏ္ဋေ ဆေတွာန ပုပ္ဖာနိ၊ ဗြာဟ္မဏော မန္တပါရဂူ။|
      block |သဗ္ဗေ သိဿေ သမာနေတွာ၊ အာကာသေ ဥက္ခိပါပယိ။|
    count |၃၀|
      block |ယာဝတာ နဂရံ အာသိ၊ ပုပ္ဖာနံ ဆဒနံ တဒာ။|
      block |ဗုဒ္ဓဿ အာနုဘာဝေန၊ သတ္တာဟံ န ဝိဂစ္ဆထ။|
    count |၃၁|
      block |တေနေဝ သုက္ကမူလေန၊ အနုဘောတွာန သမ္ပဒာ။|
      block |သဗ္ဗာသဝေ ပရိညာယ၊ တိဏ္ဏော လောကေ ဝိသတ္တိကံ။|
    count |၃၂|
      block |ဧကာရသေ ကပ္ပသတေ၊ ပဉ္စတိံသာသု ခတ္တိယာ။|
      block |အမ္ဗရံသသနာမာ တေ၊ စက္ကဝတ္တီ မဟဗ္ဗလာ။|
    count |၃၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ပုပ္ဖစ္ဆဒနိယော ထေရော ဣမာ ဂါထာယော အဘာသိတ္ထာတိ။|
    stand |ပုပ္ဖစ္ဆဒနိယတ္ထေရဿာပဒာနံ စတုတ္ထံ။|
  block |၅။ ရဟောသညကတ္ထေရအပဒာနံ|
    count |၃၄|
      block |ဟိမဝန္တဿာဝိဒူရေ၊ ဝသဘော နာမ ပဗ္ဗတော။|
      block |တသ္မိံ ပဗ္ဗတပါဒမှိ၊ အဿမော အာသိ မာပိတော။|
    count |၃၅|
      block |တီဏိ သိဿသဟဿာနိ၊ ဝါစေသိံ ဗြာဟ္မဏော တဒာ။|
      block |သံဟရိတွာန တေ သိဿေ၊ ဧကမန္တံ ဥပါဝိသိံ။|
    count |၃၆|
      block |ဧကမန္တံ နိသီဒိတွာ၊ ဗြာဟ္မဏော မန္တပါရဂူ။|
      block |ဗုဒ္ဓဝေဒံ ဂဝေသန္တော၊ ဉာဏေ စိတ္တံ ပသာဒယိံ။|
    count |၃၇|
      block |တတ္ထ စိတ္တံ ပသာဒေတွာ၊ နိသီဒိံ ပဏ္ဏသန္ထရေ။|
      block |ပလ္လင်္ကံ အာဘုဇိတွာန၊ တတ္ထ ကာလင်္ကတော အဟံ။|
    count |၃၈|
      block |ဧကတ္တိံသေ ဣတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။|
    count |၃၉|
      block |သတ္တဝီသတိကပ္ပမှိ၊ ရာဇာ သိရိဓရော အဟု။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ရဟောသညကော ထေရော ဣမာ ဂါထာယော အဘာသိတ္ထာတိ။|
    stand |ရဟောသညကတ္ထေရဿာပဒာနံ ပဉ္စမံ။|
  block |၆။ စမ္ပကပုပ္ဖိယတ္ထေရအပဒာနံ|
    count |၄၁|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |ဩဘာသေန္တံ ဒိသာ သဗ္ဗာ၊ ဩသဓိံ ဝိယ တာရကံ။|
    count |၄၂|
      block |တယော မာဏဝကာ အာသုံ၊ သကေ သိပ္ပေ သုသိက္ခိတာ။|
      block |ခါရိဘာရံ ဂဟေတွာန၊ အနွေန္တိ မမ ပစ္ဆတော။|
    count |၄၃|
      block |ပုဋကေ သတ္တ ပုပ္ဖာနိ၊ နိက္ခိတ္တာနိ တပဿိနာ။|
      block |ဂဟေတွာ တာနိ ဉာဏမှိ၊ ဝေဿဘုဿာဘိရောပယိံ။|
    count |၄၄|
      block |ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဉာဏပူဇာယိဒံ ဖလံ။|
    count |၄၅|
      block |ဧကူနတိံသကပ္ပမှိ၊ ဝိပုလာဘ သနာမကော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၄၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ စမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။|
    stand |စမ္ပကပုပ္ဖိယတ္ထေရဿာပဒာနံ ဆဋ္ဌံ။|
  block |၇။ အတ္ထသန္ဒဿကတ္ထေရအပဒာနံ|
    count |၄၇|
      block |ဝိသာလမာဠေ အာသီနော၊ အဒ္ဒသံ လောကနာယကံ။|
      block |ခီဏာသဝံ ဗလပ္ပတ္တံ၊ ဘိက္ခုသင်္ဃပုရက္ခတံ။|
    count |၄၈|
      block |သတသဟဿာ တေဝိဇ္ဇာ၊ ဆဠဘိညာ မဟိဒ္ဓိကာ။|
      block |ပရိဝါရေန္တိ သမ္ဗုဒ္ဓံ၊ ကော ဒိသွာ နပ္ပသီဒတိ။|
    count |၄၉|
      block |ဉာဏေ ဥပနိဓာ ယဿ၊ န ဝိဇ္ဇတိ သဒေဝကေ။|
      block |အနန္တဉာဏံ သမ္ဗုဒ္ဓံ၊ ကော ဒိသွာ နပ္ပသီဒတိ။|
    count |၅၀|
      block |ဓမ္မကာယဉ္စ ဒီပေန္တံ၊ ကေဝလံ ရတနာကရံ။|
      block |ဝိကပ္ပေတုံ န သက္ကောန္တိ၊ ကော ဒိသွာ နပ္ပသီဒတိ။|
    count |၅၁|
      block |ဣမာဟိ တီဟိ ဂါထာဟိ၊ နာရဒောဝှယဝစ္ဆလော။|
      block |ပဒုမုတ္တရံ ထဝိတွာန၊ သမ္ဗုဒ္ဓံ အပရာဇိတံ။|
    count |၅၂|
      block |တေန စိတ္တပ္ပသာဒေန၊ ဗုဒ္ဓသန္ထဝနေန စ။|
      block |ကပ္ပါနံ သတသဟဿံ၊ ဒုဂ္ဂတိံ၊ နုပပဇ္ဇဟံ။|
    count |၅၃|
      block |ဣတော တိံသကပ္ပသတေ၊ သုမိတ္တော နာမ ခတ္တိယော။|
      block |သတ္တရတနသမ္ပန္နော၊ စက္ကဝတ္တီ မဟဗ္ဗလော။|
    count |၅၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ အတ္ထသန္ဒဿကော ထေရော ဣမာ ဂါထာယော အဘာသိတ္ထာတိ။|
    stand |အတ္ထသန္ဒဿကတ္ထေရဿာပဒာနံ သတ္တမံ။|
  block |၈။ ဧကပသာဒနိယတ္ထေရအပဒာနံ|
    count |၅၅|
      block |နာရဒော ဣတိ မေ နာမံ၊ ကေသဝေါ ဣတိ မံ ဝိဒူ။|
      block |ကုသလာကုသလံ ဧသံ၊ အဂမံ ဗုဒ္ဓသန္တိကံ။|
    count |၅၆|
      block |မေတ္တစိတ္တော ကာရုဏိကော၊ အတ္ထဒဿီ မဟာမုနိ။|
      block |အဿာသယန္တော သတ္တေ သော၊ ဓမ္မံ ဒေသေတိ စက္ခုမာ။|
    count |၅၇|
      block |သကံ စိတ္တံ ပသာဒေတွာ၊ သိရေ ကတွာန အဉ္ဇလိံ။|
      block |သတ္ထာရံ အဘိဝါဒေတွာ၊ ပက္ကာမိံ ပါစိနာမုခေါ။|
    count |၅၈|
      block |သတ္တရသေ ကပ္ပသတေ၊ ရာဇာ အာသိ မဟီပတိ။|
      block |အမိတ္တတာပနော နာမ၊ စက္ကဝတ္တီ မဟဗ္ဗလော။|
    count |၅၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ဧကပသာဒနိယော ထေရော ဣမာ ဂါထာယော အဘာသိတ္ထာတိ။|
    stand |ဧကပသာဒနိယတ္ထေရဿာပဒာနံ အဋ္ဌမံ။|
  block |၉။ သာလပုပ္ဖဒာယကတ္ထေရအပဒာနံ|
    count |၆၀|
      block |မိဂရာဇာ တဒာ အာသိံ၊ အဘိဇာတော သုကေသရီ။|
      block |ဂိရိဒုဂ္ဂံ ဂဝေသန္တော၊ အဒ္ဒသံ လောကနာယကံ။|
    count |၆၁|
      block |အယံ နု ခေါ မဟာဝီရော၊ နိဗ္ဗာပေတိ မဟာဇနံ။|
      block |ယံနူနာဟံ ဥပါသေယျံ၊ ဒေဝဒေဝံ နရာသဘံ။|
    count |၆၂|
      block |သာခံ သာလဿ ဘဉ္ဇိတွာ၊ သကောသံ ပုပ္ဖမာဟရိံ။|
      block |ဥပဂန္တွာန သမ္ဗုဒ္ဓံ၊ အဒာသိံ ပုပ္ဖမုတ္တမံ။|
    count |၆၃|
      block |ဧကနဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။|
    count |၆၄|
      block |ဣတော စ နဝမေ ကပ္ပေ၊ ဝိရောစနသနာမကာ။|
      block |တယော အာသိံသု ရာဇာနော၊ စက္ကဝတ္တီ မဟဗ္ဗလာ။|
    count |၆၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ သာလပုပ္ဖဒာယကော ထေရော ဣမာ ဂါထာယော အဘာသိတ္ထာတိ။|
    stand |သာလပုပ္ဖဒာယကတ္ထေရဿာပဒာနံ နဝမံ။|
  block |၁၀။ ပိယာလဖလဒာယကတ္ထေရအပဒာနံ|
    count |၆၆|
      block |ပါရာဝတော တဒာ အာသိံ၊ ပရံ အနုပရောဓကော။|
      block |ပဗ္ဘာရေ သေယျံ ကပ္ပေမိ၊ အဝိဒူရေ သိခိသတ္ထုနော။|
    count |၆၇|
      block |သာယံ ပါတဉ္စ ပဿာမိ၊ ဗုဒ္ဓံ လောကဂ္ဂနာယကံ။|
      block |ဒေယျဓမ္မော စ မေ နတ္ထိ၊ ဒွိပဒိန္ဒဿ တာဒိနော။|
    count |၆၈|
      block |ပိယာလဖလမာဒာယ၊ အဂမံ ဗုဒ္ဓသန္တိကံ။|
      block |ပဋိဂ္ဂဟေသိ ဘဂဝါ၊ လောကဇေဋ္ဌော နရာသဘော။|
    count |၆၉|
      block |တတော ပရံ ဥပါဒာယ၊ ပရိစာရိံ ဝိနာယကံ။|
      block |တေန စိတ္တပ္ပသာဒေန၊ တတ္ထ ကာလင်္ကတော အဟံ။|
    count |၇၀|
      block |ဧကတ္တိံသေ ဣတော ကပ္ပေ၊ ယံ ဖလံ အဒဒိံ အဟံ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၇၁|
      block |ဣတော ပန္နရသေ ကပ္ပေ၊ တယော အာသုံ ပိယာလိနော။|
      block |သတ္တရတနသမ္ပန္နာ၊ စက္ကဝတ္တီ မဟဗ္ဗလာ။|
    count |၇၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သောဘိတသုဒဿနော စ၊ စန္ဒနော ပုပ္ဖဆဒနော။|
      block |ရဟော စမ္ပကပုပ္ဖီ စ၊ အတ္ထသန္ဒဿကေန စ။|
      block |ဧကပသာဒီ သာလဒဒော၊ ဒသမော ဖလဒာယကော။|
      block |ဂါထာယော သတ္တတိ ဒွေ စ၊ ဂဏိတာယော ဝိဘာဝိဘိ။|
    block |ဣတ္ထံ သုဒံ အာယသ္မာ ပိယာလဖလဒာယကော ထေရော ဣမာ ဂါထာယော အဘာသိတ္ထာတိ။|
    stand |ပိယာလဖလဒာယကတ္ထေရဿာပဒာနံ ဒသမံ။|
    stand |သောဘိတဝဂ္ဂေါ စုဒ္ဒသမော။|
    block |တဿုဒ္ဒာနံ|
