block |၁။ သင်္ဂဟဝါရော|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  block
    block |ယံ လောကော ပူဇယတေ၊ သလောကပါလော သဒာ နမဿတိ စ။|
    block |တဿေတ သာသနဝရံ၊ ဝိဒူဟိ ဉေယျံ နရဝရဿ။|
    block |ဒွာဒသ ပဒာနိ သုတ္တံ၊ တံ သဗ္ဗံ ဗျဉ္ဇနဉ္စ အတ္ထော စ။|
    block |တံ ဝိညေယျံ ဥဘယံ၊ ကော အတ္ထော ဗျဉ္ဇနံ ကတမံ။|
    block |သောဠသဟာရာ နေတ္တိ၊ ပဉ္စနယာ သာသနဿ ပရိယေဋ္ဌိ။|
    block |အဋ္ဌာရသမူလပဒာ၊ မဟကစ္စာနေန နိဒ္ဒိဋ္ဌာ။|
    block |ဟာရာ ဗျဉ္ဇနဝိစယော၊ သုတ္တဿ နယာ တယော စ သုတ္တတ္ထော။|
    block |ဥဘယံ ပရိဂ္ဂဟီတံ၊ ဝုစ္စတိ သုတ္တံ ယထာသုတ္တံ။|
    block |ယာ စေဝ ဒေသနာ ယဉ္စ၊ ဒေသိတံ ဥဘယမေဝ ဝိညေယျံ။|
    block |တတြာယမာနုပုဗ္ဗီ၊ နဝဝိဓသုတ္တန္တပရိယေဋ္ဌီတိ။|
  stand |သင်္ဂဟဝါရော။|
