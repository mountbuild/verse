block |၃။ နိဒ္ဒေသဝါရော|
  count |၄|, |တတ္ထ သင်္ခေပတော နေတ္တိ ကိတ္တိတာ။|
  block |ဟာရသင်္ခေပေါ|
    count |၁|
      block |အဿာဒာဒီနဝတာ၊ နိဿရဏမ္ပိ စ ဖလံ ဥပါယော စ။|
      block |အာဏတ္တီ စ ဘဂဝတော၊ ယောဂီနံ ဒေသနာဟာရော။|
    count |၂|
      block |ယံ ပုစ္ဆိတဉ္စ ဝိဿဇ္ဇိတဉ္စ၊ သုတ္တဿ ယာ စ အနုဂီတိ။|
      block |သုတ္တဿ ယော ပဝိစယော၊ ဟာရော ဝိစယောတိ နိဒ္ဒိဋ္ဌော။|
    count |၃|
      block |သဗ္ဗေသံ ဟာရာနံ၊ ယာ ဘူမီ ယော စ ဂေါစရော တေသံ။|
      block |ယုတ္တာယုတ္တပရိက္ခါ၊ ဟာရော ယုတ္တီတိ နိဒ္ဒိဋ္ဌော။|
    count |၄|
      block |ဓမ္မံ ဒေသေတိ ဇိနော၊ တဿ စ ဓမ္မဿ ယံ ပဒဋ္ဌာနံ။|
      block |ဣတိ ယာဝ သဗ္ဗဓမ္မာ၊ ဧသော ဟာရော ပဒဋ္ဌာနော။|
    count |၅|
      block |ဝုတ္တမှိ ဧကဓမ္မေ၊ ယေ ဓမ္မာ ဧကလက္ခဏာ ကေစိ။|
      block |ဝုတ္တာ ဘဝန္တိ သဗ္ဗေ၊ သော ဟာရော လက္ခဏော နာမ။|
    count |၆|
      block |နေရုတ္တမဓိပ္ပါယော၊ ဗျဉ္ဇနမထ ဒေသနာနိဒာနဉ္စ။|
      block |ပုဗ္ဗာပရာနုသန္ဓီ၊ ဧသော ဟာရော စတုဗျူဟော။|
    count |၇|
      block |ဧကမှိ ပဒဋ္ဌာနေ၊ ပရိယေသတိ သေသကံ ပဒဋ္ဌာနံ။|
      block |အာဝဋ္ဋတိ ပဋိပက္ခေ၊ အာဝဋ္ဋော နာမ သော ဟာရော။|
    count |၈|
      block |ဓမ္မဉ္စ ပဒဋ္ဌာနံ၊ ဘူမိဉ္စ ဝိဘဇ္ဇတေ အယံ ဟာရော။|
      block |သာဓာရဏေ အသာဓာရဏေ စ နေယျော ဝိဘတ္တီတိ။|
    count |၉|
      block |ကုသလာကုသလေ ဓမ္မေ၊ နိဒ္ဒိဋ္ဌေ ဘာဝိတေ ပဟီနေ စ။|
      block |ပရိဝတ္တတိ ပဋိပက္ခေ၊ ဟာရော ပရိဝတ္တနော နာမ။|
    count |၁၀|
      block |ဝေဝစနာနိ ဗဟူနိ တု၊ သုတ္တေ ဝုတ္တာနိ ဧကဓမ္မဿ။|
      block |ယော ဇာနာတိ သုတ္တဝိဒူ၊ ဝေဝစနော နာမ သော ဟာရော။|
    count |၁၁|
      block |ဧကံ ဘဂဝါ ဓမ္မံ၊ ပညတ္တီဟိ ဝိဝိဓာဟိ ဒေသေတိ။|
      block |သော အာကာရော ဉေယျော၊ ပညတ္တီ နာမ ဟာရောတိ။|
    count |၁၂|
      block |ယော စ ပဋိစ္စုပ္ပါဒော၊ ဣန္ဒြိယခန္ဓာ စ ဓာတု အာယတနာ။|
      block |ဧတေဟိ ဩတရတိ ယော၊ ဩတရဏော နာမ သော ဟာရော။|
    count |၁၃|
      block |ဝိဿဇ္ဇိတမှိ ပဉှေ၊ ဂါထာယံ ပုစ္ဆိတာယမာရဗ္ဘ။|
      block |သုဒ္ဓါသုဒ္ဓပရိက္ခါ၊ ဟာရော သော သောဓနော နာမ။|
    count |၁၄|
      block |ဧကတ္တတာယ ဓမ္မာ၊ ယေပိ စ ဝေမတ္တတာယ နိဒ္ဒိဋ္ဌာ။|
      block |တေန ဝိကပ္ပယိတဗ္ဗာ၊ ဧသော ဟာရော အဓိဋ္ဌာနော။|
    count |၁၅|
      block |ယေ ဓမ္မာ ယံ ဓမ္မံ၊ ဇနယန္တိပ္ပစ္စယာ ပရမ္ပရတော။|
      block |ဟေတုမဝကဍ္ဎယိတွာ၊ ဧသော ဟာရော ပရိက္ခါရော။|
    count |၁၆|
      block |ယေ ဓမ္မာ ယံ မူလာ၊ ယေ စေကတ္ထာ ပကာသိတာ မုနိနာ။|
      block |တေ သမရောပယိတဗ္ဗာ၊ ဧသ သမာရောပနော ဟာရော။|
    stand |နယသင်္ခေပေါ|
    count |၁၇|
      block |တဏှဉ္စ အဝိဇ္ဇမ္ပိ စ၊ သမထေန ဝိပဿနာ ယော နေတိ။|
      block |သစ္စေဟိ ယောဇယိတွာ၊ အယံ နယော နန္ဒိယာဝဋ္ဋော။|
    count |၁၈|
      block |ယော အကုသလေ သမူလေဟိ၊ နေတိ ကုသလေ စ ကုသလမူလေဟိ။|
      block |ဘူတံ တထံ အဝိတထံ၊ တိပုက္ခလံ တံ နယံ အာဟု။|
    count |၁၉|
      block |ယော နေတိ ဝိပလ္လာသေဟိ၊ ကိလေသေ ဣန္ဒြိယေဟိ သဒ္ဓမ္မေ။|
      block |ဧတံ နယံ နယဝိဒူ၊ သီဟဝိက္ကီဠိတံ အာဟု။|
    count |၂၀|
      block |ဝေယျာကရဏေသု ဟိ ယေ၊ ကုသလာကုသလာ တဟိံ တဟိံ ဝုတ္တာ။|
      block |မနသာ ဝေါလောကယတေ၊ တံ ခု ဒိသာလောစနံ အာဟု။|
    count |၂၁|
      block |ဩလောကေတွာ ဒိသလောစနေန၊ ဥက္ခိပိယ ယံ သမာနေတိ။|
      block |သဗ္ဗေ ကုသလာကုသလေ၊ အယံ နယော အင်္ကုသော နာမ။|
    count |၂၂|
      block |သောဠသ ဟာရာ ပဌမံ၊ ဒိသလောစနတော ဒိသာ ဝိလောကေတွာ။|
      block |သင်္ခိပိယ အင်္ကုသေန ဟိ၊ နယေဟိ တီဟိ နိဒ္ဒိသေ သုတ္တံ။|
  block |ဒွာဒသပဒ|
    count |၂၃|
      block |အက္ခရံ ပဒံ ဗျဉ္ဇနံ၊ နိရုတ္တိ တထေဝ နိဒ္ဒေသော။|
      block |အာကာရဆဋ္ဌဝစနံ၊ ဧတ္တာဝ ဗျဉ္ဇနံ သဗ္ဗံ။|
    count |၂၄|
      block |သင်္ကာသနာ ပကာသနာ၊ ဝိဝရဏာ ဝိဘဇနုတ္တာနီကမ္မပညတ္တိ။|
      block |ဧတေဟိ ဆဟိ ပဒေဟိ၊ အတ္ထော ကမ္မဉ္စ နိဒ္ဒိဋ္ဌံ။|
    count |၂၅|
      block |တီဏိ စ နယာ အနူနာ၊ အတ္ထဿ စ ဆပ္ပဒာနိ ဂဏိတာနိ။|
      block |နဝဟိ ပဒေဟိ ဘဂဝတော၊ ဝစနဿတ္ထော သမာယုတ္တော။|
    count |၂၆|
      block |အတ္ထဿ နဝပ္ပဒာနိ၊ ဗျဉ္ဇနပရိယေဋ္ဌိယာ စတုဗ္ဗီသ။|
      block |ဥဘယံ သင်္ကလယိတွာ၊ တေတ္တိံသာ ဧတ္တိကာ နေတ္တီတိ။|
    stand |နိဒ္ဒေသဝါရော။|
