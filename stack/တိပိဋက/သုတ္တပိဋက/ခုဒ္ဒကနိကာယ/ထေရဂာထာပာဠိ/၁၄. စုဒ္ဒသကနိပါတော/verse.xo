block |၁၄။ စုဒ္ဒသကနိပါတော|
  block |၁။ ခဒိရဝနိယရေဝတတ္ထေရဂါထာ|
    count |၆၄၅|
      block |ယဒာ အဟံ ပဗ္ဗဇိတော၊ အဂါရသ္မာနဂါရိယံ။|
      block |နာဘိဇာနာမိ သင်္ကပ္ပံ၊ အနရိယံ ဒောသသံဟိတံ။|
    count |၆၄၆|
      block |ဣမေ ဟညန္တု ဝဇ္ဈန္တု၊ ဒုက္ခံ ပပ္ပေါန္တု ပါဏိနော။|
      block |သင်္ကပ္ပံ နာဘိဇာနာမိ၊ ဣမသ္မိံ ဒီဃမန္တရေ။|
    count |၆၄၇|
      block |မေတ္တဉ္စ အဘိဇာနာမိ၊ အပ္ပမာဏံ သုဘာဝိတံ။|
      block |အနုပုဗ္ဗံ ပရိစိတံ၊ ယထာ ဗုဒ္ဓေန ဒေသိတံ။|
    count |၆၄၈|
      block |သဗ္ဗမိတ္တော သဗ္ဗသခေါ၊ သဗ္ဗဘူတာနုကမ္ပကော။|
      block |မေတ္တစိတ္တဉ္စ ဘာဝေမိ၊ အဗျာပဇ္ဇရတော သဒာ။|
    count |၆၄၉|
      block |အသံဟီရံ အသံကုပ္ပံ၊ စိတ္တံ အာမောဒယာမဟံ။|
      block |ဗြဟ္မဝိဟာရံ ဘာဝေမိ၊ အကာပုရိသသေဝိတံ။|
    count |၆၅၀|
      block |အဝိတက္ကံ သမာပန္နော၊ သမ္မာသမ္ဗုဒ္ဓသာဝကော။|
      block |အရိယေန တုဏှီဘာဝေန၊ ဥပေတော ဟောတိ တာဝဒေ။|
    count |၆၅၁|
      block |ယထာပိ ပဗ္ဗတော သေလော၊ အစလော သုပ္ပတိဋ္ဌိတော။|
      block |ဧဝံ မောဟက္ခယာ ဘိက္ခု၊ ပဗ္ဗတောဝ န ဝေဓတိ။|
    count |၆၅၂|
      block |အနင်္ဂဏဿ ပေါသဿ၊ နိစ္စံ သုစိဂဝေသိနော။|
      block |ဝါလဂ္ဂမတ္တံ ပါပဿ၊ အဗ္ဘမတ္တံဝ ခါယတိ။|
    count |၆၅၃|
      block |နဂရံ ယထာ ပစ္စန္တံ၊ ဂုတ္တံ သန္တရဗာဟိရံ။|
      block |ဧဝံ ဂေါပေထ အတ္တာနံ၊ ခဏော ဝေါ မာ ဥပစ္စဂါ။|
    count |၆၅၄|
      block |နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။|
      block |ကာလဉ္စ ပဋိကင်္ခါမိ၊ နိဗ္ဗိသံ ဘတကော ယထာ။|
    count |၆၅၅|
      block |နာဘိနန္ဒာမိ မရဏံ။ပေ။ သမ္ပဇာနော ပတိဿတော။|
    count |၆၅၆|
      block |ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။|
      block |ဩဟိတော ဂရုကော ဘာရော၊ ဘဝနေတ္တိ သမူဟတာ။|
    count |၆၅၇|
      block |ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။|
      block |သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။|
    count |၆၅၈|
      block |သမ္ပါဒေထပ္ပမာဒေန၊ ဧသာ မေ အနုသာသနီ။|
      block |ဟန္ဒာဟံ ပရိနိဗ္ဗိဿံ၊ ဝိပ္ပမုတ္တောမှိ သဗ္ဗဓီတိ။|
    stand |။ ခဒိရဝနိယရေဝတော ထေရော။|
  block |၂။ ဂေါဒတ္တတ္ထေရဂါထာ|
    count |၆၅၉|
      block |ယထာပိ ဘဒ္ဒော အာဇညော၊ ဓုရေ ယုတ္တော ဓုရဿဟော။|
      block |မထိတော အတိဘာရေန၊ သံယုဂံ နာတိဝတ္တတိ။|
    count |၆၆၀|
      block |ဧဝံ ပညာယ ယေ တိတ္တာ၊ သမုဒ္ဒော ဝါရိနာ ယထာ။|
      block |န ပရေ အတိမညန္တိ၊ အရိယဓမ္မောဝ ပါဏိနံ။|
    count |၆၆၁|
      block |ကာလေ ကာလဝသံ ပတ္တာ၊ ဘဝါဘဝဝသံ ဂတာ။|
      block |နရာ ဒုက္ခံ နိဂစ္ဆန္တိ၊ တေဓ သောစန္တိ မာဏဝါ။|
    count |၆၆၂|
      block |ဥန္နတာ သုခဓမ္မေန၊ ဒုက္ခဓမ္မေန စောနတာ။|
      block |ဒွယေန ဗာလာ ဟညန္တိ၊ ယထာဘူတံ အဒဿိနော။|
    count |၆၆၃|
      block |ယေ စ ဒုက္ခေ သုခသ္မိဉ္စ၊ မဇ္ဈေ သိဗ္ဗိနိမစ္စဂူ။|
      block |ဌိတာ တေ ဣန္ဒခီလောဝ၊ န တေ ဥန္နတဩနတာ။|
    count |၆၆၄|
      block |န ဟေဝ လာဘေ နာလာဘေ၊ န ယသေ န စ ကိတ္တိယာ။|
      block |န နိန္ဒာယံ ပသံသာယ၊ န တေ ဒုက္ခေ သုခမှိ။|
    count |၆၆၅|
      block |သဗ္ဗတ္ထ တေ န လိမ္ပန္တိ၊ ဥဒဗိန္ဒုဝ ပေါက္ခရေ။|
      block |သဗ္ဗတ္ထ သုခိတာ ဓီရာ၊ သဗ္ဗတ္ထ အပရာဇိတာ။|
    count |၆၆၆|
      block |ဓမ္မေန စ အလာဘော ယော၊ ယော စ လာဘော အဓမ္မိကော။|
      block |အလာဘော ဓမ္မိကော သေယျော၊ ယံ စေ လာဘော အဓမ္မိကော။|
    count |၆၆၇|
      block |ယသော စ အပ္ပဗုဒ္ဓီနံ၊ ဝိညူနံ အယသော စ ယော။|
      block |အယသောဝ သေယျော ဝိညူနံ၊ န ယသော အပ္ပဗုဒ္ဓိနံ။|
    count |၆၆၈|
      block |ဒုမ္မေဓေဟိ ပသံသာ စ၊ ဝိညူဟိ ဂရဟာ စ ယာ။|
      block |ဂရဟာဝ သေယျော ဝိညူဟိ၊ ယံ စေ ဗာလပ္ပသံသနာ။|
    count |၆၆၉|
      block |သုခဉ္စ ကာမမယိကံ၊ ဒုက္ခဉ္စ ပဝိဝေကိယံ။|
      block |ပဝိဝေကဒုက္ခံ သေယျော၊ ယံ စေ ကာမမယံ သုခံ။|
    count |၆၇၀|
      block |ဇီဝိတဉ္စ အဓမ္မေန၊ ဓမ္မေန မရဏဉ္စ ယံ။|
      block |မရဏံ ဓမ္မိကံ သေယျော၊ ယံ စေ ဇီဝေ အဓမ္မိကံ။|
    count |၆၇၁|
      block |ကာမကောပပ္ပဟီနာ ယေ၊ သန္တစိတ္တာ ဘဝါဘဝေ။|
      block |စရန္တိ လောကေ အသိတာ၊ နတ္ထိ တေသံ ပိယာပိယံ။|
    count |၆၇၂|
      block |ဘာဝယိတွာန ဗောဇ္ဈင်္ဂေ၊ ဣန္ဒြိယာနိ ဗလာနိ စ။|
      block |ပပ္ပုယျ ပရမံ သန္တိံ၊ ပရိနိဗ္ဗန္တိနာသဝါတိ။|
      block |ရေဝတော စေဝ ဂေါဒတ္တော၊ ထေရာ ဒွေ တေ မဟိဒ္ဓိကာ။|
      block |စုဒ္ဒသမှိ နိပါတမှိ၊ ဂါထာယော အဋ္ဌဝီသတီတိ။|
    stand |။ ဂေါဒတ္တော ထေရော။|
    stand |စုဒ္ဒသကနိပါတော နိဋ္ဌိတော။|
    block |တတြုဒ္ဒာနံ|
