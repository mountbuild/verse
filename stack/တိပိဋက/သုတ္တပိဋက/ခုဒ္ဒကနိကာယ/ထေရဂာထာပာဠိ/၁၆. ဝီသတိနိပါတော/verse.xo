block |၁၆။ ဝီသတိနိပါတော|
  block |၁။ အဓိမုတ္တတ္ထေရဂါထာ|
    count |၇၀၅|
      block |ယညတ္ထံ ဝါ ဓနတ္ထံ ဝါ၊ ယေ ဟနာမ မယံ ပုရေ။|
      block |အဝသေသံ ဘယံ ဟောတိ၊ ဝေဓန္တိ ဝိလပန္တိ စ။|
    count |၇၀၆|
      block |တဿ တေ နတ္ထိ ဘီတတ္တံ၊ ဘိယျော ဝဏ္ဏော ပသီဒတိ။|
      block |ကသ္မာ န ပရိဒေဝေသိ၊ ဧဝရူပေ မဟဗ္ဘယေ။|
    count |၇၀၇|
      block |နတ္ထိ စေတသိကံ ဒုက္ခံ၊ အနပေက္ခဿ ဂါမဏိ။|
      block |အတိက္ကန္တာ ဘယာ သဗ္ဗေ၊ ခီဏသံယောဇနဿ ဝေ။|
    count |၇၀၈|
      block |ခီဏာယ ဘဝနေတ္တိယာ၊ ဒိဋ္ဌေ ဓမ္မေ ယထာတထေ။|
      block |န ဘယံ မရဏေ ဟောတိ၊ ဘာရနိက္ခေပနေ ယထာ။|
    count |၇၀၉|
      block |သုစိဏ္ဏံ ဗြဟ္မစရိယံ မေ၊ မဂ္ဂေါ စာပိ သုဘာဝိတော။|
      block |မရဏေ မေ ဘယံ နတ္ထိ၊ ရောဂါနမိဝ သင်္ခယေ။|
    count |၇၁၀|
      block |သုစိဏ္ဏံ ဗြဟ္မစရိယံ မေ၊ မဂ္ဂေါ စာပိ သုဘာဝိတော။|
      block |နိရဿာဒာ ဘဝါ ဒိဋ္ဌာ၊ ဝိသံ ပိတွာဝ ဆဍ္ဍိတံ။|
    count |၇၁၁|
      block |ပါရဂူ အနုပါဒာနော၊ ကတကိစ္စော အနာသဝေါ။|
      block |တုဋ္ဌော အာယုက္ခယာ ဟောတိ၊ မုတ္တော အာဃာတနာ ယထာ။|
    count |၇၁၂|
      block |ဥတ္တမံ ဓမ္မတံ ပတ္တော၊ သဗ္ဗလောကေ အနတ္ထိကော။|
      block |အာဒိတ္တာဝ ဃရာ မုတ္တော၊ မရဏသ္မိံ န သောစတိ။|
    count |၇၁၃|
      block |ယဒတ္ထိ သင်္ဂတံ ကိဉ္စိ၊ ဘဝေါ ဝါ ယတ္ထ လဗ္ဘတိ။|
      block |သဗ္ဗံ အနိဿရံ ဧတံ၊ ဣတိ ဝုတ္တံ မဟေသိနာ။|
    count |၇၁၄|
      block |ယော တံ တထာ ပဇာနာတိ၊ ယထာ ဗုဒ္ဓေန ဒေသိတံ။|
      block |န ဂဏှာတိ ဘဝံ ကိဉ္စိ၊ သုတတ္တံဝ အယောဂုဠံ။|
    count |၇၁၅|
      block |န မေ ဟောတိ အဟောသိန္တိ၊ ဘဝိဿန္တိ န ဟောတိ မေ။|
      block |သင်္ခါရာ ဝိဂမိဿန္တိ၊ တတ္ထ ကာ ပရိဒေဝနာ။|
    count |၇၁၆|
      block |သုဒ္ဓံ ဓမ္မသမုပ္ပါဒံ၊ သုဒ္ဓံ သင်္ခါရသန္တတိံ။|
      block |ပဿန္တဿ ယထာဘူတံ၊ န ဘယံ ဟောတိ ဂါမဏိ။|
    count |၇၁၇|
      block |တိဏကဋ္ဌသမံ လောကံ၊ ယဒာ ပညာယ ပဿတိ။|
      block |မမတ္တံ သော အသံဝိန္ဒံ၊ နတ္ထိ မေတိ န သောစတိ။|
    count |၇၁၈|
      block |ဥက္ကဏ္ဌာမိ သရီရေန၊ ဘဝေနမှိ အနတ္ထိကော။|
      block |သောယံ ဘိဇ္ဇိဿတိ ကာယော၊ အညော စ န ဘဝိဿတိ။|
    count |၇၁၉|
      block |ယံ ဝေါ ကိစ္စံ သရီရေန၊ တံ ကရောထ ယဒိစ္ဆထ။|
      block |န မေ တပ္ပစ္စယာ တတ္ထ၊ ဒောသော ပေမဉ္စ ဟေဟိတိ။|
    count |၇၂၀|
      block |တဿ တံ ဝစနံ သုတွာ၊ အဗ္ဘုတံ လောမဟံသနံ။|
      block |သတ္ထာနိ နိက္ခိပိတွာန၊ မာဏဝါ ဧတဒဗြဝုံ။|
    count |၇၂၁|
      block |ကိံ ဘဒန္တေ ကရိတွာန၊ ကော ဝါ အာစရိယော တဝ။|
      block |ကဿ သာသနမာဂမ္မ၊ လဗ္ဘတေ တံ အသောကတာ။|
    count |၇၂၂|
      block |သဗ္ဗညူ သဗ္ဗဒဿာဝီ၊ ဇိနော အာစရိယော မမ။|
      block |မဟာကာရုဏိကော သတ္ထာ၊ သဗ္ဗလောကတိကိစ္ဆကော။|
    count |၇၂၃|
      block |တေနာယံ ဒေသိတော ဓမ္မော၊ ခယဂါမီ အနုတ္တရော။|
      block |တဿ သာသနမာဂမ္မ၊ လဗ္ဘတေ တံ အသောကတာ။|
    count |၇၂၄|
      block |သုတွာန စောရာ ဣသိနော သုဘာသိတံ၊ နိက္ခိပ္ပ သတ္ထာနိ စ အာဝုဓာနိ စ။|
      block |တမှာ စ ကမ္မာ ဝိရမိံသု ဧကေ၊ ဧကေ စ ပဗ္ဗဇ္ဇမရောစယိံသု။|
    count |၇၂၅|
      block |တေ ပဗ္ဗဇိတွာ သုဂတဿ သာသနေ၊ ဘာဝေတွ ဗောဇ္ဈင်္ဂဗလာနိ ပဏ္ဍိတာ။|
      block |ဥဒဂ္ဂစိတ္တာ သုမနာ ကတိန္ဒြိယာ၊ ဖုသိံသု နိဗ္ဗာနပဒံ အသင်္ခတန္တိ။|
    stand |။အဓိမုတ္တော ထေရော။|
  block |၂။ ပါရာပရိယတ္ထေရဂါထာ|
    count |၇၂၆|
      block |သမဏဿ အဟု စိန္တာ၊ ပါရာပရိယဿ ဘိက္ခုနော။|
      block |ဧကကဿ နိသိန္နဿ၊ ပဝိဝိတ္တဿ ဈာယိနော။|
    count |၇၂၇|
      block |ကိမာနုပုဗ္ဗံ ပုရိသော၊ ကိံ ဝတံ ကိံ သမာစာရံ။|
      block |အတ္တနော ကိစ္စကာရီဿ၊ န စ ကဉ္စိ ဝိဟေဌယေ။|
    count |၇၂၈|
      block |ဣန္ဒြိယာနိ မနုဿာနံ၊ ဟိတာယ အဟိတာယ စ။|
      block |အရက္ခိတာနိ အဟိတာယ၊ ရက္ခိတာနိ ဟိတာယ စ။|
    count |၇၂၉|
      block |ဣန္ဒြိယာနေဝ သာရက္ခံ၊ ဣန္ဒြိယာနိ စ ဂေါပယံ။|
      block |အတ္တနော ကိစ္စကာရီဿ၊ န စ ကဉ္စိ ဝိဟေဌယေ။|
    count |၇၃၀|
      block |စက္ခုန္ဒြိယံ စေ ရူပေသု၊ ဂစ္ဆန္တံ အနိဝါရယံ။|
      block |အနာဒီနဝဒဿာဝီ၊ သော ဒုက္ခါ န ဟိ မုစ္စတိ။|
    count |၇၃၁|
      block |သောတိန္ဒြိယံ စေ သဒ္ဒေသု၊ ဂစ္ဆန္တံ အနိဝါရယံ။|
      block |အနာဒီနဝဒဿာဝီ၊ သော ဒုက္ခါ န ဟိ မုစ္စတိ။|
    count |၇၃၂|
      block |အနိဿရဏဒဿာဝီ၊ ဂန္ဓေ စေ ပဋိသေဝတိ။|
      block |န သော မုစ္စတိ ဒုက္ခမှာ၊ ဂန္ဓေသု အဓိမုစ္ဆိတော။|
    count |၇၃၃|
      block |အမ္ဗိလံ မဓုရဂ္ဂဉ္စ၊ တိတ္တကဂ္ဂမနုဿရံ။|
      block |ရသတဏှာယ ဂဓိတော၊ ဟဒယံ နာဝဗုဇ္ဈတိ။|
    count |၇၃၄|
      block |သုဘာနျပ္ပဋိကူလာနိ၊ ဖောဋ္ဌဗ္ဗာနိ အနုဿရံ။|
      block |ရတ္တော ရာဂါဓိကရဏံ၊ ဝိဝိဓံ ဝိန္ဒတေ ဒုခံ။|
    count |၇၃၅|
      block |မနံ စေတေဟိ ဓမ္မေဟိ၊ ယော န သက္ကောတိ ရက္ခိတုံ။|
      block |တတော နံ ဒုက္ခမနွေတိ၊ သဗ္ဗေဟေတေဟိ ပဉ္စဟိ။|
    count |၇၃၆|
      block |ပုဗ္ဗလောဟိတသမ္ပုဏ္ဏံ၊ ဗဟုဿ ကုဏပဿ စ။|
      block |နရဝီရကတံ ဝဂ္ဂုံ၊ သမုဂ္ဂမိဝ စိတ္တိတံ။|
    count |၇၃၇|
      block |ကဋုကံ မဓုရဿာဒံ၊ ပိယနိဗန္ဓနံ ဒုခံ။|
      block |ခုရံဝ မဓုနာ လိတ္တံ၊ ဥလ္လိဟံ နာဝဗုဇ္ဈတိ။|
    count |၇၃၈|
      block |ဣတ္ထိရူပေ ဣတ္ထိသရေ၊ ဖောဋ္ဌဗ္ဗေပိ စ ဣတ္ထိယာ။|
      block |ဣတ္ထိဂန္ဓေသု သာရတ္တော၊ ဝိဝိဓံ ဝိန္ဒတေ ဒုခံ။|
    count |၇၃၉|
      block |ဣတ္ထိသောတာနိ သဗ္ဗာနိ၊ သန္ဒန္တိ ပဉ္စ ပဉ္စသု။|
      block |တေသမာဝရဏံ ကာတုံ၊ ယော သက္ကောတိ ဝီရိယဝါ။|
    count |၇၄၀|
      block |သော အတ္ထဝါ သော ဓမ္မဋ္ဌော၊ သော ဒက္ခေါ သော ဝိစက္ခဏော။|
      block |ကရေယျ ရမမာနောပိ၊ ကိစ္စံ ဓမ္မတ္ထသံဟိတံ။|
    count |၇၄၁|
      block |အထော သီဒတိ သညုတ္တံ၊ ဝဇ္ဇေ ကိစ္စံ နိရတ္ထကံ။|
      block |န တံ ကိစ္စန္တိ မညိတွာ၊ အပ္ပမတ္တော ဝိစက္ခဏော။|
    count |၇၄၂|
      block |ယဉ္စ အတ္ထေန သညုတ္တံ၊ ယာ စ ဓမ္မဂတာ ရတိ။|
      block |တံ သမာဒာယ ဝတ္တေထ၊ သာ ဟိ ဝေ ဥတ္တမာ ရတိ။|
    count |၇၄၃|
      block |ဥစ္စာဝစေဟုပါယေဟိ၊ ပရေသမဘိဇိဂီသတိ။|
      block |ဟန္တွာ ဝဓိတွာ အထ သောစယိတွာ၊ အာလောပတိ သာဟသာ ယော ပရေသံ။|
    count |၇၄၄|
      block |တစ္ဆန္တော အာဏိယာ အာဏိံ၊ နိဟန္တိ ဗလဝါ ယထာ။|
      block |ဣန္ဒြိယာနိန္ဒြိယေဟေဝ၊ နိဟန္တိ ကုသလော တထာ။|
    count |၇၄၅|
      block |သဒ္ဓံ ဝီရိယံ သမာဓိဉ္စ၊ သတိပညဉ္စ ဘာဝယံ။|
      block |ပဉ္စ ပဉ္စဟိ ဟန္တွာန၊ အနီဃော ယာတိ ဗြာဟ္မဏော။|
    count |၇၄၆|
      block |သော အတ္ထဝါ သော ဓမ္မဋ္ဌော၊ ကတွာ ဝါကျာနုသာသနိံ။|
      block |သဗ္ဗေန သဗ္ဗံ ဗုဒ္ဓဿ၊ သော နရော သုခမေဓတီတိ။|
    stand |။ပါရာပရိယော ထေရော။|
  block |၃။ တေလကာနိတ္ထေရဂါထာ|
    count |၇၄၇|
      block |စိရရတ္တံ ဝတာတာပီ၊ ဓမ္မံ အနုဝိစိန္တယံ။|
      block |သမံ စိတ္တဿ နာလတ္ထံ၊ ပုစ္ဆံ သမဏဗြာဟ္မဏေ။|
    count |၇၄၈|
      block |ကော သော ပါရင်္ဂတော လောကေ၊ ကော ပတ္တော အမတောဂဓံ။|
      block |ကဿ ဓမ္မံ ပဋိစ္ဆာမိ၊ ပရမတ္ထဝိဇာနနံ။|
    count |၇၄၉|
      block |အန္တောဝင်္ကဂတော အာသိ၊ မစ္ဆောဝ ဃသမာမိသံ။|
      block |ဗဒ္ဓေါ မဟိန္ဒပါသေန၊ ဝေပစိတျသုရော ယထာ။|
    count |၇၅၀|
      block |အဉ္ဆာမိ နံ န မုဉ္စာမိ၊ အသ္မာ သောကပရိဒ္ဒဝါ။|
      block |ကော မေ ဗန္ဓံ မုဉ္စံ လောကေ၊ သမ္ဗောဓိံ ဝေဒယိဿတိ။|
    count |၇၅၁|
      block |သမဏံ ဗြာဟ္မဏံ ဝါ ကံ၊ အာဒိသန္တံ ပဘင်္ဂုနံ။|
      block |ကဿ ဓမ္မံ ပဋိစ္ဆာမိ၊ ဇရာမစ္စုပဝါဟနံ။|
    count |၇၅၂|
      block |ဝိစိကိစ္ဆာကင်္ခါဂန္ထိတံ၊ သာရမ္ဘဗလသညုတံ။|
      block |ကောဓပ္ပတ္တမနတ္ထဒ္ဓံ၊ အဘိဇပ္ပပ္ပဒာရဏံ။|
    count |၇၅၃|
      block |တဏှာဓနုသမုဋ္ဌာနံ၊ ဒွေ စ ပန္နရသာယုတံ။|
      block |ပဿ ဩရသိကံ ဗာဠှံ၊ ဘေတွာန ယဒိ တိဋ္ဌတိ။|
    count |၇၅၄|
      block |အနုဒိဋ္ဌီနံ အပ္ပဟာနံ၊ သင်္ကပ္ပပရတေဇိတံ။|
      block |တေန ဝိဒ္ဓေါ ပဝေဓာမိ၊ ပတ္တံဝ မာလုတေရိတံ။|
    count |၇၅၅|
      block |အဇ္ဈတ္တံ မေ သမုဋ္ဌာယ၊ ခိပ္ပံ ပစ္စတိ မာမကံ။|
      block |ဆဖဿာယတနီ ကာယော၊ ယတ္ထ သရတိ သဗ္ဗဒာ။|
    count |၇၅၆|
      block |တံ န ပဿာမိ တေကိစ္ဆံ၊ ယော မေတံ သလ္လမုဒ္ဓရေ။|
      block |နာနာရဇ္ဇေန သတ္ထေန၊ နာညေန ဝိစိကိစ္ဆိတံ။|
    count |၇၅၇|
      block |ကော မေ အသတ္ထော အဝဏော၊ သလ္လမဗ္ဘန္တရပဿယံ။|
      block |အဟိံသံ သဗ္ဗဂတ္တာနိ၊ သလ္လံ မေ ဥဒ္ဓရိဿတိ။|
    count |၇၅၈|
      block |ဓမ္မပ္ပတိ ဟိ သော သေဋ္ဌော၊ ဝိသဒောသပ္ပဝါဟကော။|
      block |ဂမ္ဘီရေ ပတိတဿ မေ၊ ထလံ ပါဏိဉ္စ ဒဿယေ။|
    count |၇၅၉|
      block |ရဟဒေဟမသ္မိ ဩဂါဠှော၊ အဟာရိယရဇမတ္တိကေ။|
      block |မာယာဥသူယသာရမ္ဘ၊ ထိနမိဒ္ဓမပတ္ထဋေ။|
    count |၇၆၀|
      block |ဥဒ္ဓစ္စမေဃထနိတံ၊ သံယောဇနဝလာဟကံ။|
      block |ဝါဟာ ဝဟန္တိ ကုဒ္ဒိဋ္ဌိံ၊ သင်္ကပ္ပါ ရာဂနိဿိတာ။|
    count |၇၆၁|
      block |သဝန္တိ သဗ္ဗဓိ သောတာ၊ လတာ ဥဗ္ဘိဇ္ဇ တိဋ္ဌတိ။|
      block |တေ သောတေ ကော နိဝါရေယျ၊ တံ လတံ ကော ဟိ ဆေစ္ဆတိ။|
    count |၇၆၂|
      block |ဝေလံ ကရောထ ဘဒ္ဒန္တေ၊ သောတာနံ သန္နိဝါရဏံ။|
      block |မာ တေ မနောမယော သောတော၊ ရုက္ခံဝ သဟသာ လုဝေ။|
    count |၇၆၃|
      block |ဧဝံ မေ ဘယဇာတဿ၊ အပါရာ ပါရမေသတော။|
      block |တာဏော ပညာဝုဓော သတ္ထာ၊ ဣသိသင်္ဃနိသေဝိတော။|
    count |၇၆၄|
      block |သောပါဏံ သုဂတံ သုဒ္ဓံ၊ ဓမ္မသာရမယံ ဒဠှံ။|
      block |ပါဒာသိ ဝုယှမာနဿ၊ မာ ဘာယီတိ စ မဗြဝိ။|
    count |၇၆၅|
      block |သတိပဋ္ဌာနပါသာဒံ၊ အာရုယှ ပစ္စဝေက္ခိသံ။|
      block |ယံ တံ ပုဗ္ဗေ အမညိဿံ၊ သက္ကာယာဘိရတံ ပဇံ။|
    count |၇၆၆|
      block |ယဒာ စ မဂ္ဂမဒ္ဒက္ခိံ၊ နာဝါယ အဘိရူဟနံ။|
      block |အနဓိဋ္ဌာယ အတ္တာနံ၊ တိတ္ထမဒ္ဒက္ခိမုတ္တမံ။|
    count |၇၆၇|
      block |သလ္လံ အတ္တသမုဋ္ဌာနံ၊ ဘဝနေတ္တိပ္ပဘာဝိတံ။|
      block |ဧတေသံ အပ္ပဝတ္တာယ၊ ဒေသေသိ မဂ္ဂမုတ္တမံ။|
    count |၇၆၈|
      block |ဒီဃရတ္တာနုသယိတံ၊ စိရရတ္တမဓိဋ္ဌိတံ။|
      block |ဗုဒ္ဓေါ မေပါနုဒီ ဂန္ထံ၊ ဝိသဒောသပ္ပဝါဟနောတိ။|
    stand |။တေလကာနိ ထေရော။|
  block |၄။ ရဋ္ဌပါလတ္ထေရဂါထာ|
    count |၇၆၉|
      block |ပဿ စိတ္တကတံ ဗိမ္ဗံ၊ အရုကာယံ သမုဿိတံ။|
      block |အာတုရံ ဗဟုသင်္ကပ္ပံ၊ ယဿ နတ္ထိ ဓုဝံ ဌိတိ။|
    count |၇၇၀|
      block |ပဿ စိတ္တကတံ ရူပံ၊ မဏိနာ ကုဏ္ဍလေန စ။|
      block |အဋ္ဌိံ တစေန ဩနဒ္ဓံ၊ သဟ ဝတ္ထေဟိ သောဘတိ။|
    count |၇၇၁|
      block |အလတ္တကကတာ ပါဒာ၊ မုခံ စုဏ္ဏကမက္ခိတံ။|
      block |အလံ ဗာလဿ မောဟာယ၊ နော စ ပါရဂဝေသိနော။|
    count |၇၇၂|
      block |အဋ္ဌပဒကတာ ကေသာ၊ နေတ္တာ အဉ္ဇနမက္ခိတာ။|
      block |အလံ ဗာလဿ မောဟာယ၊ နော စ ပါရဂဝေသိနော။|
    count |၇၇၃|
      block |အဉ္ဇနီဝ နဝါ စိတ္တာ၊ ပူတိကာယော အလင်္ကတော။|
      block |အလံ ဗာလဿ မောဟာယ၊ နော စ ပါရဂဝေသိနော။|
    count |၇၇၄|
      block |ဩဒဟိ မိဂဝေါ ပါသံ၊ နာသဒာ ဝါဂုရံ မိဂေါ။|
      block |ဘုတွာ နိဝါပံ ဂစ္ဆာမ၊ ကန္ဒန္တေ မိဂဗန္ဓကေ။|
    count |၇၇၅|
      block |ဆိန္နော ပါသော မိဂဝဿ၊ နာသဒာ ဝါဂုရံ မိဂေါ။|
      block |ဘုတွာ နိဝါပံ ဂစ္ဆာမ၊ သောစန္တေ မိဂလုဒ္ဒကေ။|
    count |၇၇၆|
      block |ပဿာမိ လောကေ သဓနေ မနုဿေ၊ လဒ္ဓါန ဝိတ္တံ န ဒဒန္တိ မောဟာ။|
      block |လုဒ္ဓါ ဓနံ သန္နိစယံ ကရောန္တိ၊ ဘိယျောဝ ကာမေ အဘိပတ္ထယန္တိ။|
    count |၇၇၇|
      block |ရာဇာ ပသယှပ္ပထဝိံ ဝိဇေတွာ၊ သသာဂရန္တံ မဟိမာဝသန္တော။|
      block |ဩရံ သမုဒ္ဒဿ အတိတ္တရူပေါ၊ ပါရံ သမုဒ္ဒဿပိ ပတ္ထယေထ။|
    count |၇၇၈|
      block |ရာဇာ စ အညေ စ ဗဟူ မနုဿာ၊ အဝီတတဏှာ မရဏံ ဥပေန္တိ။|
      block |ဦနာဝ ဟုတွာန ဇဟန္တိ ဒေဟံ၊ ကာမေဟိ လောကမှိ န ဟတ္ထိ တိတ္တိ။|
    count |၇၇၉|
      block |ကန္ဒန္တိ နံ ဉာတီ ပကိရိယ ကေသေ၊ အဟော ဝတာ နော အမရာတိ စာဟု။|
      block |ဝတ္ထေန နံ ပါရုတံ နီဟရိတွာ၊ စိတံ သမောဓာယ တတော ဍဟန္တိ။|
    count |၇၈၀|
      block |သော ဍယှတိ သူလေဟိ တုဇ္ဇမာနော၊ ဧကေန ဝတ္ထေန ပဟာယ ဘောဂေ။|
      block |န မီယမာနဿ ဘဝန္တိ တာဏာ၊ ဉာတီ စ မိတ္တာ အထ ဝါ သဟာယာ။|
    count |၇၈၁|
      block |ဒာယာဒကာ တဿ ဓနံ ဟရန္တိ၊ သတ္တော ပန ဂစ္ဆတိ ယေန ကမ္မံ။|
      block |န မီယမာနံ ဓနမနွေတိ ကိဉ္စိ၊ ပုတ္တာ စ ဒာရာ စ ဓနဉ္စ ရဋ္ဌံ။|
    count |၇၈၂|
      block |န ဒီဃမာယုံ လဘတေ ဓနေန၊ န စာပိ ဝိတ္တေန ဇရံ ဝိဟန္တိ။|
      block |အပ္ပပ္ပံ ဟိဒံ ဇီဝိတမာဟု ဓီရာ၊ အသဿတံ ဝိပ္ပရိဏာမဓမ္မံ။|
    count |၇၈၃|
      block |အဍ္ဎာ ဒလိဒ္ဒာ စ ဖုသန္တိ ဖဿံ၊ ဗာလော စ ဓီရော စ တထေဝ ဖုဋ္ဌော။|
      block |ဗာလော ဟိ ဗာလျာ ဝဓိတောဝ သေတိ၊ ဓီရော စ နော ဝေဓတိ ဖဿဖုဋ္ဌော။|
    count |၇၈၄|
      block |တသ္မာ ဟိ ပညာဝ ဓနေန သေယျာ၊ ယာယ ဝေါသာနမိဓာဓိဂစ္ဆတိ။|
      block |အဗျောသိတတ္တာ ဟိ ဘဝါဘဝေသု၊ ပါပါနိ ကမ္မာနိ ကရောတိ မောဟာ။|
    count |၇၈၅|
      block |ဥပေတိ ဂဗ္ဘဉ္စ ပရဉ္စ လောကံ၊ သံသာရမာပဇ္ဇ ပရမ္ပရာယ။|
      block |တဿပ္ပပညော အဘိသဒ္ဒဟန္တော၊ ဥပေတိ ဂဗ္ဘဉ္စ ပရဉ္စ လောကံ။|
    count |၇၈၆|
      block |စောရော ယထာ သန္ဓိမုခေ ဂဟီတော၊ သကမ္မုနာ ဟညတိ ပါပဓမ္မော။|
      block |ဧဝံ ပဇာ ပေစ္စ ပရမှိ လောကေ၊ သကမ္မုနာ ဟညတိ ပါပဓမ္မော။|
    count |၇၈၇|
      block |ကာမာ ဟိ စိတြာ မဓုရာ မနောရမာ၊ ဝိရူပရူပေန မထေန္တိ စိတ္တံ။|
      block |အာဒီနဝံ ကာမဂုဏေသု ဒိသွာ၊ တသ္မာ အဟံ ပဗ္ဗဇိတောမှိ ရာဇ။|
    count |၇၈၈|
      block |ဒုမပ္ဖလာနီဝ ပတန္တိ မာဏဝါ၊ ဒဟရာ စ ဝုဍ္ဎာ စ သရီရဘေဒာ။|
      block |ဧတမ္ပိ ဒိသွာ ပဗ္ဗဇိတောမှိ ရာဇ၊ အပဏ္ဏကံ သာမညမေဝ သေယျော။|
    count |၇၈၉|
      block |သဒ္ဓါယာဟံ ပဗ္ဗဇိတော၊ ဥပေတော ဇိနသာသနေ။|
      block |အဝဇ္ဈာ မယှံ ပဗ္ဗဇ္ဇာ၊ အနဏော ဘုဉ္ဇာမိ ဘောဇနံ။|
    count |၇၉၀|
      block |ကာမေ အာဒိတ္တတော ဒိသွာ၊ ဇာတရူပါနိ သတ္ထတော။|
      block |ဂဗ္ဘဝေါက္ကန္တိတော ဒုက္ခံ၊ နိရယေသု မဟဗ္ဘယံ။|
    count |၇၉၁|
      block |ဧတမာဒီနဝံ ဉတွာ၊ သံဝေဂံ အလဘိံ တဒာ။|
      block |သောဟံ ဝိဒ္ဓေါ တဒာ သန္တော၊ သမ္ပတ္တော အာသဝက္ခယံ။|
    count |၇၉၂|
      block |ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။|
      block |ဩဟိတော ဂရုကော ဘာရော၊ ဘဝနေတ္တိ သမူဟတာ။|
    count |၇၉၃|
      block |ယဿတ္ထာယ ပဗ္ဗဇိတော၊ အဂါရသ္မာနဂါရိယံ။|
      block |သော မေ အတ္ထော အနုပ္ပတ္တော၊ သဗ္ဗသံယောဇနက္ခယောတိ။|
    stand |။ ရဋ္ဌပါလော ထေရော။|
  block |၅။ မာလုကျပုတ္တတ္ထေရဂါထာ|
    count |၇၉၄|
      block |ရူပံ ဒိသွာ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၇၉၅|
      block |တဿ ဝဍ္ဎန္တိ ဝေဒနာ၊ အနေကာ ရူပသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၇၉၆|
      block |သဒ္ဒံ သုတွာ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၇၉၇|
      block |တဿ ဝဍ္ဎန္တိ ဝေဒနာ၊ အနေကာ သဒ္ဒသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၇၉၈|
      block |ဂန္ဓံ ဃတွာ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၇၉၉|
      block |တဿ ဝဍ္ဎန္တိ ဝေဒနာ၊ အနေကာ ဂန္ဓသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၈၀၀|
      block |ရသံ ဘောတွာ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၈၀၁|
      block |တဿ ဝဍ္ဎန္တိ ဝေဒနာ၊ အနေကာ ရသသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၈၀၂|
      block |ဖဿံ ဖုဿ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၈၀၃|
      block |တဿ ဝဍ္ဎန္တိ ဝေဒနာ၊ အနေကာ ဖဿသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၈၀၄|
      block |ဓမ္မံ ဉတွာ သတိ မုဋ္ဌာ၊ ပိယံ နိမိတ္တံ မနသိ ကရောတော။|
      block |သာရတ္တစိတ္တော ဝေဒေတိ၊ တဉ္စ အဇ္ဈောဿ တိဋ္ဌတိ။|
    count |၈၀၅|
      block |တဿ ဝဍ္ဎန္တိ ဝေဒနာ၊ အနေကာ ဓမ္မသမ္ဘဝါ။|
      block |အဘိဇ္ဈာ စ ဝိဟေသာ စ၊ စိတ္တမဿူပဟညတိ။|
      block |ဧဝမာစိနတော ဒုက္ခံ၊ အာရာ နိဗ္ဗာန ဝုစ္စတိ။|
    count |၈၀၆|
      block |န သော ရဇ္ဇတိ ရူပေသု၊ ရူပံ ဒိသွာ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၀၇|
      block |ယထာဿ ပဿတော ရူပံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    count |၈၀၈|
      block |န သော ရဇ္ဇတိ သဒ္ဒေသု၊ သဒ္ဒံ သုတွာ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၀၉|
      block |ယထာဿ သုဏတော သဒ္ဒံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    count |၈၁၀|
      block |န သော ရဇ္ဇတိ ဂန္ဓေသု၊ ဂန္ဓံ ဃတွာ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၁၁|
      block |ယထာဿ ဃာယတော ဂန္ဓံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    count |၈၁၂|
      block |န သော ရဇ္ဇတိ ရသေသု၊ ရသံ ဘောတွာ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၁၃|
      block |ယထာဿ သာယရတော ရသံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    count |၈၁၄|
      block |န သော ရဇ္ဇတိ ဖဿေသု၊ ဖဿံ ဖုဿ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၁၅|
      block |ယထာဿ ဖုသတော ဖဿံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    count |၈၁၆|
      block |န သော ရဇ္ဇတိ ဓမ္မေသု၊ ဓမ္မံ ဉတွာ ပတိဿတော။|
      block |ဝိရတ္တစိတ္တော ဝေဒေတိ၊ တဉ္စ နာဇ္ဈောဿ တိဋ္ဌတိ။|
    count |၈၁၇|
      block |ယထာဿ ဝိဇာနတော ဓမ္မံ၊ သေဝတော စာပိ ဝေဒနံ။|
      block |ခီယတိ နောပစီယတိ၊ ဧဝံ သော စရတီ သတော။|
      block |ဧဝံ အပစိနတော ဒုက္ခံ၊ သန္တိကေ နိဗ္ဗာန ဝုစ္စတိ။|
    stand |။ မာလုကျပုတ္တော ထေရော။|
  block |၆။ သေလတ္ထေရဂါထာ|
    count |၈၁၈|
      block |ပရိပုဏ္ဏကာယော သုရုစိ၊ သုဇာတော စာရုဒဿနော။|
      block |သုဝဏ္ဏဝဏ္ဏောသိ ဘဂဝါ၊ သုသုက္ကဒာဌောသိ ဝီရိယဝါ။|
    count |၈၁၉|
      block |နရဿ ဟိ သုဇာတဿ၊ ယေ ဘဝန္တိ ဝိယဉ္ဇနာ။|
      block |သဗ္ဗေ တေ တဝ ကာယသ္မိံ၊ မဟာပုရိသလက္ခဏာ။|
    count |၈၂၀|
      block |ပသန္နနေတ္တော သုမုခေါ၊ ဗြဟာ ဥဇု ပတာပဝါ။|
      block |မဇ္ဈေ သမဏသင်္ဃဿ၊ အာဒိစ္စောဝ ဝိရောစသိ။|
    count |၈၂၁|
      block |ကလျာဏဒဿနော ဘိက္ခု၊ ကဉ္စနသန္နိဘတ္တစော။|
      block |ကိံ တေ သမဏဘာဝေန၊ ဧဝံ ဥတ္တမဝဏ္ဏိနော။|
    count |၈၂၂|
      block |ရာဇာ အရဟသိ ဘဝိတုံ၊ စက္ကဝတ္တီ ရထေသဘော။|
      block |စာတုရန္တော ဝိဇိတာဝီ၊ ဇမ္ဗုသဏ္ဍဿ ဣဿရော။|
    count |၈၂၃|
      block |ခတ္တိယာ ဘောဂီ ရာဇာနော၊ အနုယန္တာ ဘဝန္တိ တေ။|
      block |ရာဇာဘိရာဇာ မနုဇိန္ဒော၊ ရဇ္ဇံ ကာရေဟိ ဂေါတမ။|
    count |၈၂၄|
      block |ရာဇာဟမသ္မိ သေလ၊ သေလာတိ ဘဂဝါ ဓမ္မရာဇာ အနုတ္တရော။|
      block |ဓမ္မေန စက္ကံ ဝတ္တေမိ၊ စက္ကံ အပ္ပဋိဝတ္တိယံ။|
    count |၈၂၅|
      block |သမ္ဗုဒ္ဓေါ ပဋိဇာနာသိ၊ ဣတိ သေလော ဗြာဟ္မဏော ဓမ္မရာဇာ အနုတ္တရော။|
      block |ဓမ္မေန စက္ကံ ဝတ္တေမိ၊ ဣတိ ဘာသထ ဂေါတမ။|
    count |၈၂၆|
      block |ကော နု သေနာပတိ ဘောတော၊ သာဝကော သတ္ထုရနွယော။|
      block |ကော တေတမနုဝတ္တေတိ၊ ဓမ္မစက္ကံ ပဝတ္တိတံ။|
    count |၈၂၇|
      block |မယာ ပဝတ္တိတံ စက္ကံ၊ သေလာတိ ဘဂဝါ ဓမ္မစက္ကံ အနုတ္တရံ။|
      block |သာရိပုတ္တော အနုဝတ္တေတိ၊ အနုဇာတော တထာဂတံ။|
    count |၈၂၈|
      block |အဘိညေယျံ အဘိညာတံ၊ ဘာဝေတဗ္ဗဉ္စ ဘာဝိတံ။|
      block |ပဟာတဗ္ဗံ ပဟီနံ မေ၊ တသ္မာ ဗုဒ္ဓေါသ္မိ ဗြာဟ္မဏ။|
    count |၈၂၉|
      block |ဝိနယဿု မယိ ကင်္ခံ၊ အဓိမုဉ္စဿု ဗြာဟ္မဏ။|
      block |ဒုလ္လဘံ ဒဿနံ ဟောတိ၊ သမ္ဗုဒ္ဓါနံ အဘိဏှသော။|
    count |၈၃၀|
      block |ယေသံ ဝေ ဒုလ္လဘော လောကေ၊ ပါတုဘာဝေါ အဘိဏှသော။|
      block |သောဟံ ဗြာဟ္မဏ ဗုဒ္ဓေါသ္မိ၊ သလ္လကတ္တော အနုတ္တရော။|
    count |၈၃၁|
      block |ဗြဟ္မဘူတော အတိတုလော၊ မာရသေနပ္ပမဒ္ဒနော။|
      block |သဗ္ဗာမိတ္တေ ဝသေ ကတွာ၊ မောဒာမိ အကုတောဘယော။|
    count |၈၃၂|
      block |ဣဒံ ဘောန္တော နိသာမေထ၊ ယထာ ဘာသတိ စက္ခုမာ။|
      block |သလ္လကတ္တော မဟာဝီရော၊ သီဟောဝ နဒတီ ဝနေ။|
    count |၈၃၃|
      block |ဗြဟ္မဘူတံ အတိတုလံ၊ မာရသေနပ္ပမဒ္ဒနံ။|
      block |ကော ဒိသွာ နပ္ပသီဒေယျ၊ အပိ ကဏှာဘိဇာတိကော။|
    count |၈၃၄|
      block |ယော မံ ဣစ္ဆတိ အနွေတု၊ ယော ဝါ နိစ္ဆတိ ဂစ္ဆတု။|
      block |ဣဓာဟံ ပဗ္ဗဇိဿာမိ၊ ဝရပညဿ သန္တိကေ။|
    count |၈၃၅|
      block |ဧတံ စေ ရုစ္စတိ ဘောတော၊ သမ္မာသမ္ဗုဒ္ဓသာသနံ။|
      block |မယမ္ပိ ပဗ္ဗဇိဿာမ၊ ဝရပညဿ သန္တိကေ။|
    count |၈၃၆|
      block |ဗြာဟ္မဏာ တိသတာ ဣမေ၊ ယာစန္တိ ပဉ္ဇလီကတာ။|
      block |ဗြဟ္မစရိယံ စရိဿာမ၊ ဘဂဝါ တဝ သန္တိကေ။|
    count |၈၃၇|
      block |သွာခါတံ ဗြဟ္မစရိယံ၊ သေလာတိ ဘဂဝါ သန္ဒိဋ္ဌိကမကာလိကံ။|
      block |ယတ္ထ အမောဃာ ပဗ္ဗဇ္ဇာ၊ အပ္ပမတ္တဿ သိက္ခတော။|
    count |၈၃၈|
      block |ယံ တံ သရဏမာဂမှ၊ ဣတော အဋ္ဌမေ စက္ခုမ။|
      block |သတ္တရတ္တေန ဘဂဝါ၊ ဒန္တာမှ တဝ သာသနေ။|
    count |၈၃၉|
      block |တုဝံ ဗုဒ္ဓေါ တုဝံ သတ္ထာ၊ တုဝံ မာရာဘိဘူ မုနိ။|
      block |တုဝံ အနုသယေ ဆေတွာ၊ တိဏ္ဏော တာရေသိမံ ပဇံ။|
    count |၈၄၀|
      block |ဥပဓီ တေ သမတိက္ကန္တာ၊ အာသဝါ တေ ပဒာလိတာ။|
      block |သီဟောဝ အနုပါဒာနော၊ ပဟီနဘယဘေရဝေါ။|
    count |၈၄၁|
      block |ဘိက္ခဝေါ တိသတာ ဣမေ၊ တိဋ္ဌန္တိ ပဉ္ဇလီကတာ။|
      block |ပါဒေ ဝီရ ပသာရေဟိ၊ နာဂါ ဝန္ဒန္တု သတ္ထုနောတိ။|
    stand |။ သေလော ထေရော။|
  block |၇။ ကာဠိဂေါဓာပုတ္တဘဒ္ဒိယတ္ထေရဂါထာ|
    count |၈၄၂|
      block |ယာတံ မေ ဟတ္ထိဂီဝါယ၊ သုခုမာ ဝတ္ထာ ပဓာရိတာ။|
      block |သာလီနံ ဩဒနော ဘုတ္တော၊ သုစိမံသူပသေစနော။|
    count |၈၄၃|
      block |သောဇ္ဇ ဘဒ္ဒော သာတတိကော၊ ဥဉ္ဆာပတ္တာဂတေ ရတော။|
      block |ဈာယတိ အနုပါဒာနော၊ ပုတ္တော ဂေါဓာယ ဘဒ္ဒိယော။|
    count |၈၄၄|
      block |ပံသုကူလီ သာတတိကော၊ ဥဉ္ဆာပတ္တာဂတေ ရတော။|
      block |ဈာယတိ အနုပါဒာနော၊ ပုတ္တော ဂေါဓာယ ဘဒ္ဒိယော။|
    count |၈၄၅|
      block |ပိဏ္ဍပါတီ သာတတိကော။ပေ။|
    count |၈၄၆|
      block |တေစီဝရီ သာတတိကော။ပေ။|
    count |၈၄၇|
      block |သပဒာနစာရီ သာတတိကော။ပေ။|
    count |၈၄၈|
      block |ဧကာသနီ သာတတိကော။ပေ။|
    count |၈၄၉|
      block |ပတ္တပိဏ္ဍီ သာတတိကော။ပေ။|
    count |၈၅၀|
      block |ခလုပစ္ဆာဘတ္တီ သာတတိကော။ပေ။|
    count |၈၅၁|
      block |အာရညိကော သာတတိကော။ပေ။|
    count |၈၅၂|
      block |ရုက္ခမူလိကော သာတတိကော။ပေ။|
    count |၈၅၃|
      block |အဗ္ဘောကာသီ သာတတိကော။ပေ။|
    count |၈၅၄|
      block |သောသာနိကော သာတတိကော။ပေ။|
    count |၈၅၅|
      block |ယထာသန္ထတိကော သာတတိကော။ပေ။|
    count |၈၅၆|
      block |နေသဇ္ဇိကော သာတတိကော။ပေ။|
    count |၈၅၇|
      block |အပ္ပိစ္ဆော သာတတိကော။ပေ။|
    count |၈၅၈|
      block |သန္တုဋ္ဌော သာတတိကော။ပေ။|
    count |၈၅၉|
      block |ပဝိဝိတ္တော သာတတိကော။ပေ။|
    count |၈၆၀|
      block |အသံသဋ္ဌော သာတတိကော။ပေ။|
    count |၈၆၁|
      block |အာရဒ္ဓဝီရိယော သာတတိကော။ပေ။|
    count |၈၆၂|
      block |ဟိတွာ သတပလံ ကံသံ၊ သောဝဏ္ဏံ သတရာဇိကံ။|
      block |အဂ္ဂဟိံ မတ္တိကာပတ္တံ၊ ဣဒံ ဒုတိယာဘိသေစနံ။|
    count |၈၆၃|
      block |ဥစ္စေ မဏ္ဍလိပါကာရေ၊ ဒဠှမဋ္ဋာလကောဋ္ဌကေ။|
      block |ရက္ခိတော ခဂ္ဂဟတ္ထေဟိ၊ ဥတ္တသံ ဝိဟရိံ ပုရေ။|
    count |၈၆၄|
      block |သောဇ္ဇ ဘဒ္ဒော အနုတြာသီ၊ ပဟီနဘယဘေရဝေါ။|
      block |ဈာယတိ ဝနမောဂယှ၊ ပုတ္တော ဂေါဓာယ ဘဒ္ဒိယော။|
    count |၈၆၅|
      block |သီလက္ခန္ဓေ ပတိဋ္ဌာယ၊ သတိံ ပညဉ္စ ဘာဝယံ။|
      block |ပါပုဏိံ အနုပုဗ္ဗေန၊ သဗ္ဗသံယောဇနက္ခယန္တိ။|
    stand |။ ဘဒ္ဒိယော ကာဠိဂေါဓာယ ပုတ္တော ထေရော။|
  block |၈။ အင်္ဂုလိမာလတ္ထေရဂါထာ|
    count |၈၆၆|
      block |ဂစ္ဆံ ဝဒေသိ သမဏ ဋ္ဌိတောမှိ၊ မမဉ္စ ဗြူသိ ဌိတမဋ္ဌိတောတိ။|
      block |ပုစ္ဆာမိ တံ သမဏ ဧတမတ္ထံ၊ ကထံ ဌိတော တွံ အဟမဋ္ဌိတောမှိ။|
    count |၈၆၇|
      block |ဌိတော အဟံ အင်္ဂုလိမာလ သဗ္ဗဒာ၊ သဗ္ဗေသု ဘူတေသု နိဓာယ ဒဏ္ဍံ။|
      block |တုဝဉ္စ ပါဏေသု အသညတောသိ၊ တသ္မာ ဌိတောဟံ တုဝမဋ္ဌိတောသိ။|
    count |၈၆၈|
      block |စိရဿံ ဝတ မေ မဟိတော မဟေသီ၊ မဟာဝနံ သမဏော ပစ္စပါဒိ။|
      block |သောဟံ စဇိဿာမိ သဟဿပါပံ၊ သုတွာန ဂါထံ တဝ ဓမ္မယုတ္တံ။|
    count |၈၆၉|
      block |ဣစ္စေဝ စောရော အသိမာဝုဓဉ္စ၊ သောဗ္ဘေ ပပါတေ နရကေ အနွကာသိ။|
      block |အဝန္ဒိ စောရော သုဂတဿ ပါဒေ၊ တတ္ထေဝ ပဗ္ဗဇ္ဇမယာစိ ဗုဒ္ဓံ။|
    count |၈၇၀|
      block |ဗုဒ္ဓေါ စ ခေါ ကာရုဏိကော မဟေသိ၊ ယော သတ္ထာ လောကဿ သဒေဝကဿ။|
      block |တမေဟိ ဘိက္ခူတိ တဒာ အဝေါစ၊ ဧသေဝ တဿ အဟု ဘိက္ခုဘာဝေါ။|
    count |၈၇၁|
      block |ယော စ ပုဗ္ဗေ ပမဇ္ဇိတွာ၊ ပစ္ဆာ သော နပ္ပမဇ္ဇတိ။|
      block |သောမံ လောကံ ပဘာသေတိ၊ အဗ္ဘာ မုတ္တောဝ စန္ဒိမာ။|
    count |၈၇၂|
      block |ယဿ ပါပံ ကတံ ကမ္မံ၊ ကုသလေန ပိဓီယတိ။|
      block |သောမံ လောကံ ပဘာသေတိ၊ အဗ္ဘာ မုတ္တောဝ စန္ဒိမာ။|
    count |၈၇၃|
      block |ယော ဟဝေ ဒဟရော ဘိက္ခု၊ ယုဉ္ဇတိ ဗုဒ္ဓသာသနေ။|
      block |သောမံ လောကံ ပဘာသေတိ၊ အဗ္ဘာ မုတ္တောဝ စန္ဒိမာ။|
    count |၈၇၄|
      block |ဒိသာပိ မေ ဓမ္မကထံ သုဏန္တု၊ ဒိသာပိ မေ ယုဉ္ဇန္တု ဗုဒ္ဓသာသနေ။|
      block |ဒိသာပိ မေ တေ မနုဇေ ဘဇန္တု၊ ယေ ဓမ္မမေဝါဒပယန္တိ သန္တော။|
    count |၈၇၅|
      block |ဒိသာ ဟိ မေ ခန္တိဝါဒာနံ၊ အဝိရောဓပ္ပသံသိနံ။|
      block |သုဏန္တု ဓမ္မံ ကာလေန၊ တဉ္စ အနုဝိဓီယန္တု။|
    count |၈၇၆|
      block |န ဟိ ဇာတု သော မမံ ဟိံသေ၊ အညံ ဝါ ပန ကိဉ္စနံ။|
      block |ပပ္ပုယျ ပရမံ သန္တိံ၊ ရက္ခေယျ တသထာဝရေ။|
    count |၈၇၇|
      block |ဥဒကဉှိ နယန္တိ နေတ္တိကာ၊ ဥသုကာရာ နမယန္တိ တေဇနံ။|
      block |ဒာရုံ နမယန္တိ တစ္ဆကာ၊ အတ္တာနံ ဒမယန္တိ ပဏ္ဍိတာ။|
    count |၈၇၈|
      block |ဒဏ္ဍေနေကေ ဒမယန္တိ၊ အင်္ကုသေဘိ ကသာဟိ စ။|
      block |အဒဏ္ဍေန အသတ္ထေန၊ အဟံ ဒန္တောမှိ တာဒိနာ။|
    count |၈၇၉|
      block |အဟိံသကောတိ မေ နာမံ၊ ဟိံသကဿ ပုရေ သတော။|
      block |အဇ္ဇာဟံ သစ္စနာမောမှိ၊ န နံ ဟိံသာမိ ကိဉ္စနံ။|
    count |၈၈၀|
      block |စောရော အဟံ ပုရေ အာသိံ၊ အင်္ဂုလိမာလောတိ ဝိဿုတော။|
      block |ဝုယှမာနော မဟောဃေန၊ ဗုဒ္ဓံ သရဏမာဂမံ။|
    count |၈၈၁|
      block |လောဟိတပါဏိ ပုရေ အာသိံ၊ အင်္ဂုလိမာလောတိ ဝိဿုတော။|
      block |သရဏဂမနံ ပဿ၊ ဘဝနေတ္တိ သမူဟတာ။|
    count |၈၈၂|
      block |တာဒိသံ ကမ္မံ ကတွာန၊ ဗဟုံ ဒုဂ္ဂတိဂါမိနံ။|
      block |ဖုဋ္ဌော ကမ္မဝိပါကေန၊ အနဏော ဘုဉ္ဇာမိ ဘောဇနံ။|
    count |၈၈၃|
      block |ပမာဒမနုယုဉ္ဇန္တိ၊ ဗာလာ ဒုမ္မေဓိနော ဇနာ။|
      block |အပ္ပမာဒဉ္စ မေဓာဝီ၊ ဓနံ သေဋ္ဌံဝ ရက္ခတိ။|
    count |၈၈၄|
      block |မာ ပမာဒမနုယုဉ္ဇေထ၊ မာ ကာမရတိသန္ထဝံ။|
      block |အပ္ပမတ္တော ဟိ ဈာယန္တော၊ ပပ္ပေါတိ ပရမံ သုခံ။|
    count |၈၈၅|
      block |သွာဂတံ နာပဂတံ၊ နေတံ ဒုမ္မန္တိတံ မမ။|
      block |သဝိဘတ္တေသု ဓမ္မေသု၊ ယံ သေဋ္ဌံ တဒုပါဂမံ။|
    count |၈၈၆|
      block |သွာဂတံ နာပဂတံ၊ နေတံ ဒုမ္မန္တိတံ မမ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၈၈၇|
      block |အရညေ ရုက္ခမူလေ ဝါ၊ ပဗ္ဗတေသု ဂုဟာသု ဝါ။|
      block |တတ္ထ တတ္ထေဝ အဋ္ဌာသိံ၊ ဥဗ္ဗိဂ္ဂမနသော တဒာ။|
    count |၈၈၈|
      block |သုခံ သယာမိ ဌာယာမိ၊ သုခံ ကပ္ပေမိ ဇီဝိတံ။|
      block |အဟတ္ထပါသော မာရဿ၊ အဟော သတ္ထာနုကမ္ပိတော။|
    count |၈၈၉|
      block |ဗြဟ္မဇစ္စော ပုရေ အာသိံ၊ ဥဒိစ္စော ဥဘတော အဟု။|
      block |သောဇ္ဇ ပုတ္တော သုဂတဿ၊ ဓမ္မရာဇဿ သတ္ထုနော။|
    count |၈၉၀|
      block |ဝီတတဏှော အနာဒာနော၊ ဂုတ္တဒွာရော သုသံဝုတော။|
      block |အဃမူလံ ဝဓိတွာန၊ ပတ္တော မေ အာသဝက္ခယော။|
    count |၈၉၁|
      block |ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။|
      block |ဩဟိတော ဂရုကော ဘာရော၊ ဘဝနေတ္တိ သမူဟတာတိ။|
    stand |။ အင်္ဂုလိမာလော ထေရော။|
  block |၉။ အနုရုဒ္ဓတ္ထေရဂါထာ|
    count |၈၉၂|
      block |ပဟာယ မာတာပိတရော၊ ဘဂိနီ ဉာတိဘာတရော။|
      block |ပဉ္စ ကာမဂုဏေ ဟိတွာ၊ အနုရုဒ္ဓေါဝ ဈာယတု။|
    count |၈၉၃|
      block |သမေတော နစ္စဂီတေဟိ၊ သမ္မတာဠပ္ပဗောဓနော။|
      block |န တေန သုဒ္ဓိမဇ္ဈဂံ၊ မာရဿ ဝိသယေ ရတော။|
    count |၈၉၄|
      block |ဧတဉ္စ သမတိက္ကမ္မ၊ ရတော ဗုဒ္ဓဿ သာသနေ။|
      block |သဗ္ဗောဃံ သမတိက္ကမ္မ၊ အနုရုဒ္ဓေါဝ ဈာယတိ။|
    count |၈၉၅|
      block |ရူပါ သဒ္ဒာ ရသာ ဂန္ဓာ၊ ဖောဋ္ဌဗ္ဗာ စ မနောရမာ။|
      block |ဧတေ စ သမတိက္ကမ္မ၊ အနုရုဒ္ဓေါဝ ဈာယတိ။|
    count |၈၉၆|
      block |ပိဏ္ဍပါတပဋိက္ကန္တော၊ ဧကော အဒုတိယော မုနိ။|
      block |ဧသတိ ပံသုကူလာနိ၊ အနုရုဒ္ဓေါ အနာသဝေါ။|
    count |၈၉၇|
      block |ဝိစိနီ အဂ္ဂဟီ ဓောဝိ၊ ရဇယီ ဓာရယီ မုနိ။|
      block |ပံသုကူလာနိ မတိမာ၊ အနုရုဒ္ဓေါ အနာသဝေါ။|
    count |၈၉၈|
      block |မဟိစ္ဆော စ အသန္တုဋ္ဌော၊ သံသဋ္ဌော ယော စ ဥဒ္ဓတော။|
      block |တဿ ဓမ္မာ ဣမေ ဟောန္တိ၊ ပါပကာ သံကိလေသိကာ။|
    count |၈၉၉|
      block |သတော စ ဟောတိ အပ္ပိစ္ဆော၊ သန္တုဋ္ဌော အဝိဃာတဝါ။|
      block |ပဝိဝေကရတော ဝိတ္တော၊ နိစ္စမာရဒ္ဓဝီရိယော။|
    count |၉၀၀|
      block |တဿ ဓမ္မာ ဣမေ ဟောန္တိ၊ ကုသလာ ဗောဓိပက္ခိကာ။|
      block |အနာသဝေါ စ သော ဟောတိ၊ ဣတိ ဝုတ္တံ မဟေသိနာ။|
    count |၉၀၁|
      block |မမ သင်္ကပ္ပမညာယ၊ သတ္ထာ လောကေ အနုတ္တရော။|
      block |မနောမယေန ကာယေန၊ ဣဒ္ဓိယာ ဥပသင်္ကမိ။|
    count |၉၀၂|
      block |ယဒာ မေ အဟု သင်္ကပ္ပေါ၊ တတော ဥတ္တရိ ဒေသယိ။|
      block |နိပ္ပပဉ္စရတော ဗုဒ္ဓေါ၊ နိပ္ပပဉ္စမဒေသယိ။|
    count |၉၀၃|
      block |တဿာဟံ ဓမ္မမညာယ၊ ဝိဟာသိံ သာသနေ ရတော။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၉၀၄|
      block |ပဉ္စပညာသဝဿာနိ၊ ယတော နေသဇ္ဇိကော အဟံ။|
      block |ပဉ္စဝီသတိဝဿာနိ၊ ယတော မိဒ္ဓံ သမူဟတံ။|
    count |၉၀၅|
      block |နာဟု အဿာသပဿာသာ၊ ဌိတစိတ္တဿ တာဒိနော။|
      block |အနေဇော သန္တိမာရဗ္ဘ၊ စက္ခုမာ ပရိနိဗ္ဗုတော။|
    count |၉၀၆|
      block |အသလ္လီနေန စိတ္တေန၊ ဝေဒနံ အဇ္ဈဝါသယိ။|
      block |ပဇ္ဇောတဿေဝ နိဗ္ဗာနံ၊ ဝိမောက္ခေါ စေတသော အဟု။|
    count |၉၀၇|
      block |ဧတေ ပစ္ဆိမကာ ဒာနိ၊ မုနိနော ဖဿပဉ္စမာ။|
      block |နာညေ ဓမ္မာ ဘဝိဿန္တိ၊ သမ္ဗုဒ္ဓေ ပရိနိဗ္ဗုတေ။|
    count |၉၀၈|
      block |နတ္ထိ ဒာနိ ပုနာဝါသော၊ ဒေဝကာယသ္မိ ဇာလိနိ။|
      block |ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါ။|
    count |၉၀၉|
      block |ယဿ မုဟုတ္တေန သဟဿဓာ၊ လောကော သံဝိဒိတော သဗြဟ္မကပ္ပေါ။|
      block |ဝသီ ဣဒ္ဓိဂုဏေ စုတူပပါတေ၊ ကာလေ ပဿတိ ဒေဝတာ သ ဘိက္ခု။|
    count |၉၁၀|
      block |အန္နဘာရော ပုရေ အာသိံ၊ ဒလိဒ္ဒော ဃာသဟာရကော။|
      block |သမဏံ ပဋိပါဒေသိံ၊ ဥပရိဋ္ဌံ ယသဿိနံ။|
    count |၉၁၁|
      block |သောမှိ သကျကုလေ ဇာတော၊ အနုရုဒ္ဓေါတိ မံ ဝိဒူ။|
      block |ဥပေတော နစ္စဂီတေဟိ၊ သမ္မတာဠပ္ပဗောဓနော။|
    count |၉၁၂|
      block |အထဒ္ဒသာသိံ သမ္ဗုဒ္ဓံ၊ သတ္ထာရံ အကုတောဘယံ။|
      block |တသ္မိံ စိတ္တံ ပသာဒေတွာ၊ ပဗ္ဗဇိံ အနဂါရိယံ။|
    count |၉၁၃|
      block |ပုဗ္ဗေနိဝါသံ ဇာနာမိ၊ ယတ္ထ မေ ဝုသိတံ ပုရေ။|
      block |တာဝတိံသေသု ဒေဝေသု၊ အဋ္ဌာသိံ သက္ကဇာတိယာ။|
    count |၉၁၄|
      block |သတ္တက္ခတ္တုံ မနုဿိန္ဒော၊ အဟံ ရဇ္ဇမကာရယိံ။|
      block |စာတုရန္တော ဝိဇိတာဝီ၊ ဇမ္ဗုသဏ္ဍဿ ဣဿရော။|
      block |အဒဏ္ဍေန အသတ္ထေန၊ ဓမ္မေန အနုသာသယိံ။|
    count |၉၁၅|
      block |ဣတော သတ္တ တတော သတ္တ၊ သံသာရာနိ စတုဒ္ဒသ။|
      block |နိဝါသမဘိဇာနိဿံ၊ ဒေဝလောကေ ဌိတာ တဒာ။|
    count |၉၁၆|
      block |ပဉ္စင်္ဂိကေ သမာဓိမှိ၊ သန္တေ ဧကောဒိဘာဝိတေ။|
      block |ပဋိပ္ပဿဒ္ဓိလဒ္ဓမှိ၊ ဒိဗ္ဗစက္ခု ဝိသုဇ္ဈိ မေ။|
    count |၉၁၇|
      block |စုတူပပါတံ ဇာနာမိ၊ သတ္တာနံ အာဂတိံ ဂတိံ။|
      block |ဣတ္ထဘာဝညထာဘာဝံ၊ ဈာနေ ပဉ္စင်္ဂိကေ ဌိတော။|
    count |၉၁၈|
      block |ပရိစိဏ္ဏော မယာ သတ္ထာ။ပေ။ ဘဝနေတ္တိ သမူဟတာ။|
    count |၉၁၉|
      block |ဝဇ္ဇီနံ ဝေဠုဝဂါမေ၊ အဟံ ဇီဝိတသင်္ခယာ။|
      block |ဟေဋ္ဌတော ဝေဠုဂုမ္ဗသ္မိံ၊ နိဗ္ဗာယိဿံ အနာသဝေါတိ။|
    stand |။ အနုရုဒ္ဓေါ ထေရော။|
  block |၁၀။ ပါရာပရိယတ္ထေရဂါထာ|
    count |၉၂၀|
      block |သမဏဿ အဟု စိန္တာ၊ ပုပ္ဖိတမှိ မဟာဝနေ။|
      block |ဧကဂ္ဂဿ နိသိန္နဿ၊ ပဝိဝိတ္တဿ ဈာယိနော။|
    count |၉၂၁|
      block |အညထာ လောကနာထမှိ၊ တိဋ္ဌန္တေ ပုရိသုတ္တမေ။|
      block |ဣရိယံ အာသိ ဘိက္ခူနံ၊ အညထာ ဒာနိ ဒိဿတိ။|
    count |၉၂၂|
      block |သီတဝါတပရိတ္တာနံ၊ ဟိရိကောပီနဆာဒနံ။|
      block |မတ္တဋ္ဌိယံ အဘုဉ္ဇိံသု၊ သန္တုဋ္ဌာ ဣတရီတရေ။|
    count |၉၂၃|
      block |ပဏီတံ ယဒိ ဝါ လူခံ၊ အပ္ပံ ဝါ ယဒိ ဝါ ဗဟုံ။|
      block |ယာပနတ္ထံ အဘုဉ္ဇိံသု၊ အဂိဒ္ဓါ နာဓိမုစ္ဆိတာ။|
    count |၉၂၄|
      block |ဇီဝိတာနံ ပရိက္ခါရေ၊ ဘေသဇ္ဇေ အထ ပစ္စယေ။|
      block |န ဗာဠှံ ဥဿုကာ အာသုံ၊ ယထာ တေ အာသဝက္ခယေ။|
    count |၉၂၅|
      block |အရညေ ရုက္ခမူလေသု၊ ကန္ဒရာသု ဂုဟာသု စ။|
      block |ဝိဝေကမနုဗြူဟန္တာ၊ ဝိဟံသု တပ္ပရာယနာ။|
    count |၉၂၆|
      block |နီစာ နိဝိဋ္ဌာ သုဘရာ၊ မုဒူ အတ္ထဒ္ဓမာနသာ။|
      block |အဗျာသေကာ အမုခရာ၊ အတ္ထစိန္တာ ဝသာနုဂါ။|
    count |၉၂၇|
      block |တတော ပါသာဒိကံ အာသိ၊ ဂတံ ဘုတ္တံ နိသေဝိတံ။|
      block |သိနိဒ္ဓါ တေလဓာရာဝ၊ အဟောသိ ဣရိယာပထော။|
    count |၉၂၈|
      block |သဗ္ဗာသဝပရိက္ခီဏာ၊ မဟာဈာယီ မဟာဟိတာ။|
      block |နိဗ္ဗုတာ ဒာနိ တေ ထေရာ၊ ပရိတ္တာ ဒာနိ တာဒိသာ။|
    count |၉၂၉|
      block |ကုသလာနဉ္စ ဓမ္မာနံ၊ ပညာယ စ ပရိက္ခယာ။|
      block |သဗ္ဗာကာရဝရူပေတံ၊ လုဇ္ဇတေ ဇိနသာသနံ။|
    count |၉၃၀|
      block |ပါပကာနဉ္စ ဓမ္မာနံ၊ ကိလေသာနဉ္စ ယော ဥတု။|
      block |ဥပဋ္ဌိတာ ဝိဝေကာယ၊ ယေ စ သဒ္ဓမ္မသေသကာ။|
    count |၉၃၁|
      block |တေ ကိလေသာ ပဝဍ္ဎန္တာ၊ အာဝိသန္တိ ဗဟုံ ဇနံ။|
      block |ကီဠန္တိ မညေ ဗာလေဟိ၊ ဥမ္မတ္တေဟိဝ ရက္ခသာ။|
    count |၉၃၂|
      block |ကိလေသေဟာဘိဘူတာ တေ၊ တေန တေန ဝိဓာဝိတာ။|
      block |နရာ ကိလေသဝတ္ထူသု၊ သသင်္ဂါမေဝ ဃောသိတေ။|
    count |၉၃၃|
      block |ပရိစ္စဇိတွာ သဒ္ဓမ္မံ၊ အညမညေဟိ ဘဏ္ဍရေ။|
      block |ဒိဋ္ဌိဂတာနိ အနွေန္တာ၊ ဣဒံ သေယျောတိ မညရေ။|
    count |၉၃၄|
      block |ဓနဉ္စ ပုတ္တံ ဘရိယဉ္စ၊ ဆဍ္ဍယိတွာန နိဂ္ဂတာ။|
      block |ကဋစ္ဆုဘိက္ခဟေတူပိ၊ အကိစ္ဆာနိ နိသေဝရေ။|
    count |၉၃၅|
      block |ဥဒရာဝဒေဟကံ ဘုတွာ၊ သယန္တုတ္တာနသေယျကာ။|
      block |ကထံ ဝတ္တေန္တိ ပဋိဗုဒ္ဓါ၊ ယာ ကထာ သတ္ထုဂရဟိတာ။|
    count |၉၃၆|
      block |သဗ္ဗကာရုကသိပ္ပါနိ၊ စိတ္တိံ ကတွာန သိက္ခရေ။|
      block |အဝူပသန္တာ အဇ္ဈတ္တံ၊ သာမညတ္ထောတိ အစ္ဆတိ။|
    count |၉၃၇|
      block |မတ္တိကံ တေလစုဏ္ဏဉ္စ၊ ဥဒကာသနဘောဇနံ။|
      block |ဂိဟီနံ ဥပနာမေန္တိ၊ အာကင်္ခန္တာ ဗဟုတ္တရံ။|
    count |၉၃၈|
      block |ဒန္တပေါနံ ကပိတ္ထဉ္စ၊ ပုပ္ဖံ ခါဒနိယာနိ စ။|
      block |ပိဏ္ဍပါတေ စ သမ္ပန္နေ၊ အမ္ဗေ အာမလကာနိ စ။|
    count |၉၃၉|
      block |ဘေသဇ္ဇေသု ယထာ ဝေဇ္ဇာ၊ ကိစ္စာကိစ္စေ ယထာ ဂိဟီ။|
      block |ဂဏိကာဝ ဝိဘူသာယံ၊ ဣဿရေ ခတ္တိယာ ယထာ။|
    count |၉၄၀|
      block |နေကတိကာ ဝဉ္စနိကာ၊ ကူဋသက္ခီ အပါဋုကာ။|
      block |ဗဟူဟိ ပရိကပ္ပေဟိ၊ အာမိသံ ပရိဘုဉ္ဇရေ။|
    count |၉၄၁|
      block |လေသကပ္ပေ ပရိယာယေ၊ ပရိကပ္ပေနုဓာဝိတာ။|
      block |ဇီဝိကတ္ထာ ဥပါယေန၊ သင်္ကဍ္ဎန္တိ ဗဟုံ ဓနံ။|
    count |၉၄၂|
      block |ဥပဋ္ဌာပေန္တိ ပရိသံ၊ ကမ္မတော နော စ ဓမ္မတော။|
      block |ဓမ္မံ ပရေသံ ဒေသေန္တိ၊ လာဘတော နော စ အတ္ထတော။|
    count |၉၄၃|
      block |သင်္ဃလာဘဿ ဘဏ္ဍန္တိ၊ သင်္ဃတော ပရိဗာဟိရာ။|
      block |ပရလာဘောပဇီဝန္တာ၊ အဟိရီကာ န လဇ္ဇရေ။|
    count |၉၄၄|
      block |နာနုယုတ္တာ တထာ ဧကေ၊ မုဏ္ဍာ သင်္ဃာဋိပါရုတာ။|
      block |သမ္ဘာဝနံယေဝိစ္ဆန္တိ၊ လာဘသက္ကာရမုစ္ဆိတာ။|
    count |၉၄၅|
      block |ဧဝံ နာနပ္ပယာတမှိ၊ န ဒာနိ သုကရံ တထာ။|
      block |အဖုသိတံ ဝါ ဖုသိတုံ၊ ဖုသိတံ ဝါနုရက္ခိတုံ။|
    count |၉၄၆|
      block |ယထာ ကဏ္ဋကဋ္ဌာနမှိ၊ စရေယျ အနုပါဟနော။|
      block |သတိံ ဥပဋ္ဌပေတွာန၊ ဧဝံ ဂါမေ မုနီ စရေ။|
    count |၉၄၇|
      block |သရိတွာ ပုဗ္ဗကေ ယောဂီ၊ တေသံ ဝတ္တမနုဿရံ။|
      block |ကိဉ္စာပိ ပစ္ဆိမော ကာလော၊ ဖုသေယျ အမတံ ပဒံ။|
    count |၉၄၈|
      block |ဣဒံ ဝတွာ သာလဝနေ၊ သမဏော ဘာဝိတိန္ဒြိယော။|
      block |ဗြာဟ္မဏော ပရိနိဗ္ဗာယီ၊ ဣသိ ခီဏပုနဗ္ဘဝေါတိ။|
      block |အဓိမုတ္တော ပါရာပရိယော၊ တေလကာနိ ရဋ္ဌပါလော။|
      block |မာလုကျသေလော ဘဒ္ဒိယော၊ အင်္ဂုလိ ဒိဗ္ဗစက္ခုကော။|
      block |ပါရာပရိယော ဒသေတေ၊ ဝီသမှိ ပရိကိတ္တိတာ။|
      block |ဂါထာယော ဒွေ သတာ ဟောန္တိ၊ ပဉ္စတာလီသ ဥတ္တရိန္တိ။|
    stand |။ ပါရာပရိယော ထေရော။|
    stand |ဝီသတိနိပါတော နိဋ္ဌိတော။|
    block |တတြုဒ္ဒာနံ|
