block |၁၁။ ဧကာဒသနိပါတော|
  block |၁။ သံကိစ္စတ္ထေရဂါထာ|
    count |၅၉၇|
      block |ကိံ တဝတ္ထော ဝနေ တာတ၊ ဥဇ္ဇုဟာနောဝ ပါဝုသေ။|
      block |ဝေရမ္ဘာ ရမဏီယာ တေ၊ ပဝိဝေကော ဟိ ဈာယိနံ။|
    count |၅၉၈|
      block |ယထာ အဗ္ဘာနိ ဝေရမ္ဘော၊ ဝါတော နုဒတိ ပါဝုသေ။|
      block |သညာ မေ အဘိကိရန္တိ၊ ဝိဝေကပဋိသညုတာ။|
    count |၅၉၉|
      block |အပဏ္ဍရော အဏ္ဍသမ္ဘဝေါ၊ သီဝထိကာယ နိကေတစာရိကော။|
      block |ဥပ္ပါဒယတေဝ မေ သတိံ၊ သန္ဒေဟသ္မိံ ဝိရာဂနိဿိတံ။|
    count |၆၀၀|
      block |ယဉ္စ အညေ န ရက္ခန္တိ၊ ယော စ အညေ န ရက္ခတိ။|
      block |သ ဝေ ဘိက္ခု သုခံ သေတိ၊ ကာမေသု အနပေက္ခဝါ။|
    count |၆၀၁|
      block |အစ္ဆောဒိကာ ပုထုသိလာ၊ ဂေါနင်္ဂုလမိဂါယုတာ။|
      block |အမ္ဗုသေဝါလသဉ္ဆန္နာ၊ တေ သေလာ ရမယန္တိ မံ။|
    count |၆၀၂|
      block |ဝသိတံ မေ အရညေသု၊ ကန္ဒရာသု ဂုဟာသု စ။|
      block |သေနာသနေသု ပန္တေသု၊ ဝါဠမိဂနိသေဝိတေ။|
    count |၆၀၃|
      block |ဣမေ ဟညန္တု ဝဇ္ဈန္တု၊ ဒုက္ခံ ပပ္ပေါန္တု ပါဏိနော။|
      block |သင်္ကပ္ပံ နာဘိဇာနာမိ၊ အနရိယံ ဒောသသံဟိတံ။|
    count |၆၀၄|
      block |ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။|
      block |ဩဟိတော ဂရုကော ဘာရော၊ ဘဝနေတ္တိ သမူဟတာ။|
    count |၆၀၅|
      block |ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။|
      block |သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။|
    count |၆၀၆|
      block |နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။|
      block |ကာလဉ္စ ပဋိကင်္ခါမိ၊ နိဗ္ဗိသံ ဘတကော ယထာ။|
    count |၆၀၇|
      block |နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။|
      block |ကာလဉ္စ ပဋိကင်္ခါမိ၊ သမ္ပဇာနော ပတိဿတောတိ။|
      block |သံကိစ္စထေရော ဧကောဝ၊ ကတကိစ္စော အနာသဝေါ။|
      block |ဧကာဒသနိပါတမှိ၊ ဂါထာ ဧကာဒသေဝ စာတိ။|
    stand |။ သံကိစ္စော ထေရော။|
    stand |ဧကာဒသနိပါတော နိဋ္ဌိတော။|
    block |တတြုဒ္ဒာနံ|
