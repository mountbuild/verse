block |၈။ အဋ္ဌကနိပါတော|
  block |၁။ မဟာကစ္စာယနတ္ထေရဂါထာ|
    count |၄၉၄|
      block |ကမ္မံ ဗဟုကံ န ကာရယေ၊ ပရိဝဇ္ဇေယျ ဇနံ န ဥယျမေ။|
      block |သော ဥဿုက္ကော ရသာနုဂိဒ္ဓေါ၊ အတ္ထံ ရိဉ္စတိ ယော သုခါဓိဝါဟော။|
    count |၄၉၅|
      block |ပင်္ကောတိ ဟိ နံ အဝေဒယုံ၊ ယာယံ ဝန္ဒနပူဇနာ ကုလေသု။|
      block |သုခုမံ သလ္လံ ဒုရုဗ္ဗဟံ၊ သက္ကာရော ကာပုရိသေန ဒုဇ္ဇဟော။|
    count |၄၉၆|
      block |န ပရဿုပနိဓာယ၊ ကမ္မံ မစ္စဿ ပါပကံ။|
      block |အတ္တနာ တံ န သေဝေယျ၊ ကမ္မဗန္ဓူဟိ မာတိယာ။|
    count |၄၉၇|
      block |န ပရေ ဝစနာ စောရော၊ န ပရေ ဝစနာ မုနိ။|
      block |အတ္တာ စ နံ ယထာဝေဒိ၊ ဒေဝါပိ နံ တထာ ဝိဒူ။|
    count |၄၉၈|
      block |ပရေ စ န ဝိဇာနန္တိ၊ မယမေတ္ထ ယမာမသေ။|
      block |ယေ စ တတ္ထ ဝိဇာနန္တိ၊ တတော သမ္မန္တိ မေဓဂါ။|
    count |၄၉၉|
      block |ဇီဝတေ ဝါပိ သပ္ပညော၊ အပိ ဝိတ္တပရိက္ခယော။|
      block |ပညာယ စ အလာဘေန၊ ဝိတ္တဝါပိ န ဇီဝတိ။|
    count |၅၀၀|
      block |သဗ္ဗံ သုဏာတိ သောတေန၊ သဗ္ဗံ ပဿတိ စက္ခုနာ။|
      block |န စ ဒိဋ္ဌံ သုတံ ဓီရော၊ သဗ္ဗံ ဥဇ္ဈိတုမရဟတိ။|
    count |၅၀၁|
      block |စက္ခုမာဿ ယထာ အန္ဓော၊ သောတဝါ ဗဓိရော ယထာ။|
      block |ပညဝါဿ ယထာ မူဂေါ၊ ဗလဝါ ဒုဗ္ဗလောရိဝ။|
      block |အထ အတ္ထေ သမုပ္ပန္နေ၊ သယေထ မတသာယိကန္တိ။|
    stand |။ မဟာကစ္စာယနော ထေရော။|
  block |၂။ သိရိမိတ္တတ္ထေရဂါထာ|
    count |၅၀၂|
      block |အက္ကောဓနောနုပနာဟီ၊ အမာယော ရိတ္တပေသုဏော။|
      block |သ ဝေ တာဒိသကော ဘိက္ခု၊ ဧဝံ ပေစ္စ န သောစတိ။|
    count |၅၀၃|
      block |အက္ကောဓနောနုပနာဟီ၊ အမာယော ရိတ္တပေသုဏော။|
      block |ဂုတ္တဒွာရော သဒာ ဘိက္ခု၊ ဧဝံ ပေစ္စ န သောစတိ။|
    count |၅၀၄|
      block |အက္ကောဓနောနုပနာဟီ၊ အမာယော ရိတ္တပေသုဏော။|
      block |ကလျာဏသီလော သော ဘိက္ခု၊ ဧဝံ ပေစ္စ န သောစတိ။|
    count |၅၀၅|
      block |အက္ကောဓနောနုပနာဟီ၊ အမာယော ရိတ္တပေသုဏော။|
      block |ကလျာဏမိတ္တော သော ဘိက္ခု၊ ဧဝံ ပေစ္စ န သောစတိ။|
    count |၅၀၆|
      block |အက္ကောဓနောနုပနာဟီ၊ အမာယော ရိတ္တပေသုဏော။|
      block |ကလျာဏပညော သော ဘိက္ခု၊ ဧဝံ ပေစ္စ န သောစတိ။|
    count |၅၀၇|
      block |ယဿ သဒ္ဓါ တထာဂတေ၊ အစလာ သုပ္ပတိဋ္ဌိတာ။|
      block |သီလဉ္စ ယဿ ကလျာဏံ၊ အရိယကန္တံ ပသံသိတံ။|
    count |၅၀၈|
      block |သင်္ဃေ ပသာဒော ယဿတ္ထိ၊ ဥဇုဘူတဉ္စ ဒဿနံ။|
      block |အဒလိဒ္ဒောတိ တံ အာဟု၊ အမောဃံ တဿ ဇီဝိတံ။|
    count |၅၀၉|
      block |တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။|
      block |အနုယုဉ္ဇေထ မေဓာဝီ၊ သရံ ဗုဒ္ဓါန သာသနန္တိ။|
    stand |။ သိရိမိတ္တော ထေရော။|
  block |၃။ မဟာပန္ထကတ္ထေရဂါထာ|
    count |၅၁၀|
      block |ယဒာ ပဌမမဒ္ဒက္ခိံ၊ သတ္ထာရမကုတောဘယံ။|
      block |တတော မေ အဟု သံဝေဂေါ၊ ပဿိတွာ ပုရိသုတ္တမံ။|
    count |၅၁၁|
      block |သိရိံ ဟတ္ထေဟိ ပါဒေဟိ၊ ယော ပဏာမေယျ အာဂတံ။|
      block |ဧတာဒိသံ သော သတ္ထာရံ၊ အာရာဓေတွာ ဝိရာဓယေ။|
    count |၅၁၂|
      block |တဒာဟံ ပုတ္တဒာရဉ္စ၊ ဓနဓညဉ္စ ဆဍ္ဍယိံ။|
      block |ကေသမဿူနိ ဆေဒေတွာ၊ ပဗ္ဗဇိံ အနဂါရိယံ။|
    count |၅၁၃|
      block |သိက္ခါသာဇီဝသမ္ပန္နော၊ ဣန္ဒြိယေသု သုသံဝုတော။|
      block |နမဿမာနော သမ္ဗုဒ္ဓံ၊ ဝိဟာသိံ အပရာဇိတော။|
    count |၅၁၄|
      block |တတော မေ ပဏိဓီ အာသိ၊ စေတသော အဘိပတ္ထိတော။|
      block |န နိသီဒေ မုဟုတ္တမ္ပိ၊ တဏှာသလ္လေ အနူဟတေ။|
    count |၅၁၅|
      block |တဿ မေဝံ ဝိဟရတော၊ ပဿ ဝီရိယပရက္ကမံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၅၁၆|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |အရဟာ ဒက္ခိဏေယျောမှိ၊ ဝိပ္ပမုတ္တော နိရူပဓိ။|
    count |၅၁၇|
      block |တတော ရတျာ ဝိဝသာနေ၊ သူရိယဿုဂ္ဂမနံ ပတိ။|
      block |သဗ္ဗံ တဏှံ ဝိသောသေတွာ၊ ပလ္လင်္ကေန ဥပါဝိသိန္တိ။|
      block |မဟာကစ္စာယနော ထေရော၊ သိရိမိတ္တော မဟာပန္ထကော။|
      block |ဧတေ အဋ္ဌနိပါတမှိ၊ ဂါထာယော စတုဝီသတီတိ။|
    stand |။ မဟာပန္ထကော ထေရော။|
    stand |အဋ္ဌကနိပါတော နိဋ္ဌိတော။|
    block |တတြုဒ္ဒာနံ|
