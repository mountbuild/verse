block |၁၅။ သောဠသကနိပါတော|
  block |၁။ အညာသိကောဏ္ဍညတ္ထေရဂါထာ|
    count |၆၇၃|
      block |ဧသ ဘိယျော ပသီဒာမိ၊ သုတွာ ဓမ္မံ မဟာရသံ။|
      block |ဝိရာဂေါ ဒေသိတော ဓမ္မော၊ အနုပါဒာယ သဗ္ဗသော။|
    count |၆၇၄|
      block |ဗဟူနိ လောကေ စိတြာနိ၊ အသ္မိံ ပထဝိမဏ္ဍလေ။|
      block |မထေန္တိ မညေ သင်္ကပ္ပံ၊ သုဘံ ရာဂူပသံဟိတံ။|
    count |၆၇၅|
      block |ရဇမုဟတဉ္စ ဝါတေန၊ ယထာ မေဃောပသမ္မယေ။|
      block |ဧဝံ သမ္မန္တိ သင်္ကပ္ပါ၊ ယဒာ ပညာယ ပဿတိ။|
    count |၆၇၆|
      block |သဗ္ဗေ သင်္ခါရာ အနိစ္စာတိ၊ ယဒာ ပညာယ ပဿတိ။|
      block |အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။|
    count | |
      block |သဗ္ဗေ သင်္ခါရာ ဒုက္ခါတိ၊ ယဒာ ပညာယ ပဿတိ|
      block |အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။|
    count |၆၇၈|
      block |သဗ္ဗေ ဓမ္မာ အနတ္တာတိ၊ ယဒာ ပညာယ ပဿတိ။|
      block |အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။|
    count |၆၇၉|
      block |ဗုဒ္ဓါနုဗုဒ္ဓေါ ယော ထေရော၊ ကောဏ္ဍညော တိဗ္ဗနိက္ကမော။|
      block |ပဟီနဇာတိမရဏော၊ ဗြဟ္မစရိယဿ ကေဝလီ။|
    count |၆၈၀|
      block |ဩဃပါသော ဒဠှခိလော၊ ပဗ္ဗတော ဒုပ္ပဒာလယော။|
      block |ဆေတွာ ခိလဉ္စ ပါသဉ္စ၊ သေလံ ဘေတွာန ဒုဗ္ဘိဒံ။|
      block |တိဏ္ဏော ပါရင်္ဂတော ဈာယီ၊ မုတ္တော သော မာရဗန္ဓနာ။|
    count |၆၈၁|
      block |ဥဒ္ဓတော စပလော ဘိက္ခု၊ မိတ္တေ အာဂမ္မ ပါပကေ။|
      block |သံသီဒတိ မဟောဃသ္မိံ၊ ဦမိယာ ပဋိကုဇ္ဇိတော။|
    count |၆၈၂|
      block |အနုဒ္ဓတော အစပလော၊ နိပကော သံဝုတိန္ဒြိယော။|
      block |ကလျာဏမိတ္တော မေဓာဝီ၊ ဒုက္ခဿန္တကရော သိယာ။|
    count |၆၈၃|
      block |ကာလပဗ္ဗင်္ဂသင်္ကာသော၊ ကိသော ဓမနိသန္ထတော။|
      block |မတ္တညူ အန္နပါနသ္မိံ၊ အဒီနမနသော နရော။|
    count |၆၈၄|
      block |ဖုဋ္ဌော ဍံသေဟိ မကသေဟိ၊ အရညသ္မိံ ဗြဟာဝနေ။|
      block |နာဂေါ သင်္ဂါမသီသေဝ၊ သတော တတြာဓိဝါသယေ။|
    count |၆၈၅|
      block |နာဘိနန္ဒာမိ မရဏံ။ပေ။ နိဗ္ဗိသံ ဘတကော ယထာ။|
    count |၆၈၆|
      block |နာဘိနန္ဒာမိ မရဏံ။ပေ။ သမ္ပဇာနော ပတိဿတော။|
    count |၆၈၇|
      block |ပရိစိဏ္ဏော မယာ သတ္ထာ။ပေ။ ဘဝနေတ္တိ သမူဟတာ။|
    count |၆၈၈|
      block |ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။|
      block |သော မေ အတ္ထော အနုပ္ပတ္တော၊ ကိံ မေ သဒ္ဓိဝိဟာရိနာတိ။|
    stand |။ အညာသိကောဏ္ဍညော ထေရော။|
  block |၂။ ဥဒာယိတ္ထေရဂါထာ|
    count |၆၈၉|
      block |မနုဿဘူတံ သမ္ဗုဒ္ဓံ၊ အတ္တဒန္တံ သမာဟိတံ။|
      block |ဣရိယမာနံ ဗြဟ္မပထေ၊ စိတ္တဿူပသမေ ရတံ။|
    count |၆၉၀|
      block |ယံ မနုဿာ နမဿန္တိ၊ သဗ္ဗဓမ္မာန ပါရဂုံ။|
      block |ဒေဝါပိ တံ နမဿန္တိ၊ ဣတိ မေ အရဟတော သုတံ။|
    count |၆၉၁|
      block |သဗ္ဗသံယောဇနာတီတံ၊ ဝနာ နိဗ္ဗနမာဂတံ။|
      block |ကာမေဟိ နေက္ခမ္မရတံ၊ မုတ္တံ သေလာဝ ကဉ္စနံ။|
    count |၆၉၂|
      block |သ ဝေ အစ္စရုစိ နာဂေါ၊ ဟိမဝါဝညေ သိလုစ္စယေ။|
      block |သဗ္ဗေသံ နာဂနာမာနံ၊ သစ္စနာမော အနုတ္တရော။|
    count |၆၉၃|
      block |နာဂံ ဝေါ ကိတ္တယိဿာမိ၊ န ဟိ အာဂုံ ကရောတိ သော။|
      block |သောရစ္စံ အဝိဟိံသာ စ၊ ပါဒာ နာဂဿ တေ ဒုဝေ။|
    count |၆၉၄|
      block |သတိ စ သမ္ပဇညဉ္စ၊ စရဏာ နာဂဿ တေပရေ။|
      block |သဒ္ဓါဟတ္ထော မဟာနာဂေါ၊ ဥပေက္ခါသေတဒန္တဝါ။|
    count |၆၉၅|
      block |သတိ ဂီဝါ သိရော ပညာ၊ ဝီမံသာ ဓမ္မစိန္တနာ။|
      block |ဓမ္မကုစ္ဆိသမာဝါသော၊ ဝိဝေကော တဿ ဝါလဓိ။|
    count |၆၉၆|
      block |သော ဈာယီ အဿာသရတော၊ အဇ္ဈတ္တံ သုသမာဟိတော။|
      block |ဂစ္ဆံ သမာဟိတော နာဂေါ၊ ဌိတော နာဂေါ သမာဟိတော။|
    count |၆၉၇|
      block |သယံ သမာဟိတော နာဂေါ၊ နိသိန္နောပိ သမာဟိတော။|
      block |သဗ္ဗတ္ထ သံဝုတော နာဂေါ၊ ဧသာ နာဂဿ သမ္ပဒာ။|
    count |၆၉၈|
      block |ဘုဉ္ဇတိ အနဝဇ္ဇာနိ၊ သာဝဇ္ဇာနိ န ဘုဉ္ဇတိ။|
      block |ဃာသမစ္ဆာဒနံ လဒ္ဓါ၊ သန္နိဓိံ ပရိဝဇ္ဇယံ။|
    count |၆၉၉|
      block |သံယောဇနံ အဏုံ ထူလံ၊ သဗ္ဗံ ဆေတွာန ဗန္ဓနံ။|
      block |ယေန ယေနေဝ ဂစ္ဆတိ၊ အနပက္ခေါဝ ဂစ္ဆတိ။|
    count |၇၀၀|
      block |ယထာပိ ဥဒကေ ဇာတံ၊ ပုဏ္ဍရီကံ ပဝဍ္ဎတိ။|
      block |နောပလိပ္ပတိ တောယေန၊ သုစိဂန္ဓံ မနောရမံ။|
    count |၇၀၁|
      block |တထေဝ စ လောကေ ဇာတော၊ ဗုဒ္ဓေါ လောကေ ဝိဟရတိ။|
      block |နောပလိပ္ပတိ လောကေန၊ တောယေန ပဒုမံ ယထာ။|
    count |၇၀၂|
      block |မဟာဂိနိ ပဇ္ဇလိတော၊ အနာဟာရောပသမ္မတိ။|
      block |အင်္ဂါရေသု စ သန္တေသု၊ နိဗ္ဗုတောတိ ပဝုစ္စတိ။|
    count |၇၀၃|
      block |အတ္ထဿာယံ ဝိညာပနီ၊ ဥပမာ ဝိညူဟိ ဒေသိတာ။|
      block |ဝိညိဿန္တိ မဟာနာဂါ၊ နာဂံ နာဂေန ဒေသိတံ။|
    count |၇၀၄|
      block |ဝီတရာဂေါ ဝီတဒောသော၊ ဝီတမောဟော အနာသဝေါ။|
      block |သရီရံ ဝိဇဟံ နာဂေါ၊ ပရိနိဗ္ဗိဿတျနာသဝေါတိ။|
      block |ကောဏ္ဍညော စ ဥဒာယီ စ၊ ထေရာ ဒွေ တေ မဟိဒ္ဓိကာ။|
      block |သောဠသမှိ နိပါတမှိ၊ ဂါထာယော ဒွေ စ တိံသ စာတိ။|
    stand |။ ဥဒာယီ ထေရော။|
    stand |သောဠသကနိပါတော နိဋ္ဌိတော။|
    block |တတြုဒ္ဒာနံ|
