block |၉။ နဝကနိပါတော|
  block |၁။ ဘူတတ္ထေရဂါထာ|
    count |၅၁၈|
      block |ယဒာ ဒုက္ခံ ဇရာမရဏန္တိ ပဏ္ဍိတော၊ အဝိဒ္ဒသူ ယတ္ထ သိတာ ပုထုဇ္ဇနာ။|
      block |ဒုက္ခံ ပရိညာယ သတောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၁၉|
      block |ယဒာ ဒုက္ခဿာဝဟနိံ ဝိသတ္တိကံ၊ ပပဉ္စသင်္ဃာတဒုခါဓိဝါဟိနိံ။|
      block |တဏှံ ပဟန္တွာန သတောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၀|
      block |ယဒာ သိဝံ ဒွေစတုရင်္ဂဂါမိနံ၊ မဂ္ဂုတ္တမံ သဗ္ဗကိလေသသောဓနံ။|
      block |ပညာယ ပဿိတွ သတောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၁|
      block |ယဒာ အသောကံ ဝိရဇံ အသင်္ခတံ၊ သန္တံ ပဒံ သဗ္ဗကိလေသသောဓနံ။|
      block |ဘာဝေတိ သညောဇနဗန္ဓနစ္ဆိဒံ၊ တတော ရတိံ ပရမတရံ န ဝိန္ဒတိ။|
    count |၅၂၂|
      block |ယဒာ နဘေ ဂဇ္ဇတိ မေဃဒုန္ဒုဘိ၊ ဓာရာကုလာ ဝိဟဂပထေ သမန္တတော။|
      block |ဘိက္ခူ စ ပဗ္ဘာရဂတောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၃|
      block |ယဒာ နဒီနံ ကုသုမာကုလာနံ၊ ဝိစိတ္တ-ဝါနေယျ-ဝဋံသကာနံ။|
      block |တီရေ နိသိန္နော သုမနောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၄|
      block |ယဒာ နိသီထေ ရဟိတမှိ ကာနနေ၊ ဒေဝေ ဂဠန္တမှိ နဒန္တိ ဒာဌိနော။|
      block |ဘိက္ခူ စ ပဗ္ဘာရဂတောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၅|
      block |ယဒာ ဝိတက္ကေ ဥပရုန္ဓိယတ္တနော၊ နဂန္တရေ နဂဝိဝရံ သမဿိတော။|
      block |ဝီတဒ္ဒရော ဝီတခိလောဝ ဈာယတိ၊ တတော ရတိံ ပရမတရံ န ဝိန္ဒတိ။|
    count |၅၂၆|
      block |ယဒာ သုခီ မလခိလသောကနာသနော၊ နိရဂ္ဂဠော နိဗ္ဗနထော ဝိသလ္လော။|
      block |သဗ္ဗာသဝေ ဗျန္တိကတောဝ ဈာယတိ၊ တတော ရတိံ ပရမတရံ န ဝိန္ဒတီတိ။|
      block |ဘူတော တထဒ္ဒသော ထေရော၊ ဧကော ခဂ္ဂဝိသာဏဝါ။|
      block |နဝကမှိ နိပါတမှိ၊ ဂါထာယောပိ ဣမာ နဝါတိ။|
    stand |။ ဘူတော ထေရော။|
    stand |နဝကနိပါတော နိဋ္ဌိတော။|
    block |တတြုဒ္ဒာနံ|
