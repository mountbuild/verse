block |၃။ တိကနိပါတော|
  block |၁။ အင်္ဂဏိကဘာရဒွာဇတ္ထေရဂါထာ|
    count |၂၁၉|
      block |အယောနိ သုဒ္ဓိမနွေသံ၊ အဂ္ဂိံ ပရိစရိံ ဝနေ။|
      block |သုဒ္ဓိမဂ္ဂံ အဇာနန္တော၊ အကာသိံ အမရံ တပံ။|
    count |၂၂၀|
      block |တံ သုခေန သုခံ လဒ္ဓံ၊ ပဿ ဓမ္မသုဓမ္မတံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၂၁|
      block |ဗြဟ္မဗန္ဓု ပုရေ အာသိံ၊ ဣဒာနိ ခေါမှိ ဗြာဟ္မဏော။|
      block |တေဝိဇ္ဇော နှာတကော စမှိ၊ သောတ္တိယော စမှိ ဝေဒဂူတိ။|
    stand |။ အင်္ဂဏိကဘာရဒွာဇော ထေရော။|
  block |၂။ ပစ္စယတ္ထေရဂါထာ|
    count |၂၂၂|
      block |ပဉ္စာဟာဟံ ပဗ္ဗဇိတော၊ သေခေါ အပ္ပတ္တမာနသော၊|
      block |ဝိဟာရံ မေ ပဝိဋ္ဌဿ၊ စေတသော ပဏိဓီ အဟု။|
    count |၂၂၃|
      block |နာသိဿံ န ပိဝိဿာမိ၊ ဝိဟာရတော န နိက္ခမေ။|
      block |နပိ ပဿံ နိပါတေဿံ၊ တဏှာသလ္လေ အနူဟတေ။|
    count |၂၂၄|
      block |တဿ မေဝံ ဝိဟရတော၊ ပဿ ဝီရိယပရက္ကမံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။|
    stand |။ ပစ္စယော ထေရော။|
  block |၃။ ဗာကုလတ္ထေရဂါထာ|
    count |၂၂၅|
      block |ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။|
      block |သုခါ သော ဓံသတေ ဌာနာ၊ ပစ္ဆာ စ မနုတပ္ပတိ။|
    count |၂၂၆|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၂၂၇|
      block |သုသုခံ ဝတ နိဗ္ဗာနံ၊ သမ္မာသမ္ဗုဒ္ဓဒေသိတံ။|
      block |အသောကံ ဝိရဇံ ခေမံ၊ ယတ္ထ ဒုက္ခံ နိရုဇ္ဈတီတိ။|
    stand |။ ဗာကုလော ထေရော။|
  block |၄။ ဓနိယတ္ထေရဂါထာ|
    count |၂၂၈|
      block |သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။|
      block |သင်္ဃိကံ နာတိမညေယျ၊ စီဝရံ ပါနဘောဇနံ။|
    count |၂၂၉|
      block |သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။|
      block |အဟိ မူသိကသောဗ္ဘံဝ၊ သေဝေထ သယနာသနံ။|
    count |၂၃၀|
      block |သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။|
      block |ဣတရီတရေန တုဿေယျ၊ ဧကဓမ္မဉ္စ ဘာဝယေတိ။|
    stand |။ ဓနိယော ထေရော။|
  block |၅။ မာတင်္ဂပုတ္တတ္ထေရဂါထာ|
    count |၂၃၁|
      block |အတိသီတံ အတိဥဏှံ၊ အတိသာယမိဒံ အဟု။|
      block |ဣတိ ဝိဿဋ္ဌကမ္မန္တေ၊ ခဏာ အစ္စေန္တိ မာဏဝေ။|
    count |၂၃၂|
      block |ယော စ သီတဉ္စ ဥဏှဉ္စ၊ တိဏာ ဘိယျော န မညတိ။|
      block |ကရံ ပုရိသကိစ္စာနိ၊ သော သုခါ န ဝိဟာယတိ။|
    count |၂၃၃|
      block |ဒဗ္ဗံ ကုသံ ပေါဋကိလံ၊ ဥသီရံ မုဉ္ဇပဗ္ဗဇံ။|
      block |ဥရသာ ပနုဒိဿာမိ၊ ဝိဝေကမနုဗြူဟယန္တိ။|
    stand |။ မာတင်္ဂပုတ္တော ထေရော။|
  block |၆။ ခုဇ္ဇသောဘိတတ္ထေရဂါထာ|
    count |၂၃၄|
      block |ယေ စိတ္တကထီ ဗဟုဿုတာ၊ သမဏာ ပါဋလိပုတ္တဝါသိနော။|
      block |တေသညတရောယမာယုဝါ၊ ဒွာရေ တိဋ္ဌတိ ခုဇ္ဇသောဘိတော။|
    count |၂၃၅|
      block |ယေ စိတ္တကထီ ဗဟုဿုတာ၊ သမဏာ ပါဋလိပုတ္တဝါသိနော။|
      block |တေသညတရောယမာယုဝါ၊ ဒွာရေ တိဋ္ဌတိ မာလုတေရိတော။|
    count |၂၃၆|
      block |သုယုဒ္ဓေန သုယိဋ္ဌေန၊ သင်္ဂါမဝိဇယေန စ။|
      block |ဗြဟ္မစရိယာနုစိဏ္ဏေန၊ ဧဝါယံ သုခမေဓတီတိ။|
    stand |။ ခုဇ္ဇသောဘိတော ထေရော။|
  block |၇။ ဝါရဏတ္ထေရဂါထာ|
    count |၂၃၇|
      block |ယောဓ ကောစိ မနုဿေသု၊ ပရပါဏာနိ ဟိံသတိ။|
      block |အသ္မာ လောကာ ပရမှာ စ၊ ဥဘယာ ဓံသတေ နရော။|
    count |၂၃၈|
      block |ယော စ မေတ္တေန စိတ္တေန၊ သဗ္ဗပါဏာနုကမ္ပတိ။|
      block |ဗဟုဉှိ သော ပသဝတိ၊ ပုညံ တာဒိသကော နရော။|
    count |၂၃၉|
      block |သုဘာသိတဿ သိက္ခေထ၊ သမဏူပါသနဿ စ။|
      block |ဧကာသနဿ စ ရဟော၊ စိတ္တဝူပသမဿ စာတိ။|
    stand |။ ဝါရဏော ထေရော။|
  block |၈။ ဝဿိကတ္ထေရဂါထာ|
    count |၂၄၀|
      block |ဧကောပိ သဒ္ဓေါ မေဓာဝီ၊ အဿဒ္ဓါနီဓ ဉာတိနံ။|
      block |ဓမ္မဋ္ဌော သီလသမ္ပန္နော၊ ဟောတိ အတ္ထာယ ဗန္ဓုနံ။|
    count |၂၄၁|
      block |နိဂ္ဂယှ အနုကမ္ပါယ၊ စောဒိတာ ဉာတယော မယာ။|
      block |ဉာတိဗန္ဓဝပေမေန၊ ကာရံ ကတွာန ဘိက္ခုသု။|
    count |၂၄၂|
      block |တေ အဗ္ဘတီတာ ကာလင်္ကတာ၊ ပတ္တာ တေ တိဒိဝံ သုခံ။|
      block |ဘာတရော မယှံ မာတာ စ၊ မောဒန္တိ ကာမကာမိနောတိ။|
    stand |။ ဝဿိကော ထေရော။|
  block |၉။ ယသောဇတ္ထေရဂါထာ|
    count |၂၄၃|
      block |ကာလပဗ္ဗင်္ဂသင်္ကာသော၊ ကိသော ဓမနိသန္ထတော။|
      block |မတ္တညူ အန္နပါနမှိ၊ အဒီနမနသော နရော။|
    count |၂၄၄|
      block |ဖုဋ္ဌော ဍံသေဟိ မကသေဟိ၊ အရညသ္မိံ ဗြဟာဝနေ။|
      block |နာဂေါ သင်္ဂါမသီသေဝ၊ သတော တတြာဓိဝါသယေ။|
    count |၂၄၅|
      block |ယထာ ဗြဟ္မာ တထာ ဧကော၊ ယထာ ဒေဝေါ တထာ ဒုဝေ။|
      block |ယထာ ဂါမော တထာ တယော၊ ကောလာဟလံ တတုတ္တရိန္တိ။|
    stand |။ ယသောဇော ထေရော။|
  block |၁၀။ သာဋိမတ္တိယတ္ထေရဂါထာ|
    count |၂၄၆|
      block |အဟု တုယှံ ပုရေ သဒ္ဓါ၊ သာ တေ အဇ္ဇ န ဝိဇ္ဇတိ။|
      block |ယံ တုယှံ တုယှမေဝေတံ၊ နတ္ထိ ဒုစ္စရိတံ မမ။|
    count |၂၄၇|
      block |အနိစ္စာ ဟိ စလာ သဒ္ဒာ၊ ဧဝံ ဒိဋ္ဌာ ဟိ သာ မယာ။|
      block |ရဇ္ဇန္တိပိ ဝိရဇ္ဇန္တိ၊ တတ္ထ ကိံ ဇိယျတေ မုနိ။|
    count |၂၄၈|
      block |ပစ္စတိ မုနိနော ဘတ္တံ၊ ထောကံ ထောကံ ကုလေ ကုလေ။|
      block |ပိဏ္ဍိကာယ စရိဿာမိ၊ အတ္ထိ ဇင်္ဃဗလံ မမာတိ။|
    stand |။ သာဋိမတ္တိယော ထေရော။|
  block |၁၁။ ဥပါလိတ္ထေရဂါထာ|
    count |၂၄၉|
      block |သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။|
      block |မိတ္တေ ဘဇေယျ ကလျာဏေ၊ သုဒ္ဓါဇီဝေ အတန္ဒိတေ။|
    count |၂၅၀|
      block |သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။|
      block |သင်္ဃသ္မိံ ဝိဟရံ ဘိက္ခု၊ သိက္ခေထ ဝိနယံ ဗုဓော။|
    count |၂၅၁|
      block |သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။|
      block |ကပ္ပါကပ္ပေသု ကုသလော၊ စရေယျ အပုရက္ခတောတိ။|
    stand |။ ဥပါလိတ္ထေရော။|
  block |၁၂။ ဥတ္တရပါလတ္ထေရဂါထာ|
    count |၂၅၂|
      block |ပဏ္ဍိတံ ဝတ မံ သန္တံ၊ အလမတ္ထဝိစိန္တကံ။|
      block |ပဉ္စ ကာမဂုဏာ လောကေ၊ သမ္မောဟာ ပါတယိံသု မံ။|
    count |၂၅၃|
      block |ပက္ခန္ဒော မာရဝိသယေ၊ ဒဠှသလ္လသမပ္ပိတော။|
      block |အသက္ခိံ မစ္စုရာဇဿ၊ အဟံ ပါသာ ပမုစ္စိတုံ။|
    count |၂၅၄|
      block |သဗ္ဗေ ကာမာ ပဟီနာ မေ၊ ဘဝါ သဗ္ဗေ ပဒာလိတာ။|
      block |ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။|
    stand |။ ဥတ္တရပါလော ထေရော။|
  block |၁၃။ အဘိဘူတတ္ထေရဂါထာ|
    count |၂၅၅|
      block |သုဏာထ ဉာတယော သဗ္ဗေ၊ ယာဝန္တေတ္ထ သမာဂတာ။|
      block |ဓမ္မံ ဝေါ ဒေသယိဿာမိ၊ ဒုက္ခါ ဇာတိ ပုနပ္ပုနံ။|
    count |၂၅၆|
      block |အာရမ္ဘထ နိက္ကမထ၊ ယုဉ္ဇထ ဗုဒ္ဓသာသနေ။|
      block |ဓုနာထ မစ္စုနော သေနံ၊ နဠာဂါရံဝ ကုဉ္ဇရော။|
    count |၂၅၇|
      block |ယော ဣမသ္မိံ ဓမ္မဝိနယေ၊ အပ္ပမတ္တော ဝိဟဿတိ။|
      block |ပဟာယ ဇာတိသံသာရံ၊ ဒုက္ခဿန္တံ ကရိဿတီတိ။|
    stand |။ အဘိဘူတော ထေရော။|
  block |၁၄။ ဂေါတမတ္ထေရဂါထာ|
    count |၂၅၈|
      block |သံသရံ ဟိ နိရယံ အဂစ္ဆိဿံ၊ ပေတလောကမဂမံ ပုနပ္ပုနံ။|
      block |ဒုက္ခမမှိပိ တိရစ္ဆာနယောနိယံ၊ နေကဓာ ဟိ ဝုသိတံ စိရံ မယာ။|
    count |၂၅၉|
      block |မာနုသောပိ စ ဘဝေါဘိရာဓိတော၊ သဂ္ဂကာယမဂမံ သကိံ သကိံ။|
      block |ရူပဓာတုသု အရူပဓာတုသု၊ နေဝသညိသု အသညိသုဋ္ဌိတံ။|
    count |၂၆၀|
      block |သမ္ဘဝါ သုဝိဒိတာ အသာရကာ၊ သင်္ခတာ ပစလိတာ သဒေရိတာ။|
      block |တံ ဝိဒိတွာ မဟမတ္တသမ္ဘဝံ၊ သန္တိမေဝ သတိမာ သမဇ္ဈဂန္တိ။|
    stand |။ ဂေါတမော ထေရော။|
  block |၁၅။ ဟာရိတတ္ထေရဂါထာ|
    count |၂၆၁|
      block |ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။|
      block |သုခါ သော ဓံသတေ ဌာနာ၊ ပစ္ဆာ စ မနုတပ္ပတိ။|
    count |၂၆၂|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၂၆၃|
      block |သုသုခံ ဝတ နိဗ္ဗာနံ၊ သမ္မာသမ္ဗုဒ္ဓဒေသိတံ။|
      block |အသောကံ ဝိရဇံ ခေမံ၊ ယတ္ထ ဒုက္ခံ နိရုဇ္ဈတီတိ။|
    stand |။ ဟာရိတော ထေရော။|
  block |၁၆။ ဝိမလတ္ထေရဂါထာ|
    count |၂၆၄|
      block |ပါပမိတ္တေ ဝိဝဇ္ဇေတွာ၊ ဘဇေယျုတ္တမပုဂ္ဂလံ။|
      block |ဩဝါဒေ စဿ တိဋ္ဌေယျ၊ ပတ္ထေန္တော အစလံ သုခံ။|
    count |၂၆၅|
      block |ပရိတ္တံ ဒာရုမာရုယှ၊ ယထာ သီဒေ မဟဏ္ဏဝေ။|
      block |ဧဝံ ကုသီတမာဂမ္မ၊ သာဓုဇီဝီပိ သီဒတိ။|
      block |တသ္မာ တံ ပရိဝဇ္ဇေယျ၊ ကုသီတံ ဟီနဝီရိယံ။|
    count |၂၆၆|
      block |ပဝိဝိတ္တေဟိ အရိယေဟိ၊ ပဟိတတ္တေဟိ ဈာယိဘိ။|
      block |နိစ္စံ အာရဒ္ဓဝီရိယေဟိ၊ ပဏ္ဍိတေဟိ သဟာဝသေတိ။|
      block |အင်္ဂဏိကော ဘာရဒွာဇော၊ ပစ္စယော ဗာကုလော ဣသိ။|
      block |ဓနိယော မာတင်္ဂပုတ္တော၊ သောဘိတော ဝါရဏော ဣသိ။|
      block |ဝဿိကော စ ယသောဇော စ၊ သာဋိမတ္တိယုပါလိ စ။|
      block |ဥတ္တရပါလော အဘိဘူတော၊ ဂေါတမော ဟာရိတောပိ စ။|
      block |ထေရော တိကနိပါတမှိ၊ နိဗ္ဗာနေ ဝိမလော ကတော။|
      block |အဋ္ဌတာလီသ ဂါထာယော၊ ထေရာ သောဠသ ကိတ္တိတာတိ။|
    stand |။ ဝိမလော ထေရော။|
    stand |တိကနိပါတော နိဋ္ဌိတော။|
    block |တတြုဒ္ဒာနံ|
