block |၆။ ဆက္ကနိပါတော|
  block |၁။ ဥရုဝေဠကဿပတ္ထေရဂါထာ|
    count |၃၇၅|
      block |ဒိသွာန ပါဋိဟီရာနိ၊ ဂေါတမဿ ယသဿိနော။|
      block |န တာဝါဟံ ပဏိပတိံ၊ ဣဿာမာနေန ဝဉ္စိတော။|
    count |၃၇၆|
      block |မမ သင်္ကပ္ပမညာယ၊ စောဒေသိ နရသာရထိ။|
      block |တတော မေ အာသိ သံဝေဂေါ၊ အဗ္ဘုတော လောမဟံသနော။|
    count |၃၇၇|
      block |ပုဗ္ဗေ ဇဋိလဘူတဿ၊ ယာ မေ သိဒ္ဓိ ပရိတ္တိကာ။|
      block |တာဟံ တဒာ နိရာကတွာ၊ ပဗ္ဗဇိံ ဇိနသာသနေ။|
    count |၃၇၈|
      block |ပုဗ္ဗေ ယညေန သန္တုဋ္ဌော၊ ကာမဓာတုပုရက္ခတော။|
      block |ပစ္ဆာ ရာဂဉ္စ ဒောသဉ္စ၊ မောဟဉ္စာပိ သမူဟနိံ။|
    count |၃၇၉|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |ဣဒ္ဓိမာ ပရစိတ္တညူ၊ ဒိဗ္ဗသောတဉ္စ ပါပုဏိံ။|
    count |၃၈၀|
      block |ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။|
      block |သော မေ အတ္ထော အနုပ္ပတ္တော၊ သဗ္ဗသံယောဇနက္ခယောတိ။|
    stand |။ ဥရုဝေဠကဿပေါ ထေရော။|
  block |၂။ တေကိစ္ဆကာရိတ္ထေရဂါထာ|
    count |၃၈၁|
      block |အတိဟိတာ ဝီဟိ၊ ခလဂတာ သာလီ။|
      block |န စ လဘေ ပိဏ္ဍံ၊ ကထမဟံ ကဿံ။|
    count |၃၈၂|
      block |ဗုဒ္ဓမပ္ပမေယျံ အနုဿရ ပသန္နော။|
      block |ပီတိယာ ဖုဋသရီရော ဟောဟိသိ သတတမုဒဂ္ဂေါ။|
    count |၃၈၃|
      block |ဓမ္မမပ္ပမေယျံ အနုဿရ ပသန္နော။|
      block |ပီတိယာ ဖုဋသရီရော ဟောဟိသိ သတတမုဒဂ္ဂေါ။|
    count |၃၈၄|
      block |သင်္ဃမပ္ပမေယျံ အနုဿရ ပသန္နော။|
      block |ပီတိယာ ဖုဋသရီရော ဟောဟိသိ သတတမုဒဂ္ဂေါ။|
    count |၃၈၅|
      block |အဗ္ဘောကာသေ ဝိဟရသိ၊ သီတာ ဟေမန္တိကာ ဣမာ ရတျော။|
      block |မာ သီတေန ပရေတော ဝိဟညိတ္ထော၊ ပဝိသ တွံ ဝိဟာရံ ဖုသိတဂ္ဂဠံ။|
    count |၃၈၆|
      block |ဖုသိဿံ စတဿော အပ္ပမညာယော၊ တာဟိ စ သုခိတော ဝိဟရိဿံ။|
      block |နာဟံ သီတေန ဝိဟညိဿံ၊ အနိဉ္ဇိတော ဝိဟရန္တောတိ။|
    stand |။ တေကိစ္ဆကာရီ ထေရော။|
  block |၃။ မဟာနာဂတ္ထေရဂါထာ|
    count |၃၈၇|
      block |ယဿ သဗြဟ္မစာရီသု၊ ဂါရဝေါ နူပလဗ္ဘတိ။|
      block |ပရိဟာယတိ သဒ္ဓမ္မာ၊ မစ္ဆော အပ္ပေါဒကေ ယထာ။|
    count |၃၈၈|
      block |ယဿ သဗြဟ္မစာရီသု၊ ဂါရဝေါ နူပလဗ္ဘတိ။|
      block |န ဝိရူဟတိ သဒ္ဓမ္မေ၊ ခေတ္တေ ဗီဇံဝ ပူတိကံ။|
    count |၃၈၉|
      block |ယဿ သဗြဟ္မစာရီသု၊ ဂါရဝေါ နူပလဗ္ဘတိ။|
      block |အာရကာ ဟောတိ နိဗ္ဗာနာ၊ ဓမ္မရာဇဿ သာသနေ။|
    count |၃၉၀|
      block |ယဿ သဗြဟ္မစာရီသု၊ ဂါရဝေါ ဥပလဗ္ဘတိ။|
      block |န ဝိဟာယတိ သဒ္ဓမ္မာ၊ မစ္ဆော ဗဝှောဒကေ ယထာ။|
    count |၃၉၁|
      block |ယဿ သဗြဟ္မစာရီသု၊ ဂါရဝေါ ဥပလဗ္ဘတိ။|
      block |သော ဝိရူဟတိ သဒ္ဓမ္မေ၊ ခေတ္တေ ဗီဇံဝ ဘဒ္ဒကံ။|
    count |၃၉၂|
      block |ယဿ သဗြဟ္မစာရီသု၊ ဂါရဝေါ ဥပလဗ္ဘတိ။|
      block |သန္တိကေ ဟောတိ နိဗ္ဗာနံ၊ ဓမ္မရာဇဿ သာသနေတိ။|
    stand |။ မဟာနာဂေါ ထေရော။|
  block |၄။ ကုလ္လတ္ထေရဂါထာ|
    count |၃၉၃|
      block |ကုလ္လော သိဝထိကံ ဂန္တွာ၊ အဒ္ဒသ ဣတ္ထိမုဇ္ဈိတံ။|
      block |အပဝိဒ္ဓံ သုသာနသ္မိံ၊ ခဇ္ဇန္တိံ ကိမိဟီ ဖုဋံ။|
    count |၃၉၄|
      block |အာတုရံ အသုစိံ ပူတိံ၊ ပဿ ကုလ္လ သမုဿယံ။|
      block |ဥဂ္ဃရန္တံ ပဂ္ဃရန္တံ၊ ဗာလာနံ အဘိနန္ဒိတံ။|
    count |၃၉၅|
      block |ဓမ္မာဒာသံ ဂဟေတွာန၊ ဉာဏဒဿနပတ္တိယာ။|
      block |ပစ္စဝေက္ခိံ ဣမံ ကာယံ၊ တုစ္ဆံ သန္တရဗာဟိရံ။|
    count |၃၉၆|
      block |ယထာ ဣဒံ တထာ ဧတံ၊ ယထာ ဧတံ တထာ ဣဒံ။|
      block |ယထာ အဓော တထာ ဥဒ္ဓံ၊ ယထာ ဥဒ္ဓံ တထာ အဓော။|
    count |၃၉၇|
      block |ယထာ ဒိဝါ တထာ ရတ္တိံ၊ ယထာ ရတ္တိံ တထာ ဒိဝါ။|
      block |ယထာ ပုရေ တထာ ပစ္ဆာ၊ ယထာ ပစ္ဆာ တထာ ပုရေ။|
    count |၃၉၈|
      block |ပဉ္စင်္ဂိကေန တုရိယေန၊ န ရတီ ဟောတိ တာဒိသီ။|
      block |ယထာ ဧကဂ္ဂစိတ္တဿ၊ သမ္မာ ဓမ္မံ ဝိပဿတောတိ။|
    stand |။ ကုလ္လော ထေရော။|
  block |၅။ မာလုကျပုတ္တတ္ထေရဂါထာ|
    count |၃၉၉|
      block |မနုဇဿ ပမတ္တစာရိနော၊ တဏှာ ဝဍ္ဎတိ မာလုဝါ ဝိယ။|
      block |သော ပ္လဝတီ ဟုရာ ဟုရံ၊ ဖလမိစ္ဆံဝ ဝနသ္မိ ဝါနရော။|
    count |၄၀၀|
      block |ယံ ဧသာ သဟတေ ဇမ္မီ၊ တဏှာ လောကေ ဝိသတ္တိကာ။|
      block |သောကာ တဿ ပဝဍ္ဎန္တိ၊ အဘိဝဋ္ဌံဝ ဗီရဏံ။|
    count |၄၀၁|
      block |ယော စေတံ သဟတေ ဇမ္မိံ၊ တဏှံ လောကေ ဒုရစ္စယံ။|
      block |သောကာ တမှာ ပပတန္တိ၊ ဥဒဗိန္ဒူဝ ပေါက္ခရာ။|
    count |၄၀၂|
      block |တံ ဝေါ ဝဒာမိ ဘဒ္ဒံ ဝေါ၊ ယာဝန္တေတ္ထ သမာဂတာ။|
      block |တဏှာယ မူလံ ခဏထ၊ ဥသီရတ္ထောဝ ဗီရဏံ။|
      block |မာ ဝေါ နဠံဝ သောတောဝ၊ မာရော ဘဉ္ဇိ ပုနပ္ပုနံ။|
    count |၄၀၃|
      block |ကရောထ ဗုဒ္ဓဝစနံ၊ ခဏော ဝေါ မာ ဥပစ္စဂါ။|
      block |ခဏာတီတာ ဟိ သောစန္တိ၊ နိရယမှိ သမပ္ပိတာ။|
    count |၄၀၄|
      block |ပမာဒော ရဇော ပမာဒော၊ ပမာဒာနုပတိတော ရဇော။|
      block |အပ္ပမာဒေန ဝိဇ္ဇာယ၊ အဗ္ဗဟေ သလ္လမတ္တနောတိ။|
    stand |။ မာလုကျပုတ္တော ထေရော။|
  block |၆။ သပ္ပဒာသတ္ထေရဂါထာ|
    count |၄၀၅|
      block |ပဏ္ဏဝီသတိဝဿာနိ၊ ယတော ပဗ္ဗဇိတော အဟံ။|
      block |အစ္ဆရာသင်္ဃာတမတ္တမ္ပိ၊ စေတောသန္တိမနဇ္ဈဂံ။|
    count |၄၀၆|
      block |အလဒ္ဓါ စိတ္တဿေကဂ္ဂံ၊ ကာမရာဂေန အဋ္ဋိတော။|
      block |ဗာဟာ ပဂ္ဂယှ ကန္ဒန္တော၊ ဝိဟာရာ ဥပနိက္ခမိံ။|
    count |၄၀၇|
      block |သတ္ထံ ဝါ အာဟရိဿာမိ၊ ကော အတ္ထော ဇီဝိတေန မေ။|
      block |ကထံ ဟိ သိက္ခံ ပစ္စက္ခံ၊ ကာလံ ကုဗ္ဗေထ မာဒိသော။|
    count |၄၀၈|
      block |တဒာဟံ ခုရမာဒာယ၊ မဉ္စကမှိ ဥပါဝိသိံ။|
      block |ပရိနီတော ခုရော အာသိ၊ ဓမနိံ ဆေတ္တုမတ္တနော။|
    count |၄၀၉|
      block |တတော မေ မနသီကာရော၊ ယောနိသော ဥဒပဇ္ဇထ။|
      block |အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။|
    count |၄၁၀|
      block |တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။|
    stand |။ သပ္ပဒာသော ထေရော။|
  block |၇။ကာတိယာနတ္ထေရဂါထာ|
    count |၄၁၁|
      block |ဥဋ္ဌေဟိ နိသီဒ ကာတိယာန၊ မာ နိဒ္ဒာဗဟုလော အဟု ဇာဂရဿု။|
      block |မာ တံ အလသံ ပမတ္တဗန္ဓု၊ ကူဋေနေဝ ဇိနာတု မစ္စုရာဇာ။|
    count |၄၁၂|
      block |သေယျထာပိ မဟာသမုဒ္ဒဝေဂေါ၊ ဧဝံ ဇာတိဇရာတိဝတ္တတေ တံ။|
      block |သော ကရောဟိ သုဒီပမတ္တနော တွံ၊ န ဟိ တာဏံ တဝ ဝိဇ္ဇတေဝ အညံ။|
    count |၄၁၃|
      block |သတ္ထာ ဟိ ဝိဇေသိ မဂ္ဂမေတံ၊ သင်္ဂါ ဇာတိဇရာဘယာ အတီတံ။|
      block |ပုဗ္ဗာပရရတ္တမပ္ပမတ္တော၊ အနုယုဉ္ဇဿု ဒဠှံ ကရောဟိ ယောဂံ။|
    count |၄၁၄|
      block |ပုရိမာနိ ပမုဉ္စ ဗန္ဓနာနိ၊ သင်္ဃာဋိခုရမုဏ္ဍဘိက္ခဘောဇီ။|
      block |မာ ခိဍ္ဍာရတိဉ္စ မာ နိဒ္ဒံ၊ အနုယုဉ္ဇိတ္ထ ဈာယ ကာတိယာန။|
    count |၄၁၅|
      block |ဈာယာဟိ ဇိနာဟိ ကာတိယာန၊ ယောဂက္ခေမပထေသု ကောဝိဒောသိ။|
      block |ပပ္ပုယျ အနုတ္တရံ ဝိသုဒ္ဓိံ၊ ပရိနိဗ္ဗာဟိသိ ဝါရိနာဝ ဇောတိ။|
    count |၄၁၆|
      block |ပဇ္ဇောတကရော ပရိတ္တရံသော၊ ဝါတေန ဝိနမျတေ လတာဝ။|
      block |ဧဝမ္ပိ တုဝံ အနာဒိယာနော၊ မာရံ ဣန္ဒသဂေါတ္တ နိဒ္ဓုနာဟိ။|
      block |သော ဝေဒယိတာသု ဝီတရာဂေါ၊ ကာလံ ကင်္ခ ဣဓေဝ သီတိဘူတောတိ။|
    stand |။ ကာတိယာနော ထေရော။|
  block |၈။ မိဂဇာလတ္ထေရဂါထာ|
    count |၄၁၇|
      block |သုဒေသိတော စက္ခုမတာ၊ ဗုဒ္ဓေနာဒိစ္စဗန္ဓုနာ။|
      block |သဗ္ဗသံယောဇနာတီတော၊ သဗ္ဗဝဋ္ဋဝိနာသနော။|
    count |၄၁၈|
      block |နိယျာနိကော ဥတ္တရဏော၊ တဏှာမူလဝိသောသနော။|
      block |ဝိသမူလံ အာဃာတနံ၊ ဆေတွာ ပါပေတိ နိဗ္ဗုတိံ။|
    count |၄၁၉|
      block |အညာဏမူလဘေဒာယ၊ ကမ္မယန္တဝိဃာဋနော။|
      block |ဝိညာဏာနံ ပရိဂ္ဂဟေ၊ ဉာဏဝဇိရနိပါတနော။|
    count |၄၂၀|
      block |ဝေဒနာနံ ဝိညာပနော၊ ဥပါဒာနပ္ပမောစနော။|
      block |ဘဝံ အင်္ဂါရကာသုံဝ၊ ဉာဏေန အနုပဿနော။|
    count |၄၂၁|
      block |မဟာရသော သုဂမ္ဘီရော၊ ဇရာမစ္စုနိဝါရဏော။|
      block |အရိယော အဋ္ဌင်္ဂိကော မဂ္ဂေါ၊ ဒုက္ခူပသမနော သိဝေါ။|
    count |၄၂၂|
      block |ကမ္မံ ကမ္မန္တိ ဉတွာန၊ ဝိပါကဉ္စ ဝိပါကတော။|
      block |ပဋိစ္စုပ္ပန္နဓမ္မာနံ၊ ယထာဝါလောကဒဿနော။|
      block |မဟာခေမင်္ဂမော သန္တော၊ ပရိယောသာနဘဒ္ဒကောတိ။|
    stand |။ မိဂဇာလော ထေရော။|
  block |၉။ ပုရောဟိတပုတ္တဇေန္တတ္ထေရဂါထာ|
    count |၄၂၃|
      block |ဇာတိမဒေန မတ္တောဟံ၊ ဘောဂဣဿရိယေန စ။|
      block |သဏ္ဌာနဝဏ္ဏရူပေန၊ မဒမတ္တော အစာရိဟံ။|
    count |၄၂၄|
      block |နာတ္တနော သမကံ ကဉ္စိ၊ အတိရေကံ စ မညိသံ။|
      block |အတိမာနဟတော ဗာလော၊ ပတ္ထဒ္ဓေါ ဥဿိတဒ္ဓဇော။|
    count |၄၂၅|
      block |မာတရံ ပိတရဉ္စာပိ၊ အညေပိ ဂရုသမ္မတေ။|
      block |န ကဉ္စိ အဘိဝါဒေသိံ၊ မာနတ္ထဒ္ဓေါ အနာဒရော။|
    count |၄၂၆|
      block |ဒိသွာ ဝိနာယကံ အဂ္ဂံ၊ သာရထီနံ ဝရုတ္တမံ။|
      block |တပန္တမိဝ အာဒိစ္စံ၊ ဘိက္ခုသင်္ဃပုရက္ခတံ။|
    count |၄၂၇|
      block |မာနံ မဒဉ္စ ဆဍ္ဍေတွာ၊ ဝိပ္ပသန္နေန စေတသာ။|
      block |သိရသာ အဘိဝါဒေသိံ၊ သဗ္ဗသတ္တာနမုတ္တမံ။|
    count |၄၂၈|
      block |အတိမာနော စ ဩမာနော၊ ပဟီနာ သုသမူဟတာ။|
      block |အသ္မိမာနော သမုစ္ဆိန္နော၊ သဗ္ဗေ မာနဝိဓာ ဟတာတိ။|
    stand |။ ဇေန္တော ပုရောဟိတပုတ္တော ထေရော။|
  block |၁၀။ သုမနတ္ထေရဂါထာ|
    count |၄၂၉|
      block |ယဒာ နဝေါ ပဗ္ဗဇိတော၊ ဇာတိယာ သတ္တဝဿိကော။|
      block |ဣဒ္ဓိယာ အဘိဘောတွာန၊ ပန္နဂိန္ဒံ မဟိဒ္ဓိကံ။|
    count |၄၃၀|
      block |ဥပဇ္ဈာယဿ ဥဒကံ၊ အနောတတ္တာ မဟာသရာ။|
      block |အာဟရာမိ တတော ဒိသွာ၊ မံ သတ္ထာ ဧတဒဗြဝိ။|
    count |၄၃၁|
      block |သာရိပုတ္တ ဣမံ ပဿ၊ အာဂစ္ဆန္တံ ကုမာရကံ။|
      block |ဥဒကကုမ္ဘမာဒာယ၊ အဇ္ဈတ္တံ သုသမာဟိတံ။|
    count |၄၃၂|
      block |ပါသာဒိကေန ဝတ္တေန၊ ကလျာဏဣရိယာပထော။|
      block |သာမဏေရောနုရုဒ္ဓဿ၊ ဣဒ္ဓိယာ စ ဝိသာရဒော။|
    count |၄၃၃|
      block |အာဇာနီယေန အာဇညော၊ သာဓုနာ သာဓုကာရိတော။|
      block |ဝိနီတော အနုရုဒ္ဓေန၊ ကတကိစ္စေန သိက္ခိတော။|
    count |၄၃၄|
      block |သော ပတွာ ပရမံ သန္တိံ၊ သစ္ဆိကတွာ အကုပ္ပတံ။|
      block |သာမဏေရော သ သုမနော၊ မာ မံ ဇညာတိ ဣစ္ဆတီတိ။|
    stand |။ သုမနော ထေရော။|
  block |၁၁။ နှာတကမုနိတ္ထေရဂါထာ|
    count |၄၃၅|
      block |ဝါတရောဂါဘိနီတော တွံ၊ ဝိဟရံ ကာနနေ ဝနေ။|
      block |ပဝိဒ္ဓဂေါစရေ လူခေ၊ ကထံ ဘိက္ခု ကရိဿသိ။|
    count |၄၃၆|
      block |ပီတိသုခေန ဝိပုလေန၊ ဖရိတွာန သမုဿယံ။|
      block |လူခမ္ပိ အဘိသမ္ဘောန္တော၊ ဝိဟရိဿာမိ ကာနနေ။|
    count |၄၃၇|
      block |ဘာဝေန္တော သတ္တ ဗောဇ္ဈင်္ဂေ၊ ဣန္ဒြိယာနိ ဗလာနိ စ။|
      block |ဈာနသောခုမ္မသမ္ပန္နော၊ ဝိဟရိဿံ အနာသဝေါ။|
    count |၄၃၈|
      block |ဝိပ္ပမုတ္တံ ကိလေသေဟိ၊ သုဒ္ဓစိတ္တံ အနာဝိလံ။|
      block |အဘိဏှံ ပစ္စဝေက္ခန္တော၊ ဝိဟရိဿံ အနာသဝေါ။|
    count |၄၃၉|
      block |အဇ္ဈတ္တဉ္စ ဗဟိဒ္ဓါ စ၊ ယေ မေ ဝိဇ္ဇိံသု အာသဝါ။|
      block |သဗ္ဗေ အသေသာ ဥစ္ဆိန္နာ၊ န စ ဥပ္ပဇ္ဇရေ ပုန။|
    count |၄၄၀|
      block |ပဉ္စက္ခန္ဓာ ပရိညာတာ၊ တိဋ္ဌန္တိ ဆိန္နမူလကာ။|
      block |ဒုက္ခက္ခယော အနုပ္ပတ္တော၊ နတ္ထိ ဒာနိ ပုနဗ္ဘဝေါတိ။|
    stand |။ နှာတကမုနိတ္ထေရော။|
  block |၁၂။ ဗြဟ္မဒတ္တတ္ထေရဂါထာ|
    count |၄၄၁|
      block |အက္ကောဓဿ ကုတော ကောဓော၊ ဒန္တဿ သမဇီဝိနော။|
      block |သမ္မဒညာ ဝိမုတ္တဿ၊ ဥပသန္တဿ တာဒိနော။|
    count |၄၄၂|
      block |တဿေဝ တေန ပါပိယော၊ ယော ကုဒ္ဓံ ပဋိကုဇ္ဈတိ။|
      block |ကုဒ္ဓံ အပ္ပဋိကုဇ္ဈန္တော၊ သင်္ဂါမံ ဇေတိ ဒုဇ္ဇယံ။|
    count |၄၄၃|
      block |ဥဘိန္နမတ္ထံ စရတိ၊ အတ္တနော စ ပရဿ စ။|
      block |ပရံ သင်္ကုပိတံ ဉတွာ၊ ယော သတော ဥပသမ္မတိ။|
    count |၄၄၄|
      block |ဥဘိန္နံ တိကိစ္ဆန္တံ တံ၊ အတ္တနော စ ပရဿ စ။|
      block |ဇနာ မညန္တိ ဗာလောတိ၊ ယေ ဓမ္မဿ အကောဝိဒာ။|
    count |၄၄၅|
      block |ဥပ္ပဇ္ဇေ တေ သစေ ကောဓော၊ အာဝဇ္ဇ ကကစူပမံ။|
      block |ဥပ္ပဇ္ဇေ စေ ရသေ တဏှာ၊ ပုတ္တမံသူပမံ သရ။|
    count |၄၄၆|
      block |သစေ ဓာဝတိ စိတ္တံ တေ၊ ကာမေသု စ ဘဝေသု စ။|
      block |ခိပ္ပံ နိဂ္ဂဏှ သတိယာ၊ ကိဋ္ဌာဒံ ဝိယ ဒုပ္ပသုန္တိ။|
    stand |။ ဗြဟ္မဒတ္တော ထေရော။|
  block |၁၃။ သိရိမဏ္ဍတ္ထေရဂါထာ|
    count |၄၄၇|
      block |ဆန္နမတိဝဿတိ၊ ဝိဝဋံ နာတိဝဿတိ။|
      block |တသ္မာ ဆန္နံ ဝိဝရေထ၊ ဧဝံ တံ နာတိဝဿတိ။|
    count |၄၄၈|
      block |မစ္စုနာဗ္ဘဟတော လောကော၊ ဇရာယ ပရိဝါရိတော။|
      block |တဏှာသလ္လေန ဩတိဏ္ဏော၊ ဣစ္ဆာဓူပါယိတော သဒာ။|
    count |၄၄၉|
      block |မစ္စုနာဗ္ဘဟတော လောကော၊ ပရိက္ခိတ္တော ဇရာယ စ။|
      block |ဟညတိ နိစ္စမတ္တာဏော၊ ပတ္တဒဏ္ဍောဝ တက္ကရော။|
    count |၄၅၀|
      block |အာဂစ္ဆန္တဂ္ဂိခန္ဓာဝ၊ မစ္စု ဗျာဓိ ဇရာ တယော။|
      block |ပစ္စုဂ္ဂန္တုံ ဗလံ နတ္ထိ၊ ဇဝေါ နတ္ထိ ပလာယိတုံ။|
    count |၄၅၁|
      block |အမောဃံ ဒိဝသံ ကယိရာ၊ အပ္ပေန ဗဟုကေန ဝါ။|
      block |ယံ ယံ ဝိဇဟတေ ရတ္တိံ၊ တဒူနံ တဿ ဇီဝိတံ။|
    count |၄၅၂|
      block |စရတော တိဋ္ဌတော ဝါပိ၊ အာသီနသယနဿ ဝါ။|
      block |ဥပေတိ စရိမာ ရတ္တိ၊ န တေ ကာလော ပမဇ္ဇိတုန္တိ။|
    stand |။ သိရိမဏ္ဍော ထေရော။|
  block |၁၄။ သဗ္ဗကာမိတ္ထေရဂါထာ|
    count |၄၅၃|
      block |ဒွိပါဒကောယံ အသုစိ၊ ဒုဂ္ဂန္ဓော ပရိဟီရတိ။|
      block |နာနာကုဏပပရိပူရော၊ ဝိဿဝန္တော တတော တတော။|
    count |၄၅၄|
      block |မိဂံ နိလီနံ ကူဋေန၊ ဗဠိသေနေဝ အမ္ဗုဇံ။|
      block |ဝါနရံ ဝိယ လေပေန၊ ဗာဓယန္တိ ပုထုဇ္ဇနံ။|
    count |၄၅၅|
      block |ရူပါ သဒ္ဒာ ရသာ ဂန္ဓာ၊ ဖောဋ္ဌဗ္ဗာ စ မနောရမာ။|
      block |ပဉ္စ ကာမဂုဏာ ဧတေ၊ ဣတ္ထိရူပသ္မိ ဒိဿရေ။|
    count |၄၅၆|
      block |ယေ ဧတာ ဥပသေဝန္တိ၊ ရတ္တစိတ္တာ ပုထုဇ္ဇနာ။|
      block |ဝဍ္ဎေန္တိ ကဋသိံ ဃောရံ၊ အာစိနန္တိ ပုနဗ္ဘဝံ။|
    count |၄၅၇|
      block |ယော စေတာ ပရိဝဇ္ဇေတိ၊ သပ္ပဿေဝ ပဒာ သိရော။|
      block |သောမံ ဝိသတ္တိကံ လောကေ၊ သတော သမတိဝတ္တတိ။|
    count |၄၅၈|
      block |ကာမေသွာဒီနဝံ ဒိသွာ၊ နေက္ခမ္မံ ဒဋ္ဌု ခေမတော။|
      block |နိဿဋော သဗ္ဗကာမေဟိ၊ ပတ္တော မေ အာသဝက္ခယောတိ။|
      block |ဥရုဝေဠကဿပေါ စ၊ ထေရော တေကိစ္ဆကာရိ စ။|
      block |မဟာနာဂေါ စ ကုလ္လော စ၊ မာလုကျော သပ္ပဒာသကော။|
      block |ကာတိယာနော မိဂဇာလော၊ ဇေန္တော သုမနသဝှယော။|
      block |နှာတမုနိ ဗြဟ္မဒတ္တော၊ သိရိမဏ္ဍော သဗ္ဗကာမီ စ။|
      block |ဂါထာယော စတုရာသီတိ၊ ထေရာ စေတ္ထ စတုဒ္ဒသာတိ။|
    stand |။ သဗ္ဗကာမိတ္ထေရော။|
    stand |ဆက္ကနိပါတော နိဋ္ဌိတော။|
    block |တတြုဒ္ဒာနံ|
