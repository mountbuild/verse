block |၂၁။ မဟာနိပါတော|
  block |၁။ ဝင်္ဂီသတ္ထေရဂါထာ|
    count |၁၂၁၈|
      block |နိက္ခန္တံ ဝတ မံ သန္တံ၊ အဂါရသ္မာနဂါရိယံ။|
      block |ဝိတက္ကာ ဥပဓာဝန္တိ၊ ပဂဗ္ဘာ ကဏှတော ဣမေ။|
    count |၁၂၁၉|
      block |ဥဂ္ဂပုတ္တာ မဟိဿာသာ၊ သိက္ခိတာ ဒဠှဓမ္မိနော။|
      block |သမန္တာ ပရိကိရေယျုံ၊ သဟဿံ အပလာယိနံ။|
    count |၁၂၂၀|
      block |သစေပိ ဧတ္တကာ ဘိယျော၊ အာဂမိဿန္တိ ဣတ္ထိယော။|
      block |နေဝ မံ ဗျာဓယိဿန္တိ၊ ဓမ္မေ သမှိ ပတိဋ္ဌိတော။|
    count |၁၂၂၁|
      block |သက္ခီ ဟိ မေ သုတံ ဧတံ၊ ဗုဒ္ဓဿာဒိစ္စဗန္ဓုနော။|
      block |နိဗ္ဗာနဂမနံ မဂ္ဂံ၊ တတ္ထ မေ နိရတော မနော။|
    count |၁၂၂၂|
      block |ဧဝံ စေ မံ ဝိဟရန္တံ၊ ပါပိမ ဥပဂစ္ဆသိ။|
      block |တထာ မစ္စု ကရိဿာမိ၊ န မေ မဂ္ဂမ္ပိ ဒက္ခသိ။|
    count |၁၂၂၃|
      block |အရတိဉ္စ ရတိဉ္စ ပဟာယ၊ သဗ္ဗသော ဂေဟသိတဉ္စ ဝိတက္ကံ။|
      block |ဝနထံ န ကရေယျ ကုဟိဉ္စိ၊ နိဗ္ဗနထော အဝနထော သ ဘိက္ခု။|
    count |၁၂၂၄|
      block |ယမိဓ ပထဝိဉ္စ ဝေဟာသံ၊ ရူပဂတံ ဇဂတောဂဓံ ကိဉ္စိ။|
      block |ပရိဇီယတိ သဗ္ဗမနိစ္စံ၊ ဧဝံ သမေစ္စ စရန္တိ မုတတ္တာ။|
    count |၁၂၂၅|
      block |ဥပဓီသု ဇနာ ဂဓိတာသေ၊ ဒိဋ္ဌသုတေ ပဋိဃေ စ မုတေ စ။|
      block |ဧတ္ထ ဝိနောဒယ ဆန္ဒမနေဇော၊ ယော ဟေတ္ထ န လိမ္ပတိ မုနိ တမာဟု။|
    count |၁၂၂၆|
      block |အထ သဋ္ဌိသိတာ သဝိတက္ကာ၊ ပုထုဇ္ဇနတာယ အဓမ္မာ နိဝိဋ္ဌာ။|
      block |န စ ဝဂ္ဂဂတဿ ကုဟိဉ္စိ၊ နော ပန ဒုဋ္ဌုလ္လဂါဟီ သ ဘိက္ခု။|
    count |၁၂၂၇|
      block |ဒဗ္ဗော စိရရတ္တသမာဟိတော၊ အကုဟကော နိပကော အပိဟာလု။|
      block |သန္တံ ပဒံ အဇ္ဈဂမာ မုနိ၊ ပဋိစ္စ ပရိနိဗ္ဗုတော ကင်္ခတိ ကာလံ။|
    count |၁၂၂၈|
      block |မာနံ ပဇဟဿု ဂေါတမ၊ မာနပထဉ္စ ဇဟဿု အသေသံ။|
      block |မာနပထမှိ သ မုစ္ဆိတော၊ ဝိပ္ပဋိသာရီဟုဝါ စိရရတ္တံ။|
    count |၁၂၂၉|
      block |မက္ခေန မက္ခိတာ ပဇာ၊ မာနဟတာ နိရယံ ပပတန္တိ။|
      block |သောစန္တိ ဇနာ စိရရတ္တံ၊ မာနဟတာ နိရယံ ဥပပန္နာ။|
    count |၁၂၃၀|
      block |န ဟိ သောစတိ ဘိက္ခု ကဒာစိ၊ မဂ္ဂဇိနော သမ္မာ ပဋိပန္နော။|
      block |ကိတ္တိဉ္စ သုခဉ္စာနုဘောတိ၊ ဓမ္မဒသောတိ တမာဟု တထတ္တံ။|
    count |၁၂၃၁|
      block |တသ္မာ အခိလော ဣဓ ပဓာနဝါ၊ နီဝရဏာနိ ပဟာယ ဝိသုဒ္ဓေါ။|
      block |မာနဉ္စ ပဟာယ အသေသံ၊ ဝိဇ္ဇာယန္တကရော သမိတာဝီ။|
    count |၁၂၃၂|
      block |ကာမရာဂေန ဍယှာမိ၊ စိတ္တံ မေ ပရိဍယှတိ။|
      block |သာဓု နိဗ္ဗာပနံ ဗြူဟိ၊ အနုကမ္ပါယ ဂေါတမ။|
    count |၁၂၃၃|
      block |သညာယ ဝိပရိယေသာ၊ စိတ္တံ တေ ပရိဍယှတိ။|
      block |နိမိတ္တံ ပရိဝဇ္ဇေဟိ၊ သုဘံ ရာဂူပသံဟိတံ။|
    count |၁၂၃၄|
      block |အသုဘာယ စိတ္တံ ဘာဝေဟိ၊ ဧကဂ္ဂံ သုသမာဟိတံ။|
      block |သတိ ကာယဂတာ တျတ္ထု၊ နိဗ္ဗိဒာဗဟုလော ဘဝ။|
    count |၁၂၃၅|
      block |အနိမိတ္တဉ္စ ဘာဝေဟိ၊ မာနာနုသယမုဇ္ဇဟ။|
      block |တတော မာနာဘိသမယာ၊ ဥပသန္တော စရိဿသိ။|
    count |၁၂၃၆|
      block |တမေဝ ဝါစံ ဘာသေယျ၊ ယာယတ္တာနံ န တာပယေ။|
      block |ပရေ စ န ဝိဟိံသေယျ၊ သာ ဝေ ဝါစာ သုဘာသိတာ။|
    count |၁၂၃၇|
      block |ပိယဝါစမေဝ ဘာသေယျ၊ ယာ ဝါစာ ပဋိနန္ဒိတာ။|
      block |ယံ အနာဒာယ ပါပါနိ၊ ပရေသံ ဘာသတေ ပိယံ။|
    count |၁၂၃၈|
      block |သစ္စံ ဝေ အမတာ ဝါစာ၊ ဧသ ဓမ္မော သနန္တနော။|
      block |သစ္စေ အတ္ထေ စ ဓမ္မေ စ၊ အာဟု သန္တော ပတိဋ္ဌိတာ။|
    count |၁၂၃၉|
      block |ယံ ဗုဒ္ဓေါ ဘာသတိ ဝါစံ၊ ခေမံ နိဗ္ဗာနပတ္တိယာ။|
      block |ဒုက္ခဿန္တကိရိယာယ၊ သာ ဝေ ဝါစာနမုတ္တမာ။|
    count |၁၂၄၀|
      block |ဂမ္ဘီရပညော မေဓာဝီ၊ မဂ္ဂါမဂ္ဂဿ ကောဝိဒော။|
      block |သာရိပုတ္တော မဟာပညော၊ ဓမ္မံ ဒေသေတိ ဘိက္ခုနံ။|
    count |၁၂၄၁|
      block |သင်္ခိတ္တေနပိ ဒေသေတိ၊ ဝိတ္ထာရေနပိ ဘာသတိ။|
      block |သာလိကာယိဝ နိဂ္ဃောသော၊ ပဋိဘာနံ ဥဒိယျတိ။|
    count |၁၂၄၂|
      block |တဿ တံ ဒေသယန္တဿ၊ သုဏန္တိ မဓုရံ ဂိရံ။|
      block |သရေန ရဇနီယေန၊ သဝနီယေန ဝဂ္ဂုနာ။|
      block |ဥဒဂ္ဂစိတ္တာ မုဒိတာ၊ သောတံ ဩဓေန္တိ ဘိက္ခဝေါ။|
    count |၁၂၄၃|
      block |အဇ္ဇ ပန္နရသေ ဝိသုဒ္ဓိယာ၊ ဘိက္ခူ ပဉ္စသတာ သမာဂတာ။|
      block |သံယောဇနဗန္ဓနစ္ဆိဒာ၊ အနီဃာ ခီဏပုနဗ္ဘဝါ ဣသီ။|
    count |၁၂၄၄|
      block |စက္ကဝတ္တီ ယထာ ရာဇာ၊ အမစ္စပရိဝါရိတော။|
      block |သမန္တာ အနုပရိယေတိ၊ သာဂရန္တံ မဟိံ ဣမံ။|
    count |၁၂၄၅|
      block |ဧဝံ ဝိဇိတသင်္ဂါမံ၊ သတ္ထဝါဟံ အနုတ္တရံ။|
      block |သာဝကာ ပယိရုပါသန္တိ၊ တေဝိဇ္ဇာ မစ္စုဟာယိနော။|
    count |၁၂၄၆|
      block |သဗ္ဗေ ဘဂဝတော ပုတ္တာ၊ ပလာပေတ္ထ န ဝိဇ္ဇတိ။|
      block |တဏှာသလ္လဿ ဟန္တာရံ၊ ဝန္ဒေ အာဒိစ္စဗန္ဓုနံ။|
    count |၁၂၄၇|
      block |ပရောသဟဿံ ဘိက္ခူနံ၊ သုဂတံ ပယိရုပါသတိ။|
      block |ဒေသေန္တံ ဝိရဇံ ဓမ္မံ၊ နိဗ္ဗာနံ အကုတောဘယံ။|
    count |၁၂၄၈|
      block |သုဏန္တိ ဓမ္မံ ဝိမလံ၊ သမ္မာသမ္ဗုဒ္ဓဒေသိတံ။|
      block |သောဘတိ ဝတ သမ္ဗုဒ္ဓေါ၊ ဘိက္ခုသင်္ဃပုရက္ခတော။|
    count |၁၂၄၉|
      block |နာဂနာမောသိ ဘဂဝါ၊ ဣသီနံ ဣသိသတ္တမော။|
      block |မဟာမေဃောဝ ဟုတွာန၊ သာဝကေ အဘိဝဿသိ။|
    count |၁၂၅၀|
      block |ဒိဝါ ဝိဟာရာ နိက္ခမ္မ၊ သတ္ထုဒဿနကမျတာ။|
      block |သာဝကော တေ မဟာဝီရ၊ ပါဒေ ဝန္ဒတိ ဝင်္ဂိသော။|
    count |၁၂၅၁|
      block |ဥမ္မဂ္ဂပထံ မာရဿ၊ အဘိဘုယျ စရတိ ပဘိဇ္ဇ ခီလာနိ။|
      block |တံ ပဿထ ဗန္ဓပမုဉ္စကရံ၊ အသိတံဝ ဘာဂသော ပဝိဘဇ္ဇ။|
    count |၁၂၅၂|
      block |ဩဃဿ ဟိ နိတရဏတ္ထံ၊ အနေကဝိဟိတံ မဂ္ဂံ အက္ခါသိ။|
      block |တသ္မိဉ္စ အမတေ အက္ခါတေ၊ ဓမ္မဒသာ ဌိတာ အသံဟီရာ။|
    count |၁၂၅၃|
      block |ပဇ္ဇောတကရော အတိဝိဇ္ဈ၊ သဗ္ဗဌိတီနံ အတိက္ကမမဒ္ဒသ။|
      block |ဉတွာ စ သစ္ဆိကတွာ စ၊ အဂ္ဂံ သော ဒေသယိ ဒသဒ္ဓါနံ။|
    count |၁၂၅၄|
      block |ဧဝံ သုဒေသိတေ ဓမ္မေ၊ ကော ပမာဒော ဝိဇာနတံ ဓမ္မံ။|
      block |တသ္မာ ဟိ တဿ ဘဂဝတော သာသနေ၊ အပ္ပမတ္တော သဒာ နမဿမနုသိက္ခေ။|
    count |၁၂၅၅|
      block |ဗုဒ္ဓါနုဗုဒ္ဓေါ ယော ထေရော၊ ကောဏ္ဍညော တိဗ္ဗနိက္ကမော။|
      block |လာဘီ သုခဝိဟာရာနံ၊ ဝိဝေကာနံ အဘိဏှသော။|
    count |၁၂၅၆|
      block |ယံ သာဝကေန ပတ္တဗ္ဗံ၊ သတ္ထု သာသနကာရိနာ။|
      block |သဗ္ဗဿ တံ အနုပ္ပတ္တံ၊ အပ္ပမတ္တဿ သိက္ခတော။|
    count |၁၂၅၇|
      block |မဟာနုဘာဝေါ တေဝိဇ္ဇော၊ စေတောပရိယကောဝိဒော။|
      block |ကောဏ္ဍညော ဗုဒ္ဓဒာယာဒော၊ ပါဒေ ဝန္ဒတိ သတ္ထုနော။|
    count |၁၂၅၈|
      block |နဂဿ ပဿေ အာသီနံ၊ မုနိံ ဒုက္ခဿ ပါရဂုံ။|
      block |သာဝကာ ပယိရုပါသန္တိ၊ တေဝိဇ္ဇာ မစ္စုဟာယိနော။|
    count |၁၂၅၉|
      block |စေတသာ အနုပရိယေတိ၊ မောဂ္ဂလ္လာနော မဟိဒ္ဓိကော။|
      block |စိတ္တံ နေသံ သမနွေသံ၊ ဝိပ္ပမုတ္တံ နိရူပဓိံ။|
    count |၁၂၆၀|
      block |ဧဝံ သဗ္ဗင်္ဂသမ္ပန္နံ၊ မုနိံ ဒုက္ခဿ ပါရဂုံ။|
      block |အနေကာကာရသမ္ပန္နံ၊ ပယိရုပါသန္တိ ဂေါတမံ။|
    count |၁၂၆၁|
      block |စန္ဒော ယထာ ဝိဂတဝလာဟကေ နဘေ၊ ဝိရောစတိ ဝီတမလောဝ ဘာဏုမာ။|
      block |ဧဝမ္ပိ အင်္ဂီရသ တွံ မဟာမုနိ၊ အတိရောစသိ ယသသာ သဗ္ဗလောကံ။|
    count |၁၂၆၂|
      block |ကာဝေယျမတ္တာ ဝိစရိမှ ပုဗ္ဗေ၊ ဂါမာ ဂါမံ ပုရာ ပုရံ။|
      block |အထဒ္ဒသာမ သမ္ဗုဒ္ဓံ၊ သဗ္ဗဓမ္မာန ပါရဂုံ။|
    count |၁၂၆၃|
      block |သော မေ ဓမ္မမဒေသေသိ၊ မုနိ ဒုက္ခဿ ပါရဂူ။|
      block |ဓမ္မံ သုတွာ ပသီဒိမှ၊ သဒ္ဓါ နော ဥဒပဇ္ဇထ။|
    count |၁၂၆၄|
      block |တဿာဟံ ဝစနံ သုတွာ၊ ခန္ဓေ အာယတနာနိ စ။|
      block |ဓာတုယော စ ဝိဒိတွာန၊ ပဗ္ဗဇိံ အနဂါရိယံ။|
    count |၁၂၆၅|
      block |ဗဟူနံ ဝတ အတ္ထာယ၊ ဥပ္ပဇ္ဇန္တိ တထာဂတာ။|
      block |ဣတ္ထီနံ ပုရိသာနဉ္စ၊ ယေ တေ သာသနကာရကာ။|
    count |၁၂၆၆|
      block |တေသံ ခေါ ဝတ အတ္ထာယ၊ ဗောဓိမဇ္ဈဂမာ မုနိ။|
      block |ဘိက္ခူနံ ဘိက္ခုနီနဉ္စ၊ ယေ နိရာမဂတဒ္ဒသာ။|
    count |၁၂၆၇|
      block |သုဒေသိတာ စက္ခုမတာ၊ ဗုဒ္ဓေနာဒိစ္စဗန္ဓုနာ။|
      block |စတ္တာရိ အရိယသစ္စာနိ၊ အနုကမ္ပါယ ပါဏိနံ။|
    count |၁၂၆၈|
      block |ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။|
      block |အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။|
    count |၁၂၆၉|
      block |ဧဝမေတေ တထာ ဝုတ္တာ၊ ဒိဋ္ဌာ မေ တေ ယထာ တထာ။|
      block |သဒတ္ထော မေ အနုပ္ပတ္တော၊ ကတံ ဗုဒ္ဓဿ သာသနံ။|
    count |၁၂၇၀|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |သုဝိဘတ္တေသု ဓမ္မေသု၊ ယံ သေဋ္ဌံ တဒုပါဂမိံ။|
    count |၁၂၇၁|
      block |အဘိညာပါရမိပ္ပတ္တော၊ သောတဓာတု ဝိသောဓိတာ။|
      block |တေဝိဇ္ဇော ဣဒ္ဓိပတ္တောမှိ၊ စေတောပရိယကောဝိဒော။|
    count |၁၂၇၂|
      block |ပုစ္ဆာမိ သတ္ထာရမနောမပညံ၊ ဒိဋ္ဌေဝ ဓမ္မေ ယော ဝိစိကိစ္ဆာနံ ဆေတ္တာ။|
      block |အဂ္ဂါဠဝေ ကာလမကာသိ ဘိက္ခု၊ ဉာတော ယသဿီ အဘိနိဗ္ဗုတတ္တော။|
    count |၁၂၇၃|
      block |နိဂြောဓကပ္ပေါ ဣတိ တဿ နာမံ၊ တယာ ကတံ ဘဂဝါ ဗြာဟ္မဏဿ။|
      block |သော တံ နမဿံ အစရိ မုတျပေခေါ၊ အာရဒ္ဓဝီရိယော ဒဠှဓမ္မဒဿီ။|
    count |၁၂၇၄|
      block |တံ သာဝကံ သက္က မယမ္ပိ သဗ္ဗေ၊ အညာတုမိစ္ဆာမ သမန္တစက္ခု။|
      block |သမဝဋ္ဌိတာ နော သဝနာယ သောတာ၊ တုဝံ နော သတ္ထာ တွမနုတ္တရောသိ။|
    count |၁၂၇၅|
      block |ဆိန္ဒ နော ဝိစိကိစ္ဆံ ဗြူဟိ မေတံ၊ ပရိနိဗ္ဗုတံ ဝေဒယ ဘူရိပည။|
      block |မဇ္ဈေဝ နော ဘာသ သမန္တစက္ခု၊ သက္ကောဝ ဒေဝါန သဟဿနေတ္တော။|
    count |၁၂၇၆|
      block |ယေ ကေစိ ဂန္ထာ ဣဓ မောဟမဂ္ဂါ၊ အညာဏပက္ခါ ဝိစိကိစ္ဆဌာနာ။|
      block |တထာဂတံ ပတွာ န တေ ဘဝန္တိ၊ စက္ခုဉှိ ဧတံ ပရမံ နရာနံ။|
    count |၁၂၇၇|
      block |နော စေ ဟိ ဇာတု ပုရိသော ကိလေသေ၊ ဝါတော ယထာ အဗ္ဘဃနံ ဝိဟာနေ။|
      block |တမောဝဿ နိဝုတော သဗ္ဗလောကော၊ ဇောတိမန္တောပိ န ပဘာသေယျုံ။|
    count |၁၂၇၈|
      block |ဓီရာ စ ပဇ္ဇောတကရာ ဘဝန္တိ၊ တံ တံ အဟံ ဝီရ တထေဝ မညေ။|
      block |ဝိပဿိနံ ဇာနမုပါဂမိမှ၊ ပရိသာသု နော အာဝိကရောဟိ ကပ္ပံ။|
    count |၁၂၇၉|
      block |ခိပ္ပံ ဂိရံ ဧရယ ဝဂ္ဂု ဝဂ္ဂုံ၊ ဟံသောဝ ပဂ္ဂယှ သဏိကံ နိကူဇ။|
      block |ဗိန္ဒုဿရေန သုဝိကပ္ပိတေန၊ သဗ္ဗေဝ တေ ဥဇ္ဇုဂတာ သုဏောမ။|
    count |၁၂၈၀|
      block |ပဟီနဇာတိမရဏံ အသေသံ၊ နိဂ္ဂယှ ဓောနံ ဝဒေဿာမိ ဓမ္မံ။|
      block |န ကာမကာရော ဟိ ပုထုဇ္ဇနာနံ၊ သင်္ခေယျကာရော စ တထာဂတာနံ။|
    count |၁၂၈၁|
      block |သမ္ပန္နဝေယျာကရဏံ တဝေဒံ၊ သမုဇ္ဇုပညဿ သမုဂ္ဂဟီတံ။|
      block |အယမဉ္ဇလိ ပစ္ဆိမော သုပ္ပဏာမိတော၊ မာ မောဟယီ ဇာနမနောမပည။|
    count |၁၂၈၂|
      block |ပရောပရံ အရိယဓမ္မံ ဝိဒိတွာ၊ မာ မောဟယီ ဇာနမနောမဝီရိယ။|
      block |ဝါရိံ ယထာ ဃမ္မနိ ဃမ္မတတ္တော၊ ဝါစာဘိကင်္ခါမိ သုတံ ပဝဿ။|
    count |၁၂၈၃|
      block |ယဒတ္ထိကံ ဗြဟ္မစရိယံ အစရီ၊ ကပ္ပါယနော ကစ္စိဿတံ အမောဃံ။|
      block |နိဗ္ဗာယိ သော အာဒု သဥပါဒိသေသော၊ ယထာ ဝိမုတ္တော အဟု တံ သုဏောမ။|
    count |၁၂၈၄|
      block |အစ္ဆေစ္ဆိ တဏှံ ဣဓ နာမရူပေ၊|
      block |ဣတိ ဘဂဝါ ကဏှဿ သောတံ ဒီဃရတ္တာနုသယိတံ။|
      block |အတာရိ ဇာတိံ မရဏံ အသေသံ၊ ဣစ္စဗြဝိ ဘဂဝါ ပဉ္စသေဋ္ဌော။|
    count |၁၂၈၅|
      block |ဧသ သုတွာ ပသီဒာမိ၊ ဝစော တေ ဣသိသတ္တမ။|
      block |အမောဃံ ကိရ မေ ပုဋ္ဌံ၊ န မံ ဝဉ္စေသိ ဗြာဟ္မဏော။|
    count |၁၂၈၆|
      block |ယထာ ဝါဒီ တထာ ကာရီ၊ အဟု ဗုဒ္ဓဿ သာဝကော။|
      block |အစ္ဆေစ္ဆိ မစ္စုနော ဇာလံ၊ တတံ မာယာဝိနော ဒဠှံ။|
    count |၁၂၈၇|
      block |အဒ္ဒသ ဘဂဝါ အာဒိံ၊ ဥပါဒာနဿ ကပ္ပိယော။|
      block |အစ္စဂါ ဝတ ကပ္ပါနော၊ မစ္စုဓေယျံ သုဒုတ္တရံ။|
    count |၁၂၈၈|
      block |တံ ဒေဝဒေဝံ ဝန္ဒာမိ၊ ပုတ္တံ တေ ဒွိပဒုတ္တမ။|
      block |အနုဇာတံ မဟာဝီရံ၊ နာဂံ နာဂဿ ဩရသန္တိ။|
      block |သတ္တတိမှိ နိပါတမှိ၊ ဝင်္ဂီသော ပဋိဘာဏဝါ။|
      block |ဧကောဝ ထေရော နတ္ထညော၊ ဂါထာယော ဧကသတ္တတီတိ။|
      block |သဟဿံ ဟောန္တိ တာ ဂါထာ၊ တီဏိ သဋ္ဌိသတာနိ စ။|
      block |ထေရာ စ ဒွေ သတာ သဋ္ဌိ၊ စတ္တာရော စ ပကာသိတာ။|
      block |သီဟနာဒံ နဒိတွာန၊ ဗုဒ္ဓပုတ္တာ အနာသဝါ။|
      block |ခေမန္တံ ပါပုဏိတွာန၊ အဂ္ဂိခန္ဓာဝ နိဗ္ဗုတာတိ။|
    stand |ဣတ္ထံ သုဒံ အာယသ္မာ ဝင်္ဂီသော ထေရော ဂါထာယော|
    block |အဘာသိတ္ထာတိ။|
    stand |မဟာနိပါတော နိဋ္ဌိတော။|
    block |တတြုဒ္ဒာနံ|
    stand |နိဋ္ဌိတာ ထေရဂါထာယော။|
    block |တတြုဒ္ဒာနံ|
    stand |ထေရဂါထာပါဠိ နိဋ္ဌိတာ။|
