block |၅။ ပဉ္စကနိပါတော|
  block |၁။ ရာဇဒတ္တတ္ထေရဂါထာ|
    count |၃၁၅|
      block |ဘိက္ခု သိဝထိကံ ဂန္တွာ၊ အဒ္ဒသ ဣတ္ထိမုဇ္ဈိတံ။|
      block |အပဝိဒ္ဓံ သုသာနသ္မိံ၊ ခဇ္ဇန္တိံ ကိမိဟီ ဖုဋံ။|
    count |၃၁၆|
      block |ယဉှိ ဧကေ ဇိဂုစ္ဆန္တိ၊ မတံ ဒိသွာန ပါပကံ။|
      block |ကာမရာဂေါ ပါတုရဟု၊ အန္ဓောဝ သဝတီ အဟုံ။|
    count |၃၁၇|
      block |ဩရံ ဩဒနပါကမှာ၊ တမှာ ဌာနာ အပက္ကမိံ။|
      block |သတိမာ သမ္ပဇာနောဟံ၊ ဧကမန္တံ ဥပါဝိသိံ။|
    count |၃၁၈|
      block |တတော မေ မနသီကာရော၊ ယောနိသော ဥဒပဇ္ဇထ။|
      block |အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။|
    count |၃၁၉|
      block |တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။|
    stand |။ ရာဇဒတ္တော ထေရော။|
  block |၂။ သုဘူတတ္ထေရဂါထာ|
    count |၃၂၀|
      block |အယောဂေ ယုဉ္ဇမတ္တာနံ၊ ပုရိသော ကိစ္စမိစ္ဆကော။|
      block |စရံ စေ နာဓိဂစ္ဆေယျ၊ တံ မေ ဒုဗ္ဘဂလက္ခဏံ။|
    count |၃၂၁|
      block |အဗ္ဗူဠှံ အဃဂတံ ဝိဇိတံ၊ ဧကဉ္စေ ဩဿဇေယျ ကလီဝ သိယာ။|
      block |သဗ္ဗာနိပိ စေ ဩဿဇေယျ အန္ဓောဝ သိယာ၊ သမဝိသမဿ အဒဿနတော။|
    count |၃၂၂|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၃၂၃|
      block |ယထာပိ ရုစိရံ ပုပ္ဖံ၊ ဝဏ္ဏဝန္တံ အဂန္ဓကံ။|
      block |ဧဝံ သုဘာသိတာ ဝါစာ၊ အဖလာ ဟောတိ အကုဗ္ဗတော။|
    count |၃၂၄|
      block |ယထာပိ ရုစိရံ ပုပ္ဖံ၊ ဝဏ္ဏဝန္တံ သုဂန္ဓကံ။|
      block |ဧဝံ သုဘာသိတာ ဝါစာ၊ သဖလာ ဟောတိ ကုဗ္ဗတောတိ။|
    stand |။ သုဘူတော ထေရော။|
  block |၃။ ဂိရိမာနန္ဒတ္ထေရဂါထာ|
    count |၃၂၅|
      block |ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။|
      block |တဿံ ဝိဟရာမိ ဝူပသန္တော၊ အထ စေ ပတ္ထယသီ ပဝဿ ဒေဝ။|
    count |၃၂၆|
      block |ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။|
      block |တဿံ ဝိဟရာမိ သန္တစိတ္တော၊ အထ စေ ပတ္ထယသီ ပဝဿ ဒေဝ။|
    count |၃၂၇|
      block |ဝဿတိ ဒေဝေါ။ပေ။ တဿံ ဝိဟရာမိ ဝီတရာဂေါ။ပေ။|
    count |၃၂၈|
      block |ဝဿတိ ဒေဝေါ။ပေ။ တဿံ ဝိဟရာမိ ဝီတဒောသော။ပေ။|
    count |၃၂၉|
      block |ဝဿတိ ဒေဝေါ။ပေ။ တဿံ ဝိဟရာမိ ဝီတမောဟော။|
      block |အထ စေ ပတ္ထယသီ ပဝဿ ဒေဝါတိ။|
    stand |။ ဂိရိမာနန္ဒော ထေရော။|
  block |၄။ သုမနတ္ထေရဂါထာ|
    count |၃၃၀|
      block |ယံ ပတ္ထယာနော ဓမ္မေသု၊ ဥပဇ္ဈာယော အနုဂ္ဂဟိ။|
      block |အမတံ အဘိကင်္ခန္တံ၊ ကတံ ကတ္တဗ္ဗကံ မယာ။|
    count |၃၃၁|
      block |အနုပ္ပတ္တော သစ္ဆိကတော၊ သယံ ဓမ္မော အနီတိဟော။|
      block |ဝိသုဒ္ဓိဉာဏော နိက္ကင်္ခေါ၊ ဗျာကရောမိ တဝန္တိကေ။|
    count |၃၃၂|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဒတ္ထော မေ အနုပ္ပတ္တော၊ ကတံ ဗုဒ္ဓဿ သာသနံ။|
    count |၃၃၃|
      block |အပ္ပမတ္တဿ မေ သိက္ခါ၊ သုဿုတာ တဝ သာသနေ။|
      block |သဗ္ဗေ မေ အာသဝါ ခီဏာ၊ နတ္ထိ ဒာနိ ပုနဗ္ဘဝေါ။|
    count |၃၃၄|
      block |အနုသာသိ မံ အရိယဝတာ၊ အနုကမ္ပိ အနုဂ္ဂဟိ။|
      block |အမောဃော တုယှမောဝါဒော၊ အန္တေဝါသိမှိ သိက္ခိတောတိ။|
    stand |။ သုမနော ထေရော။|
  block |၅။ ဝဍ္ဎတ္ထေရဂါထာ|
    count |၃၃၅|
      block |သာဓူ ဟိ ကိရ မေ မာတာ၊ ပတောဒံ ဥပဒံသယိ။|
      block |ယဿာဟံ ဝစနံ သုတွာ၊ အနုသိဋ္ဌော ဇနေတ္တိယာ။|
      block |အာရဒ္ဓဝီရိယော ပဟိတတ္တော၊ ပတ္တော သမ္ဗောဓိမုတ္တမံ။|
    count |၃၃၆|
      block |အရဟာ ဒက္ခိဏေယျောမှိ၊ တေဝိဇ္ဇော အမတဒ္ဒသော။|
      block |ဇေတွာ နမုစိနော သေနံ၊ ဝိဟရာမိ အနာသဝေါ။|
    count |၃၃၇|
      block |အဇ္ဈတ္တဉ္စ ဗဟိဒ္ဓါ စ၊ ယေ မေ ဝိဇ္ဇိံသု အာသဝါ။|
      block |သဗ္ဗေ အသေသာ ဥစ္ဆိန္နာ၊ န စ ဥပ္ပဇ္ဇရေ ပုန။|
    count |၃၃၈|
      block |ဝိသာရဒာ ခေါ ဘဂိနီ၊ ဧတမတ္ထံ အဘာသယိ။|
      block |အပိဟာ နူန မယိပိ၊ ဝနထော တေ န ဝိဇ္ဇတိ။|
    count |၃၃၉|
      block |ပရိယန္တကတံ ဒုက္ခံ၊ အန္တိမောယံ သမုဿယော။|
      block |ဇာတိမရဏသံသာရော၊ နတ္ထိ ဒာနိ ပုနဗ္ဘဝေါတိ။|
    stand |။ ဝဍ္ဎော ထေရော။|
  block |၆။ နဒီကဿပတ္ထေရဂါထာ|
    count |၃၄၀|
      block |အတ္ထာယ ဝတ မေ ဗုဒ္ဓေါ၊ နဒိံ နေရဉ္ဇရံ အဂါ။|
      block |ယဿာဟံ ဓမ္မံ သုတွာန၊ မိစ္ဆာဒိဋ္ဌိံ ဝိဝဇ္ဇယိံ။|
    count |၃၄၁|
      block |ယဇိံ ဥစ္စာဝစေ ယညေ၊ အဂ္ဂိဟုတ္တံ ဇုဟိံ အဟံ။|
      block |ဧသာ သုဒ္ဓီတိ မညန္တော၊ အန္ဓဘူတော ပုထုဇ္ဇနော။|
    count |၃၄၂|
      block |ဒိဋ္ဌိဂဟနပက္ခန္ဒော၊ ပရာမာသေန မောဟိတော။|
      block |အသုဒ္ဓိံ မညိသံ သုဒ္ဓိံ၊ အန္ဓဘူတော အဝိဒ္ဒသု။|
    count |၃၄၃|
      block |မိစ္ဆာဒိဋ္ဌိ ပဟီနာ မေ၊ ဘဝါ သဗ္ဗေ ပဒာလိတာ။|
      block |ဇုဟာမိ ဒက္ခိဏေယျဂ္ဂိံ၊ နမဿာမိ တထာဂတံ။|
    count |၃၄၄|
      block |မောဟာ သဗ္ဗေ ပဟီနာ မေ၊ ဘဝတဏှာ ပဒာလိတာ။|
      block |ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။|
    stand |။ နဒီကဿပေါ ထေရော။|
  block |၇။ ဂယာကဿပတ္ထေရဂါထာ|
    count |၃၄၅|
      block |ပါတော မဇ္ဈနှိကံ သာယံ၊ တိက္ခတ္တုံ ဒိဝသဿဟံ။|
      block |ဩတရိံ ဥဒကံ သောဟံ၊ ဂယာယ ဂယဖဂ္ဂုယာ။|
    count |၃၄၆|
      block |ယံ မယာ ပကတံ ပါပံ၊ ပုဗ္ဗေ အညာသု ဇာတိသု။|
      block |တံ ဒာနီဓ ပဝါဟေမိ၊ ဧဝံဒိဋ္ဌိ ပုရေ အဟုံ။|
    count |၃၄၇|
      block |သုတွာ သုဘာသိတံ ဝါစံ၊ ဓမ္မတ္ထသဟိတံ ပဒံ။|
      block |တထံ ယာထာဝကံ အတ္ထံ၊ ယောနိသော ပစ္စဝေက္ခိသံ။|
    count |၃၄၈|
      block |နိနှာတသဗ္ဗပါပေါမှိ၊ နိမ္မလော ပယတော သုစိ။|
      block |သုဒ္ဓေါ သုဒ္ဓဿ ဒာယာဒော၊ ပုတ္တော ဗုဒ္ဓဿ ဩရသော။|
    count |၃၄၉|
      block |ဩဂယှဋ္ဌင်္ဂိကံ သောတံ၊ သဗ္ဗပါပံ ပဝါဟယိံ။|
      block |တိဿော ဝိဇ္ဇာ အဇ္ဈဂမိံ၊ ကတံ ဗုဒ္ဓဿ သာသနန္တိ။|
    stand |။ ဂယာကဿပေါ ထေရော။|
  block |၈။ ဝက္ကလိတ္ထေရဂါထာ|
    count |၃၅၀|
      block |ဝါတရောဂါဘိနီတော တွံ၊ ဝိဟရံ ကာနနေ ဝနေ။|
      block |ပဝိဋ္ဌဂေါစရေ လူခေ၊ ကထံ ဘိက္ခု ကရိဿသိ။|
    count |၃၅၁|
      block |ပီတိသုခေန ဝိပုလေန၊ ဖရမာနော သမုဿယံ။|
      block |လူခမ္ပိ အဘိသမ္ဘောန္တော၊ ဝိဟရိဿာမိ ကာနနေ။|
    count |၃၅၂|
      block |ဘာဝေန္တော သတိပဋ္ဌာနေ၊ ဣန္ဒြိယာနိ ဗလာနိ စ။|
      block |ဗောဇ္ဈင်္ဂါနိ စ ဘာဝေန္တော၊ ဝိဟရိဿာမိ ကာနနေ။|
    count |၃၅၃|
      block |အာရဒ္ဓဝီရိယေ ပဟိတတ္တေ၊ နိစ္စံ ဒဠှပရက္ကမေ။|
      block |သမဂ္ဂေ သဟိတေ ဒိသွာ၊ ဝိဟရိဿာမိ ကာနနေ။|
    count |၃၅၄|
      block |အနုဿရန္တော သမ္ဗုဒ္ဓံ၊ အဂ္ဂံ ဒန္တံ သမာဟိတံ။|
      block |အတန္ဒိတော ရတ္တိန္ဒိဝံ၊ ဝိဟရိဿာမိ ကာနနေတိ။|
    stand |။ ဝက္ကလိတ္ထေရော။|
  block |၉။ ဝိဇိတသေနတ္ထေရဂါထာ|
    count |၃၅၅|
      block |ဩလဂ္ဂေဿာမိ တေ စိတ္တ၊ အာဏိဒွာရေဝ ဟတ္ထိနံ။|
      block |န တံ ပါပေ နိယောဇေဿံ၊ ကာမဇာလ သရီရဇ။|
    count |၃၅၆|
      block |တွံ ဩလဂ္ဂေါ န ဂစ္ဆသိ၊ ဒွာရဝိဝရံ ဂဇောဝ အလဘန္တော။|
      block |န စ စိတ္တကလိ ပုနပ္ပုနံ၊ ပသက္က ပါပရတော စရိဿသိ။|
    count |၃၅၇|
      block |ယထာ ကုဉ္ဇရံ အဒန္တံ၊ နဝဂ္ဂဟမင်္ကုသဂ္ဂဟော။|
      block |ဗလဝါ အာဝတ္တေတိ အကာမံ၊ ဧဝံ အာဝတ္တယိဿံ တံ။|
    count |၃၅၈|
      block |ယထာ ဝရဟယဒမကုသလော၊ သာရထိ ပဝရော ဒမေတိ အာဇညံ။|
      block |ဧဝံ ဒမယိဿံ တံ၊ ပတိဋ္ဌိတော ပဉ္စသု ဗလေသု။|
    count |၃၅၉|
      block |သတိယာ တံ နိဗန္ဓိဿံ၊ ပယုတ္တော တေ ဒမေဿာမိ။|
      block |ဝီရိယဓုရနိဂ္ဂဟိတော၊ န ယိတော ဒူရံ ဂမိဿသေ စိတ္တာတိ။|
    stand |။ ဝိဇိတသေနော ထေရော။|
  block |၁၀။ ယသဒတ္တတ္ထေရဂါထာ|
    count |၃၆၀|
      block |ဥပါရမ္ဘစိတ္တော ဒုမ္မေဓော၊ သုဏာတိ ဇိနသာသနံ။|
      block |အာရကာ ဟောတိ သဒ္ဓမ္မာ၊ နဘသော ပထဝီ ယထာ။|
    count |၃၆၁|
      block |ဥပါရမ္ဘစိတ္တော ဒုမ္မေဓော၊ သုဏာတိ ဇိနသာသနံ။|
      block |ပရိဟာယတိ သဒ္ဓမ္မာ၊ ကာဠပက္ခေဝ စန္ဒိမာ။|
    count |၃၆၂|
      block |ဥပါရမ္ဘစိတ္တော ဒုမ္မေဓော၊ သုဏာတိ ဇိနသာသနံ။|
      block |ပရိသုဿတိ သဒ္ဓမ္မေ၊ မစ္ဆော အပ္ပေါဒကေ ယထာ။|
    count |၃၆၃|
      block |ဥပါရမ္ဘစိတ္တော ဒုမ္မေဓော၊ သုဏာတိ ဇိနသာသနံ။|
      block |န ဝိရူဟတိ သဒ္ဓမ္မေ၊ ခေတ္တေ ဗီဇံဝ ပူတိကံ။|
    count |၃၆၄|
      block |ယော စ တုဋ္ဌေန စိတ္တေန၊ သုဏာတိ ဇိနသာသနံ။|
      block |ခေပေတွာ အာသဝေ သဗ္ဗေ၊ သစ္ဆိကတွာ အကုပ္ပတံ။|
      block |ပပ္ပုယျ ပရမံ သန္တိံ၊ ပရိနိဗ္ဗာတိနာသဝေါတိ။|
    stand |။ ယသဒတ္တော ထေရော။|
  block |၁၁။ သောဏကုဋိကဏ္ဏတ္ထေရဂါထာ|
    count |၃၆၅|
      block |ဥပသမ္ပဒာ စ မေ လဒ္ဓါ၊ ဝိမုတ္တော စမှိ အနာသဝေါ။|
      block |သော စ မေ ဘဂဝါ ဒိဋ္ဌော၊ ဝိဟာရေ စ သဟာဝသိံ။|
    count |၃၆၆|
      block |ဗဟုဒေဝ ရတ္တိံ ဘဂဝါ၊ အဗ္ဘောကာသေတိနာမယိ။|
      block |ဝိဟာရကုသလော သတ္ထာ၊ ဝိဟာရံ ပါဝိသီ တဒာ။|
    count |၃၆၇|
      block |သန္ထရိတွာန သင်္ဃာဋိံ၊ သေယျံ ကပ္ပေသိ ဂေါတမော။|
      block |သီဟော သေလဂုဟာယံဝ၊ ပဟီနဘယဘေရဝေါ။|
    count |၃၆၈|
      block |တတော ကလျာဏဝါက္ကရဏော၊ သမ္မာသမ္ဗုဒ္ဓသာဝကော။|
      block |သောဏော အဘာသိ သဒ္ဓမ္မံ၊ ဗုဒ္ဓသေဋ္ဌဿ သမ္မုခါ။|
    count |၃၆၉|
      block |ပဉ္စက္ခန္ဓေ ပရိညာယ၊ ဘာဝယိတွာန အဉ္ဇသံ။|
      block |ပပ္ပုယျ ပရမံ သန္တိံ၊ ပရိနိဗ္ဗိဿတျနာသဝေါတိ။|
    stand |။ သောဏော ကုဋိကဏ္ဏထေရော။|
  block |၁၂။ ကောသိယတ္ထေရဂါထာ|
    count |၃၇၀|
      block |ယော ဝေ ဂရူနံ ဝစနညု ဓီရော၊ ဝသေ စ တမှိ ဇနယေထ ပေမံ။|
      block |သော ဘတ္တိမာ နာမ စ ဟောတိ ပဏ္ဍိတော၊ ဉတွာ စ ဓမ္မေသု ဝိသေသိ အဿ။|
    count |၃၇၁|
      block |ယံ အာပဒာ ဥပ္ပတိတာ ဥဠာရာ၊ နက္ခမ္ဘယန္တေ ပဋိသင်္ခယန္တံ။|
      block |သော ထာမဝါ နာမ စ ဟောတိ ပဏ္ဍိတော၊ ဉတွာ စ ဓမ္မေသု ဝိသေသိ အဿ။|
    count |၃၇၂|
      block |ယော ဝေ သမုဒ္ဒောဝ ဌိတော အနေဇော၊ ဂမ္ဘီရပညော နိပုဏတ္ထဒဿီ။|
      block |အသံဟာရိယော နာမ စ ဟောတိ ပဏ္ဍိတော၊ ဉတွာ စ ဓမ္မေသု ဝိသေသိ အဿ။|
    count |၃၇၃|
      block |ဗဟုဿုတော ဓမ္မဓရော စ ဟောတိ၊ ဓမ္မဿ ဟောတိ အနုဓမ္မစာရီ။|
      block |သော တာဒိသော နာမ စ ဟောတိ ပဏ္ဍိတော၊ ဉတွာ စ ဓမ္မေသု ဝိသေသိ အဿ။|
    count |၃၇၄|
      block |အတ္ထဉ္စ ယော ဇာနာတိ ဘာသိတဿ၊ အတ္ထဉ္စ ဉတွာန တထာ ကရောတိ။|
      block |အတ္ထန္တရော နာမ သ ဟောတိ ပဏ္ဍိတော၊ ဉတွာ စ ဓမ္မေသု ဝိသေသိ အဿာတိ။|
      block |ရာဇဒတ္တော သုဘူတော စ၊ ဂိရိမာနန္ဒသုမနာ။|
      block |ဝဍ္ဎော စ ကဿပေါ ထေရော၊ ဂယာကဿပဝက္ကလီ။|
      block |ဝိဇိတော ယသဒတ္တော စ၊ သောဏော ကောသိယသဝှယော။|
      block |သဋ္ဌိ စ ပဉ္စ ဂါထာယော၊ ထေရာ စ ဧတ္ထ ဒွာဒသာတိ။|
    stand |။ ကောသိယော ထေရော။|
    stand |ပဉ္စကနိပါတော နိဋ္ဌိတော။|
    block |တတြုဒ္ဒာနံ|
