block |၁၈။ စတ္တာလီသနိပါတော|
  block |၁။ မဟာကဿပတ္ထေရဂါထာ|
    count |၁၀၅၄|
      block |န ဂဏေန ပုရက္ခတော စရေ၊ ဝိမနော ဟောတိ သမာဓိ ဒုလ္လဘော။|
      block |နာနာဇနသင်္ဂဟော ဒုခေါ၊ ဣတိ ဒိသွာန ဂဏံ န ရောစယေ။|
    count |၁၀၅၅|
      block |န ကုလာနိ ဥပဗ္ဗဇေ မုနိ၊ ဝိမနော ဟောတိ သမာဓိ ဒုလ္လဘော။|
      block |သော ဥဿုက္ကော ရသာနုဂိဒ္ဓေါ၊ အတ္ထံ ရိဉ္စတိ ယော သုခါဝဟော။|
    count |၁၀၅၆|
      block |ပင်္ကောတိ ဟိ နံ အဝေဒယုံ၊ ယာယံ ဝန္ဒနပူဇနာ ကုလေသု။|
      block |သုခုမံ သလ္လ ဒုရုဗ္ဗဟံ၊ သက္ကာရော ကာပုရိသေန ဒုဇ္ဇဟော။|
    count |၁၀၅၇|
      block |သေနာသနမှာ ဩရုယှ၊ နဂရံ ပိဏ္ဍာယ ပါဝိသိံ။|
      block |ဘုဉ္ဇန္တံ ပုရိသံ ကုဋ္ဌိံ၊ သက္ကစ္စံ တံ ဥပဋ္ဌဟိံ။|
    count |၁၀၅၈|
      block |သော မေ ပက္ကေန ဟတ္ထေန၊ အာလောပံ ဥပနာမယိ။|
      block |အာလောပံ ပက္ခိပန္တဿ၊ အင်္ဂုလိ စေတ္ထ ဆိဇ္ဇထ။|
    count |၁၀၅၉|
      block |ကုဋ္ဋမူလဉ္စ နိဿာယ၊ အာလောပံ တံ အဘုဉ္ဇိသံ။|
      block |ဘုဉ္ဇမာနေ ဝါ ဘုတ္တေ ဝါ၊ ဇေဂုစ္ဆံ မေ န ဝိဇ္ဇတိ။|
    count |၁၀၆၀|
      block |ဥတ္တိဋ္ဌပိဏ္ဍော အာဟာရော၊ ပူတိမုတ္တဉ္စ ဩသဓံ။|
      block |သေနာသနံ ရုက္ခမူလံ၊ ပံသုကူလဉ္စ စီဝရံ။|
      block |ယဿေတေ အဘိသမ္ဘုတွာ၊ သ ဝေ စာတုဒ္ဒိသော နရော။|
    count |၁၀၆၁|
      block |ယတ္ထ ဧကေ ဝိဟညန္တိ၊ အာရုဟန္တာ သိလုစ္စယံ။|
      block |တဿ ဗုဒ္ဓဿ ဒာယာဒော၊ သမ္ပဇာနော ပတိဿတော။|
      block |ဣဒ္ဓိဗလေနုပတ္ထဒ္ဓေါ၊ ကဿပေါ အဘိရူဟတိ။|
    count |၁၀၆၂|
      block |ပိဏ္ဍပါတပဋိက္ကန္တော၊ သေလမာရုယှ ကဿပေါ။|
      block |ဈာယတိ အနုပါဒာနော၊ ပဟီနဘယဘေရဝေါ။|
    count |၁၀၆၃|
      block |ပိဏ္ဍပါတပဋိက္ကန္တော၊ သေလမာရုယှ ကဿပေါ။|
      block |ဈာယတိ အနုပါဒာနော၊ ဍယှမာနေသု နိဗ္ဗုတော။|
    count |၁၀၆၄|
      block |ပိဏ္ဍပါတပဋိက္ကန္တော၊ သေလမာရုယှ ကဿပေါ။|
      block |ဈာယတိ အနုပါဒာနော၊ ကတကိစ္စော အနာသဝေါ။|
    count |၁၀၆၅|
      block |ကရေရိမာလာဝိတတာ၊ ဘူမိဘာဂါ မနောရမာ။|
      block |ကုဉ္ဇရာဘိရုဒာ ရမ္မာ၊ တေ သေလာ ရမယန္တိ မံ။|
    count |၁၀၆၆|
      block |နီလဗ္ဘဝဏ္ဏာ ရုစိရာ၊ ဝါရိသီတာ သုစိန္ဓရာ။|
      block |ဣန္ဒဂေါပကသဉ္ဆန္နာ၊ တေ သေလာ ရမယန္တိ မံ။|
    count |၁၀၆၇|
      block |နီလဗ္ဘကူဋသဒိသာ၊ ကူဋာဂါရဝရူပမာ။|
      block |ဝါရဏာဘိရုဒာ ရမ္မာ၊ တေ သေလာ ရမယန္တိ မံ။|
    count |၁၀၆၈|
      block |အဘိဝုဋ္ဌာ ရမ္မတလာ၊ နဂါ ဣသိဘိ သေဝိတာ။|
      block |အဗ္ဘုန္နဒိတာ သိခီဟိ၊ တေ သေလာ ရမယန္တိ မံ။|
    count |၁၀၆၉|
      block |အလံ ဈာယိတုကာမဿ၊ ပဟိတတ္တဿ မေ သတော။|
      block |အလံ မေ အတ္ထကာမဿ၊ ပဟိတတ္တဿ ဘိက္ခုနော။|
    count |၁၀၇၀|
      block |အလံ မေ ဖာသုကာမဿ၊ ပဟိတတ္တဿ ဘိက္ခုနော။|
      block |အလံ မေ ယောဂကာမဿ၊ ပဟိတတ္တဿ တာဒိနော။|
    count |၁၀၇၁|
      block |ဥမာပုပ္ဖေန သမာနာ၊ ဂဂနာဝဗ္ဘဆာဒိတာ။|
      block |နာနာဒိဇဂဏာကိဏ္ဏာ၊ တေ သေလာ ရမယန္တိ မံ။|
    count |၁၀၇၂|
      block |အနာကိဏ္ဏာ ဂဟဋ္ဌေဟိ၊ မိဂသင်္ဃနိသေဝိတာ။|
      block |နာနာဒိဇဂဏာကိဏ္ဏာ၊ တေ သေလာ ရမယန္တိ မံ။|
    count |၁၀၇၃|
      block |အစ္ဆောဒိကာ ပုထုသိလာ၊ ဂေါနင်္ဂုလမိဂါယုတာ။|
      block |အမ္ဗုသေဝါလသဉ္ဆန္နာ၊ တေ သေလာ ရမယန္တိ မံ။|
    count |၁၀၇၄|
      block |န ပဉ္စင်္ဂိကေန တုရိယေန၊ ရတိ မေ ဟောတိ တာဒိသီ။|
      block |ယထာ ဧကဂ္ဂစိတ္တဿ၊ သမ္မာ ဓမ္မံ ဝိပဿတော။|
    count |၁၀၇၅|
      block |ကမ္မံ ဗဟုကံ န ကာရယေ၊ ပရိဝဇ္ဇေယျ ဇနံ န ဥယျမေ။|
      block |ဥဿုက္ကော သော ရသာနုဂိဒ္ဓေါ၊ အတ္ထံ ရိဉ္စတိ ယော သုခါဝဟော။|
    count |၁၀၇၆|
      block |ကမ္မံ ဗဟုကံ န ကာရယေ၊ ပရိဝဇ္ဇေယျ အနတ္တနေယျမေတံ။|
      block |ကိစ္ဆတိ ကာယော ကိလမတိ၊ ဒုက္ခိတော သော သမထံ န ဝိန္ဒတိ။|
    count |၁၀၇၇|
      block |ဩဋ္ဌပ္ပဟတမတ္တေန၊ အတ္တာနမ္ပိ န ပဿတိ။|
      block |ပတ္ထဒ္ဓဂီဝေါ စရတိ၊ အဟံ သေယျောတိ မညတိ။|
    count |၁၀၇၈|
      block |အသေယျော သေယျသမာနံ၊ ဗာလော မညတိ အတ္တာနံ။|
      block |န တံ ဝိညူ ပသံသန္တိ၊ ပတ္ထဒ္ဓမာနသံ နရံ။|
    count |၁၀၇၉|
      block |ယော စ သေယျောဟမသ္မီတိ၊ နာဟံ သေယျောတိ ဝါ ပန။|
      block |ဟီနော တံသဒိသော ဝါတိ၊ ဝိဓာသု န ဝိကမ္ပတိ။|
    count |၁၀၈၀|
      block |ပညဝန္တံ တထာ တာဒိံ၊ သီလေသု သုသမာဟိတံ။|
      block |စေတောသမထမနုတ္တံ၊ တဉ္စေ ဝိညူ ပသံသရေ။|
    count |၁၀၈၁|
      block |ယဿ သဗြဟ္မစာရီသု၊ ဂါရဝေါ နူပလဗ္ဘတိ။|
      block |အာရကာ ဟောတိ သဒ္ဓမ္မာ၊ နဘတော ပုထဝီ ယထာ။|
    count |၁၀၈၂|
      block |ယေသဉ္စ ဟိရိ ဩတ္တပ္ပံ၊ သဒာ သမ္မာ ဥပဋ္ဌိတံ။|
      block |ဝိရူဠှဗြဟ္မစရိယာ တေ၊ တေသံ ခီဏာ ပုနဗ္ဘဝါ။|
    count |၁၀၈၃|
      block |ဥဒ္ဓတော စပလော ဘိက္ခု၊ ပံသုကူလေန ပါရုတော။|
      block |ကပီဝ သီဟစမ္မေန၊ န သော တေနုပသောဘတိ။|
    count |၁၀၈၄|
      block |အနုဒ္ဓတော အစပလော၊ နိပကော သံဝုတိန္ဒြိယော။|
      block |သောဘတိ ပံသုကူလေန၊ သီဟောဝ ဂိရိဂဗ္ဘရေ။|
    count |၁၀၈၅|
      block |ဧတေ သမ္ဗဟုလာ ဒေဝါ၊ ဣဒ္ဓိမန္တော ယသဿိနော။|
      block |ဒသဒေဝသဟဿာနိ၊ သဗ္ဗေ တေ ဗြဟ္မကာယိကာ။|
    count |၁၀၈၆|
      block |ဓမ္မသေနာပတိံ ဝီရံ၊ မဟာဈာယိံ သမာဟိတံ။|
      block |သာရိပုတ္တံ နမဿန္တာ၊ တိဋ္ဌန္တိ ပဉ္ဇလီကတာ။|
    count |၁၀၈၇|
      block |နမော တေ ပုရိသာဇည၊ နမော တေ ပုရိသုတ္တမ။|
      block |ယဿ တေ နာဘိဇာနာမ၊ ယမ္ပိ နိဿာယ ဈာယတိ။|
    count |၁၀၈၈|
      block |အစ္ဆေရံ ဝတ ဗုဒ္ဓါနံ၊ ဂမ္ဘီရော ဂေါစရော သကော။|
      block |ယေ မယံ နာဘိဇာနာမ၊ ဝါလဝေဓိသမာဂတာ။|
    count |၁၀၈၉|
      block |တံ တထာ ဒေဝကာယေဟိ၊ ပူဇိတံ ပူဇနာရဟံ။|
      block |သာရိပုတ္တံ တဒာ ဒိသွာ၊ ကပ္ပိနဿ သိတံ အဟု။|
    count |၁၀၉၀|
      block |ယာဝတာ ဗုဒ္ဓခေတ္တမှိ၊ ဌပယိတွာ မဟာမုနိံ။|
      block |ဓုတဂုဏေ ဝိသိဋ္ဌောဟံ၊ သဒိသော မေ န ဝိဇ္ဇတိ။|
    count |၁၀၉၁|
      block |ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။|
      block |ဩဟိတော ဂရုကော ဘာရော၊ နတ္ထိ ဒာနိ ပုနဗ္ဘဝေါ။|
    count |၁၀၉၂|
      block |န စီဝရေ န သယနေ၊ ဘောဇနေ နုပလိမ္ပတိ။|
      block |ဂေါတမော အနပ္ပမေယျော၊ မုဠာလပုပ္ဖံ ဝိမလံဝ။|
      block |အမ္ဗုနာ နေက္ခမ္မနိန္နော၊ တိဘဝါဘိနိဿဋော။|
    count |၁၀၉၃|
      block |သတိပဋ္ဌာနဂီဝေါ သော၊ သဒ္ဓါဟတ္ထော မဟာမုနိ။|
      block |ပညာသီသော မဟာဉာဏီ၊ သဒာ စရတိ နိဗ္ဗုတောတိ။|
      block |စတ္တာလီသနိပါတမှိ၊ မဟာကဿပသဝှယော။|
      block |ဧကောဝ ထေရော ဂါထာယော၊ စတ္တာသီလ ဒုဝေပိ စာတိ။|
    stand |။ မဟာကဿပေါ ထေရော။|
    stand |စတ္တာလီသနိပါတော နိဋ္ဌိတော။|
    block |တတြုဒ္ဒာနံ|
