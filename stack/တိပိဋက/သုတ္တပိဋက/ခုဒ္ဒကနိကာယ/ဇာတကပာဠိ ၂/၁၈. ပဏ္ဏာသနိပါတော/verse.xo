block |၁၈။ ပဏ္ဏာသနိပါတော|
  count |  |
  block |၅၂၆။ နိဠိနိကာဇာတကံ ၁|
  count |၁|
    block |ဥဒ္ဒယှတေ ဇနပဒော၊ ရဋ္ဌဉ္စာပိ ဝိနဿတိ။|
    block |ဧဟိ နိဠိနိကေ ဂစ္ဆ၊ တံ မေ ဗြာဟ္မဏမာနယ။|
  count |၂|
    block |နာဟံ ဒုက္ခက္ခမာ ရာဇ၊ နာဟံ အဒ္ဓါနကောဝိဒာ။|
    block |ကထံ အဟံ ဂမိဿာမိ၊ ဝနံ ကုဉ္ဇရသေဝိတံ။|
  count |၃|
    block |ဖီတံ ဇနပဒံ ဂန္တွာ၊ ဟတ္ထိနာ စ ရထေန စ။|
    block |ဒာရုသင်္ဃာဋယာနေန၊ ဧဝံ ဂစ္ဆ နိဠိနိကေ။|
  count |၄|
    block |ဟတ္ထိအဿရထေ ပတ္တီ၊ ဂစ္ဆေဝါဒာယ ခတ္တိယေ။|
    block |တဝေဝ ဝဏ္ဏရူပေန၊ ဝသံ တမာနယိဿသိ။|
  count |၅|
    block |ကဒလီဓဇပညာဏော၊ အာဘုဇီပရိဝါရိတော။|
    block |ဧသော ပဒိဿတိ ရမ္မော၊ ဣသိသိင်္ဂဿ အဿမော။|
  count |၆|
    block |ဧသော အဂ္ဂိဿ သင်္ခါတော၊ ဧသော ဓူမော ပဒိဿတိ။|
    block |မညေ နော အဂ္ဂိံ ဟာပေတိ၊ ဣသိသိင်္ဂေါ မဟိဒ္ဓိကော။|
  count |၇|
    block |တဉ္စ ဒိသွာန အာယန္တိံ၊ အာမုတ္တမဏိကုဏ္ဍလံ။|
    block |ဣသိသိင်္ဂေါ ပါဝိသိ ဘီတော၊ အဿမံ ပဏ္ဏဆာဒနံ။|
  count |၈|
    block |အဿမဿ စ သာ ဒွာရေ၊ ဂေဏ္ဍုကေနဿ ကီဠတိ။|
    block |ဝိဒံသယန္တီ အင်္ဂါနိ၊ ဂုယှံ ပကာသိတာနိ စ။|
  count |၉|
    block |တဉ္စ ဒိသွာန ကီဠန္တိံ၊ ပဏ္ဏသာလဂတော ဇဋီ။|
    block |အဿမာ နိက္ခမိတွာန၊ ဣဒံ ဝစနမဗြဝိ။|
  count |၁၀|
    block |အမ္ဘော ကော နာမ သော ရုက္ခေါ၊ ယဿ တေဝံဂတံ ဖလံ။|
    block |ဒူရေပိ ခိတ္တံ ပစ္စေတိ၊ န တံ ဩဟာယ ဂစ္ဆတိ။|
  count |၁၁|
    block |အဿမဿ မမ ဗြဟ္မေ၊ သမီပေ ဂန္ဓမာဒနေ။|
    block |ဗဟဝေါ တာဒိသာ ရုက္ခါ၊ ယဿ တေဝံဂတံ ဖလံ။|
    block |ဒူရေပိ ခိတ္တံ ပစ္စေတိ၊ န မံ ဩဟာယ ဂစ္ဆတိ။|
  count |၁၂|
    block |ဧတူ ဘဝံ အဿမိမံ အဒေတု၊ ပဇ္ဇဉ္စ ဘက္ခဉ္စ ပဋိစ္ဆ ဒမ္မိ။|
    block |ဣဒမာသနံ အတြ ဘဝံ နိသီဒတု၊ ဣတော ဘဝံ မူလဖလာနိ ဘုဉ္ဇတု။|
  count |၁၃|
    block |ကိံ တေ ဣဒံ ဦရူနမန္တရသ္မိံ၊ သုပိစ္ဆိတံ ကဏှရိဝပ္ပကာသတိ။|
    block |အက္ခါဟိ မေ ပုစ္ဆိတော ဧတမတ္ထံ၊ ကောသေ နု တေ ဥတ္တမင်္ဂံ ပဝိဋ္ဌံ။|
  count |၁၄|
    block |အဟံ ဝနေ မူလဖလေသနံ စရံ၊ အာသာဒယိံ အစ္ဆံ သုဃောရရူပံ။|
    block |သော မံ ပတိတွာ သဟသာဇ္ဈပတ္တော၊ ပနုဇ္ဇ မံ အဗ္ဗဟိ ဥတ္တမင်္ဂံ။|
  count |၁၅|
    block |သွာယံ ဝဏော ခဇ္ဇတိ ကဏ္ဍုဝါယတိ၊ သဗ္ဗဉ္စ ကာလံ န လဘာမိ သာတံ။|
    block |ပဟော ဘဝံ ကဏ္ဍုမိမံ ဝိနေတုံ၊ ကုရုတံ ဘဝံ ယာစိတော ဗြာဟ္မဏတ္ထံ။|
  count |၁၆|
    block |ဂမ္ဘီရရူပေါ တေ ဝဏော သလောဟိတော၊ အပူတိကော ဝဏဂန္ဓော မဟာ စ။|
    block |ကရောမိ တေ ကိဉ္စိ ကသာယယောဂံ၊ ယထာ ဘဝံ ပရမသုခီ ဘဝေယျ။|
  count |၁၇|
    block |န မန္တယောဂါ န ကသာယယောဂါ၊ န ဩသဓာ ဗြဟ္မစာရိ ကမန္တိ။|
    block |ဃဋ္ဋေ မုဒုကေန ဝိနေဟိ ကဏ္ဍုံ၊ ယထာ အဟံ ပရမသုခီ ဘဝေယျံ။|
  count |၁၈|
    block |ဣတော နု ဘောတော ကတမေန အဿမော၊ ကစ္စိ ဘဝံ အဘိရမသိ အရညေ။|
    block |ကစ္စိ နု တေ မူလဖလံ ပဟူတံ၊ ကစ္စိ ဘဝန္တံ န ဝိဟိံသန္တိ ဝါဠာ။|
  count |၁၉|
    block |ဣတော ဥဇုံ ဥတ္တရာယံ ဒိသာယံ၊ ခေမာနဒီ ဟိမဝတာ ပဘာဝီ။|
    block |တဿာ တီရေ အဿမော မယှ ရမ္မော၊ အဟော ဘဝံ အဿမံ မယှံ ပဿေ။|
  count |၂၀|
    block |အမ္ဗာ စ သာလာ တိလကာ စ ဇမ္ဗုယော၊ ဥဒ္ဒာလကာ ပါဋလိယော စ ဖုလ္လာ။|
    block |သမန္တတော ကိမ္ပုရိသာဘိဂီတံ၊ အဟော ဘဝံ အဿမံ မယှံ ပဿေ။|
  count |၂၁|
    block |တာလာ စ မူလာ စ ဖလာ စ မေတ္ထ၊ ဝဏ္ဏေန ဂန္ဓေန ဥပေတရူပံ။|
    block |တံ ဘူမိဘာဂေဟိ ဥပေတရူပံ၊ အဟော ဘဝံ အဿမံ မယှံ ပဿေ။|
  count |၂၁|
    block |ဖလာ စ မူလာ စ ပဟူတမေတ္ထ၊ ဝဏ္ဏေန ဂန္ဓေန ရသေနုပေတာ။|
    block |အာယန္တိ စ လုဒ္ဒကာ တံ ပဒေသံ၊ မာ မေ တတော မူလဖလံ အဟာသုံ။|
  count |၂၃|
    block |ပိတာ မမံ မူလဖလေသနံ ဂတော၊ ဣဒာနိ အာဂစ္ဆတိ သာယကာလေ။|
    block |ဥဘောဝ ဂစ္ဆာမသေ အဿမံ တံ၊ ယာဝ ပိတာ မူလဖလတော ဧတု။|
  count |၂၄|
    block |အညေ ဗဟူ ဣသယော သာဓုရူပါ၊ ရာဇီသယော အနုမဂ္ဂေ ဝသန္တိ။|
    block |တေ ယေဝ ပုစ္ဆေသိ မမဿမံ တံ၊ တေ တံ နယိဿန္တိ မမံ သကာသေ။|
  count |၂၅|
    block |န တေ ကဋ္ဌာနိ ဘိန္နာနိ၊ န တေ ဥဒကမာဘတံ။|
    block |အဂ္ဂီပိ တေ န ဟာပိတော၊ ကိံ နု မန္ဒောဝ ဈာယသိ။|
  count |၂၆|
    block |ဘိန္နာနိ ကဋ္ဌာနိ ဟုတော စ အဂ္ဂိ၊ တပနီပိ တေ သမိတာ ဗြဟ္မစာရီ။|
    block |ပီဌဉ္စ မယှံ ဥဒကဉ္စ ဟောတိ၊ ရမသိ တုဝံ ဗြဟ္မဘူတော ပုရတ္ထာ။|
  count |၂၇|
    block |အဘိန္နကဋ္ဌောသိ အနာဘတောဒကော၊ အဟာပိတဂ္ဂီသိ အသိဒ္ဓဘောဇနော။|
    block |န မေ တုဝံ အာလပသီ မမဇ္ဇ၊ နဋ္ဌံ နု ကိံ စေတသိကဉ္စ ဒုက္ခံ။|
  count |၂၈|
    block |ဣဓာဂမာ ဇဋိလော ဗြဟ္မစာရီ၊ သုဒဿနေယျော သုတနူ ဝိနေတိ။|
    block |နေဝါတိဒီဃော န ပနာတိရဿော၊ သုကဏှကဏှစ္ဆဒနေဟိ ဘောတော။|
  count |၂၉|
    block |အမဿုဇာတော အပုရာဏဝဏ္ဏီ၊ အာဓာရရူပဉ္စ ပနဿ ကဏ္ဌေ။|
    block |ဒွေ ယမာ ဂဏ္ဍာ ဥရေသု ဇာတာ၊ သုဝဏ္ဏတိန္ဒုကနိဘာ ပဘဿရာ။|
  count |၃၀|
    block |မုခဉ္စ တဿ ဘုသဒဿနေယျံ၊ ကဏ္ဏေသု လမ္ဗန္တိ စ ကုဉ္စိတဂ္ဂါ။|
    block |တေ ဇောတရေ စရတော မာဏဝဿ၊ သုတ္တဉ္စ ယံ သံယမနံ ဇဋာနံ။|
  count |၃၁|
    block |အညာ စ တဿ သံယမာနိ စတဿော၊ နီလာ ပီတာ လောဟိတိကာ စ သေတာ။|
    block |တာ ပိံသရေ စရတော မာဏဝဿ၊ တိရိဋိ သင်္ဃာရိဝ ပါဝုသမှိ။|
  count |၃၂|
    block |န မိခလံ မုဉ္ဇမယံ ဓာရေတိ၊ န သန္ထရေ နော ပန ပဗ္ဗဇဿ။|
    block |တာ ဇောတရေ ဇဃနန္တရေ ဝိလဂ္ဂါ၊ သတေရတာ ဝိဇ္ဇုရိဝန္တလိက္ခေ။|
  count |၃၃|
    block |အခီလကာနိ စ အဝဏ္ဋကာနိ၊ ဟေဋ္ဌာ နဘျာ ကဋိသမောဟိတာနိ။|
    block |အဃဋ္ဋိတာ နိစ္စကီဠံ ကရောန္တိ၊ ဟံ တာတ ကိံရုက္ခဖလာနိ တာနိ။|
  count |၃၄|
    block |ဇဋာ စ တဿ ဘုသဒဿနေယျာ၊ ပရောသတံ ဝေလ္လိတဂ္ဂါ သုဂန္ဓာ။|
    block |ဒွေဓာ သိရော သာဓု ဝိဘတ္တရူပေါ၊ အဟော နု ခေါ မယှ တထာ ဇဋာဿု။|
  count |၃၅|
    block |ယဒာ စ သော ပကိရတိ တာ ဇဋာယော၊ ဝဏ္ဏေန ဂန္ဓေန ဥပေတရူပါ။|
    block |နီလုပ္ပလံ ဝါတသမေရိတံဝ၊ တထေဝ သံဝါတိ ပနဿမော အယံ။|
  count |၃၆|
    block |ပင်္ကော စ တဿ ဘုသဒဿနေယျော၊ နေတာဒိသော ယာဒိသော မယှံ ကာယေ။|
    block |သော ဝါယတီ ဧရိတော မာလုတေန၊ ဝနံ ယထာ အဂ္ဂဂိမှေ သုဖုလ္လံ။|
  count |၃၇|
    block |နိဟန္တိ သော ရုက္ခဖလံ ပထဗျာ၊ သုစိတ္တရူပံ ရုစိရံ ဒဿနေယျံ။|
    block |ခိတ္တဉ္စ တဿ ပုနရေတိ ဟတ္ထံ၊ ဟံ တာတ ကိံရုက္ခဖလံ နု ခေါ တံ။|
  count |၃၈|
    block |ဒန္တာ စ တဿ ဘုသဒဿနေယျာ၊ သုဒ္ဓါ သမာ သင်္ခဝရူပပန္နာ။|
    block |မနော ပသာဒေန္တိ ဝိဝရိယမာနာ၊ န ဟိ နူန သော သာကမခါဒိ တေဟိ။|
  count |၃၉|
    block |အကက္ကသံ အဂ္ဂဠိတံ မုဟုံ မုဒုံ၊ ဥဇုံ အနုဒ္ဓတံ အစပလမဿ ဘာသိတံ။|
    block |ရုဒံ မနုညံ ကရဝီကသုဿရံ၊ ဟဒယင်္ဂမံ ရဉ္ဇယတေဝ မေ မနော။|
  count |၄၀|
    block |ဗိန္ဒုဿရော နာတိဝိသဋ္ဌဝါကျော၊ န နူန သဇ္ဈာယမတိပ္ပယုတ္တော။|
    block |ဣစ္ဆာမိ ဘော တံ ပုနဒေဝ ဒဋ္ဌုံ၊ မိတ္တော ဟိ မေ မာဏဝေါဟု ပုရတ္ထာ။|
  count |၄၁|
    block |သုသန္ဓိ သဗ္ဗတ္ထ ဝိမဋ္ဌိမံ ဝဏံ၊ ပုထူ သုဇာတံ ခရပတ္တသန္နိဘံ။|
    block |တေနေဝ မံ ဥတ္တရိယာန မာဏဝေါ၊ ဝိဝရိတံ ဦရုံ ဇဃနေန ပီဠယိ။|
  count |၄၂|
    block |တပန္တိ အာဘန္တိ ဝိရောစရေ စ၊ သတေရတာ ဝိဇ္ဇုရိဝန္တလိက္ခေ။|
    block |ဗာဟာ မုဒူ အဉ္ဇနလောမသာဒိသာ၊ ဝိစိတြဝဋ္ဋင်္ဂုလိကာဿ သောဘရေ။|
  count |၄၃|
    block |အကက္ကသင်္ဂေါ န စ ဒီဃလောမော၊ နခါဿ ဒီဃာ အပိ လောဟိတဂ္ဂါ။|
    block |မုဒူဟိ ဗာဟာဟိ ပလိဿဇန္တော၊ ကလျာဏရူပေါ ရမယံ ဥပဋ္ဌဟိ။|
  count |၄၄|
    block |ဒုမဿ တူလူပနိဘာ ပဘဿရာ၊ သုဝဏ္ဏကမ္ဗုတလဝဋ္ဋသုစ္ဆဝီ။|
    block |ဟတ္ထာ မုဒူ တေဟိ မံ သံဖုသိတွာ၊ ဣတော ဂတော တေန မံ ဒဟန္တိ တာတ။|
  count |၄၅|
    block |န နူန သော ခါရိဝိဓံ အဟာသိ၊ န နူန သော ကဋ္ဌာနိ သယံ အဘဉ္ဇိ။|
    block |န နူန သော ဟန္တိ ဒုမေ ကုဌာရိယာ၊ န ဟိဿ ဟတ္ထေသု ခိလာနိ အတ္ထိ။|
  count |၄၆|
    block |အစ္ဆော စ ခေါ တဿ ဝဏံ အကာသိ၊ သော မံဗြဝိ သုခိတံ မံ ကရောဟိ။|
    block |တာဟံ ကရိံ တေန မမာသိ သောချံ၊ သော စဗြဝိ သုခိတောသ္မီတိ ဗြဟ္မေ။|
  count |၄၇|
    block |အယဉ္စ တေ မာလုဝပဏ္ဏသန္ထတာ၊ ဝိကိဏ္ဏရူပါဝ မယာ စ တေန စ။|
    block |ကိလန္တရူပါ ဥဒကေ ရမိတွာ၊ ပုနပ္ပုနံ ပဏ္ဏကုဋိံ ဝဇာမ။|
  count |၄၈|
    block |န မဇ္ဇ မန္တာ ပဋိဘန္တိ တာတ၊ န အဂ္ဂိဟုတ္တံ နပိ ယညတန္တံ။|
    block |န စာပိ တေ မူလဖလာနိ ဘုဉ္ဇေ၊ ယာဝ န ပဿာမိ တံ ဗြဟ္မစာရိံ။|
  count |၄၉|
    block |အဒ္ဓါ ပဇာနာသိ တုဝမ္ပိ တာတ၊ ယဿံ ဒိသံ ဝသတေ ဗြဟ္မစာရီ။|
    block |တံ မံ ဒိသံ ပါပယ တာတ ခိပ္ပံ၊ မာ တေ အဟံ အမရိမဿမမှိ။|
  count |၅၀|
    block |ဝိစိတြဖုလ္လံ ဟိ ဝနံ သုတံ မယာ၊ ဒိဇာဘိဃုဋ္ဌံ ဒိဇသင်္ဃသေဝိတံ။|
    block |တံ မံ ဝနံ ပါပယ တာတ ခိပ္ပံ၊ ပုရာ တေ ပါဏံ ဝိဇဟာမိ အဿမေ။|
  count |၅၁|
    block |ဣမသ္မာဟံ ဇောတိရသေ ဝနမှိ၊ ဂန္ဓဗ္ဗဒေဝစ္ဆရသင်္ဃသေဝိတေ။|
    block |ဣသီနမာဝါသေ သနန္တနမှိ၊ နေတာဒိသံ အရတိံ ပါပုဏေထ။|
  count |၅၂|
    block |ဘဝန္တိ မိတ္တာနိ အထော န ဟောန္တိ၊ ဉာတီသု မိတ္တေသု ကရောန္တိ ပေမံ။|
    block |အယဉ္စ ဇမ္မော ကိဿ ဝါ နိဝိဋ္ဌော၊ ယော နေဝ ဇာနာတိ ကုတောမှိ အာဂတော။|
  count |၅၃|
    block |သံဝါသေန ဟိ မိတ္တာနိ၊ သန္ဓိယန္တိ ပုနပ္ပုနံ။|
    block |သွေဝ မိတ္တော အသံဂန္တု၊ အသံဝါသေန ဇီရတိ။|
  count |၅၄|
    block |သစေ တုဝံ ဒက္ခသိ ဗြဟ္မစာရိံ၊ သစေ တုဝံ သလ္လပေ ဗြဟ္မစာရိနာ။|
    block |သမ္ပန္နသဿံဝ မဟောဒကေန၊ တပေါဂုဏံ ခိပ္ပမိမံ ပဟိဿသိ။|
  count |၅၅|
    block |ပုနပိ စေ ဒက္ခသိ ဗြဟ္မစာရိံ၊ ပုနပိ စေ သလ္လပေ ဗြဟ္မစာရိနာ။|
    block |သမ္ပန္နသဿံဝ မဟောဒကေန၊ ဥသ္မာဂတံ ခိပ္ပမိမံ ပဟိဿသိ။|
  count |၅၆|
    block |ဘူတာနိ ဟေတာနိ စရန္တိ တာတ၊ ဝိရူပရူပေန မနုဿလောကေ။|
    block |န တာနိ သေဝေထ နရော သပညော၊ အာသဇ္ဇ နံ နဿတိ ဗြဟ္မစာရီတိ။|
  stand |နိဠိနိကာဇာတကံ ပဌမံ။|
  count |  |
  block |၅၂၇။ ဥမ္မာဒန္တီဇာတကံ ၂|
  count |၅၇|
    block |နိဝေသနံ ကဿ နုဒံ သုနန္ဒ၊ ပါကာရေန ပဏ္ဍုမယေန ဂုတ္တံ။|
    block |ကာ ဒိဿတိ အဂ္ဂိသိခါဝ ဒူရေ၊ ဝေဟာယသံ ပဗ္ဗတဂ္ဂေဝ အစ္စိ။|
  count |၅၈|
    block |ဓီတာ နွယံ ကဿ သုနန္ဒ ဟောတိ၊ သုဏိသာ နွယံ ကဿ အထောပိ ဘရိယာ။|
    block |အက္ခါဟိ မေ ခိပ္ပမိဓေဝ ပုဋ္ဌော၊ အဝါဝဋာ ယဒိ ဝါ အတ္ထိ ဘတ္တာ။|
  count |၅၉|
    block |အဟဉှိ ဇာနာမိ ဇနိန္ဒ ဧတံ၊ မတျာ စ ပေတျာ စ အထောပိ အဿာ။|
    block |တဝေဝ သော ပုရိသော ဘူမိပါလ၊ ရတ္တိန္ဒိဝံ အပ္ပမတ္တော တဝတ္ထေ။|
  count |၆၀|
    block |ဣဒ္ဓေါ စ ဖီတော စ သုဝဍ္ဎိတော စ၊ အမစ္စော စ တေ အညတရော ဇနိန္ဒ။|
    block |တဿေသာ ဘရိယာဘိပါရကဿ၊ ဥမ္မာဒန္တီ နာမဓေယျေန ရာဇ။|
  count |၆၁|
    block |အမ္ဘော အမ္ဘော နာမမိဒံ ဣမိဿာ၊ မတျာ စ ပေတျာ စ ကတံ သုသာဓု။|
    block |တဒာ ဟိ မယှံ အဝလောကယန္တီ၊ ဥမ္မတ္တကံ ဥမ္မဒန္တီ အကာသိ။|
  count |၆၂|
    block |ယာ ပုဏ္ဏမာသေ မိဂမန္ဒလောစနာ၊ ဥပါဝိသိ ပုဏ္ဍရီကတ္တစင်္ဂီ။|
    block |ဒွေ ပုဏ္ဏမာယော တဒဟူ အမညဟံ၊ ဒိသွာန ပါရာဝတရတ္တဝါသိနိံ။|
  count |၆၃|
    block |အဠာရပမှေဟိ သုဘေဟိ ဝဂ္ဂုဘိ၊ ပလောဘယန္တီ မံ ယဒာ ဥဒိက္ခတိ။|
    block |ဝိဇမ္ဘမာနာ ဟရတေဝ မေ မနော၊ ဇာတာ ဝနေ ကိမ္ပုရိသီဝ ပဗ္ဗတေ။|
  count |၆၄|
    block |တဒာ ဟိ ဗြဟတီ သာမာ၊ အာမုတ္တမဏိကုဏ္ဍလာ။|
    block |ဧကစ္စဝသနာ နာရီ၊ မိဂီ ဘန္တာဝုဒိက္ခတိ။|
  count |၆၅|
    block |ကဒာဿု မံ တမ္ဗနခါ သုလောမာ၊ ဗာဟာမုဒူ စန္ဒနသာရလိတ္တာ။|
    block |ဝဋ္ဋင်္ဂုလီ သန္နတဓီရကုတ္တိယာ၊ နာရီ ဥပညိဿတိ သီသတော သုဘာ။|
  count |၆၆|
    block |ကဒာဿု မံ ကဉ္စနဇာလုရစ္ဆဒာ၊ ဓီတာ တိရီဋိဿ ဝိလဂ္ဂမဇ္ဈာ။|
    block |မုဒူဟိ ဗာဟာဟိ ပလိဿဇိဿတိ၊ ဗြဟာဝနေ ဇာတဒုမံဝ မာလုဝါ။|
  count |၆၇|
    block |ကဒာဿု လာခါရသရတ္တသုစ္ဆဝီ၊ ဗိန္ဒုတ္ထနီ ပုဏ္ဍရီကတ္တစင်္ဂီ။|
    block |မုခံ မုခေန ဥပနာမယိဿတိ၊ သောဏ္ဍောဝ သောဏ္ဍဿ သုရာယ ထာလံ။|
  count |၆၈|
    block |ယဒာဒ္ဒသံ တံ တိဋ္ဌန္တိံ၊ သဗ္ဗဘဒ္ဒံ မနောရမံ။|
    block |တတော သကဿ စိတ္တဿ၊ နာဝဗောဓာမိ ကဉ္စိနံ။|
  count |၆၉|
    block |ဥမ္မာဒန္တိမဟံ ဒဋ္ဌာ၊ အာမုတ္တမဏိကုဏ္ဍလံ။|
    block |န သုပါမိ ဒိဝါရတ္တိံ၊ သဟဿံဝ ပရာဇိတော။|
  count |၇၀|
    block |သက္ကော စေ မေ ဝရံ ဒဇ္ဇာ၊ သော စ လဗ္ဘေထ မေ ဝရော။|
    block |ဧကရတ္တံ ဒွိရတ္တံ ဝါ၊ ဘဝေယျံ အဘိပါရကော။|
    block |ဥမ္မာဒန္တျာ ရမိတွာန၊ သိဝိရာဇာ တတော သိယံ။|
  count |၇၁|
    block |ဘူတာနိ မေ ဘူတပတီ နမဿတော၊ အာဂမ္မ ယက္ခေါ ဣဒမေတဒဗြဝိ။|
    block |ရညော မနော ဥမ္မဒန္တျာ နိဝိဋ္ဌော၊ ဒဒာမိ တေ တံ ပရိစာရယဿု။|
  count |၇၂|
    block |ပုညာ ဝိဓံသေ အမရော န စမှိ၊ ဇနော စ မေ ပါပမိဒဉ္စ ဇညာ။|
    block |ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။|
  count |၇၃|
    block |ဇနိန္ဒ နာညတြ တယာ မယာ ဝါ၊ သဗ္ဗာပိ ကမ္မဿ ကတဿ ဇညာ။|
    block |ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။|
  count |၇၄|
    block |ယော ပါပကံ ကမ္မ ကရံ မနုဿော၊ သော မညတိ မာယိဒ မညိံသု အညေ။|
    block |ပဿန္တိ ဘူတာနိ ကရောန္တမေတံ၊ ယုတ္တာ စ ယေ ဟောန္တိ နရာ ပထဗျာ။|
  count |၇၅|
    block |အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။|
    block |ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။|
  count |၇၆|
    block |အဒ္ဓါ ပိယာ မယှ ဇနိန္ဒ ဧသာ၊ န သာ မမံ အပ္ပိယာ ဘူမိပါလ။|
  block |ဂစ္ဆေဝ တွံ ဥမ္မဒန္တိံ ဘဒန္တေ၊ သီဟောဝ သေလဿ ဂုဟံ ဥပေတိ။|
  count |၇၇|
    block |န ပီဠိတာ အတ္တဒုခေန ဓီရာ၊ သုခပ္ဖလံ ကမ္မ ပရိစ္စဇန္တိ။|
    block |သမ္မောဟိတာ ဝါပိ သုခေန မတ္တာ၊ န ပါပကမ္မဉ္စ သမာစရန္တိ။|
  count |၇၈|
    block |တုဝဉှိ မာတာ စ ပိတာ စ မယှံ၊ ဘတ္တာ ပတီ ပေါသကော ဒေဝတာ စ။|
    block |ဒာသော အဟံ တုယှ သပုတ္တဒာရော၊ ယထာသုခံ သာမိ ကရောဟိ ကာမံ။|
  count |၇၉|
    block |ယော ဣဿရောမှီတိ ကရောတိ ပါပံ၊ ကတွာ စ သော နုတ္တသတေ ပရေသံ။|
    block |န တေန သော ဇီဝတိ ဒီဃမာယု၊ ဒေဝါပိ ပါပေန သမေက္ခရေ နံ။|
  count |၈၀|
    block |အညာတကံ သာမိကေဟီ ပဒိန္နံ၊ ဓမ္မေ ဌိတာ ယေ ပဋိစ္ဆန္တိ ဒာနံ။|
    block |ပဋိစ္ဆကာ ဒာယကာ စာပိ တတ္ထ၊ သုခပ္ဖလညေဝ ကရောန္တိ ကမ္မံ။|
  count |၈၁|
    block |အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။|
    block |ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။|
  count |၈၂|
    block |အဒ္ဓါ ပိယာ မယှ ဇနိန္ဒ ဧသာ၊ န သာ မမံ အပ္ပိယာ ဘူမိပါလ။|
    block |ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။|
  count |၈၃|
    block |ယော အတ္တဒုက္ခေန ပရဿ ဒုက္ခံ၊ သုခေန ဝါ အတ္တသုခံ ဒဟာတိ။|
    block |ယထေဝိဒံ မယှ တထာ ပရေသံ၊ ယော ဧဝံ ဇာနာတိ သ ဝေဒိ ဓမ္မံ။|
  count |၈၄|
    block |အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။|
    block |ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။|
  count |၈၅|
    block |ဇနိန္ဒ ဇာနာသိ ပိယာ မမေသာ၊ န သာ မမံ အပ္ပိယာ ဘူမိပါလ။|
    block |ပိယေန တေ ဒမ္မိ ပိယံ ဇနိန္ဒ၊ ပိယဒာယိနော ဒေဝ ပိယံ လဘန္တိ။|
  count |၈၆|
    block |သော နူနာဟံ ဝဓိဿာမိ၊ အတ္တာနံ ကာမဟေတုကံ။|
    block |န ဟိ ဓမ္မံ အဓမ္မေန၊ အဟံ ဝဓိတုမုဿဟေ။|
  count |၈၇|
    block |သစေ တုဝံ မယှ သတိံ ဇနိန္ဒ၊ န ကာမယာသိ နရဝီရ သေဋ္ဌ။|
    block |စဇာမိ နံ သဗ္ဗဇနဿ သိဗျာ၊ မယာ ပမုတ္တံ တတော အဝှယေသိ နံ။|
  count |၈၈|
    block |အဒူသိယံ စေ အဘိပါရက တွံ၊ စဇာသိ ကတ္တေ အဟိတာယ တျဿ။|
    block |မဟာ စ တေ ဥပဝါဒောပိ အဿ၊ န စာပိ တျဿ နဂရမှိ ပက္ခေါ။|
  count |၈၉|
    block |အဟံ သဟိဿံ ဥပဝါဒမေတံ၊ နိန္ဒံ ပသံသံ ဂရဟဉ္စ သဗ္ဗံ။|
    block |မမေတမာဂစ္ဆတု ဘူမိပါလ၊ ယထာသုခံ သိဝိ ကရောဟိ ကာမံ။|
  count |၉၀|
    block |ယော နေဝ နိန္ဒံ န ပနပ္ပသံသံ၊ အာဒိယတိ ဂရဟံ နောပိ ပူဇံ။|
    block |သိရီ စ လက္ခီ စ အပေတိ တမှာ၊ အာပေါ သုဝုဋ္ဌီဝ ယထာ ထလမှာ။|
  count |၉၁|
    block |ယံ ကိဉ္စိ ဒုက္ခဉ္စ သုခဉ္စ ဧတ္တော၊ ဓမ္မာတိသာရဉ္စ မနောဝိဃာတံ။|
    block |ဥရသာ အဟံ ပစ္စုတ္တရိဿာမိ သဗ္ဗံ၊ ပထဝီ ယထာ ထာဝရာနံ တသာနံ။|
  count |၉၂|
    block |ဓမ္မာတိသာရဉ္စ မနောဝိဃာတံ၊ ဒုက္ခဉ္စ နိစ္ဆာမိ အဟံ ပရေသံ။|
    block |ဧကောဝိမံ ဟာရယိဿာမိ ဘာရံ၊ ဓမ္မေ ဌိတော ကိဉ္စိ အဟာပယန္တော။|
  count |၉၃|
    block |သဂ္ဂူပဂံ ပုညကမ္မံ ဇနိန္ဒ၊ မာ မေ တုဝံ အန္တရာယံ အကာသိ။|
    block |ဒဒာမိ တေ ဥမ္မဒန္တိံ ပသန္နော၊ ရာဇာဝ ယညေ ဓနံ ဗြာဟ္မဏာနံ။|
  count |၉၄|
    block |အဒ္ဓါ တုဝံ ကတ္တေ ဟိတေသိ မယှံ၊ သခါ မမံ ဥမ္မဒန္တီ တုဝဉ္စ။|
    block |နိန္ဒေယျု ဒေဝါ ပိတရော စ သဗ္ဗေ၊ ပါပဉ္စ ပဿံ အဘိသမ္ပရာယံ။|
  count |၉၅|
    block |န ဟေတဓမ္မံ သိဝိရာဇ ဝဇ္ဇုံ၊ သနေဂမာ ဇာနပဒာ စ သဗ္ဗေ။|
    block |ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။|
  count |၉၆|
    block |အဒ္ဓါ တုဝံ ကတ္တေ ဟိတေသိ မယှံ၊ သခါ မမံ ဥမ္မဒန္တီ တုဝဉ္စ။|
    block |သတဉ္စ ဓမ္မာနိ သုကိတ္တိတာနိ၊ သမုဒ္ဒဝေလာဝ ဒုရစ္စယာနိ။|
  count |၉၇|
    block |အာဟုနေယျော မေသိ ဟိတာနုကမ္ပီ၊ ဓာတာ ဝိဓာတာ စသိ ကာမပါလော။|
    block |တယီ ဟုတာ ရာဇ မဟပ္ဖလာ ဟိ၊ ကာမေန မေ ဥမ္မဒန္တိံ ပဋိစ္ဆ။|
  count |၉၈|
    block |အဒ္ဓါ ဟိ သဗ္ဗံ အဘိပါရက တွံ၊ ဓမ္မံ အစာရီ မမ ကတ္တုပုတ္တ။|
    block |အညော နု တေ ကော ဣဓ သောတ္ထိကတ္တာ၊ ဒွိပဒော နရော အရုဏေ ဇီဝလောကေ။|
  count |၉၉|
    block |တုဝံ နု သေဋ္ဌော တွမနုတ္တရောသိ၊ တွံ ဓမ္မဂူ ဓမ္မဝိဒူ သုမေဓော။|
    block |သော ဓမ္မဂုတ္တော စိရမေဝ ဇီဝ၊ ဓမ္မဉ္စ မေ ဒေသယ ဓမ္မပါလ။|
  count |၁၀၀|
    block |တဒိင်္ဃ အဘိပါရက၊ သုဏောဟိ ဝစနံ မမ။|
    block |ဓမ္မံ တေ ဒေသယိဿာမိ၊ သတံ အာသေဝိတံ အဟံ။|
  count |၁၀၁|
    block |သာဓု ဓမ္မရုစိ ရာဇာ၊ သာဓု ပညာဏဝါ နရော။|
    block |သာဓု မိတ္တာနမဒ္ဒုဗ္ဘော၊ ပါပဿာကရဏံ သုခံ။|
  count |၁၀၂|
    block |အက္ကောဓနဿ ဝိဇိတေ၊ ဌိတဓမ္မဿ ရာဇိနော။|
    block |သုခံ မနုဿာ အာသေထ၊ သီတစ္ဆာယာယ သင်္ဃရေ။|
  count |၁၀၃|
    block |န စာဟမေတံ အဘိရောစယာမိ၊ ကမ္မံ အသမေက္ခကတံ အသာဓု။|
    block |ယေ ဝါပိ ဉတွာန သယံ ကရောန္တိ၊ ဥပမာ ဣမာ မယှံ တုဝံ သုဏောဟိ။|
  count |၁၀၄|
    block |ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။|
    block |သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။|
  count |၁၀၅|
    block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
    block |သော စေ အဓမ္မံ စရတိ၊ ပဂေဝ ဣတရာ ပဇာ။|
    block |သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။|
  count |၁၀၆|
    block |ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။|
    block |သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။|
  count |၁၀၇|
    block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
    block |သော သစေ ဓမ္မံ စရတိ၊ ပဂေဝ ဣတရာ ပဇာ။|
    block |သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကော။|
  count |၁၀၈|
    block |န စာပါဟံ အဓမ္မေန၊ အမရတ္တမဘိပတ္ထယေ။|
    block |ဣမံ ဝါ ပထဝိံ သဗ္ဗံ၊ ဝိဇေတုံ အဘိပါရက။|
  count |၁၀၉|
    block |ယဉှိ ကိဉ္စိ မနုဿေသု၊ ရတနံ ဣဓ ဝိဇ္ဇတိ။|
    block |ဂါဝေါ ဒာသော ဟိရညဉ္စ၊ ဝတ္ထိယံ ဟရိစန္ဒနံ။|
  count |၁၁၀|
    block |အဿိတ္ထိယော ရတနံ မဏိကဉ္စ၊ ယဉ္စာပိ မေ စန္ဒသူရိယာ အဘိပါလယန္တိ။|
    block |န တဿ ဟေတု ဝိသမံ စရေယျံ၊ မဇ္ဈေ သိဝီနံ ဥသဘောမှိ ဇာတော။|
  count |၁၁၁|
    block |နေတာ ဟိတာ ဥဂ္ဂတော ရဋ္ဌပါလော၊ ဓမ္မံ သိဝီနံ အပစာယမာနော။|
    block |သော ဓမ္မမေဝါနုဝိစိန္တယန္တော၊ တသ္မာ သကေ စိတ္တဝသေ န ဝတ္တော။|
  count |၁၁၂|
    block |အဒ္ဓါ တုဝံ မဟာရာဇ၊ နိစ္စံ အဗျသနံ သိဝံ။|
    block |ကရိဿသိ စိရံ ရဇ္ဇံ၊ ပညာ ဟိ တဝ တာဒိသီ။|
  count |၁၁၃|
    block |ဧတံ တေ အနုမောဒာမ၊ ယံ ဓမ္မံ နပ္ပမဇ္ဇသိ။|
    block |ဓမ္မံ ပမဇ္ဇ ခတ္တိယော၊ ရဋ္ဌာ စဝတိ ဣဿရော။|
  count |၁၁၄|
    block |ဓမ္မံ စရ မဟာရာဇ၊ မာတာပိတူသု ခတ္တိယ။|
    block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
  count |၁၁၅|
    block |ဓမ္မံ စရ မဟာရာဇ၊ ပုတ္တဒာရေသု ခတ္တိယ။ပေ။|
  count |၁၁၆|
    block |ဓမ္မံ စရ မဟာရာဇ၊ မိတ္တာမစ္စေသု ခတ္တိယ။ပေ။|
  count |၁၁၇|
    block |ဓမ္မံ စရ မဟာရာဇ၊ ဝါဟနေသု ဗလေသု စ။ပေ။|
  count |၁၁၈|
    block |ဓမ္မံ စရ မဟာရာဇ၊ ဂါမေသု နိဂမေသု စ။ပေ။|
  count |၁၁၉|
    block |ဓမ္မံ စရ မဟာရာဇ၊ ရဋ္ဌေသု ဇနပဒေသု စ။ပေ။|
  count |၁၂၀|
    block |ဓမ္မံ စရ မဟာရာဇ၊ သမဏဗြာဟ္မဏေသု စ။ပေ။|
  count |၁၂၁|
    block |ဓမ္မံ စရ မဟာရာဇ၊ မိဂပက္ခီသု ခတ္တိယ။ပေ။|
  count |၁၂၂|
    block |ဓမ္မံ စရ မဟာရာဇ၊ ဓမ္မော စိဏ္ဏော သုခါဝဟော။|
    block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
  count |၁၂၃|
    block |ဓမ္မံ စရ မဟာရာဇ၊ သဣန္ဒာ ဒေဝါ သဗြဟ္မကာ။|
    block |သုစိဏ္ဏေန ဒိဝံ ပတ္တာ၊ မာ ဓမ္မံ ရာဇ ပါမဒောတိ။|
  stand |ဥမ္မာဒန္တီဇာတကံ ဒုတိယံ။|
  count |  |
  block |၅၂၈။ မဟာဗောဓိဇာတကံ ၃|
  count |၁၂၄|
    block |ကိံ နု ဒဏ္ဍံ ကိမဇိနံ၊ ကိံ ဆတ္တံ ကိမုပါဟနံ။|
    block |ကိမင်္ကုသဉ္စ ပတ္တဉ္စ၊ သင်္ဃာဋိဉ္စာပိ ဗြာဟ္မဏ။|
    block |တရမာနရူပေါဟာသိ၊ ကိံ နု ပတ္ထယသေ ဒိသံ။|
  count |၁၂၅|
    block |ဒွာဒသေတာနိ ဝဿာနိ၊ ဝုသိတာနိ တဝန္တိကေ။|
    block |နာဘိဇာနာမိ သောဏေန၊ ပိင်္ဂလေနာဘိကူဇိတံ။|
  count |၁၂၆|
    block |သွာယံ ဒိတ္တောဝ နဒတိ၊ သုက္ကဒာဌံ ဝိဒံသယံ။|
    block |တဝ သုတွာ သဘရိယဿ၊ ဝီတသဒ္ဓဿ မံ ပတိ။|
  count |၁၂၇|
    block |အဟု ဧသ ကတော ဒောသော၊ ယထာ ဘာသသိ ဗြာဟ္မဏ။|
    block |ဧသ ဘိယျော ပသီဒာမိ၊ ဝသ ဗြာဟ္မဏ မာဂမာ။|
  count |၁၂၈|
    block |သဗ္ဗသေတော ပုရေ အာသိ၊ တတောပိ သဗလော အဟု။|
    block |သဗ္ဗလောဟိတကော ဒာနိ၊ ကာလော ပက္ကမိတုံ မမ။|
  count |၁၂၉|
    block |အဗ္ဘန္တရံ ပုရေ အာသိ၊ တတော မဇ္ဈေ တတော ဗဟိ။|
    block |ပုရာ နိဒ္ဓမနာ ဟောတိ၊ သယမေဝ ဝဇာမဟံ။|
  count |၁၃၀|
    block |ဝီတသဒ္ဓံ န သေဝေယျ၊ ဥဒပါနံဝနောဒကံ။|
    block |သစေပိ နံ အနုခဏေ၊ ဝါရိ ကဒ္ဒမဂန္ဓိကံ။|
  count |၁၃၁|
    block |ပသန္နမေဝ သေဝေယျ၊ အပ္ပသန္နံ ဝိဝဇ္ဇယေ။|
    block |ပသန္နံ ပယိရုပါသေယျ၊ ရဟဒံ ဝုဒကတ္ထိကော။|
  count |၁၃၂|
    block |ဘဇေ ဘဇန္တံ ပုရိသံ၊ အဘဇန္တံ န ဘဇ္ဇယေ။|
    block |အသပ္ပုရိသဓမ္မော သော၊ ယော ဘဇန္တံ န ဘဇ္ဇတိ။|
  count |၁၃၃|
    block |ယော ဘဇန္တံ န ဘဇတိ၊ သေဝမာနံ န သေဝတိ။|
    block |သ ဝေ မနုဿပါပိဋ္ဌော၊ မိဂေါ သာခဿိတော ယထာ။|
  count |၁၃၄|
    block |အစ္စာဘိက္ခဏသံသဂ္ဂါ၊ အသမောသရဏေန စ။|
    block |ဧတေန မိတ္တာ ဇီရန္တိ၊ အကာလေ ယာစနာယ စ။|
  count |၁၃၅|
    block |တသ္မာ နာဘိက္ခဏံ ဂစ္ဆေ၊ န စ ဂစ္ဆေ စိရာစိရံ။|
    block |ကာလေန ယာစံ ယာစေယျ၊ ဧဝံ မိတ္တာ န ဇီယရေ။|
  count |၁၃၆|
    block |အတိစိရံ နိဝါသေန၊ ပိယော ဘဝတိ အပ္ပိယော။|
    block |အာမန္တ ခေါ တံ ဂစ္ဆာမ၊ ပုရာ တေ ဟောမ အပ္ပိယာ။|
  count |၁၃၇|
    block |ဧဝံ စေ ယာစမာနာနံ၊ အဉ္ဇလိံ နာဝဗုဇ္ဈသိ။|
    block |ပရိစာရကာနံ သတံ၊ ဝစနံ န ကရောသိ နော။|
    block |ဧဝံ တံ အဘိယာစာမ၊ ပုန ကယိရာသိ ပရိယာယံ။|
  count |၁၃၈|
    block |ဧဝံ စေ နော ဝိဟရတံ၊ အန္တရာယော န ဟေဿတိ။|
    block |တုယှံ ဝါပိ မဟာရာဇ၊ မယှံ ဝါ ရဋ္ဌဝဒ္ဓန။|
    block |အပ္ပေဝ နာမ ပဿေမ၊ အဟောရတ္တာနမစ္စယေ။|
  count |၁၃၉|
    block |ဥဒီရဏာ စေ သံဂတျာ၊ ဘာဝါယ မနုဝတ္တတိ။|
    block |အကာမာ အကရဏီယံ ဝါ၊ ကရဏီယံ ဝါပိ ကုဗ္ဗတိ။|
    block |အာကာမာကရဏီယမှိ၊ ကွိဓ ပါပေန လိပ္ပတိ။|
  count |၁၄၀|
    block |သော စေ အတ္ထော စ ဓမ္မော စ၊ ကလျာဏော န စ ပါပကော။|
    block |ဘောတော စေ ဝစနံ သစ္စံ၊ သုဟတော ဝါနရော မယာ။|
  count |၁၄၁|
    block |အတ္တနော စေ ဟိ ဝါဒဿ၊ အပရာဓံ ဝိဇာနိယာ။|
    block |န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။|
  count |၁၄၂|
    block |ဣဿရော သဗ္ဗလောကဿ၊ သစေ ကပ္ပေတိ ဇီဝိတံ။|
    block |ဣဒ္ဓိံ ဗျသနဘာဝဉ္စ၊ ကမ္မံ ကလျာဏပါပကံ။|
    block |နိဒ္ဒေသကာရီ ပုရိသော၊ ဣဿရော တေန လိပ္ပတိ။|
  count |၁၄၃|
    block |သော စေ အတ္ထော စ ဓမ္မော စ၊ ကလျာဏော န စ ပါပကော။|
    block |ဘောတော စေ ဝစနံ သစ္စံ၊ သုဟတော ဝါနရော မယာ။|
  count |၁၄၄|
    block |အတ္တနော စေ ဟိ ဝါဒဿ၊ အပရာဓံ ဝိဇာနိယာ။|
    block |န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။|
  count |၁၄၅|
    block |သစေ ပုဗ္ဗေကတဟေတု၊ သုခဒုက္ခံ နိဂစ္ဆတိ။|
    block |ပေါရာဏကံ ကတံ ပါပံ၊ တမေသော မုစ္စတေ ဣဏံ။|
    block |ပေါရာဏကဣဏမောက္ခေါ၊ ကွိဓ ပါပေန လိပ္ပတိ။|
  count |၁၄၆|
    block |သော စေ အတ္ထော စ ဓမ္မော စ၊ ကလျာဏော န စ ပါပကော။|
    block |ဘောတော စေ ဝစနံ သစ္စံ၊ သုဟတော ဝါနရော မယာ။|
  count |၁၄၇|
    block |အတ္တနော စေ ဟိ ဝါဒဿ၊ အပရာဓံ ဝိဇာနိယာ။|
    block |န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။|
  count |၁၄၈|
    block |စတုန္နံယေဝုပါဒာယ၊ ရူပံ သမ္ဘောတိ ပါဏိနံ။|
    block |ယတော စ ရူပံ သမ္ဘောတိ၊ တတ္ထေဝါနုပဂစ္ဆတိ။|
    block |ဣဓေဝ ဇီဝတိ ဇီဝေါ၊ ပေစ္စ ပေစ္စ ဝိနဿတိ။|
  count |၁၄၉|
    block |ဥစ္ဆိဇ္ဇတိ အယံ လောကော၊ ယေ ဗာလာ ယေ စ ပဏ္ဍိတာ။|
    block |ဥစ္ဆိဇ္ဇမာနေ လောကသ္မိံ၊ ကွိဓ ပါပေန လိပ္ပတိ။|
  count |၁၅၀|
    block |သော စေ အတ္ထော စ ဓမ္မော စ၊ ကလျာဏော န စ ပါပကော။|
    block |ဘောတော စေ ဝစနံ သစ္စံ၊ သုဟတော ဝါနရော မယာ။|
  count |၁၅၁|
    block |အတ္တနော စေ ဟိ ဝါဒဿ၊ အပရာဓံ ဝိဇာနိယာ။|
    block |န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။|
  count |၁၅၂|
    block |အာဟု ခတ္တဝိဒာ လောကေ၊ ဗာလာ ပဏ္ဍိတမာနိနော။|
    block |မာတရံ ပိတရံ ဟညေ၊ အထော ဇေဋ္ဌမ္ပိ ဘာတရံ။|
    block |ဟနေယျ ပုတ္တ ဒာရေ စ၊ အတ္ထော စေ တာဒိသော သိယာ။|
  count |၁၅၃|
    block |ယဿ ရုက္ခဿ ဆာယာယ၊ နိသီဒေယျ သယေယျ ဝါ။|
    block |န တဿ သာခံ ဘဉ္ဇေယျ၊ မိတ္တဒုဗ္ဘော ဟိ ပါပကော။|
  count |၁၅၄|
    block |အထ အတ္ထေ သမုပ္ပန္နေ၊ သမူလမပိ အဗ္ဗဟေ။|
    block |အတ္ထော မေ သမ္ဗလေနာပိ၊ သုဟတော ဝါနရော မယာ။|
  count |၁၅၅|
    block |သော စေ အတ္ထော စ ဓမ္မော စ၊ ကလျာဏော န စ ပါပကော။|
    block |ဘောတော စေ ဝစနံ သစ္စံ၊ သုဟတော ဝါနရော မယာ။|
  count |၁၅၆|
    block |အတ္တနော စေ ဟိ ဝါဒဿ၊ အပရာဓံ ဝိဇာနိယာ။|
    block |န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။|
  count |၁၅၇|
    block |အဟေတုဝါဒော ပုရိသော၊ ယော စ ဣဿရကုတ္တိကော။|
    block |ပုဗ္ဗေကတီ စ ဥစ္ဆေဒီ၊ ယော စ ခတ္တဝိဒော နရော။|
  count |၁၅၈|
    block |ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။|
    block |ကရေယျ တာဒိသော ပါပံ၊ အထော အညမ္ပိ ကာရယေ။|
    block |အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။|
  count |၁၅၉|
    block |ဥရဗ္ဘရူပေန ဝကဿု ပုဗ္ဗေ၊ အသံကိတော အဇယူထံ ဥပေတိ။|
    block |ဟန္တွာ ဥရဏိံ အဇိကံ အဇဉ္စ၊ ဥတြာသယိတွာ ယေန ကာမံ ပလေတိ။|
  count |၁၆၀|
    block |တထာဝိဓေကေ သမဏဗြာဟ္မဏာသေ၊ ဆဒနံ ကတွာ ဝဉ္စယန္တိ မနုဿေ။|
    block |အနာသကာ ထဏ္ဍိလသေယျကာ စ၊ ရဇောဇလ္လံ ဥက္ကုဋိကပ္ပဓာနံ။|
    block |ပရိယာယဘတ္တဉ္စ အပါနကတ္တာ၊ ပါပါစာရာ အရဟန္တော ဝဒာနာ။|
  count |၁၆၁|
    block |ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။|
    block |ကရေယျ တာဒိသော ပါပံ၊ အထော အညမ္ပိ ကာရယေ။|
    block |အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။|
  count |၁၆၂|
    block |ယမာဟု နတ္ထိ ဝီရိယန္တိ၊ အဟေတုဉ္စ ပဝဒန္တိ ယေ။|
    block |ပရကာရံ အတ္တကာရဉ္စ၊ ယေ တုစ္ဆံ သမဝဏ္ဏယုံ။|
  count |၁၆၃|
    block |ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။|
    block |ကရေယျ တာဒိသော ပါပံ၊ အထော အညမ္ပိ ကာရယေ။|
    block |အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။|
  count |၁၆၄|
    block |သစေ ဟိ ဝီရိယံ နာဿ၊ ကမ္မံ ကလျာဏပါပကံ။|
    block |န ဘရေ ဝဍ္ဎကိံ ရာဇာ၊ နပိ ယန္တာနိ ကာရယေ။|
  count |၁၆၅|
    block |ယသ္မာ စ ဝီရိယံ အတ္ထိ၊ ကမ္မံ ကလျာဏပါပကံ။|
    block |တသ္မာ ယန္တာနိ ကာရေတိ၊ ရာဇာ ဘရတိ ဝဍ္ဎကိံ။|
  count |၁၆၆|
    block |ယဒိ ဝဿသတံ ဒေဝေါ၊ န ဝဿေ န ဟိမံ ပတေ။|
    block |ဥစ္ဆိဇ္ဇေယျ အယံ လောကော၊ ဝိနဿေယျ အယံ ပဇာ။|
  count |၁၆၇|
    block |ယသ္မာ စ ဝဿတီ ဒေဝေါ၊ ဟိမဉ္စာနုဖုသာယတိ။|
    block |တသ္မာ သဿာနိ ပစ္စန္တိ၊ ရဋ္ဌဉ္စ ပါလိတေ စိရံ။|
  count |၁၆၈|
    block |ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။|
    block |သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။|
  count |၁၆၉|
    block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
    block |သော စေ အဓမ္မံ စရတိ၊ ပဂေဝ ဣတရာ ပဇာ။|
    block |သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။|
  count |၁၇၀|
    block |ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။|
    block |သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။|
  count |၁၇၁|
    block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
    block |သော သစေ ဓမ္မံ စရတိ၊ ပဂေဝ ဣတရာ ပဇာ။|
    block |သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကော။|
  count |၁၇၂|
    block |မဟာရုက္ခဿ ဖလိနော၊ အာမံ ဆိန္ဒတိ ယော ဖလံ။|
    block |ရသဉ္စဿ န ဇာနာတိ၊ ဗီဇဉ္စဿ ဝိနဿတိ။|
  count |၁၇၃|
    block |မဟာရုက္ခူပမံ ရဋ္ဌံ၊ အဓမ္မေန ပသာသတိ။|
    block |ရသဉ္စဿ န ဇာနာတိ၊ ရဋ္ဌဉ္စဿ ဝိနဿတိ။|
  count |၁၇၄|
    block |မဟာရုက္ခဿ ဖလိနော၊ ပက္ကံ ဆိန္ဒတိ ယော ဖလံ။|
    block |ရသဉ္စဿ ဝိဇာနာတိ၊ ဗီဇဉ္စဿ န နဿတိ။|
  count |၁၇၅|
    block |မဟာရုက္ခူပမံ ရဋ္ဌံ၊ ဓမ္မေန ယော ပသာသတိ။|
    block |ရသဉ္စဿ ဝိဇာနာတိ၊ ရဋ္ဌဉ္စဿ န နဿတိ။|
  count |၁၇၆|
    block |ယော စ ရာဇာ ဇနပဒံ၊ အဓမ္မေန ပသာသတိ။|
    block |သဗ္ဗောသဓီဟိ သော ရာဇာ၊ ဝိရုဒ္ဓေါ ဟောတိ ခတ္တိယော။|
  count |၁၇၇|
    block |တထေဝ နေဂမေ ဟိံသံ၊ ယေ ယုတ္တာ ကယဝိက္ကယေ။|
    block |ဩဇဒာနဗလီကာရေ၊ သ ကောသေန ဝိရုဇ္ဈတိ။|
  count |၁၇၈|
    block |ပဟာရဝရခေတ္တညူ၊ သင်္ဂါမေ ကတနိဿမေ။|
    block |ဥဿိတေ ဟိံသယံ ရာဇာ၊ သ ဗလေန ဝိရုဇ္ဈတိ။|
  count |၁၇၉|
    block |တထေဝ ဣသယော ဟိံသံ၊ သညတေ ဗြဟ္မစာရိယော။|
    block |အဓမ္မစာရီ ခတ္တိယော၊ သော သဂ္ဂေန ဝိရုဇ္ဈတိ။|
  count |၁၈၀|
    block |ယော စ ရာဇာ အဓမ္မဋ္ဌော၊ ဘရိယံ ဟန္တိ အဒူသိကံ။|
    block |လုဒ္ဒံ ပသဝတေ ဌာနံ၊ ပုတ္တေဟိ စ ဝိရုဇ္ဈတိ။|
  count |၁၈၁|
    block |ဓမ္မံ စရေ ဇာနပဒေ၊ နေဂမေသု ဗလေသု စ။|
    block |ဣသယော စ န ဟိံသေယျ၊ ပုတ္တဒာရေ သမံ စရေ။|
  count |၁၈၂|
    block |သ တာဒိသော ဘူမိပတိ၊ ရဋ္ဌပါလော အကောဓနော။|
    block |သပတ္တေ သမ္ပကမ္ပေတိ၊ ဣန္ဒောဝ အသုရာဓိပေါတိ။|
    block |သနိဠီနိကမဝှယနော ပဌမော၊ ဒုတိယော ပန သဥမ္မဒန္တိဝရော။|
    block |တတိယော ပန ဗောဓိသိရီဝှယနော၊ ကထိတာ ပန တီဏိ ဇိနေန သုဘာတိ။|
  stand |မဟာဗောဓိဇာတကံ တတိယံ။|
  stand |ပဏ္ဏာသနိပါတံ နိဋ္ဌိတံ။|
  block |တဿုဒ္ဒာနံ|
