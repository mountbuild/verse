block |၂၀။ သတ္တတိနိပါတော|
  count |  |
  block |၅၃၁။ ကုသဇာတကံ ၁|
  count |၁|
    block |ဣဒံ တေ ရဋ္ဌံ သဓနံ သယောဂ္ဂံ၊ သကာယုရံ သဗ္ဗကာမူပပန္နံ။|
    block |ဣဒံ တေ ရဇ္ဇံ အနုသာသ အမ္မ၊ ဂစ္ဆာမဟံ ယတ္ထ ပိယာ ပဘာဝတီ။|
  count |၂|
    block |အနုဇ္ဇုဘူတေန ဟရံ မဟန္တံ၊ ဒိဝါ စ ရတ္တော စ နိသီထကာလေ။|
    block |ပဋိဂစ္ဆ တွံ ခိပ္ပံ ကုသာဝတိံ ကုသ၊ နိစ္ဆာမိ ဒုဗ္ဗဏ္ဏမဟံ ဝသန္တံ။|
  count |၃|
    block |နာဟံ ဂမိဿာမိ ဣတော ကုသာဝတိံ၊ ပဘာဝတီ ဝဏ္ဏပလောဘိတော တဝ။|
    block |ရမာမိ မဒ္ဒဿ နိကေတရမ္မေ၊ ဟိတွာန ရဋ္ဌံ တဝ ဒဿနေ ရတော။|
  count |၄|
    block |ပဘာဝတီ ဝဏ္ဏပလောဘိတော တဝ၊ သမ္မူဠှရူပေါ ဝိစရာမိ မေဒိနိံ။|
    block |ဒိသံ န ဇာနာမိ ကုတောမှိ အာဂတော၊ တယမှိ မတ္တော မိဂမန္ဒလောစနေ။|
  count |၅|
    block |သုဝဏ္ဏစီရဝသနေ၊ ဇာတရူပသုမေခလေ။|
    block |သုဿောဏိ တဝ ကာမာ ဟိ၊ နာဟံ ရဇ္ဇေန မတ္ထိကော။|
  count |၆|
    block |အဗ္ဘူတိ တဿ ဘော ဟောတိ၊ ယော အနိစ္ဆန္တမိစ္ဆတိ။|
    block |အကာမံ ရာဇ ကာမေသိ၊ အကန္တံ ကန္တု မိစ္ဆသိ။|
  count |၇|
    block |အကာမံ ဝါ သကာမံ ဝါ၊ ယော နရော လဘတေ ပိယံ။|
    block |လာဘမေတ္ထ ပသံသာမ၊ အလာဘော တတ္ထ ပါပကော။|
  count |၈|
    block |ပါသာဏသာရံ ခဏသိ၊ ကဏိကာရဿ ဒာရုနာ။|
    block |ဝါတံ ဇာလေန ဗာဓေသိ၊ ယော အနိစ္ဆန္တမိစ္ဆသိ။|
  count |၉|
    block |ပါသာဏော နူန တေ ဟဒယေ၊ ဩဟိတော မုဒုလက္ခဏေ။|
    block |ယော တေ သာတံ န ဝိန္ဒာမိ၊ တိရောဇနပဒာဂတော။|
  count |၁၀|
    block |ယဒာ မံ ဘကုဋိံ ကတွာ၊ ရာဇပုတ္တီ ဥဒိက္ခတိ။|
    block |အာဠာရိကော တဒာ ဟောမိ၊ ရညော မဒ္ဒဿန္တေပုရေ။|
  count |၁၁|
    block |ယဒာ ဥမှယမာနာ မံ၊ ရာဇပုတ္တီ ဥဒိက္ခတိ။|
    block |နာဠာရိကော တဒာ ဟောမိ၊ ရာဇာ ဟောမိ တဒာ ကုသော။|
  count |၁၂|
    block |သစေ ဟိ ဝစနံ သစ္စံ၊ နေမိတ္တာနံ ဘဝိဿတိ။|
    block |နေဝ မေ တွံ ပတီ အဿ၊ ကာမံ ဆိန္ဒန္တု သတ္တဓာ။|
  count |၁၃|
    block |သစေ ဟိ ဝစနံ သစ္စံ၊ အညေသံ ယဒိ ဝါ မမံ။|
    block |နေဝ တုယှံ ပတီ အတ္ထိ၊ အညော သီဟဿရာ ကုသာ။|
  count |၁၄|
    block |နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။|
    block |သစေ မံ နာဂနာသူရူ၊ ဩလောကေယျ ပဘာဝတီ။|
  count |၁၅|
    block |နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။|
    block |သစေ မံ နာဂနာသူရူ၊ အာလပေယျ ပဘာဝတီ။|
  count |၁၆|
    block |နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။|
    block |သစေ မံ နာဂနာသူရူ၊ ဥမှာယေယျ ပဘာဝတီ။|
  count |၁၇|
    block |နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။|
    block |သစေ မံ နာဂနာသူရူ၊ ပမှာယေယျ ပဘာဝတီ။|
  count |၁၈|
    block |နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။|
    block |သစေ မေ နာဂနာသူရူ၊ ပါဏီဟိ ဥပသမ္ဖုသေ။|
  count |၁၉|
    block |န ဟိ နူနာယံ ရာဇပုတ္တီ၊ ကုသေ သာတမ္ပိ ဝိန္ဒတိ။|
    block |အာဠာရိကေ ဘတေ ပေါသေ၊ ဝေတနေန အနတ္ထိကေ။|
  count |၂၀|
    block |န ဟိ နူနာယံ သာ ခုဇ္ဇာ၊ လဘတိ ဇိဝှာယ ဆေဒနံ။|
    block |သုနိသိတေန သတ္ထေန၊ ဧဝံ ဒုဗ္ဘာသိတံ ဘဏံ။|
  count |၂၁|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဟာယသောတိ ကတွာန၊ ကရဿု ရုစိရေ ပိယံ။|
  count |၂၂|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဟဒ္ဓနောတိ ကတွာန၊ ကရဿု ရုစိရေ ပိယံ။|
  count |၂၃|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဟဗ္ဗလောတိ ကတွာန၊ ကရဿု ရုစိရေ ပိယံ။|
  count |၂၄|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဟာရဋ္ဌောတိ ကတွာန၊ ကရဿု ရုစိရေ ပိယံ။|
  count |၂၅|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဟာရာဇာတိ ကတွာန၊ ကရဿု ရုစိရေ ပိယံ။|
  count |၂၆|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |သီဟဿရောတိ ကတွာန၊ ကရဿု ရုစိရေ ပိယံ။|
  count |၂၇|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |ဝဂ္ဂုဿရောတိ ကတွာန၊ ကရဿု ရုစိရေ ပိယံ။|
  count |၂၈|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |ဗိန္ဒုဿရောတိ ကတွာန၊ ကရဿု ရုစိရေ ပိယံ။|
  count |၂၉|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဉ္ဇုဿရောတိ ကတွာန၊ ကရဿု ရုစိရေ ပိယံ။|
  count |၃၀|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |မဓုဿရောတိ ကတွာန၊ ကရဿု ရုစိရေ ပိယံ။|
  count |၃၁|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |သတသိပ္ပေါတိ ကတွာန၊ ကရဿု ရုစိရေ ပိယံ။|
  count |၃၂|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |ခတ္တိယောတိပိ ကတွာန၊ ကရဿု ရုစိရေ ပိယံ။|
  count |၃၃|
    block |မာ နံ ရူပေန ပါမေသိ၊ အာရောဟေန ပဘာဝတိ။|
    block |ကုသရာဇာတိ ကတွာန၊ ကရဿု ရုစိရေ ပိယံ။|
  count |၃၄|
    block |ဧတေ နာဂါ ဥပတ္ထဒ္ဓါ၊ သဗ္ဗေ တိဋ္ဌန္တိ ဝမ္မိတာ။|
    block |ပုရာ မဒ္ဒန္တိ ပါကာရံ၊ အာနေန္တေတံ ပဘာဝတိံ။|
  count |၃၅|
    block |သတ္တ ဗိလေ ကရိတွာန၊ အဟမေတံ ပဘာဝတိံ။|
    block |ခတ္တိယာနံ ပဒဿာမိ၊ ယေ မံ ဟန္တုံ ဣဓာဂတာ။|
  count |၃၆|
    block |အဝုဋ္ဌဟိ ရာဇပုတ္တီ၊ သာမာ ကောသေယျဝါသိနီ။|
    block |အဿုပုဏ္ဏေဟိ နေတ္တေဟိ၊ ဒာသီဂဏပုရက္ခတာ။|
  count |၃၇|
    block |တံ နူန ကက္ကူပနိသေဝိတံ မုခံ၊ အာဒာသဒန္တာထရုပစ္စဝေက္ခိတံ။|
    block |သုဘံ သုနေတ္တံ ဝိရဇံ အနင်္ဂဏံ၊ ဆုဒ္ဓံ ဝနေ ဌဿတိ ခတ္တိယေဟိ။|
  count |၃၈|
    block |တေ နူန မေ အသိတေ ဝေလ္လိတဂ္ဂေ၊ ကေသေ မုဒူ စန္ဒနသာရလိတ္တေ။|
    block |သမာကုလေ သီဝထိကာယ မဇ္ဈေ၊ ပါဒေဟိ ဂိဇ္ဈာ ပရိကဍ္ဎိဿန္တိ။|
  count |၃၉|
    block |တာ နူန မေ တမ္ဗနခါ သုလောမာ၊ ဗာဟာ မုဒူ စန္ဒနသာရလိတ္တာ။|
    block |ဆိန္နာ ဝနေ ဥဇ္ဈိတာ ခတ္တိယေဟိ၊ ဂယှ ဓင်္ကော ဂစ္ဆတိ ယေန ကာမံ။|
  count |၄၀|
    block |တေ နူန တာလူပနိဘေ အလမ္ဗေ၊ နိသေဝိတေ ကာသိကစန္ဒနေန။|
    block |ထနေသု မေ လမ္ဗိဿတိ သိင်္ဂါလော၊ မာတူဝ ပုတ္တော တရုဏော တနူဇော။|
  count |၄၁|
    block |တံ နူန သောဏိံ ပုထုလံ သုကောဋ္ဋိတံ၊ နိသေဝိတံ ကဉ္စနမေခလာဟိ။|
    block |ဆိန္နံ ဝနေ ခတ္တိယေဟီ အဝတ္ထံ၊ သိင်္ဂါလသင်္ဃာ ပရိကဍ္ဎိဿန္တိ။|
  count |၄၂|
    block |သောဏာ ဓင်္ကာ သိင်္ဂါလာ စ၊ ယေ စညေ သန္တိ ဒာဌိနော။|
    block |အဇရာ နူန ဟေဿန္တိ၊ ဘက္ခယိတွာ ပဘာဝတိံ။|
  count |၄၃|
    block |သစေ မံသာနိ ဟရိံသု၊ ခတ္တိယာ ဒူရဂါမိနော။|
    block |အဋ္ဌီနိ အမ္မ ယာစိတွာ၊ အနုပထေ ဒဟာထ နံ။|
  count |၄၄|
    block |ခေတ္တာနိ အမ္မ ကာရေတွာ၊ ကဏိကာရေတ္ထ ရောပယ။|
    block |ယဒာ တေ ပုပ္ဖိတာ အဿု၊ ဟေမန္တာနံ ဟိမစ္စယေ။|
    block |သရေယျာထ မမံ အမ္မ၊ ဧဝံဝဏ္ဏာ ပဘာဝတီ။|
  count |၄၅|
    block |တဿာ မာတာ ဥဒဋ္ဌာသိ၊ ခတ္တိယာ ဒေဝဝဏ္ဏိနီ။|
    block |ဒိသွာ အသိဉ္စ သူနဉ္စ၊ ရညော မဒ္ဒဿန္တေပုရေ။|
  count |၄၆|
    block |ဣမိနာ နူန အသိနာ၊ သုသညံ တနုမဇ္ဈိမံ။|
    block |ဓီတရံ မဒ္ဒ ဟန္တွာန၊ ခတ္တိယာနံ ပဒဿသိ။|
  count |၄၇|
    block |န မေ အကာသိ ဝစနံ၊ အတ္ထကာမာယ ပုတ္တိကေ။|
    block |သာဇ္ဇ လောဟိတသဉ္ဆန္နာ၊ ဂစ္ဆသိ ယမသာဓနံ။|
  count |၄၈|
    block |ဧဝမာပဇ္ဇတီ ပေါသော၊ ပါပိယဉ္စ နိဂစ္ဆတိ။|
    block |ယော ဝေ ဟိတာနံ ဝစနံ၊ န ကရောတိ အတ္ထဒဿိနံ။|
  count |၄၉|
    block |သစေ စ အဇ္ဇ ဓာရေသိ၊ ကုမာရံ စာရုဒဿနံ။|
    block |ကုသေန ဇာတံ ခတ္တိယံ၊ သုဝဏ္ဏမဏိမေခလံ။|
    block |ပူဇိတံ ဉာတိသင်္ဃေဟိ၊ န ဂစ္ဆသိ ယမက္ခယံ။|
  count |၅၀|
    block |ယတ္ထဿု ဘေရီ နဒတိ၊ ကုဉ္ဇရော စ နိကူဇတိ။|
    block |ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။|
  count |၅၁|
    block |အဿော စ သိသတိ ဒွာရေ၊ ကုမာရော ဥပရောဒတိ။|
    block |ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။|
  count |၅၂|
    block |မယူရကောဉ္စာဘိရုဒေ၊ ကောကိလာဘိနိကူဇိတေ။|
    block |ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။|
  count |၅၃|
    block |ကဟံ နု သော သတ္တုမဒ္ဒနော၊ ပရရဋ္ဌပ္ပမဒ္ဒနော။|
    block |ကုသော သောဠာရပညာဏော၊ ယော နော ဒုက္ခါ ပမောစယေ။|
  count |၅၄|
    block |ဣဓေဝ သော သတ္တုမဒ္ဒနော၊ ပရရဋ္ဌပ္ပမဒ္ဒနော။|
    block |ကုသော သောဠာရပညာဏော၊ ယော တေ သဗ္ဗေ ဝဓိဿတိ။|
  count |၅၅|
    block |ဥမ္မတ္တိကာ နု ဘဏသိ၊ အန္ဓဗာလာ ပဘာသသိ။|
    block |ကုသော စေ အာဂတော အဿ၊ ကိံ န ဇာနေမု တံ မယံ။|
  count |၅၆|
    block |ဧသော အာဠာရိကော ပေါသော၊ ကုမာရီပုရမန္တရေ။|
    block |ဒဠှံ ကတွာန သံဝေလ္လိံ၊ ကုမ္ဘိံ ဓောဝတိ ဩဏတော။|
  count |၅၇|
    block |ဝေဏီ တွမသိ စဏ္ဍာလီ၊ အဒူသိ ကုလဂန္ဓိနီ။|
    block |ကထံ မဒ္ဒကုလေ ဇာတာ၊ ဒာသံ ကယိရာသိ ကာမုကံ။|
  count |၅၈|
    block |နမှိ ဝေဏီ န စဏ္ဍာလီ၊ န စမှိ ကုလဂန္ဓိနီ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၅၉|
    block |ယော ဗြာဟ္မဏသဟဿာနိ၊ သဒာ ဘောဇေတိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၆၀|
    block |ယဿ နာဂသဟဿာနိ၊ သဒာ ယောဇေန္တိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၆၁|
    block |ယဿ အဿသဟဿာနိ၊ သဒာ ယောဇေန္တိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၆၂|
    block |ယဿ ရထသဟဿာနိ၊ သဒာ ယောဇေန္တိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
    block |ယဿ ဥသဘသဟဿာနိ၊ သဒာ ယောဇေန္တိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၆၃|
    block |ယဿ ဓေနုသဟဿာနိ၊ သဒာ ဒုဟန္တိ ဝီသတိံ။|
    block |ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။|
  count |၆၄|
    block |တဂ္ဃ တေ ဒုက္ကဋံ ဗာလေ၊ ယံ ခတ္တိယံ မဟဗ္ဗလံ။|
    block |နာဂံ မဏ္ဍူကဝဏ္ဏေန၊ န နံ အက္ခါသိဓာဂတံ။|
  count |၆၅|
    block |အပရာဓံ မဟာရာဇ၊ တွံ နော ခမ ရထေသဘ။|
    block |ယံ တံ အညာတဝေသေန၊ နာညာသိမှာ ဣဓာဂတံ။|
  count |၆၆|
    block |မာဒိသဿ န တံ ဆန္နံ၊ ယောဟံ အာဠာရိကော ဘဝေ။|
    block |တွညေဝ မေ ပသီဒဿု၊ နတ္ထိ တေ ဒေဝ ဒုက္ကဋံ။|
  count |၆၇|
    block |ဂစ္ဆ ဗာလေ ခမာပေဟိ၊ ကုသရာဇံ မဟဗ္ဗလံ။|
    block |ခမာပိတော ကုသော ရာဇာ၊ သော တေ ဒဿတိ ဇီဝိတံ။|
  count |၆၈|
    block |ပိတုဿ ဝစနံ သုတွာ၊ ဒေဝဝဏ္ဏီ ပဘာဝတီ။|
    block |သိရသာ အဂ္ဂဟီ ပါဒေ၊ ကုသရာဇံ မဟဗ္ဗလံ။|
  count |၆၉|
    block |ယာမာ ရတျော အတိက္ကန္တာ၊ တာမာ ဒေဝ တယာ ဝိနာ။|
    block |ဝန္ဒေ တေ သိရသာ ပါဒေ၊ မာ မေ ကုဇ္ဈံ ရထေသဘ။|
  count |၇၀|
    block |သဗ္ဗံ တေ ပဋိဇာနာမိ၊ မဟာရာဇ သုဏောဟိ မေ။|
    block |န စာပိ အပ္ပိယံ တုယှံ၊ ကရေယျာမိ အဟံ ပုန။|
  count |၇၁|
    block |ဧဝံ စေ ယာစမာနာယ၊ ဝစနံ မေ န ကာဟသိ။|
    block |ဣဒာနိ မံ တာတော ဟန္တွာ၊ ခတ္တိယာနံ ပဒဿတိ။|
  count |၇၂|
    block |ဧဝံ တေ ယာစမာနာယ၊ ကိံ န ကာဟာမိ တေ ဝစော။|
    block |ဝိကုဒ္ဓေါ တျသ္မိ ကလျာဏိ၊ မာ တွံ ဘာယိ ပဘာဝတိ။|
  count |၇၃|
    block |သဗ္ဗံ တေ ပဋိဇာနာမိ၊ ရာဇပုတ္တိ သုဏောဟိ မေ။|
    block |န စာပိ အပ္ပိယံ တုယှံ၊ ကရေယျာမိ အဟံ ပုန။|
  count |၇၄|
    block |တဝ ကာမာ ဟိ သုဿောဏိ၊ ပဟု ဒုက္ခံ တိတိက္ခိသံ။|
    block |ဗဟုံ မဒ္ဒကုလံ ဟန္တွာ၊ နယိတုံ တံ ပဘာဝတိ။|
  count |၇၅|
    block |ယောဇယန္တု ရထေ အဿေ၊ နာနာစိတ္တေ သမာဟိတေ။|
    block |အထ ဒက္ခထ မေ ဝေဂံ၊ ဝိဓမန္တဿ သတ္တဝေါ။|
  count |၇၆|
    block |တဉ္စ တတ္ထ ဥဒိက္ခိံသု၊ ရညော မဒ္ဒဿန္တေပုရေ။|
    block |ဝိဇမ္ဘမာနံ သီဟံဝ၊ ဖောဋေန္တံ ဒိဂုဏံ ဘုဇံ။|
  count |၇၇|
    block |ဟတ္ထိက္ခန္ဓဉ္စ အာရုယှ၊ အာရောပေတွာ ပဘာဝတိံ။|
    block |သင်္ဂါမံ ဩတရိတွာန၊ သီဟနာဒံ နဒီ ကုသော။|
  count |၇၈|
    block |တဿ တံ နဒတော သုတွာ၊ သီဟဿေဝိတရေ မိဂါ။|
    block |ခတ္တိယာ ဝိပလာယိံသု၊ ကုသသဒ္ဒဘယဋ္ဋိတာ။|
  count |၇၉|
    block |ဟတ္ထာရောဟာ အနီကဋ္ဌာ၊ ရထိကာ ပတ္တိကာရကာ။|
    block |အညမညဿ ဆိန္ဒန္တိ၊ ကုသသဒ္ဒဘယဋ္ဋိတာ။|
  count |၈၀|
    block |တသ္မိံ သင်္ဂါမသီသသ္မိံ၊ ပဿိတွာ ဟဋ္ဌ မာနသော။|
    block |ကုသဿ ရညော ဒေဝိန္ဒော၊ အဒာ ဝေရောစနံ မဏိံ။|
  count |၈၁|
    block |သော တံ ဝိဇိတွာ သင်္ဂါမံ၊ လဒ္ဓါ ဝေရောစနံ မဏိံ။|
    block |ဟတ္ထိက္ခန္ဓဂတော ရာဇာ၊ ပါဝေက္ခိ နဂရံ ပုရံ။|
  count |၈၂|
    block |ဇီဝဂ္ဂါဟံ ဂဟေတွာန၊ ဗန္ဓိတွာ သတ္တ ခတ္တိယေ။|
    block |သသုရဿုပနာမေသိ၊ ဣမေ တေ ဒေဝ သတ္တဝေါ။|
  count |၈၃|
    block |သဗ္ဗေဝ တေ ဝသံ ဂတာ၊ အမိတ္တာ ဝိဟတာ တဝ။|
    block |ကာမံ ကရောဟိ တေ တယာ၊ မုဉ္စ ဝါ တေ ဟနဿု ဝါ။|
  count |၈၄|
    block |တုယှေဝ သတ္တဝေါ ဧတေ၊ န ဟိ တေ မယှ သတ္တဝေါ။|
    block |တွညေဝ နော မဟာရာဇ၊ မုဉ္စ ဝါ တေ ဟနဿု ဝါ။|
  count |၈၅|
    block |ဣမာ တေ ဓီတရော သတ္တ၊ ဒေဝကညူပမာ သုဘာ။|
    block |ဒဒာဟိ နေသံ ဧကေကံ၊ ဟောန္တု ဇာမာတရော တဝ။|
  count |၈၆|
    block |အမှာကဉ္စေဝ တာသဉ္စ၊ တွံ နော သဗ္ဗေသမိဿရော။|
    block |တွညေဝ နော မဟာရာဇ၊ ဒေဟိ နေသံ ယဒိစ္ဆသိ။|
  count |၈၇|
    block |ဧကမေကဿ ဧကေကံ၊ အဒာ သီဟဿရော ကုသော။|
    block |ခတ္တိယာနံ တဒာ တေသံ၊ ရညော မဒ္ဒဿ ဓီတရော။|
  count |၈၈|
    block |ပီဏိတာ တေန လာဘေန၊ တုဋ္ဌာ သီဟဿရေ ကုသေ။|
    block |သကရဋ္ဌာနိ ပါယိံသု၊ ခတ္တိယာ သတ္တ တာဝဒေ။|
  count |၈၉|
    block |ပဘာဝတိဉ္စ အာဒာယ၊ မဏိံ ဝေရောစနံ သုဘံ။|
    block |ကုသာဝတိံ ကုသော ရာဇာ၊ အဂမာသိ မဟဗ္ဗလော။|
  count |၉၀|
    block |တျဿု ဧကရထေ ယန္တာ၊ ပဝိသန္တာ ကုသာဝတိံ။|
    block |သမာနာ ဝဏ္ဏရူပေန၊ နာညမညာတိရောစိသုံ။|
  count |၉၁|
    block |မာတာ ပုတ္တေန သင်္ဂစ္ဆိ၊ ဥဘယော စ ဇယမ္ပတီ။|
    block |သမဂ္ဂါ တေ တဒာ အာသုံ၊ ဖီတံ ဓရဏိမာဝသုန္တိ။|
  stand |ကုသဇာတကံ ပဌမံ။|
  count |  |
  block |၅၃၂။ သောဏနန္ဒဇာတကံ ၂|
  count |၉၂|
    block |ဒေဝတာ နုသိ ဂန္ဓဗ္ဗော၊ အဒု သက္ကော ပုရိန္ဒဒော။|
    block |မနုဿဘူတော ဣဒ္ဓိမာ၊ ကထံ ဇာနေမု တံ မယံ။|
  count |၉၃|
    block |နာပိ ဒေဝေါ န ဂန္ဓဗ္ဗော၊ နာပိ သက္ကော ပုရိန္ဒဒော။|
    block |မနုဿဘူတော ဣဒ္ဓိမာ၊ ဧဝံ ဇာနာဟိ ဘာရဓ။|
  count |၉၄|
    block |ကတရူပမိဒံ ဘောတော၊ ဝေယျာဝစ္စံ အနပ္ပကံ။|
    block |ဒေဝမှိ ဝဿမာနမှိ၊ အနောဝဿံ ဘဝံ အကာ။|
  count |၉၅|
    block |တတော ဝါတာတပေ ဃောရေ၊ သီတစ္ဆာယံ ဘဝံ အကာ။|
    block |တတော အမိတ္တမဇ္ဈေသု၊ သရတာဏံ ဘဝံ အကာ။|
  count |၉၆|
    block |တတော ဖီတာနိ ရဋ္ဌာနိ၊ ဝသိနော တေ ဘဝံ အကာ။|
    block |တတော ဧကသတံ ခတျေ၊ အနုယန္တေ ဘဝံ အကာ။|
  count |၉၇|
    block |ပတီတာဿု မယံ ဘောတော၊ ဝဒ တံ ဘဉ္ဇ မိစ္ဆသိ။|
    block |ဟတ္ထိယာနံ အဿရထံ၊ နာရိယော စ အလင်္ကတာ။|
    block |နိဝေသနာနိ ရမ္မာနိ၊ မယံ ဘောတော ဒဒာမသေ။|
  count |၉၈|
    block |အထ ဝင်္ဂေ ဝါ မဂဓေ၊ မယံ ဘောတော ဒဒာမသေ။|
    block |အထ ဝါ အဿကာဝန္တီ၊ သုမနာ ဒမ္မ တေ မယံ။|
  count |၉၉|
    block |ဥပဍ္ဎံ ဝါပိ ရဇ္ဇဿ၊ မယံ ဘောတော ဒဒာမသေ။|
    block |သစေ တေ အတ္ထော ရဇ္ဇေန၊ အနုသာသ ယဒိစ္ဆသိ။|
  count |၁၀၀|
    block |န မေ အတ္ထောပိ ရဇ္ဇေန၊ နဂရေန ဓနေန ဝါ။|
    block |အထောပိ ဇနပဒေန၊ အတ္ထော မယှံ န ဝိဇ္ဇတိ။|
  count |၁၀၁|
    block |ဘောတောဝ ရဋ္ဌေ ဝိဇိတေ၊ အရညေ အတ္ထိ အဿမော။|
    block |ပိတာ မယှံ ဇနေတ္တီ စ၊ ဥဘော သမ္မန္တိ အဿမေ။|
  count |၁၀၂|
    block |တေသာဟံ ပုဗ္ဗာစရိယေသု၊ ပုညံ န လဘာမိ ကာတဝေ။|
    block |ဘဝန္တံ အဇ္ဈာဝရံ ကတွာ၊ သောဏံ ယာစေမု သံဝရံ။|
  count |၁၀၃|
    block |ကရောမိ တေ တံ ဝစနံ၊ ယံ မံ ဘဏသိ ဗြာဟ္မဏ။|
    block |ဧတဉ္စ ခေါ နော အက္ခါဟိ၊ ကီဝန္တော ဟောန္တု ယာစကာ။|
  count |၁၀၄|
    block |ပရောသတံ ဇာနပဒာ၊ မဟာသာလာ စ ဗြာဟ္မဏာ။|
    block |ဣမေ စ ခတ္တိယာ သဗ္ဗေ၊ အဘိဇာတာ ယသဿိနော။|
    block |ဘဝဉ္စ ရာဇာ မနောဇော၊ အလံ ဟေဿန္တိ ယာစကာ။|
  count |၁၀၅|
    block |ဟတ္ထီ အဿေ စ ယောဇေန္တု၊ ရထံ သန္နယှ သာရထိ။|
    block |အာဗန္ဓနာနိ ဂဏှာထ၊ ပါဒာသုဿာရယဒ္ဓဇေ။|
    block |အဿမံ တံ ဂမိဿာမိ၊ ယတ္ထ သမ္မတိ ကောသိယော။|
  count |၁၀၆|
    block |တတော စ ရာဇာ ပါယာသိ၊ သေနာယ စတုရင်္ဂိနီ။|
    block |အဂမာ အဿမံ ရမ္မံ၊ ယတ္ထ သမ္မတိ ကောသိယော။|
  count |၁၀၇|
    block |ကဿ ကာဒမ္ဗယော ကာဇော၊ ဝေဟာသံ စတုရင်္ဂုလံ။|
    block |အံသံ အသမ္ဖုသံ ဧတိ၊ ဥဒဟာရာယ ဂစ္ဆတော။|
  count |၁၀၈|
    block |အဟံ သောဏော မဟာရာဇ၊ တာပသော သဟိတဗ္ဗတော။|
    block |ဘရာမိ မာတာပိတရော၊ ရတ္တိန္ဒိဝမတန္ဒိတော။|
  count |၁၀၉|
    block |ဝနေ ဖလဉ္စ မူလဉ္စ၊ အာဟရိတွာ ဒိသမ္ပတိ။|
    block |ပေါသေမိ မာတာပိတရော၊ ပုဗ္ဗေ ကတမနုဿရံ။|
  count |၁၁၀|
    block |ဣစ္ဆာမ အဿမံ ဂန္တုံ၊ ယတ္ထ သမ္မတိ ကောသိယော။|
    block |မဂ္ဂံ နော သောဏ အက္ခါဟိ၊ ယေန ဂစ္ဆေမု အဿမံ။|
  count |၁၁၁|
    block |အယံ ဧကပဒီ ရာဇ၊ ယေနေတံ မေဃသန္နိဘံ။|
    block |ကောဝိဠာရေဟိ သဉ္ဆန္နံ၊ ဧတ္ထ သမ္မတိ ကောသိယော။|
  count |၁၁၂|
    block |ဣဒံ ဝတွာန ပက္ကာမိ၊ တရမာနော မဟာဣသိ။|
    block |ဝေဟာသေ အန္တလိက္ခသ္မိံ၊ အနုသာသိတွာန ခတ္တိယေ။|
  count |၁၁၃|
    block |အဿမံ ပရိမဇ္ဇိတွာ၊ ပညပေတွာန အာသနံ။|
    block |ပဏ္ဏသာလံ ပဝိသိတွာ၊ ပိတရံ ပဋိဗောဓယိ။|
  count |၁၁၄|
    block |ဣမေ အာယန္တိ ရာဇာနော၊ အဘိဇာတာ ယသဿိနော။|
    block |အဿမာ နိက္ခမိတွာန၊ နိသီဒ တွံ မဟာဣသေ။|
  count |၁၁၅|
    block |တဿ တံ ဝစနံ သုတွာ၊ တရမာနော မဟာဣသိ။|
    block |အဿမာ နိက္ခမိတွာန၊ သဒွာရမှိ ဥပါဝိသိ။|
  count |၁၁၆|
    block |တဉ္စ ဒိသွာန အာယန္တံ၊ ဇလန္တံရိဝ တေဇသာ။|
    block |ခတျသင်္ဃပရိဗျူဠှံ၊ ကောသိယော ဧတဒဗြဝိ။|
  count |၁၁၇|
    block |ကဿ ဘေရီ မုဒိင်္ဂါ စ၊ သင်္ခါ ပဏဝဒိန္ဒိမာ။|
    block |ပုရတော ပဋိပန္နာနိ၊ ဟာသယန္တာ ရထေသဘံ။|
  count |၁၁၈|
    block |ကဿ ကဉ္စနပဋ္ဋေန၊ ပုထုနာ ဝိဇ္ဇုဝဏ္ဏိနာ။|
    block |ယုဝါ ကလာပသန္နဒ္ဓေါ၊ ကော ဧတိ သိရိယာ ဇလံ။|
  count |၁၁၉|
    block |ဥက္ကာမုခပဟဋ္ဌံဝ၊ ခဒိရင်္ဂါရသန္နိဘံ။|
    block |မုခဉ္စ ရုစိရာ ဘာတိ၊ ကော ဧတိ သိရိယာ ဇလံ။|
  count |၁၂၀|
    block |ကဿ ပဂ္ဂဟိတံ ဆတ္တံ၊ သသလာကံ မနောရမံ။|
    block |အာဒိစ္စရံသာဝရဏံ၊ ကော ဧတိ သိရိယာ ဇလံ။|
  count |၁၂၁|
    block |ကဿ အင်္ဂံ ပရိဂ္ဂယှ၊ ဝါဠဗီဇနိမုတ္တမံ။|
    block |စရန္တိ ဝရပုညဿ၊ ဟတ္ထိက္ခန္ဓေန အာယတော။|
  count |၁၂၂|
    block |ကဿ သေတာနိ ဆတ္တာနိ၊ အာဇာနီယာ စ ဝမ္မိတာ။|
    block |သမန္တာ ပရိကိရေန္တိ၊ ကော ဧတိ သိရိယာ ဇလံ။|
  count |၁၂၃|
    block |ကဿ ဧကသတံ ခတျာ၊ အနုယန္တာ ယသဿိနော။|
    block |သမန္တာနုပရိယန္တိ၊ ကော ဧတိ သိရိယာ ဇလံ။|
  count |၁၂၄|
    block |ဟတ္ထိ အဿရထ ပတ္တိ၊ သေနာ စ စတုရင်္ဂိနီ။|
    block |သမန္တာနုပရိယန္တိ၊ ကော ဧတိ သိရိယာ ဇလံ။|
  count |၁၂၅|
    block |ကဿေသာ မဟတီ သေနာ၊ ပိဋ္ဌိတော အနုဝတ္တတိ။|
    block |အက္ခေါဘဏီ အပရိယန္တာ၊ သာဂရဿေဝ ဦမိယော။|
  count |၁၂၆|
    block |ရာဇာဘိရာဇာ မနောဇော၊ ဣန္ဒောဝ ဇယတံ ပတိ။|
    block |နန္ဒဿဇ္ဈာဝရံ ဧတိ၊ အဿမံ ဗြဟ္မစာရိနံ။|
  count |၁၂၇|
    block |တဿေသာ မဟတီ သေနာ၊ ပိဋ္ဌိတော အနုဝတ္တတိ။|
    block |အက္ခေါဘဏီ အပရိယန္တာ၊ သာဂရဿေဝ ဦမိယော။|
  count |၁၂၈|
    block |အနုလိတ္တာ စန္ဒနေန၊ ကာသိကုတ္တမဓာရိနော။|
    block |သဗ္ဗေ ပဉ္ဇလိကာ ဟုတွာ၊ ဣသီနံ အဇ္ဈုပါဂမုံ။|
  count |၁၂၉|
    block |ကစ္စိ နု ဘောတော ကုသလံ၊ ကစ္စိ ဘောတော အနာမယံ။|
    block |ကစ္စိ ဥဉ္ဆေန ယာပေထ၊ ကစ္စိ မူလဖလာ ဗဟူ။|
  count |၁၃၀|
    block |ကစ္စိ ဍံသာ မကသာ စ၊ အပ္ပမေဝ သရီသပါ။|
    block |ဝနေ ဝါဠမိဂါကိဏ္ဏေ၊ ကစ္စိ ဟိံသာ န ဝိဇ္ဇတိ။|
  count |၁၃၁|
    block |ကုသလဉ္စေဝ နော ရာဇ၊ အထော ရာဇ အနာမယံ။|
    block |အထော ဥဉ္ဆေန ယာပေမ၊ အထော မူလဖလာ ဗဟူ။|
  count |၁၃၂|
    block |အထော ဍံသာ မကသာ စ၊ အပ္ပမေဝ သရီသပါ။|
    block |ဝနေ ဝါဠမိဂါကိဏ္ဏေ၊ ဟိံသာ မယှံ န ဝိဇ္ဇတိ။|
  count |၁၃၃|
    block |ဗဟူနိ ဝဿပူဂါနိ၊ အဿမေ သမ္မတံ ဣဓ။|
    block |နာဘိဇာနာမိ ဥပ္ပန္နံ၊ အာဗာဓံ အမနောရမံ။|
  count |၁၃၄|
    block |သွာဂတံ တေ မဟာရာဇ၊ အထော တေ အဒုရာဂတံ။|
    block |ဣဿရောသိ အနုပ္ပတ္တော၊ ယံ ဣဓတ္ထိ ပဝေဒယ။|
  count |၁၃၅|
    block |တိန္ဒုကာနိ ပိယာလာနိ၊ မဓုကေ ကာသုမာရိယော။|
    block |ဖလာနိ ခုဒ္ဒကပ္ပါနိ၊ ဘုဉ္ဇ ရာဇ ဝရံ ဝရံ။|
  count |၁၃၆|
    block |ဣဒမ္ပိ ပါနီယံ သီတံ၊ အာဘတံ ဂိရိဂဗ္ဘရာ။|
    block |တတော ပိဝ မဟာရာဇ၊ သစေ တွံ အဘိကင်္ခသိ။|
  count |၁၃၇|
    block |ပဋိဂ္ဂဟိတံ ယံ ဒိန္နံ၊ သဗ္ဗဿ အဂ္ဃိယံ ကတံ။|
    block |နန္ဒဿာပိ နိသာမေထ၊ ဝစနံ သော ပဝက္ခတိ။|
  count |၁၃၈|
    block |အဇ္ဈာဝရမှာ နန္ဒဿ၊ ဘောတော သန္တိကမာဂတာ။|
    block |သုဏာတု ဘဝံ ဝစနံ၊ နန္ဒဿ ပရိသာယ စ။|
  count |၁၃၉|
    block |ပရောသတံ ဇာနပဒာ၊ မဟာသာလာ စ ဗြာဟ္မဏာ။|
    block |ဣမေ စ ခတ္တိယာ သဗ္ဗေ၊ အဘိဇာတာ ယသဿိနော။|
    block |ဘဝဉ္စ ရာဇာ မနောဇော၊ အနုမညန္တု မေ ဝစော။|
  count |၁၄၀|
    block |ယေ စ သန္တိ သမီတာရော၊ ယက္ခါနိ ဣဓ မဿမေ။|
    block |အရညေ ဘူတဘဗျာနိ၊ သုဏန္တု ဝစနံ မမ။|
  count |၁၄၁|
    block |နမော ကတွာန ဘူတာနံ၊ ဣသိံ ဝက္ခါမိ သုဗ္ဗတံ။|
    block |သော တျာဟံ ဒက္ခိဏာ ဗာဟု၊ တဝ ကောသိယ သမ္မတော။|
  count |၁၄၂|
    block |ပိတရံ မေ ဇနေတ္တိဉ္စ၊ ဘတ္တုကာမဿ မေ သတော။|
    block |ဝီရ ပုညမိဒံ ဌာနံ၊ မာ မံ ကောသိယ ဝါရယ။|
  count |၁၄၃|
    block |သဗ္ဘိ ဟေတံ ဥပညာတံ၊ မမေတံ ဥပနိဿဇ။|
    block |ဥဋ္ဌာနပါရိစရိယာယ၊ ဒီဃရတ္တံ တယာ ကတံ။|
    block |မာတာပိတူသု ပုညာနိ၊ မမ လောကဒဒော ဘဝ။|
  count |၁၄၄|
    block |တထေဝ သန္တိ မနုဇာ၊ ဓမ္မေ ဓမ္မပဒံ ဝိဒူ။|
    block |မဂ္ဂေါ သဂ္ဂဿ လောကဿ၊ ယထာ ဇာနာသိ တွံ ဣသေ။|
  count |၁၄၅|
    block |ဥဋ္ဌာနပါရိစရိယာယ၊ မာတာပိတုသုခါဝဟံ။|
    block |တံ မံ ပုညာ နိဝါရေတိ၊ အရိယမဂ္ဂါဝရော နရော။|
  count |၁၄၆|
    block |သုဏန္တု ဘောန္တော ဝစနံ၊ ဘာတုရဇ္ဈာဝရာ မမ။|
    block |ကုလဝံသံ မဟာရာဇ၊ ပေါရာဏံ ပရိဟာပယံ။|
    block |အဓမ္မစာရီ ဇေဋ္ဌေသု၊ နိရယံ သောပပဇ္ဇတိ။|
  count |၁၄၇|
    block |ယေ စ ဓမ္မဿ ကုသလာ၊ ပေါရာဏဿ ဒိသမ္ပတိ။|
    block |စာရိတ္တေန စ သမ္ပန္နာ၊ န တေ ဂစ္ဆန္တိ ဒုဂ္ဂတိံ။|
  count |၁၄၈|
    block |မာတာပိတာ စ ဘာတာ စ၊ ဘဂိနီ ဉာတိဗန္ဓဝါ။|
    block |သဗ္ဗေ ဇေဋ္ဌဿ တေ ဘာရာ၊ ဧဝံ ဇာနာဟိ ဘာရဓ။|
  count |၁၄၉|
    block |အာဒိယိတွာ ဂရုံ ဘာရံ၊ နာဝိကော ဝိယ ဥဿဟေ။|
    block |ဓမ္မဉ္စ နပ္ပမဇ္ဇာမိ၊ ဇေဋ္ဌော စသ္မိ ရထေသဘ။|
  count |၁၅၀|
    block |အဓိဂမာ တမေ ဉာဏံ၊ ဇာလံဝ ဇာတဝေဒတော။|
    block |ဧဝမေဝ နော ဘဝံ ဓမ္မံ၊ ကောသိယော ပဝိဒံသယိ။|
  count |၁၅၁|
    block |ယထာ ဥဒယမာဒိစ္စော၊ ဝါသုဒေဝေါ ပဘင်္ကရော။|
    block |ပါဏီနံ ပဝိဒံသေတိ၊ ရူပံ ကလျာဏပါပကံ။|
    block |ဧဝမေဝ နော ဘဝံ ဓမ္မံ၊ ကောသိယော ပဝိဒံသယိ။|
  count |၁၅၂|
    block |ဧဝံ မေ ယာစမာနဿ၊ အဉ္ဇလိံ နာဝဗုဇ္ဈထ။|
    block |တဝ ပဒ္ဓစရော ဟေဿံ၊ ဝုဋ္ဌိတော ပရိစာရကော။|
  count |၁၅၃|
    block |အဒ္ဓါ နန္ဒ ဝိဇာနာသိ၊ သဒ္ဓမ္မံ သဗ္ဘိ ဒေသိတံ။|
    block |အရိယော အရိယသမာစာရော၊ ဗာဠှံ တွံ မမ ရုစ္စသိ။|
  count |၁၅၄|
    block |ဘဝန္တံ ဝဒာမိ ဘောတိဉ္စ၊ သုဏာထ ဝစနံ မမ။|
    block |နာယံ ဘာရော ဘာရမတော၊ အဟု မယှံ ကုဒာစနံ။|
  count |၁၅၅|
    block |တံ မံ ဥပဋ္ဌိတံ သန္တံ၊ မာတာပိတုသုခါဝဟံ။|
    block |နန္ဒော အဇ္ဈာဝရံ ကတွာ၊ ဥပဋ္ဌာနာယ ယာစတိ။|
  count |၁၅၆|
    block |ယော ဝေ ဣစ္ဆတိ ကာမေန၊ သန္တာနံ ဗြဟ္မစာရိနံ။|
    block |နန္ဒံ ဝေါ ဝရထ ဧကော၊ ကံ နန္ဒော ဥပတိဋ္ဌတု။|
  count |၁၅၇|
    block |တယာ တာတ အနုညာတာ၊ သောဏ တံ နိဿိတာ မယံ။|
    block |ဥပဃာတုံ လဘေ နန္ဒံ၊ မုဒ္ဓနိ ဗြဟ္မစာရိနံ။|
  count |၁၅၈|
    block |အဿတ္ထဿေဝ တရုဏံ၊ ပဝါဠံ မာလုတေရိတံ။|
    block |စိရဿံ နန္ဒံ ဒိသွာန၊ ဟဒယံ မေ ပဝေဓတိ။|
  count |၁၅၉|
    block |ယဒာ သုတ္တာပိ သုပိနေ၊ နန္ဒံ ပဿာမိ အာဂတံ။|
    block |ဥဒဂ္ဂါ သုမနာ ဟောမိ၊ နန္ဒော နော အာဂတော အယံ။|
  count |၁၆၀|
    block |ယဒာ စ ပဋိဗုဇ္ဈိတွာ၊ နန္ဒံ ပဿာမိ နာဂတံ။|
    block |ဘိယျော အာဝိသတီ သောကော၊ ဒောမနဿဉ္စနပ္ပကံ။|
  count |၁၆၁|
    block |သာဟံ အဇ္ဇ စိရဿမ္ပိ၊ နန္ဒံ ပဿာမိ အာဂတံ။|
    block |ဘတ္တုစ္စ မယှဉ္စ ပိယော၊ နန္ဒော နော ပါဝိသီ ဃရံ။|
  count |၁၆၂|
    block |ပိတုပိ နန္ဒော သုပ္ပိယော၊ ယံ နန္ဒော နပ္ပဝသေ ဃရာ။|
    block |လဘတူ တာတ နန္ဒော တံ၊ မံ နန္ဒော ဥပတိဋ္ဌတု။|
  count |၁၆၃|
    block |အနုကမ္ပိကာ ပတိဋ္ဌာ စ၊ ပုဗ္ဗေ ရသဒဒီ စ နော။|
    block |မဂ္ဂေါ သဂ္ဂဿ လောကဿ၊ မာတာ တံ ဝရတေ ဣသေ။|
  count |၁၆၄|
    block |ပုဗ္ဗေ ရသဒဒီ ဂေါတ္တီ၊ မာတာ ပုညူပသံဟိတာ။|
    block |မဂ္ဂေါ သဂ္ဂဿ လောကဿ၊ မာတာ တံ ဝရတေ ဣသေ။|
  count |၁၆၅|
    block |အာကင်္ခမာနာ ပုတ္တဖလံ၊ ဒေဝတာယ နမဿတိ။|
    block |နက္ခတ္တာနိ စ ပုစ္ဆတိ၊ ဥတုသံဝစ္ဆရာနိ စ။|
  count |၁၆၆|
    block |တဿာ ဥတုမှိ နှာတာယ၊ ဟောတိ ဂဗ္ဘဿ ဝေါက္ကမော။|
    block |တေန ဒောဟဠိနီ ဟောတိ၊ သုဟဒာ တေန ဝုစ္စတိ။|
  count |၁၆၇|
    block |သံဝစ္ဆရံ ဝါ ဦနံ ဝါ၊ ပရိဟရိတွာ ဝိဇာယတိ။|
    block |တေန သာ ဇနယန္တီတိ၊ ဇနေတ္တိ တေန ဝုစ္စတိ။|
  count |၁၆၈|
    block |ထနခီရေန ဂီတေန၊ အင်္ဂပါဝုရဏေန စ။|
    block |ရောဒန္တံ ပုတ္တံ တောသေတိ၊ တောသေန္တီ တေန ဝုစ္စတိ။|
  count |၁၆၉|
    block |တတော ဝါတာတပေ ဃောရေ၊ မမံ ကတွာ ဥဒိက္ခတိ။|
    block |ဒာရကံ အပ္ပဇာနန္တံ၊ ပေါသေန္တီ တေန ဝုစ္စတိ။|
  count |၁၇၀|
    block |ယဉ္စ မာတုဓနံ ဟောတိ၊ ယဉ္စ ဟောတိ ပိတုဒ္ဓနံ။|
    block |ဥဘယမ္ပေတဿ ဂေါပေတိ၊ အပိ ပုတ္တဿ နော သိယာ။|
  count |၁၇၁|
    block |ဧဝံ ပုတ္တ အဒုံ ပုတ္တ၊ ဣတိ မာတာ ဝိဟညတိ။|
    block |ပမတ္တံ ပရဒာရေသု၊ နိသီထေ ပတ္တယောဗ္ဗနေ။|
    block |သာယံ ပုတ္တံ အနာယန္တံ၊ ဣတိ မာတာ ဝိဟညတိ။|
  count |၁၇၂|
    block |ဧဝံ ကိစ္ဆာ ဘတော ပေါသော၊ မာတု အပရိစာရကော။|
    block |မာတရိ မိစ္ဆာ စရိတွာန၊ နိရယံ သောပပဇ္ဇတိ။|
  count |၁၇၃|
    block |ဧဝံ ကိစ္ဆာ ဘတော ပေါသော၊ ပိတု အပရိစာရကော။|
    block |ပိတရိ မိစ္ဆာ စရိတွာန၊ နိရယံ သောပပဇ္ဇတိ။|
  count |၁၇၄|
    block |ဓနာပိ ဓနကာမာနံ၊ နဿတိ ဣတိ မေ သုတံ။|
    block |မာတရံ အပရိစရိတွာန၊ ကိစ္ဆံ ဝါ သော နိဂစ္ဆတိ။|
  count |၁၇၅|
    block |ဓနာပိ ဓနကာမာနံ၊ နဿတိ ဣတိ မေ သုတံ။|
    block |ပိတရံ အပရိစရိတွာန၊ ကိစ္ဆံ ဝါ သော နိဂစ္ဆတိ။|
  count |၁၇၆|
    block |အာနန္ဒော စ ပမောဒော စ၊ သဒာ ဟသိတကီဠိတံ။|
    block |မာတရံ ပရိစရိတွာန၊ လဗ္ဘမေတံ ဝိဇာနတော။|
  count |၁၇၇|
    block |အာနန္ဒော စ ပမောဒော စ၊ သဒာ ဟသိတကီဠိတံ။|
    block |ပိတရံ ပရိစရိတွာန၊ လဗ္ဘမေတံ ဝိဇာနတော။|
  count |၁၇၈|
    block |ဒာနဉ္စ ပေယျဝဇ္ဇဉ္စ၊ အတ္ထစရိယာ စ ယာ ဣဓ။|
    block |သမာနတ္တတာ စ ဓမ္မေသု၊ တတ္ထ တတ္ထ ယထာရဟံ။|
    block |ဧတေ ခေါ သင်္ဂဟာ လောကေ၊ ရထဿာဏီဝ ယာယတော။|
  count |၁၇၉|
    block |ဧတေ စ သင်္ဂဟာ နာဿု၊ န မာတာ ပုတ္တကာရဏာ။|
    block |လဘေထ မာနံ ပူဇံ ဝါ၊ ပိတာ ဝါ ပုတ္တကာရဏာ။|
  count |၁၈၀|
    block |ယသ္မာ စ သင်္ဂဟာ ဧတေ၊ သမ္မပေက္ခန္တိ ပဏ္ဍိတာ။|
    block |တသ္မာ မဟတ္တံ ပပ္ပေါန္တိ၊ ပါသံသာ စ ဘဝန္တိ တေ။|
  count |၁၈၁|
    block |ဗြဟ္မာတိ မာတာပိတရော၊ ပုဗ္ဗာစရိယာတိ ဝုစ္စရေ။|
    block |အာဟုနေယျာ စ ပုတ္တာနံ၊ ပဇာယ အနုကမ္ပကာ။|
  count |၁၈၂|
    block |တသ္မာ ဟိ နေ နမဿေယျ၊ သက္ကရေယျ စ ပဏ္ဍိတော။|
    block |အန္နေန အထော ပါနေန၊ ဝတ္ထေန သယနေန စ။|
    block |ဥစ္ဆာဒနေန နှာပနေန၊ ပါဒာနံ ဓောဝနေန စ။|
  count |၁၈၃|
    block |တာယ နံ ပါရိစရိယာယ၊ မာတာပိတူသု ပဏ္ဍိတာ။|
    block |ဣဓေဝ နံ ပသံသန္တိ၊ ပေစ္စ သဂ္ဂေ ပမောဒတီတိ။|
    block |အထ သတ္တတိမမှိ နိပါတဝရေ၊ သဘာဝန္တု ကုသာဝတိရာဇဝရော။|
    block |အထ သောဏသုနန္ဒဝရော စ ပုန၊ အဘိဝါသိတသတ္တတိမမှိ သုတေတိ။|
  stand |သောဏနန္ဒဇာတကံ ဒုတိယံ။|
  stand |သတ္တတိနိပါတံ နိဋ္ဌိတံ။|
  block |တဿုဒ္ဒာနံ|
