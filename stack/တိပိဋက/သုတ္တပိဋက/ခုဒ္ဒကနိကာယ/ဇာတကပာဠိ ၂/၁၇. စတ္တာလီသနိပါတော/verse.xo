block |၁၇။ စတ္တာလီသနိပါတော|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  block |ဒုတိယော ဘာဂေါ|
    count |  |
    block |၅၂၁။ တေသကုဏဇာတကံ ၁|
    count |၁|
      block |ဝေဿန္တရံ တံ ပုစ္ဆာမိ၊ သကုဏ ဘဒ္ဒမတ္ထု တေ။|
      block |ရဇ္ဇံ ကာရေတုကာမေန၊ ကိံ သု ကိစ္စံ ကတံ ဝရံ။|
    count |၂|
      block |စိရဿံ ဝတ မံ တာတော၊ ကံသော ဗာရာဏသိဂ္ဂဟော။|
      block |ပမတ္တော အပ္ပမတ္တံ မံ၊ ပိတာ ပုတ္တံ အစောဒယိ။|
    count |၃|
      block |ပဌမေနေဝ ဝိတထံ၊ ကောဓံ ဟာသံ နိဝါရယေ။|
      block |တတော ကိစ္စာနိ ကာရေယျ၊ တံ ဝတံ အာဟု ခတ္တိယ။|
    count |၄|
      block |ယံ တွံ တာတ တပေါကမ္မံ၊ ပုဗ္ဗေ ကတမသံသယံ။|
      block |ရတ္တော ဒုဋ္ဌော စ ယံ ကယိရာ၊ န တံ ကယိရာ တတော ပုန။|
    count |၅|
      block |ခတ္တိယဿ ပမတ္တဿ၊ ရဋ္ဌသ္မိံ ရဋ္ဌဝဍ္ဎန။|
      block |သဗ္ဗေ ဘောဂါ ဝိနဿန္တိ၊ ရညော တံ ဝုစ္စတေ အဃံ။|
    count |၆|
      block |သိရီ တာတ အလက္ခီ စ၊ ပုစ္ဆိတာ ဧတဒဗြဝုံ။|
      block |ဥဋ္ဌာန ဝီရိယေ ပေါသေ၊ ရမာဟံ အနုသူယကေ။|
    count |၇|
      block |ဥသူယကေ ဒုဟဒယေ၊ ပုရိသေ ကမ္မဒုဿကေ။|
      block |ကာလကဏ္ဏီ မဟာရာဇ၊ ရမတိ စက္ကဘဉ္ဇနီ။|
    count |၈|
      block |သော တွံ သဗ္ဗေသု သုဟဒယော၊ သဗ္ဗေသံ ရက္ခိတော ဘဝ။|
      block |အလက္ခိံ နုဒ မဟာရာဇ၊ လက္ချာ ဘဝ နိဝေသနံ။|
    count |၉|
      block |သ လက္ခီဓိတိသမ္ပန္နော၊ ပုရိသော ဟိ မဟဂ္ဂတော။|
      block |အမိတ္တာနံ ကာသိပတိ၊ မူလံ အဂ္ဂဉ္စ ဆိန္ဒတိ။|
    count |၁၀|
      block |သက္ကောပိ ဟိ ဘူတပတိ၊ ဥဋ္ဌာနေ နပ္ပမဇ္ဇတိ။|
      block |သ ကလျာဏေ ဓိတိံ ကတွာ၊ ဥဋ္ဌာနေ ကုရုတေ မနော။|
    count |၁၁|
      block |ဂန္ဓဗ္ဗာ ပိတရော ဒေဝါ၊ သာဇီဝါ ဟောန္တိ တာဒိနော။|
      block |ဥဋ္ဌာဟတော အပ္ပမဇ္ဇတော၊ အနုတိဋ္ဌန္တိ ဒေဝတာ။|
    count |၁၂|
      block |သော အပ္ပမတ္တော အက္ကုဒ္ဓေါ၊ တာတ ကိစ္စာနိ ကာရယ။|
      block |ဝါယမဿု စ ကိစ္စေသု၊ နာလသော ဝိန္ဒတေ သုခံ။|
    count |၁၃|
      block |တတ္ထေဝ တေ ဝတ္တပဒာ၊ ဧသာဝ အနုသာသနီ။|
      block |အလံ မိတ္တေ သုခါပေတုံ၊ အမိတ္တာနံ ဒုခါယ စ။|
    count |၁၄|
      block |သက္ခိသိ တွံ ကုဏ္ဍလိနိ၊ မညသိ ခတ္တဗန္ဓုနိ။|
      block |ရဇ္ဇံ ကာရေတုကာမေန၊ ကိံ သု ကိစ္စံ ကတံ ဝရံ။|
    count |၁၅|
      block |ဒွေဝ တာတ ပဒကာနိ၊ ယတ္ထ သဗ္ဗံ ပတိဋ္ဌိတံ။|
      block |အလဒ္ဓဿ စ ယော လာဘော၊ လဒ္ဓဿ စာနုရက္ခဏာ။|
    count |၁၆|
      block |အမစ္စေ တာတ ဇာနာဟိ၊ ဓီရေ အတ္ထဿ ကောဝိဒေ။|
      block |အနက္ခါ ကိတဝေ တာတ၊ အသောဏ္ဍေ အဝိနာသကေ။|
    count |၁၇|
      block |ယော စ တံ တာတ ရက္ခေယျ၊ ဓနံ ယဉ္စေဝ တေ သိယာ။|
      block |သူတောဝ ရထံ သင်္ဂဏှေ၊ သော တေ ကိစ္စာနိ ကာရယေ။|
    count |၁၈|
      block |သုသင်္ဂဟိတန္တဇနော၊ သယံ ဝိတ္တံ အဝေက္ခိယ။|
      block |နိဓိဉ္စ ဣဏဒာနဉ္စ၊ န ကရေ ပရပတ္တိယာ။|
    count |၁၉|
      block |သယံ အာယံ ဝယံ ဇညာ၊ သယံ ဇညာ ကတာကတံ။|
      block |နိဂ္ဂဏှေ နိဂ္ဂဟာရဟံ၊ ပဂ္ဂဏှေ ပဂ္ဂဟာရဟံ။|
    count |၂၀|
      block |သယံ ဇာနပဒံ အတ္ထံ၊ အနုသာသ ရထေသဘ။|
      block |မာ တေ အဓမ္မိကာ ယုတ္တာ၊ ဓနံ ရဋ္ဌဉ္စ နာသယုံ။|
    count |၂၁|
      block |မာ စ ဝေဂေန ကိစ္စာနိ၊ ကရောသိ ကာရယေသိ ဝါ။|
      block |ဝေဂသာ ဟိ ကတံ ကမ္မံ၊ မန္ဒော ပစ္ဆာနုတပ္ပတိ။|
    count |၂၂|
      block |မာ တေ အဓိသရေ မုဉ္စ၊ သုဗာဠှမဓိကောဓိတံ။|
      block |ကောဓသာ ဟိ ဗဟူ ဖီတာ၊ ကုလာ အကုလတံ ဂတာ။|
    count |၂၃|
      block |မာ တာတ ဣဿရောမှီတိ၊ အနတ္ထာယ ပတာရယိ။|
      block |ဣတ္ထီနံ ပုရိသာနဉ္စ၊ မာ တေ အာသိ ဒုခုဒြယော။|
    count |၂၄|
      block |အပေတလောမဟံသဿ၊ ရညော ကာမာနုသာရိနော။|
      block |သဗ္ဗေ ဘောဂါ ဝိနဿန္တိ၊ ရညော တံ ဝုစ္စတေ အဃံ။|
    count |၂၅|
      block |တတ္ထေဝ တေ ဝတ္တပဒာ၊ ဧသာဝ အနုသာသနီ။|
      block |ဒက္ခဿုဒာနိ ပုညကရော၊ အသောဏ္ဍော အဝိနာသကော။|
      block |သီလဝါဿု မဟာရာဇ၊ ဒုဿီလော ဝိနိပါတိကော။|
    count |၂၆|
      block |အပုစ္ဆိမှ ကောသိယဂေါတ္တံ၊ ကုဏ္ဍလိနိံ တထေဝ စ။|
      block |တွံ ဒာနိ ဝဒေဟိ ဇမ္ဗုက၊ ဗလာနံ ဗလမုတ္တမံ။|
    count |၂၇|
      block |ဗလံ ပဉ္စဝိဓံ လောကေ၊ ပုရိသသ္မိံ မဟဂ္ဂတေ။|
      block |တတ္ထ ဗာဟုဗလံ နာမ၊ စရိမံ ဝုစ္စတေ ဗလံ။|
    count |၂၈|
      block |ဘောဂဗလဉ္စ ဒီဃာဝု၊ ဒုတိယံ ဝုစ္စတေ ဗလံ။|
      block |အမစ္စဗလဉ္စ ဒီဃာဝု၊ တတိယံ ဝုစ္စတေ ဗလံ။|
    count |၂၉|
      block |အဘိဇစ္စဗလံ စေဝ၊ တံ စတုတ္ထံ အသံသယံ။|
      block |ယာနိ စေတာနိ သဗ္ဗာနိ၊ အဓိဂဏှာတိ ပဏ္ဍိတော။|
    count |၃၀|
      block |တံ ဗလာနံ ဗလံ သေဋ္ဌံ၊ အဂ္ဂံ ပညာဗံ ဗလံ။|
      block |ပညာဗလေနုပတ္ထဒ္ဓေါ၊ အတ္ထံ ဝိန္ဒတိ ပဏ္ဍိတော။|
    count |၃၁|
      block |အပိ စေ လဘတိ မန္ဒော၊ ဖီတံ ဓရဏိမုတ္တမံ။|
      block |အကာမဿ ပသယှံ ဝါ၊ အညော တံ ပဋိပဇ္ဇတိ။|
    count |၃၂|
      block |အဘိဇာတောပိ စေ ဟောတိ၊ ရဇ္ဇံ လဒ္ဓါန ခတ္တိယော။|
      block |ဒုပ္ပညော ဟိ ကာသိပတိ၊ သဗ္ဗေနပိ န ဇီဝတိ။|
    count |၃၃|
      block |ပညာဝ သုတံ ဝိနိစ္ဆိနီ၊ ပညာ ကိတ္တိ သိလောကဝဍ္ဎနီ။|
      block |ပညာသဟိတော နရော ဣဓ၊ အပိ ဒုက္ခေ သုခါနိ ဝိန္ဒတိ။|
    count |၃၄|
      block |ပညဉ္စ ခေါ အသုဿူသံ၊ န ကောစိ အဓိဂစ္ဆတိ။|
      block |ဗဟုဿုတံ အနာဂမ္မ၊ ဓမ္မဋ္ဌံ အဝိနိဗ္ဘုဇံ။|
    count |၃၅|
      block |ယော စ ဓမ္မဝိဘင်္ဂညူ၊ ကာလုဋ္ဌာယီ မတန္ဒိတော။|
      block |အနုဋ္ဌဟတိ ကာလေန၊ ကမ္မဖလံ တဿ ဣဇ္ဈတိ။|
    count |၃၆|
      block |အနာယတန သီလဿ၊ အနာယတန သေဝိနော။|
      block |န နိဗ္ဗိန္ဒိယကာရိဿ၊ သမ္မဒတ္ထော ဝိပစ္စတိ။|
    count |၃၇|
      block |အဇ္ဈတ္တဉ္စ ပယုတ္တဿ၊ တထာယတနသေဝိနော။|
      block |အနိဗ္ဗိန္ဒိယကာရိဿ၊ သမ္မဒတ္ထော ဝိပစ္စတိ။|
    count |၃၈|
      block |ယောဂပ္ပယောဂသင်္ခါတံ၊ သမ္ဘတဿာနုရက္ခဏံ။|
      block |တာနိ တွံ တာတ သေဝဿု၊ မာ အကမ္မာယ ရန္ဓယိ။|
      block |အကမ္မုနာ ဟိ ဒုမ္မေဓော၊ နဠာဂါရံဝ သီဒတိ။|
    count |၃၉|
      block |ဓမ္မံ စရ မဟာရာဇ၊ မာတာပိတူသု ခတ္တိယ။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၀|
      block |ဓမ္မံ စရ မဟာရာဇ၊ ပုတ္တဒာရေသု ခတ္တိယ။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၁|
      block |ဓမ္မံ စရ မဟာရာဇ၊ မိတ္တာမစ္စေသု ခတ္တိယ။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၂|
      block |ဓမ္မံ စရ မဟာရာဇ၊ ဝါဟနေသု ဗလေသု စ။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၃|
      block |ဓမ္မံ စရ မဟာရာဇ၊ ဂါမေသု နိဂမေသု စ။ပေ။|
    count |၄၄|
      block |ဓမ္မံ စရ မဟာရာဇ၊ ရဋ္ဌေသု ဇနပဒေသု စ။ပေ။|
    count |၄၅|
      block |ဓမ္မံ စရ မဟာရာဇ၊ သမဏ ဗြာဟ္မဏေသု စ။ပေ။|
    count |၄၆|
      block |ဓမ္မံ စရ မဟာရာဇ၊ မိဂပက္ခီသု ခတ္တိယ။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၇|
      block |ဓမ္မံ စရ မဟာရာဇ၊ ဓမ္မော စိဏ္ဏော သုခါဝဟော။|
      block |ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။|
    count |၄၈|
      block |ဓမ္မံ စရ မဟာရာဇ၊ သဣန္ဒာ ဒေဝါ သဗြဟ္မကာ။|
      block |သုစိဏ္ဏေန ဒိဝံ ပတ္တာ၊ မာ ဓမ္မံ ရာဇ ပါမဒော။|
    count |၄၉|
      block |တတ္ထေဝ တေ ဝတ္တပဒာ၊ ဧသာဝ အနုသာသနီ။|
      block |သပ္ပညသေဝီ ကလျာဏီ၊ သမတ္တံ သာမ တံ ဝိဒူတိ။|
    stand |တေသကုဏဇာတကံ ပဌမံ။|
    count |  |
    block |၅၂၂။ သရဘင်္ဂဇာတကံ ၂|
    count |၅၀|
      block |အလင်္ကတာ ကုဏ္ဍလိနော သုဝတ္ထာ၊ ဝေဠုရိယမုတ္တာထရုခဂ္ဂဗန္ဓာ။|
      block |ရထေသဘာ တိဋ္ဌထ ကေ နု တုမှေ၊ ကထံ ဝေါ ဇာနန္တိ မနုဿလောကေ။|
    count |၅၁|
      block |အဟမဋ္ဌကော ဘီမရထော ပနာယံ၊ ကာလိင်္ဂရာဇာ ပန ဥဂ္ဂတောယံ။|
      block |သုသညတာနံ ဣသီနံ ဒဿနာယ၊ ဣဓာဂတာ ပုစ္ဆိတာယေမှ ပဉှေ။|
    count |၅၂|
      block |ဝေဟာယသံ တိဋ္ဌသိ အန္တလိက္ခေ၊ ပထဒ္ဓုနော ပန္နရသေဝ စန္ဒော။|
      block |ပုစ္ဆာမိ တံ ယက္ခ မဟာနုဘာဝ၊ ကထံ တံ ဇာနန္တိ မနုဿလောကေ။|
    count |၅၃|
      block |ယမာဟု ဒေဝေသု သုဇမ္ပတီတိ၊ မဃဝါတိ တံ အာဟု မနုဿလောကေ။|
      block |သ ဒေဝရာဇာ ဣဒမဇ္ဇ ပတ္တော၊ သုသညတာနံ ဣသီနံ ဒဿနာယ။|
    count |၅၄|
      block |ဒူရေ သုတာ နော ဣသယော သမာဂတာ၊ မဟိဒ္ဓိကာ ဣဒ္ဓိဂုဏူပပန္နာ။|
      block |ဝန္ဒာမိ တေ အယိရေ ပသန္နစိတ္တော၊ ယေ ဇီဝလောကေတ္ထ မနုဿသေဋ္ဌာ။|
    count |၅၅|
      block |ဂန္ဓော ဣသီနံ စိရဒိက္ခိတာနံ၊ ကာယာ စုတော ဂစ္ဆတိ မာလုတေန။|
      block |ဣတော ပဋိက္ကမ္မ သဟဿနေတ္တ၊ ဂန္ဓော ဣသီနံ အသုစိ ဒေဝရာဇ။|
    count |၅၆|
      block |ဂန္ဓော ဣသီနံ စိရဒိက္ခိတာနံ၊ ကာယာ စုတော ဂစ္ဆတု မာလုတေန။|
      block |ဝိစိတြပုပ္ဖံ သုရဘိံဝ မာလံ၊ ဂန္ဓဉ္စ ဧတံ ပါဋိကင်္ခါမ ဘန္တေ။|
      block |န ဟေတ္ထ ဒေဝါ ပဋိက္ကူလသညိနော။|
    count |၅၇|
      block |ပုရိန္ဒဒော ဘူတပတီ ယသဿီ၊ ဒေဝါနမိန္ဒော သက္ကော မဃဝါ သုဇမ္ပတိ။|
      block |သ ဒေဝရာဇာ အသုရဂဏပ္ပမဒ္ဒနော၊ ဩကာသမာကင်္ခတိ ပဉှ ပုစ္ဆိတုံ။|
    count |၅၈|
      block |ကော နေဝိမေသံ ဣဓ ပဏ္ဍိတာနံ၊ ပဉှေ ပုဋ္ဌော နိပုဏေ ဗျာကရိဿတိ။|
      block |တိဏ္ဏဉ္စ ရညံ မနုဇာဓိပါနံ၊ ဒေဝါနမိန္ဒဿ စ ဝါသဝဿ။|
    count |၅၉|
      block |အယံ ဣသိ သရဘင်္ဂေါ တပဿီ၊ ယတော ဇာတော ဝိရတော မေထုနသ္မာ။|
      block |အာစေရပုတ္တော သုဝိနီတရူပေါ၊ သော နေသံ ပဉှာနိ ဝိယာကရိဿတိ။|
    count |၆၀|
      block |ကောဏ္ဍည ပဉှာနိ ဝိယာကရောဟိ၊ ယာစန္တိ တံ ဣသယော သာဓုရူပါ။|
      block |ကောဏ္ဍည ဧသော မနုဇေသု ဓမ္မော၊ ယံ ဝုဒ္ဓ မာဂစ္ဆတိ ဧသ ဘာရော။|
    count |၆၁|
      block |ကတာဝကာသာ ပုစ္ဆန္တု ဘောန္တော၊ ယံ ကိဉ္စိ ပဉှံ မနသာဘိပတ္ထိတံ။|
      block |အဟဉှိ တံ တံ ဝေါ ဝိယာကရိဿံ၊ ဉတွာ သယံ လောကမိမံ ပရဉ္စ။|
    count |၆၂|
      block |တတော စ မဃဝါ သက္ကော၊ အတ္ထဒဿီ ပုရိန္ဒဒော။|
      block |အပုစ္ဆိ ပဌမံ ပဉှံ၊ ယဉ္စာသိ အဘိပတ္ထိတံ။|
    count |၆၃|
      block |ကိံ သူ ဝဓိတွာ န ကဒာစိ သောစတိ၊ ကိဿပ္ပဟာနံ ဣသယော ဝဏ္ဏယန္တိ။|
      block |ကဿီဓ ဝုတ္တံ ဖရုသံ ခမေထ၊ အက္ခါဟိ မေ ကောဏ္ဍည ဧတမတ္ထံ။|
    count |၆၄|
      block |ကောဓံ ဝဓိတွာ န ကဒာစိ သောစတိ၊ မက္ခပ္ပဟာနံ ဣသယော ဝဏ္ဏယန္တိ။|
      block |သဗ္ဗေသံ ဝုတ္တံ ဖရုသံ ခမေထ၊ ဧတံ ခန္တိံ ဥတ္တမမာဟု သန္တော။|
    count |၆၅|
      block |သက္ကာ ဥဘိန္နံ ဝစနံ တိတိက္ခိတုံ၊ သဒိသဿ ဝါ သေဋ္ဌတရဿ ဝါပိ။|
      block |ကထံ နု ဟီနဿ ဝစော ခမေထ၊ အက္ခါဟိ မေ ကောဏ္ဍည ဧတမတ္ထံ။|
    count |၆၆|
      block |ဘယာ ဟိ သေဋ္ဌဿ ဝစော ခမေထ၊ သာရမ္ဘဟေတူ ပန သာဒိသဿ။|
      block |ယော စီဓ ဟီနဿ ဝစော ခမေထ၊ ဧတံ ခန္တိံ ဥတ္တမမာဟု သန္တော။|
    count |၆၇|
      block |ကထံ ဝိဇညာ စတုပတ္ထရူပံ၊ သေဋ္ဌံ သရိက္ခံ အထဝါပိ ဟီနံ။|
      block |ဝိရူပရူပေန စရန္တိ သန္တော၊ တသ္မာ ဟိ သဗ္ဗေသံ ဝစော ခမေထ။|
    count |၆၈|
      block |န ဟေတမတ္ထံ မဟတီပိ သေနာ၊ သရာဇိကာ ယုဇ္ဈမာနာ လဘေထ။|
      block |ယံ ခန္တိမာ သပ္ပုရိသော လဘေထ၊ ခန္တီ ဗလဿူပသမန္တိ ဝေရာ။|
    count |၆၉|
      block |သုဘာသိတံ တေ အနုမောဒိယာန၊ အညံ တံ ပုစ္ဆာမိ တဒိင်္ဃ ဗြူဟိ။|
      block |ယထာ အဟုံ ဒဏ္ဍကီ နာဠိကေရော၊ အထဇ္ဇုနော ကလာဗု စာပိ ရာဇာ။|
      block |တေသံ ဂတိံ ဗြူဟိ သုပါပကမ္မိနံ၊ ကတ္ထူပပန္နာ ဣသိနံ ဝိဟေဌကာ။|
    count |၇၀|
      block |ကိသဉှိ ဝစ္ဆံ အဝကိရိယ ဒဏ္ဍကီ၊ ဥစ္ဆိန္နမူလော သဇနော သရဋ္ဌော။|
      block |ကုက္ကုဠနာမေ နိရယမှိ ပစ္စတိ၊ တဿ ဖုလိင်္ဂါနိ ပတန္တိ ကာယေ။|
    count |၇၁|
      block |ယော သညတေ ပဗ္ဗဇိတေ အဟေဌယိ၊ ဓမ္မံ ဘဏန္တေ သမဏေ အဒူသကေ။|
      block |တံ နာဠိကေရံ သုနခါ ပရတ္ထ၊ သင်္ဂမ္မ ခါဒန္တိ ဝိဖန္ဒမာနံ။|
    count |၇၂|
      block |အထဇ္ဇုနော နိရယေ သတ္တိသူလေ၊ အဝံသိရော ပတိတော ဥဒ္ဓံပါဒော။|
      block |အင်္ဂီရသံ ဂေါတမံ ဟေဌယိတွာ၊ ခန္တိံ တပဿိံ စိရဗြဟ္မစာရိံ။|
    count |၇၃|
      block |ယော ခဏ္ဍသော ပဗ္ဗဇိတံ အဆေဒယိ၊ ခန္တိံ ဝဒန္တံ သမဏံ အဒူသကံ။|
      block |ကလာဗုဝီစိံ ဥပပဇ္ဇ ပစ္စတိ၊ မဟာပတာပံ ကဋုကံ ဘယာနကံ။|
    count |၇၄|
      block |ဧတာနိ သုတွာ နိရယာနိ ပဏ္ဍိတော၊ အညာနိ ပါပိဋ္ဌတရာနိ စေတ္ထ။|
      block |ဓမ္မံ စရေ သမဏဗြာဟ္မဏေသု၊ ဧဝင်္ကရော သဂ္ဂမုပေတိ ဌာနံ။|
    count |၇၅|
      block |သုဘာသိတံ တေ အနုမောဒိယာန၊ အညံ တံ ပုစ္ဆာမိ တဒိင်္ဃ ဗြူဟိ။|
      block |ကထံဝိဓံ သီလဝန္တံ ဝဒန္တိ၊ ကထံဝိဓံ ပညဝန္တံ ဝဒန္တိ။|
      block |ကထံဝိဓံ သပ္ပုရိသံ ဝဒန္တိ၊ ကထံဝိဓံ နော သိရိ နော ဇဟာတိ။|
    count |၇၆|
      block |ကာယေန ဝါစာယ စ ယောဓ သညတော၊ မနသာ စ ကိဉ္စိ န ကရောတိ ပါပံ။|
      block |န အတ္တဟေတူ အလိကံ ဘဏေတိ၊ တထာဝိဓံ သီလဝန္တံ ဝဒန္တိ။|
    count |၇၇|
      block |ဂမ္ဘီရပဉှံ မနသာဘိစိန္တယံ၊ နာစ္စာဟိတံ ကမ္မ ကရောတိ လုဒ္ဒံ။|
      block |ကာလာဂတံ အတ္ထပဒံ န ရိဉ္စတိ၊ တထာဝိဓံ ပညဝန္တံ ဝဒန္တိ။|
    count |၇၈|
      block |ယော ဝေ ကတညူ ကတဝေဒိ ဓီရော၊ ကလျာဏမိတ္တော ဒဠှဘတ္တိ စ ဟောတိ။|
      block |ဒုခိတဿ သက္ကစ္စ ကရောတိ ကိစ္စံ၊ တထာဝိဓံ သပ္ပုရိသံ ဝဒန္တိ။|
    count |၇၉|
      block |ဧတေဟိ သဗ္ဗေဟိ ဂုဏေဟုပေတော၊ သဒ္ဓေါ မုဒူ သံဝိဘာဂီ ဝဒညူ။|
      block |သင်္ဂါဟကံ သခိလံ သဏှဝါစံ၊ တထာဝိဓံ နော သိရိ နော ဇဟာတိ။|
    count |၈၀|
      block |သုဘာသိတံ တေ အနုမောဒိယာန၊ အညံ တံ ပုစ္ဆာမိ တဒိင်္ဃ ဗြူဟိ။|
      block |သီလံ သိရိဉ္စာပိ သတဉ္စ ဓမ္မံ၊ ပညဉ္စ ကံ သေဋ္ဌတရံ ဝဒန္တိ။|
    count |၈၁|
      block |ပညာ ဟိ သေဋ္ဌာ ကုသလာ ဝဒန္တိ၊ နက္ခတ္တရာဇာရိဝ တာရကာနံ။|
      block |သီလံ သီရီ စာပိ သတဉ္စ ဓမ္မော၊ အနွာယိကာ ပညဝတော ဘဝန္တိ။|
    count |၈၂|
      block |သုဘာသိတံ တေ အနုမောဒိယာန၊ အညံ တံ ပုစ္ဆာမိ တဒိင်္ဃ ဗြူဟိ။|
      block |ကထံကရော ကိန္တိကရော ကိမာစရံ၊ ကိံ သေဝမာနော လဘတီဓ ပညံ။|
      block |ပညာယ ဒာနိပ္ပဋိပံ ဝဒေဟိ၊ ကထံကရော ပညဝါ ဟောတိ မစ္စော။|
    count |၈၃|
      block |သေဝေထ ဝုဒ္ဓေ နိပုဏေ ဗဟုဿုတေ၊ ဥဂ္ဂါဟကော စ ပရိပုစ္ဆကော သိယာ။|
      block |သုဏေယျ သက္ကစ္စ သုဘာသိတာနိ၊ ဧဝံကရော ပညဝါ ဟောတိ မစ္စော။|
    count |၈၄|
      block |ပညဝါ ကာမဂုဏေ အဝေက္ခတိ၊ အနိစ္စတော ဒုက္ခတော ရောဂတော စ။|
      block |ဧဝံ ဝိပဿီ ပဇဟာတိ ဆန္ဒံ၊ ဒုက္ခေသု ကာမေသု မဟဗ္ဘယေသု။|
    count |၈၅|
      block |သ ဝီတရာဂေါ ပဝိနေယျ ဒောသံ၊ မေတ္တံ စိတ္တံ ဘာဝယေ အပ္ပမာဏံ။|
      block |သဗ္ဗေသု ဘူတေသု နိဓာယ ဒဏ္ဍံ၊ အနိန္ဒိတော ဗြဟ္မမုပေတိ ဌာနံ။|
    count |၈၆|
      block |မဟတ္ထိယံ အာဂမနံ အဟောသိ၊ တဝမဋ္ဌကာ ဘီမရထဿ စာပိ။|
      block |ကာလိင်္ဂရာဇဿ စ ဥဂ္ဂတဿ၊ သဗ္ဗေသ ဝေါ ကာမရာဂေါ ပဟီနော။|
    count |၈၇|
      block |ဧဝမေတံ ပရစိတ္တဝေဒိ၊ သဗ္ဗေသ နော ကာမရာဂေါ ပဟီနော။|
      block |ကရောဟိ ဩကာသမနုဂ္ဂဟာယ၊ ယထာ ဂတိံ တေ အဘိသမ္ဘဝေမ။|
    count |၈၈|
      block |ကရောမိ ဩကာသမနုဂ္ဂဟာယ၊ တထာ ဟိ ဝေါ ကာမရာဂေါ ပဟီနော။|
      block |ဖရာထ ကာယံ ဝိပုလာယ ပီတိယာ၊ ယထာ ဂတိံ မေ အဘိသမ္ဘဝေထ။|
    count |၈၉|
      block |သဗ္ဗံ ကရိဿာမ တဝါနုသာသနိံ၊ ယံ ယံ တုဝံ ဝက္ခသိ ဘူရိပည။|
      block |ဖရာမ ကာယံ ဝိပုလာယ ပီတိယာ၊ ယထာ ဂတိံ တေ အဘိသမ္ဘဝေမ။|
    count |၉၀|
      block |ကတာယ ဝစ္ဆဿ ကိသဿ ပူဇာ၊ ဂစ္ဆန္တု ဘောန္တော ဣသယော သာဓုရူပါ။|
      block |ဈာနေ ရတာ ဟောထ သဒာ သမာဟိတာ၊ ဧသာ ရတီ ပဗ္ဗဇိတဿ သေဋ္ဌာ။|
    count |၉၁|
      block |သုတွာန ဂါထာ ပရမတ္ထသံဟိတာ၊ သုဘာသိတာ ဣသိနာ ပဏ္ဍိတေန။|
      block |တေ ဝေဒဇာတာ အနုမောဒမာနာ၊ ပက္ကာမု ဒေဝါ ဒေဝပုရံ ယသဿိနော။|
    count |၉၂|
      block |ဂါထာ ဣမာ အတ္ထဝတီ သုဗျဉ္ဇနာ၊ သုဘာသိတာ ဣသိနာ ပဏ္ဍိတေန။|
      block |ယော ကောစိမာ အဋ္ဌိကတွာ သုဏေယျ၊ လဘေထ ပုဗ္ဗာပရိယံ ဝိသေသံ။|
      block |လဒ္ဓါန ပုဗ္ဗာပရိယံ ဝိသေသံ၊ အဒဿနံ မစ္စုရာဇဿ ဂစ္ဆေ။|
    count |၉၃|
      block |သာလိဿရော သာရိပုတ္တော၊ မေဏ္ဍိဿရော စ ကဿပေါ။|
      block |ပဗ္ဗတော အနုရုဒ္ဓေါ စ၊ ကစ္စာယနော စ ဒေဝလော။|
    count |၉၄|
      block |အနုသိဿော စ အာနန္ဒော၊ ကိသဝစ္ဆော စ ကောလိတော။|
      block |နာရဒော ဥဒာယီ ထေရော၊ ပရိသာ ဗုဒ္ဓပရိသာ။|
      block |သရဘင်္ဂေါ လောကနာထော၊ ဧဝံ ဓာရေထ ဇာတကန္တိ။|
    stand |သရဘင်္ဂဇာတကံ ဒုတိယံ။|
    count |  |
    block |၅၂၃။ အလမ္ဗုသာဇာတကံ ၃|
    count |၉၅|
      block |အထ ဗြဝိ ဗြဟာ ဣန္ဒော၊ ဝတြဘူ ဇယတံ ပိတာ။|
      block |ဒေဝကညံ ပရာဘေတွာ၊ သုဓမ္မာယံ အလမ္ဗုသံ။|
    count |၉၆|
      block |မိဿေ ဒေဝါ တံ ယာစန္တိ၊ တာဝတိံသာ သဣန္ဒကာ။|
      block |ဣသိပ္ပလောဘနေ ဂစ္ဆ၊ ဣသိသိင်္ဂံ အလမ္ဗုသေ။|
    count |၉၇|
      block |ပုရာယံ အမှေ အစ္စေတိ၊ ဝတ္တဝါ ဗြဟ္မစရိယဝါ။|
      block |နိဗ္ဗာနာဘိရတော ဝုဒ္ဓေါ၊ တဿ မဂ္ဂါနိ အာဝရ။|
    count |၉၈|
      block |ဒေဝရာဇ ကိမေဝ တွံ၊ မမေဝ တုဝံ သိက္ခသိ။|
      block |ဣသိပ္ပလောဘနေ ဂစ္ဆ၊ သန္တိ အညာပိ အစ္ဆရာ။|
    count |၉၉|
      block |မာဒိသိယော ပဝရာ စေဝ၊ အသောကေ နန္ဒနေ ဝနေ။|
      block |တာသမ္ပိ ဟောတု ပရိယာယော၊ တာပိ ယန္တု ပလောဘနာ။|
    count |၁၀၀|
      block |အဒ္ဓါ ဟိ သစ္စံ ဘဏသိ၊ သန္တိ အညာပိ အစ္ဆရာ။|
      block |တာဒိသိယော ပဝရာ စေဝ၊ အသောကေ နန္ဒနေ ဝနေ။|
    count |၁၀၁|
      block |န တာ ဧဝံ ပဇာနန္တိ၊ ပါရိစရိယံ ပုမံ ဂတာ။|
      block |ယာဒိသံ တွံ ပဇာနာသိ၊ နာရိ သဗ္ဗင်္ဂသောဘနေ။|
    count |၁၀၂|
      block |တွမေဝ ဂစ္ဆ ကလျာဏိ၊ ဣတ္ထီနံ ပဝရာ စသိ။|
      block |တဝေဝ ဝဏ္ဏရူပေန၊ သဝသမာနယိဿသိ။|
    count |၁၀၃|
      block |န ဝါဟံ န ဂမိဿာမိ၊ ဒေဝရာဇေန ပေသိတာ။|
      block |ဝိဘေမိ စေတံ အာသာဒုံ၊ ဥဂ္ဂတေဇော ဟိ ဗြာဟ္မဏော။|
    count |၁၀၄|
      block |အနေကေ နိရယံ ပတ္တာ၊ ဣသိမာသာဒိယာ ဇနာ။|
      block |အာပန္နာ မောဟသံသာရံ၊ တသ္မာ လောမာနိ ဟံသယေ။|
    count |၁၀၅|
      block |ဣဒံ ဝတွာန ပက္ကာမိ၊ အစ္ဆရာ ကာမဝဏ္ဏိနီ။|
      block |မိဿာ မိဿိတု မိစ္ဆန္တီ၊ ဣသိသိင်္ဂံ အလမ္ဗုသာ။|
    count |၁၀၆|
      block |သာ စ တံ ဝနမောဂယှ၊ ဣသိသိင်္ဂေန ရက္ခိတံ။|
      block |ဗိမ္ဗဇာလကသဉ္ဆန္နံ၊ သမန္တာ အဍ္ဎယောဇနံ။|
    count |၁၀၇|
      block |ပါတောဝ ပါတရာသမှိ၊ ဥဒဏှသမယံ ပတိ။|
      block |အဂ္ဂိဋ္ဌံ ပရိမဇ္ဇန္တံ၊ ဣသိသိင်္ဂံ ဥပါဂမိ။|
    count |၁၀၈|
      block |ကာ နု ဝိဇ္ဇုရိဝါဘာသိ၊ ဩသဓီ ဝိယ တာရကာ။|
      block |ဝိစိတ္တဟတ္ထာဘရဏာ၊ အာမုတ္တမဏိကုဏ္ဍလာ။|
    count |၁၀၉|
      block |အာဒိစ္စဝဏ္ဏသင်္ကာသာ၊ ဟေမစန္ဒနဂန္ဓိနီ။|
      block |သညတူရူ မဟာမာယာ၊ ကုမာရီ စာရုဒဿနာ။|
    count |၁၁၀|
      block |ဝိလဂ္ဂါ မုဒုကာ သုဒ္ဓါ၊ ပါဒာ တေ သုပ္ပတိဋ္ဌိတာ။|
      block |ဂမနာ ကာမနီယာ တေ၊ ဟရန္တိယေဝ မေ မနော။|
    count |၁၁၁|
      block |အနုပုဗ္ဗာဝ တေ ဦရူ၊ နာဂနာသသမူပမာ။|
      block |ဝိမဋ္ဌာ တုယှံ သုဿောဏီ၊ အက္ခဿ ဖလကံ ယထာ။|
    count |၁၁၂|
      block |ဥပ္ပလဿေဝ ကိဉ္ဇက္ခါ၊ နာဘိ တေ သာဓု သဏ္ဌိတာ။|
      block |ပူရာ ကဏှဉ္ဇနဿေဝ၊ ဒူရတော ပဋိဒိဿတိ။|
    count |၁၁၃|
      block |ဒုဝိဓာ ဇာတာ ဥရဇာ၊ အဝဏ္ဋာ သာဓု ပစ္စုဒာ။|
      block |ပယောဓရာ အပတိတာ၊ အဍ္ဎလာဗုသမာ ထနာ။|
    count |၁၁၄|
      block |ဒီဃာ ကမ္ဗုတလာဘာသာ၊ ဂီဝါ ဧဏေယျကာ ယထာ။|
      block |ပဏ္ဍရာဝရဏာ ဝဂ္ဂု၊ စတုတ္ထမနသန္နိဘာ။|
    count |၁၁၅|
      block |ဥဒ္ဓဂ္ဂါ စ အဓဂ္ဂါ စ၊ ဒုမဂ္ဂပရိမဇ္ဇိတာ။|
      block |ဒုဝိဇာ နေလသမ္ဘူတာ၊ ဒန္တာ တဝ သုဒဿနာ။|
    count |၁၁၆|
      block |အပဏ္ဍရာ လောဟိတန္တာ၊ ဇိဉ္ဇူက ဖလသန္နိဘာ။|
      block |အာယတာ စ ဝိသာလာ စ၊ နေတ္တာ တဝ သုဒဿနာ။|
    count |၁၁၇|
      block |နာတိဒီဃာ သုသမ္မဋ္ဌာ၊ ကနကဗျာ သမောစိတာ။|
      block |ဥတ္တမင်္ဂရုဟာ တုယှံ၊ ကေသာ စန္ဒနဂန္ဓိကာ။|
    count |၁၁၈|
      block |ယာဝတာ ကသိဂေါရက္ခါ၊ ဝါဏိဇာနံ စ ယာ ဂတိ။|
      block |ဣသီနဉ္စ ပရက္ကန္တံ၊ သညတာနံ တပဿိနံ။|
    count |၁၁၉|
      block |န တေ သမသမံ ပဿေ၊ အသ္မိံ ပထဝိ မဏ္ဍလေ။|
      block |ကော ဝါ တွံ ကဿ ဝါ ပုတ္တော၊ ကထံ ဇာနေမု တံ မယံ။|
    count |၁၂၀|
      block |န ပဉှကာလော ဘဒ္ဒန္တေ၊ ကဿပေဝံ ဂတေ သတိ။|
      block |ဧဟိ သမ္မ ရမိဿာမ၊ ဥဘော အသ္မာကမဿမေ။|
      block |ဧဟိ တံ ဥပဂူဟိဿံ၊ ရတီနံ ကုသလော ဘဝ။|
    count |၁၂၁|
      block |ဣဒံ ဝတွာန ပက္ကာမိ၊ အစ္ဆရာ ကာမဝဏ္ဏိနီ။|
      block |မိဿာ မိဿိတုမိစ္ဆန္တီ၊ ဣသိသိင်္ဂံ အလမ္ဗုသာ။|
    count |၁၂၂|
      block |သော စ ဝေဂေန နိက္ခမ္မ၊ ဆေတွာ ဒန္ဓပရက္ကမံ။|
      block |တမုတ္တမာသု ဝေဏီသု၊ အဇ္ဈပ္ပတ္တော ပရာမသိ။|
    count |၁၂၃|
      block |တမုဒာဝတ္တ ကလျာဏီ၊ ပလိဿဇိ သုသောဘနာ။|
      block |စဝိတမှိ ဗြဟ္မစရိယာ၊ ယထာ တံ အထ တောသိတာ။|
    count |၁၂၄|
      block |မနသာ အဂမာ ဣန္ဒံ၊ ဝသန္တံ နန္ဒနေ ဝနေ။|
      block |တဿာ သင်္ကပ္ပမညာယ၊ မဃဝါ ဒေဝကုဉ္ဇရော။|
    count |၁၂၅|
      block |ပလ္လင်္ကံ ပဟိဏီ ခိပ္ပံ၊ သောဝဏ္ဏံ သောပဝါဟနံ။|
      block |သဥတ္တရစ္ဆဒပညာသံ၊ သဟဿပဋိယတ္ထတံ။|
    count |၁၂၆|
      block |တမေနံ တတ္ထ ဓာရေသိ၊ ဥရေ ကတွာန သောဘနာ။|
      block |ယထာ ဧကမုဟုတ္တံဝ၊ တီဏိ ဝဿာနိ ဓာရယိ။|
    count |၁၂၇|
      block |ဝိမဒော တီဟိ ဝဿေဟိ၊ ပဗုဇ္ဈိတွာန ဗြာဟ္မဏော။|
      block |အဒ္ဒသာသိ ဟရိတ ရုက္ခေ၊ သမန္တာ အဂ္ဂိယာယနံ။|
    count |၁၂၈|
      block |နဝပတ္တဝနံ ဖုလ္လံ၊ ကောကိလဂ္ဂဏဃောသိတံ။|
      block |သမန္တာ ပဝိလောကေတွာ၊ ရုဒံ အဿူနိ ဝတ္တယိ။|
    count |၁၂၉|
      block |န ဇုဟေ န ဇပေ မန္တေ၊ အဂ္ဂိဟုတ္တံ ပဟာပိတံ။|
      block |ကော နု မေ ပါရိစရိယာယ၊ ပုဗ္ဗေ စိတ္တံ ပလောဘယိ။|
    count |၁၃၀|
      block |အရညေ မေ ဝိဟရတော၊ ယော မေ တေဇာ ဟ သမ္ဘုတံ။|
      block |နာနာရတ္နပရိပူရံ၊ နာဝံဝ ဂဏှိ အဏ္ဏဝေ။|
    count |၁၃၁|
      block |အဟံ တေ ပါရိစရိယာယ၊ ဒေဝရာဇေန ပေသိတာ။|
      block |အဝဓိံ စိတ္တံ စိတ္တေန၊ ပမာဒော တွံ န ဗုဇ္ဈသိ။|
    count |၁၃၂|
      block |ဣမာနိ ကိရ မံ တာတော၊ ကဿပေါ အနုသာသတိ။|
      block |ကမလာသဒိသိတ္ထိယော၊ တာယော ဗုဇ္ဈေသိ မာဏဝ။|
    count |၁၃၃|
      block |ဥရေ ဂဏ္ဍာယော ဗုဇ္ဈေသိ၊ တာယော ဗုဇ္ဈေသိ မာဏဝ။|
      block |ဣစ္စာနုသာသိ မံ တာတော၊ ယထာ မံ အနုကမ္ပကော။|
    count |၁၃၄|
      block |တဿာဟံ ဝစနံ နာကံ၊ ပိတု ဝုဒ္ဓဿ သာသနံ။|
      block |အရညေ နိမ္မနုဿမှိ၊ သွဇ္ဇ ဈာယာမိ ဧကကော။|
    count |၁၃၅|
      block |သောဟံ တထာ ကရိဿာမိ၊ ဓိရတ္ထု ဇီဝိတေန မေ။|
      block |ပုန ဝါ တာဒိသော ဟေဿံ၊ မရဏံ မေ ဘဝိဿတိ။|
    count |၁၃၆|
      block |တဿ တေဇံ ဝီရိယဉ္စ၊ ဓိတိံ ဉတွာ အဝဋ္ဌိတံ။|
      block |သိရသာ အဂ္ဂဟီ ပါဒေ၊ ဣသိသိင်္ဂံ အလမ္ဗုသာ။|
    count |၁၃၇|
      block |မာ မေ ကုဇ္ဈ မဟာဝီရ၊ မာ မေ ကုဇ္ဈ မဟာဣသေ။|
      block |မဟာ အတ္ထော မယာ စိဏ္ဏော၊ တိဒသာနံ ယသဿိနံ။|
      block |တယာ သံကမ္ပိတံ အာသိ၊ သဗ္ဗံ ဒေဝပုရံ တဒာ။|
    count |၁၃၈|
      block |တာဝတိံသာ စ ယေ ဒေဝါ၊ တိဒသာနဉ္စ ဝါသဝေါ။|
      block |တွဉ္စ ဘဒ္ဒေ သုခီ ဟောဟိ၊ ဂစ္ဆ ကညေ ယထာသုခံ။|
    count |၁၃၉|
      block |တဿ ပါဒေ ဂဟေတွာန၊ ကတွာ စ နံ ပဒက္ခိဏံ။|
      block |အဉ္ဇလိံ ပဂ္ဂဟေတွာန၊ တမှာ ဌာနာ အပက္ကမိ။|
    count |၁၄၀|
      block |ယော စ တဿာသိ ပလ္လင်္ကော၊ သောဝဏ္ဏော သောပဝါဟနော။|
      block |သဥတ္တရစ္ဆဒပညာသော၊ သဟဿပဋိယတ္ထတော။|
      block |တမေဝ ပလ္လင်္ကမာရုယှ၊ အဂါ ဒေဝါန သန္တိကေ။|
    count |၁၄၁|
      block |တမောက္ကမိဝ အာယန္တိံ၊ ဇလန္တိံ ဝိဇ္ဇုတံ ယထာ။|
      block |ပတီတော သုမနော ဝိတ္တော၊ ဒေဝိန္ဒော အဒဒာ ဝရံ။|
      block ||
    count |၁၄၂|
      block |ဝရဉ္စေ မေ အဒော သက္က၊ သဗ္ဗဘူတာနမိဿရ။|
      block |နိသိပ္ပလောဘိကာ ဂစ္ဆေ၊ ဧတံ သက္က ဝရံ ဝရေတိ။|
    stand |အလမ္ဗုသာဇာတကံ တတိယံ။|
    count |  |
    block |၅၂၄။ သင်္ခပါလဇာတကံ ၄|
    count |၁၄၃|
      block |အရိယာဝကာသောသိ ပသန္နနေတ္တော၊ မညေ ဘဝံ ပဗ္ဗဇိတော ကုလမှာ။|
      block |ကထံ နု ဝိတ္တာနိ ပဟာယ ဘောဂေ၊ ပဗ္ဗဇိ နိက္ခမ္မ ဃရာ သပည။|
    count |၁၄၄|
      block |သယံ ဝိမာနံ နရဒေဝ ဒိသွာ၊ မဟာနုဘာဝဿ မဟောရဂဿ။|
      block |ဒိသွာန ပုညာန မဟာဝိပါကံ၊ သဒ္ဓါယဟံ ပဗ္ဗဇိတောမှိ ရာဇ။|
    count |၁၄၅|
      block |န ကာမကာမာ န ဘယာ န ဒောသာ၊ ဝါစံ မုသာ ပဗ္ဗဇိတာ ဘဏန္တိ။|
      block |အက္ခါဟိ မေ ပုစ္ဆိတော ဧတမတ္ထံ၊ သုတွာန မေ ဇာယိဟိတိပ္ပသာဒော။|
    count |၁၄၆|
      block |ဝါဏိဇ္ဇ ရဋ္ဌာဓိပ ဂစ္ဆမာနော၊ ပထေ အဒ္ဒသာသိမှိ ဘောဇပုတ္တေ။|
      block |ပဝဒ္ဓကာယံ ဥရဂံ မဟန္တံ၊ အာဒာယ ဂစ္ဆန္တေ ပမောဒမာနေ။|
    count |၁၄၇|
      block |သောဟံ သမာဂမ္မ ဇနိန္ဒ တေဟိ၊ ပဟဋ္ဌလောမော အဝစမှိ ဘီတော။|
      block |ကုဟိံ အယံ နီယတိ ဘီမကာယော၊ နာဂေန ကိံ ကာဟထ ဘောဇပုတ္တာ။|
    count |၁၄၈|
      block |နာဂေါ အယံ နီယတိ ဘောဇနတ္ထာ၊ ပဝဒ္ဓကာယော ဥရဂေါ မဟန္တော။|
      block |သာဒုဉ္စ ထူလဉ္စ မုဒုဉ္စ မံသံ၊ န တွံ ရသညာသိ ဝိဒေဟပုတ္တ။|
    count |၁၄၉|
      block |ဣတော မယံ ဂန္တွာ သကံ နိကေတံ၊ အာဒာယ သတ္ထာနိ ဝိကောပယိတွာ။|
      block |မံသာနိ ဘောက္ခါမ ပမောဒမာနာ၊ မယဉှိ ဝေ သတ္တဝေါ ပန္နဂါနံ။|
    count |၁၅၀|
      block |သစေ အယံ နီယတိ ဘောဇနတ္ထာ၊ ပဝဒ္ဓကာယော ဥရဂေါ မဟန္တော။|
      block |ဒဒာမိ ဝေါ ဗလိဗဒ္ဒာနိ သောဠသ၊ နာဂံ ဣမံ မုဉ္စထ ဗန္ဓနသ္မာ။|
    count |၁၅၁|
      block |အဒ္ဓါ ဟိ နော ဘက္ခေါ အယံ မနာပေါ၊ ဗဟူ စ နော ဥရဂါ ဘုတ္တပုဗ္ဗာ။|
      block |ကရောမ တေ တံ ဝစနံ အဠာရ၊ မိတ္တဉ္စ နော ဟောဟိ ဝိဒေဟပုတ္တ။|
    count |၁၅၂|
      block |တဒဿု တေ ဗန္ဓနာ မောစယိံသု၊ ယံ နတ္ထုတော ပဋိမောက္ကဿ ပါသေ။|
      block |မုတ္တော စ သော ဗန္ဓနာ နာဂရာဇာ၊ ပက္ကာမိ ပါစီနမုခေါ မုဟုတ္တံ။|
    count |၁၅၃|
      block |ဂန္တွာန ပါစီနမုခေါ မုဟုတ္တံ၊ ပုဏ္ဏေဟိ နေတ္တေဟိ ပလောကယီ မံ။|
      block |တဒာဿဟံ ပိဋ္ဌိတော အနွဂစ္ဆိံ၊ ဒသင်္ဂုလိံ အဉ္ဇလိံ ပဂ္ဂဟေတွာ။|
    count |၁၅၄|
      block |ဂစ္ဆေဝ ခေါ တွံ တရမာနရူပေါ၊ မာ တံ အမိတ္တာ ပုနရဂ္ဂဟေသုံ။|
      block |ဒုက္ခေါ ဟိ လုဒ္ဒေဟိ ပုနာ သမာဂမော၊ အဒဿနံ ဘောဇပုတ္တာန ဂစ္ဆ။|
    count |၁၅၅|
      block |အဂမာသိ သော ရဟဒံ ဝိပ္ပသန္နံ၊ နီလောဘာသံ ရမဏီယံ သုတိတ္ထံ။|
      block |သမောတတံ ဇမ္ဗုဟိ ဝေတသာဟိ၊ ပါဝေက္ခိ နိတ္တိဏ္ဏဘယော ပတီတော။|
    count |၁၅၆|
      block |သော တံ ပဝိဿ န စိရဿ နာဂေါ၊ ဒိဗ္ဗေန မေ ပါတုရဟုံ ဇနိန္ဒ။|
      block |ဥပဋ္ဌဟီ မံ ပိတရံဝ ပုတ္တော၊ ဟဒယင်္ဂမံ ကဏ္ဏသုခံ ဘဏန္တော။|
    count |၁၅၇|
      block |တွံ မေသိ မာတာ စ ပိတာ အဠာရ၊ အဗ္ဘန္တရော ပါဏဒဒော သဟာယော။|
      block |သကဉ္စ ဣဒ္ဓိံ ပဋိလာဘကောသ္မိ၊ အဠာရ ပဿ မေ နိဝေသနာနိ။|
      block |ပဟူတဘက္ခံ ဗဟုအန္နပါနံ၊ မသက္ကသာရံ ဝိယ ဝါသဝဿ။|
    count |၁၅၈|
      block |တံ ဘူမိဘာဂေဟိ ဥပေတရူပံ၊ အသက္ခရာ စေဝ မုဒူ သုဘာ စ။|
      block |နီစတ္တိဏာ အပ္ပရဇာ စ ဘူမိ၊ ပါသာဒိကာ ယတ္ထ ဇဟန္တိ သောကံ။|
    count |၁၅၉|
      block |အနာဝကုလာ ဝေဠုရိယူပနီလာ၊ စတုဒ္ဒိသံ အမ္ဗဝနံ သုရမ္မံ။|
      block |ပက္ကာ စ ပေသီ စ ဖလာ သုဖုလ္လာ၊ နိစ္စောတုကာ ဓာရယန္တီ ဖလာနိ။|
    count |၁၆၀|
      block |တေသံ ဝနာနံ နရဒေဝ မဇ္ဈေ၊ နိဝေသနံ ဘဿရသန္နိကာသံ။|
      block |ရဇတဂ္ဂဠံ သောဝဏ္ဏမယံ ဥဠာရံ၊ ဩဘာသတီ ဝိဇ္ဇုရိဝန္တလိက္ခေ။|
    count |၁၆၁|
      block |မဏီမယာ သောဏ္ဏမယာ ဥဠာရာ၊ အနေကစိတ္တာ သတတံ သုနိမ္မိတာ။|
      block |ပရိပူရာ ကညာဟိ အလင်္ကတာဘိ၊ သုဝဏ္ဏကာယူရဓရာဟိ ရာဇ။|
    count |၁၆၂|
      block |သော သင်္ခပါလော တရမာနရူပေါ၊ ပါသာဒမာရုယှ အနောမဝဏ္ဏော။|
      block |သဟဿထမ္ဘံ အတုလာနုဘာဝံ၊ ယတ္ထဿ ဘရိယာ မဟေသီ အဟောသိ။|
    count |၁၆၃|
      block |ဧကာ စ နာရီ တရမာနရူပါ၊ အာဒာယ ဝေဠုရိယမယံ မဟဂ္ဃံ။|
      block |သုဘံ မဏိံ ဇာတိမန္တူပပန္နံ၊ အစောဒိတာ အာသနမဗ္ဘိဟာသိ။|
    count |၁၆၄|
      block |တတော မံ ဥရဂေါ ဟတ္ထေ ဂဟေတွာ၊ နိသီဒယီ ပါမုခအာသနသ္မိံ။|
      block |ဣဒမာသနံ အတြ ဘဝံ နိသီဒတု၊ ဘဝဉှိ မေ အညတရော ဂရူနံ။|
    count |၁၆၅|
      block |အညာ စ နာရီ တရမာနရူပါ၊ အာဒာယ ဝါရိံ ဥပသင်္ကမိတွာ။|
      block |ပါဒာနိ ပက္ခါလယီ မေ ဇနိန္ဒ၊ ဘရိယာဝ ဘတ္တူ ပတိနော ပိယဿ။|
    count |၁၆၆|
      block |အပရာ စ နာရီ တရမာနရူပါ၊ ပဂ္ဂယှ သောဝဏ္ဏမယာယ ပါတိယာ။|
      block |အနေကသူပံ ဝိဝိဓံ ဝိယဉ္ဇနံ၊ ဥပနာမယီ ဘတ္တ မနုညရူပံ။|
    count |၁၆၇|
      block |တုရိယေဟိ မံ ဘာရတ ဘုတ္တဝန္တံ၊ ဥပဋ္ဌဟုံ ဘတ္တု မနော ဝိဒိတွာ။|
      block |တတုတ္တရိံ မံ နိပတီ မဟန္တံ၊ ဒိဗ္ဗေဟိ ကာမေဟိ အနပ္ပကေဟိ။|
    count |၁၆၈|
      block |ဘရိယာ မမေတာ တိသတာ အဠာရ၊ သဗ္ဗတ္တမဇ္ဈာ ပဒုမုတ္တရာဘာ။|
      block |အဠာရ ဧတာဿု တေ ကာမကာရာ၊ ဒဒာမိ တေ တာ ပရိစာရယဿု။|
    count |၁၆၉|
      block |သံဝစ္ဆရံ ဒိဗ္ဗရသာနုဘုတွာ၊ တဒာဿုဟံ ဥတ္တရိမဇ္ဈဘာသိံ။|
      block |နာဂဿိဒံ ကိန္တိ ကထဉ္စ လဒ္ဓံ၊ ကထဇ္ဈဂမာသိ ဝိမာနသေဋ္ဌံ။|
    count |၁၇၀|
      block |အဓိစ္စ လဒ္ဓံ ပရိဏာမဇံ တေ၊ သယံကတံ ဥဒာဟု ဒေဝေဟိ ဒိန္နံ။|
      block |ပုစ္ဆာမိ တံ နာဂရာဇေတမတ္ထံ၊ ကထဇ္ဈဂမာသိ ဝိမာနသေဋ္ဌံ။|
    count |၁၇၁|
      block |နာဓိစ္စ လဒ္ဓံ န ပရိဏာမဇံ မေ၊ န သယံကတံ နာပိ ဒေဝေဟိ ဒိန္နံ။|
      block |သကေဟိ ကမ္မေဟိ အပါပကေဟိ၊ ပုညေဟိ မေ လဒ္ဓမိဒံ ဝိမာနံ။|
    count |၁၇၂|
      block |ကိံ တေ ဝတံ ကိံ ပန ဗြဟ္မစရိယံ၊ ကိဿ သုစိဏ္ဏဿ အယံ ဝိပါကော။|
      block |အက္ခါဟိ မေ နာဂရာဇေတမတ္ထံ၊ ကထံ နု တေ လဒ္ဓမိဒံ ဝိမာနံ။|
    count |၁၇၃|
      block |ရာဇာ အဟောသိံ မဂဓာနမိဿရော၊ ဒုယျောဓနော နာမ မဟာနုဘာဝေါ။|
      block |သော ဣတ္တရံ ဇီဝိတံ သံဝိဒိတွာ၊ အသဿတံ ဝိပရိဏာမဓမ္မံ။|
    count |၁၇၄|
      block |အန္နဉ္စ ပါနဉ္စ ပသန္နစိတ္တော၊ သက္ကစ္စ ဒာနံ ဝိပုလံ အဒာသိံ။|
      block |ဩပါနဘူတံ မေ ဃရံ တဒာသိ၊ သန္တပ္ပိတာ သမဏဗြာဟ္မဏာ စ။|
    count |၁၇၅|
      block |မာလဉ္စ ဂန္ဓဉ္စ ဝိလေပနဉ္စ၊ ပဒီပိယံ ယာနမုပဿယဉ္စ။|
      block |အစ္ဆာဒနံ သေယျမထန္နပါနံ၊ သက္ကစ္စ ဒာနာနိ အဒမှ တတ္ထ။|
    count |၁၇၆|
      block |တံ မေ ဝတံ တံ ပန ဗြဟ္မစရိယံ၊ တဿ သုစိဏ္ဏဿ အယံ ဝိပါကော။|
      block |တေနေဝ မေ လဒ္ဓမိဒံ ဝိမာနံ၊ ပဟူတဘက္ခံ ဗဟုအန္နပါနံ။|
      block |နစ္စေဟိ ဂီတေဟိ စုပေတရူပံ၊ စိရဋ္ဌိတိကံ န စ သဿတာယံ။|
    count |၁၇၇|
      block |အပ္ပါနုဘာဝါ တံ မဟာနုဘာဝံ၊ တေဇဿိနံ ဟန္တိ အတေဇဝန္တော။|
      block |ကိမေဝ ဒာဌာဝုဓ ကိံ ပဋိစ္စ၊ ဟတ္ထတ္တ မာဂစ္ဆိ ဝနိဗ္ဗကာနံ။|
    count |၁၇၈|
      block |ဘယံ နု တေ အနွဂတံ မဟန္တံ၊ တေဇော နု တေ နာနွဂံ ဒန္တမူလံ။|
      block |ကိမေဝ ဒာဌာဝုဓ ကိံ ပဋိစ္စ၊ ကိလေသမာပဇ္ဇိ ဝနိဗ္ဗကာနံ။|
    count |၁၇၉|
      block |န မေ ဘယံ အနွဂတံ မဟန္တံ၊ တေဇော န သက္ကာ မမ တေဟိ ဟန္တုံ။|
      block |သတဉ္စ ဓမ္မာနိ သုကိတ္တိတာနိ၊ သမုဒ္ဒဝေလာဝ ဒုရစ္စယာနိ။|
    count |၁၈၀|
      block |စာတုဒ္ဒသိံ ပဉ္စဒသိံ အဠာရ၊ ဥပေါသထံ နိစ္စမုပါဝသာမိ။|
      block |အထာဂမုံ သောဠသ ဘောဇပုတ္တာ၊ ရဇ္ဇုံ ဂဟေတွာန ဒဠှဉ္စ ပါသံ။|
    count |၁၈၁|
      block |ဘေတွာန နာသံ အတိကဿ ရဇ္ဇုံ၊ နယိံသု မံ သမ္ပရိဂယှ လုဒ္ဒာ။|
      block |ဧတာဒိသံ ဒုက္ခမဟံ တိတိက္ခံ၊ ဥပေါသထံ အပ္ပဋိကောပယန္တော။|
    count |၁၈၂|
      block |ဧကာယနေ တံ ပထေ အဒ္ဒသံသု၊ ဗလေန ဝဏ္ဏေန စုပေတရူပံ။|
      block |သိရိယာ ပညာယ စ ဘာဝိတောသိ၊ ကိံ ပတ္ထယံ နာဂ တပေါ ကရောသိ။|
    count |၁၈၃|
      block |န ပုတ္တဟေတူ န ဓနဿ ဟေတု၊ န အာယုနော စာပိ အဠာရ ဟေတု။|
      block |မနုဿယောနိံ အဘိပတ္ထယာနော၊ တသ္မာ ပရက္ကမ္မ တပေါ ကရောမိ။|
    count |၁၈၄|
      block |တွံ လောဟိတက္ခေါ ဝိဟတန္တရံသော၊ အလင်္ကတော ကပ္ပိတကေသမဿု။|
      block |သုရောသိတော လောဟိတစန္ဒနေန၊ ဂန္ဓဗ္ဗရာဇာဝ ဒိသာ ပဘာသသိ။|
    count |၁၈၅|
      block |ဒေဝိဒ္ဓိပတ္တောသိ မဟာနုဘာဝေါ၊ သဗ္ဗေဟိ ကာမေဟိ သမင်္ဂိဘူတော။|
      block |ပုစ္ဆာမိ တံ နာဂရာဇေတမတ္ထံ၊ သေယျော ဣတော ကေန မနုဿလောကော။|
    count |၁၈၆|
      block |အဠာရ နာညတြ မနုဿလောကာ၊ သုဒ္ဓီ ဝ သံဝိဇ္ဇတိ သံယမော ဝါ။|
      block |အဟဉ္စ လဒ္ဓါန မနုဿယောနိံ၊ ကာဟာမိ ဇာတိမရဏဿ အန္တံ။|
    count |၁၈၇|
      block |သံဝစ္ဆရော မေ ဝသတော တဝန္တိကေ၊ အန္နေန ပါနေန ဥပဋ္ဌိတောသ္မိ။|
      block |အာမန္တယိတွာန ပလေမိ နာဂ၊ စိရပ္ပဝုဋ္ဌောသ္မိ အဟံ ဇနိန္ဒ။|
    count |၁၈၈|
      block |ပုတ္တာ စ ဒာရာ အနုဇီဝိနော စ၊ နိစ္စာနုသိဋ္ဌာ ဥပတိဋ္ဌတေ တံ။|
      block |ကစ္စိန္နု တံ နာဘိသပိတ္ထ ကောစိ၊ ပိယဉှိ မေ ဒဿနံ တုယှံ အဠာရ။|
    count |၁၈၉|
      block |ယထာပိ မာတူ စ ပိတူ အဂါရေ၊ ပုတ္တော ပိယော ပဋိဝိဟိတော ဝသေယျ။|
      block |တတောပိ မယှံ ဣဓမေဝ သေယျော၊ စိတ္တဉှိ တေ နာဂ မယီ ပသန္နံ။|
    count |၁၉၀|
      block |မဏီ မမံ ဝိဇ္ဇတိ လောဟိတင်္ကော၊ ဓနာဟရော မဏိရတနံ ဥဠာရံ။|
      block |အာဒာယ တွံ ဂစ္ဆ သကံ နိကေတံ၊ လဒ္ဓါ ဓနံ တံ မဏိမောဿဇဿု။|
    count |၁၉၁|
      block |ဒိဋ္ဌာ မယာ မာနုသကာပိ ကာမာ၊ အသဿတာ ဝိပရိဏာမဓမ္မာ။|
      block |အာဒီနဝံ ကာမဂုဏေသု ဒိသွာ၊ သဒ္ဓါယဟံ ပဗ္ဗဇိတောမှိ ရာဇ။|
    count |၁၉၂|
      block |ဒုမပ္ဖလာနီဝ ပတန္တိ မာဏဝါ၊ ဒဟရာ စ ဝုဒ္ဓါ စ သရီရဘေဒာ။|
      block |ဧတမ္ပိ ဒိသွာ ပဗ္ဗဇိတောမှိ ရာဇ၊ အပဏ္ဏကံ သာမညမေဝ သေယျော။|
    count |၁၉၃|
      block |အဒ္ဓါ ဟဝေ သေဝိတဗ္ဗာ သပညာ၊ ဗဟုဿုတာ ယေ ဗဟုဌာနစိန္တိနော။|
      block |နာဂဉ္စ သုတွာန တဝဉ္စဠာရ၊ ကာဟာမိ ပုညာနိ အနပ္ပကာနိ။|
    count |၁၉၄|
      block |အဒ္ဓါ ဟဝေ သေဝိတဗ္ဗာ သပညာ၊ ဗဟုဿုတာ ယေ ဗဟုဌာနစိန္တိနော။|
      block |နာဂဉ္စ သုတွာန မမဉ္စ ရာဇ၊ ကရောဟိ ပုညာနိ အနပ္ပကာနီတိ။|
    stand |သင်္ခပါလဇာတကံ စတုတ္ထံ။|
    count |  |
    block |၅၂၅။ စူဠသုတသောမဇာတကံ ၅|
    count |၁၉၅|
      block |အာမန္တယာမိ နိဂမံ၊ မိတ္တာမစ္စေ ပရိဿဇေ။|
      block |သိရသ္မိံ ပလိတံ ဇာတံ၊ ပဗ္ဗဇ္ဇံ ဒာနိ ရောစဟံ။|
    count |၁၉၆|
      block |အဘုမ္မေ ကထံ နု ဘဏသိ၊ သလ္လံ မေ ဒေဝ ဥရသိ ကပ္ပေသိ။|
      block |သတ္တသတာ တေ ဘရိယာ၊ ကထံ နု တေ တာ ဘဝိဿန္တိ။|
    count |၁၉၇|
      block |ပညာယိဟိန္တိ ဧတာ၊ ဒဟရာ အညမ္ပိ တာ ဂမိဿန္တိ။|
      block |သဂ္ဂဉ္စဿ ပတ္ထယာနော၊ တေန အဟံ ပဗ္ဗဇိဿာမိ။|
    count |၁၉၈|
      block |ဒုလ္လဒ္ဓံ မေ အာသိ သုတသောမ၊ ယဿ တေ ဟောမဟံ မာတာ။|
      block |ယံ မေ ဝိလပန္တိယာ၊ အနပေက္ခေါ ပဗ္ဗဇသိ ဒေဝ။|
    count |၁၉၉|
      block |ဒုလ္လဒ္ဓံ မေ အာသိ သုတသောမ၊ ယံ တံ အဟံ ဝိဇာယိဿံ။|
      block |ယံ မေ ဝိလပန္တိယာ၊ အနပေက္ခေါ ပဗ္ဗဇသိ ဒေဝ။|
    count |၂၀၀|
      block |ကော နာမေသော ဓမ္မော၊ သုတသောမ ကာ စ နာမ ပဗ္ဗဇ္ဇာ။|
      block |ယံ နော အမှေ ဇိဏ္ဏေ၊ အနပေက္ခေါ ပဗ္ဗဇသိ ဒေဝ။|
    count |၂၀၁|
      block |ပုတ္တာပိ တုယှံ ဗဟဝေါ၊ ဒဟရာ အပ္ပတ္တယောဗ္ဗနာ။|
      block |မဉ္ဇူ တေပိ တံ အပဿန္တာ၊ မညေ ဒုက္ခံ နိဂစ္ဆန္တိ။|
    count |၂၀၂|
      block |ပုတ္တေဟိ စ မေ ဧတေဟိ၊ ဒဟရေဟိ အပ္ပတ္တယောဗ္ဗနေဟိ။|
      block |မဉ္ဇူဟိ သဗ္ဗေဟိပိ တုမှေဟိ၊ စိရမ္ပိ ဌတွာ ဝိနာသဘာဝေါ။|
    count |၂၀၃|
      block |ဆိန္နံ နု တုယှံ ဟဒယံ၊ အဒု တေ ကရုဏာ စ နတ္ထိ အမှေသု။|
      block |ယံ နော ဝိကန္ဒန္တိယော၊ အနပေက္ခေါ ပဗ္ဗဇသိ ဒေဝ။|
    count |၂၀၄|
      block |န စ မယှံ ဆိန္နံ ဟဒယံ၊ အတ္ထိ ကရုဏာပိ မယှံ တုမှေသု။|
      block |သဂ္ဂဉ္စ ပတ္ထယာနော၊ တေန အဟံ ပဗ္ဗဇိဿာမိ။|
    count |၂၀၅|
      block |ဒုလ္လဒ္ဓံ မေ အာသိ၊ သုတသောမ ယဿ တေ အဟံ ဘရိယာ။|
      block |ယံ မေ ဝိလပန္တိယာ၊ အနပေက္ခေါ ပဗ္ဗဇသိ ဒေဝ။|
    count |၂၀၆|
      block |ဒုလ္လဒ္ဓံ မေ အာသိ၊ သုတသောမ ယဿ တေ အဟံ ဘရိယာ။|
      block |ယံ မေ ကုစ္ဆိပဋိသန္ဓိံ၊ အနပေက္ခေါ ပဗ္ဗဇသိ ဒေဝ။|
    count |၂၀၇|
      block |ပရိပက္ကော မေ ဂဗ္ဘော၊ ကုစ္ဆိဂတော ယာဝ နံ ဝိဇာယာမိ။|
      block |မာဟံ ဧကာ ဝိဓဝါ၊ ပစ္ဆာ ဒုက္ခါနိ အဒ္ဒက္ခိံ။|
    count |၂၀၈|
      block |ပရိပက္ကော တေ ဂဗ္ဘော၊ ကုစ္ဆိဂတော ဣင်္ဃ တွံ ဝိဇာယဿု။|
      block |ပုတ္တံ အနောမဝဏ္ဏံ၊ တံ ဟိတွာ ပဗ္ဗဇိဿာမိ။|
    count |၂၀၉|
      block |မာ တွံ စန္ဒေ ရုဒိ၊ မာ သောစိ ဝနတိမိရမတ္တက္ခိ။|
      block |အာရောဟ ဝရပါသာဒံ၊ အနပေက္ခေါ အဟံ ဂမိဿာမိ။|
    count |၂၁၀|
      block |ကော တံ အမ္မ ကောပေသိ၊ ကိံ ရောဒသိ ပေက္ခသိ စ မံ ဗာဠှံ။|
      block |ကံ အဝဇ္ဈံ ဃာတေမိ၊ ဉာတီနံ ဥဒိက္ခမာနာနံ။|
    count |၂၁၁|
      block |န ဟိ သော သက္ကာ ဟန္တုံ၊ ဝိဇိတာဝီ ယော မံ တာတ ကောပေသိ။|
      block |ပိတာ တေ မံ တာတ အဝစ၊ အနပေက္ခေါ အဟံ ဂမိဿာမိ။|
    count |၂၁၂|
      block |ယောဟံ ပုဗ္ဗေ နိယျာမိ၊ ဥယျာနံ မတ္တကုဉ္ဇရေ စ ယောဓေမိ။|
      block |သုတသောမေ ပဗ္ဗဇိတေ၊ ကထံ နု ဒာနိ ကရိဿာမိ။|
    count |၂၁၃|
      block |မာတုစ္စ မေ ရုဒန္တျာ၊ ဇေဋ္ဌဿ စ ဘာတုနော အကာမဿ။|
      block |ဟတ္ထေပိ တေ ဂဟေဿံ၊ န ဟိ ဂစ္ဆသိ နော အကာမာနံ။|
    count |၂၁၄|
      block |ဥဋ္ဌေဟိ တွံ ဓာတိ၊ ဣမံ ကုမာရံ ရမေဟိ အညတ္ထ။|
      block |မာ မေ ပရိပန္ထမကာသိ၊ သဂ္ဂံ မမ ပတ္ထယာနဿ။|
    count |၂၁၅|
      block |ယံ နူနိမံ ဒဒေယျံ ပဘင်္ကရံ၊ ကော နု မေ ဣမိနာတ္ထော။|
      block |သုတသောမေ ပဗ္ဗဇိတေ၊ ကိံ နု မေနံ ကရိဿာမိ။|
    count |၂၁၆|
      block |ကောသော စ တုယှံ ဝိပုလော၊ ကောဋ္ဌာဂါရဉ္စ တုယှံ ပရိပူရံ။|
      block |ပထဝီ စ တုယှံ ဝိဇိတာ၊ ရမဿု မာ ပဗ္ဗဇိ ဒေဝ။|
    count |၂၁၇|
      block |ကောသော စ မယှံ ဝိပုလော၊ ကောဋ္ဌာဂါရဉ္စ မယှံ ပရိပူရံ။|
      block |ပထဝီ စ မယှံ ဝိဇိတာ၊ တံ ဟိတွာ ပဗ္ဗဇိဿာမိ။|
    count |၂၁၈|
      block |မယှမ္ပိ ဓနံ ပဟူတံ၊ သင်္ခါတုံ နောပိ ဒေဝ သက္ကောမိ။|
      block |တံ တေ ဒဒာမိ သဗ္ဗမ္ပိ၊ ရမဿု မာ ပဗ္ဗဇိ ဒေဝ။|
    count |၂၁၉|
      block |ဇာနာမိ ဓနံ ပဟူတံ၊ ကုလဝဒ္ဓန ပူဇိတော တယာ စသ္မိ။|
      block |သဂ္ဂဉ္စ ပတ္ထယာနော၊ တေန အဟံ ပဗ္ဗဇိဿာမိ။|
    count |၂၂၀|
      block |ဥက္ကဏ္ဌိတောသ္မိ ဗာဠှံ၊ အရတိ မံ သောမဒတ္တ အာဝိသတိ။|
      block |ဗဟုကာပိ မေ အန္တရာယာ၊ အဇ္ဇေဝါဟံ ပဗ္ဗဇိဿာမိ။|
    count |၂၂၁|
      block |ဣဒဉ္စ တုယှံ ရုစိတံ၊ သုတသောမ အဇ္ဇေဝ ဒာနိ တွံ ပဗ္ဗဇ။|
      block |အဟမ္ပိ ပဗ္ဗဇိဿာမိ၊ န ဥဿဟေ တယာ ဝိနာ အဟံ ဌာတုံ။|
    count |၂၂၂|
      block |န ဟိ သက္ကာ ပဗ္ဗဇိတုံ၊ နဂရေ န ဟိ ပစ္စတိ ဇနပဒေ စ။|
      block |သုတသောမေ ပဗ္ဗဇိတေ၊ ကထံ နု ဒာနိ ကရိဿာမ။|
    count |၂၂၃|
      block |ဥပနီယတိဒံ မညေ၊ ပရိတ္တံ ဥဒကံဝ စင်္ကဝါရမှိ။|
      block |ဧဝံ သုပရိတ္တကေ ဇီဝိတေ၊ န စ ပမဇ္ဇိတုံ ကာလော။|
    count |၂၂၄|
      block |ဥပနီယတိဒံ မညေ၊ ပရိတ္တံ ဥဒကံဝ စင်္ကဝါရမှိ။|
      block |ဧဝံ သုပရိတ္တကေ ဇီဝိတေ၊ အန္ဓဗာလာ ပမဇ္ဇန္တိ။|
    count |၂၂၅|
      block |တေ ဝဍ္ဎယန္တိ နိရယံ၊ တိရစ္ဆာနယောနိဉ္စ ပေတ္တိဝိသယဉ္စ။|
      block |တဏှာယ ဗန္ဓနဗဒ္ဓါ၊ ဝဍ္ဎေန္တိ အသုရကာယံ။|
    count |၂၂၆|
      block |ဦဟညတေ ရဇဂ္ဂံ၊ အဝိဒူရေ ပုဗ္ဗကမှိ စ ပါသာဒေ။|
      block |မညေ နော ကေသာ ဆိန္နာ၊ ယသဿိနော ဓမ္မရာဇဿ။|
    count |၂၂၇|
      block |အယမဿ ပါသာဒော၊ သောဝဏ္ဏ ပုပ္ဖမာလျဝီတိကိဏ္ဏော။|
      block |ယဟိ မနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၂၈|
      block |အယမဿ ပါသာဒော၊ သောဝဏ္ဏပုပ္ဖမာလျဝီတိကိဏ္ဏော။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၂၉|
      block |ဣဒမဿ ကူဋာဂါရံ၊ သောဝဏ္ဏပုပ္ဖမာလျဝီတိကိဏ္ဏံ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၃၀|
      block |ဣဒမဿ ကူဋာဂါရံ၊ သောဝဏ္ဏ ပုပ္ဖမာလျဝီတိကိဏ္ဏံ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၃၁|
      block |အယမဿ အသောကဝနိကာ၊ သုပုပ္ဖိတာ သဗ္ဗကာလိကာ ရမ္မာ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၃၂|
      block |အယမဿ အသောကဝနိကာ၊ သုပုပ္ဖိတာ သဗ္ဗကာလိကာ ရမ္မာ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၃၃|
      block |ဣဒမဿ ဥယျာနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၃၄|
      block |ဣဒမဿ ဥယျာနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၃၅|
      block |ဣဒမဿ ကဏိကာရဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၃၆|
      block |ဣဒမဿ ကဏိကာရဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၃၇|
      block |ဣဒမဿ ပါဋလိဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၃၈|
      block |ဣဒမဿ ပါဋလိဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၃၉|
      block |ဣဒမဿ အမ္ဗဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၄၀|
      block |ဣဒမဿ အမ္ဗဝနံ၊ သုပုပ္ဖိတံ သဗ္ဗကာလိကံ ရမ္မံ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၄၁|
      block |အယမဿ ပေါက္ခရဏီ၊ သဉ္ဆန္နာ အဏ္ဍဇေဟိ ဝီတိကိဏ္ဏာ။|
      block |ယဟိမနုဝိစရိ ရာဇာ၊ ပရိကိဏ္ဏော ဣတ္ထာဂါရေဟိ။|
    count |၂၄၂|
      block |အယမဿ ပေါက္ခရဏီ၊ သဉ္ဆန္နာ အဏ္ဍဇေဟိ ဝီတိကိဏ္ဏာ။|
      block |ယဟိမနုဝိစရိ ရာဇာ၊ ပရိကိဏ္ဏော ဉာတိသင်္ဃေန။|
    count |၂၄၃|
      block |ရာဇာ ဝေါ ခေါ ပဗ္ဗဇိတော၊ သုတသောမော ရဇ္ဇံ ဣမံ ပဟတွာန။|
      block |ကာသာယဝတ္ထဝသနော၊ နာဂေါဝ ဧကကော စရတိ။|
    count |၂၄၄|
      block |မာဿု ပုဗ္ဗေ ရတိကီဠိတာနိ၊ ဟသိတာနိ စ အနုဿရိတ္ထ။|
      block |မာ ဝေါ ကာမာ ဟနိံသု၊ ရမ္မံ ဟိ သုဒဿနံ နဂရံ။|
    count |၂၄၅|
      block |မေတ္တစိတ္တဉ္စ ဘာဝေထ၊ အပ္ပမာဏံ ဒိဝါ စ ရတ္တော စ။|
      block |အဂစ္ဆိတ္ထ ဒေဝပုရ၊ အာဝါသံ ပုညကမ္မိနန္တိ။|
      block |သုဝပဏ္ဍိတဇမ္ဗုကကုဏ္ဍလိနော၊ ဝရကညမလမ္ဗုသဇာတကဉ္စ။|
      block |ပဝရုတ္တမသင်္ခသိရီဝှယကော၊ သုတသောမအရိန္ဓမရာဇဝရော။|
    stand |စူဠသုတသောမဇာတကံ ပဉ္စမံ။|
    stand |စတ္တာလီသနိပါတံ နိဋ္ဌိတံ။|
    block |တဿုဒ္ဒာနံ|
