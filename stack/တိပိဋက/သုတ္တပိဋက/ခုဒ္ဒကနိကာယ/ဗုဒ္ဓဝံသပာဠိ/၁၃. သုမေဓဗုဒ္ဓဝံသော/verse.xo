block |၁၃။ သုမေဓဗုဒ္ဓဝံသော|
  count |၁|
    block |ပဒုမုတ္တရဿ အပရေန၊ သုမေဓော နာမ နာယကော။|
    block |ဒုရာသဒော ဥဂ္ဂတေဇော၊ သဗ္ဗလောကုတ္တမော မုနိ။|
  count |၂|
    block |ပသန္နနေတ္တော သုမုခေါ၊ ဗြဟာ ဥဇု ပတာပဝါ။|
    block |ဟိတေသီ သဗ္ဗသတ္တာနံ၊ ဗဟူ မောစေသိ ဗန္ဓနာ။|
  count |၃|
    block |ယဒာ ဗုဒ္ဓေါ ပါပုဏိတွာ၊ ကေဝလံ ဗောဓိမုတ္တမံ။|
    block |သုဒဿနမှိ နဂရေ၊ ဓမ္မစက္ကံ ပဝတ္တယိ။|
  count |၄|
    block |တဿာပိ အဘိသမယာ တီဏိ၊ အဟေသုံ ဓမ္မဒေသနေ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၅|
    block |ပုနာပရံ ကုမ္ဘကဏ္ဏံ၊ ယက္ခံ သော ဒမယီ ဇိနော။|
    block |နဝုတိကောဋိသဟဿာနံ၊ ဒုတိယာဘိသမယော အဟု။|
  count |၆|
    block |ပုနာပရံ အမိတယသော၊ စတုသစ္စံ ပကာသယိ။|
    block |အသီတိကောဋိသဟဿာနံ၊ တတိယာဘိသမယော အဟု။|
  count |၇|
    block |သန္နိပါတာ တယော အာသုံ၊ သုမေဓဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၈|
    block |သုဒဿနံ နာမ နဂရံ၊ ဥပဂဉ္ဆိ ဇိနော ယဒာ။|
    block |တဒာ ခီဏာသဝါ ဘိက္ခူ၊ သမိံသု သတကောဋိယော။|
  count |၉|
    block |ပုနာပရံ ဒေဝကူဋေ၊ ဘိက္ခူနံ ကထိနတ္ထတေ။|
    block |တဒာ နဝုတိကောဋီနံ၊ ဒုတိယော အာသိ သမာဂမော။|
  count |၁၀|
    block |ပုနာပရံ ဒသဗလော၊ ယဒာ စရတိ စာရိကံ။|
    block |တဒာ အသီတိကောဋီနံ၊ တတိယော အာသိ သမာဂမော။|
  count |၁၁|
    block |အဟံ တေန သမယေန၊ ဥတ္တရော နာမ မာဏဝေါ။|
    block |အသီတိကောဋိယော မယှံ၊ ဃရေ သန္နိစိတံ ဓနံ။|
  count |၁၂|
    block |ကေဝလံ သဗ္ဗံ ဒတွာန၊ သသင်္ဃေ လောကနာယကေ။|
    block |သရဏံ တဿုပဂဉ္ဆိံ၊ ပဗ္ဗဇ္ဇဉ္စာဘိရောစယိံ။|
  count |၁၃|
    block |သောပိ မံ ဗုဒ္ဓေါ ဗျာကာသိ၊ ကရောန္တော အနုမောဒနံ။|
    block |တိံသကပ္ပသဟဿမှိ၊ အယံ ဗုဒ္ဓေါ ဘဝိဿတိ။|
  count |၁၄|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၅|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၆|
    block |သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။|
    block |သဗ္ဗံ ပရိယာပုဏိတွာန၊ သောဘယိံ ဇိနသာသနံ။|
  count |၁၇|
    block |တတ္ထပ္ပမတ္တော ဝိဟရန္တော၊ နိသဇ္ဇဋ္ဌာနစင်္ကမေ။|
    block |အဘိညာသု ပါရမိံ ဂန္တွာ၊ ဗြဟ္မလောကမဂဉ္ဆဟံ။|
  count |၁၈|
    block |သုဒဿနံ နာမ နဂရံ၊ သုဒတ္တော နာမ ခတ္တိယော။|
    block |သုဒတ္တာ နာမ ဇနိကာ၊ သုမေဓဿ မဟေသိနော။|
  count |၁၉|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |သုစန္ဒကဉ္စနသိရိဝဍ္ဎာ၊ တယော ပါသာဒမုတ္တမာ။|
  count |၂၀|
    block |တိသောဠသသဟဿာနိ၊ နာရိယော သမလင်္ကတာ။|
    block |သုမနာ နာမ သာ နာရီ၊ ပုနဗ္ဗသု နာမ အတြဇော။|
  count |၂၁|
    block |နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။|
    block |အနူနကံ အဍ္ဎမာသံ၊ ပဓာနံ ပဒဟီ ဇိနော။|
  count |၂၂|
    block |ဗြဟ္မုနာ ယာစိတော သန္တော၊ သုမေဓော လောကနာယကော။|
    block |ဝတ္တိ စက္ကံ မဟာဝီရော၊ သုဒဿနုယျာနမုတ္တမေ။|
  count |၂၃|
    block |သရဏော သဗ္ဗကာမော စ၊ အဟေသုံ အဂ္ဂသာဝကာ။|
    block |သာဂရော နာမုပဋ္ဌာကော၊ သုမေဓဿ မဟေသိနော။|
  count |၂၄|
    block |ရာမာ စေဝ သုရာမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ မဟာနီပေါတိ ဝုစ္စတိ။|
  count |၂၅|
    block |ဥရုဝေလာ ယသဝါ စ၊ အဟေသုံ အဂ္ဂုပဋ္ဌကာ။|
    block |ယသောဓရာ သိရိမာ စ၊ အဟေသုံ အဂ္ဂုပဋ္ဌိကာ။|
  count |၂၆|
    block |အဋ္ဌာသီတိရတနာနိ၊ အစ္စုဂ္ဂတော မဟာမုနိ။|
    block |ဩဘာသေတိ ဒိသာ သဗ္ဗာ၊ စန္ဒော တာရဂဏေ ယထာ။|
  count |၂၇|
    block |စက္ကဝတ္တိမဏီ နာမ၊ ယထာ တပတိ ယောဇနံ။|
    block |တထေဝ တဿ ရတနံ၊ သမန္တာ ဖရတိ ယောဇနံ။|
  count |၂၈|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၉|
    block |တေဝိဇ္ဇဆဠဘိညေဟိ၊ ဗလပ္ပတ္တေဟိ တာဒိဟိ။|
    block |သမာကုလမိဒံ အာသိ၊ အရဟန္တေဟိ သာဓုဟိ။|
  count |၃၀|
    block |တေပိ သဗ္ဗေ အမိတယသာ၊ ဝိပ္ပမုတ္တာ နိရူပဓီ။|
    block |ဉာဏာလောကံ ဒဿယိတွာ၊ နိဗ္ဗုတာ တေ မဟာယသာ။|
  count |၃၁|
    block |သုမေဓော ဇိနဝရော ဗုဒ္ဓေါ၊ မေဓာရာမမှိ နိဗ္ဗုတော။|
    block |ဓာတုဝိတ္ထာရိကံ အာသိ၊ တေသု တေသု ပဒေသတောတိ။|
  stand |သုမေဓဿ ဘဂဝတော ဝံသော ဧကာဒသမော။|
