block |၄။ ကောဏ္ဍညဗုဒ္ဓဝံသော|
  count |၁|
    block |ဒီပင်္ကရဿ အပရေန၊ ကောဏ္ဍညော နာမ နာယကော။|
    block |အနန္တတေဇော အမိတယသော၊ အပ္ပမေယျော ဒုရာသဒော။|
  count |၂|
    block |ဓရဏူပမော ခမနေန၊ သီလေန သာဂရူပမော။|
    block |သမာဓိနာ မေရူပမော၊ ဉာဏေန ဂဂနူပမော။|
  count |၃|
    block |ဣန္ဒြိယဗလဗောဇ္ဈင်္ဂ-မဂ္ဂသစ္စပ္ပကာသနံ။|
    block |ပကာသေသိ သဒာ ဗုဒ္ဓေါ၊ ဟိတာယ သဗ္ဗပါဏိနံ။|
  count |၄|
    block |ဓမ္မစက္ကံ ပဝတ္တေန္တေ၊ ကောဏ္ဍညေ လောကနာယကေ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၅|
    block |တတော ပရမ္ပိ ဒေသေန္တေ၊ နရမရူနံ သမာဂမေ။|
    block |နဝုတိကောဋိသဟဿာနံ၊ ဒုတိယာဘိသမယော အဟု။|
  count |၆|
    block |တိတ္ထိယေ အဘိမဒ္ဒန္တော၊ ယဒာ ဓမ္မမဒေသယိ။|
    block |အသီတိကောဋိသဟဿာနံ၊ တတိယာဘိသမယော အဟု။|
  count |၇|
    block |သန္နိပါတာ တယော အာသုံ၊ ကောဏ္ဍညဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၈|
    block |ကောဋိသတသဟဿာနံ၊ ပဌမော အာသိ သမာဂမော။|
    block |ဒုတိယော ကောဋိသဟဿာနံ၊ တတိယော နဝုတိကောဋိနံ။|
  count |၉|
    block |အဟံ တေန သမယေန၊ ဝိဇိတာဝီ နာမ ခတ္တိယော။|
    block |သမုဒ္ဒံ အန္တမန္တေန၊ ဣဿရိယံ ဝတ္တယာမဟံ။|
  count |၁၀|
    block |ကောဋိသတသဟဿာနံ၊ ဝိမလာနံ မဟေသိနံ။|
    block |သဟ လောကဂ္ဂနာထေန၊ ပရမန္နေန တပ္ပယိံ။|
  count |၁၁|
    block |သောပိ မံ ဗုဒ္ဓေါ ဗျာကာသိ၊ ကောဏ္ဍညော လောကနာယကော။|
    block |အပရိမေယျိတော ကပ္ပေ၊ ဗုဒ္ဓေါ လောကေ ဘဝိဿတိ။|
  count |၁၂|
    block |ပဓာနံ ပဒဟိတွာန၊ ကတွာ ဒုက္ကရကာရိကံ။|
    block |အဿတ္ထမူလေ သမ္ဗုဒ္ဓေါ၊ ဗုဇ္ဈိဿတိ မဟာယသော။|
  count |၁၃|
    block |ဣမဿ ဇနိကာ မာတာ၊ မာယာ နာမ ဘဝိဿတိ။|
    block |ပိတာ သုဒ္ဓေါဒနော နာမ၊ အယံ ဟေဿတိ ဂေါတမော။|
  count |၁၄|
    block |ကောလိတော ဥပတိဿော စ၊ အဂ္ဂါ ဟေဿန္တိ သာဝကာ။|
    block |အာနန္ဒော နာမုပဋ္ဌာကော၊ ဥပဋ္ဌိဿတိမံ ဇိနံ။|
  count |၁၅|
    block |ခေမာ ဥပ္ပလဝဏ္ဏာ စ၊ အဂ္ဂါ ဟေဿန္တိ သာဝိကာ။|
    block |ဗောဓိ တဿ ဘဂဝတော၊ အဿတ္ထောတိ ပဝုစ္စတိ။|
  count |၁၆|
    block |စိတ္တော စ ဟတ္ထာဠဝကော၊ အဂ္ဂါ ဟေဿန္တုပဋ္ဌကာ။|
    block |နန္ဒမာတာ စ ဥတ္တရာ၊ အဂ္ဂါ ဟေဿန္တုပဋ္ဌိကာ။|
    block |အာယု ဝဿသတံ တဿ၊ ဂေါတမဿ ယသဿိနော။|
  count |၁၇|
    block |ဣဒံ သုတွာန ဝစနံ၊ အသမဿ မဟေသိနော။|
    block |အာမောဒိတာ နရမရူ၊ ဗုဒ္ဓဗီဇံ ကိရ အယံ။|
  count |၁၈|
    block |ဥက္ကုဋ္ဌိသဒ္ဒာ ဝတ္တန္တိ၊ အပ္ဖောဋေန္တိ ဟသန္တိ စ။|
    block |ကတဉ္ဇလီ နမဿန္တိ၊ ဒသသဟဿိဒေဝတာ။|
  count |၁၉|
    block |ယဒိမဿ လောကနာထဿ၊ ဝိရဇ္ဈိဿာမ သာသနံ။|
    block |အနာဂတမှိ အဒ္ဓါနေ၊ ဟေဿာမ သမ္မုခါ ဣမံ။|
  count |၂၀|
    block |ယထာ မနုဿာ နဒိံ တရန္တာ၊ ပဋိတိတ္ထံ ဝိရဇ္ဈိယ။|
    block |ဟေဋ္ဌာတိတ္ထေ ဂဟေတွာန၊ ဥတ္တရန္တိ မဟာနဒိံ။|
  count |၂၁|
    block |ဧဝမေဝ မယံ သဗ္ဗေ၊ ယဒိ မုဉ္စာမိမံ ဇိနံ။|
    block |အနာဂတမှိ အဒ္ဓါနေ၊ ဟေဿာမ သမ္မုခါ ဣမံ။|
  count |၂၂|
    block |တဿာဟံ ဝစနံ သုတွာ၊ ဘိယျော စိတ္တံ ပသာဒယိံ။|
    block |တမေဝ အတ္ထံ သာဓေန္တော၊ မဟာရဇ္ဇံ ဇိနေ အဒံ။|
    block |မဟာရဇ္ဇံ ဒဒိတွာန၊ ပဗ္ဗဇိံ တဿ သန္တိကေ။|
  count |၂၃|
    block |သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။|
    block |သဗ္ဗံ ပရိယာပုဏိတွာန၊ သောဘယိံ ဇိနသာသနံ။|
  count |၂၄|
    block |တတ္ထပ္ပမတ္တော ဝိဟရန္တော၊ နိသဇ္ဇဋ္ဌာနစင်္ကမေ။|
    block |အဘိညာပါရမိံ ဂန္တွာ၊ ဗြဟ္မလောကမဂဉ္ဆဟံ။|
  count |၂၅|
    block |နဂရံ ရမ္မဝတီ နာမ၊ သုနန္ဒော နာမ ခတ္တိယော။|
    block |သုဇာတာ နာမ ဇနိကာ၊ ကောဏ္ဍညဿ မဟေသိနော။|
  count |၂၆|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |သုစိ သုရုစိ သုဘော စ၊ တယော ပါသာဒမုတ္တမာ။|
  count |၂၇|
    block |တီဏိသတသဟဿာနိ၊ နာရိယော သမလင်္ကတာ။|
    block |ရုစိဒေဝီ နာမ နာရီ၊ ဝိဇိတသေနော အတြဇော။|
  count |၂၈|
    block |နိမိတ္တေ စတုရော ဒိသွာ၊ ရထယာနေန နိက္ခမိ။|
    block |အနူနဒသမာသာနိ၊ ပဓာနံ ပဒဟီ ဇိနော။|
  count |၂၉|
    block |ဗြဟ္မုနာ ယာစိတော သန္တော၊ ကောဏ္ဍညော ဒွိပဒုတ္တမော။|
    block |ဝတ္တိ စက္ကံ မဟာဝီရော၊ ဒေဝါနံ နဂရုတ္တမေ။|
  count |၃၀|
    block |ဘဒ္ဒော စေဝ သုဘဒ္ဒော စ၊ အဟေသုံ အဂ္ဂသာဝကာ။|
    block |အနုရုဒ္ဓေါ နာမုပဋ္ဌာကော၊ ကောဏ္ဍညဿ မဟေသိနော။|
  count |၃၁|
    block |တိဿာ စ ဥပတိဿာ စ၊ အဟေသုံ အဂ္ဂသာဝိကာ။|
    block |သာလကလျာဏိကော ဗောဓိ၊ ကောဏ္ဍညဿ မဟေသိနော။|
  count |၃၂|
    block |သောဏော စ ဥပသောဏော စ၊ အဟေသုံ အဂ္ဂုပဋ္ဌကာ။|
    block |နန္ဒာ စေဝ သိရီမာ စ၊ အဟေသုံ အဂ္ဂုပဋ္ဌိကာ။|
  count |၃၃|
    block |သော အဋ္ဌာသီတိ ဟတ္ထာနိ၊ အစ္စုဂ္ဂတော မဟာမုနိ။|
    block |သောဘတေ ဥဠုရာဇာဝ သူရိယော မဇ္ဈနှိကေ ယထာ။|
  count |၃၄|
    block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၅|
    block |ခီဏာသဝေဟိ ဝိမလေဟိ၊ ဝိစိတ္တာ အာသိ မေဒနီ။|
    block |ယထာ ဂဂနမုဠူဟိ၊ ဧဝံ သော ဥပသောဘထ။|
  count |၃၆|
    block |တေပိ နာဂါ အပ္ပမေယျာ၊ အသင်္ခေါဘာ ဒုရာသဒာ။|
    block |ဝိဇ္ဇုပါတံဝ ဒဿေတွာ၊ နိဗ္ဗုတာ တေ မဟာယသာ။|
  count |၃၇|
    block |သာ စ အတုလိယာ ဇိနဿ ဣဒ္ဓိ၊ ဉာဏပရိဘာဝိတော စ သမာဓိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၈|
    block |ကောဏ္ဍညော ပဝရော ဗုဒ္ဓေါ၊ စန္ဒာရာမမှိ နိဗ္ဗုတော။|
    block |တတ္ထေဝ စေတိယော စိတ္တော၊ သတ္တ ယောဇနမုဿိတောတိ။|
  stand |ကောဏ္ဍညဿ ဘဂဝတော ဝံသော ဒုတိယော။|
