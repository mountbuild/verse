block |၂၉။ ဓာတုဘာဇနီယကထာ|
  count |၁|
    block |မဟာဂေါတမော ဇိနဝရော၊ ကုသိနာရမှိ နိဗ္ဗုတော။|
    block |ဓာတုဝိတ္ထာရိကံ အာသိ၊ တေသု တေသု ပဒေသတော။|
  count |၂|
    block |ဧကော အဇာတသတ္တုဿ၊ ဧကော ဝေသာလိယာ ပုရေ။|
    block |ဧကော ကပိလဝတ္ထုသ္မိံ၊ ဧကော စ အလ္လကပ္ပကေ။|
  count |၃|
    block |ဧကော စ ရာမဂါမမှိ၊ ဧကော စ ဝေဌဒီပကေ။|
    block |ဧကော ပါဝေယျကေ မလ္လေ၊ ဧကော စ ကောသိနာရကေ။|
  count |၄|
    block |ကုမ္ဘဿ ထူပံ ကာရေသိ၊ ဗြာဟ္မဏော ဒောဏသဝှယော။|
    block |အင်္ဂါရထူပံ ကာရေသုံ၊ မောရိယာ တုဋ္ဌမာနသာ။|
  count |၅|
    block |အဋ္ဌ သာရီရိကာ ထူပါ၊ နဝမော ကုမ္ဘစေတိယော။|
    block |အင်္ဂါရထူပေါ ဒသမော၊ တဒာယေဝ ပတိဋ္ဌိတော။|
  count |၆|
    block |ဥဏှီသံ စတဿော ဒာဌာ၊ အက္ခကာ ဒွေ စ ဓာတုယော။|
    block |အသမ္ဘိန္နာ ဣမာ သတ္တ၊ သေသာ ဘိန္နာဝ ဓာတုယော။|
  count |၇|
    block |မဟန္တာ မုဂ္ဂမတ္တာ စ၊ မဇ္ဈိမာ ဘိန္နတဏ္ဍုလာ။|
    block |ခုဒ္ဒကာ သာသပမတ္တာ စ၊ နာနာဝဏ္ဏာ စ ဓာတုယော။|
  count |၈|
    block |မဟန္တာ သုဝဏ္ဏဝဏ္ဏာ စ၊ မုတ္တဝဏ္ဏာ စ မဇ္ဈိမာ။|
    block |ခုဒ္ဒကာ မကုလဝဏ္ဏာ စ၊ သောဠသဒောဏမတ္တိကာ။|
  count |၉|
    block |မဟန္တာ ပဉ္စ နာဠိယော၊ နာဠိယော ပဉ္စ မဇ္ဈိမာ။|
    block |ခုဒ္ဒကာ ဆ နာဠီ စေဝ၊ ဧတာ သဗ္ဗာပိ ဓာတုယော။|
  count |၁၀|
    block |ဥဏှီသံ သီဟဠေ ဒီပေ၊ ဗြဟ္မလောကေ စ ဝါမကံ။|
    block |သီဟဠေ ဒက္ခိဏက္ခဉ္စ၊ သဗ္ဗာပေတာ ပတိဋ္ဌိတာ။|
  count |၁၁|
    block |ဧကာ ဒာဌာ တိဒသပုရေ၊ ဧကာ နာဂပုရေ အဟု။|
    block |ဧကာ ဂန္ဓာရဝိသယေ၊ ဧကာ ကလိင်္ဂရာဇိနော။|
  count |၁၂|
    block |စတ္တာလီသသမာ ဒန္တာ၊ ကေသာ လောမာ စ သဗ္ဗသော။|
    block |ဒေဝါ ဟရိံသု ဧကေကံ၊ စက္ကဝါဠပရမ္ပရာ။|
  count |၁၃|
    block |ဝဇိရာယံ ဘဂဝတော၊ ပတ္တော ဒဏ္ဍဉ္စ စီဝရံ။|
    block |နိဝါသနံ ကုလဃရေ၊ ပစ္စတ္ထရဏံ ကပိလဝှယေ။|
  count |၁၄|
    block |ပါဋလိပုတ္တပုရမှိ၊ ကရဏံ ကာယဗန္ဓနံ။|
    block |စမ္ပါယုဒကသာဋိယံ၊ ဥဏ္ဏလောမဉ္စ ကောသလေ။|
  count |၁၅|
    block |ကာသာဝံ ဗြဟ္မလောကေ စ၊ ဝေဌနံ တိဒသေ ပုရေ။|
    block |နိသီဒနံ အဝန္တီသု၊ ရဋ္ဌေ အတ္ထရဏံ တဒာ။|
  count |၁၆|
    block |အရဏီ စ မိထိလာယံ၊ ဝိဒေဟေ ပရိသာဝနံ။|
    block |ဝါသိ သူစိဃရဉ္စာပိ၊ ဣန္ဒပတ္ထပုရေ တဒာ။|
  count |၁၇|
    block |ပရိက္ခါရာ အဝသေသာ၊ ဇနပဒေ အပရန္တကေ။|
    block |ပရိဘုတ္တာနိ မုနိနာ၊ အကံသု မနုဇာ တဒာ။|
  count |၁၈|
    block |ဓာတုဝိတ္ထာရိကံ အာသိ၊ ဂေါတမဿ မဟေသိနော။|
    block |ပါဏီနံ အနုကမ္ပါယ၊ အဟု ပေါရာဏိကံ တဒာတိ။|
  stand |ဓာတုဘာဇနီယကထာ နိဋ္ဌိတာ။|
  stand |ဗုဒ္ဓဝံသောနိဋ္ဌိတော။|
