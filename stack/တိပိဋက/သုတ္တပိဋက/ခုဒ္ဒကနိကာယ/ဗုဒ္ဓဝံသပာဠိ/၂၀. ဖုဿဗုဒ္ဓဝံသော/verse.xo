block |၂၀။ ဖုဿဗုဒ္ဓဝံသော|
  count |၁|
    block |တတ္ထေဝ မဏ္ဍကပ္ပမှိ၊ အဟု သတ္ထာ အနုတ္တရော။|
    block |အနုပမော အသမသမော၊ ဖုဿော လောကဂ္ဂနာယကော။|
  count |၂|
    block |သောပိ သဗ္ဗံ တမံ ဟန္တွာ၊ ဝိဇဋေတွာ မဟာဇဋံ။|
    block |သဒေဝကံ တပ္ပယန္တော၊ အဘိဝဿိ အမတမ္ဗုနာ။|
  count |၃|
    block |ဓမ္မစက္ကံ ပဝတ္တေန္တေ၊ ဖုဿေ နက္ခတ္တမင်္ဂလေ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၄|
    block |နဝုတိသတသဟဿာနံ၊ ဒုတိယာဘိသမယော အဟု။|
    block |အသီတိသတသဟဿာနံ၊ တတိယာဘိသမယော အဟု။|
  count |၅|
    block |သန္နိပါတာ တယော အာသုံ၊ ဖုဿဿာပိ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၆|
    block |သဋ္ဌိသတသဟဿာနံ၊ ပဌမော အာသိ သမာဂမော။|
    block |ပညာသသတသဟဿာနံ၊ ဒုတိယော အာသိ သမာဂမော။|
  count |၇|
    block |စတ္တာရီသသတသဟဿာနံ၊ တတိယော အာသိ သမာဂမော။|
    block |အနုပါဒာ ဝိမုတ္တာနံ၊ ဝေါစ္ဆိန္နပဋိသန္ဓိနံ။|
  count |၈|
    block |အဟံ တေန သမယေန၊ ဝိဇိတာဝီ နာမ ခတ္တိယော။|
    block |ဆဍ္ဍယိတွာ မဟာရဇ္ဇံ၊ ပဗ္ဗဇိံ တဿ သန္တိကေ။|
  count |၉|
    block |သောပိ မံ ဗုဒ္ဓေါ ဗျာကာသိ၊ ဖုဿော လောကဂ္ဂနာယကော။|
    block |ဒွေနဝုတေ ဣတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၀|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၁|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၂|
    block |သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။|
    block |သဗ္ဗံ ပရိယာပုဏိတွာ၊ သောဘယိံ ဇိနသာသနံ။|
  count |၁၃|
    block |တတ္ထပ္ပမတ္တော ဝိဟရန္တော၊ ဗြဟ္မံ ဘာဝေတွ ဘာဝနံ။|
    block |အဘိညာသု ပါရမိံ ဂန္တွာ၊ ဗြဟ္မလောကမဂဉ္ဆဟံ။|
  count |၁၄|
    block |ကာသိကံ နာမ နဂရံ၊ ဇယသေနော နာမ ခတ္တိယော။|
    block |သိရိမာ နာမ ဇနိကာ၊ ဖုဿဿာပိ မဟေသိနော။|
  count |၁၅|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |ဂရုဠပက္ခ ဟံသ သုဝဏ္ဏဘာရာ၊ တယော ပါသာဒမုတ္တမာ။|
  count |၁၆|
    block |တိံသဣတ္ထိသဟဿာနိ၊ နာရိယော သမလင်္ကတာ။|
    block |ကိသာဂေါတမီ နာမ နာရီ၊ အနူပမော နာမ အတြဇော။|
  count |၁၇|
    block |နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။|
    block |ဆမာသံ ပဓာနစာရံ၊ အစရီ ပုရိသုတ္တမော။|
  count |၁၈|
    block |ဗြဟ္မုနာ ယာစိတော သန္တော၊ ဖုဿော လောကဂ္ဂနာယကော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၁၉|
    block |သုရက္ခိတော ဓမ္မသေနော၊ အဟေသုံ အဂ္ဂသာဝကာ။|
    block |သဘိယော နာမုပဋ္ဌာကော၊ ဖုဿဿာပိ မဟေသိနော။|
  count |၂၀|
    block |စာလာ စ ဥပစာလာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ အာမဏ္ဍောတိ ပဝုစ္စတိ။|
  count |၂၁|
    block |ဓနဉ္စယော ဝိသာခေါ စ၊ အဟေသုံ အဂ္ဂုပဋ္ဌကာ။|
    block |ပဒုမာ စေဝ နာဂါ စ၊ အဟေသုံ အဂ္ဂုပဋ္ဌိကာ။|
  count |၂၂|
    block |အဋ္ဌပဏ္ဏာသရတနံ၊ သောပိ အစ္စုဂ္ဂတော မုနိ။|
    block |သောဘတေ သတရံသီဝ၊ ဥဠုရာဇာဝ ပူရိတော။|
  count |၂၃|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၄|
    block |ဩဝဒိတွာ ဗဟူ သတ္တေ၊ သန္တာရေတွာ ဗဟူ ဇနေ။|
    block |သောပိ သတ္ထာ အတုလယသော၊ နိဗ္ဗုတော သော သသာဝကော။|
  count |၂၅|
    block |ဖုဿော ဇိနဝရော သတ္ထာ၊ သေနာရာမမှိ နိဗ္ဗုတော။|
    block |ဓာတုဝိတ္ထာရိကံ အာသိ၊ တေသု တေသု ပဒေသတောတိ။|
  stand |ဖုဿဿ ဘဂဝတော ဝံသော အဋ္ဌာရသမော။|
