block |၁၁။ နာရဒဗုဒ္ဓဝံသော|
  count |၁|
    block |ပဒုမဿ အပရေန၊ သမ္ဗုဒ္ဓေါ ဒွိပဒုတ္တမော။|
    block |နာရဒော နာမ နာမေန၊ အသမော အပ္ပဋိပုဂ္ဂလော။|
  count |၂|
    block |သော ဗုဒ္ဓေါ စက္ကဝတ္တိဿ၊ ဇေဋ္ဌော ဒယိတဩရသော။|
    block |အာမုက္ကမာလာဘရဏော၊ ဥယျာနံ ဥပသင်္ကမိ။|
  count |၃|
    block |တတ္ထာသိ ရုက္ခေါ ယသဝိပုလော၊ အဘိရူပေါ ဗြဟာ သုစိ။|
    block |တမဇ္ဈပတွာ ဥပနိသီဒိ၊ မဟာသောဏဿ ဟေဋ္ဌတော။|
  count |၄|
    block |တတ္ထ ဉာဏဝရုပ္ပဇ္ဇိ၊ အနန္တံ ဝဇိရူပမံ။|
    block |တေန ဝိစိနိ သင်္ခါရေ၊ ဥက္ကုဇ္ဇမဝကုဇ္ဇကံ။|
  count |၅|
    block |တတ္ထ သဗ္ဗကိလေသာနိ၊ အသေသမဘိဝါဟယိ။|
    block |ပါပုဏီ ကေဝလံ ဗောဓိံ၊ ဗုဒ္ဓဉာဏေ စ စုဒ္ဒသ။|
  count |၆|
    block |ပါပုဏိတွာန သမ္ဗောဓိံ၊ ဓမ္မစက္ကံ ပဝတ္တယိ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၇|
    block |မဟာဒောဏံ နာဂရာဇံ၊ ဝိနယန္တော မဟာမုနိ။|
    block |ပါဋိဟေရံ တဒာကာသိ၊ ဒဿယန္တော သဒေဝကေ။|
  count |၈|
    block |တဒာ ဒေဝမနုဿာနံ၊ တမှိ ဓမ္မပ္ပကာသနေ။|
    block |နဝုတိကောဋိသဟဿာနိ၊ တရိံသု သဗ္ဗသံသယံ။|
  count |၉|
    block |ယမှိ ကာလေ မဟာဝီရော၊ ဩဝဒီ သကမတြဇံ။|
    block |အသီတိကောဋိသဟဿာနံ၊ တတိယာဘိသမယော အဟု။|
  count |၁၀|
    block |သန္နိပါတာ တယော အာသုံ၊ နာရဒဿ မဟေသိနော။|
    block |ကောဋိသတသဟဿာနံ၊ ပဌမော အာသိ သမာဂမော။|
  count |၁၁|
    block |ယဒာ ဗုဒ္ဓေါ ဗုဒ္ဓဂုဏံ၊ သနိဒာနံ ပကာသယိ။|
    block |နဝုတိကောဋိသဟဿာနိ၊ သမိံသု ဝိမလာ တဒာ။|
  count |၁၂|
    block |ယဒာ ဝေရောစနော နာဂေါ၊ ဒာနံ ဒဒာတိ သတ္ထုနော။|
    block |တဒာ သမိံသု ဇိနပုတ္တာ၊ အသီတိသတသဟဿိယော။|
  count |၁၃|
    block |အဟံ တေန သမယေန၊ ဇဋိလော ဥဂ္ဂတာပနော။|
    block |အန္တလိက္ခစရော အာသိံ၊ ပဉ္စာဘိညာသု ပါရဂူ။|
  count |၁၄|
    block |တဒာပါဟံ အသမသမံ၊ သသင်္ဃံ သပရိဇ္ဇနံ။|
    block |အန္နပါနေန တပ္ပေတွာ၊ စန္ဒနေနာဘိပူဇယိံ။|
  count |၁၅|
    block |သောပိ မံ တဒာ ဗျာကာသိ၊ နာရဒော လောကနာယကော။|
    block |အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၆|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၇|
    block |တဿာပိ ဝစနံ သုတွာ၊ ဘိယျော ဟာသေတွ မာနသံ။|
    block |အဓိဋ္ဌဟိံ ဝတံ ဥဂ္ဂံ၊ ဒသပါရမိပူရိယာ။|
  count |၁၈|
    block |နဂရံ ဓညဝတီ နာမ၊ သုဒေဝေါ နာမ ခတ္တိယော။|
    block |အနောမာ နာမ ဇနိကာ၊ နာရဒဿ မဟေသိနော။|
  count |၁၉|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |ဇိတော ဝိဇိတာဘိရာမော၊ တယော ပါသာဒမုတ္တမာ။|
  count |၂၀|
    block |တိစတ္တာရီသသဟဿာနိ၊ နာရိယော သမလင်္ကတာ။|
    block |ဝိဇိတသေနာ နာမ နာရီ၊ နန္ဒုတ္တရော နာမ အတြဇော။|
  count |၂၁|
    block |နိမိတ္တေ စတုရော ဒိသွာ၊ ပဒသာ ဂမနေန နိက္ခမိ။|
    block |သတ္တာဟံ ပဓာနစာရံ၊ အစရီ ပုရိသုတ္တမော။|
  count |၂၂|
    block |ဗြဟ္မုနာ ယာစိတော သန္တော၊ နာရဒော လောကနာယကော။|
    block |ဝတ္တိ စက္ကံ မဟာဝီရော၊ ဓနဉ္စုယျာနမုတ္တမေ။|
  count |၂၃|
    block |ဘဒ္ဒသာလော ဇိတမိတ္တော၊ အဟေသုံ အဂ္ဂသာဝကာ။|
    block |ဝါသေဋ္ဌော နာမုပဋ္ဌာကော၊ နာရဒဿ မဟေသိနော။|
  count |၂၄|
    block |ဥတ္တရာ ဖဂ္ဂုနီ စေဝ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ မဟာသောဏောတိ ဝုစ္စတိ။|
  count |၂၅|
    block |ဥဂ္ဂရိန္ဒော ဝသဘော စ၊ အဟေသုံ အဂ္ဂုပဋ္ဌကာ။|
    block |ဣန္ဒာဝရီ စ ဝဏ္ဍီ စ၊ အဟေသုံ အဂ္ဂုပဋ္ဌိကာ။|
  count |၂၆|
    block |အဋ္ဌာသီတိရတနာနိ၊ အစ္စုဂ္ဂတော မဟာမုနိ။|
    block |ကဉ္စနဂ္ဃိယသင်္ကာသော၊ ဒသသဟဿီ ဝိရောစတိ။|
  count |၂၇|
    block |တဿ ဗျာမပ္ပဘာ ကာယာ၊ နိဒ္ဓါဝတိ ဒိသောဒိသံ။|
    block |နိရန္တရံ ဒိဝါရတ္တိံ၊ ယောဇနံ ဖရတေ သဒာ။|
  count |၂၈|
    block |န ကေစိ တေန သမယေန၊ သမန္တာ ယောဇနေ ဇနာ။|
    block |ဥက္ကာပဒီပေ ဥဇ္ဇာလေန္တိ၊ ဗုဒ္ဓရံသီဟိ ဩတ္ထဋာ။|
  count |၂၉|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၀|
    block |ယထာ ဥဠူဟိ ဂဂနံ၊ ဝိစိတ္တံ ဥပသောဘတိ။|
    block |တထေဝ သာသနံ တဿ၊ အရဟန္တေဟိ သောဘတိ။|
  count |၃၁|
    block |သံသာရသောတံ တရဏာယ၊ သေသကေ ပဋိပန္နကေ။|
    block |ဓမ္မသေတုံ ဒဠှံ ကတွာ၊ နိဗ္ဗုတော သော နရာသဘော။|
  count |၃၂|
    block |သောပိ ဗုဒ္ဓေါ အသမသမော၊ တေပိ ခီဏာသဝါ အတုလတေဇာ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၃|
    block |နာရဒော ဇိနဝသဘော၊ နိဗ္ဗုတော သုဒဿနေ ပုရေ။|
    block |တတ္ထေဝဿ ထူပဝရော၊ စတုယောဇနမုဂ္ဂတောတိ။|
  stand |နာရဒဿ ဘဂဝတော ဝံသော နဝမော။|
