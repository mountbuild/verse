block |၁၇။ ဓမ္မဒဿီဗုဒ္ဓဝံသော|
  count |၁|
    block |တတ္ထေဝ မဏ္ဍကပ္ပမှိ၊ ဓမ္မဒဿီ မဟာယသော။|
    block |တမန္ဓကာရံ ဝိဓမိတွာ၊ အတိရောစတိ သဒေဝကေ။|
  count |၂|
    block |တဿာပိ အတုလတေဇဿ၊ ဓမ္မစက္ကပ္ပဝတ္တနေ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၃|
    block |ယဒာ ဗုဒ္ဓေါ ဓမ္မဒဿီ၊ ဝိနေသိ သဉ္ဇယံ ဣသိံ။|
    block |တဒာ နဝုတိကောဋီနံ၊ ဒုတိယာဘိသမယော အဟု။|
  count |၄|
    block |ယဒာ သက္ကော ဥပါဂဉ္ဆိ၊ သပရိသော ဝိနာယကံ။|
    block |တဒာ အသီတိကောဋီနံ၊ တတိယာဘိသမယော အဟု။|
  count |၅|
    block |တဿာပိ ဒေဝဒေဝဿ၊ သန္နိပါတာ တယော အဟုံ။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၆|
    block |ယဒာ ဗုဒ္ဓေါ ဓမ္မဒဿီ၊ သရဏေ ဝဿံ ဥပါဂမိ။|
    block |တဒာ ကောဋိသတသဟဿာနံ၊ ပဌမော အာသိ သမာဂမော။|
  count |၇|
    block |ပုနာပရံ ယဒာ ဗုဒ္ဓေါ၊ ဒေဝတော ဧတိ မာနုသံ။|
    block |တဒာပိ သတကောဋီနံ၊ ဒုတိယော အာသိ သမာဂမော။|
  count |၈|
    block |ပုနာပရံ ယဒာ ဗုဒ္ဓေါ၊ ပကာသေသိ ဓုတေ ဂုဏေ။|
    block |တဒာ အသီတိကောဋီနံ၊ တတိယော အာသိ သမာဂမော။|
  count |၉|
    block |အဟံ တေန သမယေန၊ သက္ကော အာသိံ ပုရိန္ဒဒော။|
    block |ဒိဗ္ဗေန ဂန္ဓမာလေန၊ တုရိယေနာဘိပူဇယိံ။|
  count |၁၀|
    block |သောပိ မံ ဗုဒ္ဓေါ ဗျာကာသိ၊ ဒေဝမဇ္ဈေ နိသီဒိယ။|
    block |အဋ္ဌာရသေ ကပ္ပသတေ၊ အယံ ဗုဒ္ဓေါ ဘဝိဿတိ။|
  count |၁၁|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၂|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၃|
    block |သရဏံ နာမ နဂရံ၊ သရဏော နာမ ခတ္တိယော။|
    block |သုနန္ဒာ နာမ ဇနိကာ၊ ဓမ္မဒဿိဿ သတ္ထုနော။|
  count |၁၄|
    block |အဋ္ဌဝဿသဟဿာနိ၊ အဂါရံ အဇ္ဈ သော ဝသိ။|
    block |အရဇော ဝိရဇော သုဒဿနော၊ တယော ပါသာဒမုတ္တမာ။|
  count |၁၅|
    block |တိစတ္တာရီသသဟဿာနိ၊ နာရိယော သမလင်္ကတာ။|
    block |ဝိစိကောဠိ နာမ နာရီ၊ အတြဇော ပုညဝဍ္ဎနော။|
  count |၁၆|
    block |နိမိတ္တေ စတုရော ဒိသွာ၊ ပါသာဒေနာဘိနိက္ခမိ။|
    block |သတ္တာဟံ ပဓာနစာရံ၊ အစရီ ပုရိသုတ္တမော။|
  count |၁၇|
    block |ဗြဟ္မုနာ ယာစိတော သန္တော၊ ဓမ္မဒဿီ နရာသဘော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၁၈|
    block |ပဒုမော ဖုဿဒေဝေါ စ၊ အဟေသုံ အဂ္ဂသာဝကာ။|
    block |သုနေတ္တော နာမုပဋ္ဌာကော၊ ဓမ္မဒဿိဿ သတ္ထုနော။|
  count |၁၉|
    block |ခေမာ စ သစ္စနာမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ဗိမ္ဗိဇာလောတိ ဝုစ္စတိ။|
  count |၂၀|
    block |သုဘဒ္ဒော ကဋိဿဟော စေဝ၊ အဟေသုံ အဂ္ဂုပဋ္ဌကာ။|
    block |သာဠိယာ စ ကဠိယာ စ၊ အဟေသုံ အဂ္ဂုပဋ္ဌိကာ။|
  count |၂၁|
    block |သောပိ ဗုဒ္ဓေါ အသမသမော၊ အသီတိဟတ္ထမုဂ္ဂတော။|
    block |အတိရောစတိ တေဇေန၊ ဒသသဟဿိမှိ ဓာတုယာ။|
  count |၂၂|
    block |သုဖုလ္လော သာလရာဇာဝ၊ ဝိဇ္ဇူဝ ဂဂနေ ယထာ။|
    block |မဇ္ဈနှိကေဝ သူရိယော၊ ဧဝံ သော ဥပသောဘထ။|
  count |၂၃|
    block |တဿာပိ အတုလတေဇဿ၊ သမကံ အာသိ ဇီဝိတံ။|
    block |ဝဿသတသဟဿာနိ၊ လောကေ အဋ္ဌာသိ စက္ခုမာ။|
  count |၂၄|
    block |ဩဘာသံ ဒဿယိတွာန၊ ဝိမလံ ကတွာန သာသနံ။|
    block |စဝိ စန္ဒောဝ ဂဂနေ၊ နိဗ္ဗုတော သော သသာဝကော။|
  count |၂၅|
    block |ဓမ္မဒဿီ မဟာဝီရော၊ သာလာရာမမှိ နိဗ္ဗုတော။|
    block |တတ္ထေဝဿ ထူပဝရော၊ တီဏိယောဇနမုဂ္ဂတောတိ။|
  stand |ဓမ္မဒဿိဿ ဘဂဝတော ဝံသော ပန္နရသမော။|
