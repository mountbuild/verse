block |၁။ ရတနစင်္ကမနကဏ္ဍံ|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  count |၁|
    block |ဗြဟ္မာ စ လောကာဓိပတီ သဟမ္ပတီ၊ ကတဉ္ဇလီ အနဓိဝရံ အယာစထ။|
    block |သန္တီဓ သတ္တာပ္ပရဇက္ခဇာတိကာ၊ ဒေသေဟိ ဓမ္မံ အနုကမ္ပိမံ ပဇံ။|
  count |၂|
    block |သမ္ပန္နဝိဇ္ဇာစရဏဿ တာဒိနော၊ ဇုတိန္ဓရဿန္တိမဒေဟဓာရိနော။|
    block |တထာဂတဿပ္ပဋိပုဂ္ဂလဿ၊ ဥပ္ပဇ္ဇိ ကာရုညတာ သဗ္ဗသတ္တေ။|
  count |၃|
    block |န ဟေတေ ဇာနန္တိ သဒေဝမာနုသာ၊ ဗုဒ္ဓေါ အယံ ကီဒိသကော နရုတ္တမော။|
    block |ဣဒ္ဓိဗလံ ပညာဗလဉ္စ ကီဒိသံ၊ ဗုဒ္ဓဗလံ လောကဟိတဿ ကီဒိသံ။|
  count |၄|
    block |န ဟေတေ ဇာနန္တိ သဒေဝမာနုသာ၊ ဗုဒ္ဓေါ အယံ ဧဒိသကော နရုတ္တမော။|
    block |ဣဒ္ဓိဗလံ ပညာဗလဉ္စ ဧဒိသံ၊ ဗုဒ္ဓဗလံ လောကဟိတဿ ဧဒိသံ။|
  count |၅|
    block |ဟန္ဒာဟံ ဒဿယိဿာမိ၊ ဗုဒ္ဓဗလမနုတ္တရံ။|
    block |စင်္ကမံ မာပယိဿာမိ၊ နဘေ ရတနမဏ္ဍိတံ။|
  count |၆|
    block |ဘုမ္မာ မဟာရာဇိကာ တာဝတိံသာ၊ ယာမာ စ ဒေဝါ တုသိတာ စ နိမ္မိတာ။|
    block |ပရနိမ္မိတာ ယေပိ စ ဗြဟ္မကာယိကာ၊ အာနန္ဒိတာ ဝိပုလမကံသု ဃောသံ။|
  count |၇|
    block |ဩဘာသိတာ စ ပထဝီ သဒေဝကာ၊ ပုထူ စ လောကန္တရိကာ အသံဝုတာ။|
    block |တမော စ တိဗ္ဗော ဝိဟတော တဒာ အဟု၊ ဒိသွာန အစ္ဆေရကံ ပါဋိဟီရံ။|
  count |၈|
    block |သဒေဝဂန္ဓဗ္ဗမနုဿရက္ခသေ၊ အာဘာ ဥဠာရာ ဝိပုလာ အဇာယထ။|
    block |ဣမသ္မိံ လောကေ ပရသ္မိဉ္စောဘယသ္မိံ၊ အဓော စ ဥဒ္ဓံ တိရိယဉ္စ ဝိတ္ထတံ။|
  count |၉|
    block |သတ္တုတ္တမော အနဓိဝရော ဝိနာယကော၊ သတ္ထာ အဟူ ဒေဝမနုဿပူဇိတော။|
    block |မဟာနုဘာဝေါ သတပုညလက္ခဏော၊ ဒဿေသိ အစ္ဆေရကံ ပါဋိဟီရံ။|
  count |၁၀|
    block |သော ယာစိတော ဒေဝဝရေန စက္ခုမာ၊ အတ္ထံ သမေက္ခိတွာ တဒာ နရုတ္တမော။|
    block |စင်္ကမံ မာပယိ လောကနာယကော၊ သုနိဋ္ဌိတံ သဗ္ဗရတနနိမ္မိတံ။|
  count |၁၁|
    block |ဣဒ္ဓီ စ အာဒေသနာနုသာသနီ၊ တိပါဋိဟီရေ ဘဂဝါ ဝသီ အဟု။|
    block |စင်္ကမံ မာပယိ လောကနာယကော၊ သုနိဋ္ဌိတံ သဗ္ဗရတနနိမ္မိတံ။|
  count |၁၂|
    block |ဒသသဟဿီလောကဓာတုယာ၊ သိနေရုပဗ္ဗတုတ္တမေ။|
    block |ထမ္ဘေဝ ဒဿေသိ ပဋိပါဋိယာ၊ စင်္ကမေ ရတနာမယေ။|
  count |၁၃|
    block |ဒသသဟဿီ အတိက္ကမ္မ၊ စင်္ကမံ မာပယီ ဇိနော။|
    block |သဗ္ဗသောဏ္ဏမယာ ပဿေ၊ စင်္ကမေ ရတနာမယေ။|
  count |၁၄|
    block |တုလာသင်္ဃာဋာနုဝဂ္ဂါ၊ သောဝဏ္ဏဖလကတ္ထတာ။|
    block |ဝေဒိကာ သဗ္ဗသောဝဏ္ဏာ၊ ဒုဘတော ပဿေသု နိမ္မိတာ။|
  count |၁၅|
    block |မဏိမုတ္တာဝါလုကာကိဏ္ဏာ၊ နိမ္မိတော ရတနာမယော။|
    block |ဩဘာသေတိ ဒိသာ သဗ္ဗာ၊ သတရံသီဝ ဥဂ္ဂတော။|
  count |၁၆|
    block |တသ္မိံ စင်္ကမနေ ဓီရော၊ ဒွတ္တိံသဝရလက္ခဏော။|
    block |ဝိရောစမာနော သမ္ဗုဒ္ဓေါ၊ စင်္ကမေ စင်္ကမီ ဇိနော။|
  count |၁၇|
    block |ဒိဗ္ဗံ မန္ဒာရဝံ ပုပ္ဖံ၊ ပဒုမံ ပါရိဆတ္တကံ။|
    block |စင်္ကမနေ ဩကိရန္တိ၊ သဗ္ဗေ ဒေဝါ သမာဂတာ။|
  count |၁၈|
    block |ပဿန္တိ တံ ဒေဝသင်္ဃာ၊ ဒသသဟဿီ ပမောဒိတာ။|
    block |နမဿမာနာ နိပတန္တိ၊ တုဋ္ဌဟဋ္ဌာ ပမောဒိတာ။|
  count |၁၉|
    block |တာဝတိံသာ စ ယာမာ စ၊ တုသိတာ စာပိ ဒေဝတာ။|
    block |နိမ္မာနရတိနော ဒေဝါ၊ ယေ ဒေဝါ ဝသဝတ္တိနော။|
    block |ဥဒဂ္ဂစိတ္တာ သုမနာ၊ ပဿန္တိ လောကနာယကံ။|
  count |၂၀|
    block |သဒေဝဂန္ဓဗ္ဗမနုဿရက္ခသာ၊ နာဂါ သုပဏ္ဏာ အထ ဝါပိ ကိန္နရာ။|
    block |ပဿန္တိ တံ လောကဟိတာနုကမ္ပကံ၊ နဘေဝ အစ္စုဂ္ဂတစန္ဒမဏ္ဍလံ။|
  count |၂၁|
    block |အာဘဿရာ သုဘကိဏှာ၊ ဝေဟပ္ဖလာ အကနိဋ္ဌာ စ ဒေဝတာ။|
    block |သုသုဒ္ဓသုက္ကဝတ္ထဝသနာ၊ တိဋ္ဌန္တိ ပဉ္ဇလီကတာ။|
  count |၂၂|
    block |မုဉ္စန္တိ ပုပ္ဖံ ပန ပဉ္စဝဏ္ဏိကံ၊ မန္ဒာရဝံ စန္ဒနစုဏ္ဏမိဿိတံ။|
    block |ဘမေန္တိ စေလာနိ စ အမ္ဗရေ တဒာ၊ အဟော ဇိနော လောကဟိတာနုကမ္ပကော။|
  count |၂၃|
    block |တုဝံ သတ္ထာ စ ကေတူ စ၊ ဓဇော ယူပေါ စ ပါဏိနံ။|
    block |ပရာယနော ပတိဋ္ဌာ စ၊ ဒီပေါ စ ဒွိပဒုတ္တမော။|
  count |၂၄|
    block |ဒသသဟဿီလောကဓာတုယာ၊ ဒေဝတာယော မဟိဒ္ဓိကာ။|
    block |ပရိဝါရေတွာ နမဿန္တိ၊ တုဋ္ဌဟဋ္ဌာ ပမောဒိတာ။|
  count |၂၅|
    block |ဒေဝတာ ဒေဝကညာ စ၊ ပသန္နာ တုဋ္ဌမာနသာ။|
    block |ပဉ္စဝဏ္ဏိကပုပ္ဖေဟိ၊ ပူဇယန္တိ နရာသဘံ။|
  count |၂၆|
    block |ပဿန္တိ တံ ဒေဝသင်္ဃာ၊ ပသန္နာ တုဋ္ဌမာနသာ။|
    block |ပဉ္စဝဏ္ဏိကပုပ္ဖေဟိ၊ ပူဇယန္တိ နရာသဘံ။|
  count |၂၇|
    block |အဟော အစ္ဆရိယံ လောကေ၊ အဗ္ဘုတံ လောမဟံသနံ။|
    block |န မေဒိသံ ဘူတပုဗ္ဗံ၊ အစ္ဆေရံ လောမဟံသနံ။|
  count |၂၈|
    block |သကသကမှိ ဘဝနေ၊ နိသီဒိတွာန ဒေဝတာ။|
    block |ဟသန္တိ တာ မဟာဟသိတံ၊ ဒိသွာနစ္ဆေရကံ နဘေ။|
  count |၂၉|
    block |အာကာသဋ္ဌာ စ ဘူမဋ္ဌာ၊ တိဏပန္ထနိဝါသိနော။|
    block |ကတဉ္ဇလီ နမဿန္တိ၊ တုဋ္ဌဟဋ္ဌာ ပမောဒိတာ။|
  count |၃၀|
    block |ယေပိ ဒီဃာယုကာ နာဂါ၊ ပုညဝန္တော မဟိဒ္ဓိကာ။|
    block |ပမောဒိတာ နမဿန္တိ၊ ပူဇယန္တိ နရုတ္တမံ။|
  count |၃၁|
    block |သင်္ဂီတိယော ပဝတ္တေန္တိ၊ အမ္ဗရေ အနိလဉ္ဇသေ။|
    block |စမ္မနဒ္ဓါနိ ဝါဒေန္တိ၊ ဒိသွာနစ္ဆေရကံ နဘေ။|
  count |၃၂|
    block |သင်္ခါ စ ပဏဝါ စေဝ၊ အထောပိ ဍိဏ္ဍိမာ ဗဟူ။|
    block |အန္တလိက္ခသ္မိံ ဝဇ္ဇန္တိ၊ ဒိသွာနစ္ဆေရကံ နဘေ။|
  count |၃၃|
    block |အဗ္ဘုတော ဝတ နော အဇ္ဇ၊ ဥပ္ပဇ္ဇိ လောမဟံသနော။|
    block |ဓုဝမတ္ထသိဒ္ဓိံ လဘာမ၊ ခဏော နော ပဋိပါဒိတော။|
  count |၃၄|
    block |ဗုဒ္ဓေါတိ တေသံ သုတွာန၊ ပီတိ ဥပ္ပဇ္ဇိ တာဝဒေ။|
    block |ဗုဒ္ဓေါ ဗုဒ္ဓေါတိ ကထယန္တာ၊ တိဋ္ဌန္တိ ပဉ္ဇလီကတာ။|
  count |၃၅|
    block |ဟိင်္ကာရာ သာဓုကာရာ စ၊ ဥက္ကုဋ္ဌိ သမ္ပဟံသနံ။|
    block |ပဇာ စ ဝိဝိဓာ ဂဂနေ၊ ဝတ္တေန္တိ ပဉ္ဇလီကတာ။|
  count |၃၆|
    block |ဂါယန္တိ သေဠေန္တိ စ ဝါဒယန္တိ စ၊ ဘုဇာနိ ပေါထေန္တိ စ နစ္စယန္တိ စ။|
    block |မုဉ္စန္တိ ပုပ္ဖံ ပန ပဉ္စဝဏ္ဏိကံ၊ မန္ဒာရဝံ စန္ဒနစုဏ္ဏမိဿိတံ။|
  count |၃၇|
    block |ယထာ တုယှံ မဟာဝီရ၊ ပါဒေသု စက္ကလက္ခဏံ။|
    block |ဓဇဝဇိရပဋာကာ၊ ဝဍ္ဎမာနင်္ကုသာစိတံ။|
  count |၃၈|
    block |ရူပေ သီလေ သမာဓိမှိ၊ ပညာယ စ အသာဒိသော။|
    block |ဝိမုတ္တိယာ အသမသမော၊ ဓမ္မစက္ကပ္ပဝတ္တနေ။|
  count |၃၉|
    block |ဒသနာဂဗလံ ကာယေ၊ တုယှံ ပါကတိကံ ဗလံ။|
    block |ဣဒ္ဓိဗလေန အသမော၊ ဓမ္မစက္ကပ္ပဝတ္တနေ။|
  count |၄၀|
    block |ဧဝံ သဗ္ဗဂုဏူပေတံ၊ သဗ္ဗင်္ဂသမုပါဂတံ။|
    block |မဟာမုနိံ ကာရုဏိကံ၊ လောကနာထံ နမဿထ။|
  count |၄၁|
    block |အဘိဝါဒနံ ထောမနဉ္စ၊ ဝန္ဒနဉ္စ ပသံသနံ။|
    block |နမဿနဉ္စ ပူဇဉ္စ၊ သဗ္ဗံ အရဟသီ တုဝံ။|
  count |၄၂|
    block |ယေ ကေစိ လောကေ ဝန္ဒနေယျာ၊ ဝန္ဒနံ အရဟန္တိ ယေ။|
    block |သဗ္ဗသေဋ္ဌော မဟာဝီရ၊ သဒိသော တေ န ဝိဇ္ဇတိ။|
  count |၄၃|
    block |သာရိပုတ္တော မဟာပညော၊ သမာဓိဇ္ဈာနကောဝိဒော။|
    block |ဂိဇ္ဈကူဋေ ဌိတောယေဝ၊ ပဿတိ လောကနာယကံ။|
  count |၄၄|
    block |သုဖုလ္လံ သာလရာဇံဝ၊ စန္ဒံဝ ဂဂနေ ယထာ။|
    block |မဇ္ဈနှိကေဝ သူရိယံ၊ ဩလောကေသိ နရာသဘံ။|
  count |၄၅|
    block |ဇလန္တံ ဒီပရုက္ခံဝ၊ တရုဏသူရိယံဝ ဥဂ္ဂတံ။|
    block |ဗျာမပ္ပဘာနုရဉ္ဇိတံ၊ ဓီရံ ပဿတိ လောကနာယကံ။|
  count |၄၆|
    block |ပဉ္စန္နံ ဘိက္ခုသတာနံ၊ ကတကိစ္စာန တာဒိနံ။|
    block |ခီဏာသဝါနံ ဝိမလာနံ၊ ခဏေန သန္နိပါတယိ။|
  count |၄၇|
    block |လောကပ္ပသာဒနံ နာမ၊ ပါဋိဟီရံ နိဒဿယိ။|
    block |အမှေပိ တတ္ထ ဂန္တွာန၊ ဝန္ဒိဿာမ မယံ ဇိနံ။|
  count |၄၈|
    block |ဧထ သဗ္ဗေ ဂမိဿာမ၊ ပုစ္ဆိဿာမ မယံ ဇိနံ။|
    block |ကင်္ခံ ဝိနောဒယိဿာမ၊ ပဿိတွာ လောကနာယကံ။|
  count |၄၉|
    block |သာဓူတိ တေ ပဋိဿုတွာ၊ နိပကာ သံဝုတိန္ဒြိယာ။|
    block |ပတ္တစီဝရမာဒာယ၊ တရမာနာ ဥပါဂမုံ။|
  count |၅၀|
    block |ခီဏာသဝေဟိ ဝိမလေဟိ၊ ဒန္တေဟိ ဥတ္တမေ ဒမေ။|
    block |သာရိပုတ္တော မဟာပညော၊ ဣဒ္ဓိယာ ဥပသင်္ကမိ။|
  count |၅၁|
    block |တေဟိ ဘိက္ခူဟိ ပရိဝုတော၊ သာရိပုတ္တော မဟာဂဏီ။|
    block |လဠန္တော ဒေဝေါဝ ဂဂနေ၊ ဣဒ္ဓိယာ ဥပသင်္ကမိ။|
  count |၅၂|
    block |ဥက္ကာသိတဉ္စ ခိပိတံ၊ အဇ္ဈုပေက္ခိယ သုဗ္ဗတာ။|
    block |သဂါရဝါ သပ္ပတိဿာ၊ သမ္ဗုဒ္ဓံ ဥပသင်္ကမုံ။|
  count |၅၃|
    block |ဥပသင်္ကမိတွာ ပဿန္တိ၊ သယမ္ဘုံ လောကနာယကံ။|
    block |နဘေ အစ္စုဂ္ဂတံ ဓီရံ၊ စန္ဒံဝ ဂဂနေ ယထာ။|
  count |၅၄|
    block |ဇလန္တံ ဒီပရုက္ခံဝ၊ ဝိဇ္ဇုံဝ ဂဂနေ ယထာ။|
    block |မဇ္ဈနှိကေဝ သူရိယံ၊ ပဿန္တိ လောကနာယကံ။|
  count |၅၅|
    block |ပဉ္စဘိက္ခုသတာ သဗ္ဗေ၊ ပဿန္တိ လောကနာယကံ။|
    block |ရဟဒမိဝ ဝိပ္ပသန္နံ၊ သုဖုလ္လံ ပဒုမံ ယထာ။|
  count |၅၆|
    block |အဉ္ဇလိံ ပဂ္ဂဟေတွာန၊ တုဋ္ဌဟဋ္ဌာ ပမောဒိတာ။|
    block |နမဿမာနာ နိပတန္တိ၊ သတ္ထုနော စက္ကလက္ခဏေ။|
  count |၅၇|
    block |သာရိပုတ္တော မဟာပညော၊ ကောရဏ္ဍသမသာဒိသော။|
    block |သမာဓိဇ္ဈာနကုသလော၊ ဝန္ဒတေ လောကနာယကံ။|
  count |၅၈|
    block |ဂဇ္ဇိတာ ကာလမေဃောဝ၊ နီလုပ္ပလသမသာဒိသော။|
    block |ဣဒ္ဓိဗလေန အသမော၊ မောဂ္ဂလ္လာနော မဟိဒ္ဓိကော။|
  count |၅၉|
    block |မဟာကဿပေါပိ စ ထေရော၊ ဥတ္တတ္တကနကသန္နိဘော။|
    block |ဓုတဂုဏေ အဂ္ဂနိက္ခိတ္တော၊ ထောမိတော သတ္ထုဝဏ္ဏိတော။|
  count |၆၀|
    block |ဒိဗ္ဗစက္ခူနံ ယော အဂ္ဂေါ၊ အနုရုဒ္ဓေါ မဟာဂဏီ။|
    block |ဉာတိသေဋ္ဌော ဘဂဝတော၊ အဝိဒူရေဝ တိဋ္ဌတိ။|
  count |၆၁|
    block |အာပတ္တိအနာပတ္တိယာ၊ သတေကိစ္ဆာယ ကောဝိဒော။|
    block |ဝိနယေ အဂ္ဂနိက္ခိတ္တော၊ ဥပါလိ သတ္ထုဝဏ္ဏိတော။|
  count |၆၂|
    block |သုခုမနိပုဏတ္ထပဋိဝိဒ္ဓေါ၊ ကထိကာနံ ပဝရော ဂဏီ။|
    block |ဣသိ မန္တာနိယာ ပုတ္တော၊ ပုဏ္ဏော နာမာတိ ဝိဿုတော။|
  count |၆၃|
    block |ဧတေသံ စိတ္တမညာယ၊ ဩပမ္မကုသလော မုနိ။|
    block |ကင်္ခစ္ဆေဒော မဟာဝီရော၊ ကထေသိ အတ္တနော ဂုဏံ။|
  count |၆၄|
    block |စတ္တာရော တေ အသင်္ခေယျာ၊ ကောဋိ ယေသံ န နာယတိ။|
    block |သတ္တကာယော စ အာကာသော၊ စက္ကဝါဠာ စနန္တကာ။|
    block |ဗုဒ္ဓဉာဏံ အပ္ပမေယျံ၊ န သက္ကာ ဧတေ ဝိဇာနိတုံ။|
  count |၆၅|
    block |ကိမေတံ အစ္ဆရိယံ လောကေ၊ ယံ မေ ဣဒ္ဓိဝိကုဗ္ဗနံ။|
    block |အညေ ဗဟူ အစ္ဆရိယာ၊ အဗ္ဘုတာ လောမဟံသနာ။|
  count |၆၆|
    block |ယဒာဟံ တုသိတေ ကာယေ၊ သန္တုသိတော နာမဟံ တဒာ။|
    block |ဒသသဟဿီ သမာဂမ္မ၊ ယာစန္တိ ပဉ္ဇလီ မမံ။|
  count |၆၇|
    block |ကာလော ခေါ တေ မဟာဝီရ၊ ဥပ္ပဇ္ဇ မာတုကုစ္ဆိယံ။|
    block |သဒေဝကံ တာရယန္တော၊ ဗုဇ္ဈဿု အမတံ ပဒံ။|
  count |၆၈|
    block |တုသိတာ ကာယာ စဝိတွာန၊ ယဒာ ဩက္ကမိ ကုစ္ဆိယံ။|
    block |ဒသသဟဿီလောကဓာတု၊ ကမ္ပိတ္ထ ဓရဏီ တဒာ။|
  count |၆၉|
    block |ယဒာဟံ မာတုကုစ္ဆိတော၊ သမ္ပဇာနောဝ နိက္ခမိံ။|
    block |သာဓုကာရံ ပဝတ္တေန္တိ၊ ဒသသဟဿီ ပကမ္ပထ။|
  count |၇၀|
    block |ဩက္ကန္တိံ မေ သမော နတ္ထိ၊ ဇာတိတော အဘိနိက္ခမေ။|
    block |သမ္ဗောဓိယံ အဟံ သေဋ္ဌော၊ ဓမ္မစက္ကပ္ပဝတ္တနေ။|
  count |၇၁|
    block |အဟော အစ္ဆရိယံ လောကေ၊ ဗုဒ္ဓါနံ ဂုဏမဟန္တတာ။|
    block |ဒသသဟဿီလောကဓာတု၊ ဆပ္ပကာရံ ပကမ္ပထ။|
    block |ဩဘာသော စ မဟာ အာသိ၊ အစ္ဆေရံ လောမဟံသနံ။|
  count |၇၂|
    block |ဘဂဝါ တမှိ သမယေ၊ လောကဇေဋ္ဌော နရာသဘော။|
    block |သဒေဝကံ ဒဿယန္တော၊ ဣဒ္ဓိယာ စင်္ကမီ ဇိနော။|
  count |၇၃|
    block |စင်္ကမေ စင်္ကမန္တောဝ၊ ကထေသိ လောကနာယကော။|
    block |အန္တရာ န နိဝတ္တေတိ၊ စတုဟတ္ထေ စင်္ကမေ ယထာ။|
  count |၇၄|
    block |သာရိပုတ္တော မဟာပညော၊ သမာဓိဇ္ဈာနကောဝိဒော။|
    block |ပညာယ ပါရမိပ္ပတ္တော၊ ပုစ္ဆတိ လောကနာယကံ။|
  count |၇၅|
    block |ကီဒိသော တေ မဟာဝီရ၊ အဘိနီဟာရော နရုတ္တမ။|
    block |ကမှိ ကာလေ တယာ ဓီရ၊ ပတ္ထိတာ ဗောဓိမုတ္တမာ။|
  count |၇၆|
    block |ဒာနံ သီလဉ္စ နေက္ခမ္မံ၊ ပညာဝီရိယဉ္စ ကီဒိသံ။|
    block |ခန္တိသစ္စမဓိဋ္ဌာနံ၊ မေတ္တုပေက္ခါ စ ကီဒိသာ။|
  count |၇၇|
    block |ဒသ ပါရမီ တယာ ဓီရ၊ ကီဒိသီ လောကနာယက။|
    block |ကထံ ဥပပါရမီ ပုဏ္ဏာ၊ ပရမတ္ထပါရမီ ကထံ။|
  count |၇၈|
    block |တဿ ပုဋ္ဌော ဝိယာကာသိ၊ ကရဝီကမဓုရဂိရော။|
    block |နိဗ္ဗာပယန္တော ဟဒယံ၊ ဟာသယန္တော သဒေဝကံ။|
  count |၇၉|
    block |အတီတဗုဒ္ဓါနံ ဇိနာနံ ဒေသိတံ၊ နိကီလိတံ ဗုဒ္ဓပရမ္ပရာဂတံ။|
    block |ပုဗ္ဗေနိဝါသာနုဂတာယ ဗုဒ္ဓိယာ၊ ပကာသယီ လောကဟိတံ သဒေဝကေ။|
  count |၈၀|
    block |ပီတိပါမောဇ္ဇဇနနံ၊ သောကသလ္လဝိနောဒနံ။|
    block |သဗ္ဗသမ္ပတ္တိပဋိလာဘံ၊ စိတ္တီကတွာ သုဏာထ မေ။|
  count |၈၁|
    block |မဒနိမ္မဒနံ သောကနုဒံ၊ သံသာရပရိမောစနံ။|
    block |သဗ္ဗဒုက္ခက္ခယံ မဂ္ဂံ၊ သက္ကစ္စံ ပဋိပဇ္ဇထာတိ။|
  stand |ရတနစင်္ကမနကဏ္ဍော နိဋ္ဌိတော။|
