block |၂၇။ ဂေါတမဗုဒ္ဓဝံသော|
  count |၁|
    block |အဟမေတရဟိ သမ္ဗုဒ္ဓေါ၊ ဂေါတမော သကျဝဍ္ဎနော။|
    block |ပဓာနံ ပဒဟိတွာန၊ ပတ္တော သမ္ဗောဓိမုတ္တမံ။|
  count |၂|
    block |ဗြဟ္မုနာ ယာစိတော သန္တော၊ ဓမ္မစက္ကံ ပဝတ္တယိံ။|
    block |အဋ္ဌာရသန္နံ ကောဋီနံ၊ ပဌမာဘိသမယော အဟု။|
  count |၃|
    block |တတော ပရဉ္စ ဒေသေန္တေ၊ နရဒေဝသမာဂမေ။|
    block |ဂဏနာယ န ဝတ္တဗ္ဗော၊ ဒုတိယာဘိသမယော အဟု။|
  count |၄|
    block |ဣဓေဝါဟံ ဧတရဟိ၊ ဩဝဒိံ မမ အတြဇံ။|
    block |ဂဏနာယ န ဝတ္တဗ္ဗော၊ တတိယာဘိသမယော အဟု။|
  count |၅|
    block |ဧကောသိ သန္နိပါတော မေ၊ သာဝကာနံ မဟေသိနံ။|
    block |အဍ္ဎတေဠသသတာနံ၊ ဘိက္ခူနာသိ သမာဂမော။|
  count |၆|
    block |ဝိရောစမာနော ဝိမလော၊ ဘိက္ခုသင်္ဃဿ မဇ္ဈဂေါ။|
    block |ဒဒာမိ ပတ္ထိတံ သဗ္ဗံ၊ မဏီဝ သဗ္ဗကာမဒော။|
  count |၇|
    block |ဖလမာကင်္ခမာနာနံ၊ ဘဝစ္ဆန္ဒဇဟေသိနံ။|
    block |စတုသစ္စံ ပကာသေမိ၊ အနုကမ္ပါယ ပါဏိနံ။|
  count |၈|
    block |ဒသဝီသသဟဿာနံ၊ ဓမ္မာဘိသမယော အဟု။|
    block |ဧကဒွိန္နံ အဘိသမယော၊ ဂဏနာတော အသင်္ခိယော။|
  count |၉|
    block |ဝိတ္ထာရိကံ ဗာဟုဇညံ၊ ဣဒ္ဓံ ဖီတံ သုဖုလ္လိတံ။|
    block |ဣဓ မယှံ သကျမုနိနော၊ သာသနံ သုဝိသောဓိတံ။|
  count |၁၀|
    block |အနာသဝါ ဝီတရာဂါ၊ သန္တစိတ္တာ သမာဟိတာ။|
    block |ဘိက္ခူနေကသတာ သဗ္ဗေ၊ ပရိဝါရေန္တိ မံ သဒာ။|
  count |၁၁|
    block |ဣဒာနိ ယေ ဧတရဟိ၊ ဇဟန္တိ မာနုသံ ဘဝံ။|
    block |အပ္ပတ္တမာနသာ သေခါ၊ တေ ဘိက္ခူ ဝိညုဂရဟိတာ။|
  count |၁၂|
    block |အရိယဉ္စ သံထောမယန္တာ၊ သဒာ ဓမ္မရတာ ဇနာ။|
    block |ဗုဇ္ဈိဿန္တိ သတိမန္တော၊ သံသာရသရိတံ ဂတာ။|
  count |၁၃|
    block |နဂရံ ကပိလဝတ္ထု မေ၊ ရာဇာ သုဒ္ဓေါဒနော ပိတာ။|
    block |မယှံ ဇနေတ္တိကာ မာတာ၊ မာယာဒေဝီတိ ဝုစ္စတိ။|
  count |၁၄|
    block |ဧကူနတိံသဝဿာနိ၊ အဂါရံ အဇ္ဈဟံ ဝသိံ။|
    block |ရမ္မော သုရမ္မော သုဘကော၊ တယော ပါသာဒမုတ္တမာ။|
  count |၁၅|
    block |စတ္တာရီသသဟဿာနိ၊ နာရိယော သမလင်္ကတာ။|
    block |ဘဒ္ဒကဉ္စနာ နာမ နာရီ၊ ရာဟုလော နာမ အတြဇော။|
  count |၁၆|
    block |နိမိတ္တေ စတုရော ဒိသွာ၊ အဿယာနေန နိက္ခမိံ။|
    block |ဆဗ္ဗဿံ ပဓာနစာရံ၊ အစရိံ ဒုက္ကရံ အဟံ။|
  count |၁၇|
    block |ဗာရာဏသိယံ ဣသိပတနေ၊ စက္ကံ ပဝတ္တိတံ မယာ။|
    block |အဟံ ဂေါတမသမ္ဗုဒ္ဓေါ၊ သရဏံ သဗ္ဗပါဏိနံ။|
  count |၁၈|
    block |ကောလိတော ဥပတိဿော စ၊ ဒွေ ဘိက္ခူ အဂ္ဂသာဝကာ။|
    block |အာနန္ဒော နာမုပဋ္ဌာကော၊ သန္တိကာဝစရော မမ။|
    block |ခေမာ ဥပ္ပလဝဏ္ဏာ စ၊ ဘိက္ခုနီ အဂ္ဂသာဝိကာ။|
  count |၁၉|
    block |စိတ္တော ဟတ္ထာဠဝကော စ၊ အဂ္ဂုပဋ္ဌာကုပါသကာ။|
    block |နန္ဒမာတာ စ ဥတ္တရာ၊ အဂ္ဂုပဋ္ဌိကုပါသိကာ။|
  count |၂၀|
    block |အဟံ အဿတ္ထမူလမှိ၊ ပတ္တော သမ္ဗောဓိမုတ္တမံ။|
    block |ဗျာမပ္ပဘာ သဒာ မယှံ၊ သောဠသဟတ္ထမုဂ္ဂတာ။|
  count |၂၁|
    block |အပ္ပံ ဝဿသတံ အာယု၊ ဣဒာနေတရဟိ ဝိဇ္ဇတိ။|
    block |တာဝတာ တိဋ္ဌမာနောဟံ၊ တာရေမိ ဇနတံ ဗဟုံ။|
  count |၂၂|
    block |ဌပယိတွာန ဓမ္မုက္ကံ၊ ပစ္ဆိမံ ဇနဗောဓနံ။|
    block |အဟမ္ပိ နစိရဿေဝ၊ သဒ္ဓိံ သာဝကသင်္ဃတော။|
    block |ဣဓေဝ ပရိနိဗ္ဗိဿံ၊ အဂ္ဂီ ဝါဟာရသင်္ခယာ။|
  count |၂၃|
    block |တာနိ စ အတုလတေဇာနိ၊ ဣမာနိ စ ဒသဗလာနိ။|
    block |အယဉ္စ ဂုဏဓာရဏော ဒေဟော၊ ဒွတ္တိံသဝရလက္ခဏဝိစိတ္တော။|
  count |၂၄|
    block |ဒသ ဒိသာ ပဘာသေတွာ၊ သတရံသီဝ ဆပ္ပဘာ။|
    block |သဗ္ဗံ တမန္တရဟိဿန္တိ၊ နနု ရိတ္တာ သဗ္ဗသင်္ခါရာတိ။|
  stand |ဂေါတမဿ ဘဂဝတော ဝံသော ပဉ္စဝီသတိမော။|
