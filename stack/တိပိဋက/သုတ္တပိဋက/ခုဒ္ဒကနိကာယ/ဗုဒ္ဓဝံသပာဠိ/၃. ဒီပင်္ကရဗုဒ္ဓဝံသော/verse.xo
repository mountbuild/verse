block |၃။ ဒီပင်္ကရဗုဒ္ဓဝံသော|
  count |၁|
    block |တဒာ တေ ဘောဇယိတွာန၊ သသင်္ဃံ လောကနာယကံ။|
    block |ဥပဂစ္ဆုံ သရဏံ တဿ၊ ဒီပင်္ကရဿ သတ္ထုနော။|
  count |၂|
    block |သရဏာဂမနေ ကဉ္စိ၊ နိဝေသေသိ တထာဂတော။|
    block |ကဉ္စိ ပဉ္စသု သီလေသု၊ သီလေ ဒသဝိဓေ ပရံ။|
  count |၃|
    block |ကဿစိ ဒေတိ သာမညံ၊ စတုရော ဖလမုတ္တမေ။|
    block |ကဿစိ အသမေ ဓမ္မေ၊ ဒေတိ သော ပဋိသမ္ဘိဒာ။|
  count |၄|
    block |ကဿစိ ဝရသမာပတ္တိယော၊ အဋ္ဌ ဒေတိ နရာသဘော။|
    block |တိဿော ကဿစိ ဝိဇ္ဇာယော၊ ဆဠဘိညာ ပဝေစ္ဆတိ။|
  count |၅|
    block |တေန ယောဂေန ဇနကာယံ၊ ဩဝဒတိ မဟာမုနိ။|
    block |တေန ဝိတ္ထာရိကံ အာသိ၊ လောကနာထဿ သာသနံ။|
  count |၆|
    block |မဟာဟနုသဘက္ခန္ဓော၊ ဒီပင်္ကရဿ နာမကော။|
    block |ဗဟူ ဇနေ တာရယတိ၊ ပရိမောစေတိ ဒုဂ္ဂတိံ။|
  count |၇|
    block |ဗောဓနေယျံ ဇနံ ဒိသွာ၊ သတသဟဿေပိ ယောဇနေ။|
    block |ခဏေန ဥပဂန္တွာန၊ ဗောဓေတိ တံ မဟာမုနိ။|
  count |၈|
    block |ပဌမာဘိသမယေ ဗုဒ္ဓေါ၊ ကောဋိသတမဗောဓယိ။|
    block |ဒုတိယာဘိသမယေ နာထော၊ နဝုတိကောဋိမဗောဓယိ။|
  count |၉|
    block |ယဒာ စ ဒေဝဘဝနမှိ၊ ဗုဒ္ဓေါ ဓမ္မမဒေသယိ။|
    block |နဝုတိကောဋိသဟဿာနံ၊ တတိယာဘိသမယော အဟု။|
  count |၁၀|
    block |သန္နိပါတာ တယော အာသုံ၊ ဒီပင်္ကရဿ သတ္ထုနော။|
    block |ကောဋိသတသဟဿာနံ၊ ပဌမော အာသိ သမာဂမော။|
  count |၁၁|
    block |ပုန နာရဒကူဋမှိ၊ ပဝိဝေကဂတေ ဇိနေ။|
    block |ခီဏာသဝါ ဝီတမလာ၊ သမိံသု သတကောဋိယော။|
  count |၁၂|
    block |ယမှိ ကာလေ မဟာဝီရော၊ သုဒဿနသိလုစ္စယေ။|
    block |နဝကောဋိသဟဿေဟိ၊ ပဝါရေသိ မဟာမုနိ။|
  count |၁၃|
    block |ဒသဝီသသဟဿာနံ၊ ဓမ္မာဘိသမယော အဟု။|
    block |ဧကဒွိန္နံ အဘိသမယာ၊ ဂဏနာတော အသင်္ခိယာ။|
  count |၁၄|
    block |ဝိတ္ထာရိကံ ဗာဟုဇညံ၊ ဣဒ္ဓံ ဖီတံ အဟူ တဒာ။|
    block |ဒီပင်္ကရဿ ဘဂဝတော၊ သာသနံ သုဝိသောဓိတံ။|
  count |၁၅|
    block |စတ္တာရိ သတသဟဿာနိ၊ ဆဠဘိညာ မဟိဒ္ဓိကာ။|
    block |ဒီပင်္ကရံ လောကဝိဒုံ၊ ပရိဝါရေန္တိ သဗ္ဗဒာ။|
  count |၁၆|
    block |ယေ ကေစိ တေန သမယေန၊ ဇဟန္တိ မာနုသံ ဘဝံ။|
    block |အပတ္တမာနသာ သေခါ၊ ဂရဟိတာ ဘဝန္တိ တေ။|
  count |၁၇|
    block |သုပုပ္ဖိတံ ပါဝစနံ၊ အရဟန္တေဟိ တာဒိဟိ။|
    block |ခီဏာသဝေဟိ ဝိမလေဟိ၊ ဥပသောဘတိ သဗ္ဗဒာ။|
  count |၁၈|
    block |နဂရံ ရမ္မဝတီ နာမ၊ သုဒေဝေါ နာမ ခတ္တိယော။|
    block |သုမေဓာ နာမ ဇနိကာ၊ ဒီပင်္ကရဿ သတ္ထုနော။|
  count |၁၉|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |ဟံသာ ကောဉ္စာ မယူရာ စ၊ တယော ပါသာဒမုတ္တမာ။|
  count |၂၀|
    block |တီဏိသတသဟဿာနိ၊ နာရိယော သမလင်္ကတာ။|
    block |ပဒုမာ နာမ သာ နာရီ၊ ဥသဘက္ခန္ဓော အတြဇော။|
  count |၂၁|
    block |နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။|
    block |အနူနဒသမာသာနိ၊ ပဓာနေ ပဒဟီ ဇိနော။|
  count |၂၂|
    block |ပဓာနစာရံ စရိတွာန၊ အဗုဇ္ဈိ မာနသံ မုနိ။|
    block |ဗြဟ္မုနာ ယာစိတော သန္တော၊ ဒီပင်္ကရော မဟာမုနိ။|
  count |၂၃|
    block |ဝတ္တိ စက္ကံ မဟာဝီရော၊ နန္ဒာရာမေ သိရီဃရေ။|
    block |နိသိန္နော သိရီသမူလမှိ၊ အကာ တိတ္ထိယမဒ္ဒနံ။|
  count |၂၄|
    block |သုမင်္ဂလော စ တိဿော စ၊ အဟေသုံ အဂ္ဂသာဝကာ။|
    block |သာဂတော နာမုပဋ္ဌာကော၊ ဒီပင်္ကရဿ သတ္ထုနော။|
  count |၂၅|
    block |နန္ဒာ စေဝ သုနန္ဒာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ပိပ္ဖလီတိ ပဝုစ္စတိ။|
  count |၂၆|
    block |တပုဿဘလ္လိကာ နာမ၊ အဟေသုံ အဂ္ဂုပဋ္ဌကာ။|
    block |သိရိမာ ကောဏာ ဥပဋ္ဌိကာ၊ ဒီပင်္ကရဿ သတ္ထုနော။|
  count |၂၇|
    block |အသီတိဟတ္ထမုဗ္ဗေဓော၊ ဒီပင်္ကရော မဟာမုနိ။|
    block |သောဘတိ ဒီပရုက္ခေါဝ၊ သာလရာဇာဝ ဖုလ္လိတော။|
  count |၂၈|
    block |သတသဟဿဝဿာနိ၊ အာယု တဿ မဟေသိနော။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၉|
    block |ဇောတယိတွာန သဒ္ဓမ္မံ၊ သန္တာရေတွာ မဟာဇနံ။|
    block |ဇလိတွာ အဂ္ဂိက္ခန္ဓောဝ၊ နိဗ္ဗုတော သော သသာဝကော။|
  count |၃၀|
    block |သာ စ ဣဒ္ဓိ သော စ ယသော၊ တာနိ စ ပါဒေသု စက္ကရတနာနိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၁|
    block |ဒီပင်္ကရော ဇိနော သတ္ထာ၊ နန္ဒာရာမမှိ နိဗ္ဗုတော။|
    block |တတ္ထေဝဿ ဇိနထူပေါ၊ ဆတ္တိံသုဗ္ဗေဓယောဇနောတိ။|
  stand |ဒီပင်္ကရဿ ဘဂဝတော ဝံသော ပဌမော။|
