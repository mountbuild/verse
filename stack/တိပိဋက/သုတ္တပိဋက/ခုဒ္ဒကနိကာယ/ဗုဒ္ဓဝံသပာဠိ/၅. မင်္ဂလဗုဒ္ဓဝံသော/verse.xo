block |၅။ မင်္ဂလဗုဒ္ဓဝံသော|
  count |၁|
    block |ကောဏ္ဍညဿ အပရေန၊ မင်္ဂလော နာမ နာယကော။|
    block |တမံ လောကေ နိဟန္တွာန၊ ဓမ္မောက္ကမဘိဓာရယိ။|
  count |၂|
    block |အတုလာသိ ပဘာ တဿ၊ ဇိနေဟညေဟိ ဥတ္တရိံ။|
    block |စန္ဒသူရိယပဘံ ဟန္တွာ၊ ဒသသဟဿီ ဝိရောစတိ။|
  count |၃|
    block |သောပိ ဗုဒ္ဓေါ ပကာသေသိ၊ စတုရော သစ္စဝရုတ္တမေ။|
    block |တေ တေ သစ္စရသံ ပီတွာ၊ ဝိနောဒေန္တိ မဟာတမံ။|
  count |၄|
    block |ပတွာန ဗောဓိမတုလံ၊ ပဌမေ ဓမ္မဒေသနေ။|
    block |ကောဋိသတသဟဿာနံ၊ ဓမ္မာဘိသမယော အဟု။|
  count |၅|
    block |သုရိန္ဒဒေဝဘဝနေ၊ ဗုဒ္ဓေါ ဓမ္မမဒေသယိ။|
    block |တဒာ ကောဋိသဟဿာနံ၊ ဒုတိယော သမယော အဟု။|
  count |၆|
    block |ယဒာ သုနန္ဒော စက္ကဝတ္တီ၊ သမ္ဗုဒ္ဓံ ဥပသင်္ကမိ။|
    block |တဒာ အာဟနိ သမ္ဗုဒ္ဓေါ၊ ဓမ္မဘေရိံ ဝရုတ္တမံ။|
  count |၇|
    block |သုနန္ဒဿာနုစရာ ဇနတာ၊ တဒာသုံ နဝုတိကောဋိယော။|
    block |သဗ္ဗေပိ တေ နိရဝသေသာ၊ အဟေသုံ ဧဟိ ဘိက္ခုကာ။|
  count |၈|
    block |သန္နိပါတာ တယော အာသုံ၊ မင်္ဂလဿ မဟေသိနော။|
    block |ကောဋိသတသဟဿာနံ၊ ပဌမော အာသိ သမာဂမော။|
  count |၉|
    block |ဒုတိယော ကောဋိသတသဟဿာနံ၊ တတိယော နဝုတိကောဋိနံ။|
    block |ခီဏာသဝါနံ ဝိမလာနံ၊ တဒာ အာသိ သမာဂမော။|
  count |၁၀|
    block |အဟံ တေန သမယေန၊ သုရုစီ နာမ ဗြာဟ္မဏော။|
    block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
  count |၁၁|
    block |တမဟံ ဥပသင်္ကမ္မ၊ သရဏံ ဂန္တွာန သတ္ထုနော။|
    block |သမ္ဗုဒ္ဓပ္ပမုခံ သင်္ဃံ၊ ဂန္ဓမာလေန ပူဇယိံ။|
    block |ပူဇေတွာ ဂန္ဓမာလေန၊ ဂဝပါနေန တပ္ပယိံ။|
  count |၁၂|
    block |သောပိ မံ ဗုဒ္ဓေါ ဗျာကာသိ၊ မင်္ဂလော ဒွိပဒုတ္တမော။|
    block |အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၃|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၄|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသ ပါရမိပူရိယာ။|
  count |၁၅|
    block |တဒာ ပီတိမနုဗြူဟန္တော၊ သမ္ဗောဓိဝရပတ္တိယာ။|
    block |ဗုဒ္ဓေ ဒတွာန မံ ဂေဟံ၊ ပဗ္ဗဇိံ တဿ သန္တိကေ။|
  count |၁၆|
    block |သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။|
    block |သဗ္ဗံ ပရိယာပုဏိတွာ၊ သောဘယိံ ဇိနသာသနံ။|
  count |၁၇|
    block |တတ္ထပ္ပမတ္တော ဝိဟရန္တော၊ ဗြဟ္မံ ဘာဝေတွ ဘာဝနံ။|
    block |အဘိညာပါရမိံ ဂန္တွာ၊ ဗြဟ္မလောကမဂစ္ဆဟံ။|
  count |၁၈|
    block |ဥတ္တရံ နာမ နဂရံ၊ ဥတ္တရော နာမ ခတ္တိယော။|
    block |ဥတ္တရာ နာမ ဇနိကာ၊ မင်္ဂလဿ မဟေသိနော။|
  count |၁၉|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |ယသဝါ သုစိမာ သိရီမာ၊ တယော ပါသာဒမုတ္တမာ။|
  count |၂၀|
    block |သမတိံသသဟဿာနိ၊ နာရိယော သမလင်္ကတာ။|
    block |ယသဝတီ နာမ နာရီ၊ သီဝလော နာမ အတြဇော။|
  count |၂၁|
    block |နိမိတ္တေ စတုရော ဒိသွာ၊ အဿယာနေန နိက္ခမိ။|
    block |အနူနအဋ္ဌမာသာနိ၊ ပဓာနံ ပဒဟီ ဇိနော။|
  count |၂၂|
    block |ဗြဟ္မုနာ ယာစိတော သန္တော၊ မင်္ဂလော နာမ နာယကော။|
    block |ဝတ္တိ စက္ကံ မဟာဝီရော၊ ဝနေ သိရီဝရုတ္တမေ။|
  count |၂၃|
    block |သုဒေဝေါ ဓမ္မသေနော စ၊ အဟေသုံ အဂ္ဂသာဝကာ။|
    block |ပါလိတော နာမုပဋ္ဌာကော၊ မင်္ဂလဿ မဟေသိနော။|
  count |၂၄|
    block |သီဝလာ စ အသောကာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ နာဂရုက္ခေါတိ ဝုစ္စတိ။|
  count |၂၅|
    block |နန္ဒော စေဝ ဝိသာခေါ စ၊ အဟေသုံ အဂ္ဂုပဋ္ဌကာ။|
    block |အနုလာ စေဝ သုတနာ စ၊ အဟေသုံ အဂ္ဂုပဋ္ဌိကာ။|
  count |၂၆|
    block |အဋ္ဌာသီတိ ရတနာနိ၊ အစ္စုဂ္ဂတော မဟာမုနိ။|
    block |တတော နိဒ္ဓါဝတီ ရံသီ၊ အနေကသတသဟဿိယော။|
  count |၂၇|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၈|
    block |ယထာပိ သာဂရေ ဦမီ၊ န သက္ကာ တာ ဂဏေတုယေ။|
    block |တထေဝ သာဝကာ တဿ၊ န သက္ကာ တေ ဂဏေတုယေ။|
  count |၂၉|
    block |ယာဝ အဋ္ဌာသိ သမ္ဗုဒ္ဓေါ၊ မင်္ဂလော လောကနာယကော။|
    block |န တဿ သာသနေ အတ္ထိ၊ သကိလေသမရဏံ တဒာ။|
  count |၃၀|
    block |ဓမ္မောက္ကံ ဓာရယိတွာန၊ သန္တာရေတွာ မဟာဇနံ။|
    block |ဇလိတွာ ဓူမကေတူဝ၊ နိဗ္ဗုတော သော မဟာယသော။|
  count |၃၁|
    block |သင်္ခါရာနံ သဘာဝတ္ထံ၊ ဒဿယိတွာ သဒေဝကေ။|
    block |ဇလိတွာ အဂ္ဂိက္ခန္ဓောဝ၊ သူရိယော အတ္ထင်္ဂတော ယထာ။|
  count |၃၂|
    block |ဥယျာနေ ဝဿရေ နာမ၊ ဗုဒ္ဓေါ နိဗ္ဗာယိ မင်္ဂလော။|
    block |တတ္ထေဝဿ ဇိနထူပေါ၊ တိံသယောဇနမုဂ္ဂတောတိ။|
  stand |မင်္ဂလဿ ဘဂဝတော ဝံသော တတိယော။|
