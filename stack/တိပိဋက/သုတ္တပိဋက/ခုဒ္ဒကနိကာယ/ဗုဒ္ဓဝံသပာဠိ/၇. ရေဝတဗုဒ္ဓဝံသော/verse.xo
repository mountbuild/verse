block |၇။ ရေဝတဗုဒ္ဓဝံသော|
  count |၁|
    block |သုမနဿ အပရေန၊ ရေဝတော နာမ နာယကော။|
    block |အနူပမော အသဒိသော၊ အတုလော ဥတ္တမော ဇိနော။|
  count |၂|
    block |သောပိ ဓမ္မံ ပကာသေသိ၊ ဗြဟ္မုနာ အဘိယာစိတော။|
    block |ခန္ဓဓာတုဝဝတ္ထာနံ၊ အပ္ပဝတ္တံ ဘဝါဘဝေ။|
  count |၃|
    block |တဿာဘိသမယာ တီဏိ၊ အဟေသုံ ဓမ္မဒေသနေ။|
    block |ဂဏနာယ န ဝတ္တဗ္ဗော၊ ပဌမာဘိသမယော အဟု။|
  count |၄|
    block |ယဒာ အရိန္ဒမံ ရာဇံ၊ ဝိနေသိ ရေဝတော မုနိ။|
    block |တဒာ ကောဋိသဟဿာနံ၊ ဒုတိယာဘိသမယော အဟု။|
  count |၅|
    block |သတ္တာဟံ ပဋိသလ္လာနာ၊ ဝုဋ္ဌဟိတွာ နရာသဘော။|
    block |ကောဋိသတံ နရမရူနံ၊ ဝိနေသိ ဥတ္တမေ ဖလေ။|
  count |၆|
    block |သန္နိပါတာ တယော အာသုံ၊ ရေဝတဿ မဟေသိနော။|
    block |ခီဏာသဝါနံ ဝိမလာနံ၊ သုဝိမုတ္တာန တာဒိနံ။|
  count |၇|
    block |အတိက္ကန္တာ ဂဏနပထံ၊ ပဌမံ ယေ သမာဂတာ။|
    block |ကောဋိသတသဟဿာနံ၊ ဒုတိယော အာသိ သမာဂမော။|
  count |၈|
    block |ယောပိ ပညာယ အသမော၊ တဿ စက္ကာနုဝတ္တကော။|
    block |သော တဒာ ဗျာဓိတော အာသိ၊ ပတ္တော ဇီဝိတသံသယံ။|
  count |၉|
    block |တဿ ဂိလာနပုစ္ဆာယ၊ ယေ တဒာ ဥပဂတာ မုနီ။|
    block |ကောဋိသဟဿာ အရဟန္တော၊ တတိယော အာသိ သမာဂမော။|
  count |၁၀|
    block |အဟံ တေန သမယေန၊ အတိဒေဝေါ နာမ ဗြာဟ္မဏော။|
    block |ဥပဂန္တွာ ရေဝတံ ဗုဒ္ဓံ၊ သရဏံ တဿ ဂဉ္ဆဟံ။|
  count |၁၁|
    block |တဿ သီလံ သမာဓိဉ္စ၊ ပညာဂုဏမနုတ္တမံ။|
    block |ထောမယိတွာ ယထာထာမံ၊ ဥတ္တရီယမဒာသဟံ။|
  count |၁၂|
    block |သောပိ မံ ဗုဒ္ဓေါ ဗျာကာသိ၊ ရေဝတော လောကနာယကော။|
    block |အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၃|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၄|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၅|
    block |တဒာပိ တံ ဗုဒ္ဓဓမ္မံ၊ သရိတွာ အနုဗြူဟယိံ။|
    block |အာဟရိဿာမိ တံ ဓမ္မံ၊ ယံ မယှံ အဘိပတ္ထိတံ။|
  count |၁၆|
    block |နဂရံ သုဓညဝတီ နာမ၊ ဝိပုလော နာမ ခတ္တိယော။|
    block |ဝိပုလာ နာမ ဇနိကာ၊ ရေဝတဿ မဟေသိနော။|
  count |၁၇|
    block |ဆ စ ဝဿသဟဿာနိ၊ အဂါရံ အဇ္ဈ သော ဝသိ။|
    block |သုဒဿနော ရတနဂ္ဃိ၊ အာဝေဠော စ ဝိဘူသိတော။|
    block |ပုညကမ္မာဘိနိဗ္ဗတ္တာ၊ တယော ပါသာဒမုတ္တမာ။|
  count |၁၈|
    block |တေတ္တိံသ စ သဟဿာနိ၊ နာရိယော သမလင်္ကတာ။|
    block |သုဒဿနာ နာမ နာရီ၊ ဝရုဏော နာမ အတြဇော။|
  count |၁၉|
    block |နိမိတ္တေ စတုရော ဒိသွာ၊ ရထယာနေန နိက္ခမိ။|
    block |အနူနသတ္တမာသာနိ၊ ပဓာနံ ပဒဟီ ဇိနော။|
  count |၂၀|
    block |ဗြဟ္မုနာ ယာစိတော သန္တော၊ ရေဝတော လောကနာယကော။|
    block |ဝတ္တိ စက္ကံ မဟာဝီရော၊ ဝရုဏာရာမေ သိရီဃရေ။|
  count |၂၁|
    block |ဝရုဏော ဗြဟ္မဒေဝေါ စ၊ အဟေသုံ အဂ္ဂသာဝကာ။|
    block |သမ္ဘဝေါ နာမုပဋ္ဌာကော၊ ရေဝတဿ မဟေသိနော။|
  count |၂၂|
    block |ဘဒ္ဒာ စေဝ သုဘဒ္ဒာ စ၊ အဟေသုံ အဂ္ဂသာဝိကာ။|
    block |သောပိ ဗုဒ္ဓေါ အသမသမော၊ နာဂမူလေ အဗုဇ္ဈထ။|
  count |၂၃|
    block |ပဒုမော ကုဉ္ဇရော စေဝ၊ အဟေသုံ အဂ္ဂုပဋ္ဌိကာ။|
    block |သိရီမာ စေဝ ယသဝတီ၊ အဟေသုံ အဂ္ဂုပဋ္ဌိကာ။|
  count |၂၄|
    block |ဥစ္စတ္တနေန သော ဗုဒ္ဓေါ၊ အသီတိဟတ္ထမုဂ္ဂတော။|
    block |ဩဘာသေတိ ဒိသာ သဗ္ဗာ၊ ဣန္ဒကေတုဝ ဥဂ္ဂတော။|
  count |၂၅|
    block |တဿ သရီရေ နိဗ္ဗတ္တာ၊ ပဘာမာလာ အနုတ္တရာ။|
    block |ဒိဝါ ဝါ ယဒိ ဝါ ရတ္တိံ၊ သမန္တာ ဖရတိ ယောဇနံ။|
  count |၂၆|
    block |သဋ္ဌိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၇|
    block |ဒဿယိတွာ ဗုဒ္ဓဗလံ၊ အမတံ လောကေ ပကာသယံ။|
    block |နိဗ္ဗာယိ အနုပါဒာနော၊ ယထဂ္ဂုပါဒာနသင်္ခယာ။|
  count |၂၈|
    block |သော စ ကာယော ရတနနိဘော၊ သော စ ဓမ္မော အသာဒိသော။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၂၉|
    block |ရေဝတော ယသဓရော ဗုဒ္ဓေါ၊ နိဗ္ဗုတော သော မဟာပုရေ။|
    block |ဓာတုဝိတ္ထာရိကံ အာသိ၊ တေသု တေသု ပဒေသတောတိ။|
  stand |ရေဝတဿ ဘဂဝတော ဝံသော ပဉ္စမော။|
