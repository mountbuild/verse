block |၂၃။ ဝေဿဘူဗုဒ္ဓဝံသော|
  count |၁|
    block |တတ္ထေဝ မဏ္ဍကပ္ပမှိ၊ အသမော အပ္ပဋိပုဂ္ဂလော။|
    block |ဝေဿဘူ နာမ နာမေန၊ လောကေ ဥပ္ပဇ္ဇိ နာယကော။|
  count |၂|
    block |အာဒိတ္တံ ဝတ ရာဂဂ္ဂိ၊ တဏှာနံ ဝိဇိတံ တဒာ။|
    block |နာဂေါဝ ဗန္ဓနံ ဆေတွာ၊ ပတ္တော သမ္ဗောဓိမုတ္တမံ။|
  count |၃|
    block |ဓမ္မစက္ကံ ပဝတ္တေန္တေ၊ ဝေဿဘူလောကနာယကေ။|
    block |အသီတိကောဋိသဟဿာနံ၊ ပဌမာဘိသမယော အဟု။|
  count |၄|
    block |ပက္ကန္တေ စာရိကံ ရဋ္ဌေ၊ လောကဇေဋ္ဌေ နရာသဘေ။|
    block |သတ္တတိကောဋိသဟဿာနံ၊ ဒုတိယာဘိသမယော အဟု။|
  count |၅|
    block |မဟာဒိဋ္ဌိံ ဝိနောဒေန္တော၊ ပါဋိဟေရံ ကရောတိ သော။|
    block |သမာဂတာ နရမရူ၊ ဒသသဟဿီ သဒေဝကေ။|
  count |၆|
    block |မဟာအစ္ဆရိယံ ဒိသွာ၊ အဗ္ဘုတံ လောမဟံသနံ။|
    block |ဒေဝါ စေဝ မနုဿာ စ၊ ဗုဇ္ဈရေ သဋ္ဌိကောဋိယော။|
  count |၇|
    block |သန္နိပါတာ တယော အာသုံ၊ ဝေဿဘုဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၈|
    block |အသီတိဘိက္ခုသဟဿာနံ၊ ပဌမော အာသိ သမာဂမော။|
    block |သတ္တတိဘိက္ခုသဟဿာနံ၊ ဒုတိယော အာသိ သမာဂမော။|
  count |၉|
    block |သဋ္ဌိဘိက္ခုသဟဿာနံ၊ တတိယော အာသိ သမာဂမော။|
    block |ဇရာဒိဘယဘီတာနံ၊ ဩရသာနံ မဟေသိနော။|
  count |၁၀|
    block |အဟံ တေန သမယေန၊ သုဒဿနော နာမ ခတ္တိယော။|
    block |နိမန္တေတွာ မဟာဝီရံ၊ ဒာနံ ဒတွာ မဟာရဟံ။|
    block |အန္နပါနေန ဝတ္ထေန၊ သသင်္ဃံ ဇိန ပူဇယိံ။|
  count |၁၁|
    block |တဿ ဗုဒ္ဓဿ အသမဿ၊ စက္ကံ ဝတ္တိတမုတ္တမံ။|
    block |သုတွာန ပဏိတံ ဓမ္မံ၊ ပဗ္ဗဇ္ဇမဘိရောစယိံ။|
  count |၁၂|
    block |မဟာဒာနံ ပဝတ္တေတွာ၊ ရတ္တိန္ဒိဝမတန္ဒိတော။|
    block |ပဗ္ဗဇ္ဇံ ဂုဏသမ္ပန္နံ၊ ပဗ္ဗဇိံ ဇိနသန္တိကေ။|
  count |၁၃|
    block |အာစာရဂုဏသမ္ပန္နော၊ ဝတ္တသီလသမာဟိတော။|
    block |သဗ္ဗညုတံ ဂဝေသန္တော၊ ရမာမိ ဇိနသာသနေ။|
  count |၁၄|
    block |သဒ္ဓါပီတိံ ဥပဂန္တွာ၊ ဗုဒ္ဓံ ဝန္ဒာမိ သတ္ထရံ။|
    block |ပီတိ ဥပ္ပဇ္ဇတိ မယှံ၊ ဗောဓိယာယေဝ ကာရဏာ။|
  count |၁၅|
    block |အနိဝတ္တမာနသံ ဉတွာ၊ သမ္ဗုဒ္ဓေါ ဧတဒဗြဝိ။|
    block |ဧကတိံသေ ဣတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၆|
    block |အဟု ကပိလဝှယာ ရမ္မာ။ပေ။ ဟေဿာမ သမ္မုခါ ဣမံ။|
  count |၁၇|
    block |တဿာဟံ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၈|
    block |အနောမံ နာမ နဂရံ၊ သုပ္ပတီတော နာမ ခတ္တိယော။|
    block |မာတာ ယသဝတီ နာမ၊ ဝေဿဘုဿ မဟေသိနော။|
  count |၁၉|
    block |ဆ စ ဝဿသဟဿာနိ၊ အဂါရံ အဇ္ဈ သော ဝသိ။|
    block |ရုစိ သုရုစိ ရတိဝဍ္ဎနော၊ တယော ပါသာဒမုတ္တမာ။|
  count |၂၀|
    block |အနူနတိံသသဟဿာနိ၊ နာရိယော သမလင်္ကတာ။|
    block |သုစိတ္တာ နာမ သာ နာရီ၊ သုပ္ပဗုဒ္ဓေါ နာမ အတြဇော။|
  count |၂၁|
    block |နိမိတ္တေ စတုရော ဒိသွာ၊ သိဝိကာယာဘိနိက္ခမိ။|
    block |ဆမာသံ ပဓာနစာရံ၊ အစရီ ပုရိသုတ္တမော။|
  count |၂၂|
    block |ဗြဟ္မုနာ ယာစိတော သန္တော၊ ဝေဿဘူလောကနာယကော။|
    block |ဝတ္တိ စက္ကံ မဟာဝီရော၊ အရုဏာရာမေ နရုတ္တမော။|
  count |၂၃|
    block |သောဏော စ ဥတ္တရော စေဝ၊ အဟေသုံ အဂ္ဂသာဝကာ။|
    block |ဥပသန္တော နာမုပဋ္ဌာကော၊ ဝေဿဘုဿ မဟေသိနော။|
  count |၂၄|
    block |ရာမာ စေဝ သမာလာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ မဟာသာလောတိ ဝုစ္စတိ။|
  count |၂၅|
    block |သောတ္ထိကော စေဝ ရမ္ဘော စ၊ အဟေသုံ အဂ္ဂုပဋ္ဌကာ။|
    block |ဂေါတမီ သိရိမာ စေဝ၊ အဟေသုံ အဂ္ဂုပဋ္ဌိကာ။|
  count |၂၆|
    block |သဋ္ဌိရတနမုဗ္ဗေဓော၊ ဟေမယူပသမူပမော။|
    block |ကာယာ နိစ္ဆရတိ ရသ္မိ၊ ရတ္တိံဝ ပဗ္ဗတေ သိခီ။|
  count |၂၇|
    block |သဋ္ဌိဝဿသဟဿာနိ၊ အာယု တဿ မဟေသိနော။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၈|
    block |ဓမ္မံ ဝိတ္ထာရိကံ ကတွာ၊ ဝိဘဇိတွာ မဟာဇနံ။|
    block |ဓမ္မနာဝံ ဌပေတွာန၊ နိဗ္ဗုတော သော သသာဝကော။|
  count |၂၉|
    block |ဒဿနေယျံ သဗ္ဗဇနံ၊ ဝိဟာရံ ဣရိယာပထံ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၀|
    block |ဝေဿဘူ ဇိနဝရော သတ္ထာ၊ ခေမာရာမမှိ နိဗ္ဗုတော။|
    block |ဓာတုဝိတ္ထာရိကံ အာသိ၊ တေသု တေသု ပဒေသတောတိ။|
  stand |ဝေဿဘုဿ ဘဂဝတော ဝံသော ဧကဝီသတိမော။|
