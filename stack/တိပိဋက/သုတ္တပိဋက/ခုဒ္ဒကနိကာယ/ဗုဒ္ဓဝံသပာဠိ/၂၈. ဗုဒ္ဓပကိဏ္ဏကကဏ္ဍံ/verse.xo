block |၂၈။ ဗုဒ္ဓပကိဏ္ဏကကဏ္ဍံ|
  count |၁|
    block |အပရိမေယျိတော ကပ္ပေ၊ စတုရော အာသုံ ဝိနာယကာ။|
    block |တဏှင်္ကရော မေဓင်္ကရော၊ အထောပိ သရဏင်္ကရော။|
    block |ဒီပင်္ကရော စ သမ္ဗုဒ္ဓေါ၊ ဧကကပ္ပမှိ တေ ဇိနာ။|
  count |၂|
    block |ဒီပင်္ကရဿ အပရေန၊ ကောဏ္ဍညော နာမ နာယကော။|
    block |ဧကောဝ ဧကကပ္ပမှိ၊ တာရေသိ ဇနတံ ဗဟုံ။|
  count |၃|
    block |ဒီပင်္ကရဿ ဘဂဝတော၊ ကောဏ္ဍညဿ စ သတ္ထုနော။|
    block |ဧတေသံ အန္တရာ ကပ္ပါ၊ ဂဏနာတော အသင်္ခိယာ။|
  count |၄|
    block |ကောဏ္ဍညဿ အပရေန၊ မင်္ဂလော နာမ နာယကော။|
    block |တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။|
  count |၅|
    block |မင်္ဂလော စ သုမနော စ၊ ရေဝတော သောဘိတော မုနိ။|
    block |တေပိ ဗုဒ္ဓါ ဧကကပ္ပေ၊ စက္ခုမန္တော ပဘင်္ကရာ။|
  count |၆|
    block |သောဘိတဿ အပရေန၊ အနောမဒဿီ မဟာယသော။|
    block |တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။|
  count |၇|
    block |အနောမဒဿီ ပဒုမော၊ နာရဒော စာပိ နာယကော။|
    block |တေပိ ဗုဒ္ဓါ ဧကကပ္ပေ၊ တမန္တကာရကာ မုနီ။|
  count |၈|
    block |နာရဒဿ အပရေန၊ ပဒုမုတ္တရော နာမ နာယကော။|
    block |ဧကကပ္ပမှိ ဥပ္ပန္နော၊ တာရေသိ ဇနတံ ဗဟုံ။|
  count |၉|
    block |နာရဒဿ ဘဂဝတော၊ ပဒုမုတ္တရဿ သတ္ထုနော။|
    block |တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။|
  count |၁၀|
    block |ကပ္ပသတသဟဿမှိ၊ ဧကော အာသိ မဟာမုနိ။|
    block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
  count |၁၁|
    block |တိံသကပ္ပသဟဿမှိ၊ ဒုဝေ အာသုံ ဝိနာယကာ။|
    block |သုမေဓော စ သုဇာတော စ၊ ဩရတော ပဒုမုတ္တရာ။|
  count |၁၂|
    block |အဋ္ဌာရသေ ကပ္ပသတေ၊ တယော အာသုံ ဝိနာယကာ။|
    block |ပိယဒဿီ အတ္ထဒဿီ၊ ဓမ္မဒဿီ စ နာယကာ။|
  count |၁၃|
    block |ဩရတော စ သုဇာတဿ၊ သမ္ဗုဒ္ဓါ ဒွိပဒုတ္တမာ။|
    block |ဧကကပ္ပမှိ တေ ဗုဒ္ဓါ၊ လောကေ အပ္ပဋိပုဂ္ဂလာ။|
  count |၁၄|
    block |စတုန္နဝုတိတော ကပ္ပေ၊ ဧကော အာသိ မဟာမုနိ။|
    block |သိဒ္ဓတ္ထော သော လောကဝိဒူ၊ သလ္လကတ္တော အနုတ္တရော။|
  count |၁၅|
    block |ဒွေနဝုတေ ဣတော ကပ္ပေ၊ ဒုဝေ အာသုံ ဝိနာယကာ။|
    block |တိဿော ဖုဿော စ သမ္ဗုဒ္ဓါ၊ အသမာ အပ္ပဋိပုဂ္ဂလာ။|
  count |၁၆|
    block |ဧကနဝုတိတော ကပ္ပေ၊ ဝိပဿီ နာမ နာယကော။|
    block |သောပိ ဗုဒ္ဓေါ ကာရုဏိကော၊ သတ္တေ မောစေသိ ဗန္ဓနာ။|
  count |၁၇|
    block |ဧကတိံသေ ဣတော ကပ္ပေ၊ ဒုဝေ အာသုံ ဝိနာယကာ။|
    block |သိခီ စ ဝေဿဘူ စေဝ၊ အသမာ အပ္ပဋိပုဂ္ဂလာ။|
  count |၁၈|
    block |ဣမမှိ ဘဒ္ဒကေ ကပ္ပေ၊ တယော အာသုံ ဝိနာယကာ။|
    block |ကကုသန္ဓော ကောဏာဂမနော၊ ကဿပေါ စာပိ နာယကော။|
  count |၁၉|
    block |အဟမေတရဟိ သမ္ဗုဒ္ဓေါ၊ မေတ္တေယျော စာပိ ဟေဿတိ။|
    block |ဧတေပိမေ ပဉ္စ ဗုဒ္ဓါ၊ ဓီရာ လောကာနုကမ္ပကာ။|
  count |၂၀|
    block |ဧတေသံ ဓမ္မရာဇူနံ၊ အညေသံနေကကောဋိနံ။|
    block |အာစိက္ခိတွာန တံ မဂ္ဂံ၊ နိဗ္ဗုတာ တေ သသာဝကာတိ။|
  stand |ဗုဒ္ဓပကိဏ္ဏကကဏ္ဍံ နိဋ္ဌိတံ။|
