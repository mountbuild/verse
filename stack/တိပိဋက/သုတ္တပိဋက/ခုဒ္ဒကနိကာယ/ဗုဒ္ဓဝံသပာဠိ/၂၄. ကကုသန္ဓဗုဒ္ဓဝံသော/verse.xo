block |၂၄။ ကကုသန္ဓဗုဒ္ဓဝံသော|
  count |၁|
    block |ဝေဿဘုဿ အပရေန၊ သမ္ဗုဒ္ဓေါ ဒွိပဒုတ္တမော။|
    block |ကကုသန္ဓော နာမ နာမေန၊ အပ္ပမေယျော ဒုရာသဒော။|
  count |၂|
    block |ဥဂ္ဃာဋေတွာ သဗ္ဗဘဝံ၊ စရိယာယ ပါရမိံ ဂတော။|
    block |သီဟောဝ ပဉ္ဇရံ ဘေတွာ၊ ပတ္တော သမ္ဗောဓိမုတ္တမံ။|
  count |၃|
    block |ဓမ္မစက္ကံ ပဝတ္တေန္တေ၊ ကကုသန္ဓေ လောကနာယကေ။|
    block |စတ္တာရီသကောဋိသဟဿာနံ၊ ဓမ္မာဘိသမယော အဟု။|
  count |၄|
    block |အန္တလိက္ခမှိ အာကာသေ၊ ယမကံ ကတွာ ဝိကုဗ္ဗနံ။|
    block |တိံသကောဋိသဟဿာနံ၊ ဗောဓေသိ ဒေဝမာနုသေ။|
  count |၅|
    block |နရဒေဝဿ ယက္ခဿ၊ စတုသစ္စပ္ပကာသနေ။|
    block |ဓမ္မာဘိသမယော တဿ၊ ဂဏနာတော အသင်္ခိယော။|
  count |၆|
    block |ကကုသန္ဓဿ ဘဂဝတော၊ ဧကော အာသိ သမာဂမော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၇|
    block |စတ္တာလီသသဟဿာနံ၊ တဒာ အာသိ သမာဂမော။|
    block |ဒန္တဘူမိမနုပ္ပတ္တာနံ၊ အာသဝါရိဂဏက္ခယာ။|
  count |၈|
    block |အဟံ တေန သမယေန၊ ခေမော နာမာသိ ခတ္တိယော။|
    block |တထာဂတေ ဇိနပုတ္တေ၊ ဒာနံ ဒတွာ အနပ္ပကံ။|
  count |၉|
    block |ပတ္တဉ္စ စီဝရံ ဒတွာ၊ အဉ္ဇနံ မဓုလဋ္ဌိကံ။|
    block |ဣမေတံ ပတ္ထိတံ သဗ္ဗံ၊ ပဋိယာဒေမိ ဝရံ ဝရံ။|
  count |၁၀|
    block |သောပိ မံ ဗုဒ္ဓေါ ဗျာကာသိ၊ ကကုသန္ဓော ဝိနာယကော။|
    block |ဣမမှိ ဘဒ္ဒကေ ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၁|
    block |အဟု ကပိလဝှယာ ရမ္မာ။ပေ။ ဟေဿာမ သမ္မုခါ ဣမံ။|
  count |၁၂|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၃|
    block |နဂရံ ခေမာဝတီ နာမ၊ ခေမော နာမာသဟံ တဒာ။|
    block |သဗ္ဗညုတံ ဂဝေသန္တော၊ ပဗ္ဗဇိံ တဿ သန္တိကေ။|
  count |၁၄|
    block |ဗြာဟ္မဏော အဂ္ဂိဒတ္တော စ၊ အာသိ ဗုဒ္ဓဿ သော ပိတာ။|
    block |ဝိသာခါ နာမ ဇနိကာ၊ ကကုသန္ဓဿ သတ္ထုနော။|
  count |၁၅|
    block |ဝသတေ တတ္ထ ခေမေ ပုရေ၊ သမ္ဗုဒ္ဓဿ မဟာကုလံ။|
    block |နရာနံ ပဝရံ သေဋ္ဌံ၊ ဇာတိမန္တံ မဟာယသံ။|
  count |၁၆|
    block |စတုဝဿသဟဿာနိ၊ အဂါရံ အဇ္ဈ သော ဝသိ။|
    block |ကာမ -ကာမဝဏ္ဏ-ကာမသုဒ္ဓိနာမာ၊ တယော ပါသာဒမုတ္တမာ။|
  count |၁၇|
    block |သမတိံသသဟဿာနိ၊ နာရိယော သမလင်္ကတာ။|
    block |ရောစိနီ နာမ သာ နာရီ၊ ဥတ္တရော နာမ အတြဇော။|
  count |၁၈|
    block |နိမိတ္တေ စတုရော ဒိသွာ၊ ရထယာနေန နိက္ခမိ။|
    block |အနူနအဋ္ဌမာသာနိ၊ ပဓာနံ ပဒဟီ ဇိနော။|
  count |၁၉|
    block |ဗြဟ္မုနာ ယာစိတော သန္တော၊ ကကုသန္ဓော ဝိနာယကော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၂၀|
    block |ဝိဓုရော စ သဉ္ဇီဝေါ စ၊ အဟေသုံ အဂ္ဂသာဝကာ။|
    block |ဗုဒ္ဓိဇော နာမုပဋ္ဌာကော၊ ကကုသန္ဓဿ သတ္ထုနော။|
  count |၂၁|
    block |သာမာ စ စမ္ပါနာမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ သိရီသောတိ ပဝုစ္စတိ။|
  count |၂၂|
    block |အစ္စုတော စ သုမနော စ၊ အဟေသုံ အဂ္ဂုပဋ္ဌကာ။|
    block |နန္ဒာ စေဝ သုနန္ဒာ စ၊ အဟေသုံ အဂ္ဂုပဋ္ဌိကာ။|
  count |၂၃|
    block |စတ္တာလီသရတနာနိ၊ အစ္စုဂ္ဂတော မဟာမုနိ။|
    block |ကနကပ္ပဘာ နိစ္ဆရတိ၊ သမန္တာ ဒသယောဇနံ။|
  count |၂၄|
    block |စတ္တာလီသဝဿသဟဿာနိ၊ အာယု တဿ မဟေသိနော။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၅|
    block |ဓမ္မာပဏံ ပသာရေတွာ၊ နရနာရီနံ သဒေဝကေ။|
    block |နဒိတွာ သီဟနာဒံဝ၊ နိဗ္ဗုတော သော သသာဝကော။|
  count |၂၆|
    block |အဋ္ဌင်္ဂဝစနသမ္ပန္နော၊ အစ္ဆိဒ္ဒာနိ နိရန္တရံ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၂၇|
    block |ကကုသန္ဓော ဇိနဝရော၊ ခေမာရာမမှိ နိဗ္ဗုတော။|
    block |တတ္ထေဝဿ ထူပဝရော၊ ဂါဝုတံ နဘမုဂ္ဂတောတိ။|
  stand |ကကုသန္ဓဿ ဘဂဝတော ဝံသော ဒွာဝီသတိမော။|
