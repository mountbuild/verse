block |၁၆။ အတ္ထဒဿီဗုဒ္ဓဝံသော|
  count |၁|
    block |တတ္ထေဝ မဏ္ဍကပ္ပမှိ၊ အတ္ထဒဿီ မဟာယသော။|
    block |မဟာတမံ နိဟန္တွာန၊ ပတ္တော သမ္ဗောဓိမုတ္တမံ။|
  count |၂|
    block |ဗြဟ္မုနာ ယာစိတော သန္တော၊ ဓမ္မစက္ကံ ပဝတ္တယိ။|
    block |အမတေန တပ္ပယီ လောကံ၊ ဒသသဟဿိသဒေဝကံ။|
  count |၃|
    block |တဿာပိ လောကနာထဿ၊ အဟေသုံ အဘိသမယာ တယော။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၄|
    block |ယဒာ ဗုဒ္ဓေါ အတ္ထဒဿီ၊ စရတေ ဒေဝစာရိကံ။|
    block |ကောဋိသတသဟဿာနံ၊ ဒုတိယာဘိသမယော အဟု။|
  count |၅|
    block |ပုနာပရံ ယဒာ ဗုဒ္ဓေါ၊ ဒေသေသိ ပိတုသန္တိကေ။|
    block |ကောဋိသတသဟဿာနံ၊ တတိယာဘိသမယော အဟု။|
  count |၆|
    block |သန္နိပါတာ တယော အာသုံ၊ တဿာပိ စ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၇|
    block |အဋ္ဌနဝုတိသဟဿာနံ၊ ပဌမော အာသိ သမာဂမော။|
    block |အဋ္ဌာသီတိသဟဿာနံ၊ ဒုတိယော အာသိ သမာဂမော။|
  count |၈|
    block |အဋ္ဌသတ္တတိသတသဟဿာနံ၊ တတိယော အာသိ သမာဂမော။|
    block |အနုပါဒာ ဝိမုတ္တာနံ၊ ဝိမလာနံ မဟေသိနံ။|
  count |၉|
    block |အဟံ တေန သမယေန၊ ဇဋိလော ဥဂ္ဂတာပနော။|
    block |သုသီမော နာမ နာမေန၊ မဟိယာ သေဋ္ဌသမ္မတော။|
  count |၁၀|
    block |ဒိဗ္ဗံ မန္ဒာရဝံ ပုပ္ဖံ၊ ပဒုမံ ပါရိဆတ္တကံ။|
    block |ဒေဝလောကာဟရိတွာန၊ သမ္ဗုဒ္ဓမဘိပူဇယိံ။|
  count |၁၁|
    block |သောပိ မံ ဗုဒ္ဓေါ ဗျာကာသိ၊ အတ္ထဒဿီ မဟာမုနိ။|
    block |အဋ္ဌာရသေ ကပ္ပသတေ၊ အယံ ဗုဒ္ဓေါ ဘဝိဿတိ။|
  count |၁၂|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၃|
    block |တဿာပိ ဝစနံ သုတွာ၊ ဟဋ္ဌော သံဝိဂ္ဂမာနသော။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၄|
    block |သောဘဏံ နာမ နဂရံ၊ သာဂရော နာမ ခတ္တိယော။|
    block |သုဒဿနာ နာမ ဇနိကာ၊ အတ္ထဒဿိဿ သတ္ထုနော။|
  count |၁၅|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |အမရဂိရိ သုဂိရိ ဝါဟနာ၊ တယော ပါသာဒမုတ္တမာ။|
  count |၁၆|
    block |တေတ္တိံသဉ္စ သဟဿာနိ၊ နာရိယော သမလင်္ကတာ။|
    block |ဝိသာခါ နာမ နာရီ စ၊ သေလော နာမာသိ အတြဇော။|
  count |၁၇|
    block |နိမိတ္တေ စတုရော ဒိသွာ၊ အဿယာနေန နိက္ခမိ။|
    block |အနူနအဋ္ဌမာသာနိ၊ ပဓာနံ ပဒဟီ ဇိနော။|
  count |၁၈|
    block |ဗြဟ္မုနာ ယာစိတော သန္တော၊ အတ္ထဒဿီ မဟာယသော။|
    block |ဝတ္တိ စက္ကံ မဟာဝီရော၊ အနောမုယျာနေ နရာသဘော။|
  count |၁၉|
    block |သန္တော စ ဥပသန္တော စ၊ အဟေသုံ အဂ္ဂသာဝကာ။|
    block |အဘယော နာမုပဋ္ဌာကော၊ အတ္ထဒဿိဿ သတ္ထုနော။|
  count |၂၀|
    block |ဓမ္မာ စေဝ သုဓမ္မာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ စမ္ပကောတိ ပဝုစ္စတိ။|
  count |၂၁|
    block |နကုလော စ နိသဘော စ၊ အဟေသုံ အဂ္ဂုပဋ္ဌကာ။|
    block |မကိလာ စ သုနန္ဒာ စ၊ အဟေသုံ အဂ္ဂုပဋ္ဌိကာ။|
  count |၂၂|
    block |သောပိ ဗုဒ္ဓေါ အသမသမော၊ အသီတိဟတ္ထမုဂ္ဂတော။|
    block |သောဘတေ သာလရာဇာဝ၊ ဥဠုရာဇာဝ ပူရိတော။|
  count |၂၃|
    block |တဿ ပါကတိကာ ရံသီ၊ အနေကသတကောဋိယော။|
    block |ဥဒ္ဓံ အဓော ဒသ ဒိသာ၊ ဖရန္တိ ယောဇနံ သဒာ။|
  count |၂၄|
    block |သောပိ ဗုဒ္ဓေါ နရာသဘော၊ သဗ္ဗသတ္တုတ္တမော မုနိ။|
    block |ဝဿသတသဟဿာနိ၊ လောကေ အဋ္ဌာသိ စက္ခုမာ။|
  count |၂၅|
    block |အတုလံ ဒဿေတွာ ဩဘာသံ၊ ဝိရောစေတွာ သဒေဝကေ။|
    block |သောပိ အနိစ္စတံ ပတ္တော၊ ယထဂ္ဂုပါဒာနသင်္ခယာ။|
  count |၂၆|
    block |အတ္ထဒဿီ ဇိနဝရော၊ အနောမာရာမမှိ နိဗ္ဗုတော။|
    block |ဓာတုဝိတ္ထာရိကံ အာသိ၊ တေသု တေသု ပဒေသတောတိ။|
  stand |အတ္ထဒဿိဿ ဘဂဝတော ဝံသော စုဒ္ဒသမော။|
