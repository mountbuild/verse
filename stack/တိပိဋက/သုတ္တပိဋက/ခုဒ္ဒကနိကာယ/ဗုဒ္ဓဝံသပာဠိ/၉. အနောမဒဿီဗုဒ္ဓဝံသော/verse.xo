block |၉။ အနောမဒဿီဗုဒ္ဓဝံသော|
  count |၁|
    block |သောဘိတဿ အပရေန၊ သမ္ဗုဒ္ဓေါ ဒွိပဒုတ္တမော။|
    block |အနောမဒဿီ အမိတယသော၊ တေဇဿီ ဒုရတိက္ကမော။|
  count |၂|
    block |သော ဆေတွာ ဗန္ဓနံ သဗ္ဗံ၊ ဝိဒ္ဓံသေတွာ တယော ဘဝေ။|
    block |အနိဝတ္တိဂမနံ မဂ္ဂံ၊ ဒေသေသိ ဒေဝမာနုသေ။|
  count |၃|
    block |သာဂရောဝ အသင်္ခေါဘော၊ ပဗ္ဗတောဝ ဒုရာသဒော။|
    block |အာကာသောဝ အနန္တော သော၊ သာလရာဇာဝ ဖုလ္လိတော။|
  count |၄|
    block |ဒဿနေနပိ တံ ဗုဒ္ဓံ၊ တောသိတာ ဟောန္တိ ပါဏိနော။|
    block |ဗျာဟရန္တံ ဂိရံ သုတွာ၊ အမတံ ပါပုဏန္တိ တေ။|
  count |၅|
    block |ဓမ္မာဘိသမယော တဿ၊ ဣဒ္ဓေါ ဖီတော တဒာ အဟု။|
    block |ကောဋိသတာနိ အဘိသမိံသု၊ ပဌမေ ဓမ္မဒေသနေ။|
  count |၆|
    block |တတော ပရံ အဘိသမယေ၊ ဝဿန္တေ ဓမ္မဝုဋ္ဌိယော။|
    block |အသီတိကောဋိယောဘိသမိံသု၊ ဒုတိယေ ဓမ္မဒေသနေ။|
  count |၇|
    block |တတောပရဉှိ ဝဿန္တေ၊ တပ္ပယန္တေ စ ပါဏိနံ။|
    block |အဋ္ဌသတ္တတိကောဋီနံ၊ တတိယာဘိသမယော အဟု။|
  count |၈|
    block |သန္နိပါတာ တယော အာသုံ၊ တဿာပိ စ မဟေသိနော။|
    block |အဘိညာဗလပ္ပတ္တာနံ၊ ပုပ္ဖိတာနံ ဝိမုတ္တိယာ။|
  count |၉|
    block |အဋ္ဌသတသဟဿာနံ၊ သန္နိပါတော တဒာ အဟု။|
    block |ပဟီနမဒမောဟာနံ၊ သန္တစိတ္တာန တာဒိနံ။|
  count |၁၀|
    block |သတ္တသတသဟဿာနံ၊ ဒုတိယော အာသိ သမာဂမော။|
    block |အနင်္ဂဏာနံ ဝိရဇာနံ၊ ဥပသန္တာန တာဒိနံ။|
  count |၁၁|
    block |ဆန္နံ သတသဟဿာနံ၊ တတိယော အာသိ သမာဂမော။|
    block |အဘိညာဗလပ္ပတ္တာနံ၊ နိဗ္ဗုတာနံ တပဿိနံ။|
  count |၁၂|
    block |အဟံ တေန သမယေန၊ ယက္ခေါ အာသိံ မဟိဒ္ဓိကော။|
    block |နေကာနံ ယက္ခကောဋီနံ၊ ဝသဝတ္တိမှိ ဣဿရော။|
  count |၁၃|
    block |တဒာပိ တံ ဗုဒ္ဓဝရံ၊ ဥပဂန္တွာ မဟေသိနံ။|
    block |အန္နပါနေန တပ္ပေသိံ၊ သသင်္ဃံ လောကနာယကံ။|
  count |၁၄|
    block |သောပိ မံ တဒာ ဗျာကာသိ၊ ဝိသုဒ္ဓနယနော မုနိ။|
    block |အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၅|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၆|
    block |တဿာပိ ဝစနံ သုတွာ၊ ဟဋ္ဌော သံဝိဂ္ဂမာနသော။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၇|
    block |နဂရံ စန္ဒဝတီ နာမ၊ ယသဝါ နာမ ခတ္တိယော။|
    block |မာတာ ယသောဓရာ နာမ၊ အနောမဒဿိဿ သတ္ထုနော။|
  count |၁၈|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |သိရီ ဥပသိရီ ဝဍ္ဎော၊ တယော ပါသာဒမုတ္တမာ။|
  count |၁၉|
    block |တေဝီသတိသဟဿာနိ၊ နာရိယော သမလင်္ကတာ။|
    block |သိရိမာ နာမ သာ နာရီ၊ ဥပဝါဏော နာမ အတြဇော။|
  count |၂၀|
    block |နိမိတ္တေ စတုရော ဒိသွာ၊ သိဝိကာယာဘိနိက္ခမိ။|
    block |အနူနဒသမာသာနိ၊ ပဓာနံ ပဒဟီ ဇိနော။|
  count |၂၁|
    block |ဗြဟ္မုနာ ယာစိတော သန္တော၊ အနောမဒဿီ မဟာမုနိ။|
    block |ဝတ္တိ စက္ကံ မဟာဝီရော၊ ဥယျာနေ သော သုဒဿနေ။|
  count |၂၂|
    block |နိသဘော စ အနောမော စ၊ အဟေသုံ အဂ္ဂသာဝကာ။|
    block |ဝရုဏော နာမုပဋ္ဌာကော၊ အနောမဒဿိဿ သတ္ထုနော။|
  count |၂၃|
    block |သုန္ဒရီ စ သုမနာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ အဇ္ဇုနောတိ ပဝုစ္စတိ။|
  count |၂၄|
    block |နန္ဒိဝဍ္ဎော သိရိဝဍ္ဎော၊ အဟေသုံ အဂ္ဂုပဋ္ဌကာ။|
    block |ဥပ္ပလာ စေဝ ပဒုမာ စ၊ အဟေသုံ အဂ္ဂုပဋ္ဌိကာ။|
  count |၂၅|
    block |အဋ္ဌပဏ္ဏာသရတနံ၊ အစ္စုဂ္ဂတော မဟာမုနိ။|
    block |ပဘာ နိဒ္ဓါဝတီ တဿ၊ သတရံသီဝ ဥဂ္ဂတော။|
  count |၂၆|
    block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၇|
    block |သုပုပ္ဖိတံ ပါဝစနံ၊ အရဟန္တေဟိ တာဒိဟိ။|
    block |ဝီတရာဂေဟိ ဝိမလေဟိ၊ သောဘိတ္ထ ဇိနသာသနံ။|
  count |၂၈|
    block |သော စ သတ္ထာ အမိတယသော၊ ယုဂါနိ တာနိ အတုလိယာနိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၂၉|
    block |အနောမဒဿီ ဇိနော သတ္ထာ၊ ဓမ္မာရာမမှိ နိဗ္ဗုတော။|
    block |တတ္ထေဝဿ ဇိနထူပေါ၊ ဥဗ္ဗေဓော ပဉ္စဝီသတီတိ။|
  stand |အနောမဒဿိဿ ဘဂဝတော ဝံသော သတ္တမော။|
