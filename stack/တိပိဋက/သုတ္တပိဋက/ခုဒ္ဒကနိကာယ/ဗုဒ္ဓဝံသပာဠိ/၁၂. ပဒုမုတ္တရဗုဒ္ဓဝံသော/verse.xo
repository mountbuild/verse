block |၁၂။ ပဒုမုတ္တရဗုဒ္ဓဝံသော|
  count |၁|
    block |နာရဒဿ အပရေန၊ သမ္ဗုဒ္ဓေါ ဒွိပဒုတ္တမော။|
    block |ပဒုမုတ္တရော နာမ ဇိနော၊ အက္ခေါဘော သာဂရူပမော။|
  count |၂|
    block |မဏ္ဍကပ္ပေါဝ သော အာသိ၊ ယမှိ ဗုဒ္ဓေါ အဇာယထ။|
    block |ဥဿန္နကုသလာ ဇနတာ၊ တမှိ ကပ္ပေ အဇာယထ။|
  count |၃|
    block |ပဒုမုတ္တရဿ ဘဂဝတော၊ ပဌမေ ဓမ္မဒေသနေ။|
    block |ကောဋိသတသဟဿာနံ၊ ဓမ္မာဘိသမယော အဟု။|
  count |၄|
    block |တတော ပရမ္ပိ ဝဿန္တေ၊ တပ္ပယန္တေ စ ပါဏိနေ။|
    block |သတ္တတိံသသတသဟဿာနံ၊ ဒုတိယာဘိသမယော အဟု။|
  count |၅|
    block |ယမှိ ကာလေ မဟာဝီရော၊ အာနန္ဒံ ဥပသင်္ကမိ။|
    block |ပိတုသန္တိကံ ဥပဂန္တွာ၊ အာဟနီ အမတဒုန္ဒုဘိံ။|
  count |၆|
    block |အာဟတေ အမတဘေရိမှိ၊ ဝဿန္တေ ဓမ္မဝုဋ္ဌိယာ။|
    block |ပညာသသတသဟဿာနံ၊ တတိယာဘိသမယော အဟု။|
  count |၇|
    block |ဩဝါဒကော ဝိညာပကော၊ တာရကော သဗ္ဗပါဏိနံ။|
    block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
  count |၈|
    block |သန္နိပါတာ တယော အာသုံ၊ ပဒုမုတ္တရဿ သတ္ထုနော။|
    block |ကောဋိသတသဟဿာနံ၊ ပဌမော အာသိ သမာဂမော။|
  count |၉|
    block |ယဒာ ဗုဒ္ဓေါ အသမသမော၊ ဝသိ ဝေဘာရပဗ္ဗတေ။|
    block |နဝုတိကောဋိသဟဿာနံ၊ ဒုတိယော အာသိ သမာဂမော။|
  count |၁၀|
    block |ပုန စာရိကံ ပက္ကန္တေ၊ ဂါမနိဂမရဋ္ဌတော။|
    block |အသီတိကောဋိသဟဿာနံ၊ တတိယော အာသိ သမာဂမော။|
  count |၁၁|
    block |အဟံ တေန သမယေန၊ ဇဋိလော နာမ ရဋ္ဌိကော။|
    block |သမ္ဗုဒ္ဓပ္ပမုခံ သင်္ဃံ၊ သဘတ္တံ ဒုဿမဒာသဟံ။|
  count |၁၂|
    block |သောပိ မံ ဗုဒ္ဓေါ ဗျာကာသိ၊ သင်္ဃမဇ္ဈေ နိသီဒိယ။|
    block |သတသဟဿိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၃|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၄|
    block |တဿာပိ ဝစနံ သုတွာ၊ ဥတ္တရိံ ဝတမဓိဋ္ဌဟိံ။|
    block |အကာသိံ ဥဂ္ဂဒဠှံ ဓိတိံ၊ ဒသပါရမိပူရိယာ။|
  count |၁၅|
    block |ဗျာဟတာ တိတ္ထိယာ သဗ္ဗေ၊ ဝိမနာ ဒုမ္မနာ တဒာ။|
    block |န တေသံ ကေစိ ပရိစရန္တိ၊ ရဋ္ဌတော နိစ္ဆုဘန္တိ တေ။|
  count |၁၆|
    block |သဗ္ဗေ တတ္ထ သမာဂန္တွာ၊ ဥပဂစ္ဆုံ ဗုဒ္ဓသန္တိကေ။|
    block |တုဝံ နာထော မဟာဝီရ၊ သရဏံ ဟောဟိ စက္ခုမ။|
  count |၁၇|
    block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
    block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
  count |၁၈|
    block |ဧဝံ နိရာကုလံ အာသိ၊ သုညတံ တိတ္ထိယေဟိ တံ။|
    block |ဝိစိတ္တံ အရဟန္တေဟိ၊ ဝသီဘူတေဟိ တာဒိဟိ။|
  count |၁၉|
    block |နဂရံ ဟံသဝတီ နာမ၊ အာနန္ဒော နာမ ခတ္တိယော။|
    block |သုဇာတာ နာမ ဇနိကာ၊ ပဒုမုတ္တရဿ သတ္ထုနော။|
  count |၂၀|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |နရဝါဟနော ယသော ဝသဝတ္တီ၊ တယော ပါသာဒမုတ္တမာ။|
  count |၂၁|
    block |တိစတ္တာရီသသဟဿာနိ၊ နာရိယော သမလင်္ကတာ။|
    block |ဝသုဒတ္တာ နာမ နာရီ၊ ဥတ္တမော နာမ အတြဇော။|
  count |၂၂|
    block |နိမိတ္တေ စတုရော ဒိသွာ၊ ပါသာဒေနာဘိနိက္ခမိ။|
    block |သတ္တာဟံ ပဓာနစာရံ၊ အစရီ ပုရိသုတ္တမော။|
  count |၂၃|
    block |ဗြဟ္မုနာ ယာစိတော သန္တော၊ ပဒုမုတ္တရော ဝိနာယကော။|
    block |ဝတ္တိ စက္ကံ မဟာဝီရော၊ မိထိလုယျာနမုတ္တမေ။|
  count |၂၄|
    block |ဒေဝလော စ သုဇာတော စ၊ အဟေသုံ အဂ္ဂသာဝကာ။|
    block |သုမနော နာမုပဋ္ဌာကော၊ ပဒုမုတ္တရဿ မဟေသိနော။|
  count |၂၅|
    block |အမိတာ စ အသမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ သလလောတိ ပဝုစ္စတိ။|
  count |၂၆|
    block |ဝိတိဏ္ဏော စေဝ တိဿော စ၊ အဟေသုံ အဂ္ဂုပဋ္ဌကာ။|
    block |ဟဋ္ဌာ စေဝ ဝိစိတ္တာ စ၊ အဟေသုံ အဂ္ဂုပဋ္ဌိကာ။|
  count |၂၇|
    block |အဋ္ဌပဏ္ဏာသရတနံ၊ အစ္စုဂ္ဂတော မဟာမုနိ။|
    block |ကဉ္စနဂ္ဃိယသင်္ကာသော၊ ဒွတ္တိံသဝရလက္ခဏော။|
  count |၂၈|
    block |ကုဋ္ဋာ ကဝါဋာ ဘိတ္တီ စ၊ ရုက္ခါ နဂသိလုစ္စယာ။|
    block |န တဿာဝရဏံ အတ္ထိ၊ သမန္တာ ဒွာဒသယောဇနေ။|
  count |၂၉|
    block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၀|
    block |သန္တာရေတွာ ဗဟုဇနံ၊ ဆိန္ဒိတွာ သဗ္ဗသံသယံ။|
    block |ဇလိတွာ အဂ္ဂိက္ခန္ဓောဝ နိဗ္ဗုတော သော သသာဝကော။|
  count |၃၁|
    block |ပဒုမုတ္တရော ဇိနော ဗုဒ္ဓေါ၊ နန္ဒာရာမမှိ နိဗ္ဗုတော။|
    block |တတ္ထေဝဿ ထူပဝရော၊ ဒွာဒသုဗ္ဗေဓယောဇနောတိ။|
  stand |ပဒုမုတ္တရဿ ဘဂဝတော ဝံသော ဒသမော။|
