block |၂၁။ ဝိပဿီဗုဒ္ဓဝံသော|
  count |၁|
    block |ဖုဿဿ စ အပရေန၊ သမ္ဗုဒ္ဓေါ ဒွိပဒုတ္တမော။|
    block |ဝိပဿီ နာမ နာမေန၊ လောကေ ဥပ္ပဇ္ဇိ စက္ခုမာ။|
  count |၂|
    block |အဝိဇ္ဇံ သဗ္ဗံ ပဒာလေတွာ၊ ပတ္တော သမ္ဗောဓိမုတ္တမံ။|
    block |ဓမ္မစက္ကံ ပဝတ္တေတုံ၊ ပက္ကာမိ ဗန္ဓုမတီပုရံ။|
  count |၃|
    block |ဓမ္မစက္ကံ ပဝတ္တေတွာ၊ ဥဘော ဗောဓေသိ နာယကော။|
    block |ဂဏနာယ န ဝတ္တဗ္ဗော၊ ပဌမာဘိသမယော အဟု။|
  count |၄|
    block |ပုနာပရံ အမိတယသော၊ တတ္ထ သစ္စံ ပကာသယိ။|
    block |စတုရာသီတိသဟဿာနံ၊ ဒုတိယာဘိသမယော အဟု။|
  count |၅|
    block |စတုရာသီတိသဟဿာနိ၊ သမ္ဗုဒ္ဓံ အနုပဗ္ဗဇုံ။|
    block |တေသမာရာမပတ္တာနံ၊ ဓမ္မံ ဒေသေသိ စက္ခုမာ။|
  count |၆|
    block |သဗ္ဗာကာရေန ဘာသတော၊ သုတွာ ဥပနိသာဒိနော။|
    block |တေပိ ဓမ္မဝရံ ဂန္တွာ၊ တတိယာဘိသမယော အဟု။|
  count |၇|
    block |သန္နိပါတာ တယော အာသုံ၊ ဝိပဿိဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၈|
    block |အဋ္ဌသဋ္ဌိသတသဟဿာနံ၊ ပဌမော အာသိ သမာဂမော။|
    block |ဘိက္ခုသတသဟဿာနံ၊ ဒုတိယော အာသိ သမာဂမော။|
  count |၉|
    block |အသီတိဘိက္ခုသဟဿာနံ၊ တတိယော အာသိ သမာဂမော။|
    block |တတ္ထ ဘိက္ခုဂဏမဇ္ဈေ၊ သမ္ဗုဒ္ဓေါ အတိရောစတိ။|
  count |၁၀|
    block |အဟံ တေန သမယေန၊ နာဂရာဇာ မဟိဒ္ဓိကော။|
    block |အတုလော နာမ နာမေန၊ ပုညဝန္တော ဇုတိန္ဓရော။|
  count |၁၁|
    block |နေကာနံ နာဂကောဋီနံ၊ ပရိဝါရေတွာနဟံ တဒာ။|
    block |ဝဇ္ဇန္တော ဒိဗ္ဗတုရိယေဟိ၊ လောကဇေဋ္ဌံ ဥပါဂမိံ။|
  count |၁၂|
    block |ဥပသင်္ကမိတွာ သမ္ဗုဒ္ဓံ၊ ဝိပဿိံ လောကနာယကံ။|
    block |မဏိမုတ္တရတနခစိတံ၊ သဗ္ဗာဘရဏဝိဘူသိတံ။|
    block |နိမန္တေတွာ ဓမ္မရာဇဿ၊ သုဝဏ္ဏပီဌမဒာသဟံ။|
  count |၁၃|
    block |သောပိ မံ ဗုဒ္ဓေါ ဗျာကာသိ၊ သင်္ဃမဇ္ဈေ နိသီဒိယ။|
    block |ဧကနဝုတိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၄|
    block |အဟု ကပိလဝှယာ ရမ္မာ၊ နိက္ခမိတွာ တထာဂတော။|
    block |ပဓာနံ ပဒဟိတွာန၊ ကတွာ ဒုက္ကရကာရိကံ။|
  count |၁၅|
    block |အဇပါလရုက္ခမူလသ္မိံ၊ နိသီဒိတွာ တထာဂတော။|
    block |တတ္ထ ပါယာသံ ပဂ္ဂယှ၊ နေရဉ္ဇရမုပေဟိတိ။|
  count |၁၆|
    block |နေရဉ္ဇရာယ တီရမှိ၊ ပါယာသံ အဒ သော ဇိနော။|
    block |ပဋိယတ္တဝရမဂ္ဂေန၊ ဗောဓိမူလမုပေဟိတိ။|
  count |၁၇|
    block |တတော ပဒက္ခိဏံ ကတွာ၊ ဗောဓိမဏ္ဍံ အနုတ္တရော။|
    block |အဿတ္ထမူလေ သမ္ဗောဓိံ၊ ဗုဇ္ဈိဿတိ မဟာယသော။|
  count |၁၈|
    block |ဣမဿ ဇနိကာ မာတာ၊ မာယာ နာမ ဘဝိဿတိ။|
    block |ပိတာ သုဒ္ဓေါဒနော နာမ၊ အယံ ဟေဿတိ ဂေါတမော။|
  count |၁၉|
    block |အနာသဝါ ဝီတရာဂါ၊ သန္တစိတ္တာ သမာဟိတာ။|
    block |ကောလိတော ဥပတိဿော စ၊ အဂ္ဂါ ဟေဿန္တိ သာဝကာ။|
    block |အာနန္ဒော နာမုပဋ္ဌာကော၊ ဥပဋ္ဌိဿတိမံ ဇိနံ။|
  count |၂၀|
    block |ခေမာ ဥပ္ပလဝဏ္ဏာ စ၊ အဂ္ဂါ ဟေဿန္တိ သာဝိကာ။|
    block |အနာသဝါ ဝီတရာဂါ၊ သန္တစိတ္တာ သမာဟိတာ။|
    block |ဗောဓိ တဿ ဘဂဝတော၊ အဿတ္ထောတိ ပဝုစ္စတိ။|
  count |၂၁|
    block |စိတ္တော စ ဟတ္ထာဠဝကော၊ အဂ္ဂါ ဟေဿန္တုပဋ္ဌကာ။|
    block |နန္ဒမာတာ စ ဥတ္တရာ၊ အဂ္ဂါ ဟေဿန္တုပဋ္ဌိကာ။|
    block |အာယု ဝဿသတံ တဿ၊ ဂေါတမဿ ယသဿိနော။|
  count |၂၂|
    block |ဣဒံ သုတွာန ဝစနံ။ပေ။ ဟေဿာမ သမ္မုခါ ဣမံ။|
  count |၂၃|
    block |တဿာဟံ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၂၄|
    block |နဂရံ ဗန္ဓုမတီ နာမ၊ ဗန္ဓုမာ နာမ ခတ္တိယော။|
    block |မာတာ ဗန္ဓုမတီ နာမ၊ ဝိပဿိဿ မဟေသိနော။|
  count |၂၅|
    block |အဋ္ဌဝဿသဟဿာနိ၊ အဂါရံ အဇ္ဈ သော ဝသိ။|
    block |နန္ဒော သုနန္ဒော သိရိမာ၊ တယော ပါသာဒမုတ္တမာ။|
  count |၂၆|
    block |တိစတ္တာရီသသဟဿာနိ၊ နာရိယော သမလင်္ကတာ။|
    block |သုဒဿနာ နာမ သာ နာရီ၊ သမဝတ္တက္ခန္ဓော နာမ အတြဇော။|
  count |၂၇|
    block |နိမိတ္တေ စတုရော ဒိသွာ၊ ရထယာနေန နိက္ခမိ။|
    block |အနူနအဋ္ဌမာသာနိ၊ ပဓာနံ ပဒဟီ ဇိနော။|
  count |၂၈|
    block |ဗြဟ္မုနာ ယာစိတော သန္တော၊ ဝိပဿီ လောကနာယကော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၂၉|
    block |ခဏ္ဍော စ တိဿနာမော စ၊ အဟေသုံ အဂ္ဂသာဝကာ။|
    block |အသောကော နာမုပဋ္ဌာကော၊ ဝိပဿိဿ မဟေသိနော။|
  count |၃၀|
    block |စန္ဒာ စ စန္ဒမိတ္တာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ပါဋလီတိ ပဝုစ္စတိ။|
  count |၃၁|
    block |ပုနဗ္ဗသုမိတ္တော နာဂေါ စ၊ အဟေသုံ အဂ္ဂုပဋ္ဌကာ။|
    block |သိရိမာ ဥတ္တရာ စေဝ၊ အဟေသုံ အဂ္ဂုပဋ္ဌိကာ။|
  count |၃၂|
    block |အသီတိဟတ္ထမုဗ္ဗေဓော၊ ဝိပဿီ လောကနာယကော။|
    block |ပဘာ နိဒ္ဓါဝတိ တဿ၊ သမန္တာ သတ္တယောဇနေ။|
  count |၃၃|
    block |အသီတိဝဿသဟဿာနိ၊ အာယု ဗုဒ္ဓဿ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၄|
    block |ဗဟုဒေဝမနုဿာနံ၊ ဗန္ဓနာ ပရိမောစယိ။|
    block |မဂ္ဂါမဂ္ဂဉ္စ အာစိက္ခိ၊ အဝသေသပုထုဇ္ဇနေ။|
  count |၃၅|
    block |အာလောကံ ဒဿယိတွာန၊ ဒေသေတွာ အမတံ ပဒံ။|
    block |ဇလိတွာ အဂ္ဂိက္ခန္ဓောဝ၊ နိဗ္ဗုတော သော သသာဝကော။|
  count |၃၆|
    block |ဣဒ္ဓိဝရံ ပုညဝရံ၊ လက္ခဏဉ္စ ကုသုမိတံ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၇|
    block |ဝိပဿီ ဇိနဝရော ဗုဒ္ဓေါ၊ သုမိတ္တာရာမမှိ နိဗ္ဗုတော။|
    block |တတ္ထေဝဿ ထူပဝရော၊ သတ္တယောဇနမုဿိတောတိ။|
  stand |ဝိပဿိဿ ဘဂဝတော ဝံသော ဧကူနဝီသတိမော။|
