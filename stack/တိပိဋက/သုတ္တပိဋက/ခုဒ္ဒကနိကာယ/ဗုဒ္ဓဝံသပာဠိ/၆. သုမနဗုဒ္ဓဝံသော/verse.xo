block |၆။ သုမနဗုဒ္ဓဝံသော|
  count |၁|
    block |မင်္ဂလဿ အပရေန၊ သုမနော နာမ နာယကော။|
    block |သဗ္ဗဓမ္မေဟိ အသမော၊ သဗ္ဗသတ္တာနမုတ္တမော။|
  count |၂|
    block |တဒာ အမတဘေရိံ သော၊ အာဟနီ မေခလေ ပုရေ။|
    block |ဓမ္မသင်္ခသမာယုတ္တံ၊ နဝင်္ဂံ ဇိနသာသနံ။|
  count |၃|
    block |နိဇ္ဇိနိတွာ ကိလေသေ သော၊ ပတွာ သမ္ဗောဓိမုတ္တမံ။|
    block |မာပေသိ နဂရံ သတ္ထာ၊ သဒ္ဓမ္မပုရဝရုတ္တမံ။|
  count |၄|
    block |နိရန္တရံ အကုဋိလံ၊ ဥဇုံ ဝိပုလဝိတ္ထတံ။|
    block |မာပေသိ သော မဟာဝီထိံ၊ သတိပဋ္ဌာနဝရုတ္တမံ။|
  count |၅|
    block |ဖလေ စတ္တာရိ သာမညေ၊ စတဿော ပဋိသမ္ဘိဒာ။|
    block |ဆဠဘိညာဋ္ဌသမာပတ္တီ၊ ပသာရေသိ တတ္ထ ဝီထိယံ။|
  count |၆|
    block |ယေ အပ္ပမတ္တာ အခိလာ၊ ဟိရိဝီရိယေဟုပါဂတာ။|
    block |တေ တေ ဣမေ ဂုဏဝရေ၊ အာဒိယန္တိ ယထာ သုခံ။|
  count |၇|
    block |ဧဝမေတေန ယောဂေန၊ ဥဒ္ဓရန္တော မဟာဇနံ။|
    block |ဗောဓေသိ ပဌမံ သတ္ထာ၊ ကောဋိသတသဟဿိယော။|
  count |၈|
    block |ယမှိ ကာလေ မဟာဝီရော၊ ဩဝဒီ တိတ္ထိယေ ဂဏေ။|
    block |ကောဋိသဟဿာဘိသမိံသု၊ ဒုတိယေ ဓမ္မဒေသနေ။|
  count |၉|
    block |ယဒာ ဒေဝါ မနုဿာ စ၊ သမဂ္ဂါ ဧကမာနသာ။|
    block |နိရောဓပဉှံ ပုစ္ဆိံသု၊ သံသယဉ္စာပိ မာနသံ။|
  count |၁၀|
    block |တဒာပိ ဓမ္မဒေသနေ၊ နိရောဓပရိဒီပနေ။|
    block |နဝုတိကောဋိသဟဿာနံ၊ တတိယာဘိသမယော အဟု။|
  count |၁၁|
    block |သန္နိပါတာ တယော အာသုံ၊ သုမနဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၁၂|
    block |ဝဿံဝုတ္ထဿ ဘဂဝတော၊ အဘိဃုဋ္ဌေ ပဝါရဏေ။|
    block |ကောဋိသတသဟဿေဟိ၊ ပဝါရေသိ တထာဂတော။|
  count |၁၃|
    block |တတောပရံ သန္နိပါတေ၊ ဝိမလေ ကဉ္စနပဗ္ဗတေ။|
    block |နဝုတိကောဋိသဟဿာနံ၊ ဒုတိယော အာသိ သမာဂမော။|
  count |၁၄|
    block |ယဒာ သက္ကော ဒေဝရာဇာ၊ ဗုဒ္ဓဒဿနုပါဂမိ။|
    block |အသီတိကောဋိသဟဿာနံ၊ တတိယော အာသိ သမာဂမော။|
  count |၁၅|
    block |အဟံ တေန သမယေန၊ နာဂရာဇာ မဟိဒ္ဓိကော။|
    block |အတုလော နာမ နာမေန၊ ဥဿန္နကုသလသဉ္စယော။|
  count |၁၆|
    block |တဒာဟံ နာဂဘာဝနာ၊ နိက္ခမိတွာ သဉာတိဘိ။|
    block |နာဂါနံ ဒိဗ္ဗတုရိယေဟိ၊ သသင်္ဃံ ဇိနမုပဋ္ဌဟိံ။|
  count |၁၇|
    block |ကောဋိသတသဟဿာနံ၊ အန္နပါနေန တပ္ပယိံ။|
    block |ပစ္စေကဒုဿယုဂံ ဒတွာ၊ သရဏံ တမုပါဂမိံ။|
  count |၁၈|
    block |သောပိ မံ ဗုဒ္ဓေါ ဗျာကာသိ၊ သုမနော လောကနာယကော။|
    block |အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၉|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၂၀|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၂၁|
    block |နဂရံ မေခလံ နာမ၊ သုဒတ္တော နာမ ခတ္တိယော။|
    block |သိရိမာ နာမ ဇနိကာ၊ သုမနဿ မဟေသိနော။|
  count |၂၂|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |စန္ဒော သုစန္ဒော ဝဋံသော စ၊ တယော ပါသာဒမုတ္တမာ။|
  count |၂၃|
    block |တေသဋ္ဌိသတသဟဿာနိ၊ နာရိယော သမလင်္ကတာ။|
    block |ဝဋံသိကာ နာမ နာရီ၊ အနူပမော နာမ အတြဇော။|
  count |၂၄|
    block |နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။|
    block |အနူနဒသမာသာနိ၊ ပဓာနံ ပဒဟီ ဇိနော။|
  count |၂၅|
    block |ဗြဟ္မုနာ ယာစိတော သန္တော၊ သုမနော လောကနာယကော။|
    block |ဝတ္တိ စက္ကံ မဟာဝီရော၊ မေခလေ ပုရမုတ္တမေ။|
  count |၂၆|
    block |သရဏော ဘာဝိတတ္တော စ၊ အဟေသုံ အဂ္ဂသာဝကာ။|
    block |ဥဒေနော နာမုပဋ္ဌာကော၊ သုမနဿ မဟေသိနော။|
  count |၂၇|
    block |သောဏာ စ ဥပသောဏာ စ၊ အဟေသုံ အဂ္ဂသာဝိကာ။|
    block |သောပိ ဗုဒ္ဓေါ အမိတယသော၊ နာဂမူလေ အဗုဇ္ဈထ။|
  count |၂၈|
    block |ဝရုဏော စေဝ သရဏော စ၊ အဟေသုံ အဂ္ဂုပဋ္ဌကာ။|
    block |စာလာ စ ဥပစာလာ စ၊ အဟေသုံ အဂ္ဂုပဋ္ဌိကာ။|
  count |၂၉|
    block |ဥစ္စတ္တနေန သော ဗုဒ္ဓေါ၊ နဝုတိဟတ္ထမုဂ္ဂတော။|
    block |ကဉ္စနဂ္ဃိယသင်္ကာသော၊ ဒသသဟဿီ ဝိရောစတိ။|
  count |၃၀|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၁|
    block |တာရဏီယေ တာရယိတွာ၊ ဗောဓနီယေ စ ဗောဓယိ။|
    block |ပရိနိဗ္ဗာယိ သမ္ဗုဒ္ဓေါ၊ ဥဠုရာဇာဝ အတ္ထမိ။|
  count |၃၂|
    block |တေ စ ခီဏာသဝါ ဘိက္ခူ၊ သော စ ဗုဒ္ဓေါ အသာဒိသော။|
    block |အတုလပ္ပဘံ ဒဿယိတွာ၊ နိဗ္ဗုတာ ယေ မဟာယသာ။|
  count |၃၃|
    block |တဉ္စ ဉာဏံ အတုလိယံ၊ တာနိ စ အတုလာနိ ရတနာနိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၄|
    block |သုမနော ယသဓရော ဗုဒ္ဓေါ၊ အင်္ဂါရာမမှိ နိဗ္ဗုတော။|
    block |တတ္ထေဝ တဿ ဇိနထူပေါ၊ စတုယောဇနမုဂ္ဂတောတိ။|
  stand |သုမနဿ ဘဂဝတော ဝံသော စတုတ္ထော။|
