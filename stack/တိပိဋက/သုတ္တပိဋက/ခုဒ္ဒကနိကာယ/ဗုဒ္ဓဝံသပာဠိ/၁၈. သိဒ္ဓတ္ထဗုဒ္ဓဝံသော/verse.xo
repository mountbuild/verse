block |၁၈။ သိဒ္ဓတ္ထဗုဒ္ဓဝံသော|
  count |၁|
    block |ဓမ္မဒဿိဿ အပရေန၊ သိဒ္ဓတ္ထော နာမ နာယကော။|
    block |နိဟနိတွာ တမံ သဗ္ဗံ၊ သူရိယော အဗ္ဘုဂ္ဂတော ယထာ။|
  count |၂|
    block |သောပိ ပတွာန သမ္ဗောဓိံ၊ သန္တာရေန္တော သဒေဝကံ။|
    block |အဘိဝဿိ ဓမ္မမေဃေန၊ နိဗ္ဗာပေန္တော သဒေဝကံ။|
  count |၃|
    block |တဿာပိ အတုလတေဇဿ၊ အဟေသုံ အဘိသမယာ တယော။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၄|
    block |ပုနာပရံ ဘီမရထေ၊ ယဒာ အာဟနိ ဒုန္ဒုဘိံ။|
    block |တဒာ နဝုတိကောဋီနံ၊ ဒုတိယာဘိသမယော အဟု။|
  count |၅|
    block |ယဒာ ဗုဒ္ဓေါ ဓမ္မံ ဒေသေသိ၊ ဝေဘာရေ သော ပုရုတ္တမေ။|
    block |တဒာ နဝုတိကောဋီနံ၊ တတိယာဘိသမယော အဟု။|
  count |၆|
    block |သန္နိပါတာ တယော အာသုံ၊ တသ္မိမ္ပိ ဒွိပဒုတ္တမေ။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၇|
    block |ကောဋိသတာနံ နဝုတီနံ၊ အသီတိယာပိ စ ကောဋိနံ။|
    block |ဧတေ အာသုံ တယော ဌာနာ၊ ဝိမလာနံ သမာဂမေ။|
  count |၈|
    block |အဟံ တေန သမယေန၊ မင်္ဂလော နာမ တာပသော။|
    block |ဥဂ္ဂတေဇော ဒုပ္ပသဟော၊ အဘိညာဗလသမာဟိတော။|
  count |၉|
    block |ဇမ္ဗုတော ဖလမာနေတွာ သိဒ္ဓတ္ထဿ အဒာသဟံ။|
    block |ပဋိဂ္ဂဟေတွာ သမ္ဗုဒ္ဓေါ၊ ဣဒံ ဝစနမဗြဝိ။|
  count |၁၀|
    block |ပဿထ ဣမံ တာပသံ၊ ဇဋိလံ ဥဂ္ဂတာပနံ။|
    block |စတုန္နဝုတိတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၁|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၂|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၃|
    block |ဝေဘာရံ နာမ နဂရံ၊ ဥဒေနော နာမ ခတ္တိယော။|
    block |သုဖဿာ နာမ ဇနိကာ၊ သိဒ္ဓတ္ထဿ မဟေသိနော။|
  count |၁၄|
    block |ဒသဝဿသဟဿာနိ၊ အဂါရံ အဇ္ဈ သော ဝသိ။|
    block |ကောကာသုပ္ပလကောကနဒာ၊ တယော ပါသာဒမုတ္တမာ။|
  count |၁၅|
    block |တိသောဠသသဟဿာနိ၊ နာရိယော သမလင်္ကတာ။|
    block |သောမနဿာ နာမ သာ နာရီ၊ အနုပမော နာမ အတြဇော။|
  count |၁၆|
    block |နိမိတ္တေ စတုရော ဒိသွာ၊ သိဝိကာယာဘိနိက္ခမိ။|
    block |အနူနဒသမာသာနိ၊ ပဓာနံ ပဒဟီ ဇိနော။|
  count |၁၇|
    block |ဗြဟ္မုနာ ယာစိတော သန္တော၊ သိဒ္ဓတ္ထော လောကနာယကော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၁၈|
    block |သမ္ဗလော စ သုမိတ္တော စ၊ အဟေသုံ အဂ္ဂသာဝကာ။|
    block |ရေဝတော နာမုပဋ္ဌာကော၊ သိဒ္ဓတ္ထဿ မဟေသိနော။|
  count |၁၉|
    block |သီဝလာ စ သုရာမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ကဏိကာရောတိ ဝုစ္စတိ။|
  count |၂၀|
    block |သုပ္ပိယော စ သမုဒ္ဒော စ၊ အဟေသုံ အဂ္ဂုပဋ္ဌကာ။|
    block |ရမ္မာ စေဝ သုရမ္မာ စ၊ အဟေသုံ အဂ္ဂုပဋ္ဌိကာ။|
  count |၂၁|
    block |သော ဗုဒ္ဓေါ သဋ္ဌိရတနံ၊ အဟောသိ နဘမုဂ္ဂတော။|
    block |ကဉ္စနဂ္ဃိယသင်္ကာသော၊ ဒသသဟဿီ ဝိရောစတိ။|
  count |၂၂|
    block |သောပိ ဗုဒ္ဓေါ အသမသမော၊ အတုလော အပ္ပဋိပုဂ္ဂလော။|
    block |ဝဿသတသဟဿာနိ၊ လောကေ အဋ္ဌာသိ စက္ခုမာ။|
  count |၂၃|
    block |ဝိပုလံ ပဘံ ဒဿယိတွာ၊ ပုပ္ဖာပေတွာန သာဝကေ။|
    block |ဝိလာသေတွာ သမာပတျာ၊ နိဗ္ဗုတော သော သသာဝကော။|
  count |၂၄|
    block |သိဒ္ဓတ္ထော မုနိဝရော ဗုဒ္ဓေါ၊ အနောမာရာမမှိ နိဗ္ဗုတော။|
    block |တတ္ထေဝဿ ထူပဝရော၊ စတုယောဇနမုဂ္ဂတောတိ။|
  stand |သိဒ္ဓတ္ထဿ ဘဂဝတော ဝံသော သောဠသမော။|
