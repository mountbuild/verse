block |၁၄။ သုဇာတဗုဒ္ဓဝံသော|
  count |၁|
    block |တတ္ထေဝ မဏ္ဍကပ္ပမှိ၊ သုဇာတော နာမ နာယကော။|
    block |သီဟဟနုသဘက္ခန္ဓော၊ အပ္ပမေယျော ဒုရာသဒော။|
  count |၂|
    block |စန္ဒောဝ ဝိမလော သုဒ္ဓေါ၊ သတရံသီဝ ပတာပဝါ။|
    block |ဧဝံ သောဘတိ သမ္ဗုဒ္ဓေါ၊ ဇလန္တော သိရိယာ သဒာ။|
  count |၃|
    block |ပါပုဏိတွာန သမ္ဗုဒ္ဓေါ၊ ကေဝလံ ဗောဓိမုတ္တမံ။|
    block |သုမင်္ဂလမှိ နဂရေ၊ ဓမ္မစက္ကံ ပဝတ္တယိ။|
  count |၄|
    block |ဒေသေန္တေ ပဝရံ ဓမ္မံ၊ သုဇာတေ လောကနာယကေ။|
    block |အသီတိကောဋီ အဘိသမိံသု၊ ပဌမေ ဓမ္မဒေသနေ။|
  count |၅|
    block |ယဒာ သုဇာတော အမိတယသော၊ ဒေဝေ ဝဿံ ဥပါဂမိ။|
    block |သတ္တတိံသသတသဟဿာနံ၊ ဒုတိယာဘိသမယော အဟု။|
  count |၆|
    block |ယဒာ သုဇာတော အသမသမော၊ ဥပဂစ္ဆိ ပိတုသန္တိကံ။|
    block |သဋ္ဌိသတသဟဿာနံ၊ တတိယာဘိသမယော အဟု။|
  count |၇|
    block |သန္နိပါတာ တယော အာသုံ၊ သုဇာတဿ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၈|
    block |အဘိညာဗလပ္ပတ္တာနံ၊ အပ္ပတ္တာနံ ဘဝါဘဝေ။|
    block |သဋ္ဌိသတသဟဿာနိ၊ ပဌမံ သန္နိပတိံသု တေ။|
  count |၉|
    block |ပုနာပရံ သန္နိပါတေ၊ တိဒိဝေါရောဟဏေ ဇိနေ။|
    block |ပညာသသတသဟဿာနံ၊ ဒုတိယော အာသိ သမာဂမော။|
  count |၁၀|
    block |ဥပသင်္ကမန္တော နရာသဘံ၊ တဿ ယော အဂ္ဂသာဝကော။|
    block |စတူဟိ သတသဟဿေဟိ၊ သမ္ဗုဒ္ဓံ ဥပသင်္ကမိ။|
  count |၁၁|
    block |အဟံ တေန သမယေန၊ စတုဒီပမှိ ဣဿရော။|
    block |အန္တလိက္ခစရော အာသိံ၊ စက္ကဝတ္တီ မဟဗ္ဗလော။|
  count |၁၂|
    block |လောကေ အစ္ဆရိယံ ဒိသွာ၊ အဗ္ဘုတံ လောမဟံသနံ။|
    block |ဥပဂန္တွာန ဝန္ဒိံ သော၊ သုဇာတံ လောကနာယကံ။|
  count |၁၃|
    block |စတုဒီပေ မဟာရဇ္ဇံ၊ ရတနေ သတ္တ ဥတ္တမေ။|
    block |ဗုဒ္ဓေ နိယျာဒယိတွာန၊ ပဗ္ဗဇိံ တဿ သန္တိကေ။|
  count |၁၄|
    block |အာရာမိကာ ဇနပဒေ၊ ဥဋ္ဌာနံ ပဋိပိဏ္ဍိယ။|
    block |ဥပနေန္တိ ဘိက္ခုသင်္ဃဿ၊ ပစ္စယံ သယနာသနံ။|
  count |၁၅|
    block |သောပိ မံ ဗုဒ္ဓေါ ဗျာကာသိ၊ ဒသသဟဿိမှိ ဣဿရော။|
    block |တိံသကပ္ပသဟဿမှိ၊ အယံ ဗုဒ္ဓေါ ဘဝိဿတိ။|
  count |၁၆|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၇|
    block |တဿာပိ ဝစနံ သုတွာ၊ ဘိယျော ဟာသံ ဇနေသဟံ။|
    block |အဓိဋ္ဌဟိံ ဝတံ ဥဂ္ဂံ၊ ဒသပါရမိပူရိယာ။|
  count |၁၈|
    block |သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။|
    block |သဗ္ဗံ ပရိယာပုဏိတွာန၊ သောဘယိံ ဇိနသာသနံ။|
  count |၁၉|
    block |တတ္ထပ္ပမတ္တော ဝိဟရန္တော၊ ဗြဟ္မံ ဘာဝေတွ ဘာဝနံ။|
    block |အဘိညာပါရမိံ ဂန္တွာ၊ ဗြဟ္မလောကမဂဉ္ဆဟံ။|
  count |၂၀|
    block |သုမင်္ဂလံ နာမ နဂရံ၊ ဥဂ္ဂတော နာမ ခတ္တိယော။|
    block |မာတာ ပဘာဝတီ နာမ၊ သုဇာတဿ မဟေသိနော။|
  count |၂၁|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |သိရီ ဥပသိရီ နန္ဒော၊ တယော ပါသာဒမုတ္တမာ။|
  count |၂၂|
    block |တေဝီသတိသဟဿာနိ၊ နာရိယော သမလင်္ကတာ။|
    block |သိရိနန္ဒာ နာမ နာရီ၊ ဥပသေနော နာမ အတြဇော။|
  count |၂၃|
    block |နိမိတ္တေ စတုရော ဒိသွာ၊ အဿယာနေန နိက္ခမိ။|
    block |အနူနနဝမာသာနိ၊ ပဓာနံ ပဒဟီ ဇိနော။|
  count |၂၄|
    block |ဗြဟ္မုနာ ယာစိတော သန္တော၊ သုဇာတော လောကနာယကော။|
    block |ဝတ္တိ စက္ကံ မဟာဝီရော၊ သုမင်္ဂလုယျာနမုတ္တမေ။|
  count |၂၅|
    block |သုဒဿနော သုဒေဝေါ စ၊ အဟေသုံ အဂ္ဂသာဝကာ။|
    block |နာရဒော နာမုပဋ္ဌာကော၊ သုဇာတဿ မဟေသိနော။|
  count |၂၆|
    block |နာဂါ စ နာဂသမာလာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ မဟာဝေဠူတိ ဝုစ္စတိ။|
  count |၂၇|
    block |သော စ ရုက္ခေါ ဃနက္ခန္ဓော၊ အစ္ဆိဒ္ဒော ဟောတိ ပတ္တိကော။|
    block |ဥဇု ဝံသော ဗြဟာ ဟောတိ၊ ဒဿနီယော မနောရမော။|
  count |၂၈|
    block |ဧကက္ခန္ဓော ပဝဍ္ဎိတွာ၊ တတော သာခါ ပဘိဇ္ဇတိ။|
    block |ယထာ သုဗဒ္ဓေါ မောရဟတ္ထော၊ ဧဝံ သောဘတိ သော ဒုမော။|
  count |၂၉|
    block |န တဿ ကဏ္ဋကာ ဟောန္တိ၊ နာပိ ဆိဒ္ဒံ မဟာ အဟု။|
    block |ဝိတ္ထိဏ္ဏသာခေါ အဝိရလော၊ သန္ဒစ္ဆာယော မနောရမော။|
  count |၃၀|
    block |သုဒတ္တော စေဝ စိတ္တော စ၊ အဟေသုံ အဂ္ဂုပဋ္ဌကာ။|
    block |သုဘဒ္ဒာ စ ပဒုမာ စ၊ အဟေသုံ အဂ္ဂုပဋ္ဌိကာ။|
  count |၃၁|
    block |ပညာသရတနော အာသိ၊ ဥစ္စတ္တနေန သော ဇိနော။|
    block |သဗ္ဗာကာရဝရူပေတော၊ သဗ္ဗဂုဏမုပါဂတော။|
  count |၃၂|
    block |တဿ ပဘာ အသမသမာ၊ နိဒ္ဓါဝတိ သမန္တတော။|
    block |အပ္ပမာဏော အတုလိယော၊ ဩပမ္မေဟိ အနူပမော။|
  count |၃၃|
    block |နဝုတိဝဿသဟဿာနိ၊ အာယု ဝိဇ္ဇတိ တာဝဒေ။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၃၄|
    block |ယထာပိ သာဂရေ ဦမီ၊ ဂဂနေ တာရကာ ယထာ။|
    block |ဧဝံ တဒာ ပါဝစနံ၊ အရဟန္တေဟိ စိတ္တိတံ။|
  count |၃၅|
    block |သော စ ဗုဒ္ဓေါ အသမသမော၊ ဂုဏာနိ စ တာနိ အတုလိယာနိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၃၆|
    block |သုဇာတော ဇိနဝရော ဗုဒ္ဓေါ၊ သိလာရာမမှိ နိဗ္ဗုတော။|
    block |တတ္ထေဝ တဿ စေတိယော၊ တီဏိဂါဝုတမုဂ္ဂတောတိ။|
  stand |သုဇာတဿ ဘဂဝတော ဝံသော ဒွာဒသမော။|
