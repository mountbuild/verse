block |၁၅။ ပိယဒဿီဗုဒ္ဓဝံသော|
  count |၁|
    block |သုဇာတဿ အပရေန၊ သယမ္ဘူ လောကနာယကော။|
    block |ဒုရာသဒော အသမသမော၊ ပိယဒဿီ မဟာယသော။|
  count |၂|
    block |သောပိ ဗုဒ္ဓေါ အမိတယသော၊ အာဒိစ္စောဝ ဝိရောစတိ။|
    block |သဗ္ဗံ တမံ နိဟန္တွာန၊ ဓမ္မစက္ကံ ပဝတ္တယိ။|
  count |၃|
    block |တဿာပိ အတုလတေဇဿ၊ အဟေသုံ အဘိသမယာ တယော။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၄|
    block |သုဒဿနော ဒေဝရာဇာ၊ မိစ္ဆာဒိဋ္ဌိမရောစယိ။|
    block |တဿ ဒိဋ္ဌိံ ဝိနောဒေန္တော၊ သတ္ထာ ဓမ္မမဒေသယိ။|
  count |၅|
    block |ဇနသန္နိပါတော အတုလော၊ မဟာသန္နိပတီ တဒာ။|
    block |နဝုတိကောဋိသဟဿာနံ၊ ဒုတိယာဘိသမယော အဟု။|
  count |၆|
    block |ယဒာ ဒောဏမုခံ ဟတ္ထိံ၊ ဝိနေသိ နရသာရထိ။|
    block |အသီတိကောဋိသဟဿာနံ၊ တတိယာဘိသမယော အဟု။|
  count |၇|
    block |သန္နိပါတာ တယော အာသုံ၊ တဿာပိ ပိယဒဿိနော။|
    block |ကောဋိသတသဟဿာနံ၊ ပဌမော အာသိ သမာဂမော။|
  count |၈|
    block |တတော ပရံ နဝုတိကောဋီ၊ သမိံသု ဧကတော မုနီ။|
    block |တတိယေ သန္နိပါတမှိ၊ အသီတိကောဋိယော အဟူ။|
  count |၉|
    block |အဟံ တေန သမယေန၊ ကဿပေါ နာမ ဗြာဟ္မဏော။|
    block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
  count |၁၀|
    block |တဿ ဓမ္မံ သုဏိတွာန၊ ပသာဒံ ဇနယိံ အဟံ။|
    block |ကောဋိသတသဟဿေဟိ၊ သင်္ဃာရာမံ အမာပယိံ။|
  count |၁၁|
    block |တဿ ဒတွာန အာရာမံ၊ ဟဋ္ဌော သံဝိဂ္ဂမာနသော။|
    block |သရဏေ ပဉ္စ သီလေ စ၊ ဒဠှံ ကတွာ သမာဒိယိံ။|
  count |၁၂|
    block |သောပိ မံ ဗုဒ္ဓေါ ဗျာကာသိ၊ သင်္ဃမဇ္ဈေ နိသီဒိယ။|
    block |အဋ္ဌာရသေ ကပ္ပသတေ၊ အယံ ဗုဒ္ဓေါ ဘဝိဿတိ။|
  count |၁၃|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၄|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၅|
    block |သုဓညံ နာမ နဂရံ၊ သုဒတ္တော နာမ ခတ္တိယော။|
    block |စန္ဒာ နာမာသိ ဇနိကာ၊ ပိယဒဿိဿ သတ္ထုနော။|
  count |၁၆|
    block |နဝဝဿသဟဿာနိ၊ အဂါရံ အဇ္ဈ သော ဝသိ။|
    block |သုနိမ္မလဝိမလဂိရိဂုဟာ၊ တယော ပါသာဒမုတ္တမာ။|
  count |၁၇|
    block |တေတ္တိံသသဟဿာနိ စ၊ နာရိယော သမလင်္ကတာ။|
    block |ဝိမလာ နာမ နာရီ စ၊ ကဉ္စနာဝေဠော နာမ အတြဇော။|
  count |၁၈|
    block |နိမိတ္တေ စတုရော ဒိသွာ၊ ရထယာနေန နိက္ခမိ။|
    block |ဆမာသံ ပဓာနစာရံ၊ အစရီ ပုရိသုတ္တမော။|
  count |၁၉|
    block |ဗြဟ္မုနာ ယာစိတော သန္တော၊ ပိယဒဿီ မဟာမုနိ။|
    block |ဝတ္တိ စက္ကံ မဟာဝီရော၊ ဥသဘုယျာနေ မနောရမေ။|
  count |၂၀|
    block |ပါလိတော သဗ္ဗဒဿီ စ၊ အဟေသုံ အဂ္ဂသာဝကာ။|
    block |သောဘိတော နာမုပဋ္ဌာကော၊ ပိယဒဿိဿ သတ္ထုနော။|
  count |၂၁|
    block |သုဇာတာ ဓမ္မဒိန္နာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ကကုဓောတိ ပဝုစ္စတိ။|
  count |၂၂|
    block |သန္ဓကော ဓမ္မကော စေဝ၊ အဟေသုံ အဂ္ဂုပဋ္ဌကာ။|
    block |ဝိသာခါ ဓမ္မဒိန္နာ စ၊ အဟေသုံ အဂ္ဂုပဋ္ဌိကာ။|
  count |၂၃|
    block |သောပိ ဗုဒ္ဓေါ အမိတယသော၊ ဒွတ္တိံသဝရလက္ခဏော။|
    block |အသီတိဟတ္ထမုဗ္ဗေဓော၊ သာလရာဇာဝ ဒိဿတိ။|
  count |၂၄|
    block |အဂ္ဂိစန္ဒသူရိယာနံ၊ နတ္ထိ တာဒိသိကာ ပဘာ။|
    block |ယထာ အဟု ပဘာ တဿ၊ အသမဿ မဟေသိနော။|
  count |၂၅|
    block |တဿာပိ ဒေဝဒေဝဿ၊ အာယု တာဝတကံ အဟု။|
    block |နဝုတိဝဿသဟဿာနိ၊ လောကေ အဋ္ဌာသိ စက္ခုမာ။|
  count |၂၆|
    block |သောပိ ဗုဒ္ဓေါ အသမသမော၊ ယုဂါနိပိ တာနိ အတုလိယာနိ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၂၇|
    block |ပိယဒဿီ မုနိဝရော၊ အဿတ္ထာရာမမှိ နိဗ္ဗုတော။|
    block |တတ္ထေဝဿ ဇိနထူပေါ၊ တီဏိယောဇနမုဂ္ဂတောတိ။|
  stand |ပိယဒဿိဿ ဘဂဝတော ဝံသော တေရသမော။|
