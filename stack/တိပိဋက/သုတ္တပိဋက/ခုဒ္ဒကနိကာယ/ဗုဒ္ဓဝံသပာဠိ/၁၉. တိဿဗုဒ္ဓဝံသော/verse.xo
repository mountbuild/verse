block |၁၉။ တိဿဗုဒ္ဓဝံသော|
  count |၁|
    block |သိဒ္ဓတ္ထဿ အပရေန၊ အသမော အပ္ပဋိပုဂ္ဂလော။|
    block |အနန္တတေဇော အမိတယသော၊ တိဿော လောကဂ္ဂနာယကော။|
  count |၂|
    block |တမန္ဓကာရံ ဝိဓမိတွာ၊ ဩဘာသေတွာ သဒေဝကံ။|
    block |အနုကမ္ပကော မဟာဝီရော၊ လောကေ ဥပ္ပဇ္ဇိ စက္ခုမာ။|
  count |၃|
    block |တဿာပိ အတုလာ ဣဒ္ဓိ၊ အတုလံ သီလံ သမာဓိ စ။|
    block |သဗ္ဗတ္ထ ပါရမိံ ဂန္တွာ၊ ဓမ္မစက္ကံ ပဝတ္တယိ။|
  count |၄|
    block |သော ဗုဒ္ဓေါ ဒသသဟဿိမှိ၊ ဝိညာပေသိ ဂိရံ သုစိံ။|
    block |ကောဋိသတာနိ အဘိသမိံသု၊ ပဌမေ ဓမ္မဒေသနေ။|
  count |၅|
    block |ဒုတိယော နဝုတိကောဋီနံ၊ တတိယော သဋ္ဌိကောဋိယော။|
    block |ဗန္ဓနာတော ပမောစေသိ၊ သတ္တေ နရမရူ တဒာ။|
  count |၆|
    block |သန္နိပါတာ တယော အာသုံ၊ တိဿေ လောကဂ္ဂနာယကေ။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၇|
    block |ခီဏာသဝသတသဟဿာနံ၊ ပဌမော အာသိ သမာဂမော။|
    block |နဝုတိသတသဟဿာနံ၊ ဒုတိယော အာသိ သမာဂမော။|
  count |၈|
    block |အသီတိသတသဟဿာနံ၊ တတိယော အာသိ သမာဂမော။|
    block |ခီဏာသဝါနံ ဝိမလာနံ၊ ပုပ္ဖိတာနံ ဝိမုတ္တိယာ။|
  count |၉|
    block |အဟံ တေန သမယေန၊ သုဇာတော နာမ ခတ္တိယော။|
    block |မဟာဘောဂံ ဆဍ္ဍယိတွာ၊ ပဗ္ဗဇိံ ဣသိပဗ္ဗဇံ။|
  count |၁၀|
    block |မယိ ပဗ္ဗဇိတေ သန္တေ၊ ဥပ္ပဇ္ဇိ လောကနာယကော။|
    block |ဗုဒ္ဓေါတိ သဒ္ဒံ သုတွာန၊ ပီတိ မေ ဥပပဇ္ဇထ။|
  count |၁၁|
    block |ဒိဗ္ဗံ မန္ဒာရဝံ ပုပ္ဖံ၊ ပဒုမံ ပါရိဆတ္တကံ။|
    block |ဥဘော ဟတ္ထေဟိ ပဂ္ဂယှ၊ ဓုနမာနော ဥပါဂမိံ။|
  count |၁၂|
    block |စတုဝဏ္ဏပရိဝုတံ၊ တိဿံ လောကဂ္ဂနာယကံ။|
    block |တမဟံ ပုပ္ဖံ ဂဟေတွာ၊ မတ္ထကေ ဓာရယိံ ဇိနံ။|
  count |၁၃|
    block |သောပိ မံ ဗုဒ္ဓေါ ဗျာကာသိ၊ ဇနမဇ္ဈေ နိသီဒိယ။|
    block |ဒွေနဝုတေ ဣတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၄|
    block |ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။|
  count |၁၅|
    block |တဿာပိ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၆|
    block |ခေမကံ နာမ နဂရံ၊ ဇနသန္ဓော နာမ ခတ္တိယော။|
    block |ပဒုမာ နာမ ဇနိကာ၊ တိဿဿ စ မဟေသိနော။|
  count |၁၇|
    block |သတ္တဝဿသဟဿာနိ၊ အဂါရံ အဇ္ဈ သော ဝသိ။|
    block |ဂုဟာသေလ နာရိသယ နိသဘာ၊ တယော ပါသာဒမုတ္တမာ။|
  count |၁၈|
    block |သမတိံသသဟဿာနိ၊ နာရိယော သမလင်္ကတာ။|
    block |သုဘဒ္ဒာနာမိကာ နာရီ၊ အာနန္ဒော နာမ အတြဇော။|
  count |၁၉|
    block |နိမိတ္တေ စတုရော ဒိသွာ၊ အဿယာနေန နိက္ခမိ။|
    block |အနူနအဋ္ဌမာသာနိ၊ ပဓာနံ ပဒဟီ ဇိနော။|
  count |၂၀|
    block |ဗြဟ္မုနာ ယာစိတော သန္တော၊ တိဿော လောကဂ္ဂနာယကော။|
    block |ဝတ္တိ စက္ကံ မဟာဝီရော၊ ယသဝတိယမုတ္တမေ။|
  count |၂၁|
    block |ဗြဟ္မဒေဝေါ ဥဒယော စ၊ အဟေသုံ အဂ္ဂသာဝကာ။|
    block |သမင်္ဂေါ နာမုပဋ္ဌာကော၊ တိဿဿ စ မဟေသိနော။|
  count |၂၂|
    block |ဖုဿာ စေဝ သုဒတ္တာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ အသနောတိ ပဝုစ္စတိ။|
  count |၂၃|
    block |သမ္ဗလော စ သိရိမာ စေဝ၊ အဟေသုံ အဂ္ဂုပဋ္ဌကာ။|
    block |ကိသာဂေါတမီ ဥပသေနာ၊ အဟေသုံ အဂ္ဂုပဋ္ဌိကာ။|
  count |၂၄|
    block |သော ဗုဒ္ဓေါ သဋ္ဌိရတနော၊ အဟု ဥစ္စတ္တနေ ဇိနော။|
    block |အနူပမော အသဒိသော၊ ဟိမဝါ ဝိယ ဒိဿတိ။|
  count |၂၅|
    block |တဿာပိ အတုလတေဇဿ၊ အာယု အာသိ အနုတ္တရော။|
    block |ဝဿသတသဟဿာနိ၊ လောကေ အဋ္ဌာသိ စက္ခုမာ။|
  count |၂၆|
    block |ဥတ္တမံ ပဝရံ သေဋ္ဌံ၊ အနုဘောတွာ မဟာယသံ။|
    block |ဇလိတွာ အဂ္ဂိက္ခန္ဓောဝ၊ နိဗ္ဗုတော သော သသာဝကော။|
  count |၂၇|
    block |ဝလာဟကောဝ အနိလေန၊ သူရိယေန ဝိယ ဥဿဝေါ။|
    block |အန္ဓကာရောဝ ပဒီပေန၊ နိဗ္ဗုတော သော သသာဝကော။|
  count |၂၈|
    block |တိဿော ဇိနဝရော ဗုဒ္ဓေါ၊ နန္ဒာရာမမှိ နိဗ္ဗုတော။|
    block |တတ္ထေဝဿ ဇိနထူပေါ၊ တီဏိယောဇနမုဂ္ဂတောတိ။|
  stand |တိဿဿ ဘဂဝတော ဝံသော သတ္တရသမော။|
