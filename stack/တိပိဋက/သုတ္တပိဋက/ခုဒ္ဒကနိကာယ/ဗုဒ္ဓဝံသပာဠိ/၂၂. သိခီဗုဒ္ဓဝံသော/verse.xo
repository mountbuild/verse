block |၂၂။ သိခီဗုဒ္ဓဝံသော|
  count |၁|
    block |ဝိပဿိဿ အပရေန၊ သမ္ဗုဒ္ဓေါ ဒွိပဒုတ္တမော။|
    block |သိခိဝှယော အာသိ ဇိနော၊ အသမော အပ္ပဋိပုဂ္ဂလော။|
  count |၂|
    block |မာရသေနံ ပမဒ္ဒိတွာ၊ ပတ္တော သမ္ဗောဓိမုတ္တမံ။|
    block |ဓမ္မစက္ကံ ပဝတ္တေသိ၊ အနုကမ္ပါယ ပါဏိနံ။|
  count |၃|
    block |ဓမ္မစက္ကံ ပဝတ္တေန္တေ၊ သိခိမှိ ဇိနပုင်္ဂဝေ။|
    block |ကောဋိသတသဟဿာနံ၊ ပဌမာဘိသမယော အဟု။|
  count |၄|
    block |အပရမ္ပိ ဓမ္မံ ဒေသေန္တေ၊ ဂဏသေဋ္ဌေ နရုတ္တမေ။|
    block |နဝုတိကောဋိသဟဿာနံ၊ ဒုတိယာဘိသမယော အဟု။|
  count |၅|
    block |ယမကပါဋိဟာရိယဉ္စ၊ ဒဿယန္တေ သဒေဝကေ။|
    block |အသီတိကောဋိသဟဿာနံ၊ တတိယာဘိသမယော အဟု။|
  count |၆|
    block |သန္နိပါတာ တယော အာသုံ၊ သိခိဿာပိ မဟေသိနော။|
    block |ခီဏာသဝါနံ ဝိမလာနံ၊ သန္တစိတ္တာန တာဒိနံ။|
  count |၇|
    block |ဘိက္ခုသတသဟဿာနံ၊ ပဌမော အာသိ သမာဂမော။|
    block |အသီတိဘိက္ခုသဟဿာနံ၊ ဒုတိယော အာသိ သမာဂမော။|
  count |၈|
    block |သတ္တတိဘိက္ခုသဟဿာနံ၊ တတိယော အာသိ သမာဂမော။|
    block |အနုပလိတ္တော ပဒုမံဝ၊ တောယမှိ သမ္ပဝဍ္ဎိတံ။|
  count |၉|
    block |အဟံ တေန သမယေန၊ အရိန္ဒမော နာမ ခတ္တိယော။|
    block |သမ္ဗုဒ္ဓပ္ပမုခံ သင်္ဃံ၊ အန္နပါနေန တပ္ပယိံ။|
  count |၁၀|
    block |ဗဟုံ ဒုဿဝရံ ဒတွာ၊ ဒုဿကောဋိံ အနပ္ပကံ။|
    block |အလင်္ကတံ ဟတ္ထိယာနံ၊ သမ္ဗုဒ္ဓဿ အဒာသဟံ။|
  count |၁၁|
    block |ဟတ္ထိယာနံ နိမ္မိနိတွာ၊ ကပ္ပိယံ ဥပနာမယိံ။|
    block |ပူရယိံ မာနသံ မယှံ၊ နိစ္စံ ဒဠှမုပဋ္ဌိတံ။|
  count |၁၂|
    block |သောပိ မံ ဗုဒ္ဓေါ ဗျာကာသိ၊ သိခီ လောကဂ္ဂနာယကော။|
    block |ဧကတိံသေ ဣတော ကပ္ပေ၊ အယံ ဗုဒ္ဓေါ ဘဝိဿတိ။|
  count |၁၃|
    block |အဟု ကပိလဝှယာ ရမ္မာ။ပေ။ ဟေဿာမ သမ္မုခါ ဣမံ။|
  count |၁၄|
    block |တဿာဟံ ဝစနံ သုတွာ၊ ဘိယျော စိတ္တံ ပသာဒယိံ။|
    block |ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။|
  count |၁၅|
    block |နဂရံ အရုဏဝတီ နာမ၊ အရုဏော နာမ ခတ္တိယော။|
    block |ပဘာဝတီ နာမ ဇနိကာ၊ သိခိဿာပိ မဟေသိနော။|
  count |၁၆|
    block |သတ္တဝဿသဟဿာနိ၊ အဂါရံ အဇ္ဈ သော ဝသိ။|
    block |သုစန္ဒကော ဂိရိ ဝသဘော၊ တယော ပါသာဒမုတ္တမာ။|
  count |၁၇|
    block |စတုဝီသသဟဿာနိ၊ နာရိယော သမလင်္ကတာ။|
    block |သဗ္ဗကာမာ နာမ နာရီ၊ အတုလော နာမ အတြဇော။|
  count |၁၈|
    block |နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။|
    block |အဋ္ဌမာသံ ပဓာနစာရံ၊ အစရီ ပုရိသုတ္တမော။|
  count |၁၉|
    block |ဗြဟ္မုနာ ယာစိတော သန္တော၊ သိခီ လောကဂ္ဂနာယကော။|
    block |ဝတ္တိ စက္ကံ မဟာဝီရော၊ မိဂဒာယေ နရုတ္တမော။|
  count |၂၀|
    block |အဘိဘူ သမ္ဘဝေါ စေဝ၊ အဟေသုံ အဂ္ဂသာဝကာ။|
    block |ခေမင်္ကရော နာမုပဋ္ဌာကော၊ သိခိဿာပိ မဟေသိနော။|
  count |၂၁|
    block |သခိလာ စ ပဒုမာ စ၊ အဟေသုံ အဂ္ဂသာဝိကာ။|
    block |ဗောဓိ တဿ ဘဂဝတော၊ ပုဏ္ဍရီကောတိ ဝုစ္စတိ။|
  count |၂၂|
    block |သိရိဝဍ္ဎော စ နန္ဒော စ၊ အဟေသုံ အဂ္ဂုပဋ္ဌကာ။|
    block |စိတ္တာ စေဝ သုဂုတ္တာ စ၊ အဟေသုံ အဂ္ဂုပဋ္ဌိကာ။|
  count |၂၃|
    block |ဥစ္စတ္တနေန သော ဗုဒ္ဓေါ၊ သတ္တတိဟတ္ထမုဂ္ဂတော။|
    block |ကဉ္စနဂ္ဃိယသင်္ကာသော၊ ဒွတ္တိံသဝရလက္ခဏော။|
  count |၂၄|
    block |တဿာပိ ဗျာမပ္ပဘာ ကာယာ၊ ဒိဝါရတ္တိံ နိရန္တရံ။|
    block |ဒိသောဒိသံ နိစ္ဆရန္တိ၊ တီဏိယောဇနသော ပဘာ။|
  count |၂၅|
    block |သတ္တတိဝဿသဟဿာနိ၊ အာယု တဿ မဟေသိနော။|
    block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
  count |၂၆|
    block |ဓမ္မမေဃံ ပဝဿေတွာ၊ တေမယိတွာ သဒေဝကေ။|
    block |ခေမန္တံ ပါပယိတွာန၊ နိဗ္ဗုတော သော သသာဝကော။|
  count |၂၇|
    block |အနုဗျဉ္ဇနသမ္ပန္နံ၊ ဒွတ္တိံသဝရလက္ခဏံ။|
    block |သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။|
  count |၂၈|
    block |သိခီ မုနိဝရော ဗုဒ္ဓေါ၊ အဿာရာမမှိ နိဗ္ဗုတော။|
    block |တတ္ထေဝဿ ထူပဝရော၊ တီဏိယောဇနမုဂ္ဂတောတိ။|
  stand |သိခိဿ ဘဂဝတော ဝံသော ဝီသတိမော။|
