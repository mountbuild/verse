block |၁၀။ ဧကာဒသနိပါတော|
  block |၁။ ကိသာဂေါတမီထေရီဂါထာ|
    count |၂၁၃|
      block |ကလျာဏမိတ္တတာ မုနိနာ၊ လောကံ အာဒိဿ ဝဏ္ဏိတာ။|
      block |ကလျာဏမိတ္တေ ဘဇမာနော၊ အပိ ဗာလော ပဏ္ဍိတော အဿ။|
    count |၂၁၄|
      block |ဘဇိတဗ္ဗာ သပ္ပုရိသာ၊ ပညာ တထာ ဝဍ္ဎတိ ဘဇန္တာနံ။|
      block |ဘဇမာနော သပ္ပုရိသေ၊ သဗ္ဗေဟိပိ ဒုက္ခေဟိ ပမုစ္စေယျ။|
    count |၂၁၅|
      block |ဒုက္ခဉ္စ ဝိဇာနေယျ၊ ဒုက္ခဿ စ သမုဒယံ နိရောဓံ။|
      block |အဋ္ဌင်္ဂိကဉ္စ မဂ္ဂံ၊ စတ္တာရိပိ အရိယသစ္စာနိ။|
    count |၂၁၆|
      block |ဒုက္ခေါ ဣတ္ထိဘာဝေါ၊ အက္ခါတော ပုရိသဒမ္မသာရထိနာ။|
      block |သပတ္တိကမ္ပိ ဟိ ဒုက္ခံ၊ အပ္ပေကစ္စာ သကိံ ဝိဇာတာယော။|
    count |၂၁၇|
      block |ဂလကေ အပိ ကန္တန္တိ၊ သုခုမာလိနိယော ဝိသာနိ ခါဒန္တိ။|
      block |ဇနမာရကမဇ္ဈဂတာ၊ ဥဘောပိ ဗျသနာနိ အနုဘောန္တိ။|
    count |၂၁၈|
      block |ဥပဝိဇညာ ဂစ္ဆန္တီ၊ အဒ္ဒသာဟံ ပတိံ မတံ။|
      block |ပန္ထမှိ ဝိဇာယိတွာန၊ အပ္ပတ္တာဝ သကံ ဃရံ။|
    count |၂၁၉|
      block |ဒွေ ပုတ္တာ ကာလကတာ၊ ပတီ စ ပန္ထေ မတော ကပဏိကာယ။|
      block |မာတာ ပိတာ စ ဘာတာ၊ ဍယှန္တိ စ ဧကစိတကာယံ။|
    count |၂၂၀|
      block |ခီဏကုလီနေ ကပဏေ၊ အနုဘူတံ တေ ဒုခံ အပရိမာဏံ။|
      block |အဿူ စ တေ ပဝတ္တံ၊ ဗဟူနိ စ ဇာတိသဟဿာနိ။|
    count |၂၂၁|
      block |ဝသိတာ သုသာနမဇ္ဈေ၊ အထောပိ ခါဒိတာနိ ပုတ္တမံသာနိ။|
      block |ဟတကုလိကာ သဗ္ဗဂရဟိတာ၊ မတပတိကာ အမတမဓိဂစ္ဆိံ။|
    count |၂၂၂|
      block |ဘာဝိတော မေ မဂ္ဂေါ၊ အရိယော အဋ္ဌင်္ဂိကော အမတဂါမီ။|
      block |နိဗ္ဗာနံ သစ္ဆိကတံ၊ ဓမ္မာဒာသံ အဝေက္ခိံဟံ။|
    count |၂၂၃|
      block |အဟမမှိ ကန္တသလ္လာ၊ ဩဟိတဘာရာ ကတဉှိ ကရဏီယံ။|
      block |ကိသာ ဂေါတမီ ထေရီ၊ ဝိမုတ္တစိတ္တာ ဣမံ ဘဏီတိ။|
    stand |။ ကိသာ ဂေါတမီ ထေရီ။|
    stand |ဧကာဒသနိပါတော နိဋ္ဌိတော။|
