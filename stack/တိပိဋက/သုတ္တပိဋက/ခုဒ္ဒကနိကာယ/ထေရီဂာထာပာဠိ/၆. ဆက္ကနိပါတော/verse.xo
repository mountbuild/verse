block |၆။ ဆက္ကနိပါတော|
  block |၁။ ပဉ္စသတမတ္တာထေရီဂါထာ|
    count |၁၂၇|
      block |ယဿ မဂ္ဂံ န ဇာနာသိ၊ အာဂတဿ ဂတဿ ဝါ။|
      block |တံ ကုတော စာဂတံ သတ္တံ၊ မမ ပုတ္တောတိ ရောဒသိ။|
    count |၁၂၈|
      block |မဂ္ဂဉ္စ ခေါဿ ဇာနာသိ၊ အာဂတဿ ဂတဿ ဝါ။|
      block |န နံ သမနုသောစေသိ၊ ဧဝံဓမ္မာ ဟိ ပါဏိနော။|
    count |၁၂၉|
      block |အယာစိတော တတာဂစ္ဆိ၊ နာနုညာတော ဣတော ဂတော။|
      block |ကုတောစိ နူန အာဂန္တွာ၊ ဝသိတွာ ကတိပါဟကံ။|
      block |ဣတောပိ အညေန ဂတော၊ တတောပညေန ဂစ္ဆတိ။|
    count |၁၃၀|
      block |ပေတော မနုဿရူပေန၊ သံသရန္တော ဂမိဿတိ။|
      block |ယထာဂတော တထာ ဂတော၊ ကာ တတ္ထ ပရိဒေဝနာ။|
    count |၁၃၁|
      block |အဗ္ဗဟီ ဝတ မေ သလ္လံ၊ ဒုဒ္ဒသံ ဟဒယဿိတံ။|
      block |ယာ မေ သောကပရေတာယ၊ ပုတ္တသောကံ ဗျပါနုဒိ။|
    count |၁၃၂|
      block |သာဇ္ဇ အဗ္ဗူဠှသလ္လာဟံ၊ နိစ္ဆာတာ ပရိနိဗ္ဗုတာ။|
      block |ဗုဒ္ဓံ ဓမ္မဉ္စ သင်္ဃဉ္စ၊ ဥပေမိ သရဏံ မုနိံ။|
    block |ဣတ္ထံ သုဒံ ပဉ္စသတမတ္တာ ထေရီ ဘိက္ခုနိယော။ပေ။|
  block |၂။ ဝါသေဋ္ဌီထေရီဂါထာ|
    count |၁၃၃|
      block |ပုတ္တသောကေနဟံ အဋ္ဋာ၊ ခိတ္တစိတ္တာ ဝိသညိနီ။|
      block |နဂ္ဂါ ပကိဏ္ဏကေသီ စ၊ တေန တေန ဝိစာရိဟံ။|
    count |၁၃၄|
      block |ဝီထိ သင်္ကာရကူဋေသု၊ သုသာနေ ရထိယာသု စ။|
      block |အစရိံ တီဏိ ဝဿာနိ၊ ခုပ္ပိပါသာသမပ္ပိတာ။|
    count |၁၃၅|
      block |အထဒ္ဒသာသိံ သုဂတံ၊ နဂရံ မိထိလံ ပတိ။|
      block |အဒန္တာနံ ဒမေတာရံ၊ သမ္ဗုဒ္ဓမကုတောဘယံ။|
    count |၁၃၆|
      block |သစိတ္တံ ပဋိလဒ္ဓါန၊ ဝန္ဒိတွာန ဥပါဝိသိံ။|
      block |သော မေ ဓမ္မမဒေသေသိ၊ အနုကမ္ပါယ ဂေါတမော။|
    count |၁၃၇|
      block |တဿ ဓမ္မံ သုဏိတွာန၊ ပဗ္ဗဇိံ အနဂါရိယံ။|
      block |ယုဉ္ဇန္တီ သတ္ထုဝစနေ၊ သစ္ဆာကာသိံ ပဒံ သိဝံ။|
    count |၁၃၈|
      block |သဗ္ဗေ သောကာ သမုစ္ဆိန္နာ၊ ပဟီနာ ဧတဒန္တိကာ။|
      block |ပရိညာတာ ဟိ မေ ဝတ္ထူ၊ ယတော သောကာန သမ္ဘဝေါတိ။|
    stand |။ ဝါသေဋ္ဌီ ထေရီ။|
  block |၃။ ခေမာထေရီဂါထာ|
    count |၁၃၉|
      block |ဒဟရာ တွံ ရူပဝတီ၊ အဟမ္ပိ ဒဟရော ယုဝါ။|
      block |ပဉ္စင်္ဂိကေန တုရိယေန၊ ဧဟိ ခေမေ ရမာမသေ။|
    count |၁၄၀|
      block |ဣမိနာ ပူတိကာယေန၊ အာတုရေန ပဘင်္ဂုနာ။|
      block |အဋ္ဋိယာမိ ဟရာယာမိ၊ ကာမတဏှာ သမူဟတာ။|
    count |၁၄၁|
      block |သတ္တိသူလူပမာ ကာမာ၊ ခန္ဓာသံ အဓိကုဋ္ဋနာ။|
      block |ယံ တွံ ကာမရတိံ ဗြူသိ၊ အရတီ ဒာနိ သာ မမ။|
    count |၁၄၂|
      block |သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။|
      block |ဧဝံ ဇာနာဟိ ပါပိမ၊ နိဟတော တွမသိ အန္တက။|
    count |၁၄၃|
      block |နက္ခတ္တာနိ နမဿန္တာ၊ အဂ္ဂိံ ပရိစရံ ဝနေ။|
      block |ယထာဘုစ္စမဇာနန္တာ၊ ဗာလာ သုဒ္ဓိမမညထ။|
    count |၁၄၄|
      block |အဟဉ္စ ခေါ နမဿန္တီ၊ သမ္ဗုဒ္ဓံ ပုရိသုတ္တမံ။|
      block |ပမုတ္တာ သဗ္ဗဒုက္ခေဟိ၊ သတ္ထုသာသနကာရိကာတိ။|
    stand |။ ခေမာ ထေရီ။|
  block |၄။ သုဇာတာထေရီဂါထာ|
    count |၁၄၅|
      block |အလင်္ကတာ သုဝသနာ၊ မာလိနီ စန္ဒနောက္ခိတာ။|
      block |သဗ္ဗာဘရဏသဉ္ဆန္နာ၊ ဒာသီဂဏပုရက္ခတာ။|
    count |၁၄၆|
      block |အန္နံ ပါနဉ္စ အာဒာယ၊ ခဇ္ဇံ ဘောဇ္ဇံ အနပ္ပကံ။|
      block |ဂေဟတော နိက္ခမိတွာန၊ ဥယျာနမဘိဟာရယိံ။|
    count |၁၄၇|
      block |တတ္ထ ရမိတွာ ကီဠိတွာ၊ အာဂစ္ဆန္တီ သကံ ဃရံ။|
      block |ဝိဟာရံ ဒဋ္ဌုံ ပါဝိသိံ၊ သာကေတေ အဉ္ဇနံ ဝနံ။|
    count |၁၄၈|
      block |ဒိသွာန လောကပဇ္ဇောတံ၊ ဝန္ဒိတွာန ဥပါဝိသိံ။|
      block |သော မေ ဓမ္မမဒေသေသိ၊ အနုကမ္ပါယ စက္ခုမာ။|
    count |၁၄၉|
      block |သုတွာ စ ခေါ မဟေသိဿ၊ သစ္စံ သမ္ပဋိဝိဇ္ဈဟံ။|
      block |တတ္ထေဝ ဝိရဇံ ဓမ္မံ၊ ဖုသယိံ အမတံ ပဒံ။|
    count |၁၅၀|
      block |တတော ဝိညာတသဒ္ဓမ္မာ၊ ပဗ္ဗဇိံ အနဂါရိယံ။|
      block |တိဿော ဝိဇ္ဇာ အနုပ္ပတ္တာ၊ အမောဃံ ဗုဒ္ဓသာသနန္တိ။|
    stand |။ သုဇာတာ ထေရီ။|
  block |၅။ အနောပမာထေရီဂါထာ|
    count |၁၅၁|
      block |ဥစ္စေ ကုလေ အဟံ ဇာတာ၊ ဗဟုဝိတ္တေ မဟဒ္ဓနေ။|
      block |ဝဏ္ဏရူပေန သမ္ပန္နာ၊ ဓီတာ မဇ္ဈဿ အတြဇာ။|
    count |၁၅၂|
      block |ပတ္ထိတာ ရာဇပုတ္တေဟိ၊ သေဋ္ဌိပုတ္တေဟိ ဂိဇ္ဈိတာ။|
      block |ပိတု မေ ပေသယီ ဒူတံ၊ ဒေထ မယှံ အနောပမံ။|
    count |၁၅၃|
      block |ယတ္တကံ တုလိတာ ဧသာ၊ တုယှံ ဓီတာ အနောပမာ။|
      block |တတော အဋ္ဌဂုဏံ ဒဿံ၊ ဟိရညံ ရတနာနိ စ။|
    count |၁၅၄|
      block |သာဟံ ဒိသွာန သမ္ဗုဒ္ဓံ၊ လောကဇေဋ္ဌံ အနုတ္တရံ။|
      block |တဿ ပါဒာနိ ဝန္ဒိတွာ၊ ဧကမန္တံ ဥပါဝိသိံ။|
    count |၁၅၅|
      block |သော မေ ဓမ္မမဒေသေသိ၊ အနုကမ္ပါယ ဂေါတမော။|
      block |နိသိန္နာ အာသနေ တသ္မိံ၊ ဖုသယိံ တတိယံ ဖလံ။|
    count |၁၅၆|
      block |တတော ကေသာနိ ဆေတွာန၊ ပဗ္ဗဇိံ အနဂါရိယံ။|
      block |အဇ္ဇ မေ သတ္တမီ ရတ္တိ၊ ယတော တဏှာ ဝိသောသိတာတိ။|
    stand |။ အနောပမာ ထေရီ။|
  block |၆။ မဟာပဇာပတိဂေါတမီထေရီဂါထာ|
    count |၁၅၇|
      block |ဗုဒ္ဓ ဝီရ နမော တျတ္ထု၊ သဗ္ဗသတ္တာနမုတ္တမ။|
      block |ယော မံ ဒုက္ခါ ပမောစေသိ၊ အညဉ္စ ဗဟုကံ ဇနံ။|
    count |၁၅၈|
      block |သဗ္ဗဒုက္ခံ ပရိညာတံ၊ ဟေတုတဏှာ ဝိသောသိတာ။|
      block |ဘာဝိတော အဋ္ဌင်္ဂိကော မဂ္ဂေါ၊ နိရောဓော ဖုသိတော မယာ။|
    count |၁၅၉|
      block |မာတာ ပုတ္တော ပိတာ ဘာတာ၊ အယျကာ စ ပုရေ အဟုံ။|
      block |ယထာဘုစ္စမဇာနန္တီ၊ သံသရိံဟံ အနိဗ္ဗိသံ။|
    count |၁၆၀|
      block |ဒိဋ္ဌော ဟိ မေ သော ဘဂဝါ၊ အန္တိမောယံ သမုဿယော။|
      block |ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါ။|
    count |၁၆၁|
      block |အာရဒ္ဓဝီရိယေ ပဟိတတ္တေ၊ နိစ္စံ ဒဠှပရက္ကမေ။|
      block |သမဂ္ဂေ သာဝကေ ပဿေ၊ ဧသာ ဗုဒ္ဓါန ဝန္ဒနာ။|
    count |၁၆၂|
      block |ဗဟူနံ ဝတ အတ္ထာယ၊ မာယာ ဇနယိ ဂေါတမံ။|
      block |ဗျာဓိမရဏတုန္နာနံ၊ ဒုက္ခက္ခန္ဓံ ဗျပါနုဒီတိ။|
    stand |။ မဟာပဇာပတိဂေါတမီ ထေရီ။|
  block |၇။ ဂုတ္တာထေရီဂါထာ|
    count |၁၆၃|
      block |ဂုတ္တေ ယဒတ္ထံ ပဗ္ဗဇ္ဇာ၊ ဟိတွာ ပုတ္တံ ဝသုံ ပိယံ။|
      block |တမေဝ အနုဗြူဟေဟိ၊ မာ စိတ္တဿ ဝသံ ဂမိ။|
    count |၁၆၄|
      block |စိတ္တေန ဝဉ္စိတာ သတ္တာ၊ မာရဿ ဝိသယေ ရတာ။|
      block |အနေကဇာတိသံသာရံ၊ သန္ဓာဝန္တိ အဝိဒ္ဒသူ။|
    count |၁၆၅|
      block |ကာမစ္ဆန္ဒဉ္စ ဗျာပါဒံ၊ သက္ကာယဒိဋ္ဌိမေဝ စ။|
      block |သီလဗ္ဗတပရာမာသံ၊ ဝိစိကိစ္ဆဉ္စ ပဉ္စမံ။|
    count |၁၆၆|
      block |သံယောဇနာနိ ဧတာနိ၊ ပဇဟိတွာန ဘိက္ခုနီ။|
      block |ဩရမ္ဘာဂမနီယာနိ၊ နယိဒံ ပုနရေဟိသိ။|
    count |၁၆၇|
      block |ရာဂံ မာနံ အဝိဇ္ဇဉ္စ၊ ဥဒ္ဓစ္စဉ္စ ဝိဝဇ္ဇိယ။|
      block |သံယောဇနာနိ ဆေတွာန၊ ဒုက္ခဿန္တံ ကရိဿသိ။|
    count |၁၆၈|
      block |ခေပေတွာ ဇာတိသံသာရံ၊ ပရိညာယ ပုနဗ္ဘဝံ။|
      block |ဒိဋ္ဌေဝ ဓမ္မေ နိစ္ဆာတာ၊ ဥပသန္တာ စရိဿတီတိ။|
    stand |။ ဂုတ္တာ ထေရီ။|
  block |၈။ ဝိဇယာထေရီဂါထာ|
    count |၁၆၉|
      block |စတုက္ခတ္တုံ ပဉ္စက္ခတ္တုံ၊ ဝိဟာရာ ဥပနိက္ခမိံ။|
      block |အလဒ္ဓါ စေတသော သန္တိံ၊ စိတ္တေ အဝသဝတ္တိနီ။|
    count |၁၇၀|
      block |ဘိက္ခုနိံ ဥပသင်္ကမ္မ၊ သက္ကစ္စံ ပရိပုစ္ဆဟံ။|
      block |သာ မေ ဓမ္မမဒေသေသိ၊ ဓာတုအာယတနာနိ စ။|
    count |၁၇၁|
      block |စတ္တာရိ အရိယသစ္စာနိ၊ ဣန္ဒြိယာနိ ဗလာနိ စ။|
      block |ဗောဇ္ဈင်္ဂဋ္ဌင်္ဂိကံ မဂ္ဂံ၊ ဥတ္တမတ္ထဿ ပတ္တိယာ။|
    count |၁၇၂|
      block |တဿာဟံ ဝစနံ သုတွာ၊ ကရောန္တီ အနုသာသနိံ။|
      block |ရတ္တိယာ ပုရိမေ ယာမေ၊ ပုဗ္ဗဇာတိမနုဿရိံ။|
    count |၁၇၃|
      block |ရတ္တိယာ မဇ္ဈိမေ ယာမေ၊ ဒိဗ္ဗစက္ခုံ ဝိသောဓယိံ။|
      block |ရတ္တိယာ ပစ္ဆိမေ ယာမေ၊ တမောခန္ဓံ ပဒာလယိံ။|
    count |၁၇၄|
      block |ပီတိသုခေန စ ကာယံ၊ ဖရိတွာ ဝိဟရိံ တဒာ။|
      block |သတ္တမိယာ ပါဒေ ပသာရေသိံ၊ တမောခန္ဓံ ပဒာလိယာတိ။|
    stand |။ ဝိဇယာ ထေရီ။|
    stand |ဆက္ကနိပါတော နိဋ္ဌိတော။|
