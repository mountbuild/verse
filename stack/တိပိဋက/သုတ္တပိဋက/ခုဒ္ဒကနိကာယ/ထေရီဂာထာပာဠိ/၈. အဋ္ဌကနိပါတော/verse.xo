block |၈။ အဋ္ဌကနိပါတော|
  block |၁။ သီသူပစာလာထေရီဂါထာ|
    count |၁၉၆|
      block |ဘိက္ခုနီ သီလသမ္ပန္နာ၊ ဣန္ဒြိယေသု သုသံဝုတာ။|
      block |အဓိဂစ္ဆေ ပဒံ သန္တံ၊ အသေစနကမောဇဝံ။|
    count |၁၉၇|
      block |တာဝတိံသာ စ ယာမာ စ၊ တုသိတာ စာပိ ဒေဝတာ။|
      block |နိမ္မာနရတိနော ဒေဝါ၊ ယေ ဒေဝါ ဝသဝတ္တိနော။|
      block |တတ္ထ စိတ္တံ ပဏီဓေဟိ၊ ယတ္ထ တေ ဝုသိတံ ပုရေ။|
    count |၁၉၈|
      block |တာဝတိံသာ စ ယာမာ စ၊ တုသိတာ စာပိ ဒေဝတာ။|
      block |နိမ္မာနရတိနော ဒေဝါ၊ ယေ ဒေဝါ ဝသဝတ္တိနော။|
    count |၁၉၉|
      block |ကာလံ ကာလံ ဘဝါဘဝံ၊ သက္ကာယသ္မိံ ပုရက္ခတာ။|
      block |အဝီတိဝတ္တာ သက္ကာယံ၊ ဇာတိမရဏသာရိနော။|
    count |၂၀၀|
      block |သဗ္ဗော အာဒီပိတော လောကော၊ သဗ္ဗော လောကော ပဒီပိတော။|
      block |သဗ္ဗော ပဇ္ဇလိတော လောကော၊ သဗ္ဗော လောကော ပကမ္ပိတော။|
    count |၂၀၁|
      block |အကမ္ပိယံ အတုလိယံ၊ အပုထုဇ္ဇနသေဝိတံ။|
      block |ဗုဒ္ဓေါ ဓမ္မမဒေသေသိ၊ တတ္ထ မေ နိရတော မနော။|
    count |၂၀၂|
      block |တဿာဟံ ဝစနံ သုတွာ၊ ဝိဟရိံ သာသနေ ရတာ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၀၃|
      block |သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။|
      block |ဧဝံ ဇာနာဟိ ပါပိမ၊ နိဟတော တွမသိ အန္တက။|
    stand |။ သီသူပစာလာ ထေရီ။|
    stand |အဋ္ဌကနိပါတော နိဋ္ဌိတော။|
