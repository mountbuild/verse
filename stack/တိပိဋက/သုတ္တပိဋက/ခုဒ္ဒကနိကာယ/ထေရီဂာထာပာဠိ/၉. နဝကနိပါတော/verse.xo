block |၉။ နဝကနိပါတော|
  block |၁။ ဝဍ္ဎမာတုထေရီဂါထာ|
    count |၂၀၄|
      block |မာ သု တေ ဝဍ္ဎ လောကမှိ၊ ဝနထော အာဟု ကုဒာစနံ။|
      block |မာ ပုတ္တက ပုနပ္ပုနံ၊ အဟု ဒုက္ခဿ ဘာဂိမာ။|
    count |၂၀၅|
      block |သုခဉှိ ဝဍ္ဎ မုနယော၊ အနေဇာ ဆိန္နသံသယာ။|
      block |သီတိဘူတာ ဒမပ္ပတ္တာ၊ ဝိဟရန္တိ အနာသဝါ။|
    count |၂၀၆|
      block |တေဟာနုစိဏ္ဏံ ဣသီဘိ၊ မဂ္ဂံ ဒဿနပတ္တိယာ။|
      block |ဒုက္ခဿန္တကိရိယာယ၊ တွံ ဝဍ္ဎ အနုဗြူဟယ။|
    count |၂၀၇|
      block |ဝိသာရဒာဝ ဘဏသိ၊ ဧတမတ္ထံ ဇနေတ္တိ မေ။|
      block |မညာမိ နူန မာမိကေ၊ ဝနထော တေ န ဝိဇ္ဇတိ။|
    count |၂၀၈|
      block |ယေ ကေစိ ဝဍ္ဎ သင်္ခါရာ၊ ဟီနာ ဥက္ကဋ္ဌမဇ္ဈိမာ။|
      block |အဏူပိ အဏုမတ္တောပိ၊ ဝနထော မေ န ဝိဇ္ဇတိ။|
    count |၂၀၉|
      block |သဗ္ဗေ မေ အာသဝါ ခီဏာ၊ အပ္ပမတ္တဿ ဈာယတော။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၁၀|
      block |ဥဠာရံ ဝတ မေ မာတာ၊ ပတောဒံ သမဝဿရိ။|
      block |ပရမတ္ထသဉှိတာ ဂါထာ၊ ယထာပိ အနုကမ္ပိကာ။|
    count |၂၁၁|
      block |တဿာဟံ ဝစနံ သုတွာ၊ အနုသိဋ္ဌိံ ဇနေတ္တိယာ။|
      block |ဓမ္မသံဝေဂမာပါဒိံ၊ ယောဂက္ခေမဿ ပတ္တိယာ။|
    count |၂၁၂|
      block |သောဟံ ပဓာနပဟိတတ္တော၊ ရတ္တိန္ဒိဝမတန္ဒိတော။|
      block |မာတရာ စောဒိတော သန္တော၊ အဖုသိံ သန္တိမုတ္တမံ။|
    stand |။ ဝဍ္ဎမာတာ ထေရီ။|
    stand |နဝကနိပါတော နိဋ္ဌိတော။|
