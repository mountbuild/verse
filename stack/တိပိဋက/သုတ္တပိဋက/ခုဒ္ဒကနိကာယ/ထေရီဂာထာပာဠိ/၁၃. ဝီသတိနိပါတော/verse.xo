block |၁၃။ ဝီသတိနိပါတော|
  block |၁။ အမ္ဗပါလီထေရီဂါထာ|
    count |၂၅၂|
      block |ကာဠကာ ဘမရဝဏ္ဏသာဒိသာ၊ ဝေလ္လိတဂ္ဂါ မမ မုဒ္ဓဇာ အဟုံ။|
      block |တေ ဇရာယ သာဏဝါကသာဒိသာ၊ သစ္စဝါဒိဝစနံ အနညထာ။|
    count |၂၅၃|
      block ||
      block |တံ ဇရာယထ သလောမဂန္ဓိကံ၊ သစ္စဝါဒိဝစနံ အနညထာ။|
    block |ဝါသိတောဝ သုရဘီ ကရဏ္ဍကော၊ ပုပ္ဖပူရ မမ ဥတ္တမင်္ဂဇော။|
    count |၂၅၄|
      block |ကာနနံဝ သဟိတံ သုရောပိတံ၊ ကောစ္ဆသူစိဝိစိတဂ္ဂသောဘိတံ။|
      block |တံ ဇရာယ ဝိရလံ တဟိံ တဟိံ၊ သစ္စဝါဒိဝစနံ အနညထာ။|
    count |၂၅၅|
      block |ကဏှခန္ဓကသုဝဏ္ဏမဏ္ဍိတံ၊ သောဘတေ သုဝေဏီဟိလင်္ကတံ။|
      block |တံ ဇရာယ ခလိတံ သိရံ ကတံ၊ သစ္စဝါဒိဝစနံ အနညထာ။|
    count |၂၅၆|
      block |စိတ္တကာရသုကတာဝ လေခိကာ၊ သောဘရေ သု ဘမုကာ ပုရေ မမ။|
      block |တာ ဇရာယ ဝလိဘိပ္ပလမ္ဗိတာ၊ သစ္စဝါဒိဝစနံ အနညထာ။|
    count |၂၅၇|
      block |ဘဿရာ သုရုစိရာ ယထာ မဏီ၊ နေတ္တဟေသုမဘိနီလမာယတာ။|
      block |တေ ဇရာယဘိဟတာ န သောဘရေ၊ သစ္စဝါဒိဝစနံ အနညထာ။|
    count |၂၅၈|
      block |သဏှတုင်္ဂသဒိသီ စ နာသိကာ၊ သောဘတေ သု အဘိယောဗ္ဗနံ ပတိ။|
      block |သာ ဇရာယ ဥပကူလိတာ ဝိယ၊ သစ္စဝါဒိဝစနံ အနညထာ။|
    count |၂၅၉|
      block |ကင်္ကဏံ ဝ သုကတံ သုနိဋ္ဌိတံ၊ သောဘရေ သု မမ ကဏ္ဏပါဠိယော။|
      block |တာ ဇရာယ ဝလိဘိပ္ပလမ္ဗိတာ၊ သစ္စဝါဒိဝစနံ အနညထာ။|
    count |၂၆၀|
      block |ပတ္တလီမကုလဝဏ္ဏသာဒိသာ၊ သောဘရေ သု ဒန္တာ ပုရေ မမ။|
      block |တေ ဇရာယ ခဏ္ဍိတာ စာသိတာ၊ သစ္စဝါဒိဝစနံ အနညထာ။|
    count |၂၆၁|
      block |ကာနနမှိ ဝနသဏ္ဍစာရိနီ၊ ကောကိလာဝ မဓုရံ နိကူဇိဟံ။|
      block |တံ ဇရာယ ခလိတံ တဟိံ တဟိံ၊ သစ္စဝါဒိဝစနံ အနညထာ။|
    count |၂၆၂|
      block |သဏှကမ္ဗုရိဝ သုပ္ပမဇ္ဇိတာ၊ သောဘတေ သု ဂီဝါ ပုရေ မမ။|
      block |သာ ဇရာယ ဘဂ္ဂါ ဝိနာမိတာ၊ သစ္စဝါဒိဝစနံ အနညထာ။|
    count |၂၆၃|
      block |ဝဋ္ဋပလိဃသဒိသောပမာ ဥဘော၊ သောဘရေ သု ဗာဟာ ပုရေ မမ။|
      block |တာ ဇရာယ ယထ ပါဋလိဗ္ဗလိတာ၊ သစ္စဝါဒိဝစနံ အနညထာ။|
    count |၂၆၄|
      block |သဏှမုဒ္ဒိကသုဝဏ္ဏမဏ္ဍိတာ၊ သောဘရေ သု ဟတ္ထာ ပုရေ မမ။|
      block |တေ ဇရာယ ယထာ မူလမူလိကာ၊ သစ္စဝါဒိဝစနံ အနညထာ။|
    count |၂၆၅|
      block |ပီနဝဋ္ဋသဟိတုဂ္ဂတာ ဥဘော၊ သောဘရေ သု ထနကာ ပုရေ မမ။|
      block |ထေဝိကီဝ လမ္ဗန္တိ နောဒကာ၊ သစ္စဝါဒိဝစနံ အနညထာ။|
    count |၂၆၆|
      block |ကဉ္စနဿဖလကံဝ သမ္မဋ္ဌံ၊ သောဘတေ သု ကာယော ပုရေ မမ။|
      block |သော ဝလီဟိ သုခုမာဟိ ဩတတော၊ သစ္စဝါဒိဝစနံ အနညထာ။|
    count |၂၆၇|
      block |နာဂဘောဂသဒိသောပမာ ဥဘော၊ သောဘရေ သု ဦရူ ပုရေ မမ။|
      block |တေ ဇရာယ ယထာ ဝေဠုနာဠိယော၊ သစ္စဝါဒိဝစနံ အနညထာ။|
    count |၂၆၈|
      block |သဏှနူပုရသုဝဏ္ဏမဏ္ဍိတာ၊ သောဘရေ သု ဇင်္ဃာ ပုရေ မမ။|
      block |တာ ဇရာယ တိလဒဏ္ဍကာရိဝ၊ သစ္စဝါဒိဝစနံ အနညထာ။|
    count |၂၆၉|
      block |တူလပုဏ္ဏသဒိသောပမာ ဥဘော၊ သောဘရေ သု ပါဒာ ပုရေ မမ။|
      block |တေ ဇရာယ ဖုဋိတာ ဝလီမတာ၊ သစ္စဝါဒိဝစနံ အနညထာ။|
    count |၂၇၀|
      block |ဧဒိသော အဟု အယံ သမုဿယော၊ ဇဇ္ဇရော ဗဟုဒုက္ခါနမာလယော။|
      block |သောပလေပပတိတော ဇရာဃရော၊ သစ္စဝါဒိဝစနံ အနညထာ။|
    stand |။ အမ္ဗပါလီ ထေရီ။|
  block |၂။ ရောဟိနီထေရီဂါထာ|
    count |၂၇၁|
      block |သမဏာတိ ဘောတိ သုပိ၊ သမဏာတိ ပဗုဇ္ဈသိ။|
      block |သမဏာနေဝ ကိတ္တေသိ၊ သမဏီ နူန ဘဝိဿသိ။|
    count |၂၇၂|
      block |ဝိပုလံ အန္နဉ္စ ပါနဉ္စ၊ သမဏာနံ ပဝေစ္စသိ။|
      block |ရောဟိနီ ဒာနိ ပုစ္ဆာမိ၊ ကေန တေ သမဏာ ပိယာ။|
    count |၂၇၃|
      block |အကမ္မကာမာ အလသာ၊ ပရဒတ္တူပဇီဝိနော။|
      block |အာသံသုကာ သာဒုကာမာ၊ ကေန တေ သမဏာ ပိယာ။|
    count |၂၇၄|
      block |စိရဿံ ဝတ မံ တာတ၊ သမဏာနံ ပရိပုစ္ဆသိ။|
      block |တေသံ တေ ကိတ္တယိဿာမိ၊ ပညာသီလပရက္ကမံ။|
    count |၂၇၅|
      block |ကမ္မကာမာ အနလသာ၊ ကမ္မသေဋ္ဌဿ ကာရကာ။|
      block |ရာဂံ ဒောသံ ပဇဟန္တိ၊ တေန မေ သမဏာ ပိယာ။|
    count |၂၇၆|
      block |တီဏိ ပါပဿ မူလာနိ၊ ဓုနန္တိ သုစိကာရိနော။|
      block |သဗ္ဗံ ပါပံ ပဟီနေသံ၊ တေန မေ သမဏာ ပိယာ။|
    count |၂၇၇|
      block |ကာယကမ္မံ သုစိ နေသံ၊ ဝစီကမ္မဉ္စ တာဒိသံ။|
      block |မနောကမ္မံ သုစိ နေသံ၊ တေန မေ သမဏာ ပိယာ။|
    count |၂၇၈|
      block |ဝိမလာ သင်္ခမုတ္တာဝ၊ သုဒ္ဓါ သန္တရဗာဟိရာ။|
      block |ပုဏ္ဏာ သုက္ကာန ဓမ္မာနံ၊ တေန မေ သမဏာ ပိယာ။|
    count |၂၇၉|
      block |ဗဟုဿုတာ ဓမ္မဓရာ၊ အရိယာ ဓမ္မဇီဝိနော။|
      block |အတ္ထံ ဓမ္မဉ္စ ဒေသေန္တိ၊ တေန မေ သမဏာ ပိယာ။|
    count |၂၈၀|
      block |ဗဟုဿုတာ ဓမ္မဓရာ၊ အရိယာ ဓမ္မဇီဝိနော။|
      block |ဧကဂ္ဂစိတ္တာ သတိမန္တော၊ တေန မေ သမဏာ ပိယာ။|
    count |၂၈၁|
      block |ဒူရင်္ဂမာ သတိမန္တော၊ မန္တဘာဏီ အနုဒ္ဓတာ။|
      block |ဒုက္ခဿန္တံ ပဇာနန္တိ၊ တေန မေ သမဏာ ပိယာ။|
    count |၂၈၂|
      block |ယသ္မာ ဂါမာ ပက္ကမန္တိ၊ န ဝိလောကေန္တိ ကိဉ္စနံ။|
      block |အနပေက္ခါဝ ဂစ္ဆန္တိ၊ တေန မေ သမဏာ ပိယာ။|
    count |၂၈၃|
      block |န တေသံ ကောဋ္ဌေ ဩပေန္တိ၊ န ကုမ္ဘိံ န ခဠောပိယံ။|
      block |ပရိနိဋ္ဌိတမေသာနာ၊ တေန မေ သမဏာ ပိယာ။|
    count |၂၈၄|
      block |န တေ ဟိရညံ ဂဏှန္တိ၊ န သုဝဏ္ဏံ န ရူပိယံ။|
      block |ပစ္စုပ္ပန္နေန ယာပေန္တိ၊ တေန မေ သမဏာ ပိယာ။|
    count |၂၈၅|
      block |နာနာကုလာ ပဗ္ဗဇိတာ၊ နာနာဇနပဒေဟိ စ။|
      block |အညမညံ ပိယာယန္တိ၊ တေန မေ သမဏာ ပိယာ။|
    count |၂၈၆|
      block |အတ္ထာယ ဝတ နော ဘောတိ၊ ကုလေ ဇာတာသိ ရောဟိနီ။|
      block |သဒ္ဓါ ဗုဒ္ဓေ စ ဓမ္မေ စ၊ သင်္ဃေ စ တိဗ္ဗဂါရဝါ။|
    count |၂၈၇|
      block |တုဝံ ဟေတံ ပဇာနာသိ၊ ပုညက္ခေတ္တံ အနုတ္တရံ။|
      block |အမှမ္ပိ ဧတေ သမဏာ၊ ပဋိဂဏှန္တိ ဒက္ခိဏံ။|
    count |၂၈၈|
      block |ပတိဋ္ဌိတော ဟေတ္ထ ယညော၊ ဝိပုလော နော ဘဝိဿတိ။|
      block |သစေ ဘာယသိ ဒုက္ခဿ၊ သစေ တေ ဒုက္ခမပ္ပိယံ။|
    count |၂၈၉|
      block |ဥပေဟိ သရဏံ ဗုဒ္ဓံ၊ ဓမ္မံ သင်္ဃဉ္စ တာဒိနံ။|
      block |သမာဒိယာဟိ သီလာနိ၊ တံ တေ အတ္ထာယ ဟေဟိတိ။|
    count |၂၉၀|
      block |ဥပေမိ သရဏံ ဗုဒ္ဓံ၊ ဓမ္မံ သင်္ဃဉ္စ တာဒိနံ။|
      block |သမာဒိယာမိ သီလာနိ၊ တံ မေ အတ္ထာယ ဟေဟိတိ။|
    count |၂၉၁|
      block |ဗြဟ္မဗန္ဓု ပုရေ အာသိံ၊ သော ဣဒာနိမှိ ဗြာဟ္မဏော။|
      block |တေဝိဇ္ဇော သောတ္တိယော စမှိ၊ ဝေဒဂူ စမှိ နှာတကော။|
    stand |။ ရောဟိနီ ထေရီ။|
  block |၃။ စာပါထေရီဂါထာ|
    count |၂၉၂|
      block |လဋ္ဌိဟတ္ထော ပုရေ အာသိ၊ သော ဒာနိ မိဂလုဒ္ဒကော။|
      block |အာသာယ ပလိပါ ဃောရာ၊ နာသက္ခိ ပါရမေတဝေ။|
    count |၂၉၃|
      block |သုမတ္တံ မံ မညမာနာ၊ စာပါ ပုတ္တမတောသယိ။|
      block |စာပါယ ဗန္ဓနံ ဆေတွာ၊ ပဗ္ဗဇိဿံ ပုနောပဟံ။|
    count |၂၉၄|
      block |မာ မေ ကုဇ္ဈိ မဟာဝီရ၊ မာ မေ ကုဇ္ဈိ မဟာမုနိ။|
      block |န ဟိ ကောဓပရေတဿ၊ သုဒ္ဓိ အတ္ထိ ကုတော တပေါ။|
    count |၂၉၅|
      block |ပက္ကမိဿဉ္စ နာဠာတော၊ ကောဓ နာဠာယ ဝစ္ဆတိ။|
      block |ဗန္ဓန္တီ ဣတ္ထိရူပေန၊ သမဏေ ဓမ္မဇီဝိနော။|
    count |၂၉၆|
      block |ဧဟိ ကာဠ နိဝတ္တဿု၊ ဘုဉ္ဇ ကာမေ ယထာ ပုရေ။|
      block |အဟဉ္စ တေ ဝသီကတာ၊ ယေ စ မေ သန္တိ ဉာတကာ။|
    count |၂၉၇|
      block |ဧတ္တော စာပေ စတုဗ္ဘာဂံ၊ ယထာ ဘာသသိ တွဉ္စ မေ။|
      block |တယိ ရတ္တဿ ပေါသဿ၊ ဥဠာရံ ဝတ တံ သိယာ။|
    count |၂၉၈|
      block |ကာဠင်္ဂိနိံဝ တက္ကာရိံ၊ ပုပ္ဖိတံ ဂိရိမုဒ္ဓနိ။|
      block |ဖုလ္လံ ဒာလိမလဋ္ဌိံဝ၊ အန္တောဒီပေဝ ပါဋလိံ။|
    count |၂၉၉|
      block |ဟရိစန္ဒနလိတ္တင်္ဂိံ၊ ကာသိကုတ္တမဓာရိနိံ။|
      block |တံ မံ ရူပဝတိံ သန္တိံ၊ ကဿ ဩဟာယ ဂစ္ဆသိ။|
    count |၃၀၀|
      block |သာကုန္တိကောဝ သကုဏိံ၊ ယထာ ဗန္ဓိတုမိစ္ဆတိ။|
      block |အာဟရိမေန ရူပေန၊ န မံ တွံ ဗာဓယိဿသိ။|
    count |၃၀၁|
      block |ဣမဉ္စ မေ ပုတ္တဖလံ၊ ကာဠ ဥပ္ပါဒိတံ တယာ။|
      block |တံ မံ ပုတ္တဝတိံ သန္တိံ၊ ကဿ ဩဟာယ ဂစ္ဆသိ။|
    count |၃၀၂|
      block |ဇဟန္တိ ပုတ္တေ သပ္ပညာ၊ တတော ဉာတီ တတော ဓနံ။|
      block |ပဗ္ဗဇန္တိ မဟာဝီရာ၊ နာဂေါ ဆေတွာဝ ဗန္ဓနံ။|
    count |၃၀၃|
      block |ဣဒာနိ တေ ဣမံ ပုတ္တံ၊ ဒဏ္ဍေန ဆုရိကာယ ဝါ။|
      block |ဘူမိယံ ဝါ နိသုမ္ဘိဿံ၊ ပုတ္တသောကာ န ဂစ္ဆသိ။|
    count |၃၀၄|
      block |သစေ ပုတ္တံ သိင်္ဂါလာနံ၊ ကုက္ကုရာနံ ပဒာဟိသိ။|
      block |န မံ ပုတ္တကတ္တေ ဇမ္မိ၊ ပုနရာဝတ္တယိဿသိ။|
    count |၃၀၅|
      block |ဟန္ဒ ခေါ ဒာနိ ဘဒ္ဒန္တေ၊ ကုဟိံ ကာဠ ဂမိဿသိ။|
      block |ကတမံ ဂါမနိဂမံ၊ နဂရံ ရာဇဓာနိယော။|
    count |၃၀၆|
      block |အဟုမှ ပုဗ္ဗေ ဂဏိနော၊ အဿမဏာ သမဏမာနိနော။|
      block |ဂါမေန ဂါမံ ဝိစရိမှ၊ နဂရေ ရာဇဓာနိယော။|
    count |၃၀၇|
      block |ဧသော ဟိ ဘဂဝါ ဗုဒ္ဓေါ၊ နဒိံ နေရဉ္ဇရံ ပတိ။|
      block |သဗ္ဗဒုက္ခပ္ပဟာနာယ၊ ဓမ္မံ ဒေသေတိ ပါဏိနံ။|
      block |တဿာဟံ သန္တိကံ ဂစ္ဆံ၊ သော မေ သတ္ထာ ဘဝိဿတိ။|
    count |၃၀၈|
      block |ဝန္ဒနံ ဒာနိ ဝဇ္ဇာသိ၊ လောကနာထံ အနုတ္တရံ။|
      block |ပဒက္ခိဏဉ္စ ကတွာန၊ အာဒိသေယျာသိ ဒက္ခိဏံ။|
    count |၃၀၉|
      block |ဧတံ ခေါ လဗ္ဘမမှေဟိ၊ ယထာ ဘာသသိ တွဉ္စ မေ။|
      block |ဝန္ဒနံ ဒာနိ တေ ဝဇ္ဇံ၊ လောကနာထံ အနုတ္တရံ။|
      block |ပဒက္ခိဏဉ္စ ကတွာန၊ အာဒိသိဿာမိ ဒက္ခိဏံ။|
    count |၃၁၀|
      block |တတော စ ကာဠော ပက္ကာမိ၊ နဒိံ နေရဉ္ဇရံ ပတိ။|
      block |သော အဒ္ဒသာသိ သမ္ဗုဒ္ဓံ၊ ဒေသေန္တံ အမတံ ပဒံ။|
    count |၃၁၁|
      block |ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။|
      block |အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။|
    count |၃၁၂|
      block |တဿ ပါဒာနိ ဝန္ဒိတွာ၊ ကတွာန နံ ပဒက္ခိဏံ။|
      block |စာပါယ အာဒိသိတွာန၊ ပဗ္ဗဇိံ အနဂါရိယံ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    stand |။ စာပါ ထေရီ။|
  block |၄။ သုန္ဒရီထေရီဂါထာ|
    count |၃၁၃|
      block |ပေတာနိ ဘောတိ ပုတ္တာနိ၊ ခါဒမာနာ တုဝံ ပုရေ။|
      block |တုဝံ ဒိဝါ စ ရတ္တော စ၊ အတီဝ ပရိတပ္ပသိ။|
    count |၃၁၄|
      block |သာဇ္ဇ သဗ္ဗာနိ ခါဒိတွာ၊ သတပုတ္တာနိ ဗြာဟ္မဏီ။|
      block |ဝါသေဋ္ဌိ ကေန ဝဏ္ဏေန၊ န ဗာဠှံ ပရိတပ္ပသိ။|
    count |၃၁၅|
      block |ဗဟူနိ ပုတ္တသတာနိ၊ ဉာတိသင်္ဃသတာနိ စ။|
      block |ခါဒိတာနိ အတီတံသေ၊ မမ တုယှဉ္စ ဗြာဟ္မဏ။|
    count |၃၁၆|
      block |သာဟံ နိဿရဏံ ဉတွာ၊ ဇာတိယာ မရဏဿ စ။|
      block |န သောစာမိ န ရောဒာမိ၊ န စာပိ ပရိတပ္ပယိံ။|
    count |၃၁၇|
      block |အဗ္ဘုတံ ဝတ ဝါသေဋ္ဌိ၊ ဝါစံ ဘာသသိ ဧဒိသိံ။|
      block |ကဿ တွံ ဓမ္မမညာယ၊ ဂိရံ ဘာသသိ ဧဒိသိံ။|
    count |၃၁၈|
      block |ဧသ ဗြာဟ္မဏ သမ္ဗုဒ္ဓေါ၊ နဂရံ မိထိလံ ပတိ။|
      block |သဗ္ဗဒုက္ခပ္ပဟာနာယ၊ ဓမ္မံ ဒေသေသိ ပါဏိနံ။|
    count |၃၁၉|
      block |တဿ ဗြဟ္မေ အရဟတော၊ ဓမ္မံ သုတွာ နိရူပဓိံ။|
      block |တတ္ထ ဝိညာတသဒ္ဓမ္မာ၊ ပုတ္တသောကံ ဗျပါနုဒိံ။|
    count |၃၂၀|
      block |သော အဟမ္ပိ ဂမိဿာမိ၊ နဂရံ မိထိလံ ပတိ။|
      block |အပ္ပေဝ မံ သော ဘဂဝါ၊ သဗ္ဗဒုက္ခါ ပမောစယေ။|
    count |၃၂၁|
      block |အဒ္ဒသ ဗြာဟ္မဏော ဗုဒ္ဓံ၊ ဝိပ္ပမုတ္တံ နိရူပဓိံ။|
      block |သွဿ ဓမ္မမဒေသေသိ၊ မုနိ ဒုက္ခဿ ပါရဂူ။|
    count |၃၂၂|
      block |ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။|
      block |အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။|
    count |၃၂၃|
      block |တတ္ထ ဝိညာတသဒ္ဓမ္မော၊ ပဗ္ဗဇ္ဇံ သမရောစယိ။|
      block |သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။|
    count |၃၂၄|
      block |ဧဟိ သာရထိ ဂစ္ဆာဟိ၊ ရထံ နိယျာဒယာဟိမံ။|
      block |အာရောဂျံ ဗြာဟ္မဏိံ ဝဇ္ဇ၊ ပဗ္ဗဇိ ဒာနိ ဗြာဟ္မဏော။|
      block |သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။|
    count |၃၂၅|
      block |တတော စ ရထမာဒာယ၊ သဟဿဉ္စာပိ သာရထိ။|
      block |အာရောဂျံ ဗြာဟ္မဏိဝေါစ၊ ပဗ္ဗဇိ ဒာနိ ဗြာဟ္မဏော။|
      block |သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။|
    count |၃၂၆|
      block |ဧတဉ္စာဟံ အဿရထံ၊ သဟဿဉ္စာပိ သာရထိ။|
      block |တေဝိဇ္ဇံ ဗြာဟ္မဏံ သုတွာ၊ ပုဏ္ဏပတ္တံ ဒဒာမိ တေ။|
    count |၃၂၇|
      block |တုယှေဝ ဟောတွဿရထော၊ သဟဿဉ္စာပိ ဗြာဟ္မဏိ။|
      block |အဟမ္ပိ ပဗ္ဗဇိဿာမိ၊ ဝရပညဿ သန္တိကေ။|
    count |၃၂၈|
      block |ဟတ္ထီ ဂဝဿံ မဏိကုဏ္ဍလဉ္စ၊ ဖီတဉ္စိမံ ဂဟဝိဘဝံ ပဟာယ။|
      block |ပိတာ ပဗ္ဗဇိတော တုယှံ၊ ဘုဉ္ဇ ဘောဂါနိ သုန္ဒရိ။ တုဝံ ဒာယာဒိကာ ကုလေ။|
    count |၃၂၉|
      block |ဟတ္ထီ ဂဝဿံ မဏိကုဏ္ဍလဉ္စ၊ ရမ္မံ စိမံ ဂဟဝိဘဝံ ပဟာယ။|
      block |ပိတာ ပဗ္ဗဇိတော မယှံ၊ ပုတ္တသောကေန အဋ္ဋိတော။|
      block |အဟမ္ပိ ပဗ္ဗဇိဿာမိ၊ ဘာတုသောကေန အဋ္ဋိတာ။|
    count |၃၃၀|
      block |သော တေ ဣဇ္ဈတု သင်္ကပ္ပေါ၊ ယံ တွံ ပတ္ထေသိ သုန္ဒရီ။|
      block |ဥတ္တိဋ္ဌပိဏ္ဍော ဥဉ္ဆော စ၊ ပံသုကူလဉ္စ စီဝရံ။|
      block |ဧတာနိ အဘိသမ္ဘောန္တီ၊ ပရလောကေ အနာသဝါ။|
    count |၃၃၁|
      block |သိက္ခမာနာယ မေ အယျေ၊ ဒိဗ္ဗစက္ခု ဝိသောဓိတံ။|
      block |ပုဗ္ဗေနိဝါသံ ဇာနာမိ၊ ယတ္ထ မေ ဝုသိတံ ပုရေ။|
    count |၃၃၂|
      block |တုဝံ နိဿာယ ကလျာဏီ၊ ထေရီ သင်္ဃဿ သောဘနေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၃၃၃|
      block |အနုဇာနာဟိ မေ အယျေ၊ ဣစ္ဆေ သာဝတ္ထိ ဂန္တဝေ။|
      block |သီဟနာဒံ နဒိဿာမိ၊ ဗုဒ္ဓသေဋ္ဌဿ သန္တိကေ။|
    count |၃၃၄|
      block |ပဿ သုန္ဒရိ သတ္ထာရံ၊ ဟေမဝဏ္ဏံ ဟရိတ္တစံ။|
      block |အဒန္တာနံ ဒမေတာရံ၊ သမ္ဗုဒ္ဓမကုတောဘယံ။|
    count |၃၃၅|
      block |ပဿ သုန္ဒရိမာယန္တိံ၊ ဝိပ္ပမုတ္တံ နိရူပဓိံ။|
      block |ဝီတရာဂံ ဝိသံယုတ္တံ၊ ကတကိစ္စမနာသဝံ။|
    count |၃၃၆|
      block |ဗာရာဏသီတော နိက္ခမ္မ၊ တဝ သန္တိကမာဂတာ။|
      block |သာဝိကာ တေ မဟာဝီရ၊ ပါဒေ ဝန္ဒတိ သုန္ဒရီ။|
    count |၃၃၇|
      block |တုဝံ ဗုဒ္ဓေါ တုဝံ သတ္ထာ၊ တုယှံ ဓီတာမှိ ဗြာဟ္မဏ။|
      block |ဩရသာ မုခတော ဇာတာ၊ ကတကိစ္စာ အနာသဝါ။|
    count |၃၃၈|
      block |တဿာ တေ သွာဂတံ ဘဒ္ဒေ၊ တတော တေ အဒုရာဂတံ။|
      block |ဧဝဉှိ ဒန္တာ အာယန္တိ၊ သတ္ထု ပါဒာနိ ဝန္ဒိကာ။|
      block |ဝီတရာဂါ ဝိသံယုတ္တာ၊ ကတကိစ္စာ အနာသဝါ။|
    stand |။ သုန္ဒရီ ထေရီ။|
  block |၅။ သုဘာကမ္မာရဓီတုထေရီဂါထာ|
    count |၃၃၉|
      block |ဒဟရာဟံ သုဒ္ဓဝသနာ၊ ယံ ပုရေ ဓမ္မမဿုဏိံ။|
      block |တဿာ မေ အပ္ပမတ္တာယ၊ သစ္စာဘိသမယော အဟု။|
    count |၃၄၀|
      block |တတောဟံ သဗ္ဗကာမေသု၊ ဘုသံ အရတိမဇ္ဈဂံ။|
      block |သက္ကာယသ္မိံ ဘယံ ဒိသွာ၊ နေက္ခမ္မမေဝ ပီဟယေ။|
    count |၃၄၁|
      block |ဟိတွာနဟံ ဉာတိဂဏံ၊ ဒာသကမ္မကရာနိ စ။|
      block |ဂါမခေတ္တာနိ ဖီတာနိ၊ ရမဏီယေ ပမောဒိတေ။|
    count |၃၄၂|
      block |ပဟာယဟံ ပဗ္ဗဇိတာ၊ သာပတေယျမနပ္ပကံ။|
      block |ဧဝံ သဒ္ဓါယ နိက္ခမ္မ၊ သဒ္ဓမ္မေ သုပ္ပဝေဒိတေ။|
    count |၃၄၃|
      block |နေတံ အဿ ပတိရူပံ၊ အာကိဉ္စညဉှိ ပတ္ထယေ။|
      block |ယော ဇာတရူပံ ရဇတံ၊ ဆဍ္ဍေတွာ ပုနရာဂမေ။|
    count |၃၄၄|
      block |ရဇတံ ဇာတရူပံ ဝါ၊ န ဗောဓာယ န သန္တိယာ။|
      block |နေတံ သမဏသာရုပ္ပံ၊ န ဧတံ အရိယဒ္ဓနံ။|
    count |၃၄၅|
      block |လောဘနံ မဒနဉ္စေတံ၊ မောဟနံ ရဇဝဍ္ဎနံ။|
      block |သာသင်္ကံ ဗဟုအာယာသံ၊ နတ္ထိ စေတ္ထ ဓုဝံ ဌိတိ။|
    count |၃၄၆|
      block |ဧတ္ထ ရတ္တာ ပမတ္တာ စ၊ သင်္ကိလိဋ္ဌမနာ နရာ။|
      block |အညမညေန ဗျာရုဒ္ဓါ၊ ပုထု ကုဗ္ဗန္တိ မေဓဂံ။|
    count |၃၄၇|
      block |ဝဓော ဗန္ဓော ပရိက္လေသော၊ ဇာနိ သောကပရိဒ္ဒဝေါ။|
      block |ကာမေသု အဓိပန္နာနံ၊ ဒိဿတေ ဗျသနံ ဗဟုံ။|
    count |၃၄၈|
      block |တံ မံ ဉာတီ အမိတ္တာဝ၊ ကိံ ဝေါ ကာမေသု ယုဉ္ဇထ။|
      block |ဇာနာထ မံ ပဗ္ဗဇိတံ၊ ကာမေသု ဘယဒဿိနိံ။|
    count |၃၄၉|
      block |န ဟိရညသုဝဏ္ဏေန၊ ပရိက္ခီယန္တိ အာသဝါ။|
      block |အမိတ္တာ ဝဓကာ ကာမာ၊ သပတ္တာ သလ္လဗန္ဓနာ။|
    count |၃၅၀|
      block |တံ မံ ဉာတီ အမိတ္တာဝ၊ ကိံ ဝေါ ကာမေသု ယုဉ္ဇထ။|
      block |ဇာနာထ မံ ပဗ္ဗဇိတံ၊ မုဏ္ဍံ သင်္ဃာဋိပါရုတံ။|
    count |၃၅၁|
      block |ဥတ္တိဋ္ဌပိဏ္ဍော ဥဉ္ဆော စ၊ ပံသုကူလဉ္စ စီဝရံ။|
      block |ဧတံ ခေါ မမ သာရုပ္ပံ၊ အနဂါရူပနိဿယော။|
    count |၃၅၂|
      block |ဝန္တာ မဟေသီဟိ ကာမာ၊ ယေ ဒိဗ္ဗာ ယေ စ မာနုသာ။|
      block |ခေမဋ္ဌာနေ ဝိမုတ္တာ တေ၊ ပတ္တာ တေ အစလံ သုခံ။|
    count |၃၅၃|
      block |မာဟံ ကာမေဟိ သင်္ဂစ္ဆိံ၊ ယေသု တာဏံ န ဝိဇ္ဇတိ။|
      block |အမိတ္တာ ဝဓကာ ကာမာ၊ အဂ္ဂိက္ခန္ဓူပမာ ဒုခါ။|
    count |၃၅၄|
      block |ပရိပန္ထော ဧသ ဘယော၊ သဝိဃာတော သကဏ္ဋကော။|
      block |ဂေဓော သုဝိသမော စေသော၊ မဟန္တော မောဟနာမုခေါ။|
    count |၃၅၅|
      block |ဥပသဂ္ဂေါ ဘီမရူပေါ၊ ကာမာ သပ္ပသိရူပမာ။|
      block |ယေ ဗာလာ အဘိနန္ဒန္တိ၊ အန္ဓဘူတာ ပုထုဇ္ဇနာ။|
    count |၃၅၆|
      block |ကာမပင်္ကေန သတ္တာ ဟိ၊ ဗဟူ လောကေ အဝိဒ္ဒသူ။|
      block |ပရိယန္တံ န ဇာနန္တိ၊ ဇာတိယာ မရဏဿ စ။|
    count |၃၅၇|
      block |ဒုဂ္ဂတိဂမနံ မဂ္ဂံ၊ မနုဿာ ကာမဟေတုကံ။|
      block |ဗဟုံ ဝေ ပဋိပဇ္ဇန္တိ၊ အတ္တနော ရောဂမာဝဟံ။|
    count |၃၅၈|
      block |ဧဝံ အမိတ္တဇနနာ၊ တာပနာ သံကိလေသိကာ။|
      block |လောကာမိသာ ဗန္ဓနီယာ၊ ကာမာ မရဏဗန္ဓနာ။|
    count |၃၅၉|
      block |ဥမ္မာဒနာ ဥလ္လပနာ၊ ကာမာ စိတ္တပ္ပမဒ္ဒိနော။|
      block |သတ္တာနံ သင်္ကိလေသာယ၊ ခိပ္ပံ မာရေန ဩဍ္ဍိတံ။|
    count |၃၆၀|
      block |အနန္တာဒီနဝါ ကာမာ၊ ဗဟုဒုက္ခါ မဟာဝိသာ။|
      block |အပ္ပဿာဒာ ရဏကရာ၊ သုက္ကပက္ခဝိသောသနာ။|
    count |၃၆၁|
      block |သာဟံ ဧတာဒိသံ ကတွာ၊ ဗျသနံ ကာမဟေတုကံ။|
      block |န တံ ပစ္စာဂမိဿာမိ၊ နိဗ္ဗာနာဘိရတာ သဒာ။|
    count |၃၆၂|
      block |ရဏံ ကရိတွာ ကာမာနံ၊ သီတိဘာဝါဘိကင်္ခိနီ။|
      block |အပ္ပမတ္တာ ဝိဟဿာမိ၊ သဗ္ဗသံယောဇနက္ခယေ။|
    count |၃၆၃|
      block |အသောကံ ဝိရဇံ ခေမံ၊ အရိယဋ္ဌင်္ဂိကံ ဥဇုံ။|
      block |တံ မဂ္ဂံ အနုဂစ္ဆာမိ၊ ယေန တိဏ္ဏာ မဟေသိနော။|
    count |၃၆၄|
      block |ဣမံ ပဿထ ဓမ္မဋ္ဌံ၊ သုဘံ ကမ္မာရဓီတရံ။|
      block |အနေဇံ ဥပသမ္ပဇ္ဇ၊ ရုက္ခမူလမှိ ဈာယတိ။|
    count |၃၆၅|
      block |အဇ္ဇဋ္ဌမီ ပဗ္ဗဇိတာ၊ သဒ္ဓါ သဒ္ဓမ္မသောဘနာ။|
      block |ဝိနီတုပ္ပလဝဏ္ဏာယ၊ တေဝိဇ္ဇာ မစ္စုဟာယိနီ။|
    count |၃၆၆|
      block |သာယံ ဘုဇိဿာ အနဏာ၊ ဘိက္ခုနီ ဘာဝိတိန္ဒြိယာ။|
      block |သဗ္ဗယောဂဝိသံယုတ္တာ၊ ကတကိစ္စာ အနာသဝါ။|
    count |၃၆၇|
      block |တံ သက္ကော ဒေဝသင်္ဃေန၊ ဥပသင်္ကမ္မ ဣဒ္ဓိယာ။|
      block |နမဿတိ ဘူတပတိ၊ သုဘံ ကမ္မာရဓီတရန္တိ။|
    stand |။ သုဘာ ကမ္မာရဓီတာ ထေရီ။|
    stand |ဝီသတိနိပါတော နိဋ္ဌိတော။|
