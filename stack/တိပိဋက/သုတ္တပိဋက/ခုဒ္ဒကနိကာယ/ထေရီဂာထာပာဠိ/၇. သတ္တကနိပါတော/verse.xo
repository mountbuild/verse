block |၇။ သတ္တကနိပါတော|
  block |၁။ ဥတ္တရာထေရီဂါထာ|
    count |၁၇၅|
      block |မုသလာနိ ဂဟေတွာန၊ ဓညံ ကောဋ္ဋေန္တိ မာဏဝါ။|
      block |ပုတ္တဒာရာနိ ပေါသေန္တာ၊ ဓနံ ဝိန္ဒန္တိ မာဏဝါ။|
    count |၁၇၆|
      block |ဃဋေထ ဗုဒ္ဓသာသနေ၊ ယံ ကတွာ နာနုတပ္ပတိ။|
      block |ခိပ္ပံ ပါဒာနိ ဓောဝိတွာ၊ ဧကမန္တံ နိသီဒထ။|
    count |၁၇၇|
      block |စိတ္တံ ဥပဋ္ဌပေတွာန၊ ဧကဂ္ဂံ သုသမာဟိတံ။|
      block |ပစ္စဝေက္ခထ သင်္ခါရေ၊ ပရတော နော စ အတ္တတော။|
    count |၁၇၈|
      block |တဿာဟံ ဝစနံ သုတွာ၊ ပဋာစာရာနုသာသနိံ။|
      block |ပါဒေ ပက္ခါလယိတွာန၊ ဧကမန္တေ ဥပါဝိသိံ။|
    count |၁၇၉|
      block |ရတ္တိယာ ပုရိမေ ယာမေ၊ ပုဗ္ဗဇာတိမနုဿရိံ။|
      block |ရတ္တိယာ မဇ္ဈိမေ ယာမေ၊ ဒိဗ္ဗစက္ခုံ ဝိသောဓယိံ။|
    count |၁၈၀|
      block |ရတ္တိယာ ပစ္ဆိမေ ယာမေ၊ တမောက္ခန္ဓံ ပဒာလယိံ။|
      block |တေဝိဇ္ဇာ အထ ဝုဋ္ဌာသိံ၊ ကတာ တေ အနုသာသနီ။|
    count |၁၈၁|
      block |သက္ကံဝ ဒေဝါ တိဒသာ၊ သင်္ဂါမေ အပရာဇိတံ။|
      block |ပုရက္ခတွာ ဝိဟဿာမိ၊ တေဝိဇ္ဇာမှိ အနာသဝါ။|
    stand |။ ဥတ္တရာ ထေရီ။|
  block |၂။ စာလာထေရီဂါထာ|
    count |၁၈၂|
      block |သတိံ ဥပဋ္ဌပေတွာန၊ ဘိက္ခုနီ ဘာဝိတိန္ဒြိယာ။|
      block |ပဋိဝိဇ္ဈိ ပဒံ သန္တံ၊ သင်္ခါရူပသမံ သုခံ။|
    count |၁၈၃|
      block |ကံ နု ဥဒ္ဒိဿ မုဏ္ဍာသိ၊ သမဏီ ဝိယ ဒိဿသိ။|
      block |န စ ရောစေသိ ပါသဏ္ဍေ၊ ကိမိဒံ စရသိ မောမုဟာ။|
    count |၁၈၄|
      block |ဣတော ဗဟိဒ္ဓါ ပါသဏ္ဍာ၊ ဒိဋ္ဌိယော ဥပနိဿိတာ။|
      block |န တေ ဓမ္မံ ဝိဇာနန္တိ၊ န တေ ဓမ္မဿ ကောဝိဒာ။|
    count |၁၈၅|
      block |အတ္ထိ သကျကုလေ ဇာတော၊ ဗုဒ္ဓေါ အပ္ပဋိပုဂ္ဂလော။|
      block |သော မေ ဓမ္မမဒေသေသိ၊ ဒိဋ္ဌီနံ သမတိက္ကမံ။|
    count |၁၈၆|
      block |ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။|
      block |အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။|
    count |၁၈၇|
      block |တဿာဟံ ဝစနံ သုတွာ၊ ဝိဟရိံ သာသနေ ရတာ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၁၈၈|
      block |သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။|
      block |ဧဝံ ဇာနာဟိ ပါပိမ၊ နိဟတော တွမသိ အန္တက။|
    stand |။ စာလာ ထေရီ။|
  block |၃။ ဥပစာလာထေရီဂါထာ|
    count |၁၈၉|
      block |သတိမတီ စက္ခုမတီ၊ ဘိက္ခုနီ ဘာဝိတိန္ဒြိယာ။|
      block |ပဋိဝိဇ္ဈိံ ပဒံ သန္တံ၊ အကာပုရိသသေဝိတံ။|
    count |၁၉၀|
      block |ကိံ နု ဇာတိံ န ရောစေသိ၊ ဇာတော ကာမာနိ ဘုဉ္ဇတိ။|
      block |ဘုဉ္ဇာဟိ ကာမရတိယော၊ မာဟု ပစ္ဆာနုတာပိနီ။|
    count |၁၉၁|
      block |ဇာတဿ မရဏံ ဟောတိ၊ ဟတ္ထပါဒာန ဆေဒနံ။|
      block |ဝဓဗန္ဓပရိက္လေသံ၊ ဇာတော ဒုက္ခံ နိဂစ္ဆတိ။|
    count |၁၉၂|
      block |အတ္ထိ သကျကုလေ ဇာတော၊ သမ္ဗုဒ္ဓေါ အပရာဇိတော။|
      block |သော မေ ဓမ္မမဒေသေသိ၊ ဇာတိယာ သမတိက္ကမံ။|
    count |၁၉၃|
      block |ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။|
      block |အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။|
    count |၁၉၄|
      block |တဿာဟံ ဝစနံ သုတွာ၊ ဝိဟရိံ သာသနေ ရတာ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၁၉၅|
      block |သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။|
      block |ဧဝံ ဇာနာဟိ ပါပိမ၊ နိဟတော တွမသိ အန္တက။|
    stand |။ ဥပစာလာ ထေရီ။|
    stand |သတ္တကနိပါတော နိဋ္ဌိတော။|
