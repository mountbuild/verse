block |၁။ သုမေဓာဝဂ္ဂေါ|
  block |၁။ သုမေဓာထေရီအပဒာနံ|
    block |အထ ထေရိကာပဒာနာနိ သုဏာထ|
    count |၁|
      block |ဘဂဝတိ ကောဏာဂမနေ၊ သင်္ဃာရာမမှိ နဝနိဝေသနမှိ။|
      block |သခိယော တိဿော ဇနိယော၊ ဝိဟာရဒာနံ အဒာသိမှ။|
    count |၂|
      block |ဒသက္ခတ္တုံ သတက္ခတ္တုံ၊ ဒသသတက္ခတ္တုံ သတာနဉ္စ သတက္ခတ္တုံ။|
      block |ဒေဝေသု ဥပပဇ္ဇိမှ၊ ကော ဝါဒော မာနုသေ ဘဝေ။|
    count |၃|
      block |ဒေဝေ မဟိဒ္ဓိကာ အဟုမှ၊ မာနုသကမှိ ကော ဝါဒော။|
      block |သတ္တရတနမဟေသီ၊ ဣတ္ထိရတနံ အဟံ ဘဝိံ။|
    count |၄|
      block |ဣဓ သဉ္စိတကုသလာ၊ သုသမိဒ္ဓကုလပ္ပဇာ။|
      block |ဓနဉ္ဇာနီ စ ခေမာ စ၊ အဟမ္ပိ စ တယော ဇနာ။|
    count |၅|
      block |အာရာမံ သုကတံ ကတွာ၊ သဗ္ဗာဝယဝမဏ္ဍိတံ။|
      block |ဗုဒ္ဓပ္ပမုခသင်္ဃဿ၊ နိယျာဒေတွာ သမောဒိတာ။|
    count |၆|
      block |ယတ္ထ ယတ္ထူပပဇ္ဇာမိ၊ တဿ ကမ္မဿ ဝါဟသာ။|
      block |ဒေဝေသု အဂ္ဂတံ ပတ္တာ၊ မနုဿေသု တထေဝ စ။|
    count |၇|
      block |ဣမသ္မိံယေဝ ကပ္ပမှိ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၈|
      block |ဥပဋ္ဌာကော မဟေသိဿ၊ တဒာ အာသိ နရိဿရော။|
      block |ကာသိရာဇာ ကိကီ နာမ၊ ဗာရာဏသိပုရုတ္တမေ။|
    count |၉|
      block |တဿာသုံ သတ္တ ဓီတရော၊ ရာဇကညာ သုခေဓိတာ။|
      block |ဗုဒ္ဓေါပဋ္ဌာနနိရတာ၊ ဗြဟ္မစရိယံ စရိံသု တာ။|
    count |၁၀|
      block |တာသံ သဟာယိကာ ဟုတွာ၊ သီလေသု သုသမာဟိတာ။|
      block |ဒတွာ ဒာနာနိ သက္ကစ္စံ၊ အဂါရေဝ ဝတံ စရိံ။|
    count |၁၁|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသူပဂါ အဟံ။|
    count |၁၂|
      block |တတော စုတာ ယာမမဂံ၊ တတောဟံ တုသိတံ ဂတာ။|
      block |တတော စ နိမ္မာနရတိံ၊ ဝသဝတ္တိပုရံ တတော။|
    count |၁၃|
      block |ယတ္ထ ယတ္ထူပပဇ္ဇာမိ၊ ပုညကမ္မသမောဟိတာ။|
      block |တတ္ထ တတ္ထေဝ ရာဇူနံ၊ မဟေသိတ္တမကာရယိံ။|
    count |၁၄|
      block |တတော စုတာ မနုဿတ္တေ၊ ရာဇူနံ စက္ကဝတ္တိနံ။|
      block |မဏ္ဍလီနဉ္စ ရာဇူနံ၊ မဟေသိတ္တမကာရယိံ။|
    count |၁၅|
      block |သမ္ပတ္တိမနုဘောတွာန၊ ဒေဝေသု မာနုသေသု စ။|
      block |သဗ္ဗတ္ထ သုခိတာ ဟုတွာ၊ နေကဇာတီသု သံသရိံ။|
    count |၁၆|
      block |သော ဟေတု စ သော ပဘဝေါ၊ တမ္မူလံ သာသနေ ခမံ။|
      block |ပဌမံ တံ သမောဓာနံ၊ တံ ဓမ္မရတာယ နိဗ္ဗာနံ။|
    count |၁၇|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂီဝ ဗန္ဓနံ ဆေတွာ၊ ဝိဟရာမိ အနာသဝါ။|
    count |၁၈|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၁၉|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ သုမေဓာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |သုမေဓာထေရိယာပဒာနံ ပဌမံ။|
  block |၂။ မေခလာဒာယိကာထေရီအပဒာနံ|
    count |၂၀|
      block |သိဒ္ဓတ္ထဿ ဘဂဝတော၊ ထူပကာရာပိကာ အဟုံ။|
      block |မေခလိကာ မယာ ဒိန္နာ၊ နဝကမ္မာယ သတ္ထုနော။|
    count |၂၁|
      block |နိဋ္ဌိတေ စ မဟာထူပေ၊ မေခလံ ပုနဒာသဟံ။|
      block |လောကနာထဿ မုနိနော၊ ပသန္နာ သေဟိ ပါဏိဘိ။|
    count |၂၂|
      block |စတုန္နဝုတိတော ကပ္ပေ၊ ယံ မေခလမဒံ တဒာ။|
      block |ဒုဂ္ဂတိံ နာဘိဇာနာမိ၊ ထူပကာရဿိဒံ ဖလံ။|
    count |၂၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၂၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ မေခလာဒာယိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |မေခလာဒာယိကာထေရိယာပဒာနံ ဒုတိယံ။|
  block |၃။ မဏ္ဍပဒာယိကာထေရီအပဒာနံ|
    count |၂၆|
      block |ကောဏာဂမနဗုဒ္ဓဿ၊ မဏ္ဍပေါ ကာရိတော မယာ။|
      block |ဓုဝံ တိစီဝရံဒာသိံ၊ ဗုဒ္ဓဿ လောကဗန္ဓုနော။|
    count |၂၇|
      block |ယံ ယံ ဇနပဒံ ယာမိ၊ နိဂမေ ရာဇဓာနိယော။|
      block |သဗ္ဗတ္ထ ပူဇိတော ဟောမိ၊ ပုညကမ္မဿိဒံ ဖလံ။|
    count |၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ မဏ္ဍပဒာယိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |မဏ္ဍပဒာယိကာထေရိယာပဒာနံ တတိယံ။|
  block |၄။ သင်္ကမနတ္ထာထေရီအပဒာနံ|
    count |၃၁|
      block |ဝိပဿိဿ ဘဂဝတော၊ လောကဇေဋ္ဌဿ တာဒိနော။|
      block |ရထိယံ ပဋိပန္နဿ၊ တာရယန္တဿ ပါဏိနော။|
    count |၃၂|
      block |ဃရတော နိက္ခမိတွာန၊ အဝကုဇ္ဇာ နိပဇ္ဇဟံ။|
      block |အနုကမ္ပကော လောကနာထော၊ သိရသိ အက္ကမီ မမ။|
    count |၃၃|
      block |အက္ကမိတွာန သိရသိ၊ အဂမာ လောကနာယကော။|
      block |တေန စိတ္တပ္ပသာဒေန၊ တုသိတံ အဂမာသဟံ။|
    count |၃၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၃၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ သင်္ကမနတ္ထာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |သင်္ကမနတ္ထာထေရိယာပဒာနံ စတုတ္ထံ။|
  block |၅။ နဠမာလိကာထေရီအပဒာနံ|
    count |၃၇|
      block |စန္ဒဘာဂါနဒီတီရေ၊ အဟောသိံ ကိန္နရီ တဒာ။|
      block |အဒ္ဒသံ ဝိရဇံ ဗုဒ္ဓံ၊ သယမ္ဘုံ အပရာဇိတံ။|
    count |၃၈|
      block |ပသန္နစိတ္တာ သုမနာ၊ ဝေဒဇာတာ ကတဉ္ဇလီ။|
      block |နဠမာလံ ဂဟေတွာန၊ သယမ္ဘုံ အဘိပူဇယိံ။|
    count |၃၉|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ ကိန္နရီဒေဟံ၊ အဂစ္ဆိံ တိဒသံ ဂတိံ။|
    count |၄၀|
      block |ဆတ္တိံသဒေဝရာဇူနံ၊ မဟေသိတ္တမကာရယိံ။|
      block |ဒသန္နံ စက္ကဝတ္တီနံ၊ မဟေသိတ္တမကာရယိံ။|
      block |သံဝေဇေတွာန မေ စိတ္တံ၊ ပဗ္ဗဇိံ အနဂါရိယံ။|
    count |၄၁|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၄၂|
      block |စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။|
    count |၄၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၄၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ နဠမာလိကာ ထေရီ ဣမာ ဂါထာယော အဘာသိတ္ထာတိ။|
    stand |နဠမာလိကာထေရိယာပဒာနံ ပဉ္စမံ။|
  block |၆။ ဧကပိဏ္ဍပါတဒာယိကာထေရီအပဒာနံ|
    count |၄၆|
      block |နဂရေ ဗန္ဓုမတိယာ၊ ဗန္ဓုမာ နာမ ခတ္တိယော။|
      block |တဿ ရညော အဟုံ ဘရိယာ၊ ဧကဇ္ဈံ စာရယာမဟံ။|
    count |၄၇|
      block |ရဟောဂတာ နိသီဒိတွာ၊ ဧဝံ စိန္တေသဟံ တဒာ။|
      block |အာဒာယ ဂမနီယဉှိ၊ ကုသလံ နတ္ထိ မေ ကတံ။|
    count |၄၈|
      block |မဟာဘိတာပံ ကဋုကံ၊ ဃောရရူပံ သုဒာရုဏံ။|
      block |နိရယံ နူန ဂစ္ဆာမိ၊ ဧတ္ထ မေ နတ္ထိ သံသယော။|
    count |၄၉|
      block |ရာဇာနံ ဥပသင်္ကမ္မ၊ ဣဒံ ဝစနမဗြဝိံ။|
      block |ဧကံ မေ သမဏံ ဒေဟိ၊ ဘောဇယိဿာမိ ခတ္တိယ။|
    count |၅၀|
      block |အဒာသိ မေ မဟာရာဇာ၊ သမဏံ ဘာဝိတိန္ဒြိယံ။|
      block |တဿ ပတ္တံ ဂဟေတွာန၊ ပရမန္နေန ပူရယိံ။|
    count |၅၁|
      block |ပူရယိတွာ ပရမန္နံ၊ ဂန္ဓာလေပံ အကာသဟံ။|
      block |ဇာလေန ပိဒဟိတွာန၊ ဝတ္ထယုဂေန ဆာဒယိံ။|
    count |၅၂|
      block |အာရမ္မဏံ မမံ ဧတံ၊ သရာမိ ယာဝဇီဝိဟံ။|
      block |တတ္ထ စိတ္တံ ပသာဒေတွာ၊ တာဝတိံသမဂစ္ဆဟံ။|
    count |၅၃|
      block |တိံသာနံ ဒေဝရာဇူနံ၊ မဟေသိတ္တမကာရယိံ။|
      block |မနသာ ပတ္ထိတံ မယှံ၊ နိဗ္ဗတ္တတိ ယထိစ္ဆိတံ။|
    count |၅၄|
      block |ဝီသာနံ စက္ကဝတ္တီနံ၊ မဟေသိတ္တမကာရယိံ။|
      block |ဩစိတတ္တာဝ ဟုတွာန၊ သံသရာမိ ဘဝေသွဟံ။|
    count |၅၅|
      block |သဗ္ဗဗန္ဓနမုတ္တာဟံ၊ အပေတာ မေ ဥပါဒိကာ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၅၆|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။|
    count |၅၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၅၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ ဧကပိဏ္ဍပါတဒာယိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ဧကပိဏ္ဍပါတဒာယိကာထေရိယာပဒာနံ ဆဋ္ဌံ။|
  block |၇။ ကဋစ္ဆုဘိက္ခါဒာယိကာထေရီအပဒာနံ|
    count |၆၀|
      block |ပိဏ္ဍစာရံ စရန္တဿ၊ တိဿနာမဿ သတ္ထုနော။|
      block |ကဋစ္ဆုဘိက္ခံ ပဂ္ဂယှ၊ ဗုဒ္ဓသေဋ္ဌဿ ဒာသဟံ။|
    count |၆၁|
      block |ပဋိဂ္ဂဟေတွာ သမ္ဗုဒ္ဓေါ၊ တိဿော လောကဂ္ဂနာယကော။|
      block |ဝီထိယာ သဏ္ဌိတော သတ္ထာ၊ အကာ မေ အနုမောဒနံ။|
    count |၆၂|
      block |ကဋစ္ဆုဘိက္ခံ ဒတွာန၊ တာဝတိံသံ ဂမိဿသိ။|
      block |ဆတ္တိံသဒေဝရာဇူနံ၊ မဟေသိတ္တံ ကရိဿသိ။|
    count |၆၃|
      block |ပညာသံ စက္ကဝတ္တီနံ၊ မဟေသိတ္တံ ကရိဿသိ။|
      block |မနသာ ပတ္ထိတံ သဗ္ဗံ၊ ပဋိလစ္ဆသိ သဗ္ဗဒာ။|
    count |၆၄|
      block |သမ္ပတ္တိံ အနုဘောတွာန၊ ပဗ္ဗဇိဿသိကိဉ္စနာ။|
      block |သဗ္ဗာသဝေ ပရိညာယ၊ နိဗ္ဗာယိဿသိနာသဝါ။|
    count |၆၅|
      block |ဣဒံ ဝတွာန သမ္ဗုဒ္ဓေါ၊ တိဿော လောကဂ္ဂနာယကော။|
      block |နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။|
    count |၆၆|
      block |သုဒိန္နံ မေ ဒာနဝရံ၊ သုယိဋ္ဌာ ယာဂသမ္ပဒာ။|
      block |ကဋစ္ဆုဘိက္ခံ ဒတွာန၊ ပတ္တာဟံ အစလံ ပဒံ။|
    count |၆၇|
      block |ဒွေနဝုတေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။|
    count |၆၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၆၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ ကဋစ္ဆုဘိက္ခါဒာယိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ကဋစ္ဆုဘိက္ခါဒာယိကာထေရိယာပဒာနံ သတ္တမံ။|
  block |၈။ သတ္တုပ္ပလမာလိကာထေရီအပဒာနံ|
    count |၇၁|
      block |နဂရေ အရုဏဝတိယာ၊ အရုဏော နာမ တ္တိယော။|
      block |တဿ ရညော အဟုံ ဘရိယာ၊ ဝါရိတံ ဝါရယာမဟံ။|
    count |၇၂|
      block |သတ္တမာလံ ဂဟေတွာန၊ ဥပ္ပလာ ဒေဝဂန္ဓိကာ။|
      block |နိသဇ္ဇ ပါသာဒဝရေ၊ ဧဝံ စိန္တေသိ တာဝဒေ။|
    count |၇၃|
      block |ကိံ မေ ဣမာဟိ မာလာဟိ၊ သိရသာရောပိတာဟိ မေ။|
      block |ဝရံ မေ ဗုဒ္ဓသေဋ္ဌဿ၊ ဉာဏမှိ အဘိရောပိတံ။|
    count |၇၄|
      block |သမ္ဗုဒ္ဓံ ပဋိမာနေန္တီ၊ ဒွာရာသန္နေ နိသီဒဟံ။|
      block |ယဒာ ဧဟိတိ သမ္ဗုဒ္ဓေါ၊ ပူဇယိဿံ မဟာမုနိံ။|
    count |၇၅|
      block |ကကုဓော ဝိလသန္တောဝ၊ မိဂရာဇာဝ ကေသရီ။|
      block |ဘိက္ခုသင်္ဃေန သဟိတော၊ အာဂစ္ဆိ ဝီထိယာ ဇိနော။|
    count |၇၆|
      block |ဗုဒ္ဓဿ ရံသိံ ဒိသွာန၊ ဟဋ္ဌာ သံဝိဂ္ဂမာနသာ။|
      block |ဒွာရံ အဝါပုရိတွာန၊ ဗုဒ္ဓသေဋ္ဌမပူဇယိံ။|
    count |၇၇|
      block |သတ္တ ဥပ္ပလပုပ္ဖာနိ၊ ပရိကိဏ္ဏာနိ အမ္ဗရေ။|
      block |ဆဒိံ ကရောန္တော ဗုဒ္ဓဿ၊ မတ္ထကေ ဓာရယန္တိ တေ။|
    count |၇၈|
      block |ဥဒဂ္ဂစိတ္တာ သုမနာ၊ ဝေဒဇာတာ ကတဉ္ဇလီ။|
      block |တတ္ထ စိတ္တံ ပသာဒေတွာ၊ တာဝတိံသမဂစ္ဆဟံ။|
    count |၇၉|
      block |မဟာနေလဿ ဆာဒနံ၊ ဓာရေန္တိ မမ မုဒ္ဓနိ။|
      block |ဒိဗ္ဗဂန္ဓံ ပဝါယာမိ၊ သတ္တုပ္ပလဿိဒံ ဖလံ။|
    count |၈၀|
      block |ကဒာစိ နီယမာနာယ၊ ဉာတိသင်္ဃေန မေ တဒာ။|
      block |ယာဝတာ ပရိသာ မယှံ၊ မဟာနေလံ ဓရီယတိ။|
    count |၈၁|
      block |သတ္တတိ ဒေဝရာဇူနံ၊ မဟေသိတ္တမကာရယိံ။|
      block |သဗ္ဗတ္ထ ဣဿရာ ဟုတွာ၊ သံသရာမိ ဘဝါဘဝေ။|
    count |၈၂|
      block |တေသဋ္ဌိ စက္ကဝတ္တီနံ၊ မဟေသိတ္တမကာရယိံ။|
      block |သဗ္ဗေ မမနုဝတ္တန္တိ၊ အာဒေယျဝစနာ အဟုံ။|
    count |၈၃|
      block |ဥပ္ပလဿေဝ မေ ဝဏ္ဏော၊ ဂန္ဓော စေဝ ပဝါယတိ။|
      block |ဒုဗ္ဗဏ္ဏိယံ န ဇာနာမိ၊ ဗုဒ္ဓပူဇာယိဒံ ဖလံ။|
    count |၈၄|
      block |ဣဒ္ဓိပါဒေသု ကုသလာ၊ ဗောဇ္ဈင်္ဂဘာဝနာ ရတာ။|
      block |အဘိညာပါရမိပ္ပတ္တာ၊ ဗုဒ္ဓပူဇာယိဒံ ဖလံ။|
    count |၈၅|
      block |သတိပဋ္ဌာနကုသလာ၊ သမာဓိဈာနဂေါစရာ။|
      block |သမ္မပ္ပဓာနမနုယုတ္တာ၊ ဗုဒ္ဓပူဇာယိဒံ ဖလံ။|
    count |၈၆|
      block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၈၇|
      block |ဧကတိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၈၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၈၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ သတ္တုပ္ပလမာလိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |သတ္တုပ္ပလမာလိကာထေရိယာပဒာနံ အဋ္ဌမံ။|
  block |၉။ ပဉ္စဒီပိကာထေရီအပဒာနံ|
    count |၉၁|
      block |နဂရေ ဟံသဝတိယာ၊ စာရိကီ အာသဟံ တဒာ။|
      block |အာရာမေန စ အာရာမံ၊ စရာမိ ကုသလတ္ထိကာ။|
    count |၉၂|
      block |ကာဠပက္ခမှိ ဒိဝသေ၊ အဒ္ဒသံ ဗောဓိမုတ္တမံ။|
      block |တတ္ထ စိတ္တံ ပသာဒေတွာ၊ ဗောဓိမူလေ နိသီဒဟံ။|
    count |၉၃|
      block |ဂရုစိတ္တံ ဥပဋ္ဌေတွာ၊ သိရေ ကတွာန အဉ္ဇလိံ။|
      block |သောမနဿံ ပဝေဒေတွာ၊ ဧဝံ စိန္တေသိ တာဝဒေ။|
    count |၉၄|
      block |ယဒိ ဗုဒ္ဓေါ အမိတဂုဏော၊ အသမပ္ပဋိပုဂ္ဂလော။|
      block |ဒဿေတု ပါဋိဟီရံ မေ၊ ဗောဓိ ဩဘာသတု အယံ။|
    count |၉၅|
      block |သဟ အာဝဇ္ဇိတေ မယှံ၊ ဗောဓိ ပဇ္ဇလိ တာဝဒေ။|
      block |သဗ္ဗသောဏ္ဏမယာ အာသိ၊ ဒိသာ သဗ္ဗာ ဝိရောစတိ။|
    count |၉၆|
      block |သတ္တရတ္တိန္ဒိဝံ တတ္ထ၊ ဗောဓိမူလေ နိသီဒဟံ။|
      block |သတ္တမေ ဒိဝသေ ပတ္တေ၊ ဒီပပူဇံ အကာသဟံ။|
    count |၉၇|
      block |အာသနံ ပရိဝါရေတွာ၊ ပဉ္စဒီပါနိ ပဇ္ဇလုံ။|
      block |ယာဝ ဥဒေတိ သူရိယော၊ ဒီပါ မေ ပဇ္ဇလုံ တဒာ။|
    count |၉၈|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉၉|
      block |တတ္ထ မေ သုကတံ ဗျမှံ၊ ပဉ္စဒီပါတိ ဝုစ္စတိ။|
      block |သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။|
    count |၁၀၀|
      block |အသင်္ခိယာနိ ဒီပါနိ၊ ပရိဝါရေ ဇလန္တိ မေ။|
      block |ယာဝတာ ဒေဝဘဝနံ၊ ဒီပါလောကေန ဇောတတိ။|
    count |၁၀၁|
      block |ပရမ္မုခါ နိသီဒိတွာ၊ ယဒိ ဣစ္ဆာမိ ပဿိတုံ။|
      block |ဥဒ္ဓံ အဓော စ တိရိယံ၊ သဗ္ဗံ ပဿာမိ စက္ခုနာ။|
    count |၁၀၂|
      block |ယာဝတာ အဘိကင်္ခါမိ၊ ဒဋ္ဌုံ သုဂတဒုဂ္ဂတေ။|
      block |တတ္ထ အာဝရဏံ နတ္ထိ၊ ရုက္ခေသု ပဗ္ဗတေသု ဝါ။|
    count |၁၀၃|
      block |အသီတိ ဒေဝရာဇူနံ၊ မဟေသိတ္တမကာရယိံ။|
      block |သတာနံ စက္ကဝတ္တီနံ၊ မဟေသိတ္တမကာရယိံ။|
    count |၁၀၄|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |ဒီပသတသဟဿာနိ၊ ပရိဝါရေ ဇလန္တိ မေ။|
    count |၁၀၅|
      block |ဒေဝလောကာ စဝိတွာန၊ ဥပ္ပဇ္ဇိံ မာတုကုစ္ဆိယံ။|
      block |မာတုကုစ္ဆိဂတာ သန္တီ၊ အက္ခိ မေ န နိမီလတိ။|
    count |၁၀၆|
      block |ဒီပသတသဟဿာနိ၊ ပုညကမ္မသမင်္ဂိတာ။|
      block |ဇလန္တိ သူတိကာဂေဟေ၊ ပဉ္စဒီပါနိဒံ ဖလံ။|
    count |၁၀၇|
      block |ပစ္ဆိမေ ဘဝေ သမ္ပတ္တေ၊ မာနသံ ဝိနိဝတ္တယိံ။|
      block |အဇရာမတံ သီတိဘာဝံ၊ နိဗ္ဗာနံ ဖဿယိံ အဟံ။|
    count |၁၀၈|
      block |ဇာတိယာ သတ္တဝဿာဟံ၊ အရဟတ္တမပါပုဏိံ။|
      block |ဥပသမ္ပါဒယီ ဗုဒ္ဓေါ၊ ဂုဏမညာယ ဂေါတမော။|
    count |၁၀၉|
      block |မဏ္ဍပေ ရုက္ခမူလေ ဝါ၊ ပါသာဒေသု ဂုဟာသု ဝါ။|
      block |သုညာဂါရေ ဝသန္တိယာ၊ ပဉ္စဒီပါ ဇလန္တိ မေ။|
    count |၁၁၀|
      block |ဒိဗ္ဗစက္ခု ဝိသုဒ္ဓံ မေ၊ သမာဓိကုသလာ အဟံ။|
      block |အဘိညာပါရမိပ္ပတ္တာ၊ ပဉ္စဒီပါနိဒံ ဖလံ။|
    count |၁၁၁|
      block |သဗ္ဗဝေါသိတဝေါသာနာ၊ ကတကိစ္စာ အနာသဝါ။|
      block |ပဉ္စဒီပါ မဟာဝီရ၊ ပါဒေ ဝန္ဒာမိ စက္ခုမ။|
    count |၁၁၂|
      block |သတသဟဿိတော ကပ္ပေ၊ ယံ ဒီပမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပဉ္စဒီပါနိဒံ ဖလံ။|
    count |၁၁၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၁၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၁၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ ပဉ္စဒီပိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ပဉ္စဒီပိကာထေရိယာပဒာနံ နဝမံ။|
  block |၁၀။ ဥဒကဒာယိကာထေရီအပဒာနံ|
    count |၁၁၆|
      block |နဂရေ ဗန္ဓုမတိယာ၊ အဟောသိံ ဥဒဟာရိကာ။|
      block |ဥဒဟာရေန ဇီဝါမိ၊ တေန ပေါသေမိ ဒာရကေ။|
    count |၁၁၇|
      block |ဒေယျဓမ္မော စ မေ နတ္ထိ၊ ပုညက္ခေတ္တေ အနုတ္တရေ။|
      block |ကောဋ္ဌကံ ဥပသင်္ကမ္မ၊ ဥဒကံ ပဋ္ဌပေသဟံ။|
    count |၁၁၈|
      block |တေန ကမ္မေန သုကတေန၊ တာဝတိံသမဂစ္ဆဟံ။|
      block |တတ္ထ မေ သုကတံ ဗျမှံ၊ ဥဒဟာရေန နိမ္မိတံ။|
    count |၁၁၉|
      block |အစ္ဆရာနံ သဟဿဿ၊ အဟဉှိ ပဝရာ တဒာ။|
      block |ဒသဋ္ဌာနေဟိ တာ သဗ္ဗာ၊ အဘိဘောမိ သဒာ အဟံ။|
    count |၁၂၀|
      block |ပညာသံ ဒေဝရာဇူနံ၊ မဟေသိတ္တမကာရယိံ။|
      block |ဝီသတိစက္ကဝတ္တီနံ၊ မဟေသိတ္တမကာရယိံ။|
    count |၁၂၁|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
      block |ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။|
    count |၁၂၂|
      block |ပဗ္ဗတဂ္ဂေ ဒုမဂ္ဂေ ဝါ၊ အန္တလိက္ခေ စ ဘူမိယံ။|
      block |ယဒာ ဥဒကမိစ္ဆာမိ၊ ခိပ္ပံ ပဋိလဘာမဟံ။|
    count |၁၂၃|
      block |အဝုဋ္ဌိကာ ဒိသာ နတ္ထိ၊ သန္တတ္တာ ကုထိတာပိ စ။|
      block |မမ သင်္ကပ္ပမညာယ၊ မဟာမေဃော ပဝဿတိ။|
    count |၁၂၄|
      block |ကဒာစိ နီယမာနာယ၊ ဉာတိသင်္ဃေန မေ တဒာ။|
      block |ယဒာ ဣစ္ဆာမဟံ ဝဿံ၊ မဟာမေဃော အဇာယထ။|
    count |၁၂၅|
      block |ဥဏှံ ဝါ ပရိဠာဟော ဝါ၊ သရီရေ မေ န ဝိဇ္ဇတိ။|
      block |ကာယေ စ မေ ရဇော နတ္ထိ၊ ဒကဒာနဿိဒံ ဖလံ။|
    count |၁၂၆|
      block |ဝိသုဒ္ဓမနသာ အဇ္ဇ၊ အပေတမနပါပိကာ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၂၇|
      block |ဧကနဝုတိတော ကပ္ပေ၊ ယံ ဒကံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။|
    count |၁၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သုမေဓာ မေခလာဒာယီ၊ မဏ္ဍပံ သင်္ကမံ ဒဒာ။|
      block |နဠမာလီ ပိဏ္ဍဒဒာ၊ ကဋစ္ဆု ဥပ္ပလပ္ပဒာ။|
      block |ဒီပဒာ ဒကဒာ စေဝ၊ ဂါထာယော ဂဏိတာ ဣဟ။|
      block |ဧကဂါထာသတဉ္စေဝ၊ တိံသတိ စ တဒုတ္တရိ။|
    block |ဣတ္ထံ သုဒံ ဥဒကဒာယိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ဥဒကဒာယိကာထေရိယာပဒာနံ ဒသမံ။|
    stand |သုမေဓာဝဂ္ဂေါ ပဌမော။|
    block |တဿုဒ္ဒာနံ|
