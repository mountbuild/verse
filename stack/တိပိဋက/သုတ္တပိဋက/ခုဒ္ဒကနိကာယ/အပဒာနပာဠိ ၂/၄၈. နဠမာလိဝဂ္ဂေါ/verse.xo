block |၄၈။ နဠမာလိဝဂ္ဂေါ|
  block |၁။ နဠမာလိယတ္ထေရအပဒာနံ|
    count |၁|
      block |သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။|
      block |ဝိပိနဂ္ဂေန ဂစ္ဆန္တံ၊ အဒ္ဒသံ လောကနာယကံ။|
    count |၂|
      block |နဠမာလံ ဂဟေတွာန၊ နိက္ခမန္တော စ တာဝဒေ။|
      block |တတ္ထဒ္ဒသာသိံ သမ္ဗုဒ္ဓံ၊ ဩဃတိဏ္ဏမနာသဝံ။|
    count |၃|
      block |ပသန္နစိတ္တော သုမနော၊ နဠမာလမပူဇယိံ။|
      block |ဒက္ခိဏေယျံ မဟာဝီရံ၊ သဗ္ဗလောကာနုကမ္ပကံ။|
    count |၄|
      block |ဧကတိံသေ ဣတော ကပ္ပေ၊ ယံ မာလမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၆|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ နဠမာလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |နဠမာလိယတ္ထေရဿာပဒာနံ ပဌမံ။|
  block |၂။ မဏိပူဇကတ္ထေရအပဒာနံ|
    count |၈|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဝိဝေကကာမော သမ္ဗုဒ္ဓေါ၊ ဂစ္ဆတေ အနိလဉ္ဇသေ။|
    count |၉|
      block |အဝိဒူရေ ဟိမဝန္တဿ၊ မဟာဇာတဿရော အဟု။|
      block |တတ္ထ မေ ဘဝနံ အာသိ၊ ပုညကမ္မေန သံယုတံ။|
    count |၁၀|
      block |ဘဝနာ အဘိနိက္ခမ္မ၊ အဒ္ဒသံ လောကနာယကံ။|
      block |ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။|
    count |၁၁|
      block |ဝိစိနံ နဒ္ဒသံ ပုပ္ဖံ၊ ပူဇယိဿန္တိ နာယကံ။|
      block |သကံ စိတ္တံ ပသာဒေတွာ၊ အဝန္ဒိံ သတ္ထုနော အဟံ။|
    count |၁၂|
      block |မမ သီသေ မဏိံ ဂယှ၊ ပူဇယိံ လောကနာယကံ။|
      block |ဣမာယ မဏိပူဇာယ၊ ဝိပါကော ဟောတု ဘဒ္ဒကော။|
    count |၁၃|
      block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
      block |အန္တလိက္ခေ ဌိတော သတ္ထာ၊ ဣမံ ဂါထံ အဘာသထ။|
    count |၁၄|
      block |သော တေ ဣဇ္ဈတု သင်္ကပ္ပေါ၊ လဘဿု ဝိပုလံ သုခံ။|
      block |ဣမာယ မဏိပူဇာယ၊ အနုဘောဟိ မဟာယသံ။|
    count |၁၅|
      block |ဣဒံ ဝတွာန ဘဂဝါ၊ ဇလဇုတ္တမနာမကော။|
      block |အဂမာသိ ဗုဒ္ဓသေဋ္ဌော၊ ယတ္ထ စိတ္တံ ပဏီဟိတံ။|
    count |၁၆|
      block |သဋ္ဌိကပ္ပါနိ ဒေဝိန္ဒော၊ ဒေဝရဇ္ဇမကာရယိံ။|
      block |အနေကသတက္ခတ္တုဉ္စ၊ စက္ကဝတ္တီ အဟောသဟံ။|
    count |၁၇|
      block |ပုဗ္ဗကမ္မံ သရန္တဿ၊ ဒေဝဘူတဿ မေ သတော။|
      block |မဏိ နိဗ္ဗတ္တတေ မယှံ၊ အာလောကကရဏော မမံ။|
    count |၁၈|
      block |ဆဠသီတိသဟဿာနိ၊ နာရိယော မေ ပရိဂ္ဂဟာ။|
      block |ဝိစိတ္တဝတ္ထာဘရဏာ၊ အာမုက္ကမဏိကုဏ္ဍလာ။|
    count |၁၉|
      block |အဠာရပမှာ ဟသုလာ၊ သုသညာ တနုမဇ္ဈိမာ။|
      block |ပရိဝါရေန္တိ မံ နိစ္စံ၊ မဏိပူဇာယိဒံ ဖလံ။|
    count |၂၀|
      block |သောဏ္ဏမယာ မဏိမယာ၊ လောဟိတင်္ဂမယာ တထာ။|
      block |ဘဏ္ဍာ မေ သုကတာ ဟောန္တိ၊ ယဒိစ္ဆသိ ပိဠန္ဓနာ။|
    count |၂၁|
      block |ကူဋာဂါရာ ဂဟာရမ္မာ၊ သယနဉ္စ မဟာရဟံ။|
      block |မမ သင်္ကပ္ပမညာယ၊ နိဗ္ဗတ္တန္တိ ယဒိစ္ဆကံ။|
    count |၂၂|
      block |လာဘာ တေသံ သုလဒ္ဓဉ္စ၊ ယေ လဘန္တိ ဥပဿုတိံ။|
      block |ပုညက္ခေတ္တံ မနုဿာနံ၊ ဩသဓံ သဗ္ဗပါဏိနံ။|
    count |၂၃|
      block |မယှမ္ပိ သုကတံ ကမ္မံ၊ ယောဟံ အဒက္ခိ နာယကံ။|
      block |ဝိနိပါတာ ပမုတ္တောမှိ၊ ပတ္တောမှိ အစလံ ပဒံ။|
    count |၂၄|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |ဒိဝသဉ္စေဝ ရတ္တိဉ္စ၊ အာလောကော ဟောတိ မေ သဒာ။|
    count |၂၅|
      block |တာယေဝ မဏိပူဇာယ၊ အနုဘောတွာန သမ္ပဒာ။|
      block |ဉာဏာလောကော မယာ ဒိဋ္ဌော၊ ပတ္တောမှိ အစလံ ပဒံ။|
    count |၂၆|
      block |သတသဟဿိတော ကပ္ပေ၊ ယံ မဏိံ အဘိပူဇယိံ။|
      block |ဒုဂ္ဂတိံ နာဘိဇာနာမိ၊ မဏိပူဇာယိဒံ ဖလံ။|
    count |၂၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မဏိပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |မဏိပူဇကတ္ထေရဿာပဒာနံ ဒုတိယံ။|
  block |၃။ ဥက္ကာသတိကတ္ထေရအပဒာနံ|
    count |၃၀|
      block |ကောသိကော နာမ ဘဂဝါ၊ စိတ္တကူဋေ ဝသီ တဒာ။|
      block |ဈာယီ ဈာနရတော ဗုဒ္ဓေါ၊ ဝိဝေကာဘိရတော မုနိ။|
    count |၃၁|
      block |အဇ္ဈောဂါဟေတွာ ဟိမဝန္တံ၊ နာရီဂဏပုရက္ခတော။|
      block |အဒ္ဒသံ ကောသိကံ ဗုဒ္ဓံ၊ ပုဏ္ဏမာယေဝ စန္ဒိမံ။|
    count |၃၂|
      block |ဥက္ကာသတေ ဂဟေတွာန၊ ပရိဝါရေသဟံ တဒာ။|
      block |သတ္တရတ္တိန္ဒိဝံ ဌတွာ၊ အဋ္ဌမေန အဂစ္ဆဟံ။|
    count |၃၃|
      block |ဝုဋ္ဌိတံ ကောသိကံ ဗုဒ္ဓံ၊ သယမ္ဘုံ အပရာဇိတံ။|
      block |ပသန္နစိတ္တော ဝန္ဒိတွာ၊ ဧကံ ဘိက္ခံ အဒာသဟံ။|
    count |၃၄|
      block |တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။|
      block |ဥပ္ပဇ္ဇိံ တုသိတေ ကာယေ၊ ဧကဘိက္ခါယိဒံ ဖလံ။|
    count |၃၅|
      block |ဒိဝသဉ္စေဝ ရတ္တိဉ္စ၊ အာလောကော ဟောတိ မေ သဒာ။|
      block |သမန္တာ ယောဇနသတံ၊ ဩဘာသေန ဖရာမဟံ။|
    count |၃၆|
      block |ပဉ္စပညာသကပ္ပမှိ၊ စက္ကဝတ္တီ အဟောသဟံ။|
      block |စာတုရန္တော ဝိဇိတာဝီ၊ ဇမ္ဗုမဏ္ဍဿ ဣဿရော။|
    count |၃၇|
      block |တဒာ မေ နဂရံ အာသိ၊ ဣဒ္ဓံ ဖီတံ သုနိမ္မိတံ။|
      block |တိံသယောဇနမာယာမံ၊ ဝိတ္ထာရေန စ ဝီသတိ။|
    count |၃၈|
      block |သောဘဏံ နာမ နဂရံ၊ ဝိဿကမ္မေန မာပိတံ။|
      block |ဒသသဒ္ဒာဝိဝိတ္တံ တံ၊ သမ္မတာဠသမာဟိတံ။|
    count |၃၉|
      block |န တမှိ နဂရေ အတ္ထိ၊ ဝလ္လိကဋ္ဌဉ္စ မတ္တိကာ။|
      block |သဗ္ဗသောဏ္ဏမယံယေဝ၊ ဇောတတေ နိစ္စကာလိကံ။|
    count |၄၀|
      block |စတုပါကာရပရိက္ခိတ္တံ၊ တယော အာသုံ မဏိမယာ။|
      block |ဝေမဇ္ဈေ တာလပန္တီ စ၊ ဝိဿကမ္မေန မာပိတာ။|
    count |၄၁|
      block |ဒသသဟဿပေါက္ခရညော၊ ပဒုမုပ္ပလဆာဒိတာ။|
      block |ပုဏ္ဍရီကေဟိ သဉ္ဆန္နာ၊ နာနာဂန္ဓသမီရိတာ။|
    count |၄၂|
      block |စတုန္နဝုတိတော ကပ္ပေ၊ ယံ ဥက္ကံ ဓာရယိံ အဟံ။|
      block |ဒုဂ္ဂတိံ နာဘိဇာနာမိ၊ ဥက္ကဓာရဿိဒံ ဖလံ။|
    count |၄၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥက္ကာသတိကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဥက္ကာသတိကတ္ထေရဿာပဒာနံ တတိယံ။|
  block |၄။ သုမနဗီဇနိယတ္ထေရအပဒာနံ|
    count |၄၆|
      block |ဝိပဿိနော ဘဂဝတော၊ ဗောဓိယာ ပါဒပုတ္တမေ။|
      block |သုမနော ဗီဇနိံ ဂယှ၊ အဗီဇိံ ဗောဓိမုတ္တမံ။|
    count |၄၇|
      block |ဧကနဝုတိတော ကပ္ပေ၊ အဗီဇိံ ဗောဓိမုတ္တမံ။|
      block |ဒုဂ္ဂတိံ နာဘိဇာနာမိ၊ ဗီဇနာယ ဣဒံ ဖလံ။|
    count |၄၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သုမနဗီဇနိယော ထေရော ဣမာ ဂါထာယော|
    block |အဘာသိတ္ထာတိ။|
    stand |သုမနဗီဇနိယတ္ထေရဿာပဒာနံ စတုတ္ထံ။|
  block |၅။ ကုမ္မာသဒာယကတ္ထေရအပဒာနံ|
    count |၅၁|
      block |ဧသနာယ စရန္တဿ၊ ဝိပဿိဿ မဟေသိနော။|
      block |ရိတ္တကံ ပတ္တံ ဒိသွာန၊ ကုမ္မာသံ ပူရယိံ အဟံ။|
    count |၅၂|
      block |ဧကနဝုတိတော ကပ္ပေ၊ ယံ ဘိက္ခံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ကုမ္မာသဿ ဣဒံ ဖလံ။|
    count |၅၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကုမ္မာသဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ကုမ္မာသဒာယကတ္ထေရဿာပဒာနံ ပဉ္စမံ။|
  block |၆။ ကုသဋ္ဌကဒာယကတ္ထေရအပဒာနံ|
    count |၅၆|
      block |ကဿပဿ ဘဂဝတော၊ ဗြာဟ္မဏဿ ဝုသီမတော။|
      block |ပသန္နစိတ္တော သုမနော၊ ကုသဋ္ဌကမဒာသဟံ။|
    count |၅၇|
      block |ဣမသ္မိံယေဝ ကပ္ပသ္မိံ၊ ကုသဋ္ဌကမဒာသဟံ။|
      block |ဒုဂ္ဂတိံ နာဘိဇာနာမိ၊ ကုသဋ္ဌကဿိဒံ ဖလံ။|
    count |၅၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကုသဋ္ဌကဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ကုသဋ္ဌကဒာယကတ္ထေရဿာပဒာနံ ဆဋ္ဌံ။|
  block |၇။ ဂိရိပုန္နာဂိယတ္ထေရအပဒာနံ|
    count |၆၁|
      block |သောဘိတော နာမ သမ္ဗုဒ္ဓေါ၊ စိတ္တကူဋေ ဝသီ တဒာ။|
      block |ဂဟေတွာ ဂိရိပုန္နာဂံ၊ သယမ္ဘုံ အဘိပူဇယိံ။|
    count |၆၂|
      block |စတုန္နဝုတိတော ကပ္ပေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၆၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဂိရိပုန္နာဂိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဂိရိပုန္နာဂိယတ္ထေရဿာပဒာနံ သတ္တမံ။|
  block |၈။ ဝလ္လိကာရဖလဒာယကတ္ထေရအပဒာနံ|
    count |၆၆|
      block |သုမနော နာမ သမ္ဗုဒ္ဓေါ၊ တက္ကရာယံ ဝသီ တဒာ။|
      block |ဝလ္လိကာရဖလံ ဂယှ၊ သယမ္ဘုဿ အဒာသဟံ။|
    count |၆၇|
      block |ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၆၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝလ္လိကာရဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |ဝလ္လိကာရဖလဒာယကတ္ထေရဿာပဒာနံ အဋ္ဌမံ။|
  block |၉။ ပါနဓိဒာယကတ္ထေရအပဒာနံ|
    count |၇၁|
      block |အနောမဒဿီ ဘဂဝါ၊ လောကဇေဋ္ဌော နရာသဘော။|
      block |ဒိဝါဝိဟာရာ နိက္ခမ္မ၊ ပထမာရုဟိ စက္ခုမာ။|
    count |၇၂|
      block |ပါနဓိံ သုကတံ ဂယှ၊ အဒ္ဓါနံ ပဋိပဇ္ဇဟံ။|
      block |တတ္ထဒ္ဒသာသိံ သမ္ဗုဒ္ဓံ၊ ပတ္တိကံ စာရုဒဿနံ။|
    count |၇၃|
      block |သကံ စိတ္တံ ပသာဒေတွာ၊ နီဟရိတွာန ပါနဓိံ။|
      block |ပါဒမူလေ ဌပေတွာန၊ ဣဒံ ဝစနမဗြဝိံ။|
    count |၇၄|
      block |အဘိရူဟ မဟာဝီရ၊ သုဂတိန္ဒ ဝိနာယက။|
      block |ဣတော ဖလံ လဘိဿာမိ၊ သော မေ အတ္ထော သမိဇ္ဈတု။|
    count |၇၅|
      block |အနောမဒဿီ ဘဂဝါ၊ လောကဇေဋ္ဌော နရာသဘော။|
      block |ပါနဓိံ အဘိရူဟိတွာ၊ ဣဒံ ဝစနမဗြဝိ။|
    count |၇၆|
      block |ယော ပါနဓိံ မေ အဒာသိ၊ ပသန္နော သေဟိ ပါဏိဘိ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၇၇|
      block |ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂတာ။|
      block |ဥဒဂ္ဂစိတ္တာ သုမနာ၊ ဝေဒဇာတာ ကတဉ္ဇလီ။|
    count |၇၈|
      block |ပါနဓီနံ ပဒာနေန၊ သုခိတောယံ ဘဝိဿတိ။|
      block |ပဉ္စပညာသက္ခတ္တုဉ္စ၊ ဒေဝရဇ္ဇံ ကရိဿတိ။|
    count |၇၉|
      block |သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၈၀|
      block |အပရိမေယျေ ဣတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၈၁|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၈၂|
      block |ဒေဝလောကေ မနုဿေ ဝါ၊ နိဗ္ဗတ္တိဿတိ ပုညဝါ။|
      block |ဒေဝယာနပဋိဘာဂံ၊ ယာနံ ပဋိလဘိဿတိ။|
    count |၈၃|
      block |ပါသာဒာ သိဝိကာ ဝယှံ၊ ဟတ္ထိနော သမလင်္ကတာ။|
      block |ရထာ ဝါဇညသံယုတ္တာ၊ သဒာ ပါတုဘဝန္တိ မေ။|
    count |၈၄|
      block |အဂါရာ နိက္ခမန္တောပိ၊ ရထေန နိက္ခမိံ အဟံ။|
      block |ကေသေသု ဆိဇ္ဇမာနေသု၊ အရဟတ္တမပါပုဏိံ။|
    count |၈၅|
      block |လာဘာ မယှံ သုလဒ္ဓံ မေ၊ ဝါဏိဇ္ဇံ သုပ္ပယောဇိတံ။|
      block |ဒတွာန ပါနဓိံ ဧကံ၊ ပတ္တောမှိ အစလံ ပဒံ။|
    count |၈၆|
      block |အပရိမေယျေ ဣတော ကပ္ပေ၊ ယံ ပါနဓိမဒာသဟံ။|
      block |ဒုဂ္ဂတိံ နာဘိဇာနာမိ၊ ပါနဓိဿ ဣဒံ ဖလံ။|
    count |၈၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၈၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၈၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပါနဓိဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ပါနဓိဒာယကတ္ထေရဿာပဒာနံ နဝမံ။|
  block |၁၀။ ပုလိနစင်္ကမိယတ္ထေရအပဒာနံ|
    count |၉၀|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ဝါတမိဂံ ဂဝေသန္တော၊ စင်္ကမံ အဒ္ဒသံ အဟံ။|
    count |၉၁|
      block |ဥစ္ဆင်္ဂေန ပုလိနံ ဂယှ၊ စင်္ကမေ ဩကိရိံ အဟံ။|
      block |ပသန္နစိတ္တော သုမနော၊ သုဂတဿ သိရီမတော။|
    count |၉၂|
      block |ဧကတိံသေ ဣတော ကပ္ပေ၊ ပုလိနံ ဩကိရိံ အဟံ။|
      block |ဒုဂ္ဂတိံ နာဘိဇာနာမိ၊ ပုလိနဿ ဣဒံ ဖလံ။|
    count |၉၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |နဠမာလီ မဏိဒဒော၊ ဥက္ကာသတိကဗီဇနီ။|
      block |ကုမ္မာသော စ ကုသဋ္ဌော စ၊ ဂိရိပုန္နာဂိယောပိ စ။|
      block |ဝလ္လိကာရော ပါနဓိဒော၊ အထော ပုလိနစင်္ကမော။|
      block |ဂါထာယော ပဉ္စနဝုတိ၊ ဂဏိတာယော ဝိဘာဝိဘိ။|
    stand |ဣတ္ထံ သုဒံ အာယသ္မာ ပုလိနစင်္ကမိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ပုလိနစင်္ကမိယတ္ထေရဿာပဒာနံ ဒသမံ။|
    stand |နဠမာလိဝဂ္ဂေါ အဋ္ဌစတ္တာလီသမော။|
    block |တဿုဒ္ဒာနံ|
