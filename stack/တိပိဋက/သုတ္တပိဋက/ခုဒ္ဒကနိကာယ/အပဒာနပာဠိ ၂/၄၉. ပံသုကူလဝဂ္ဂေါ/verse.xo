block |၄၉။ ပံသုကူလဝဂ္ဂေါ|
  block |၁။ ပံသုကူလသညကတ္ထေရအပဒာနံ|
    count |၁|
      block |တိဿော နာမာသိ ဘဂဝါ၊ သယမ္ဘူ အဂ္ဂပုဂ္ဂလော။|
      block |ပံသုကူလံ ဌပေတွာန၊ ဝိဟာရံ ပါဝိသီ ဇိနော။|
    count |၂|
      block |ဝိနတံ ဓနုမာဒာယ၊ ဘက္ခတ္ထာယ စရိံ အဟံ။|
      block |မဏ္ဍလဂ္ဂံ ဂဟေတွာန၊ ကာနနံ ပါဝိသိံ အဟံ။|
    count |၃|
      block |တတ္ထဒ္ဒသံ ပံသုကူလံ၊ ဒုမဂ္ဂေ လဂ္ဂိတံ တဒာ။|
      block |စာပံ တတ္ထေဝ နိက္ခိပ္ပ၊ သိရေ ကတွာန အဉ္ဇလိံ။|
    count |၄|
      block |ပသန္နစိတ္တော သုမနော၊ ဝိပုလာယ စ ပီတိယာ။|
      block |ဗုဒ္ဓသေဋ္ဌံ သရိတွာန၊ ပံသုကူလံ အဝန္ဒဟံ။|
    count |၅|
      block |ဒွေနဝုတေ ဣတော ကပ္ပေ၊ ပံသုကူလမဝန္ဒဟံ။|
      block |ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။|
    count |၆|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၇|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပံသုကူလသညကော ထေရော ဣမာ ဂါထာယော|
    block |အဘာသိတ္ထာတိ။|
    stand |ပံသုကူလသညကတ္ထေရဿာပဒာနံ ပဌမံ။|
  block |၂။ ဗုဒ္ဓသညကတ္ထေရအပဒာနံ|
    count |၉|
      block |အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။|
      block |လက္ခဏေ ဣတိဟာသေ စ၊ သနိဃဏ္ဍုသကေဋုဘေ။|
    count |၁၀|
      block |နဒီသောတပဋိဘာဂါ၊ သိဿာ အာယန္တိ မေ တဒာ။|
      block |တေသာဟံ မန္တေ ဝါစေမိ၊ ရတ္တိန္ဒိဝမတန္ဒိတော။|
    count |၁၁|
      block |သိဒ္ဓတ္ထော နာမ သမ္ဗုဒ္ဓေါ၊ လောကေ ဥပ္ပဇ္ဇိ တာဝဒေ။|
      block |တမန္ဓကာရံ နာသေတွာ၊ ဉာဏာလောကံ ပဝတ္တယိ။|
    count |၁၂|
      block |မမ အညတရော သိဿော၊ သိဿာနံ သော ကထေသိ မေ။|
      block |သုတွာန တေ ဧတမတ္ထံ၊ အာရောစေသုံ မမံ တဒာ။|
    count |၁၃|
      block |ဗုဒ္ဓေါ လောကေ သမုပ္ပန္နော၊ သဗ္ဗညူ လောကနာယကော။|
      block |တဿာနုဝတ္တတိ ဇနော၊ လာဘော အမှံ န ဝိဇ္ဇတိ။|
    count |၁၄|
      block |အဓိစ္စုပ္ပတ္တိကာ ဗုဒ္ဓါ၊ စက္ခုမန္တော မဟာယသာ။|
      block |ယံနူနာဟံ ဗုဒ္ဓသေဋ္ဌံ၊ ပဿေယျံ လောကနာယကံ။|
    count |၁၅|
      block |အဇိနံ မေ ဂဟေတွာန၊ ဝါကစီရံ ကမဏ္ဍလုံ။|
      block |အဿမာ အဘိနိက္ခမ္မ၊ သိဿေ အာမန္တယိံ အဟံ။|
    count |၁၆|
      block |ဩဒုမ္ဗရိကပုပ္ဖံဝ၊ စန္ဒမှိ သသကံ ယထာ။|
      block |ဝါယသာနံ ယထာ ခီရံ၊ ဒုလ္လဘော လောကနာယကော။|
    count |၁၇|
      block |ဗုဒ္ဓေါ လောကမှိ ဥပ္ပန္နော၊ မနုဿတ္တမ္ပိ ဒုလ္လဘံ။|
      block |ဥဘောသု ဝိဇ္ဇမာနေသု၊ သဝနဉ္စ သုဒုလ္လဘံ။|
    count |၁၈|
      block |ဗုဒ္ဓေါ လောကေ သမုပ္ပန္နော၊ စက္ခုံ လစ္ဆာမ နော ဘဝံ။|
      block |ဧထ သဗ္ဗေ ဂမိဿာမ၊ သမ္မာသမ္ဗုဒ္ဓသန္တိကံ။|
    count |၁၉|
      block |ကမဏ္ဍလုဓရာ သဗ္ဗေ၊ ခရာဇိနနိဝါသိနော။|
      block |တေ ဇဋာ ဘာရဘရိတာ၊ နိက္ခမုံ ဝိပိနာ တဒာ။|
    count |၂၀|
      block |ယုဂမတ္တံ ပေက္ခမာနာ၊ ဥတ္တမတ္ထံ ဂဝေသိနော။|
      block |အာသတ္တိဒောသရဟိတာ၊ အသမ္ဘီတာဝ ကေသရီ။|
    count |၂၁|
      block |အပ္ပကိစ္စာ အလောလုပ္ပါ၊ နိပကာ သန္တဝုတ္တိနော။|
      block |ဥဉ္ဆာယ စရမာနာ တေ၊ ဗုဒ္ဓသေဋ္ဌမုပါဂမုံ။|
    count |၂၂|
      block |ဒိယဍ္ဎယောဇနေ သေသေ၊ ဗျာဓိ မေ ဥပပဇ္ဇထ။|
      block |ဗုဒ္ဓသေဋ္ဌံ သရိတွာန၊ တတ္ထ ကာလင်္ကတော အဟံ။|
    count |၂၃|
      block |စတုန္နဝုတိတော ကပ္ပေ၊ ယံ သညမလဘိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။|
    count |၂၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဗုဒ္ဓသညကတ္ထေရဿာပဒာနံ ဒုတိယံ။|
  block |၃။ ဘိသဒာယကတ္ထေရအပဒာနံ|
    count |၂၇|
      block |ဩဂယှ ယံ ပေါက္ခရဏိံ၊ နာနာကုဉ္ဇရသေဝိတံ။|
      block |ဥဒ္ဓရာမိ ဘိသံ တတ္ထ၊ ဃာသဟေတု အဟံ တဒာ။|
    count |၂၈|
      block |ဘဂဝါ တမှိ သမယေ၊ ပဒုမုတ္တရသဝှယော။|
      block |ရတ္တမ္ဗရဓရော ဗုဒ္ဓေါ၊ ဂစ္ဆတိ အနိလဉ္ဇသေ။|
    count |၂၉|
      block |ဓုနန္တော ပံသုကူလာနိ၊ သဒ္ဒမဿောသဟံ တဒာ။|
      block |ဥဒ္ဓံ နိဇ္ဈာယမာနောဟံ၊ အဒ္ဒသံ လောကနာယကံ။|
    count |၃၀|
      block |တတ္ထေဝ ဌိတကော သန္တော၊ အာယာစိံ လောကနာယကံ။|
      block |မဓုံ ဘိသေဟိ သဝတိ၊ ခီရံ သပ္ပိံ မုဠာလိဘိ။|
    count |၃၁|
      block |ပဋိဂ္ဂဏှာတု မေ ဗုဒ္ဓေါ၊ အနုကမ္ပါယ စက္ခုမာ။|
      block |တတော ကာရုဏိကော သတ္ထာ၊ ဩရုဟိတွာ မဟာယသော။|
    count |၃၂|
      block |ပဋိဂ္ဂဏှိ မမံ ဘိက္ခံ၊ အနုကမ္ပါယ စက္ခုမာ။|
      block |ပဋိဂ္ဂဟေတွာ သမ္ဗုဒ္ဓေါ၊ အကာ မေ အနုမောဒနံ။|
    count |၃၃|
      block |သုခီ ဟောတု မဟာပုည၊ ဂတိ တုယှံ သမိဇ္ဈတု။|
      block |ဣမိနာ ဘိသဒာနေန၊ လဘဿု ဝိပုလံ သုခံ။|
    count |၃၄|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |ဘိက္ခမာဒာယ သမ္ဗုဒ္ဓေါ၊ အမ္ဗရေနာဂမာ ဇိနော။|
    count |၃၅|
      block |တတော ဘိသံ ဂဟေတွာန၊ အာဂစ္ဆိံ မမ အဿမံ။|
      block |ဘိသံ ရုက္ခေ လဂေတွာန၊ မမ ဒာနမနုဿရိံ။|
    count |၃၆|
      block |မဟာဝါတော ဝုဋ္ဌဟိတွာ၊ သဉ္စာလေသိ ဝနံ တဒာ။|
      block |အာကာသော အဘိနာဒိတ္ထ၊ အသနိယာ ဖလန္တိယာ။|
    count |၃၇|
      block |တတော မေ အသနိပါတော၊ မတ္ထကေ နိပတီ တဒာ။|
      block |သောဟံ နိသိန္နကော သန္တော၊ တတ္ထ ကာလင်္ကတော အဟုံ။|
    count |၃၈|
      block |ပုညကမ္မေန သံယုတ္တော၊ တုသိတံ ဥပပဇ္ဇဟံ။|
      block |ကဠေဝရံ မေ ပတိတံ၊ ဒေဝလောကေ ရမိံ အဟံ။|
    count |၃၉|
      block |ဆဠသီတိသဟဿာနိ၊ နာရိယော သမလင်္ကတာ။|
      block |သာယပါတံ ဥပဋ္ဌန္တိ၊ ဘိသဒာနဿိဒံ ဖလံ။|
    count |၄၀|
      block |မနုဿယောနိမာဂန္တွာ၊ သုခိတော ဟောမဟံ သဒာ။|
      block |ဘောဂေ မေ ဦနတာ နတ္ထိ၊ ဘိသဒာနဿိဒံ ဖလံ။|
    count |၄၁|
      block |အနုကမ္ပိတကော တေန၊ ဒေဝဒေဝေန တာဒိနာ။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၄၂|
      block |သတသဟဿိတော ကပ္ပေ၊ ယံ ဘိသံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။|
    count |၄၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဘိသဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဘိသဒာယကတ္ထေရဿာပဒာနံ တတိယံ။|
  block |၄။ ဉာဏထဝိကတ္ထေရအပဒာနံ|
    count |၄၆|
      block |ဒက္ခိဏေ ဟိမဝန္တဿ၊ သုကတော အဿမော မမ။|
      block |ဥတ္တမတ္ထံ ဂဝေသန္တော၊ ဝသာမိ ဝိပိနေ တဒာ။|
    count |၄၇|
      block |လာဘာလာဘေန သန္တုဋ္ဌော၊ မူလေန စ ဖလေန စ။|
      block |အနွေသန္တော အာစရိယံ၊ ဝသာမိ ဧကကော အဟံ။|
    count |၄၈|
      block |သုမေဓော နာမ သမ္ဗုဒ္ဓေါ၊ လောကေ ဥပ္ပဇ္ဇိ တာဝဒေ။|
      block |စတုသစ္စံ ပကာသေတိ၊ ဥဒ္ဓရန္တော မဟာဇနံ။|
    count |၄၉|
      block |နာဟံ သုဏောမိ သမ္ဗုဒ္ဓံ၊ နပိ မေ ကောစိ သံသတိ။|
      block |အဋ္ဌဝဿေ အတိက္ကန္တေ၊ အဿောသိံ လောကနာယကံ။|
    count |၅၀|
      block |အဂ္ဂိဒာရုံ နီဟရိတွာ၊ သမ္မဇ္ဇိတွာန အဿမံ။|
      block |ခါရိဘာရံ ဂဟေတွာန၊ နိက္ခမိံ ဝိပိနာ အဟံ။|
    count |၅၁|
      block |ဧကရတ္တိံ ဝသန္တောဟံ၊ ဂါမေသု နိဂမေသု စ။|
      block |အနုပုဗ္ဗေန စန္ဒဝတိံ၊ တဒာဟံ ဥပသင်္ကမိံ။|
    count |၅၂|
      block |ဘဂဝါ တမှိ သမယေ၊ သုမေဓော လောကနာယကော။|
      block |ဥဒ္ဓရန္တော ဗဟူ သတ္တေ၊ ဒေသေတိ အမတံ ပဒံ။|
    count |၅၃|
      block |ဇနကာယမတိက္ကမ္မ၊ ဝန္ဒိတွာ ဇိနသာဂရံ။|
      block |ဧကံသံ အဇိနံ ကတွာ၊ သန္ထဝိံ လောကနာယကံ။|
    count |၅၄|
      block |တုဝံ သတ္ထာ စ ကေတု စ၊ ဓဇော ယူပေါ စ ပါဏိနံ။|
      block |ပရာယနော ပတိဋ္ဌာ စ၊ ဒီပေါ စ ဒွိပဒုတ္တမော။|
    stand |ဧကဝီသတိမံ ဘာဏဝါရံ။|
    count |၅၅|
      block |နေပုညော ဒဿနေ ဝီရော၊ တာရေသိ ဇနတံ တုဝံ။|
      block |နတ္ထညော တာရကော လောကေ၊ တဝုတ္တရိတရော မုနေ။|
    count |၅၆|
      block |သက္ကာ ထေဝေ ကုသဂ္ဂေန၊ ပမေတုံ သာဂရုတ္တမေ။|
      block |နတွေဝ တဝ သဗ္ဗညု၊ ဉာဏံ သက္ကာ ပမေတဝေ။|
    count |၅၇|
      block |တုလဒဏ္ဍေ ဌပေတွာန၊ မဟိံ သက္ကာ ဓရေတဝေ။|
      block |နတွေဝ တဝ ပညာယ၊ ပမာဏမတ္ထိ စက္ခုမ။|
    count |၅၈|
      block |အာကာသော မိနိတုံ သက္ကာ၊ ရဇ္ဇုယာ အင်္ဂုလေန ဝါ။|
      block |နတွေဝ တဝ သဗ္ဗညု၊ သီလံ သက္ကာ ပမေတဝေ။|
    count |၅၉|
      block |မဟာသမုဒ္ဒေ ဥဒကံ၊ အာကာသော စ ဝသုန္ဓရာ။|
      block |ပရိမေယျာနိ ဧတာနိ၊ အပ္ပမေယျောသိ စက္ခုမ။|
    count |၆၀|
      block |ဆဟိ ဂါထာဟိ သဗ္ဗညုံ၊ ကိတ္တယိတွာ မဟာယသံ။|
      block |အဉ္ဇလိံ ပဂ္ဂဟေတွာန၊ တုဏှီ အဋ္ဌာသဟံ တဒာ။|
    count |၆၁|
      block |ယံ ဝဒန္တိ သုမေဓောတိ၊ ဘူရိပညံ သုမေဓသံ။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၆၂|
      block |ယော မေ ဉာဏံ ပကိတ္တေသိ၊ ဝိပ္ပသန္နေန စေတသာ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၆၃|
      block |သတ္တသတ္တတိ ကပ္ပါနိ၊ ဒေဝလောကေ ရမိဿတိ။|
      block |သဟဿက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
    count |၆၄|
      block |အနေကသတက္ခတ္တုဉ္စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၆၅|
      block |ဒေဝဘူတော မနုဿော ဝါ၊ ပုညကမ္မသမာဟိတော။|
      block |အနူနမနသင်္ကပ္ပေါ၊ တိက္ခပညော ဘဝိဿတိ။|
    count |၆၆|
      block |တိံသကပ္ပသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၆၇|
      block |အဂါရာ အဘိနိက္ခမ္မ၊ ပဗ္ဗဇိဿတိ ကိဉ္စနော။|
      block |ဇာတိယာ သတ္တဝဿေန၊ အရဟတ္တံ ဖုသိဿတိ။|
    count |၆၈|
      block |ယတော သရာမိ အတ္တာနံ၊ ယတော ပတ္တောသ္မိ သာသနံ။|
      block |ဧတ္ထန္တရေ န ဇာနာမိ၊ စေတနံ အမနောရမံ။|
    count |၆၉|
      block |သံသရိတွာ ဘဝေ သဗ္ဗေ၊ သမ္ပတ္တာနုဘဝိံ အဟံ။|
      block |ဘောဂေ မေ ဦနတာ နတ္ထိ၊ ဖလံ ဉာဏဿ ထောမနေ။|
    count |၇၀|
      block |တိယဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၇၁|
      block |တိံသကပ္ပသဟဿမှိ၊ ယံ ဉာဏမထဝိံ အဟံ။|
      block |ဒုဂ္ဂတိံ နာဘိဇာနာမိ၊ ဖလံ ဉာဏဿ ထောမနေ။|
    count |၇၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဉာဏထဝိကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဉာဏထဝိကတ္ထေရဿာပဒာနံ စတုတ္ထံ။|
  block |၅။ စန္ဒနမာလိယတ္ထေရအပဒာနံ|
    count |၇၅|
      block |ပဉ္စ ကာမဂုဏေ ဟိတွာ၊ ပိယရူပေ မနောရမေ။|
      block |အသီတိကောဋိယော ဟိတွာ၊ ပဗ္ဗဇိံ အနဂါရိယံ။|
    count |၇၆|
      block |ပဗ္ဗဇိတွာန ကာယေန၊ ပါပကမ္မံ ဝိဝဇ္ဇယိံ။|
      block |ဝစီဒုစ္စရိတံ ဟိတွာ၊ နဒီကူလေ ဝသာမဟံ။|
    count |၇၇|
      block |ဧကကံ မံ ဝိဟရန္တံ၊ ဗုဒ္ဓသေဋ္ဌော ဥပါဂမိ။|
      block |နာဟံ ဇာနာမိ ဗုဒ္ဓေါတိ၊ အကာသိံ ပဋိသန္ထရံ။|
    count |၇၈|
      block |ကရိတွာ ပဋိသန္ထာရံ၊ နာမဂေါတ္တမပုစ္ဆဟံ။|
      block |ဒေဝတာနုသိ ဂန္ဓဗ္ဗော၊ အဒု သက္ကော ပုရိန္ဒဒော။|
    count |၇၉|
      block |ကော ဝါ တွံ ကဿ ဝါ ပုတ္တော၊ မဟာဗြဟ္မာ ဣဓာဂတော။|
      block |ဝိရောစေသိ ဒိသာ သဗ္ဗာ၊ ဥဒယံ သူရိယော ယထာ။|
    count |၈၀|
      block |သဟဿာရာနိ စက္ကာနိ၊ ပါဒေ ဒိဿန္တိ မာရိသ။|
      block |ကော ဝါ တွံ ကဿ ဝါ ပုတ္တော၊ ကထံ ဇာနေမု တံ မယံ။|
      block |နာမဂေါတ္တံ ပဝေဒေဟိ၊ သံသယံ အပနေဟိ မေ။|
    count |၈၁|
      block |နမှိ ဒေဝေါ န ဂန္ဓဗ္ဗော၊ နမှိ သက္ကော ပုရိန္ဒဒော။|
      block |ဗြဟ္မဘာဝေါ စ မေ နတ္ထိ၊ ဧတေသံ ဥတ္တမော အဟံ။|
    count |၈၂|
      block |အတီတော ဝိသယံ တေသံ၊ ဒာလယိံ ကာမဗန္ဓနံ။|
      block |သဗ္ဗေ ကိလေသေ ဈာပေတွာ၊ ပတ္တော သမ္ဗောဓိမုတ္တမံ။|
    count |၈၃|
      block |တဿ ဝါစံ သုဏိတွာဟံ၊ ဣဒံ ဝစနမဗြဝိံ။|
      block |ယဒိ ဗုဒ္ဓေါတိ သဗ္ဗညူ၊ နိသီဒ တွံ မဟာမုနေ။|
    count |၈၄|
      block |တမဟံ ပူဇယိဿာမိ၊ ဒုက္ခဿန္တကရော တုဝံ။|
      block |ပတ္ထရိတွာ ဇိနစမ္မံ၊ အဒာသိ သတ္ထုနော အဟံ။|
    count |၈၅|
      block |နိသီဒိ တတ္ထ ဘဂဝါ၊ သီဟောဝ ဂိရိဂဗ္ဘရေ။|
      block |ခိပ္ပံ ပဗ္ဗတမာရုယှ၊ အမ္ဗဿ ဖလမဂ္ဂဟိံ။|
    count |၈၆|
      block |သာလကလျာဏိကံ ပုပ္ဖံ၊ စန္ဒနဉ္စ မဟာရဟံ။|
      block |ခိပ္ပံ ပဂ္ဂယှ တံ သဗ္ဗံ၊ ဥပေတွာ လောကနာယကံ။|
    count |၈၇|
      block |ဖလံ ဗုဒ္ဓဿ ဒတွာန၊ သာလပုပ္ဖမပူဇယိံ။|
      block |စန္ဒနံ အနုလိမ္ပိတွာ၊ အဝန္ဒိံ သတ္ထုနော အဟံ။|
    count |၈၈|
      block |ပသန္နစိတ္တော သုမနော၊ ဝိပုလာယ စ ပီတိယာ။|
      block |အဇိနမှိ နိသီဒိတွာ၊ သုမေဓော လောကနာယကော။|
    count |၈၉|
      block |မမ ကမ္မံ ပကိတ္တေသိ၊ ဟာသယန္တော မမံ တဒာ။|
      block |ဣမိနာ ဖလဒာနေန၊ ဂန္ဓမာလေဟိ စူဘယံ။|
    count |၉၀|
      block |ပဉ္စဝီသေ ကပ္ပသတေ၊ ဒေဝလောကေ ရမိဿတိ။|
      block |အနူနမနသင်္ကပ္ပေါ၊ ဝသဝတ္တီ ဘဝိဿတိ။|
    count |၉၁|
      block |ဆဗ္ဗီသတိကပ္ပသတေ၊ မနုဿတ္တံ ဂမိဿတိ။|
      block |ဘဝိဿတိ စက္ကဝတ္တီ၊ စာတုရန္တော မဟိဒ္ဓိကော။|
    count |၉၂|
      block |ဝေဘာရံ နာမ နဂရံ၊ ဝိဿကမ္မေန မာပိတံ။|
      block |ဟေဿတိ သဗ္ဗသောဝဏ္ဏံ၊ နာနာရတနဘူသိတံ။|
    count |၉၃|
      block |ဧတေနေဝ ဥပါယေန၊ သံသရိဿတိ သော ဘဝေ။|
      block |သဗ္ဗတ္ထ ပူဇိတော ဟုတွာ၊ ဒေဝတ္တေ အထ မာနုသေ။|
    count |၉၄|
      block |ပစ္ဆိမေ ဘဝေ သမ္ပတ္တေ၊ ဗြဟ္မဗန္ဓု ဘဝိဿတိ။|
      block |အဂါရာ အဘိနိက္ခမ္မ၊ အနဂါရီ ဘဝိဿတိ။|
      block |အဘိညာပါရဂူ ဟုတွာ၊ နိဗ္ဗာယိဿတိနာသဝေါ။|
    count |၉၅|
      block |ဣဒံ ဝတွာန သမ္ဗုဒ္ဓေါ၊ သုမေဓော လောကနာယကော။|
      block |မမ နိဇ္ဈာယမာနဿ၊ ပက္ကာမိ အနိလဉ္ဇသေ။|
    count |၉၆|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉၇|
      block |တုသိတတော စဝိတွာန၊ နိဗ္ဗတ္တိံ မာတုကုစ္ဆိယံ။|
      block |ဘောဂေ မေ ဦနတာ နတ္ထိ၊ ယမှိ ဂဗ္ဘေ ဝသာမဟံ။|
    count |၉၈|
      block |မာတုကုစ္ဆိဂတေ မယိ၊ အန္နပါနဉ္စ ဘောဇနံ။|
      block |မာတုယာ မမ ဆန္ဒေန၊ နိဗ္ဗတ္တတိ ယဒိစ္ဆကံ။|
    count |၉၉|
      block |ဇာတိယာ ပဉ္စဝဿေန၊ ပဗ္ဗဇိံ အနဂါရိယံ။|
      block |ဩရောပိတမှိ ကေသမှိ၊ အရဟတ္တမပါပုဏိံ။|
    count |၁၀၀|
      block |ပုဗ္ဗကမ္မံ ဂဝေသန္တော၊ ဩရေန နာဒ္ဒသံ အဟံ။|
      block |တိံသကပ္ပသဟဿမှိ၊ မမ ကမ္မမနုဿရိံ။|
    count |၁၀၁|
      block |နမော တေ ပုရိသာဇည၊ နမော တေ ပုရိသုတ္တမ။|
      block |တဝ သာသနမာဂမ္မ၊ ပတ္တောမှိ အစလံ ပဒံ။|
    count |၁၀၂|
      block |တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၀၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ စန္ဒနမာလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |စန္ဒနမာလိယတ္ထေရဿာပဒာနံ ပဉ္စမံ။|
  block |၆။ ဓာတုပူဇကတ္ထေရအပဒာနံ|
    count |၁၀၆|
      block |နိဗ္ဗုတေ လောကနာထမှိ၊ သိဒ္ဓတ္ထေ လောကနာယကေ။|
      block |မမ ဉာတီ သမာနေတွာ၊ ဓာတုပူဇံ အကာသဟံ။|
    count |၁၀၇|
      block |စတုန္နဝုတိတော ကပ္ပေ၊ ယံ ဓာတုမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဓာတုပူဇာယိဒံ ဖလံ။|
    count |၁၀၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဓာတုပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဓာတုပူဇကတ္ထေရဿာပဒာနံ ဆဋ္ဌံ။|
  block |၇။ ပုလိနုပ္ပါဒကတ္ထေရအပဒာနံ|
    count |၁၁၁|
      block |ပဗ္ဗတေ ဟိမဝန္တမှိ၊ ဒေဝလော နာမ တာပသော။|
      block |တတ္ထ မေ စင်္ကမော အာသိ၊ အမနုဿေဟိ မာပိတော။|
    count |၁၁၂|
      block |ဇဋာဘာရေန ဘရိတော၊ ကမဏ္ဍလုဓရော သဒာ။|
      block |ဥတ္တမတ္ထံ ဂဝေသန္တော၊ ဝိပိနာ နိက္ခမိံ တဒာ။|
    count |၁၁၃|
      block |စုလ္လာသီတိသဟဿာနိ၊ သိဿာ မယှံ ဥပဋ္ဌဟုံ။|
      block |သကကမ္မာဘိပသုတာ၊ ဝသန္တိ ဝိပိနေ တဒာ။|
    count |၁၁၄|
      block |အဿမာ အဘိနိက္ခမ္မ၊ အကံ ပုလိနစေတိယံ။|
      block |နာနာပုပ္ဖံ သမာနေတွာ၊ တံ စေတိယမပူဇယိံ။|
    count |၁၁၅|
      block |တတ္ထ စိတ္တံ ပသာဒေတွာ၊ အဿမံ ပဝိသာမဟံ။|
      block |သဗ္ဗေ သိဿာ သမာဂန္တွာ၊ ဧတမတ္ထံ ပုစ္ဆိံသု မံ။|
    count |၁၁၆|
      block |ပုလိနေန ကတော ထူပေါ၊ ယံ တွံ ဒေဝ မဿတိ။|
      block |မယမ္ပိ ဉာတုမိစ္ဆာမ၊ ပုဋ္ဌော အာစိက္ခ နော တုဝံ။|
    count |၁၁၇|
      block |နိဒ္ဒိဋ္ဌာ နု မန္တပဒေ၊ စက္ခုမန္တော မဟာယသာ။|
      block |တေ ခေါ အဟံ နမဿာမိ၊ ဗုဒ္ဓသေဋ္ဌေ မဟာယသေ။|
    count |၁၁၈|
      block |ကီဒိသာ တေ မဟာဝီရာ၊ သဗ္ဗညူ လောကနာယကာ။|
      block |ကထံဝဏ္ဏာ ကထံသီလာ၊ ကီဒိသာ တေ မဟာယသာ။|
    count |၁၁၉|
      block |ဗာတ္တိံသလက္ခဏာ ဗုဒ္ဓါ၊ စတ္တာလီသဒိဇာပိ စ။|
      block |နေတ္တာ ဂေါပခုမာ တေသံ၊ ဇိဉ္ဇုကာ ဖလသန္နိဘာ။|
    count |၁၂၀|
      block |ဂစ္ဆမာနာ စ တေ ဗုဒ္ဓါ၊ ယုဂမတ္တဉ္စ ပေက္ခရေ။|
      block |န တေသံ ဇာဏု နဒတိ၊ သန္ဓိသဒ္ဒော န သုယျတိ။|
    count |၁၂၁|
      block |ဂစ္ဆမာနာ စ သုဂတာ၊ ဥဒ္ဓရန္တာဝ ဂစ္ဆရေ။|
      block |ပဌမံ ဒက္ခိဏံ ပါဒံ၊ ဗုဒ္ဓါနံ ဧသ ဓမ္မတာ။|
    count |၁၂၂|
      block |အသမ္ဘီတာ စ တေ ဗုဒ္ဓါ၊ မိဂရာဇာဝ ကေသရီ။|
      block |နေဝုက္ကံသေန္တိ အတ္တာနံ၊ နော စ ဝမ္ဘေန္တိ ပါဏိနံ။|
    count |၁၂၃|
      block |မာနာဝမာနတော မုတ္တာ၊ သမာ သဗ္ဗေသု ပါဏိသု။|
      block |အနတ္တုက္ကံသကာ ဗုဒ္ဓါ၊ ဗုဒ္ဓါနံ ဧသ ဓမ္မတာ။|
    count |၁၂၄|
      block |ဥပ္ပဇ္ဇန္တာ စ သမ္ဗုဒ္ဓါ၊ အာလောကံ ဒဿယန္တိ တေ။|
      block |ဆပ္ပကာရံ ပကမ္ပေန္တိ၊ ကေဝလံ ဝသုဓံ ဣမံ။|
    count |၁၂၅|
      block |ပဿန္တိ နိရယဉ္စေတေ၊ နိဗ္ဗာတိ နိရယော တဒာ။|
      block |ပဝဿတိ မဟာမေဃော၊ ဗုဒ္ဓါနံ ဧသ ဓမ္မတာ။|
    count |၁၂၆|
      block |ဤဒိသာ တေ မဟာနာဂါ၊ အတုလာ စ မဟာယသာ။|
      block |ဝဏ္ဏတော အနတိက္ကန္တာ၊ အပ္ပမေယျာ တထာဂတာ။|
    count |၁၂၇|
      block |အနုမောဒိံသု မေ ဝါကျံ၊ သဗ္ဗေ သိဿာ သဂါရဝါ။|
      block |တထာ စ ပဋိပဇ္ဇိံသု၊ ယထာသတ္တိ ယထာဗလံ။|
    count |၁၂၈|
      block |ပဋိပူဇေန္တိ ပုလိနံ၊ သကကမ္မာဘိလာသိနော။|
      block |သဒ္ဒဟန္တာ မမ ဝါကျံ၊ ဗုဒ္ဓသက္ကတမာနသာ။|
    count |၁၂၉|
      block |တဒာ စဝိတွာ တုသိတာ၊ ဒေဝပုတ္တော မဟာယသော။|
      block |ဥပ္ပဇ္ဇိ မာတုကုစ္ဆိမှိ၊ ဒသသဟဿိ ကမ္ပထ။|
    count |၁၃၀|
      block |အဿမဿာဝိဒူရမှိ၊ စင်္ကမမှိ ဌိတော အဟံ။|
      block |သဗ္ဗေ သိဿာ သမာဂန္တွာ၊ အာဂစ္ဆုံ မမ သန္တိကေ။|
    count |၁၃၁|
      block |ဥသဘောဝ မဟီ နဒတိ၊ မိဂရာဇာဝ ကူဇတိ။|
      block |သုသုမာရောဝ သဠတိ၊ ကိံ ဝိပါကော ဘဝိဿတိ။|
    count |၁၃၂|
      block |ယံ ပကိတ္တေမိ သမ္ဗုဒ္ဓံ၊ သိကတာထူပသန္တိကေ။|
      block |သော ဒာနိ ဘဂဝါ သတ္ထာ၊ မာတုကုစ္ဆိမုပါဂမိ။|
    count |၁၃၃|
      block |တေသံ ဓမ္မကထံ ဝတွာ၊ ကိတ္တယိတွာ မဟာမုနိံ။|
      block |ဥယျောဇေတွာ သကေ သိဿေ၊ ပလ္လင်္ကမာဘုဇိံ အဟံ။|
    count |၁၃၄|
      block |ဗလဉ္စ ဝတ မေ ခီဏံ၊ ဗျာဓိနာ ပရမေန တံ။|
      block |ဗုဒ္ဓသေဋ္ဌံ သရိတွာန၊ တတ္ထ ကာလင်္ကတော အဟံ။|
    count |၁၃၅|
      block |သဗ္ဗေ သိဿာ သမာဂန္တွာ၊ အကံသု စိတကံ တဒာ။|
      block |ကဠေဝရဉ္စ မေ ဂယှ၊ စိတကံ အဘိရောပယုံ။|
    count |၁၃၆|
      block |စိတကံ ပရိဝါရေတွာ၊ သီသေ ကတွာန အဉ္ဇလိံ။|
      block |သောကသလ္လပရေတာ တေ၊ ဝိက္ကန္ဒိံသု သမာဂတာ။|
    count |၁၃၇|
      block |တေသံ လာလပ္ပမာနာနံ၊ အဂမံ စိတကံ တဒာ။|
      block |အဟံ အာစရိယော တုမှံ၊ မာ သောစိတ္ထ သုမေဓသာ။|
    count |၁၃၈|
      block |သဒတ္ထေ ဝါယမေယျာထ၊ ရတ္တိန္ဒိဝမတန္ဒိတာ။|
      block |မာ ဝေါ ပမတ္တာ အဟုတ္ထ၊ ခဏော ဝေါ ပဋိပါဒိတော။|
    count |၁၃၉|
      block |သကေ သိဿေနုသာသိတွာ၊ ဒေဝလောကံ ပုနာဂမိံ။|
      block |အဋ္ဌာရသ စ ကပ္ပါနိ၊ ဒေဝလောကေ ရမာမဟံ။|
    count |၁၄၀|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
      block |အနေကသတက္ခတ္တုဉ္စ၊ ဒေဝရဇ္ဇမကာရယိံ။|
    count |၁၄၁|
      block |အဝသေသေသု ကပ္ပေသု၊ ဝေါကိဏ္ဏော သံသရိံ အဟံ။|
      block |ဒုဂ္ဂတိံ နာဘိဇာနာမိ၊ ဥပ္ပါဒဿ ဣဒံ ဖလံ။|
    count |၁၄၂|
      block |ယထာ ကောမုဒိကေ မာသေ၊ ဗဟူ ပုပ္ဖန္တိ ပါဒပါ။|
      block |တထေဝါဟမ္ပိ သမယေ၊ ပုပ္ဖိတောမှိ မဟေသိနာ။|
    count |၁၄၃|
      block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၁၄၄|
      block |သတသဟဿိတော ကပ္ပေ၊ ယံ ဗုဒ္ဓမဘိကိတ္တယိံ။|
      block |ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။|
    count |၁၄၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပုလိနုပ္ပါဒကော ထေရော ဣမာ ဂါထာယော|
    block |အဘာသိတ္ထာတိ။|
    stand |ပုလိနုပ္ပါဒကတ္ထေရဿာပဒာနံ သတ္တမံ။|
  block |၈။ တရဏိယတ္ထေရအပဒာနံ|
    count |၁၄၈|
      block |အတ္ထဒဿီ တု ဘဂဝါ၊ သယမ္ဘူ လောကနာယကော။|
      block |ဝိနတာ နဒိယာ တီရံ၊ ဥပါဂစ္ဆိ တထာဂတော။|
    count |၁၄၉|
      block |ဥဒကာ အဘိနိက္ခမ္မ၊ ကစ္ဆပေါ ဝါရိဂေါစရော။|
      block |ဗုဒ္ဓံ တာရေတုကာမောဟံ၊ ဥပေသိံ လောကနာယကံ။|
    count |၁၅၀|
      block |အဘိရူဟတု မံ ဗုဒ္ဓေါ၊ အတ္ထဒဿီ မဟာမုနိ။|
      block |အဟံ တံ တာရယိဿာမိ၊ ဒုက္ခဿန္တကရော တုဝံ။|
    count |၁၅၁|
      block |မမ သင်္ကပ္ပမညာယ၊ အတ္ထဒဿီ မဟာယသော။|
      block |အဘိရူဟိတွာ မေ ပိဋ္ဌိံ၊ အဋ္ဌာသိ လောကနာယကော။|
    count |၁၅၂|
      block |ယတော သရာမိ အတ္တာနံ၊ ယတော ပတ္တောသ္မိ ဝိညုတံ။|
      block |သုခံ မေ တာဒိသံ နတ္ထိ၊ ဖုဋ္ဌေ ပါဒတလေ ယထာ။|
    count |၁၅၃|
      block |ဥတ္တရိတွာန သမ္ဗုဒ္ဓေါ၊ အတ္ထဒဿီ မဟာယသော။|
      block |နဒီတီရမှိ ဌတွာန၊ ဣမာ ဂါထာ အဘာသထ။|
    count |၁၅၄|
      block |ယာဝတာ ဝတ္တတေ စိတ္တံ၊ ဂင်္ဂါသောတံ တရာမဟံ။|
      block |အယဉ္စ ကစ္ဆပေါ ရာဇာ၊ တာရေသိ မမ ပညဝါ။|
    count |၁၅၅|
      block |ဣမိနာ ဗုဒ္ဓတရဏေန၊ မေတ္တစိတ္တဝတာယ စ။|
      block |အဋ္ဌာရသေ ကပ္ပသတေ၊ ဒေဝလောကေ ရမိဿတိ။|
    count |၁၅၆|
      block |ဒေဝလောကာ ဣဓာဂန္တွာ၊ သုက္ကမူလေန စောဒိတော။|
      block |ဧကာသနေ နိသီဒိတွာ၊ ကင်္ခါသောတံ တရိဿတိ။|
    count |၁၅၇|
      block |ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။|
      block |သမ္မာဓာရေ ပဝစ္ဆန္တေ၊ ဖလံ တောသေတိ ကဿကံ။|
    count |၁၅၈|
      block |တထေဝိဒံ ဗုဒ္ဓခေတ္တံ၊ သမ္မာသမ္ဗုဒ္ဓဒေသိတံ။|
      block |သမ္မာဓာရေ ပဝစ္ဆန္တေ၊ ဖလံ မံ တောသယိဿတိ။|
    count |၁၅၉|
      block |ပဓာနပဟိတတ္တောမှိ၊ ဥပသန္တော နိရူပဓိ။|
      block |သဗ္ဗာသဝေ ပရိညာယ၊ ဝိဟရာမိ အနာသဝေါ။|
    count |၁၆၀|
      block |အဋ္ဌာရသေ ကပ္ပသတေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။|
    count |၁၆၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၆၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၆၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော|
    block |အဘာသိတ္ထာတိ။|
    stand |တရဏိယတ္ထေရဿာပဒာနံ အဋ္ဌမံ။|
  block |၉။ ဓမ္မရုစိယတ္ထေရအပဒာနံ|
    count |၁၆၄|
      block |ယဒာ ဒီပင်္ကရော ဗုဒ္ဓေါ၊ သုမေဓံ ဗျာကရီ ဇိနော။|
      block |အပရိမေယျေ ဣတော ကပ္ပေ၊ အယံ ဗုဒ္ဓေါ ဘဝိဿတိ။|
    count |၁၆၅|
      block |ဣမဿ ဇနိကာ မာတာ၊ မာယာ နာမ ဘဝိဿတိ။|
      block |ပိတာ သုဒ္ဓေါဒနော နာမ၊ အယံ ဟေဿတိ ဂေါတမော။|
    count |၁၆၆|
      block |ပဓာနံ ပဒဟိတွာန၊ ကတွာ ဒုက္ကရကာရိကံ။|
      block |အဿတ္ထမူလေ သမ္ဗုဒ္ဓေါ၊ ဗုဇ္ဈိဿတိ မဟာယသော။|
    count |၁၆၇|
      block |ဥပတိဿော ကောလိတော စ၊ အဂ္ဂါ ဟေဿန္တိ သာဝကာ။|
      block |အာနန္ဒော နာမ နာမေန၊ ဥပဋ္ဌိဿတိမံ ဇိနံ။|
    count |၁၆၈|
      block |ခေမာ ဥပ္ပလဝဏ္ဏာ စ၊ အဂ္ဂါ ဟေဿန္တိ သာဝိကာ။|
      block |စိတ္တော အာဠဝကော စေဝ၊ အဂ္ဂါ ဟေဿန္တုပါသကာ။|
    count |၁၆၉|
      block |ခုဇ္ဇုတ္တရာ နန္ဒမာတာ၊ အဂ္ဂါ ဟေဿန္တုပါသိကာ။|
      block |ဗောဓိ ဣမဿ ဝီရဿ၊ အဿတ္ထောတိ ပဝုစ္စတိ။|
    count |၁၇၀|
      block |ဣဒံ သုတွာန ဝစနံ၊ အသမဿ မဟေသိနော။|
      block |အာမောဒိတာ နရမရူ၊ နမဿန္တိ ကတဉ္ဇလီ။|
    count |၁၇၁|
      block |တဒာဟံ မာဏဝေါ အာသိံ၊ မေဃော နာမ သုသိက္ခိတော။|
      block |သုတွာ ဗျာကရဏံ သေဋ္ဌံ၊ သုမေဓဿ မဟာမုနေ။|
    count |၁၇၂|
      block |သံဝိသဋ္ဌော ဘဝိတွာန၊ သုမေဓေ ကရုဏာသယေ။|
      block |ပဗ္ဗဇန္တဉ္စ တံ ဝီရံ၊ သဟာဝ အနုပဗ္ဗဇိံ။|
    count |၁၇၃|
      block |သံဝုတော ပါတိမောက္ခသ္မိံ၊ ဣန္ဒြိယေသု စ ပဉ္စသု။|
      block |သုဒ္ဓါဇီဝေါ သတော ဝီရော၊ ဇိနသာသနကာရကော။|
    count |၁၇၄|
      block |ဧဝံ ဝိဟရမာနောဟံ၊ ပါပမိတ္တေန ကေနစိ။|
      block |နိယောဇိတော အနာစာရေ၊ သုမဂ္ဂါ ပရိဓံသိတော။|
    count |၁၇၅|
      block |ဝိတက္ကဝသိကော ဟုတွာ၊ သာသနတော အပက္ကမိံ။|
      block |ပစ္ဆာ တေန ကုမိတ္တေန၊ ပယုတ္တော မာတုဃာတနံ။|
    count |၁၇၆|
      block |အကရိံ အာနန္တရိယံ၊ ဃာတယိံ ဒုဋ္ဌမာနသော။|
      block |တတော စုတော မဟာဝီစိံ၊ ဥပပန္နော သုဒာရုဏံ။|
    count |၁၇၇|
      block |ဝိနိပါတဂတော သန္တော၊ သံသရိံ ဒုက္ခိတော စိရံ။|
      block |န ပုနော အဒ္ဒသံ ဝီရံ၊ သုမေဓံ နရပုင်္ဂဝံ။|
    count |၁၇၈|
      block |အသ္မိံ ကပ္ပေ သမုဒ္ဒမှိ၊ မစ္ဆော အာသိံ တိမိင်္ဂလော။|
      block |ဒိသွာဟံ သာဂရေ နာဝံ၊ ဂေါစရတ္ထမုပါဂမိံ။|
    count |၁၇၉|
      block |ဒိသွာ မံ ဝါဏိဇာ ဘီတာ၊ ဗုဒ္ဓသေဋ္ဌမနုဿရုံ။|
      block |ဂေါတမောတိ မဟာဃောသံ၊ သုတွာ တေဟိ ဥဒီရိတံ။|
    count |၁၈၀|
      block |ပုဗ္ဗသညံ သရိတွာန၊ တတော ကာလင်္ကတော အဟံ။|
      block |သာဝတ္ထိယံ ကုလေ ဣဒ္ဓေ၊ ဇာတော ဗြာဟ္မဏဇာတိယံ။|
    count |၁၈၁|
      block |အာသိံ ဓမ္မရုစိ နာမ၊ သဗ္ဗပါပဇိဂုစ္ဆကော။|
      block |ဒိသွာဟံ လောကပဇ္ဇောတံ၊ ဇာတိယာ သတ္တဝဿိကော။|
    count |၁၈၂|
      block |မဟာဇေတဝနံ ဂန္တွာ၊ ပဗ္ဗဇိံ အနဂါရိယံ။|
      block |ဥပေမိ ဗုဒ္ဓံ တိက္ခတ္တုံ၊ ရတ္တိယာ ဒိဝသဿ စ။|
    count |၁၈၃|
      block |တဒာ ဒိသွာ မုနိ အာဟ၊ စိရံ ဓမ္မရုစီတိ မံ။|
      block |တတောဟံ အဝစံ ဗုဒ္ဓံ၊ ပုဗ္ဗကမ္မပဘာဝိတံ။|
    count |၁၈၄|
      block |သုစိရံ သတပုညလက္ခဏံ၊ ပတိပုဗ္ဗေန ဝိသုဒ္ဓပစ္စယံ။|
      block |အဟမဇ္ဇသုပေက္ခနံ ဝတ၊ တဝ ပဿာမိ နိရုပမံ ဝိဂ္ဂဟံ။|
    count |၁၈၅|
      block |သုစိရံ ဝိဟတတ္တမော မယာ၊ သုစိရက္ခေန နဒီ ဝိသောသိတာ။|
      block |သုစိရံ အမလံ ဝိသောဓိတံ၊ နယနံ ဉာဏမယံ မဟာမုနေ။|
    count |၁၈၆|
      block |စိရကာလသမင်္ဂိတော တယာ၊ အဝိနဋ္ဌော ပုနရန္တရံ စိရံ။|
      block |ပုနရဇ္ဇသမာဂတော တယာ၊ န ဟိ နဿန္တိ ကတာနိ ဂေါတမ။|
    count |၁၈၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၈၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၈၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဓမ္မရုစိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဓမ္မရုစိယတ္ထေရဿာပဒာနံ နဝမံ။|
  block |၁၀။ သာလမဏ္ဍပိယတ္ထေရအပဒာနံ|
    count |၁၉၀|
      block |အဇ္ဈောဂါဟေတွာ သာလဝနံ၊ သုကတော အဿမော မမ။|
      block |သာလပုပ္ဖေဟိ သဉ္ဆန္နော၊ ဝသာမိ ဝိပိနေ တဒာ။|
    count |၁၉၁|
      block |ပိယဒဿီ စ ဘဂဝါ၊ သယမ္ဘူ အဂ္ဂပုဂ္ဂလော။|
      block |ဝိဝေကကာမော သမ္ဗုဒ္ဓေါ၊ သာလဝနမုပါဂမိ။|
    count |၁၉၂|
      block |အဿမာ အဘိနိက္ခမ္မ၊ ပဝနံ အဂမာသဟံ။|
      block |မူလဖလံ ဂဝေသန္တော၊ အာဟိဏ္ဍာမိ ဝနေ တဒာ။|
    count |၁၉၃|
      block |တတ္ထဒ္ဒသာသိံ သမ္ဗုဒ္ဓံ၊ ပိယဒဿိံ မဟာယသံ။|
      block |သုနိသိန္နံ သမာပန္နံ၊ ဝိရောစန္တံ မဟာဝနေ။|
    count |၁၉၄|
      block |စတုဒဏ္ဍေ ဌပေတွာန၊ ဗုဒ္ဓဿ ဥပရီ အဟံ။|
      block |မဏ္ဍပံ သုကတံ ကတွာ၊ သာလပုပ္ဖေဟိ ဆာဒယိံ။|
    count |၁၉၅|
      block |သတ္တာဟံ ဓာရယိတွာန၊ မဏ္ဍပံ သာလဆာဒိတံ။|
      block |တတ္ထ စိတ္တံ ပသာဒေတွာ၊ ဗုဒ္ဓသေဋ္ဌမဝန္ဒဟံ။|
    count |၁၉၆|
      block |ဘဂဝါ တမှိ သမယေ၊ ဝုဋ္ဌဟိတွာ သမာဓိတော။|
      block |ယုဂမတ္တံ ပေက္ခမာနော၊ နိသီဒိ ပုရိသုတ္တမော။|
    count |၁၉၇|
      block |သာဝကော ဝရုဏော နာမ၊ ပိယဒဿိဿ သတ္ထုနော။|
      block |ဝသီသတသဟဿေဟိ၊ ဥပဂစ္ဆိ ဝိနာယကံ။|
    count |၁၉၈|
      block |ပိယဒဿီ စ ဘဂဝါ၊ လောကဇေဋ္ဌော နရာသဘော။|
      block |ဘိက္ခုသင်္ဃေ နိသီဒိတွာ၊ သိတံ ပါတုကရီ ဇိနော။|
    count |၁၉၉|
      block |အနုရုဒ္ဓေါ ဥပဋ္ဌာကော၊ ပိယဒဿိဿ သတ္ထုနော။|
      block |ဧကံသံ စီဝရံ ကတွာ၊ အပုစ္ဆိတ္ထ မဟာမုနိံ။|
    count |၂၀၀|
      block |ကော နု ခေါ ဘဂဝါ ဟေတု၊ သိတကမ္မဿ သတ္ထုနော။|
      block |ကာရဏေ ဝိဇ္ဇမာနမှိ၊ သတ္ထာ ပါတုကရေ သိတံ။|
    count |၂၀၁|
      block |သတ္တာဟံ သာလစ္ဆဒနံ၊ ယော မေ ဓာရေသိ မာဏဝေါ။|
      block |တဿ ကမ္မံ သရိတွာန၊ သိတံ ပါတုကရိံ အဟံ။|
    count |၂၀၂|
      block |အနောကာသံ န ပဿာမိ၊ ယတ္ထ ပုညံ ဝိပစ္စတိ။|
      block |ဒေဝလောကေ မနုဿေ ဝါ၊ ဩကာသောဝ န သမ္မတိ။|
    count |၂၀၃|
      block |ဒေဝလောကေ ဝသန္တဿ၊ ပုညကမ္မသမင်္ဂိနော။|
      block |ယာဝတာ ပရိသာ တဿ၊ သာလစ္ဆန္နာ ဘဝိဿတိ။|
    count |၂၀၄|
      block |တတ္ထ ဒိဗ္ဗေဟိ နစ္စေဟိ၊ ဂီတေဟိ ဝါဒိတေဟိ စ။|
      block |ရမိဿတိ သဒာ သန္တော၊ ပုညကမ္မသမာဟိတော။|
    count |၂၀၅|
      block |ယာဝတာ ပရိသာ တဿ၊ ဂန္ဓဂန္ဓီ ဘဝိဿတိ။|
      block |သာလဿ ပုပ္ဖဝဿော စ၊ ပဝဿိဿတိ တာဝဒေ။|
    count |၂၀၆|
      block |တတော စုတောယံ မနုဇော၊ မာနုသံ အာဂမိဿတိ။|
      block |ဣဓာပိ သာလစ္ဆဒနံ၊ သဗ္ဗကာလံ ဓရိဿတိ။|
    count |၂၀၇|
      block |ဣဓ နစ္စဉ္စ ဂီတဉ္စ၊ သမ္မတာဠသမာဟိတံ။|
      block |ပရိဝါရေဿန္တိ မံ နိစ္စံ၊ ဗုဒ္ဓပူဇာယိဒံ ဖလံ။|
    count |၂၀၈|
      block |ဥဂ္ဂစ္ဆန္တေ စ သူရိယေ၊ သာလဝဿံ ပဝဿတိ။|
      block |ပုညကမ္မေန သံယုတ္တံ၊ ဝဿတေ သဗ္ဗကာလိကံ။|
    count |၂၀၉|
      block |အဋ္ဌာရသေ ကပ္ပသတေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၂၁၀|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၂၁၁|
      block |ဓမ္မံ အဘိသမေန္တဿ၊ သာလစ္ဆန္နံ ဘဝိဿတိ။|
      block |စိတကေ ဈာယမာနဿ၊ ဆဒနံ တတ္ထ ဟေဿတိ။|
    count |၂၁၂|
      block |ဝိပါကံ ကိတ္တယိတွာန၊ ပိယဒဿီ မဟာမုနိ။|
      block |ပရိသာယ ဓမ္မံ ဒေသေသိ၊ တပ္ပေန္တော ဓမ္မဝုဋ္ဌိယာ။|
    count |၂၁၃|
      block |တိံသကပ္ပါနိ ဒေဝေသု၊ ဒေဝရဇ္ဇမကာရယိံ။|
      block |သဋ္ဌိ စ သတ္တက္ခတ္တုဉ္စ၊ စက္ကဝတ္တီ အဟောသဟံ။|
    count |၂၁၄|
      block |ဒေဝလောကာ ဣဓာဂန္တွာ၊ လဘာမိ ဝိပုလံ သုခံ။|
      block |ဣဓာပိ သာလစ္ဆဒနံ၊ မဏ္ဍပဿ ဣဒံ ဖလံ။|
    count |၂၁၅|
      block |အယံ ပစ္ဆိမကော မယှံ၊ စရိမော ဝတ္တတေ ဘဝေါ။|
      block |ဣဓာပိ သာလစ္ဆဒနံ၊ ဟေဿတိ သဗ္ဗကာလိကံ။|
    count |၂၁၆|
      block |မဟာမုနိံ တောသယိတွာ၊ ဂေါတမံ သကျပုင်္ဂဝံ။|
      block |ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၂၁၇|
      block |အဋ္ဌာရသေ ကပ္ပသတေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၁၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၁၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ပံသုကူလံ ဗုဒ္ဓသညီ၊ ဘိသဒော ဉာဏကိတ္တကော။|
      block |စန္ဒနီ ဓာတုပူဇီ စ၊ ပုလိနုပ္ပါဒကောပိ စ။|
      block |တရဏော ဓမ္မရုစိကော၊ သာလမဏ္ဍပိယော တထာ။|
      block |သတာနိ ဒွေ ဟောန္တိ ဂါထာ၊ ဦနဝီသတိမေဝ စ။|
    stand |ဣတ္ထံ သုဒံ အာယသ္မာ သာလမဏ္ဍပိယော ထေရော ဣမာ ဂါထာယော|
    block |အဘာသိတ္ထာတိ။|
    stand |သာလမဏ္ဍပိယတ္ထေရဿာပဒာနံ ဒသမံ။|
    stand |ပံသုကူလဝဂ္ဂေါ ဧကူနပညာသမော။|
    block |တဿုဒ္ဒာနံ|
