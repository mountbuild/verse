block |၄၆။ ဇဂတိဒာယကဝဂ္ဂေါ|
  block |၁။ ဇဂတိဒာယကတ္ထေရအပဒာနံ|
    count |၁|
      block |ဓမ္မဒဿိဿ မုနိနော၊ ဗောဓိယာ ပါဒပုတ္တမေ။|
      block |ပသန္နစိတ္တော သုမနော၊ ဇဂတိံ ကာရယိံ အဟံ။|
    count |၂|
      block |ဒရိတော ပဗ္ဗတတော ဝါ၊ ရုက္ခတော ပတိတော အဟံ။|
      block |စုတော ပတိဋ္ဌံ ဝိန္ဒာမိ၊ ဇဂတိယာ ဣဒံ ဖလံ။|
    count |၃|
      block |န မေ စောရာ ဝိဟေသန္တိ၊ နာတိမညန္တိ ခတ္တိယာ။|
      block |သဗ္ဗာမိတ္တေတိက္ကမာမိ၊ ဇဂတိယာ ဣဒံ ဖလံ။|
    count |၄|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |သဗ္ဗတ္ထ ပူဇိတော ဟောမိ၊ ဇဂတိယာ ဣဒံ ဖလံ။|
    count |၅|
      block |အဋ္ဌာရသေ ကပ္ပသတေ၊ ဇဂတိံ ကာရယိံ အဟံ။|
      block |ဒုဂ္ဂတိံ နာဘိဇာနာမိ၊ ဇဂတိဒာနဿိဒံ ဖလံ။|
    count |၆|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၇|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဇဂတိဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဇဂတိဒာယကတ္ထေရဿာပဒာနံ ပဌမံ။|
  block |၂။ မောရဟတ္ထိယတ္ထေရအပဒာနံ|
    count |၉|
      block |မောရဟတ္ထံ ဂဟေတွာန၊ ဥပေသိံ လောကနာယကံ။|
      block |ပသန္နစိတ္တော သုမနော၊ မောရဟတ္ထမဒာသဟံ။|
    count |၁၀|
      block |ဣမိနာ မောရဟတ္ထေန၊ စေတနာပဏိဓီဟိ စ။|
      block |နိဗ္ဗာယိံသု တယော အဂ္ဂီ၊ လဘာမိ ဝိပုလံ သုခံ။|
    count |၁၁|
      block |အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။|
      block |ဒတွာနဟံ မောရဟတ္ထံ၊ လဘာမိ ဝိပုလံ သုခံ။|
    count |၁၂|
      block |တိယဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။|
      block |သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၃|
      block |ဧကတိံသေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မောရဟတ္ထဿိဒံ ဖလံ။|
    count |၁၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မောရဟတ္ထိယော ထေရော ဣမာ ဂါထာယော|
    block |အဘာသိတ္ထာတိ။|
    stand |မောရဟတ္ထိယတ္ထေရဿာပဒာနံ ဒုတိယံ။|
  block |၃။ သီဟာသနဗီဇိယတ္ထေရအပဒာနံ|
    count |၁၇|
      block |တိဿဿာဟံ ဘဂဝတော၊ ဗောဓိရုက္ခမဝန္ဒိယံ။|
      block |ပဂ္ဂယှ ဗီဇနိံ တတ္ထ၊ သီဟာသနမဗီဇဟံ။|
    count |၁၈|
      block |ဒွေနဝုတေ ဣတော ကပ္ပေ၊ သီဟာသနမဗီဇဟံ။|
      block |ဒုဂ္ဂတိံ နာဘိဇာနာမိ၊ ဗီဇနာယ ဣဒံ ဖလံ။|
    count |၁၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သီဟာသနဗီဇိယော ထေရော ဣမာ|
    block |ဂါထာယော အဘာသိတ္ထာတိ။|
    stand |သီဟာသနဗီဇိယတ္ထေရဿာပဒာနံ တတိယံ။|
  block |၄။ တိဏုက္ကဓာရိယတ္ထေရအပဒာနံ|
    count |၂၂|
      block |ပဒုမုတ္တရဗုဒ္ဓဿ၊ ဗောဓိယာ ပါဒပုတ္တမေ။|
      block |ပသန္နစိတ္တော သုမနော၊ တယော ဥက္ကေ အဓာရယိံ။|
    count |၂၃|
      block |သတသဟဿိတော ကပ္ပေ၊ သောဟံ ဥက္ကမဓာရယိံ။|
      block |ဒုဂ္ဂတိံ နာဘိဇာနာမိ၊ ဥက္ကဒာနဿိဒံ ဖလံ။|
    count |၂၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တိဏုက္ကဓာရိယော ထေရော ဣမာ ဂါထာယော|
    block |အဘာသိတ္ထာတိ။|
    stand |တိဏုက္ကဓာရိယတ္ထေရဿာပဒာနံ စတုတ္ထံ။|
  block |၅။ အက္ကမနဒာယကတ္ထေရအပဒာနံ|
    count |၂၇|
      block |ကကုသန္ဓဿ မုနိနော၊ ဗြာဟ္မဏဿ ဝုသီမတော။|
      block |ဒိဝါဝိဟာရံ ဝဇတော၊ အက္ကမနမဒာသဟံ။|
    count |၂၈|
      block |ဣမသ္မိံယေဝ ကပ္ပမှိ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အက္ကမနဿိဒံ ဖလံ။|
    count |၂၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အက္ကမနဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |အက္ကမနဒာယကတ္ထေရဿာပဒာနံ ပဉ္စမံ။|
  block |၆။ ဝနကောရဏ္ဍိယတ္ထေရအပဒာနံ|
    count |၃၂|
      block |သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။|
      block |ဝနကောရဏ္ဍမာဒာယ၊ ဗုဒ္ဓဿ အဘိရောပယိံ။|
    count |၃၃|
      block |စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝနကောရဏ္ဍိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဝနကောရဏ္ဍိယတ္ထေရဿာပဒာနံ ဆဋ္ဌံ။|
    stand |ဝီသတိမံ ဘာဏဝါရံ။|
  block |၇။ ဧကဆတ္တိယတ္ထေရအပဒာနံ|
    count |၃၇|
      block |အင်္ဂါရဇာတာ ပထဝီ၊ ကုက္ကုဠာနုဂတာ မဟီ။|
      block |ပဒုမုတ္တရော ဘဂဝါ၊ အဗ္ဘောကာသမှိ စင်္ကမိ။|
    count |၃၈|
      block |ပဏ္ဍရံ ဆတ္တမာဒာယ၊ အဒ္ဓါနံ ပဋိပဇ္ဇဟံ။|
      block |တတ္ထ ဒိသွာန သမ္ဗုဒ္ဓံ၊ ဝိတ္တိ မေ ဥပပဇ္ဇထ။|
    count |၃၉|
      block |မရီစိယောတ္ထဋာ ဘူမိ၊ အင်္ဂါရာဝ မဟီ အယံ။|
      block |ဥပဟန္တိ မဟာဝါတာ၊ သရီရဿာသုခေပနာ။|
    count |၄၀|
      block |သီတံ ဥဏှံ ဝိဟနန္တံ၊ ဝါတာတပနိဝါရဏံ။|
      block |ပဋိဂ္ဂဏှ ဣမံ ဆတ္တံ၊ ဖဿယိဿာမိ နိဗ္ဗုတိံ။|
    count |၄၁|
      block |အနုကမ္ပကော ကာရုဏိကော၊ ပဒုမုတ္တရော မဟာယသော။|
      block |မမ သင်္ကပ္ပမညာယ၊ ပဋိဂ္ဂဏှိ တဒာ ဇိနော။|
    count |၄၂|
      block |တိံသကပ္ပါနိ ဒေဝိန္ဒော၊ ဒေဝရဇ္ဇမကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၄၃|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |အနုဘောမိ သကံ ကမ္မံ၊ ပုဗ္ဗေ သုကတမတ္တနော။|
    count |၄၄|
      block |အယံ မေ ပစ္ဆိမာ ဇာတိ၊ စရိမော ဝတ္တတေ ဘဝေါ။|
      block |အဇ္ဇာပိ သေတစ္ဆတ္တံ မေ၊ သဗ္ဗကာလံ ဓရီယတိ။|
    count |၄၅|
      block |သတသဟဿိတော ကပ္ပေ၊ ယံ ဆတ္တမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။|
    count |၄၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဧကဆတ္တိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဧကဆတ္တိယတ္ထေရဿာပဒာနံ သတ္တမံ။|
  block |၈။ ဇာတိပုပ္ဖိယတ္ထေရအပဒာနံ|
    count |၄၉|
      block |ပရိနိဗ္ဗုတေ ဘဂဝတိ၊ ပဒုမုတ္တရေ မဟာယသေ။|
      block |ပုပ္ဖဝဋံသကေ ကတွာ၊ သရီရမဘိရောပယိံ။|
    count |၅၀|
      block |တတ္ထ စိတ္တံ ပသာဒေတွာ၊ နိမ္မာနံ အဂမာသဟံ။|
      block |ဒေဝလောကဂတော သန္တော၊ ပုညကမ္မံ သရာမဟံ။|
    count |၅၁|
      block |အမ္ဗရာ ပုပ္ဖဝဿော မေ၊ သဗ္ဗကာလံ ပဝဿတိ။|
      block |သံသရာမိ မနုဿေ စေ၊ ရာဇာ ဟောမိ မဟာယသော။|
    count |၅၂|
      block |တဟိံ ကုသုမဝဿော မေ၊ အဘိဝဿတိ သဗ္ဗဒာ။|
      block |တဿေဝ ပုပ္ဖပူဇာယ၊ ဝါဟသာ သဗ္ဗဒဿိနော။|
    count |၅၃|
      block |အယံ ပစ္ဆိမကော မယှံ၊ စရိမော ဝတ္တတေ ဘဝေါ။|
      block |အဇ္ဇာပိ ပုပ္ဖဝဿော မေ၊ အဘိဝဿတိ သဗ္ဗဒာ။|
    count |၅၄|
      block |သတသဟဿိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ ဒေဟပူဇာယိဒံ ဖလံ။|
    count |၅၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဇာတိပုပ္ဖိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဇာတိပုပ္ဖိယတ္ထေရဿာပဒာနံ အဋ္ဌမံ။|
  block |၉။ ပဋ္ဋိပုပ္ဖိယတ္ထေရအပဒာနံ|
    count |၅၈|
      block |နီဟရန္တေ သရီရမှိ၊ ဝဇ္ဇမာနာသု ဘေရိသု။|
      block |ပသန္နစိတ္တော သုမနော၊ ပဋ္ဋိပုပ္ဖမပူဇယိံ။|
    count |၅၉|
      block |သတသဟဿိတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဒေဟပူဇာယိဒံ ဖလံ။|
    count |၆၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပဋ္ဋိပုပ္ဖိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ပဋ္ဋိပုပ္ဖိယတ္ထေရဿာပဒာနံ နဝမံ။|
  block |၁၀။ ဂန္ဓပူဇကတ္ထေရအပဒာနံ|
    count |၆၃|
      block |စိတာသု ကုရုမာနာသု၊ နာနာဂန္ဓေ သမာဟဋေ။|
      block |ပသန္နစိတ္တော သုမနော၊ ဂန္ဓမုဋ္ဌိမပူဇယိံ။|
    count |၆၄|
      block |သတသဟဿိတော ကပ္ပေ၊ စိတကံ ယမပူဇယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၆၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဇဂတီ မောရဟတ္ထီ စ၊ အာသနီ ဥက္ကဓာရကော။|
      block |အက္ကမိ ဝနကောရဏ္ဍိ၊ ဆတ္တဒော ဇာတိပူဇကော။|
      block |ပဋ္ဋိပုပ္ဖီ စ ယော ထေရော၊ ဒသမော ဂန္ဓပူဇကော။|
      block |သတ္တသဋ္ဌိ စ ဂါထာယော၊ ဂဏိတာယော ဝိဘာဝိဘိ။|
    stand |ဣတ္ထံ သုဒံ အာယသ္မာ ဂန္ဓပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဂန္ဓပူဇကတ္ထေရဿာပဒာနံ ဒသမံ။|
    stand |ဇဂတိဒာယကဝဂ္ဂေါ ဆစတ္တာလီသမော။|
    block |တဿုဒ္ဒာနံ|
