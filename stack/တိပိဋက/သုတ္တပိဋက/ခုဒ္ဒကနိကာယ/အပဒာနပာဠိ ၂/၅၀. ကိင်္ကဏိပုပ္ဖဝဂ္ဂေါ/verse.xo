block |၅၀။ ကိင်္ကဏိပုပ္ဖဝဂ္ဂေါ|
  block |၁။ တိကိင်္ကဏိပုပ္ဖိယတ္ထေရအပဒာနံ|
    count |၁|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |အဒ္ဒသံ ဝိရဇံ ဗုဒ္ဓံ၊ ဝိပဿိံ လောကနာယကံ။|
    count |၂|
      block |တီဏိ ကိင်္ကဏိပုပ္ဖာနိ၊ ပဂ္ဂယှ အဘိရောပယိံ။|
      block |သမ္ဗုဒ္ဓမဘိပူဇေတွာ၊ ဂစ္ဆာမိ ဒက္ခိဏာမုခေါ။|
    count |၃|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၄|
      block |ဧကနဝုတိတော ကပ္ပေ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၅|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၆|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တိကိင်္ကဏိပုပ္ဖိယော ထေရော ဣမာ|
    block |ဂါထာယော အဘာသိတ္ထာတိ။|
    stand |တိကိင်္ကဏိပုပ္ဖိယတ္ထေရဿာပဒာနံ ပဌမံ။|
  block |၂။ ပံသုကူလပူဇကတ္ထေရအပဒာနံ|
    count |၈|
      block |ဟိမဝန္တဿာဝိဒူရေ၊ ဥဒင်္ဂဏော နာမ ပဗ္ဗတော။|
      block |တတ္ထဒ္ဒသံ ပံသုကူလံ၊ ဒုမဂ္ဂမှိ ဝိလမ္ဗိတံ။|
    count |၉|
      block |တီဏိ ကိင်္ကဏိပုပ္ဖာနိ၊ ဩစိနိတွာနဟံ တဒာ။|
      block |ဟဋ္ဌော ဟဋ္ဌေန စိတ္တေန၊ ပံသုကူလမပူဇယိံ။|
    count |၁၀|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၁|
      block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပူဇိတွာ အရဟဒ္ဓဇံ။|
    count |၁၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပံသုကူလပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |ပံသုကူလပူဇကတ္ထေရဿာပဒာနံ ဒုတိယံ။|
  block |၃။ ကောရဏ္ဍပုပ္ဖိယတ္ထေရအပဒာနံ|
    count |၁၅|
      block |ဝနကမ္မိကော ပုရေ အာသိံ၊ ပိတုမာတုမတေနဟံ။|
      block |ပသုမာရေန ဇီဝါမိ၊ ကုသလံ မေ န ဝိဇ္ဇတိ။|
    count |၁၆|
      block |မမ အာသယသာမန္တာ၊ တိဿော လောကဂ္ဂနာယကော။|
      block |ပဒာနိ တီဏိ ဒဿေသိ၊ အနုကမ္ပါယ စက္ခုမာ။|
    count |၁၇|
      block |အက္ကန္တေ စ ပဒေ ဒိသွာ၊ တိဿနာမဿ သတ္ထုနော။|
      block |ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။|
    count |၁၈|
      block |ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။|
      block |သကောသကံ ဂဟေတွာန၊ ပဒသေဋ္ဌမပူဇယိံ။|
    count |၁၉|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၀|
      block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
      block |ကောရဏ္ဍကဆဝိ ဟောမိ၊ သုပ္ပဘာသော ဘဝါမဟံ။|
    count |၂၁|
      block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။|
    count |၂၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ကောရဏ္ဍပုပ္ဖိယတ္ထေရဿာပဒာနံ တတိယံ။|
  block |၄။ ကိံသုကပုပ္ဖိယတ္ထေရအပဒာနံ|
    count |၂၅|
      block |ကိံသုကံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။|
      block |ဗုဒ္ဓသေဋ္ဌံ သရိတွာန၊ အာကာသေ အဘိပူဇယိံ။|
    count |၂၆|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၇|
      block |ဧကတိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကိံသုကပုပ္ဖိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ကိံသုကပုပ္ဖိယတ္ထေရဿာပဒာနံ စတုတ္ထံ။|
  block |၅။ ဥပဍ္ဎဒုဿဒာယကတ္ထေရအပဒာနံ|
    count |၃၁|
      block |ပဒုမုတ္တရဘဂဝတော၊ သုဇာတော နာမ သာဝကော။|
      block |ပံသုကူလံ ဂဝေသန္တော၊ သင်္ကာရေ စရတေ တဒာ။|
    count |၃၂|
      block |နဂရေ ဟံသဝတိယာ၊ ပရေသံ ဘတကော အဟံ။|
      block |ဥပဍ္ဎဒုဿံ ဒတွာန၊ သိရသာ အဘိဝါဒယိံ။|
    count |၃၃|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၃၄|
      block |တေတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      block |သတ္တသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
    count |၃၅|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |ဥပဍ္ဎဒုဿဒာနေန၊ မောဒာမိ အကုတောဘယော။|
    count |၃၆|
      block |ဣစ္ဆမာနော စဟံ အဇ္ဇ၊ သကာနနံ သပဗ္ဗတံ။|
      block |ခေါမဒုဿေဟိ ဆာဒေယျံ၊ အဍ္ဎဒုဿဿိဒံ ဖလံ။|
    count |၃၇|
      block |သတသဟဿိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အဍ္ဎဒုဿဿိဒံ ဖလံ။|
    count |၃၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥပဍ္ဎဒုဿဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |ဥပဍ္ဎဒုဿဒာယကတ္ထေရဿာပဒာနံ ပဉ္စမံ။|
  block |၆။ ဃတမဏ္ဍဒာယကတ္ထေရအပဒာနံ|
    count |၄၁|
      block |သုစိန္တိတံ ဘဂဝန္တံ၊ လောကဇေဋ္ဌံ နရာသဘံ။|
      block |ဥပဝိဋ္ဌံ မဟာရညံ၊ ဝါတာဗာဓေန ပီဠိတံ။|
    count |၄၂|
      block |ဒိသွာ စိတ္တံ ပသာဒေတွာ၊ ဃတမဏ္ဍမုပါနယိံ။|
      block |ကတတ္တာ အာစိတတ္တာ စ၊ ဂင်္ဂါ ဘာဂီရထီ အယံ။|
    count |၄၃|
      block |မဟာသမုဒ္ဒာ စတ္တာရော၊ ဃတံ သမ္ပဇ္ဇရေ မမ။|
      block |အယဉ္စ ပထဝီ ဃောရာ၊ အပ္ပမာဏာ အသင်္ခိယာ။|
    count |၄၄|
      block |မမ သင်္ကပ္ပမညာယ၊ ဘဝတေ မဓုသက္ကရာ။|
      block |စာတုဒ္ဒီပါ ဣမေ ရုက္ခါ၊ ပါဒပါ ဓရဏီရုဟာ။|
    count |၄၅|
      block |မမ သင်္ကပ္ပမညာယ၊ ကပ္ပရုက္ခါ ဘဝန္တိ တေ။|
      block |ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
    count |၄၆|
      block |ဧကပညာသက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၄၇|
      block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဃတမဏ္ဍဿိဒံ ဖလံ။|
    count |၄၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဃတမဏ္ဍဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဃတမဏ္ဍဒာယကတ္ထေရဿာပဒာနံ ဆဋ္ဌံ။|
  block |၇။ ဥဒကဒာယကတ္ထေရအပဒာနံ|
    count |၅၁|
      block |ပဒုမုတ္တရဗုဒ္ဓဿ၊ ဘိက္ခုသင်္ဃေ အနုတ္တရေ။|
      block |ပသန္နစိတ္တော သုမနော၊ ပါနီဃဋမပူရယိံ။|
    count |၅၂|
      block |ပဗ္ဗတဂ္ဂေ ဒုမဂ္ဂေ ဝါ၊ အာကာသေ ဝါထ ဘူမိယံ။|
      block |ယဒာ ပါနီယမိစ္ဆာမိ၊ ခိပ္ပံ နိဗ္ဗတ္တတေ မမ။|
    count |၅၃|
      block |သတသဟဿိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။|
    count |၅၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥဒကဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဥဒကဒာယကတ္ထေရဿာပဒာနံ သတ္တမံ။|
  block |၈။ ပုလိနထူပိယတ္ထေရအပဒာနံ|
    count |၅၇|
      block |ဟိမဝန္တဿာဝိဒူရေ၊ ယမကော နာမ ပဗ္ဗတော။|
      block |အဿမော သုကတော မယှံ၊ ပဏ္ဏသာလာ သုမာပိတာ။|
    count |၅၈|
      block |နာရဒော နာမ နာမေန၊ ဇဋိလော ဥဂ္ဂတာပနော။|
      block |စတုဒ္ဒသသဟဿာနိ၊ သိဿာ ပရိစရန္တိ မံ။|
    count |၅၉|
      block |ပဋိသလ္လီနကော သန္တော၊ ဧဝံ စိန္တေသဟံ တဒာ။|
      block |သဗ္ဗော ဇနော မံ ပူဇေတိ၊ နာဟံ ပူဇေမိ ကိဉ္စနံ။|
    count |၆၀|
      block |န မေ ဩဝါဒကော အတ္ထိ၊ ဝတ္တာ ကောစိ န ဝိဇ္ဇတိ။|
      block |အနာစရိယုပဇ္ဈာယော၊ ဝနေ ဝါသံ ဥပေမဟံ။|
    count |၆၁|
      block |ဥပါသမာနော ယမဟံ၊ ဂရုစိတ္တံ ဥပဋ္ဌဟေ။|
      block |သော မေ အာစရိယော နတ္ထိ၊ ဝနဝါသော နိရတ္ထကော။|
    count |၆၂|
      block |အာယာဂံ မေ ဂဝေသိဿံ၊ ဂရုံ ဘာဝနိယံ တထာ။|
      block |သာဝဿယော ဝသိဿာမိ၊ န ကောစိ ဂရဟိဿတိ။|
    count |၆၃|
      block |ဥတ္တာနကူလာ နဒိကာ၊ သုပတိတ္ထာ မနောရမာ။|
      block |သံသုဒ္ဓပုလိနာကိဏ္ဏာ၊ အဝိဒူရေ မမဿမံ။|
    count |၆၄|
      block |နဒိံ အမရိကံ နာမ၊ ဥပဂန္တွာနဟံ တဒာ။|
      block |သံဝဍ္ဎယိတွာ ပုလိနံ၊ အကံ ပုလိနစေတိယံ။|
    count |၆၅|
      block |ယေ တေ အဟေသုံ သမ္ဗုဒ္ဓါ၊ ဘဝန္တကရဏာ မုနီ။|
      block |တေသံ ဧတာဒိသော ထူပေါ၊ တံ နိမိတ္တံ ကရောမဟံ။|
    count |၆၆|
      block |ကရိတွာ ပုလိနံ ထူပံ၊ သောဝဏ္ဏံ မာပယိံ အဟံ။|
      block |သောဏ္ဏကိင်္ကဏိပုပ္ဖာနိ၊ သဟဿေ တီဏိ ပူဇယိံ။|
    count |၆၇|
      block |သာယပါတံ နမဿာမိ၊ ဝေဒဇာတော ကတဉ္ဇလီ။|
      block |သမ္မုခါ ဝိယ သမ္ဗုဒ္ဓံ၊ ဝန္ဒိံ ပုလိနစေတိယံ။|
    count |၆၈|
      block |ယဒာ ကိလေသာ ဇာယန္တိ၊ ဝိတက္ကာ ဂေဟနိဿိတာ။|
      block |သရာမိ သုကတံ ထူပံ၊ ပစ္စဝေက္ခါမိ တာဝဒေ။|
    count |၆၉|
      block |ဥပနိဿာယ ဝိဟရံ၊ သတ္ထဝါဟံ ဝိနာယကံ။|
      block |ကိလေသေ သံဝသေယျာသိ၊ န ယုတ္တံ တဝ မာရိသ။|
    count |၇၀|
      block |သဟ အာဝဇ္ဇိတေ ထူပေ၊ ဂါရဝံ ဟောတိ မေ တဒာ။|
      block |ကုဝိတက္ကေ ဝိနောဒေသိံ၊ နာဂေါ တုတ္တဋ္ဋိတော ယထာ။|
    count |၇၁|
      block |ဧဝံ ဝိဟရမာနံ မံ၊ မစ္စုရာဇာဘိမဒ္ဒထ။|
      block |တတ္ထ ကာလင်္ကတော သန္တော၊ ဗြဟ္မလောကမဂစ္ဆဟံ။|
    count |၇၂|
      block |ယာဝတာယုံ ဝသိတွာန၊ တိဒိဝေ ဥပပဇ္ဇဟံ။|
      block |အသီတိက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
    count |၇၃|
      block |သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၇၄|
      block |သောဏ္ဏကိင်္ကဏိပုပ္ဖာနံ၊ ဝိပါကံ အနုဘောမဟံ။|
      block |ဓာတီသတသဟဿာနိ၊ ပရိဝါရေန္တိ မံ ဘဝေ။|
    count |၇၅|
      block |ထူပဿ ပရိစိဏ္ဏတ္တာ၊ ရဇောဇလ္လံ န လိမ္ပတိ။|
      block |ဂတ္တေ သေဒာ န မုစ္စန္တိ၊ သုပ္ပဘာသော ဘဝါမဟံ။|
    count |၇၆|
      block |အဟော မေ သုကတော ထူပေါ၊ သုဒိဋ္ဌာမရိကာ နဒီ။|
      block |ထူပံ ကတွာန ပုလိနံ၊ ပတ္တောမှိ အစလံ ပဒံ။|
    count |၇၇|
      block |ကုသလံ ကတ္တုကာမေန၊ ဇန္တုနာ သာရဂါဟိနာ။|
      block |နတ္ထိ ခေတ္တံ အခေတ္တံ ဝါ၊ ပဋိပတ္တီဝ သာဓကာ။|
    count |၇၈|
      block |ယထာပိ ဗလဝါ ပေါသော၊ အဏ္ဏဝံ တရိတုဿဟေ။|
      block |ပရိတ္တံ ကဋ္ဌမာဒာယ၊ ပက္ခန္ဒေယျ မဟာသရံ။|
    count |၇၉|
      block |ဣမာဟံ ကဋ္ဌံ နိဿာယ၊ တရိဿာမိ မဟောဒဓိံ။|
      block |ဥဿာဟေန ဝီရိယေန၊ တရေယျ ဥဒဓိံ နရော။|
    count |၈၀|
      block |တထေဝ မေ ကတံ ကမ္မံ၊ ပရိတ္တံ ထောကကဉ္စ ယံ။|
      block |တံ ကမ္မံ ဥပနိဿာယ၊ သံသာရံ သမတိက္ကမိံ။|
    count |၈၁|
      block |ပစ္ဆိမေ ဘဝေ သမ္ပတ္တေ၊ သုက္ကမူလေန စောဒိတော။|
      block |သာဝတ္ထိယံ ပုရေ ဇာတော၊ မဟာသာလေ သုအဍ္ဎကေ။|
    count |၈၂|
      block |သဒ္ဓါ မာတာ ပိတာ မယှံ၊ ဗုဒ္ဓဿ သရဏံ ဂတာ။|
      block |ဥဘော ဒိဋ္ဌပဒာ ဧတေ၊ အနုဝတ္တန္တိ သာသနံ။|
    count |၈၃|
      block |ဗောဓိပပဋိကံ ဂယှ၊ သောဏ္ဏထူပမကာရယုံ။|
      block |သာယပါတံ နမဿန္တိ၊ သကျပုတ္တဿ သမ္မုခါ။|
    count |၈၄|
      block |ဥပေါသထမှိ ဒိဝသေ၊ သောဏ္ဏထူပံ ဝိနီဟရုံ။|
      block |ဗုဒ္ဓဿ ဝဏ္ဏံ ကိတ္တေန္တာ၊ တိယာမံ ဝီတိနာမယုံ။|
    count |၈၅|
      block |သဟ ဒိသွာနဟံ ထူပံ၊ သရိံ ပုလိနစေတိယံ။|
      block |ဧကာသနေ နိသီဒိတွာ၊ အရဟတ္တမပါပုဏိံ။|
    stand |ဒွာဝီသတိမံ ဘာဏဝါရံ။|
    count |၈၆|
      block |ဂဝေသမာနော တံ ဝီရံ၊ ဓမ္မသေနာပတိဒ္ဒသံ။|
      block |အဂါရာ နိက္ခမိတွာန၊ ပဗ္ဗဇိံ တဿ သန္တိကေ။|
    count |၈၇|
      block |ဇာတိယာ သတ္တဝဿေန၊ အရဟတ္တမပါပုဏိံ။|
      block |ဥပသမ္ပါဒယီ ဗုဒ္ဓေါ၊ ဂုဏမညာယ စက္ခုမာ။|
    count |၈၈|
      block |ဒာရကေနေဝ သန္တေန၊ ကိရိယံ နိဋ္ဌိတံ မယာ။|
      block |ကတံ မေ ကရဏီယဇ္ဇ၊ သကျပုတ္တဿ သာသနေ။|
    count |၈၉|
      block |သဗ္ဗဝေရဘယာတီတော၊ သဗ္ဗသင်္ဂါတိဂေါ ဣသိ။|
      block |သာဝကော တေ မဟာဝီရ၊ သောဏ္ဏထူပဿိဒံ ဖလံ။|
    count |၉၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပုလိနထူပိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ပုလိနထူပိယတ္ထေရဿာပဒာနံ အဋ္ဌမံ။|
  block |၉။ နဠကုဋိဒာယကတ္ထေရအပဒာနံ|
    count |၉၃|
      block |ဟိမဝန္တဿာဝိဒူရေ၊ ဟာရိတော နာမ ပဗ္ဗတော။|
      block |သယမ္ဘူ နာရဒော နာမ၊ ရုက္ခမူလေ ဝသီ တဒာ။|
    count |၉၄|
      block |နဠာဂါရံ ကရိတွာန၊ တိဏေန ဆာဒယိံ အဟံ။|
      block |စင်္ကမံ သောဓယိတွာန၊ သယမ္ဘုဿ အဒာသဟံ။|
    count |၉၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉၆|
      block |တတ္ထ မေ သုကတံ ဗျမှံ၊ နဠကုဋိကနိမ္မိတံ။|
      block |သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။|
    count |၉၇|
      block |စတုဒ္ဒသေသု ကပ္ပေသု၊ ဒေဝလောကေ ရမိံ အဟံ။|
      block |ဧကသတ္တတိက္ခတ္တုဉ္စ၊ ဒေဝရဇ္ဇမကာရယိံ။|
    count |၉၈|
      block |စတုတိံသတိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၉၉|
      block |ဓမ္မပါသာဒမာရုယှ၊ သဗ္ဗာကာရဝရူပမံ။|
      block |ယဒိစ္ဆကာဟံ ဝိဟရေ၊ သကျပုတ္တဿ သာသနေ။|
    count |၁၀၀|
      block |ဧကတိံသေ ဣတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ နဠကုဋိယိဒံ ဖလံ။|
    count |၁၀၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ နဠကုဋိဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |နဠကုဋိဒာယကတ္ထေရဿာပဒာနံ နဝမံ။|
  block |၁၀။ ပိယာလဖလဒာယကတ္ထေရအပဒာနံ|
    count |၁၀၄|
      block |မိဂလုဒ္ဒော ပုရေ အာသိံ၊ ဝိပိနေ ဝိစရံ တဒာ။|
      block |အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။|
    count |၁၀၅|
      block |ပိယာလဖလမာဒာယ၊ ဗုဒ္ဓသေဋ္ဌဿဒာသဟံ။|
      block |ပုညက္ခေတ္တဿ ဝီရဿ၊ ပသန္နော သေဟိ ပါဏိဘိ။|
    count |၁၀၆|
      block |ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၁၀၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကိင်္ကဏီ ပံသုကူလဉ္စ၊ ကောရဏ္ဍမထ ကိံသုကံ။|
      block |ဥပဍ္ဎဒုဿီ ဃတဒော၊ ဥဒကံ ထူပကာရကော။|
      block |နဠကာရီ စ နဝမော၊ ပိယာလဖလဒာယကော။|
      block |သတမေကဉ္စ ဂါထာနံ၊ နဝကဉ္စ တဒုတ္တရိ။|
      block |မေတ္တေယျဝဂ္ဂေါ ဘဒ္ဒာလိ၊ သကိံသမ္မဇ္ဇကောပိ စ။|
      block |ဧကဝိဟာရီ ဝိဘီတကီ၊ ဇဂတီ သာလပုပ္ဖိယော။|
      block |နဠာဂါရံ ပံသုကူလံ၊ ကိင်္ကဏိပုပ္ဖိယော တထာ။|
      block |အသီတိ ဒွေ စ ဂါထာယော၊ စတုဒ္ဒသသတာနိ စ။|
    stand |ဣတ္ထံ သုဒံ အာယသ္မာ ပိယာလဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |ပိယာလဖလဒာယကတ္ထေရဿာပဒာနံ ဒသမံ။|
    stand |ကိင်္ကဏိပုပ္ဖဝဂ္ဂေါ ပညာသမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |မေတ္တေယျဝဂ္ဂဒသကံ။|
    stand |ပဉ္စမသတကံ သမတ္တံ။|
