block |၅၄။ ကစ္စာယနဝဂ္ဂေါ|
  block |၁။ မဟာကစ္စာယနတ္ထေရအပဒာနံ|
    count |၁|
      block |ပဒုမုတ္တရော နာမ ဇိနော၊ အနေဇော အဇိတံ ဇယော။|
      block |သတသဟဿေ ကပ္ပါနံ၊ ဣတော ဥပ္ပဇ္ဇိ နာယကော။|
    count |၂|
      block |ဝီရော ကမလပတ္တက္ခေါ၊ သသင်္ကဝိမလာနနော။|
      block |ကနကာစလသင်္ကာသော၊ ရဝိဒိတ္တိသမပ္ပဘော။|
    count |၃|
      block |သတ္တနေတ္တမနောဟာရီ၊ ဝရလက္ခဏဘူသိတော။|
      block |သဗ္ဗဝါကျပထာတီတော၊ မနုဇာမရသက္ကတော။|
    count |၄|
      block |သမ္ဗုဒ္ဓေါ ဗောဓယံ သတ္တေ၊ ဝါဂီသော မဓုရဿရော။|
      block |ကရုဏာနိဗန္ဓသန္တာနော၊ ပရိသာသု ဝိသာရဒော။|
    count |၅|
      block |ဒေသေတိ မဓုရံ ဓမ္မံ၊ စတုသစ္စူပသံဟိတံ။|
      block |နိမုဂ္ဂေ မောဟပင်္ကမှိ၊ သမုဒ္ဓရတိ ပါဏိနေ။|
    count |၆|
      block |တဒာ ဧကစရော ဟုတွာ၊ တာပသော ဟိမဝါလယော။|
      block |နဘသာ မာနုသံ လောကံ၊ ဂစ္ဆန္တော ဇိနမဒ္ဒသံ။|
    count |၇|
      block |ဥပေစ္စ သန္တိကံ တဿ၊ အဿောသိံ ဓမ္မဒေသနံ။|
      block |ဝဏ္ဏယန္တဿ ဝီရဿ၊ သာဝကဿ မဟာဂုဏံ။|
    count |၈|
      block |သင်္ခိတ္တေန မယာ ဝုတ္တံ၊ ဝိတ္ထာရေန ပကာသယံ။|
      block |ပရိသံ မဉ္စ တောသေတိ၊ ယထာ ကစ္စာယနော အယံ။|
    count |၉|
      block |နာဟံ ဧဝမိဓေကစ္စံ၊ အညံ ပဿာမိ သာဝကံ။|
      block |တသ္မာတဒဂ္ဂေ ဧသဂ္ဂေါ၊ ဧဝံ ဓာရေထ ဘိက္ခဝေါ။|
    count |၁၀|
      block |တဒာဟံ ဝိမှိတော ဟုတွာ၊ သုတွာ ဝါကျံ မနောရမံ။|
      block |ဟိမဝန္တံ ဂမိတွာန၊ အာဟိတွာ ပုပ္ဖသဉ္စယံ။|
    count |၁၁|
      block |ပူဇေတွာ လောကသရဏံ၊ တံ ဌာနမဘိပတ္ထယိံ။|
      block |တဒာ မမာသယံ ဉတွာ၊ ဗျာကာသိ သ ရဏဉ္ဇဟော။|
    count |၁၂|
      block |ပဿထေတံ ဣသိဝရံ၊ နိဒ္ဓန္တကနကတ္တစံ။|
      block |ဥဒ္ဓဂ္ဂလောမံ ပီဏံသံ၊ အစလံ ပဉ္ဇလိံ ဌိတံ။|
    count |၁၃|
      block |ဟာသံ သုပုဏ္ဏနယနံ၊ ဗုဒ္ဓဝဏ္ဏဂတာသယံ။|
      block |ဓမ္မဇံ ဥဂ္ဂဟဒယံ၊ အမတာသိတ္တသန္နိဘံ။|
    count |၁၄|
      block |ကစ္စာနဿ ဂုဏံ သုတွာ၊ တံ ဌာနံ ပတ္ထယံ ဌိတော။|
      block |အနာဂတမှိ အဒ္ဓါနေ၊ ဂေါတမဿ မဟာမုနေ။|
    count |၁၅|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကစ္စာနော နာမ နာမေန၊ ဟေဿတိ သတ္ထု သာဝကော။|
    count |၁၆|
      block |ဗဟုဿုတော မဟာဉာဏီ၊ အဓိပ္ပါယဝိဒူ မုနေ။|
      block |ပါပုဏိဿတိ တံ ဌာနံ၊ ယထာယံ ဗျာကတော မယာ။|
    count |၁၇|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၁၈|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
      block |အညံ ဂတိံ န ဂစ္ဆာမိ၊ ဗုဒ္ဓပူဇာယိဒံ ဖလံ။|
    count |၁၉|
      block |ဒုဝေ ကုလေ ပဇာယာမိ၊ ခတ္တိယေ အထ ဗြာဟ္မဏေ။|
      block |နီစေ ကုလေ န ဇာယာမိ၊ ဗုဒ္ဓပူဇာယိဒံ ဖလံ။|
    count |၂၀|
      block |ပစ္ဆိမေ စ ဘဝေ ဒာနိ၊ ဇာတော ဥဇ္ဇေနိယံ ပုရေ။|
      block |ပဇ္ဇောတဿ စ စဏ္ဍဿ၊ ပုရောဟိတဒိဇာဓိနော။|
    count |၂၁|
      block |ပုတ္တော တိရိဋိဝစ္ဆဿ၊ နိပုဏော ဝေဒပါရဂူ။|
      block |မာတာ စ စန္ဒိမာ နာမ၊ ကစ္စာနောဟံ ဝရတ္တစော။|
    count |၂၂|
      block |ဝီမံသနတ္ထံ ဗုဒ္ဓဿ၊ ဘူမိပါလေန ပေသိတော။|
      block |ဒိသွာ မောက္ခပုရဒွာရံ၊ နာယကံ ဂုဏသဉ္စယံ။|
    count |၂၃|
      block |သုတွာ စ ဝိမလံ ဝါကျံ၊ ဂတိပင်္ကဝိသောသနံ။|
      block |ပါပုဏိံ အမတံ သန္တံ၊ သေသေဟိ သဟ သတ္တဟိ။|
    count |၂၄|
      block |အဓိပ္ပါယဝိဒူ ဇာတော၊ သုဂတဿ မဟာမတေ။|
      block |ဌပိတော ဧတဒဂ္ဂေ စ၊ သုသမိဒ္ဓမနောရထော။|
    count |၂၅|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၂၆|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။ တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မဟာကစ္စာယနော ထေရော ဣမာ ဂါထာယော|
    block |အဘာသိတ္ထာတိ။|
    stand |မဟာကစ္စာယနတ္ထေရဿာပဒာနံ ပဌမံ။|
  block |၂။ ဝက္ကလိတ္ထေရအပဒာနံ|
    count |၂၈|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
      block |အနောမနာမော အမိတော၊ နာမေန ပဒုမုတ္တရော။|
    count |၂၉|
      block |ပဒုမာကာရဝဒနော၊ ပဒုမာမလသုစ္ဆဝီ။|
      block |လောကေနာနုပလိတ္တောဝ တောယေန ပဒုမံ ယထာ။|
    count |၃၀|
      block |ဝီရော ပဒုမပတ္တက္ခေါ၊ ကန္တော စ ပဒုမံ ယထာ။|
      block |ပဒုမုတ္တရဂန္ဓောဝ၊ တသ္မာ သော ပဒုမုတ္တရော။|
    count |၃၁|
      block |လောကဇေဋ္ဌော စ နိမ္မာနော၊ အန္ဓာနံ နယနူပမော။|
      block |သန္တဝေသော ဂုဏနိဓိ၊ ကရုဏာမတိသာဂရော။|
    count |၃၂|
      block |သ ကဒာစိ မဟာဝီရော၊ ဗြဟ္မာသုရသုရစ္စိတော။|
      block |သဒေဝမနုဇာကိဏ္ဏေ၊ ဇနမဇ္ဈေ ဇိနုတ္တမော။|
    count |၃၃|
      block |ဝဒနေန သုဂန္ဓေန၊ မဓုရေန ရုတေန စ။|
      block |ရဉ္ဇယံ ပရိသံ သဗ္ဗံ၊ သန္ထဝီ သာဝကံ သကံ။|
    count |၃၄|
      block |သဒ္ဓါဓိမုတ္တော သုမတိ၊ မမ ဒဿနလာလသော။|
      block |နတ္ထိ ဧတာဒိသော အညော၊ ယထာယံ ဘိက္ခု ဝက္ကလိ။|
    count |၃၅|
      block |တဒာဟံ ဟံသဝတိယံ၊ နဂရေ ဗြာဟ္မဏတြဇော။|
      block |ဟုတွာ သုတွာ စ တံ ဝါကျံ၊ တံ ဌာနမဘိရောစယိံ။|
    count |၃၆|
      block |သသာဝကံ တံ ဝိမလံ၊ နိမန္တေတွာ တထာဂတံ။|
      block |သတ္တာဟံ ဘောဇယိတွာန၊ ဒုဿေဟစ္ဆာဒယိံ တဒာ။|
    count |၃၇|
      block |နိပစ္စ သိရသာ တဿ၊ အနန္တဂုဏသာဂရေ။|
      block |နိမုဂ္ဂေါ ပီတိသမ္ပုဏ္ဏော၊ ဣဒံ ဝစနမဗြဝိံ။|
    count |၃၈|
      block |ယော သော တယာ သန္ထဝိတော၊ ဣတော သတ္တမကေ မုနိ။|
      block |ဘိက္ခု သဒ္ဓါဝတံ အဂ္ဂေါ၊ တာဒိသော ဟောမဟံ မုနေ။|
    count |၃၉|
      block |ဧဝံ ဝုတ္တေ မဟာဝီရော၊ အနာဝရဏဒဿနော။|
      block |ဣမံ ဝါကျံ ဥဒီရေသိ၊ ပရိသာယ မဟာမုနိ။|
    count |၄၀|
      block |ပဿထေတံ မာဏဝကံ၊ ပီတမဋ္ဌနိဝါသနံ။|
      block |ဟေမယညောပစိတင်္ဂံ၊ ဇနနေတ္တမနောဟရံ။|
    count |၄၁|
      block |ဧသော အနာဂတဒ္ဓါနေ၊ ဂေါတမဿ မဟေသိနော။|
      block |အဂ္ဂေါ သဒ္ဓါဓိမုတ္တာနံ၊ သာဝကောယံ ဘဝိဿတိ။|
    count |၄၂|
      block |ဒေဝဘူတော မနုဿော ဝါ၊ သဗ္ဗသန္တာပဝဇ္ဇိတော။|
      block |သဗ္ဗဘောဂပရိဗျူဠှော၊ သုခိတော သံသရိဿတိ။|
    count |၄၃|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၄၄|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ဝက္ကလိ နာမ နာမေန၊ ဟေဿတိ သတ္ထု သာဝကော။|
    count |၄၅|
      block |တေန ကမ္မဝိသေသေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၄၆|
      block |သဗ္ဗတ္ထ သုခိတော ဟုတွာ၊ သံသရန္တော ဘဝါဘဝေ။|
      block |သာဝတ္ထိယံ ပုရေ ဇာတော၊ ကုလေ အညတရေ အဟံ။|
    count |၄၇|
      block |နောနီတသုခုမာလံ မံ၊ ဇာတပလ္လဝကောမလံ။|
      block |မန္ဒံ ဥတ္တာနသယနံ၊ ပိသာစဘယတဇ္ဇိတာ။|
    count |၄၈|
      block |ပါဒမူလေ မဟေသိဿ၊ သာယေသုံ ဒီနမာနသာ။|
      block |ဣမံ ဒဒာမ တေ နာထ၊ သရဏံ ဟောဟိ နာယက။|
    count |၄၉|
      block |တဒာ ပဋိဂ္ဂဟိ သော မံ၊ ဘီတာနံ သရဏော မုနိ။|
      block |ဇာလိနာ စက္ကင်္ကိတေန၊ မုဒုကောမလပါဏိနာ။|
    count |၅၀|
      block |တဒာ ပဘုတိ တေနာဟံ၊ အရက္ခေယျေန ရက္ခိတော။|
      block |သဗ္ဗဝေရဝိနိမုတ္တော၊ သုခေန ပရိဝုဒ္ဓိတော။|
    count |၅၁|
      block |သုဂတေန ဝိနာ ဘူတော၊ ဥက္ကဏ္ဌာမိ မုဟုတ္တကံ။|
      block |ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။|
    count |၅၂|
      block |သဗ္ဗပါရမိသမ္ဘူတံ၊ နီလက္ခိနယနံ ဝရံ။|
      block |ရူပံ သဗ္ဗသုဘာကိဏ္ဏံ၊ အတိတ္တော ဝိဟရာမဟံ။|
    count |၅၃|
      block |ဗုဒ္ဓရူပရတိံ ဉတွာ၊ တဒာ ဩဝဒိ မံ ဇိနော။|
      block |အလံ ဝက္ကလိ ကိံ ရူပေ၊ ရမသေ ဗာလနန္ဒိတေ။|
    count |၅၄|
      block |ယော ဟိ ပဿတိ သဒ္ဓမ္မံ၊ သော မံ ပဿတိ ပဏ္ဍိတော။|
      block |အပဿမာနော သဒ္ဓမ္မံ၊ မံ ပဿမ္ပိ န ပဿတိ။|
    count |၅၅|
      block |အနန္တာဒီနဝေါ ကာယော၊ ဝိသရုက္ခသမူပမော။|
      block |အာဝါသော သဗ္ဗရောဂါနံ၊ ပုဉ္ဇော ဒုက္ခဿ ကေဝလော။|
    count |၅၆|
      block |နိဗ္ဗိန္ဒိယ တတော ရူပေ၊ ခန္ဓာနံ ဥဒယဗ္ဗယံ။|
      block |ပဿ ဥပက္ကိလေသာနံ၊ သုခေနန္တံ ဂမိဿတိ။|
    count |၅၇|
      block |ဧဝံ တေနာနုသိဋ္ဌောဟံ၊ နာယကေန ဟိတေသိနာ။|
      block |ဂိဇ္ဈကူဋံ သမာရုယှ၊ ဈာယာမိ ဂိရိကန္ဒရေ။|
    count |၅၈|
      block |ဌိတော ပဗ္ဗတပါဒမှိ၊ အဿာသယိ မဟာမုနိ။|
      block |ဝက္ကလီတိ ဇိနော ဝါစံ၊ တံ သုတွာ မုဒိတော အဟံ။|
    count |၅၉|
      block |ပက္ခန္ဒိံ သေလပဗ္ဘာရေ၊ အနေကသတပေါရိသေ။|
      block |တဒာ ဗုဒ္ဓါနုဘာဝေန၊ သုခေနေဝ မဟိံ ဂတော။|
    count |၆၀|
      block |ပုနောပိ ဓမ္မံ ဒေသေတိ၊ ခန္ဓာနံ ဥဒယဗ္ဗယံ။|
      block |တမဟံ ဓမ္မမညာယ၊ အရဟတ္တမပါပုဏိံ။|
    count |၆၁|
      block |သုမဟာပရိသမဇ္ဈေ၊ တဒာ မံ စရဏန္တဂေါ။|
      block |အဂ္ဂံ သဒ္ဓါဓိမုတ္တာနံ၊ ပညပေသိ မဟာမတိ။|
    count |၆၂|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၆၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝက္ကလိတ္ထေရော ဣမာ ဂါထာယော|
    block |အဘာသိတ္ထာတိ။|
    stand |ဝက္ကလိတ္ထေရဿာပဒာနံ ဒုတိယံ။|
  block |၃။ မဟာကပ္ပိနတ္ထေရအပဒာနံ|
    count |၆၆|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဥဒိတော အဇဋာကာသေ၊ ရဝီဝ သရဒမ္ဗရေ။|
    count |၆၇|
      block |ဝစနာဘာယ ဗောဓေတိ၊ ဝေနေယျပဒုမာနိ သော။|
      block |ကိလေသပင်္ကံ သောသေတိ၊ မတိရံသီဟိ နာယကော။|
    count |၆၈|
      block |တိတ္ထိယာနံ ယသေ ဟန္တိ၊ ခဇ္ဇောတာဘာ ယထာ ရဝိ။|
    block |သစ္စတ္ထာဘံ ပကာသေတိ၊ ရတနံဝ ဒိဝါကရော။|
    count |၆၉|
      block |ဂုဏာနံ အာယတိဘူတော၊ ရတနာနံဝ သာဂရော။|
      block |ပဇ္ဇုန္နောရိဝ ဘူတာနိ၊ ဓမ္မမေဃေန ဝဿတိ။|
    count |၇၀|
      block |အက္ခဒဿော တဒာ အာသိံ၊ နဂရေ ဟံသသဝှယေ။|
      block |ဥပေစ္စ ဓမ္မမဿောသိံ၊ ဇလဇုတ္တမနာမိနော။|
    count |၇၁|
      block |ဩဝါဒကဿ ဘိက္ခူနံ၊ သာဝကဿ ကတာဝိနော။|
      block |ဂုဏံ ပကာသယန္တဿ၊ တပ္ပယန္တဿ မေ မနံ။|
    count |၇၂|
      block |သုတွာ ပတီတော သုမနော၊ နိမန္တေတွာ တထာဂတံ။|
      block |သသိဿံ ဘောဇယိတွာန၊ တံ ဌာနမဘိပတ္ထယိံ။|
    count |၇၃|
      block |တဒာ ဟံသသမဘာဂေါ၊ ဟံသဒုန္ဒုဘိနိဿနော။|
      block |ပဿထေတံ မဟာမတ္တံ၊ ဝိနိစ္ဆယဝိသာရဒံ။|
    count |၇၄|
      block |ပတိတံ ပါဒမူလေ မေ၊ သမုဂ္ဂတတနူရုဟံ။|
      block |ဇီမူတဝဏ္ဏံ ပီဏံသံ၊ ပသန္နနယနာနနံ။|
    count |၇၅|
      block |ပရိဝါရေန မဟတာ၊ ရာဇယုတ္တံ မဟာယသံ။|
      block |ဧသော ကတာဝိနော ဌာနံ၊ ပတ္ထေတိ မုဒိတာသယော။|
    count |၇၆|
      block |ဣမိနာ ပဏိပါတေန၊ စာဂေန ပဏိဓီဟိ စ။|
      block |ကပ္ပသတသဟဿာနိ၊ နုပပဇ္ဇတိ ဒုဂ္ဂတိံ။|
    count |၇၇|
      block |ဒေဝေသု ဒေဝသောဘဂ္ဂံ၊ မနုဿေသု မဟန္တတံ။|
      block |အနုဘောတွာန သေသေန၊ နိဗ္ဗာနံ ပါပုဏိဿတိ။|
    count |၇၈|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၇၉|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကပ္ပိနော နာမ နာမေန၊ ဟေဿတိ သတ္ထု သာဝကော။|
    count |၈၀|
      block |တတောဟံ သုကတံ ကာရံ၊ ကတွာန ဇိနသာသနေ။|
      block |ဇဟိတွာ မာနုသံ ဒေဟံ၊ တုသိတံ အဂမာသဟံ။|
    count |၈၁|
      block |ဒေဝမာနုသရဇ္ဇာနိ၊ သတသော အနုသာသိယ။|
      block |ဗာရာဏသိယမာသန္နေ၊ ဇာတော ကေနိယဇာတိယံ။|
    count |၈၂|
      block |သဟဿပရိဝါရေန၊ သပဇာပတိကော အဟံ။|
      block |ပဉ္စ ပစ္စေကဗုဒ္ဓါနံ၊ သတာနိ သမုပဋ္ဌဟိံ။|
    count |၈၃|
      block |တေမာသံ ဘောဇယိတွာန၊ ပစ္ဆာဒမှ တိစီဝရံ။|
      block |တတော စုတာ မယံ သဗ္ဗေ၊ အဟုမှ တိဒသူပဂါ။|
    count |၈၄|
      block |ပုနော သဗ္ဗေ မနုဿတ္တံ၊ အဂမိမှ တတော စုတာ။|
      block |ကုက္ကုဋမှိ ပုရေ ဇာတာ၊ ဟိမဝန္တဿ ပဿတော။|
    count |၈၅|
      block |ကပ္ပိနော နာမဟံ အာသိံ၊ ရာဇပုတ္တော မဟာယသော။|
      block |သေသာမစ္စကုလေ ဇာတာ၊ မမေဝ ပရိဝါရယုံ။|
    count |၈၆|
      block |မဟာရဇ္ဇသုခံ ပတ္တော၊ သဗ္ဗကာမသမိဒ္ဓိမာ။|
      block |ဝါဏိဇေဟိ သမက္ခါတံ၊ ဗုဒ္ဓုပ္ပါဒမဟံ သုဏိံ။|
    count |၈၇|
      block |ဗုဒ္ဓေါ လောကေ သမုပ္ပန္နော၊ အသမော ဧကပုဂ္ဂလော။|
      block |သော ပကာသေတိ သဒ္ဓမ္မံ၊ အမတံ သုခမုတ္တမံ။|
    count |၈၈|
      block |သုယုတ္တာ တဿ သိဿာ စ၊ သုမုတ္တာ စ အနာသဝါ။|
      block |သုတွာ နေသံ သုဝစနံ၊ သက္ကရိတွာန ဝါဏိဇေ။|
    count |၈၉|
      block |ပဟာယ ရဇ္ဇံ သာမစ္စော၊ နိက္ခမိံ ဗုဒ္ဓမာမကော။|
      block |နဒိံ ဒိသွာ မဟာစန္ဒံ၊ ပူရိတံ သမတိတ္တိကံ။|
    count |၉၀|
      block |အပ္ပတိဋ္ဌံ အနာလမ္ဗံ၊ ဒုတ္တရံ သီဃဝါဟိနိံ။|
      block |ဂုဏံ သရိတွာ ဗုဒ္ဓဿ၊ သောတ္ထိနာ သမတိက္ကမိံ။|
    count |၉၁|
      block |ဘဝသောတံ သစေ ဗုဒ္ဓေါ၊ တိဏ္ဏော လောကန္တဂူ ဝိဒူ။|
      block |ဧတေန သစ္စဝဇ္ဇေန၊ ဂမနံ မေ သမိဇ္ဈတု။|
    count |၉၂|
      block |ယဒိ သန္တိဂမော မဂ္ဂေါ၊ မောက္ခေါ စစ္စန္တိကံ သုခံ။|
      block |ဧတေန သစ္စဝဇ္ဇေန၊ ဂမနံ မေ သမိဇ္ဈတု။|
    count |၉၃|
      block |သင်္ဃော စေ တိဏ္ဏကန္တာရော၊ ပုညက္ခေတ္တော အနုတ္တရော။|
      block |ဧတေန သစ္စဝဇ္ဇေန၊ ဂမနံ မေ သမိဇ္ဈတု။|
    count |၉၄|
      block |သဟ ကတေ သစ္စဝရေ၊ မဂ္ဂါ အပဂတံ ဇလံ။|
      block |တတော သုခေန ဥတ္တိဏ္ဏော၊ နဒီတီရေ မနောရမေ။|
    count |၉၅|
      block |နိသိန္နံ အဒ္ဒသံ ဗုဒ္ဓံ၊ ဥဒေန္တံဝ ပဘင်္ကရံ။|
      block |ဇလန္တံ ဟေမသေလံဝ၊ ဒီပရုက္ခံဝ ဇောတိတံ။|
    count |၉၆|
      block |သသိံဝ တာရာသဟိတံ၊ သာဝကေဟိ ပုရက္ခတံ။|
      block |ဝါသဝံ ဝိယ ဝဿန္တံ၊ ဒေသနာဇလဒန္တရံ။|
    count |၉၇|
      block |ဝန္ဒိတွာန သဟာမစ္စော၊ ဧကမန္တမုပါဝိသိံ။|
      block |တတော နော အာသယံ ဉတွာ၊ ဗုဒ္ဓေါ ဓမ္မမဒေသယိ။|
    count |၉၈|
      block |သုတွာန ဓမ္မံ ဝိမလံ၊ အဝေါစုမှ မယံ ဇိနံ။|
      block |ပဗ္ဗာဇေဟိ မဟာဝီရ၊ နိဗ္ဗိန္ဒာမှ မယံ ဘဝေ။|
    count |၉၉|
      block |သွက္ခါတော ဘိက္ခဝေ ဓမ္မော၊ ဒုက္ခန္တကရဏာယ ဝေါ။|
      block |စရထ ဗြဟ္မစရိယံ၊ ဣစ္စာဟ မုနိသတ္တမော။|
    count |၁၀၀|
      block |သဟ ဝါစာယ သဗ္ဗေပိ၊ ဘိက္ခုဝေသဓရာ မယံ။|
      block |အဟုမှ ဥပသမ္ပန္နာ၊ သောတာပန္နာ စ သာသနေ။|
    count |၁၀၁|
      block |တတော ဇေတဝနံ ဂန္တွာ၊ အနုသာသိ ဝိနာယကော။|
      block |အနုသိဋ္ဌော ဇိနေနာဟံ၊ အရဟတ္တမပါပုဏိံ။|
    count |၁၀၂|
      block |တတော ဘိက္ခုသဟဿာနိ၊ အနုသာသိမဟံ တဒာ။|
      block |မမာနုသာသနကရာ၊ တေပိ အာသုံ အနာသဝါ။|
    count |၁၀၃|
      block |ဇိနော တသ္မိံ ဂုဏေ တုဋ္ဌော၊ ဧတဒဂ္ဂေ ဌပေသိ မံ။|
      block |ဘိက္ခုဩဝါဒကာနဂ္ဂေါ၊ ကပ္ပိနောတိ မဟာဇနေ။|
    count |၁၀၄|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |ပမုတ္တော သရဝေဂေါဝ၊ ကိလေသေ ဈာပယိံ မမ။|
    count |၁၀၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၀၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မဟာကပ္ပိနော ထေရော ဣမာ ဂါထာယော|
    block |အဘာသိတ္ထာတိ။|
    stand |မဟာကပ္ပိနတ္ထေရဿာပဒာနံ တတိယံ။|
  block |၄။ ဒဗ္ဗမလ္လပုတ္တတ္ထေရအပဒာနံ|
    count |၁၀၈|
      block |ပဒုမုတ္တရော နာမ ဇိနော၊ သဗ္ဗလောကဝိဒူ မုနိ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ စက္ခုမာ။|
    count |၁၀၉|
      block |ဩဝါဒကော ဝိညာပကော၊ တာရကော သဗ္ဗပါဏိနံ။|
      block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
    count |၁၁၀|
      block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
      block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
    count |၁၁၁|
      block |ဧဝံ နိရာကုလံ အာသိ၊ သုညတံ တိတ္ထိယေဟိ စ။|
      block |ဝိစိတ္တံ အရဟန္တေဟိ၊ ဝသီဘူတေဟိ တာဒိဘိ။|
    count |၁၁၂|
      block |ရတနာနဋ္ဌပညာသံ၊ ဥဂ္ဂတော သော မဟာမုနိ။|
      block |ကဉ္စနဂ္ဃိယသင်္ကာသော၊ ဗာတ္တိံသဝရလက္ခဏော။|
    count |၁၁၃|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
    count |၁၁၄|
      block |တဒာဟံ ဟံသဝတိယံ၊ သေဋ္ဌိပုတ္တော မဟာယသော။|
      block |ဥပေတွာ လောကပဇ္ဇောတံ၊ အဿောသိံ ဓမ္မဒေသနံ။|
    count |၁၁၅|
      block |သေနာသနာနိ ဘိက္ခူနံ၊ ပညာပေန္တံ သသာဝကံ။|
      block |ကိတ္တယန္တဿ ဝစနံ၊ သုဏိတွာ မုဒိတော အဟံ။|
    count |၁၁၆|
      block |အဓိကာရံ သသင်္ဃဿ၊ ကတွာ တဿ မဟေသိနော။|
      block |နိပစ္စ သိရသာ ပါဒေ၊ တံ ဌာနမဘိပတ္ထယိံ။|
    count |၁၁၇|
      block |တဒာဟ သ မဟာဝီရော၊ မမ ကမ္မံ ပကိတ္တယံ။|
      block |ယော သသင်္ဃမဘောဇေသိ၊ သတ္တာဟံ လောကနာယကံ။|
    count |၁၁၈|
      block |သောယံ ကမလပတ္တက္ခေါ၊ သီဟံသော ကနကတ္တစော။|
      block |မမ ပါဒမူလေ နိပတိ၊ ပတ္ထယံ ဌာနမုတ္တမံ။|
    count |၁၁၉|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၂၀|
      block |သာဝကော တဿ ဗုဒ္ဓဿ၊ ဒဗ္ဗော နာမေန ဝိဿုတော။|
      block |သေနာသနပညာပကော၊ အဂ္ဂေါ ဟေဿတိယံ တဒာ။|
    count |၁၂၁|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၂၂|
      block |သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၁၂၃|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |သဗ္ဗတ္ထ သုခိတော အာသိံ၊ တဿ ကမ္မဿ ဝါဟသာ။|
    count |၁၂၄|
      block |ဧကနဝုတိတော ကပ္ပေ၊ ဝိပဿီ နာမ နာယကော။|
      block |ဥပ္ပဇ္ဇိ စာရုဒဿနော၊ သဗ္ဗဓမ္မဝိပဿကော။|
    count |၁၂၅|
      block |ဒုဋ္ဌစိတ္တော ဥပဝဒိံ၊ သာဝကံ တဿ တာဒိနော။|
      block |သဗ္ဗာသဝပရိက္ခီဏံ၊ သုဒ္ဓေါတိ စ ဝိဇာနိယ။|
    count |၁၂၆|
      block |တဿေဝ နရဝီရဿ၊ သာဝကာနံ မဟေသိနံ။|
      block |သလာကဉ္စ ဂဟေတွာန၊ ခီရောဒနမဒာသဟံ။|
    count |၁၂၇|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၁၂၈|
      block |သာသနံ ဇောတယိတွာန၊ အဘိဘုယျ ကုတိတ္ထိယေ။|
      block |ဝိနေယျေ ဝိနယိတွာဝ၊ နိဗ္ဗုတော သော သသာဝကော။|
    count |၁၂၉|
      block |သသိဿေ နိဗ္ဗုတေ နာထေ၊ အတ္ထမေန္တမှိ သာသနေ။|
      block |ဒေဝါ ကန္ဒိံသု သံဝိဂ္ဂါ၊ မုတ္တကေသာ ရုဒမ္မုခါ။|
    count |၁၃၀|
      block |နိဗ္ဗာယိဿတိ ဓမ္မက္ခေါ၊ န ပဿိဿာမ သုဗ္ဗတေ။|
      block |န သုဏိဿာမ သဒ္ဓမ္မံ၊ အဟော နော အပ္ပပုညတာ။|
    count |၁၃၁|
      block |တဒာယံ ပထဝီ သဗ္ဗာ၊ အစလာ သာ စလာစလာ။|
      block |သာဂရော စ သသောကောဝ၊ ဝိနဒီ ကရုဏံ ဂိရံ။|
    count |၁၃၂|
      block |စတုဒ္ဒိသာ ဒုန္ဒုဘိယော၊ နာဒယိံသု အမာနုသာ။|
      block |သမန္တတော အသနိယော၊ ဖလိံသု စ ဘယာဝဟာ။|
    count |၁၃၃|
      block |ဥက္ကာ ပတိံသု နဘသာ၊ ဓူမကေတု စ ဒိဿတိ။|
      block |သဓူမာ ဇာလဝဋ္ဋာ စ၊ ရဝိံသု ကရုဏံ မိဂါ။|
    count |၁၃၄|
      block |ဥပ္ပါဒေ ဒာရုဏေ ဒိသွာ၊ သာသနတ္ထင်္ဂသူစကေ။|
      block |သံဝိဂ္ဂါ ဘိက္ခဝေါ သတ္တ၊ စိန္တယိမှ မယံ တဒာ။|
    count |၁၃၅|
      block |သာသနေန ဝိနာမှာကံ၊ ဇီဝိတေန အလံ မယံ။|
      block |ပဝိသိတွာ မဟာရညံ၊ ယုဉ္ဇာမ ဇိနသာသနံ။|
    count |၁၃၆|
      block |အဒ္ဒသမှ တဒာရညေ၊ ဥဗ္ဗိဒ္ဓံ သေလမုတ္တမံ။|
      block |နိဿေဏိယာ တမာရုယှ၊ နိဿေဏိံ ပါတယိမှသေ။|
    count |၁၃၇|
      block |တဒာ ဩဝဒိ နော ထေရော၊ ဗုဒ္ဓုပ္ပါဒော သုဒုလ္လဘော။|
      block |သဒ္ဓါတိဒုလ္လဘာ လဒ္ဓါ၊ ထောကံ သေသဉ္စ သာသနံ။|
    count |၁၃၈|
      block |နိပတန္တိ ခဏာတီတာ၊ အနန္တေ ဒုက္ခသာဂရေ။|
      block |တသ္မာ ပယောဂေါ ကတ္တဗ္ဗော၊ ယာဝ ဌာတိ မုနေ မတံ။|
    count |၁၃၉|
      block |အရဟာ အာသိ သော ထေရော၊ အနာဂါမီ တဒာနုဂေါ။|
      block |သုသီလာ ဣတရေ ယုတ္တာ၊ ဒေဝလောကံ အဂမှသေ။|
    count |၁၄၀|
      block |နိဗ္ဗုတော တိဏ္ဏသံသာရော၊ သုဒ္ဓါဝါသေ စ ဧကကော။|
      block |အဟဉ္စ ပက္ကုသာတိ စ၊ သဘိယော ဗာဟိယော တထာ။|
    count |၁၄၁|
      block |ကုမာရကဿပေါ စေဝ၊ တတ္ထ တတ္ထူပဂါ မယံ။|
      block |သံသာရဗန္ဓနာ မုတ္တာ၊ ဂေါတမေနာနုကမ္ပိတာ။|
    count |၁၄၂|
      block |မလ္လေသု ကုသိနာရာယံ၊ ဇာတော ဂဗ္ဘေဝ မေ သတော။|
      block |မာတာ မတာ စိတာရုဠှာ၊ တတော နိပ္ပတိတော အဟံ။|
    count |၁၄၃|
      block |ပတိတော ဒဗ္ဗပုဉ္ဇမှိ၊ တတော ဒဗ္ဗောတိ ဝိဿုတော။|
      block |ဗြဟ္မစာရီဗလေနာဟံ၊ ဝိမုတ္တော သတ္တဝဿိကော။|
    count |၁၄၄|
      block |ခီရောဒနဗလေနာဟံ၊ ပဉ္စဟင်္ဂေဟုပါဂတော။|
      block |ခီဏာသဝေါပဝါဒေန၊ ပါပေဟိ ဗဟုစောဒိတော။|
    count |၁၄၅|
      block |ဥဘော ပုညဉ္စ ပါပဉ္စ၊ ဝီတိဝတ္တောမှိ ဒာနိဟံ။|
      block |ပတွာန ပရမံ သန္တိံ၊ ဝိဟရာမိ အနာသဝေါ။|
    count |၁၄၆|
      block |သေနာသနံ ပညာပယိံ၊ ဟာသယိတွာန သုဗ္ဗတေ။|
      block |ဇိနော တသ္မိံ ဂုဏေ တုဋ္ဌော၊ ဧတဒဂ္ဂေ ဌပေသိ မံ။|
    count |၁၄၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဒဗ္ဗမလ္လပုတ္တော ထေရော ဣမာ ဂါထာယော|
    block |အဘာသိတ္ထာတိ။|
    stand |ဒဗ္ဗမလ္လပုတ္တတ္ထေရဿာပဒာနံ စတုတ္ထံ။|
  block |၅။ ကုမာရကဿပတ္ထေရအပဒာနံ|
    count |၁၅၀|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
      block |သဗ္ဗလောကဟိတော ဝီရော၊ ပဒုမုတ္တရနာမကော။|
    count |၁၅၁|
      block |တဒာဟံ ဗြာဟ္မဏော ဟုတွာ၊ ဝိဿုတော ဝေဒပါရဂူ။|
      block |ဒိဝါဝိဟာရံ ဝိစရံ၊ အဒ္ဒသံ လောကနာယကံ။|
    count |၁၅၂|
      block |စတုသစ္စံ ပကာသေန္တံ၊ ဗောဓယန္တံ သဒေဝကံ။|
      block |ဝိစိတ္တကထိကာနဂ္ဂံ၊ ဝဏ္ဏယန္တံ မဟာဇနေ။|
    count |၁၅၃|
      block |တဒာ မုဒိတစိတ္တောဟံ၊ နိမန္တေတွာ တထာဂတံ။|
      block |နာနာရတ္တေဟိ ဝတ္ထေဟိ၊ အလင်္ကရိတွာန မဏ္ဍပံ။|
    count |၁၅၄|
      block |နာနာရတနပဇ္ဇောတံ၊ သသင်္ဃံ ဘောဇယိံ တဟိံ။|
      block |ဘောဇယိတွာန သတ္တာဟံ၊ နာနဂ္ဂရသဘောဇနံ။|
    count |၁၅၅|
      block |နာနာစိတ္တေဟိ ပုပ္ဖေဟိ၊ ပူဇယိတွာ သသာဝကံ။|
      block |နိပစ္စ ပါဒမူလမှိ၊ တံ ဌာနံ ပတ္ထယိံ အဟံ။|
    count |၁၅၆|
      block |တဒာ မုနိဝရော အာဟ၊ ကရုဏေကရသာသယော။|
      block |ပဿထေတံ ဒိဇဝရံ၊ ပဒုမာနနလောစနံ။|
    count |၁၅၇|
      block |ပီတိပါမောဇ္ဇဗဟုလံ၊ သမုဂ္ဂတတနူရုဟံ။|
      block |ဟာသမှိတဝိသာလက္ခံ၊ မမ သာသနလာလသံ။|
    count |၁၅၈|
      block |ပတိတံ ပါဒမူလေ မေ၊ ဧကာဝတ္ထသုမာနသံ။|
      block |ဧသ ပတ္ထေတိ တံ ဌာနံ၊ ဝိစိတ္တကထိကတ္တနံ။|
    count |၁၅၉|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၆၀|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကုမာရကဿပေါ နာမ၊ ဟေဿတိ သတ္ထု သာဝကော။|
    count |၁၆၁|
      block |ဝိစိတ္တပုပ္ဖဒုဿာနံ၊ ရတနာနဉ္စ ဝါဟသာ။|
      block |ဝိစိတ္တကထိကာနံ သော၊ အဂ္ဂတံ ပါပုဏိဿတိ။|
    count |၁၆၂|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၆၃|
      block |ပရိဗ္ဘမံ ဘဝါဘဝေ၊ ရင်္ဂမဇ္ဈေ ယထာ နဋော။|
      block |သာခမိဂတြဇော ဟုတွာ၊ မိဂိယာ ကုစ္ဆိမောက္ကမိံ။|
    count |၁၆၄|
      block |တဒာ မယိ ကုစ္ဆိဂတေ၊ ဝဇ္ဈဝါရော ဥပဋ္ဌိတော။|
      block |သာခေန စတ္တာ မေ မာတာ၊ နိဂြောဓံ သရဏံ ဂတာ။|
    count |၁၆၅|
      block |တေန သာ မိဂရာဇေန၊ မရဏာ ပရိမောစိတာ။|
      block |ပရိစ္စဇိတွာ သပါဏံ၊ မမေဝံ ဩဝဒီ တဒာ။|
    count |၁၆၆|
      block |နိဂြောဓမေဝ သေဝေယျ၊ န သာခမုပသံဝသေ။|
      block |နိဂြောဓသ္မိံ မတံ သေယျော၊ ယဉ္စေ သာခမှိ ဇီဝိတံ။|
    count |၁၆၇|
      block |တေနာနုသိဋ္ဌာ မိဂယူထပေန၊ အဟဉ္စ မာတာ စ တထေတရေ စ။|
      block |အာဂမ္မ ရမ္မံ တုသိတာဓိဝါသံ၊ ဂတာ ပဝါသံ သဃရံ ယထေဝ။|
    count |၁၆၈|
      block |ပုနော ကဿပဝီရဿ၊ အတ္ထမေန္တမှိ သာသနေ။|
      block |အာရုယှ သေလသိခရံ၊ ယုဉ္ဇိတွာ ဇိနသာသနံ။|
    count |၁၆၉|
      block |ဣဒာနာဟံ ရာဇဂဟေ၊ ဇာတော သေဋ္ဌိကုလေ အဟုံ။|
      block |အာပန္နသတ္တာ မေ မာတာ၊ ပဗ္ဗဇိ အနဂါရိယံ။|
    count |၁၇၀|
      block |သဂဗ္ဘံ တံ ဝိဒိတွာန၊ ဒေဝဒတ္တမုပါနယုံ။|
      block |သော အဝေါစ ဝိနာသေထ၊ ပါပိကံ ဘိက္ခုနိံ ဣမံ။|
    count |၁၇၁|
      block |ဣဒာနိပိ မုနိန္ဒေန၊ ဇိနေန အနုကမ္ပိတာ။|
      block |သုခိနီ အဇနီ မယှံ၊ မာတာ ဘိက္ခုနုပဿယေ။|
    count |၁၇၂|
      block |တံ ဝိဒိတွာ မဟီပါလော၊ ကောသလော မံ အပေါသယိ။|
      block |ကုမာရပရိဟာရေန၊ နာမေနာဟဉ္စ ကဿပေါ။|
    count |၁၇၃|
      block |မဟာကဿပမာဂမ္မ၊ အဟံ ကုမာရကဿပေါ။|
      block |ဝမ္မိကသဒိသံ ကာယံ၊ သုတွာ ဗုဒ္ဓေန ဒေသိတံ။|
    count |၁၇၄|
      block |တတော စိတ္တံ ဝိမုစ္စိ မေ၊ အနုပါဒာယ သဗ္ဗသော။|
      block |ပါယာသိံ ဒမယိတွာဟံ၊ ဧတဒဂ္ဂမပါပုဏိံ။|
    count |၁၇၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၇၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၇၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကုမာရကဿပေါ ထေရော ဣမာ ဂါထာယော|
    block |အဘာသိတ္ထာတိ။|
    stand |ကုမာရကဿပတ္ထေရဿာပဒာနံ ပဉ္စမံ။|
    stand |စတုဝီသတိမံ ဘာဏဝါရံ။|
  block |၆။ ဗာဟိယတ္ထေရအပဒာနံ|
    count |၁၇၈|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
      block |မဟပ္ပဘော တိလောကဂ္ဂေါ၊ နာမေန ပဒုမုတ္တရော။|
    count |၁၇၉|
      block |ခိပ္ပါဘိညဿ ဘိက္ခုဿ၊ ဂုဏံ ကိတ္တယတော မုနေ။|
      block |သုတွာ ဥဒဂ္ဂစိတ္တောဟံ၊ ကာရံ ကတွာ မဟေသိနော။|
    count |၁၈၀|
      block |ဒတွာ သတ္တာဟိကံ ဒာနံ၊ သသိဿဿ မုနေ အဟံ။|
      block |အဘိဝါဒိယ သမ္ဗုဒ္ဓံ၊ တံ ဌာနံ ပတ္ထယိံ တဒာ။|
    count |၁၈၁|
      block |တတော မံ ဗျာကရိ ဗုဒ္ဓေါ၊ ဧတံ ပဿထ ဗြာဟ္မဏံ။|
      block |ပတိတံ ပါဒမူလေ မေ၊ စရိယံ ပစ္စဝေက္ခဏံ။|
    count |၁၈၂|
      block |ဟေမယညောပစိတင်္ဂံ၊ အဝဒာတတနုတ္တစံ။|
      block |ပလမ္ဗဗိမ္ဗတမ္ဗောဋ္ဌံ၊ သေတတိဏှသမံ ဒိဇံ။|
    count |၁၈၃|
      block |ဂုဏထာမဗဟုတရံ၊ သမုဂ္ဂတတနူရုဟံ။|
      block |ဂုဏောဃာယတနီဘူတံ၊ ပီတိသမ္ဖုလ္လိတာနနံ။|
    count |၁၈၄|
      block |ဧသော ပတ္ထယတေ ဌာနံ၊ ခိပ္ပါဘိညဿ ဘိက္ခုနော။|
      block |အနာဂတေ မဟာဝီရော၊ ဂေါတမော နာမ ဟေဿတိ။|
    count |၁၈၅|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ဗာဟိယော နာမ နာမေန၊ ဟေဿတိ သတ္ထု သာဝကော။|
    count |၁၈၆|
      block |တဒာ ဟိ တုဋ္ဌော ဝုဋ္ဌာယ၊ ယာဝဇီဝံ မဟာမုနေ။|
      block |ကာရံ ကတွာ စုတော သဂ္ဂံ၊ အဂံ သဘဝနံ ယထာ။|
    count |၁၈၇|
      block |ဒေဝဘူတော မနုဿော ဝါ၊ သုခိတော တဿ ကမ္မုနော။|
      block |ဝါဟသာ သံသရိတွာန၊ သမ္ပတ္တိမနုဘောမဟံ။|
    count |၁၈၈|
      block |ပုန ကဿပဝီရဿ၊ အတ္ထမေန္တမှိ သာသနေ။|
      block |အာရုယှ သေလသိခရံ၊ ယုဉ္ဇိတွာ ဇိနသာသနံ။|
    count |၁၈၉|
      block |ဝိသုဒ္ဓသီလော သပ္ပညော၊ ဇိနသာသနကာရကော။|
      block |တတော စုတာ ပဉ္စ ဇနာ၊ ဒေဝလောကံ အဂမှသေ။|
    count |၁၉၀|
      block |တတောဟံ ဗာဟိယော ဇာတော၊ ဘာရုကစ္ဆေ ပုရုတ္တမေ။|
      block |တတော နာဝါယ ပက္ခန္ဒော၊ သာဂရံ အပ္ပသိဒ္ဓိယံ။|
    count |၁၉၁|
      block |တတော နာဝါ အဘိဇ္ဇိတ္ထ၊ ဂန္တွာန ကတိပါဟကံ။|
      block |တဒာ ဘီသနကေ ဃောရေ၊ ပတိတော မကရာကရေ။|
    count |၁၉၂|
      block |တဒာဟံ ဝါယမိတွာန၊ သန္တရိတွာ မဟောဒဓိံ။|
      block |သုပ္ပါဒပဋ္ဋနဝရံ၊ သမ္ပတ္တော မန္ဒဝေဓိတော။|
    count |၁၉၃|
      block |ဒာရုစီရံ နိဝါသေတွာ၊ ဂါမံ ပိဏ္ဍာယ ပါဝိသိံ။|
      block |တဒာဟ သော ဇနော တုဋ္ဌော၊ အရဟာယမိဓာဂတော။|
    count |၁၉၄|
      block |ဣမံ အန္နေန ပါနေန၊ ဝတ္ထေန သယနေန စ။|
      block |ဘေသဇ္ဇေန စ သက္ကတွာ၊ ဟေဿာမ သုခိတာ မယံ။|
    count |၁၉၅|
      block |ပစ္စယာနံ တဒာ လာဘီ၊ တေဟိ သက္ကတပူဇိတော။|
      block |အရဟာဟန္တိ သင်္ကပ္ပံ၊ ဥပ္ပါဒေသိံ အယောနိသော။|
    count |၁၉၆|
      block |တတော မေ စိတ္တမညာယ၊ စောဒယီ ပုဗ္ဗဒေဝတာ။|
      block |န တွံ ဥပါယမဂ္ဂညူ၊ ကုတော တွံ အရဟာ ဘဝေ။|
    count |၁၉၇|
      block |စောဒိတော တာယ သံဝိဂ္ဂေါ၊ တဒာဟံ ပရိပုစ္ဆိ တံ။|
      block |ကေ ဝါ ဧတေ ကုဟိံ လောကေ၊ အရဟန္တော နရုတ္တမာ။|
    count |၁၉၈|
      block |သာဝတ္ထိယံ ကောသလမန္ဒိရေ ဇိနော၊ ပဟူတပညော ဝရဘူရိမေဓသော။|
      block |သော သကျပုတ္တော အရဟာ အနာသဝေါ၊ ဒေသေတိ ဓမ္မံ အရဟတ္တပတ္တိယာ။|
    count |၁၉၉|
      block |တဒဿ သုတွာ ဝစနံ သုပီဏိတော၊ နိဓိံဝ လဒ္ဓါ ကပဏောတိ ဝိမှိတော။|
      block |ဥဒဂ္ဂစိတ္တော အရဟတ္တမုတ္တမံ၊ သုဒဿနံ ဒဋ္ဌုမနန္တဂေါစရံ။|
    count |၂၀၀|
      block |တဒာ တတော နိက္ခမိတွာန သတ္ထုနော၊ သဒာ ဇိနံ ပဿာမိ ဝိမလာနနံ။|
      block |ဥပေစ္စ ရမ္မံ ဝိဇိတဝှယံ ဝနံ၊ ဒိဇေ အပုစ္ဆိံ ကုဟိံ လောကနန္ဒနော။|
    count |၂၀၁|
      block |တတော အဝေါစုံ နရဒေဝဝန္ဒိတော၊ ပုရံ ပဝိဋ္ဌော အသနေသနာယ သော။|
      block |သသောဝ ခိပ္ပံ မုနိဒဿနုဿုကော၊ ဥပေစ္စ ဝန္ဒာဟိ တမဂ္ဂပုဂ္ဂလံ။|
    count |၂၀၂|
      block |တတောဟံ တုဝဋံ ဂန္တွာ၊ သာဝတ္ထိံ ပုရမုတ္တမံ။|
      block |ဝိစရန္တံ တမဒ္ဒက္ခိံ၊ ပိဏ္ဍတ္ထံ အပိဟာဂိဓံ။|
    count |၂၀၃|
      block |ပတ္တပါဏိံ အလောလက္ခံ၊ ပါစယန္တံ ပီတာကရံ။|
      block |သိရီနိလယသင်္ကာသံ၊ ရဝိဒိတ္တိဟရာနနံ။|
    count |၂၀၄|
      block |တံ သမေစ္စ နိပစ္စာဟံ၊ ဣဒံ ဝစနမဗြဝိံ။|
      block |ကုပထေ ဝိပ္ပနဋ္ဌဿ၊ သရဏံ ဟောဟိ ဂေါတမ။|
    count |၂၀၅|
      block |ပါဏသန္တာရဏတ္ထာယ၊ ပိဏ္ဍာယ ဝိစရာမဟံ။|
      block |န တေ ဓမ္မကထာကာလော၊ ဣစ္စာဟ မုနိသတ္တမော။|
    count |၂၀၆|
      block |တဒာ ပုနပ္ပုနံ ဗုဒ္ဓံ၊ အာယာစိံ ဓမ္မလာလသော။|
      block |ယော မေ ဓမ္မမဒေသေသိ၊ ဂမ္ဘီရံ သုညတံ ပဒံ။|
    count |၂၀၇|
      block |တဿ ဓမ္မံ သုဏိတွာန၊ ပါပုဏိံ အာသဝက္ခယံ။|
      block |ပရိက္ခီဏာယုကော သန္တော၊ အဟော သတ္ထာနုကမ္ပကော။|
    count |၂၀၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၀၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    count |၂၁၁|
      block |ဧဝံ ထေရော ဝိယာကာသိ၊ ဗာဟိယော ဒာရုစီရိယော။|
      block |သင်္ကာရကူဋေ ပတိတော၊ ဘူတာဝိဋ္ဌာယ ဂါဝိယာ။|
    count |၂၁၂|
      block |အတ္တနော ပုဗ္ဗစရိယံ၊ ကိတ္တယိတွာ မဟာမတိ။|
      block |ပရိနိဗ္ဗာယိ သော ထေရော၊ သာဝတ္ထိယံ ပုရုတ္တမေ။|
    count |၂၁၃|
      block |နဂရာ နိက္ခမန္တော တံ၊ ဒိသွာန ဣသိသတ္တမော။|
      block |ဒာရုစီရဓရံ ဓီရံ၊ ဗာဟိယံ ဗာဟိတာဂမံ။|
    count |၂၁၄|
      block |ဘူမိယံ ပတိတံ ဒန္တံ၊ ဣန္ဒကေတူဝ ပါတိတံ။|
      block |ဂတာယုံ သုက္ခကိလေသံ၊ ဇိနသာသနကာရကံ။|
    count |၂၁၅|
      block |တတော အာမန္တယီ သတ္ထာ၊ သာဝကေ သာသနေ ရတေ။|
      block |ဂဏှထ နေတွာ ဈာပေထ၊ တနုံ သဗြဟ္မစာရိနော။|
    count |၂၁၆|
      block |ထူပံ ကရောထ ပူဇေထ၊ နိဗ္ဗုတော သော မဟာမတိ။|
      block |ခိပ္ပါဘိညာနမေသဂ္ဂေါ၊ သာဝကော မေ ဝစောကရော။|
    count |၂၁၇|
      block |သဟဿမပိ စေ ဂါထာ၊ အနတ္ထပဒသဉှိတာ။|
      block |ဧကံ ဂါထာပဒံ သေယျော၊ ယံ သုတွာ ဥပသမ္မတိ။|
    count |၂၁၈|
      block |ယတ္ထ အာပေါ စ ပထဝီ၊ တေဇော ဝါယော န ဂါဓတိ။|
      block |န တတ္ထ သုက္ကာ ဇောတန္တိ၊ အာဒိစ္စော န ပကာသတိ။|
    count |၂၁၉|
      block |န တတ္ထ စန္ဒိမာ ဘာတိ၊ တမော တတ္ထ န ဝိဇ္ဇတိ။|
      block |ယဒာ စ အတ္တနာ ဝေဒိ၊ မုနိမောနေန ဗြာဟ္မဏော။|
    count |၂၂၀|
      block |အထ ရူပါ အရူပါ စ၊ သုခဒုက္ခါ ဝိမုစ္စတိ။|
      block |ဣစ္စေဝံ အဘဏီ နာထော၊ တိလောကသရဏော မုနိ။|
    stand |ဣတ္ထံ သုဒံ အာယသ္မာ ဗာဟိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဗာဟိယတ္ထေရဿာပဒာနံ ဆဋ္ဌံ။|
  block |၇။ မဟာကောဋ္ဌိကတ္ထေရအပဒာနံ|
    count |၂၂၁|
      block |ပဒုမုတ္တရော နာမ ဇိနော၊ သဗ္ဗလောကဝိဒူ မုနိ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ စက္ခုမာ။|
    count |၂၂၂|
      block |ဩဝါဒကော ဝိညာပကော၊ တာရကော သဗ္ဗပါဏိနံ။|
      block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
    count |၂၂၃|
      block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
      block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
    count |၂၂၄|
      block |ဧဝံ နိရာကုလံ အာသိ၊ သုညတံ တိတ္ထိယေဟိ စ။|
      block |ဝိစိတ္တံ အရဟန္တေဟိ၊ ဝသီဘူတေဟိ တာဒိဘိ။|
    count |၂၂၅|
      block |ရတနာနဋ္ဌပညာသံ၊ ဥဂ္ဂတော သော မဟာမုနိ။|
      block |ကဉ္စနဂ္ဃိယသင်္ကာသော၊ ဗာတ္တိံသဝရလက္ခဏော။|
    count |၂၂၆|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
    count |၂၂၇|
      block |တဒာဟံ ဟံသဝတိယံ၊ ဗြာဟ္မဏော ဝေဒပါရဂူ။|
      block |ဥပေစ္စ သဗ္ဗလောကဂ္ဂံ၊ အဿောသိံ ဓမ္မဒေသနံ။|
    count |၂၂၈|
      block |တဒာ သော သာဝကံ ဝီရော၊ ပဘိန္နမတိဂေါစရံ။|
      block |အတ္ထေ ဓမ္မေ နိရုတ္တေ စ၊ ပဋိဘာနေ စ ကောဝိဒံ။|
    count |၂၂၉|
      block |ဌပေသိ ဧတဒဂ္ဂမှိ၊ တံ သုတွာ မုဒိတော အဟံ။|
      block |သသာဝကံ ဇိနဝရံ၊ သတ္တာဟံ ဘောဇယိံ တဒာ။|
    count |၂၃၀|
      block |ဒုဿေဟစ္ဆာဒယိတွာန၊ သသိဿံ ဗုဒ္ဓိသာဂရံ။|
      block |နိပစ္စ ပါဒမူလမှိ၊ တံ ဌာနံ ပတ္ထယိံ အဟံ။|
    count |၂၃၁|
      block |တတော အဝေါစ လောကဂ္ဂေါ၊ ပဿထေတံ ဒိဇုတ္တမံ။|
      block |ဝိနတံ ပါဒမူလေ မေ၊ ကမလောဒရသပ္ပဘံ။|
    count |၂၃၂|
      block |ဗုဒ္ဓသေဋ္ဌဿ ဘိက္ခုဿ၊ ဌာနံ ပတ္ထယတေ အယံ။|
      block |တာယ သဒ္ဓါယ စာဂေန၊ သဒ္ဓမ္မဿဝနေန စ။|
    count |၂၃၃|
      block |သဗ္ဗတ္ထ သုခိတော ဟုတွာ၊ သံသရိတွာ ဘဝါဘဝေ။|
      block |အနာဂတမှိ အဒ္ဓါနေ၊ လစ္ဆသေ တံ မနောရထံ။|
    count |၂၃၄|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၂၃၅|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကောဋ္ဌိကော နာမ နာမေန၊ ဟေဿတိ သတ္ထု သာဝကော။|
    count |၂၃၆|
      block |တံ သုတွာ မုဒိတော ဟုတွာ၊ ယာဝဇီဝံ တဒာ ဇိနံ။|
      block |မေတ္တစိတ္တော ပရိစရိံ၊ သတော ပညာသမာဟိတော။|
    count |၂၃၇|
      block |တေန ကမ္မဝိပါကေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၃၈|
      block |သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၂၃၉|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |သဗ္ဗတ္ထ သုခိတော အာသိံ၊ တဿ ကမ္မဿ ဝါဟသာ။|
    count |၂၄၀|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
      block |အညံ ဂတိံ န ဂစ္ဆာမိ၊ သုစိဏ္ဏဿ ဣဒံ ဖလံ။|
    count |၂၄၁|
      block |ဒုဝေ ကုလေ ပဇာယာမိ၊ ခတ္တိယေ အထ ဗြာဟ္မဏေ။|
      block |နီစေ ကုလေ န ဇာယာမိ၊ သုစိဏ္ဏဿ ဣဒံ ဖလံ။|
    count |၂၄၂|
      block |ပစ္ဆိမေ ဘဝေ သမ္ပတ္တေ၊ ဗြဟ္မဗန္ဓု အဟောသဟံ။|
      block |သာဝတ္ထိယံ ဝိပ္ပကုလေ၊ ပစ္စာဇာတော မဟဒ္ဓနေ။|
    count |၂၄၃|
      block |မာတာ စန္ဒဝတီ နာမ၊ ပိတာ မေ အဿလာယနော။|
      block |ယဒာ မေ ပိတရံ ဗုဒ္ဓေါ၊ ဝိနယီ သဗ္ဗသုဒ္ဓိယာ။|
    count |၂၄၄|
      block |တဒာ ပသန္နော သုဂတေ၊ ပဗ္ဗဇိံ အနဂါရိယံ။|
      block |မောဂ္ဂလ္လာနော အာစရိယော၊ ဥပဇ္ဈာ သာရိသမ္ဘဝေါ။|
    count |၂၄၅|
      block |ကေသေသု ဆိဇ္ဇမာနေသု၊ ဒိဋ္ဌိ ဆိန္နာ သမူလိကာ။|
      block |နိဝါသေန္တော စ ကာသာဝံ၊ အရဟတ္တမပါပုဏိံ။|
    count |၂၄၆|
      block |အတ္ထဓမ္မနိရုတ္တီသု၊ ပဋိဘာနေ စ မေ မတိ။|
      block |ပဘိန္နာ တေန လောကဂ္ဂေါ၊ ဧတဒဂ္ဂေ ဌပေသိ မံ။|
    count |၂၄၇|
      block |အသန္ဒိဋ္ဌံ ဝိယာကာသိံ၊ ဥပတိဿေန ပုစ္ဆိတော။|
      block |ပဋိသမ္ဘိဒာသု တေနာဟံ၊ အဂ္ဂေါ သမ္ဗုဒ္ဓသာသနေ။|
    count |၂၄၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၄၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မဟာကောဋ္ဌိကော ထေရော ဣမာ ဂါထာယော|
    block |အဘာသိတ္ထာတိ။|
    stand |မဟာကောဋ္ဌိကတ္ထေရဿာပဒာနံ သတ္တမံ။|
  block |၈။ ဥရုဝေဠကဿပတ္ထေရအပဒာနံ|
    count |၂၅၁|
      block |ပဒုမုတ္တရော နာမ ဇိနော၊ သဗ္ဗလောကဝိဒူ မုနိ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ စက္ခုမာ။|
    count |၂၅၂|
      block |ဩဝါဒကော ဝိညာပကော၊ တာရကော သဗ္ဗပါဏိနံ။|
      block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
    count |၂၅၃|
      block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
      block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
    count |၂၅၄|
      block |ဧဝံ နိရာကုလံ အာသိ၊ သုညတံ တိတ္ထိယေဟိ စ။|
      block |ဝိစိတ္တံ အရဟန္တေဟိ၊ ဝသီဘူတေဟိ တာဒိဘိ။|
    count |၂၅၅|
      block |ရတနာနဋ္ဌပညာသံ၊ ဥဂ္ဂတော သော မဟာမုနိ။|
      block |ကဉ္စနဂ္ဃိယသင်္ကာသော၊ ဗာတ္တိံသဝရလက္ခဏော။|
    count |၂၅၆|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
    count |၂၅၇|
      block |တဒာဟံ ဟံသဝတိယာ၊ ဗြာဟ္မဏော သာဓုသမ္မတော။|
      block |ဥပေစ္စ လောကပဇ္ဇောတံ၊ အဿောသိံ ဓမ္မဒေသနံ။|
    count |၂၅၈|
      block |တဒာ မဟာပရိသတိံ၊ မဟာပရိသသာဝကံ။|
      block |ဌပေန္တံ ဧတဒဂ္ဂမှိ၊ သုတွာန မုဒိတော အဟံ။|
    count |၂၅၉|
      block |မဟတာ ပရိဝါရေန၊ နိမန္တေတွာ မဟာဇိနံ။|
      block |ဗြာဟ္မဏာနံ သဟဿေန၊ သဟဒာနမဒာသဟံ။|
    count |၂၆၀|
      block |မဟာဒာနံ ဒဒိတွာန၊ အဘိဝါဒိယ နာယကံ။|
      block |ဧကမန္တံ ဌိတော ဟဋ္ဌော၊ ဣဒံ ဝစနမဗြဝိံ။|
    count |၂၆၁|
      block |တယိ သဒ္ဓါယ မေ ဝီရ၊ အဓိကာရဂုဏေန စ။|
      block |ပရိသာ မဟတီ ဟောတု၊ နိဗ္ဗတ္တဿ တဟိံ တဟိံ။|
    count |၂၆၂|
      block |တဒာ အဝေါစ ပရိသံ၊ ဂဇဂဇ္ဇိတသုဿရော။|
      block |ကရဝီကရုတော သတ္ထာ၊ ဧတံ ပဿထ ဗြာဟ္မဏံ။|
    count |၂၆၃|
      block |ဟေမဝဏ္ဏံ မဟာဗာဟုံ၊ ကမလာနနလောစနံ။|
      block |ဥဒဂ္ဂတနုဇံ ဟဋ္ဌံ၊ သဒ္ဓဝန္တံ ဂုဏေ မမ။|
    count |၂၆၄|
      block |ဧသ ပတ္ထယတေ ဌာနံ၊ သီဟဃောသဿ ဘိက္ခုနော။|
      block |အနာဂတမှိ အဒ္ဓါနေ၊ လစ္ဆသေ တံ မနောရထံ။|
    count |၂၆၅|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၂၆၆|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ကဿပေါ နာမ ဂေါတ္တေန၊ ဟေဿတိ သတ္ထု သာဝကော။|
    count |၂၆၇|
      block |ဣတော ဒွေနဝုတေ ကပ္ပေ၊ အဟု သတ္ထာ အနုတ္တရော။|
      block |အနူပမော အသဒိသော၊ ဖုဿော လောကဂ္ဂနာယကော။|
    count |၂၆၈|
      block |သော စ သဗ္ဗံ တမံ ဟန္တွာ၊ ဝိဇဋေတွာ မဟာဇဋံ။|
      block |ဝဿတေ အမတံ ဝုဋ္ဌိံ၊ တပ္ပယန္တော သဒေဝကံ။|
    count |၂၆၉|
      block |တဒာ ဟိ ဗာရာဏသိယံ၊ ရာဇာ ပစ္စာ အဟုမှသေ။|
      block |ဘာတရောမှ တယော သဗ္ဗေ၊ သံဝိသဋ္ဌာဝ ရာဇိနော။|
    count |၂၇၀|
      block |ဝီရင်္ဂရူပါ ဗလိနော၊ သင်္ဂါမေ အပရာဇိတာ။|
      block |တဒာ ကုပိတပစ္စန္တော၊ အမှေ အာဟ မဟီပတိ။|
    count |၂၇၁|
      block |ဧထ ဂန္တွာန ပစ္စန္တံ၊ သောဓေတွာ အဋ္ဋဝီဗလံ။|
      block |ခေမံ ဝိဇိရိတံ ကတွာ၊ ပုန ဒေထာတိ ဘာသထ။|
    count |၂၇၂|
      block |တတော မယံ အဝေါစုမှ၊ ယဒိ ဒေယျာသိ နာယကံ။|
      block |ဥပဋ္ဌာနာယ အမှာကံ၊ သာဓယိဿာမ ဝေါ တတော။|
    count |၂၇၃|
      block |တတော မယံ လဒ္ဓဝရာ၊ ဘူမိပါလေန ပေသိတာ။|
      block |နိက္ခိတ္တသတ္ထံ ပစ္စန္တံ၊ ကတွာ ပုနရုပစ္စ တံ။|
    count |၂၇၄|
      block |ယာစိတွာ သတ္ထုပဋ္ဌာနံ၊ ရာဇာနံ လောကနာယကံ။|
      block |မုနိဝီရံ လဘိတွာန၊ ယာဝဇီဝံ ယဇိမှ တံ။|
    count |၂၇၅|
      block |မဟဂ္ဃာနိ စ ဝတ္ထာနိ၊ ပဏီတာနိ ရသာနိ စ။|
      block |သေနာသနာနိ ရမ္မာနိ၊ ဘေသဇ္ဇာနိ ဟိတာနိ စ။|
    count |၂၇၆|
      block |ဒတွာ သသင်္ဃမုနိနော၊ ဓမ္မေနုပ္ပါဒိတာနိ နော။|
      block |သီလဝန္တော ကာရုဏိကာ၊ ဘာဝနာယုတ္တမာနသာ။|
    count |၂၇၇|
      block |သဒ္ဓါ ပရိစရိတွာန၊ မေတ္တစိတ္တေန နာယကံ။|
      block |နိဗ္ဗုတေ တမှိ လောကဂ္ဂေ၊ ပူဇံ ကတွာ ယထာဗလံ။|
    count |၂၇၈|
      block |တတော စုတာ သန္တုသိတံ၊ ဂတာ တတ္ထ မဟာသုခံ။|
      block |အနုဘူတာ မယံ သဗ္ဗေ၊ ဗုဒ္ဓပူဇာယိဒံ ဖလံ။|
    count |၂၇၉|
      block |မာယာကာရော ယထာ ရင်္ဂေ၊ ဒဿေသိ ဝိကတိံ ဗဟုံ။|
      block |တထာ ဘဝေ ဘမန္တောဟံ၊ ဝိဒေဟာဓိပတီ အဟုံ။|
    count |၂၈၀|
      block |ဂုဏာစေဠဿ ဝါကျေန၊ မိစ္ဆာဒိဋ္ဌိဂတာသယော။|
      block |နရကံ မဂ္ဂမာရူဠှော၊ ရုစာယ မမ ဓီတုယာ။|
    count |၂၈၁|
      block |ဩဝါဒံ နာဒိယိတွာန၊ ဗြဟ္မုနာ နာရဒေနဟံ။|
      block |ဗဟုဓာ သံသိတော သန္တော၊ ဒိဋ္ဌိံ ဟိတွာန ပါပိကံ။|
    count |၂၈၂|
      block |ပူရယိတွာ ဝိသေသေန၊ ဒသ ကမ္မပထာနိဟံ။|
      block |ဟိတွာန ဒေဟမဂမိံ၊ သဂ္ဂံ သဘဝနံ ယထာ။|
    count |၂၈၃|
      block |ပစ္ဆိမေ ဘဝေ သမ္ပတ္တေ၊ ဗြဟ္မဗန္ဓု အဟောသဟံ။|
      block |ဗာရာဏသိယံ ဖီတာယံ၊ ဇာတော ဝိပ္ပမဟာကုလေ။|
    count |၂၈၄|
      block |မစ္စုဗျာဓိဇရာ ဘီတော၊ ဩဂါဟေတွာ မဟာဝနံ။|
      block |နိဗ္ဗာနံ ပဒမေသန္တော၊ ဇဋိလေသု ပရိဗ္ဗဇိံ။|
    count |၂၈၅|
      block |တဒာ ဒွေ ဘာတရော မယှံ၊ ပဗ္ဗဇိံသု မယာ သဟ။|
      block |ဥရုဝေဠာယံ မာပေတွာ၊ အဿမံ နိဝသိံ အဟံ။|
    count |၂၈၆|
      block |ကဿပေါ နာမ ဂေါတ္တေန၊ ဥရုဝေဠနိဝါသိကော။|
      block |တတော မေ အာသိ ပညတ္တိ၊ ဥရုဝေဠကဿပေါ ဣတိ။|
    count |၂၈၇|
      block |နဒီသကာသေ ဘာတာ မေ၊ နဒီကဿပသဝှယော။|
      block |အာသီ သကာသနာမေန၊ ဂယာယံ ဂယာကဿပေါ။|
    count |၂၈၈|
      block |ဒွေ သတာနိ ကနိဋ္ဌဿ၊ တီဏိ မဇ္ဈဿ ဘာတုနော။|
      block |မမ ပဉ္စ သတာနူနာ၊ သိဿာ သဗ္ဗေ မမာနုဂါ။|
    count |၂၈၉|
      block |တဒာ ဥပေစ္စ မံ ဗုဒ္ဓေါ၊ ကတွာန ဝိဝိဓာနိ မေ။|
      block |ပါဋိဟီရာနိ လောကဂ္ဂေါ၊ ဝိနေသိ နရသာရထိ။|
    count |၂၉၀|
      block |သဟဿပရိဝါရေန၊ အဟောသိံ ဧဟိဘိက္ခုကော။|
      block |တေဟေဝ သဟ သဗ္ဗေဟိ၊ အရဟတ္တမပါပုဏိံ။|
    count |၂၉၁|
      block |တေ စေဝညေ စ ဗဟဝေါ၊ သိဿာ မံ ပရိဝါရယုံ။|
      block |သာသိတုဉ္စ သမတ္ထောဟံ၊ တတော မံ ဣသိသတ္တမော။|
    count |၂၉၂|
      block |မဟာပရိသဘာဝသ္မိံ၊ ဧတဒဂ္ဂေ ဌပေသိ မံ။|
      block |အဟော ဗုဒ္ဓေ ကတံ ကာရံ၊ သဖလံ မေ အဇာယထ။|
    count |၂၉၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၉၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၉၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥရုဝေဠကဿပေါ ထေရော ဣမာ ဂါထာယော|
    block |အဘာသိတ္ထာတိ။|
    stand |ဥရုဝေဠကဿပတ္ထေရဿာပဒာနံ အဋ္ဌမံ။|
  block |၉။ ရာဓတ္ထေရအပဒာနံ|
    count |၂၉၆|
      block |ပဒုမုတ္တရော နာမ ဇိနော၊ သဗ္ဗလောကဝိဒူ မုနိ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ စက္ခုမာ။|
    count |၂၉၇|
      block |ဩဝါဒကော ဝိညာပကော၊ တာရကော သဗ္ဗပါဏိနံ။|
      block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
    count |၂၉၈|
      block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
      block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
    count |၂၉၉|
      block |ဧဝံ နိရာကုလံ အာသိ၊ သုညတံ တိတ္ထိယေဟိ စ။|
      block |ဝိစိတ္တံ အရဟန္တေဟိ၊ ဝသီဘူတေဟိ တာဒိဘိ။|
    count |၃၀၀|
      block |ရတနာနဋ္ဌပညာသံ၊ ဥဂ္ဂတော သော မဟာမုနိ။|
      block |ကဉ္စနဂ္ဃိယသင်္ကာသော၊ ဗာတ္တိံသဝရလက္ခဏော။|
    count |၃၀၁|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
    count |၃၀၂|
      block |တဒာဟံ ဟံသဝတိယံ၊ ဗြာဟ္မဏော မန္တပါရဂူ။|
      block |ဥပေစ္စ တံ နရဝရံ၊ အဿောသိံ ဓမ္မဒေသနံ။|
    count |၃၀၃|
      block |ပညပေန္တံ မဟာဝီရံ၊ ပရိသာသု ဝိသာရဒံ။|
      block |ပဋိဘာနေယျကံ ဘိက္ခုံ၊ ဧတဒဂ္ဂေ ဝိနာယကံ။|
    count |၃၀၄|
      block |တဒာဟံ ကာရံ ကတွာန၊ သသင်္ဃေ လောကနာယကေ။|
      block |နိပစ္စ သိရသာ ပါဒေ၊ တံ ဌာနံ အဘိပတ္ထယိံ။|
    count |၃၀၅|
      block |တတော မံ ဘဂဝါ အာဟ၊ သိင်္ဂီနိက္ခသမပ္ပဘော။|
      block |သရေန ရဇနီယေန၊ ကိလေသမလဟာရိနာ။|
    count |၃၀၆|
      block |သုခီ ဘဝဿု ဒီဃာယု၊ သိဇ္ဈတု ပဏိဓီ တဝ။|
      block |သသင်္ဃေ မေ ကတံ ကာရံ၊ အတီဝ ဝိပုလံ တယာ။|
    count |၃၀၇|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၃၀၈|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ရာဓောတိ နာမဓေယျေန၊ ဟေဿတိ သတ္ထု သာဝကော။|
    count |၃၀၉|
      block |သ တေ ဟေတုဂုဏေ တုဋ္ဌော၊ သကျပုတ္တော နရာသဘော။|
      block |ပဋိဘာနေယျကာနဂ္ဂံ၊ ပညပေဿတိ နာယကော။|
    count |၃၁၀|
      block |တံ သုတွာ မုဒိတော ဟုတွာ၊ ယာဝဇီဝံ တဒာ ဇိနံ။|
      block |မေတ္တစိတ္တော ပရိစရိံ၊ သတော ပညာသမာဟိတော။|
    count |၃၁၁|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၃၁၂|
      block |သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
    count |၃၁၃|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |သဗ္ဗတ္ထ သုခိတော အာသိံ၊ တဿ ကမ္မဿ ဝါဟသာ။|
    count |၃၁၄|
      block |ပစ္ဆိမေ ဘဝေ သမ္ပတ္တေ၊ ဂိရိဗ္ဗဇပုရုတ္တမေ။|
      block |ဇာတော ဝိပ္ပကုလေ နိဒ္ဓေ၊ ဝိကလစ္ဆာဒနာသနေ။|
    count |၃၁၅|
      block |ကဋစ္ဆုဘိက္ခံ ပါဒာသိံ၊ သာရိပုတ္တဿ တာဒိနော။|
      block |ယဒာ ဇိဏ္ဏော စ ဝုဒ္ဓေါ စ၊ တဒာရာမမုပါဂမိံ။|
    count |၃၁၆|
      block |ပဗ္ဗဇတိ န မံ ကောစိ၊ ဇိဏ္ဏဒုဗ္ဗလထာမကံ။|
      block |တေန ဒီနော ဝိဝဏ္ဏင်္ဂေါ၊ သောကော စာသိံ တဒာ အဟံ။|
    count |၃၁၇|
      block |ဒိသွာ မဟာကာရုဏိကော၊ မမမာဟ မဟာမုနိ။|
      block |ကိမတ္ထံ ပုတ္တသောကဋ္ဋော၊ ဗြူဟိ တေ စိတ္တဇံ ရုဇံ။|
    count |၃၁၈|
      block |ပဗ္ဗဇ္ဇံ န လဘေ ဝီရ၊ သွာက္ခါတေ တဝ သာသနေ။|
      block |တေန သောကေန ဒီနောသ္မိ၊ သရဏံ ဟောဟိ နာယက။|
    count |၃၁၉|
      block |တဒာ ဘိက္ခူ သမာနေတွာ၊ အပုစ္ဆိ မုနိသတ္တမော။|
      block |ဣမဿ အဓိကာရံ ယေ၊ သရန္တိ ဗျာဟရန္တု တေ။|
    count |၃၂၀|
      block |သာရိပုတ္တော တဒာဝေါစ၊ ကာရမဿ သရာမဟံ။|
      block |ကဋစ္ဆုဘိက္ခံ ဒာပေသိ၊ ပိဏ္ဍာယ စရတော မမ။|
    count |၃၂၁|
      block |သာဓု သာဓု ကတညူသိ၊ သာရိပုတ္တ ဣမံ တုဝံ။|
      block |ပဗ္ဗာဇေဟိ ဒိဇံ ဝုဍ္ဎံ၊ ဟေဿတာဇာနိယော အယံ။|
    count |၃၂၂|
      block |တတော အလတ္ထံ ပဗ္ဗဇ္ဇံ၊ ကမ္မဝါစောပသမ္ပဒံ။|
      block |န စိရေနေဝ ကာလေန၊ ပါပုဏိံ အာသဝက္ခယံ။|
    count |၃၂၃|
      block |သက္ကစ္စံ မုနိနော ဝါကျံ၊ သုဏာမိ မုဒိတော ယတော။|
      block |ပဋိဘာနေယျကာနဂ္ဂံ၊ တတော မံ ဌပယီ ဇိနော။|
    count |၃၂၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၂၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ရာဓော ထေရော ဣမာ ဂါထာယော|
    block |အဘာသိတ္ထာတိ။|
    stand |ရာဓတ္ထေရဿာပဒာနံ နဝမံ။|
  block |၁၀။ မောဃရာဇတ္ထေရအပဒာနံ|
    count |၃၂၇|
      block |ပဒုမုတ္တရော နာမ ဇိနော၊ သဗ္ဗလောကဝိဒူ မုနိ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ စက္ခုမာ။|
    count |၃၂၈|
      block |ဩဝါဒကော ဝိညာပကော၊ တာရကော သဗ္ဗပါဏိနံ။|
      block |ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။|
    count |၃၂၉|
      block |အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။|
      block |သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။|
    count |၃၃၀|
      block |ဧဝံ နိရာကုလံ အာသိ၊ သုညတံ တိတ္ထိယေဟိ စ။|
      block |ဝိစိတ္တံ အရဟန္တေဟိ၊ ဝသီဘူတေဟိ တာဒိဘိ။|
    count |၃၃၁|
      block |ရတနာနဋ္ဌပညာသံ၊ ဥဂ္ဂတော သော မဟာမုနိ။|
      block |ကဉ္စနဂ္ဃိယသင်္ကာသော၊ ဗာတ္တိံသဝရလက္ခဏော။|
    count |၃၃၂|
      block |ဝဿသတသဟဿာနိ၊ အာယု ဝိဇ္ဇတိ တာဝဒေ။|
      block |တာဝတာ တိဋ္ဌမာနော သော၊ တာရေသိ ဇနတံ ဗဟုံ။|
    count |၃၃၃|
      block |တဒာဟံ ဟံသဝတိယံ၊ ကုလေ အညတရေ အဟုံ။|
      block |ပရကမ္မာယနေ ယုတ္တော၊ နတ္ထိ မေ ကိဉ္စိ သံဓနံ။|
    count |၃၃၄|
      block |ပဋိက္ကမနသာလာယံ၊ ဝသန္တော ကတဘူမိယံ။|
      block |အဂ္ဂိံ ဥဇ္ဇာလယိံ တတ္ထ၊ ဒဠှံ ကဏှာသိ သာ ဟီ။|
    count |၃၃၅|
      block |တဒာ ပရိသတိံ နာထော၊ စတုသစ္စပကာသကော။|
      block |သာဝကံ သမ္ပကိတ္တေသိ၊ လူခစီဝရဓာရကံ။|
    count |၃၃၆|
      block |တဿ တမှိ ဂုဏေ တုဋ္ဌော၊ ပဏိပစ္စ တထာဂတံ။|
      block |လူခစီဝရဓာရဂ္ဂံ၊ ပတ္ထယိံ ဌာနမုတ္တမံ။|
    count |၃၃၇|
      block |တဒာ အဝေါစ ဘဂဝါ၊ သာဝကေ ပဒုမုတ္တရော။|
      block |ပဿထေတံ ပုရိသကံ၊ ကုစေလံ တနုဒေဟကံ။|
    count |၃၃၈|
      block |ပီတိပ္ပသန္နဝဒနံ၊ သဒ္ဓါဓနသမနွိတံ။|
      block |ဥဒဂ္ဂတနုဇံ ဟဋ္ဌံ၊ အစလံ သာလပိဏ္ဍိတံ။|
    count |၃၃၉|
      block |ဧသော ပတ္ထေတိ တံ ဌာနံ၊ သစ္စသေနဿ ဘိက္ခုနော။|
      block |လူခစီဝရဓာရိဿ၊ တဿ ဝဏ္ဏသိတာသယော။|
    count |၃၄၀|
      block |တံ သုတွာ မုဒိတော ဟုတွာ၊ နိပစ္စ သိရသာ ဇိနံ။|
      block |ယာဝဇီဝံ သုဘံ ကမ္မံ၊ ကရိတွာ ဇိနသာသနေ။|
    count |၃၄၁|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသူပဂေါ အဟံ။|
    count |၃၄၂|
      block |ပဋိက္ကမနသာလာယံ၊ ဘူမိဒာဟကကမ္မုနာ။|
      block |သမသဟဿံ နိရယေ၊ အဒယှိံ ဝေဒနာဋ္ဋိတော။|
    count |၃၄၃|
      block |တေန ကမ္မာဝသေသေန၊ ပဉ္စ ဇာတိသတာနိဟံ။|
      block |မနုဿော ကုလဇော ဟုတွာ၊ ဇာတိယာ လက္ခဏင်္ကိတော။|
    count |၃၄၄|
      block |ပဉ္စ ဇာတိသတာနေဝ၊ ကုဋ္ဌရောဂသမပ္ပိတော။|
      block |မဟာဒုက္ခံ အနုဘဝိံ၊ တဿ ကမ္မဿ ဝါဟသာ။|
    count |၃၄၅|
      block |ဣမသ္မိံ ဘဒ္ဒကေ ကပ္ပေ၊ ဥပရိဋ္ဌံ ယသဿိနံ။|
      block |ပိဏ္ဍပါတေန တပ္ပေသိံ၊ ပသန္နမာနသော အဟံ။|
    count |၃၄၆|
      block |တေန ကမ္မဝိသေသေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၃၄၇|
      block |ပစ္ဆိမေ ဘဝေ သမ္ပတ္တေ၊ အဇာယိံ ခတ္တိယေ ကုလေ။|
      block |ပိတုနော အစ္စယေနာဟံ၊ မဟာရဇ္ဇသမပ္ပိတော။|
    count |၃၄၈|
      block |ကုဋ္ဌရောဂါဓိဘူတောဟံ၊ န ရတိံ န သုခံ လဘေ။|
      block |မောဃံ ရဇ္ဇံ သုခံ ယသ္မာ၊ မောဃရာဇာ တတော အဟံ။|
    count |၃၄၉|
      block |ကာယဿ ဒောသံ ဒိသွာန၊ ပဗ္ဗဇိံ အနဂါရိယံ။|
      block |ဗာဝရိဿ ဒိဇဂ္ဂဿ၊ သိဿတ္တံ အဇ္ဈုပါဂမိံ။|
    count |၃၅၀|
      block |မဟတာ ပရိဝါရေန၊ ဥပေစ္စ နရနာယကံ။|
      block |အပုစ္ဆိံ နိပုဏံ ပဉှံ၊ တံ ဝီရံ ဝါဒိသူဒနံ။|
    count |၃၅၁|
      block |အယံ လောကော ပရော လောကော၊ ဗြဟ္မလောကော သဒေဝကော။|
      block |ဒိဋ္ဌိံ နော နာဘိဇာနာမိ၊ ဂေါတမဿ ယသဿိနော။|
    count |၃၅၂|
      block |ဧဝါဘိက္ကန္တဒဿာဝိံ၊ အတ္ထိ ပဉှေန အာဂမံ။|
      block |ကထံ လောကံ အဝေက္ခန္တံ၊ မစ္စုရာဇာ န ပဿတိ။|
    count |၃၅၃|
      block |သုညတော လောကံ အဝေက္ခဿု၊ မောဃရာဇ သဒာ သတော။|
      block |အတ္တာနုဒိဋ္ဌိံ ဥဟစ္စ၊ ဧဝံ မစ္စုတရော သိယာ။|
    count |၃၅၄|
      block |ဧဝံ လောကံ အဝေက္ခန္တံ၊ မစ္စုရာဇာ န ပဿတိ။|
      block |ဣတိ မံ အဘဏိ ဗုဒ္ဓေါ၊ သဗ္ဗရောဂတိကိစ္ဆကော။|
    count |၃၅၅|
      block |သဟ ဂါထာဝသာနေန၊ ကေသမဿုဝိဝဇ္ဇိတော။|
      block |ကာသာဝဝတ္ထဝသနော၊ အာသိံ ဘိက္ခု တထာရဟာ။|
    count |၃၅၆|
      block |သင်္ဃိကေသု ဝိဟာရေသု၊ န ဝသိံ ရောဂပီဠိတော။|
      block |မာ ဝိဟာရော ပဒုဿီတိ၊ ဝါတရောဂေဟိ ပီဠိတော။|
    count |၃၅၇|
      block |သင်္ကာရကူဋာ အာဟိတွာ၊ သုသာနာ ရထိကာဟိ စ။|
      block |တတော သင်္ဃာဋိံ ကရိတွာ၊ ဓာရယိံ လူခစီဝရံ။|
    count |၃၅၈|
      block |မဟာဘိသက္ကော တသ္မိံ မေ၊ ဂုဏေ တုဋ္ဌော ဝိနာယကော။|
      block |လူခစီဝရဓာရီနံ၊ ဧတဒဂ္ဂေ ဌပေသိ မံ။|
    count |၃၅၉|
      block |ပုညပါပပရိက္ခီဏော၊ သဗ္ဗရောဂဝိဝဇ္ဇိတော။|
      block |သိခီဝ အနုပါဒာနော၊ နိဗ္ဗာယိဿမနာသဝေါ။|
    count |၃၆၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၆၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကစ္စာနော ဝက္ကလီ ထေရော၊ မဟာကပ္ပိနသဝှယော။|
      block |ဒဗ္ဗော ကုမာရနာမော စ၊ ဗာဟိယော ကောဋ္ဌိကော ဝသီ။|
      block |ဥရုဝေဠကဿပေါ ရာဓော၊ မောဃရာဇာ စ ပဏ္ဍိတော။|
      block |တီဏိ ဂါထာသတာနေတ္ထ၊ ဗာသဋ္ဌိ စေဝ ပိဏ္ဍိတာ။|
    stand |ဣတ္ထံ သုဒံ အာယသ္မာ မောဃရာဇာ ထေရော ဣမာ ဂါထာယော|
    block |အဘာသိတ္ထာတိ။|
    stand |မောဃရာဇတ္ထေရဿာပဒာနံ ဒသမံ။|
    stand |ကစ္စာယနဝဂ္ဂေါ စတုပညာသမော။|
    block |တဿုဒ္ဒာနံ|
