block |၄၇။ သာလကုသုမိယဝဂ္ဂေါ|
  block |၁။ သာလကုသုမိယတ္ထေရအပဒာနံ|
    count |၁|
      block |ပရိနိဗ္ဗုတေ ဘဂဝတိ၊ ဇလဇုတ္တမနာမကေ။|
      block |အာရောပိတမှိ စိတကေ၊ သာလပုပ္ဖမပူဇယိံ။|
    count |၂|
      block |သတသဟဿိတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၃|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၄|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၅|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သာလကုသုမိယော ထေရော ဣမာ ဂါထာယော|
    block |အဘာသိတ္ထာတိ။|
    stand |သာလကုသုမိယတ္ထေရဿာပဒာနံ ပဌမံ။|
  block |၂။ စိတကပူဇကတ္ထေရအပဒာနံ|
    count |၆|
      block |ဈာယမာနဿ ဘဂဝတော၊ သိခိနော လောကဗန္ဓုနော။|
      block |အဋ္ဌ စမ္ပကပုပ္ဖာနိ၊ စိတကံ အဘိရောပယိံ။|
    count |၇|
      block |ဧကတိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။|
    count |၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |စိတကပူဇကတ္ထေရဿာပဒာနံ ဒုတိယံ။|
  block |၃။ စိတကနိဗ္ဗာပကတ္ထေရအပဒာနံ|
    count |၁၁|
      block |ဒယှမာနေ သရီရမှိ၊ ဝေဿဘုဿ မဟေသိနော။|
      block |ဂန္ဓောဒကံ ဂဟေတွာန၊ စိတံ နိဗ္ဗာပယိံ အဟံ။|
    count |၁၂|
      block |ဧကတိံသေ ဣတော ကပ္ပေ၊ စိတံ နိဗ္ဗာပယိံ အဟံ။|
      block |ဒုဂ္ဂတိံ နာဘိဇာနာမိ၊ ဂန္ဓောဒကဿိဒံ ဖလံ။|
    count |၁၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ စိတကနိဗ္ဗာပကော ထေရော ဣမာ|
    block |ဂါထာယော အဘာသိတ္ထာတိ။|
    stand |စိတကနိဗ္ဗာပကတ္ထေရဿာပဒာနံ တတိယံ။|
  block |၄။ သေတုဒာယကတ္ထေရအပဒာနံ|
    count |၁၆|
      block |ဝိပဿိနော ဘဂဝတော၊ စင်္ကမန္တဿ သမ္မုခါ။|
      block |ပသန္နစိတ္တော သုမနော၊ သေတုံ ကာရာပယိံ အဟံ။|
    count |၁၇|
      block |ဧကနဝုတိတော ကပ္ပေ၊ ယံ သေတုံ ကာရယိံ အဟံ။|
      block |ဒုဂ္ဂတိံ နာဘိဇာနာမိ၊ သေတုဒာနဿိဒံ ဖလံ။|
    count |၁၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သေတုဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |သေတုဒာယကတ္ထေရဿာပဒာနံ စတုတ္ထံ။|
  block |၅။ သုမနတာလဝဏ္ဋိယတ္ထေရအပဒာနံ|
    count |၂၁|
      block |သိဒ္ဓတ္ထဿ ဘဂဝတော၊ တာလဝဏ္ဋမဒာသဟံ။|
      block |သုမနေဟိ ပဋိစ္ဆန္နံ၊ ဓာရယာမိ မဟာယသံ။|
    count |၂၂|
      block |စတုန္နဝုတိတော ကပ္ပေ၊ တာလဝဏ္ဋမဒာသဟံ။|
      block |ဒုဂ္ဂတိံ နာဘိဇာနာမိ၊ တာလဝဏ္ဋဿိဒံ ဖလံ။|
    count |၂၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သုမနတာလဝဏ္ဋိယော ထေရော ဣမာ|
    block |ဂါထာယော အဘာသိတ္ထာတိ။|
    stand |သုမနတာလဝဏ္ဋိယတ္ထေရဿာပဒာနံ ပဉ္စမံ။|
  block |၆။ အဝဋဖလိယတ္ထေရအပဒာနံ|
    count |၂၆|
      block |သတရံသီ နာမ ဘဂဝါ၊ သယမ္ဘူ အပရာဇိတော။|
      block |ဝိဝေကကာမော သမ္ဗုဒ္ဓေါ၊ ဂေါစရာယာဘိနိက္ခမိ။|
    count |၂၇|
      block |ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။|
      block |ပသန္နစိတ္တော သုမနော၊ အဒာသိံ အဝဋံ ဖလံ။|
    count |၂၈|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၂၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အဝဋဖလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |အဝဋဖလိယတ္ထေရဿာပဒာနံ ဆဋ္ဌံ။|
  block |၇။ လဗုဇဖလဒာယကတ္ထေရအပဒာနံ|
    count |၃၂|
      block |နဂရေ ဗန္ဓုမတိယာ၊ အာရာမိကော အဟံ တဒာ။|
      block |အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။|
    count |၃၃|
      block |လဗုဇံ ဖလမာဒာယ၊ ဗုဒ္ဓသေဋ္ဌဿဒာသဟံ။|
      block |အာကာသေဝ ဌိတော သန္တော၊ ပဋိဂ္ဂဏှိ မဟာယသော။|
    count |၃၄|
      block |ဝိတ္တိသဉ္ဇနနော မယှံ၊ ဒိဋ္ဌဓမ္မသုခါဝဟော။|
      block |ဖလံ ဗုဒ္ဓဿ ဒတွာန၊ ဝိပ္ပသန္နေန စေတသာ။|
    count |၃၅|
      block |အဓိဂဉ္ဆိံ တဒာ ပီတိံ၊ ဝိပုလံ သုခမုတ္တမံ။|
      block |ဥပ္ပဇ္ဇတေဝ ရတနံ၊ နိဗ္ဗတ္တဿ တဟိံ တဟိံ။|
    count |၃၆|
      block |ဧကနဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၃၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ လဗုဇဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |လဗုဇဖလဒာယကတ္ထေရဿာပဒာနံ သတ္တမံ။|
  block |၈။ ပိလက္ခဖလဒာယကတ္ထေရအပဒာနံ|
    count |၄၀|
      block |ဝနန္တရေ ဗုဒ္ဓံ ဒိသွာ၊ အတ္ထဒဿိံ မဟာယသံ။|
      block |ပသန္နစိတ္တော သုမနော၊ ပိလက္ခဿ ဖလံ အဒာ။|
    count |၄၁|
      block |အဋ္ဌာရသေ ကပ္ပသတေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၄၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပိလက္ခဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |ပိလက္ခဖလဒာယကတ္ထေရဿာပဒာနံ အဋ္ဌမံ။|
  block |၉။ သယံပဋိဘာနိယတ္ထေရအပဒာနံ|
    count |၄၅|
      block |ကကုဓံ ဝိလသန္တံဝ၊ ဒေဝဒေဝံ နရာသဘံ။|
      block |ရထိယံ ပဋိပဇ္ဇန္တံ၊ ကော ဒိသွာ န ပသီဒတိ။|
    count |၄၆|
      block |တမန္ဓကာရံ နာသေတွာ၊ သန္တာရေတွာ ဗဟုံ ဇနံ။|
      block |ဉာဏာလောကေန ဇောတန္တံ၊ ကော ဒိသွာ န ပသီဒတိ။|
    count |၄၇|
      block |ဝသီသတသဟဿေဟိ၊ နီယန္တံ လောကနာယကံ။|
      block |ဥဒ္ဓရန္တံ ဗဟူ သတ္တေ၊ ကော ဒိသွာ န ပသီဒတိ။|
    count |၄၈|
      block |အာဟနန္တံ ဓမ္မဘေရိံ၊ မဒ္ဒန္တံ တိတ္ထိယေ ဂဏေ။|
      block |သီဟနာဒံ ဝိနဒန္တံ၊ ကော ဒိသွာ န ပသီဒတိ။|
    count |၄၉|
      block |ယာဝတာ ဗြဟ္မလောကတော၊ အာဂန္တွာန သဗြဟ္မကာ။|
      block |ပုစ္ဆန္တိ နိပုဏေ ပဉှေ၊ ကော ဒိသွာ န ပသီဒတိ။|
    count |၅၀|
      block |ယဿဉ္ဇလိံ ကရိတွာန၊ အာယာစန္တိ သဒေဝကာ။|
      block |တေန ပုညံ အနုဘောန္တိ၊ ကော ဒိသွာ န ပသီဒတိ။|
    count |၅၁|
      block |သဗ္ဗေ ဇနာ သမာဂန္တွာ၊ သမ္ပဝါရေန္တိ စက္ခုမံ။|
      block |န ဝိကမ္ပတိ အဇ္ဈိဋ္ဌော၊ ကော ဒိသွာ န ပသီဒတိ။|
    count |၅၂|
      block |နဂရံ ပဝိသတော ယဿ၊ ရဝန္တိ ဘေရိယော ဗဟူ။|
      block |ဝိနဒန္တိ ဂဇာ မတ္တာ၊ ကော ဒိသွာ န ပသီဒတိ။|
    count |၅၃|
      block |ဝီထိယာ ဂစ္ဆတော ယဿ၊ သဗ္ဗာဘာ ဇောတတေ သဒာ။|
      block |အဗ္ဘုန္နတာ သမာ ဟောန္တိ၊ ကော ဒိသွာ န ပသီဒတိ။|
    count |၅၄|
      block |ဗျာဟရန္တဿ ဗုဒ္ဓဿ၊ စက္ကဝါဠမ္ပိ သုယျတိ။|
      block |သဗ္ဗေ သတ္တေ ဝိညာပေတိ၊ ကော ဒိသွာ န ပသီဒတိ။|
    count |၅၅|
      block |သတသဟဿိတော ကပ္ပေ၊ ယံ ဗုဒ္ဓမဘိကိတ္တယိံ။|
      block |ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။|
    count |၅၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သယံပဋိဘာနိယော ထေရော ဣမာ ဂါထာယော|
    block |အဘာသိတ္ထာတိ။|
    stand |သယံပဋိဘာနိယတ္ထေရဿာပဒာနံ နဝမံ။|
  block |၁၀။ နိမိတ္တဗျာကရဏိယတ္ထေရအပဒာနံ|
    count |၅၉|
      block |အဇ္ဈောဂါဟေတွာ ဟိမဝံ၊ မန္တေ ဝါစေ မဟံ တဒာ။|
      block |စတုပညာသသဟဿာနိ၊ သိဿာ မယှံ ဥပဋ္ဌဟုံ။|
    count |၆၀|
      block |အဓိတာ ဝေဒဂူ သဗ္ဗေ၊ ဆဠင်္ဂေ ပါရမိံ ဂတာ။|
      block |သကဝိဇ္ဇာဟုပတ္ထဒ္ဓါ၊ ဟိမဝန္တေ ဝသန္တိ တေ။|
    count |၆၁|
      block |စဝိတွာ တုသိတာ ကာယာ၊ ဒေဝပုတ္တော မဟာယသော။|
      block |ဥပ္ပဇ္ဇိ မာတုကုစ္ဆိသ္မိံ၊ သမ္ပဇာနော ပတိဿတော။|
    count |၆၂|
      block |သမ္ဗုဒ္ဓေ ဥပပဇ္ဇန္တေ၊ ဒသသဟဿိ ကမ္ပထ။|
      block |အန္ဓာ စက္ခုံ အလဘိံသု၊ ဥပ္ပဇ္ဇန္တမှိ နာယကေ။|
    count |၆၃|
      block |သဗ္ဗာကာရံ ပကမ္ပိတ္ထ၊ ကေဝလာ ဝသုဓာ အယံ။|
      block |နိဂ္ဃောသသဒ္ဒံ သုတွာန၊ ဥဗ္ဗိဇ္ဇိံသု မဟာဇနာ။|
    count |၆၄|
      block |သဗ္ဗေ ဇနာ သမာဂမ္မ၊ အာဂစ္ဆုံ မမ သန္တိကံ။|
      block |ဝသုဓာယံ ပကမ္ပိတ္ထ၊ ကိံ ဝိပါကော ဘဝိဿတိ။|
    count |၆၅|
      block |အဝစာသိံ တဒာ တေသံ၊ မာ ဘေထ နတ္ထိ ဝေါ ဘယံ။|
      block |ဝိသဋ္ဌာ ဟောထ သဗ္ဗေပိ၊ ဥပ္ပါဒောယံ သုဝတ္ထိကော။|
    count |၆၆|
      block |အဋ္ဌဟေတူဟိ သမ္ဖုဿ၊ ဝသုဓာယံ ပကမ္ပတိ။|
      block |တထာ နိမိတ္တာ ဒိဿန္တိ၊ ဩဘာသော ဝိပုလော မဟာ။|
    count |၆၇|
      block |အသံသယံ ဗုဒ္ဓသေဋ္ဌော၊ ဥပ္ပဇ္ဇိဿတိ စက္ခုမာ။|
      block |သညာပေတွာန ဇနတံ၊ ပဉ္စသီလေ ကထေသဟံ။|
    count |၆၈|
      block |သုတွာန ပဉ္စ သီလာနိ၊ ဗုဒ္ဓုပ္ပါဒဉ္စ ဒုလ္လဘံ။|
      block |ဥဗ္ဗေဂဇာတာ သုမနာ၊ တုဋ္ဌဟဋ္ဌာ အဟံသု တေ။|
    count |၆၉|
      block |ဒွေနဝုတေ ဣတော ကပ္ပေ၊ ယံ နိမိတ္တံ ဝိယာကရိံ။|
      block |ဒုဂ္ဂတိံ နာဘိဇာနာမိ၊ ဗျာကရဏဿိဒံ ဖလံ။|
    count |၇၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |သာလကုသုမိယော ထေရော၊ ပူဇာ နိဗ္ဗာပကောပိ စ။|
      block |သေတုဒော တာလဝဏ္ဋီ စ၊ အဝဋလဗုဇပ္ပဒော။|
      block |ပိလက္ခပဋိဘာနီ စ၊ ဝေယျာကရဏိယော ဒိဇော။|
      block |ဒွေသတ္တတိ စ ဂါထာယော၊ ဂဏိတာယော ဝိဘာဝိဘိ။|
    stand |ဣတ္ထံ သုဒံ အာယသ္မာ နိမိတ္တဗျာကရဏိယော ထေရော ဣမာ|
    block |ဂါထာယော အဘာသိတ္ထာတိ။|
    stand |နိမိတ္တဗျာကရဏိယတ္ထေရဿာပဒာနံ ဒသမံ။|
    stand |သာလကုသုမိယဝဂ္ဂေါ သတ္တစတ္တာလီသမော။|
    block |တဿုဒ္ဒာနံ|
