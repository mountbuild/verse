block |၅၁။ ကဏိကာရဝဂ္ဂေါ|
  block |၁။ တိကဏိကာရပုပ္ဖိယတ္ထေရအပဒာနံ|
    count |၁|
      block |သုမေဓော နာမ သမ္ဗုဒ္ဓေါ၊ ဗာတ္တိံသဝရလက္ခဏော။|
      block |ဝိဝေကကာမော သမ္ဗုဒ္ဓေါ၊ ဟိမဝန္တမုပါဂမိံ။|
    count |၂|
      block |အဇ္ဈောဂယှ ဟိမဝန္တံ၊ အဂ္ဂေါ ကာရုဏိကော မုနိ။|
      block |ပလ္လင်္ကမာဘုဇိတွာန၊ နိသီဒိ ပုရိသုတ္တမော။|
    count |၃|
      block |ဝိဇ္ဇာဓရော တဒာ အာသိံ၊ အန္တလိက္ခစရော အဟံ။|
      block |တိသူလံ သုကတံ ဂယှ၊ ဂစ္ဆာမိ အမ္ဗရေ တဒာ။|
    count |၄|
      block |ပဗ္ဗတဂ္ဂေ ယထာ အဂ္ဂိ၊ ပုဏ္ဏမာယေဝ စန္ဒိမာ။|
      block |ဝနေ ဩဘာသတေ ဗုဒ္ဓေါ၊ သာလရာဇာဝ ဖုလ္လိတော။|
    count |၅|
      block |ဝနဂ္ဂါ နိက္ခမိတွာန၊ ဗုဒ္ဓရံသီဘိဓာဝရေ။|
      block |နဠဂ္ဂိဝဏ္ဏသင်္ကာသာ၊ ဒိသွာ စိတ္တံ ပသာဒယိံ။|
    count |၆|
      block |ဝိစိနံ အဒ္ဒသံ ပုပ္ဖံ၊ ကဏိကာရံ ဒေဝဂန္ဓိကံ။|
      block |တီဏိ ပုပ္ဖာနိ အာဒာယ၊ ဗုဒ္ဓသေဋ္ဌမပူဇယိံ။|
    count |၇|
      block |ဗုဒ္ဓဿ အာနုဘာဝေန၊ တီဏိ ပုပ္ဖာနိ မေ တဒာ။|
      block |ဥဒ္ဓံဝဏ္ဋာ အဓောပတ္တာ၊ ဆာယံ ကုဗ္ဗန္တိ သတ္ထုနော။|
    count |၈|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉|
      block |တတ္ထ မေ သုကတံ ဗျမှံ၊ ကဏိကာရီတိ ဉာယတိ။|
      block |သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။|
    count |၁၀|
      block |သဟဿကဏ္ဍံ သတဘေဏ္ဍု၊ ဓဇာလုဟရိတာမယံ။|
      block |သတသဟဿနိယျူဟာ၊ ဗျမှေ ပါတုဘဝိံသု မေ။|
    count |၁၁|
      block |သောဏ္ဏမယာ မဏိမယာ၊ လောဟိတင်္ဂမယာပိ စ။|
      block |ဖလိကာပိ စ ပလ္လင်္ကာ၊ ယေနိစ္ဆကာ ယဒိစ္ဆကာ။|
    count |၁၂|
      block |မဟာရဟဉ္စ သယနံ၊ တူလိကာဝိကတီယုတံ။|
      block |ဥဒ္ဓလောမိကဧကန္တံ၊ ဗိမ္ဗောဟနသမာယုတံ။|
    count |၁၃|
      block |ဘဝနာ နိက္ခမိတွာန၊ စရန္တော ဒေဝစာရိကံ။|
      block |ယဒာ ဣစ္ဆာမိ ဂမနံ၊ ဒေဝသင်္ဃပုရက္ခတော။|
    count |၁၄|
      block |ပုပ္ဖဿ ဟေဋ္ဌာ တိဋ္ဌာမိ၊ ဥပရိစ္ဆဒနံ မမ။|
      block |သမန္တာ ယောဇနသတံ၊ ကဏိကာရေဟိ ဆာဒိတံ။|
    count |၁၅|
      block |သဋ္ဌိတုရိယသဟဿာနိ၊ သာယပါတမုပဋ္ဌဟုံ။|
      block |ပရိဝါရေန္တိ မံ နိစ္စံ၊ ရတ္တိန္ဒိဝမတန္ဒိတာ။|
    count |၁၆|
      block |တတ္ထ နစ္စေဟိ ဂီတေဟိ၊ တာဠေဟိ ဝါဒိတေဟိ စ။|
      block |ရမာမိ ခိဍ္ဍာရတိယာ၊ မောဒာမိ ကာမကာမိဟံ။|
    count |၁၇|
      block |တတ္ထ ဘုတွာ ပိဝိတွာ စ၊ မောဒာမိ တိဒသေ တဒာ။|
      block |နာရီဂဏေဟိ သဟိတော၊ မောဒာမိ ဗျမှမုတ္တမေ။|
    count |၁၈|
      block |သတာနံ ပဉ္စက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၉|
      block |ဘဝါဘဝေ သံသရန္တော၊ မဟာဘောဂံ လဘာမဟံ။|
      block |ဘောဂေ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။|
    count |၂၀|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
      block |အညံ ဂတိံ န ဇာနာမိ၊ ဗုဒ္ဓပူဇာယိဒံ ဖလံ။|
    count |၂၁|
      block |ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။|
      block |နီစေ ကုလေ န ဇာယာမိ၊ ဗုဒ္ဓပူဇာယိဒံ ဖလံ။|
    count |၂၂|
      block |ဟတ္ထိယာနံ အဿယာနံ၊ သိဝိကံ သန္ဒမာနိကံ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၂၃|
      block |ဒာသီဂဏံ ဒာသဂဏံ၊ နာရိယော သမလင်္ကတာ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၂၄|
      block |ကောသေယျကမ္ဗလိယာနိ၊ ခေါမကပ္ပါသိကာနိ စ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၂၅|
      block |နဝဝတ္ထံ နဝဖလံ၊ နဝဂ္ဂရသဘောဇနံ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၂၆|
      block |ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၂၇|
      block |သဗ္ဗတ္ထ ပူဇိတော ဟောမိ၊ ယသော အဗ္ဘုဂ္ဂတော မမ။|
      block |မဟာပက္ခေါ သဒာ ဟောမိ၊ အဘေဇ္ဇပရိသော သဒာ။|
      block |ဉာတီနံ ဥတ္တမော ဟောမိ၊ ဗုဒ္ဓပူဇာယိဒံ ဖလံ။|
    count |၂၈|
      block |သီတံ ဥဏှံ န ဇာနာမိ၊ ပရိဠာဟော န ဝိဇ္ဇတိ။|
      block |အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။|
    count |၂၉|
      block |သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။|
      block |ဝေဝဏ္ဏိယံ န ဇာနာမိ၊ ဗုဒ္ဓပူဇာယိဒံ ဖလံ။|
    count |၃၀|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |သာဝတ္ထိယံ ပုရေ ဇာတော၊ မဟာသာလေ သုအဍ္ဎကေ။|
    count |၃၁|
      block |ပဉ္စ ကာမဂုဏေ ဟိတွာ၊ ပဗ္ဗဇိံ အနဂါရိယံ။|
      block |ဇာတိယာ သတ္တဝဿောဟံ၊ အရဟတ္တမပါပုဏိံ။|
    count |၃၂|
      block |ဥပသမ္ပါဒယီ ဗုဒ္ဓေါ၊ ဂုဏမညာယ စက္ခုမာ။|
      block |တရုဏော ပူဇနီယောဟံ၊ ဗုဒ္ဓပူဇာယိဒံ ဖလံ။|
    count |၃၃|
      block |ဒိဗ္ဗစက္ခု ဝိသုဒ္ဓံ မေ၊ သမာဓိကုသလော အဟံ။|
      block |အဘိညာပါရမိပ္ပတ္တော၊ ဗုဒ္ဓပူဇာယိဒံ ဖလံ။|
    count |၃၄|
      block |ပဋိသမ္ဘိဒာ အနုပ္ပတ္တော၊ ဣဒ္ဓိပါဒေသု ကောဝိဒော။|
      block |ဓမ္မေသု ပါရမိပ္ပတ္တော၊ ဗုဒ္ဓပူဇာယိဒံ ဖလံ။|
    count |၃၅|
      block |တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၆|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၃၇|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၃၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တိကဏိကာရပုပ္ဖိယော ထေရော ဣမာ|
    block |ဂါထာယော အဘာသိတ္ထာတိ။|
    stand |တိကဏိကာရပုပ္ဖိယတ္ထေရဿာပဒာနံ ပဌမံ။|
  block |၂။ ဧကပတ္တဒာယကတ္ထေရအပဒာနံ|
    count |၃၉|
      block |နဂရေ ဟံသဝတိယာ၊ ကုမ္ဘကာရော အဟောသဟံ။|
      block |အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။|
    count |၄၀|
      block |သုကတံ မတ္တိကာပတ္တံ၊ ဗုဒ္ဓသေဋ္ဌဿဒာသဟံ။|
      block |ပတ္တံ ဒတွာ ဘဂဝတော၊ ဥဇုဘူတဿ တာဒိနော။|
    count |၄၁|
      block |ဘဝေ နိဗ္ဗတ္တမာနောဟံ၊ သောဏ္ဏထာလေ လဘာမဟံ။|
      block |ရူပိမယေ စ သောဝဏ္ဏေ၊ တဋ္ဋိကေ စ မဏီမယေ။|
    count |၄၂|
      block |ပါတိယော ပရိဘုဉ္ဇာမိ၊ ပုညကမ္မဿိဒံ ဖလံ။|
      block |ယသာနဉ္စ ဓနာနဉ္စ၊ အဂ္ဂဘူတော စ ဟောမဟံ။|
    count |၄၃|
      block |ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။|
      block |သမ္မာဓာရံ ပဝစ္ဆန္တေ၊ ဖလံ တောသေတိ ကဿကံ။|
    count |၄၄|
      block |တထေဝိဒံ ပတ္တဒာနံ၊ ဗုဒ္ဓခေတ္တမှိ ရောပိတံ။|
      block |ပီတိဓာရေ ပဝဿန္တေ၊ ဖလံ မံ တောသယိဿတိ။|
    count |၄၅|
      block |ယာဝတာ ခေတ္တာ ဝိဇ္ဇန္တိ၊ သင်္ဃာပိ စ ဂဏာပိ စ။|
      block |ဗုဒ္ဓခေတ္တသမော နတ္ထိ၊ သုခဒော သဗ္ဗပါဏိနံ။|
    count |၄၆|
      block |နမော တေ ပုရိသာဇည၊ နမော တေ ပုရိသုတ္တမ။|
      block |ဧကပတ္တံ ဒဒိတွာန၊ ပတ္တောမှိ အစလံ ပဒံ။|
    count |၄၇|
      block |ဧကနဝုတိတော ကပ္ပေ၊ ယံ ပတ္တမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပတ္တဒာနဿိဒံ ဖလံ။|
    count |၄၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဧကပတ္တဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဧကပတ္တဒာယကတ္ထေရဿာပဒာနံ ဒုတိယံ။|
  block |၃။ ကာသုမာရဖလိယတ္ထေရအပဒာနံ|
    count |၅၁|
      block |ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။|
      block |အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။|
    count |၅၂|
      block |ပသန္နစိတ္တော သုမနော၊ သိရေ ကတွာန အဉ္ဇလိံ။|
      block |ကာသုမာရိကမာဒာယ၊ ဗုဒ္ဓသေဋ္ဌဿဒာသဟံ။|
    count |၅၃|
      block |ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၅၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကာသုမာရဖလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ကာသုမာရဖလိယတ္ထေရဿာပဒာနံ တတိယံ။|
  block |၄။ အဝဋဖလိယတ္ထေရအပဒာနံ|
    count |၅၇|
      block |သဟဿရံသီ ဘဂဝါ၊ သယမ္ဘူ အပရာဇိတော။|
      block |ဝိဝေကာ ဥဋ္ဌဟိတွာန၊ ဂေါစရာယာဘိနိက္ခမိ။|
    count |၅၈|
      block |ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။|
      block |ပသန္နစိတ္တော သုမနော၊ အဝဋံ အဒဒိံ ဖလံ။|
    count |၅၉|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၆၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အဝဋဖလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |အဝဋဖလိယတ္ထေရဿာပဒာနံ စတုတ္ထံ။|
  block |၅။ ပါဒဖလိယတ္ထေရအပဒာနံ|
    count |၆၃|
      block |သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။|
      block |ရထိယံ ပဋိပဇ္ဇန္တံ၊ ပါဒဖလံ အဒာသဟံ။|
    count |၆၄|
      block |ဧကနဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၆၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပါဒဖလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ပါဒဖလိယတ္ထေရဿာပဒာနံ ပဉ္စမံ။|
  block |၆။ မာတုလုင်္ဂဖလဒာယကတ္ထေရအပဒာနံ|
    count |၆၈|
      block |ကဏိကာရံဝ ဇလိတံ၊ ပုဏ္ဏမာယေဝ စန္ဒိမံ။|
      block |ဇလန္တံ ဒီပရုက္ခံဝ၊ အဒ္ဒသံ လောကနာယကံ။|
    count |၆၉|
      block |မာတုလုင်္ဂဖလံ ဂယှ၊ အဒာသိံ သတ္ထုနော အဟံ။|
      block |ဒက္ခိဏေယျဿ ဝီရဿ၊ ပသန္နော သေဟိ ပါဏိဘိ။|
    count |၇၀|
      block |ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၇၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မာတုလုင်္ဂဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |မာတုလုင်္ဂဖလဒာယကတ္ထေရဿာပဒာနံ ဆဋ္ဌံ။|
  block |၇။ အဇေလိဖလဒာယကတ္ထေရအပဒာနံ|
    count |၇၄|
      block |အဇ္ဇုနော နာမ သမ္ဗုဒ္ဓေါ၊ ဟိမဝန္တေ ဝသီ တဒာ။|
      block |စရဏေန စ သမ္ပန္နော၊ သမာဓိကုသလော မုနိ။|
    count |၇၅|
      block |ကုမ္ဘမတ္တံ ဂဟေတွာန၊ အဇေလိံ ဇီဝဇီဝကံ။|
      block |ဆတ္တပဏ္ဏံ ဂဟေတွာန၊ အဒာသိံ သတ္ထုနော အဟံ။|
    count |၇၆|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၇၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အဇေလိဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |အဇေလိဖလဒာယကတ္ထေရဿာပဒာနံ သတ္တမံ။|
  block |၈။ အမောဒဖလိယတ္ထေရအပဒာနံ|
    count |၈၀|
      block |သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။|
      block |ရထိယံ ပဋိပဇ္ဇန္တံ၊ အမောဒမဒဒိံ ဖလံ။|
    count |၈၁|
      block |ဧကနဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၈၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၈၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၈၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အမောဒဖလိယော ထေရော ဣမာ ဂါထာယော|
    block |အဘာသိတ္ထာတိ။|
    stand |အမောဒဖလိယတ္ထေရဿာပဒာနံ အဋ္ဌမံ။|
  block |၉။ တာလဖလဒာယကတ္ထေရအပဒာနံ|
    count |၈၅|
      block |သတရံသီ နာမ ဘဂဝါ၊ သယမ္ဘူ အပရာဇိတော။|
      block |ဝိဝေကာ ဝုဋ္ဌဟိတွာန၊ ဂေါစရာယာဘိနိက္ခမိ။|
    count |၈၆|
      block |ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။|
      block |ပသန္နစိတ္တော သုမနော၊ တာလဖလံ အဒာသဟံ။|
    count |၈၇|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၈၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၈၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တာလဖလဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |တာလဖလဒာယကတ္ထေရဿာပဒာနံ နဝမံ။|
  block |၁၀။ နာဠိကေရဖလဒာယကတ္ထေရအပဒာနံ|
    count |၉၁|
      block |နဂရေ ဗန္ဓုမတိယာ၊ အာရာမိကော အဟံ တဒာ။|
      block |အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။|
    count |၉၂|
      block |နာဠိကေရဖလံ ဂယှ၊ ဗုဒ္ဓသေဋ္ဌဿဒာသဟံ။|
      block |အာကာသေ ဌိတကော သန္တော၊ ပဋိဂ္ဂဏှိ မဟာယသော။|
    count |၉၃|
      block |ဝိတ္တိသဉ္ဇနနော မယှံ၊ ဒိဋ္ဌဓမ္မသုခါဝဟော။|
      block |ဖလံ ဗုဒ္ဓဿ ဒတွာန၊ ဝိပ္ပသန္နေန စေတသာ။|
    count |၉၄|
      block |အဓိဂစ္ဆိံ တဒာ ပီတိံ၊ ဝိပုလဉ္စ သုခုတ္တမံ။|
      block |ဥပ္ပဇ္ဇတေဝ ရတနံ၊ နိဗ္ဗတ္တဿ တဟိံ တဟိံ။|
    count |၉၅|
      block |ဧကနဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၉၆|
      block |ဒိဗ္ဗစက္ခု ဝိသုဒ္ဓံ မေ၊ သမာဓိကုသလော အဟံ။|
      block |အဘိညာပါရမိပ္ပတ္တော၊ ဖလဒာနဿိဒံ ဖလံ။|
    count |၉၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ကဏိကာရေကပတ္တာ စ၊ ကာသုမာရီ တထာဝဋာ။|
      block |ပါဒဉ္စ မာတုလုင်္ဂဉ္စ၊ အဇေလီမောဒမေဝ စ။|
      block |တာလံ တထာ နာဠိကေရံ၊ ဂါထာယော ဂဏိတာ ဝိဟ။|
      block |ဧကံ ဂါထာသတံ ဟောတိ၊ ဦနာဓိကဝိဝဇ္ဇိတံ။|
    stand |ဣတ္ထံ သုဒံ အာယသ္မာ နာဠိကေရဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |နာဠိကေရဖလဒာယကတ္ထေရဿာပဒာနံ ဒသမံ။|
    stand |ကဏိကာရဝဂ္ဂေါ ဧကပညာသမော။|
    block |တဿုဒ္ဒာနံ|
