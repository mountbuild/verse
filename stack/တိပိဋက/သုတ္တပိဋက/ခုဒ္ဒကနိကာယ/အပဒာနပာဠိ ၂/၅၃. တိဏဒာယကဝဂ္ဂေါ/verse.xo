block |၅၃။ တိဏဒာယကဝဂ္ဂေါ|
  block |၁။ တိဏမုဋ္ဌိဒာယကတ္ထေရအပဒာနံ|
    count |၁|
      block |ဟိမဝန္တဿာဝိဒူရေ၊ လမ္ဗကော နာမ ပဗ္ဗတော။|
      block |တတ္ထေဝ တိဿော သမ္ဗုဒ္ဓေါ၊ အဗ္ဘောကာသမှိ စင်္ကမိ။|
    count |၂|
      block |မိဂလုဒ္ဒော ပုရေ အာသိံ၊ အရညေ ကာနနေ အဟံ။|
      block |ဒိသွာန တံ ဒေဝဒေဝံ၊ တိဏမုဋ္ဌိမဒာသဟံ။|
    count |၃|
      block |နိသီဒနတ္ထံ ဗုဒ္ဓဿ၊ ဒတွာ စိတ္တံ ပသာဒယိံ။|
      block |သမ္ဗုဒ္ဓံ အဘိဝါဒေတွာ၊ ပက္ကာမိံ ဥတ္တရာမုခေါ။|
    count |၄|
      block |အစိရံ ဂတမတ္တဿ၊ မိဂရာဇာ အပေါထယိ။|
      block |သီဟေန ပေါထိတော သန္တော၊ တတ္ထ ကာလင်္ကတော အဟံ။|
    count |၅|
      block |အာသန္နေ မေ ကတံ ကမ္မံ၊ ဗုဒ္ဓသေဋ္ဌေ အနာသဝေ။|
      block |သုမုတ္တော သရဝေဂေါဝ၊ ဒေဝလောကမဂစ္ဆဟံ။|
    count |၆|
      block |ယူပေါ တတ္ထ သုဘော အာသိ၊ ပုညကမ္မာဘိနိမ္မိတော။|
      block |သဟဿကဏ္ဍော သတဘေဏ္ဍု၊ ဓဇာလု ဟရိတာမယော။|
    count |၇|
      block |ပဘာ နိဒ္ဓါဝတေ တဿ၊ သတရံသီဝ ဥဂ္ဂတော။|
      block |အာကိဏ္ဏော ဒေဝကညာဟိ၊ အာမောဒိံ ကာမကာမိဟံ။|
    count |၈|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |အာဂန္တွာန မနုဿတ္တံ၊ ပတ္တောမှိ အာသဝက္ခယံ။|
    count |၉|
      block |စတုန္နဝုတိတော ကပ္ပေ၊ နိသီဒနမဒာသဟံ။|
      block |ဒုဂ္ဂတိံ နာဘိဇာနာမိ၊ တိဏမုဋ္ဌေ ဣဒံ ဖလံ။|
    count |၁၀|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၁၁|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၁၂|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ တိဏမုဋ္ဌိဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |တိဏမုဋ္ဌိဒာယကတ္ထေရဿာပဒာနံ ပဌမံ။|
  block |၂။ မဉ္စဒာယကတ္ထေရအပဒာနံ|
    count |၁၃|
      block |ဝိပဿိနော ဘဂဝတော၊ လောကဇေဋ္ဌဿ တာဒိနော။|
      block |ဧကမဉ္စံ မယာ ဒိန္နံ၊ ပသန္နေန သပါဏိနာ။|
    count |၁၄|
      block |ဟတ္ထိယာနံ အဿယာနံ၊ ဒိဗ္ဗယာနံ သမဇ္ဈဂံ။|
      block |တေန မဉ္စကဒာနေန၊ ပတ္တောမှိ အာသဝက္ခယံ။|
    count |၁၅|
      block |ဧကနဝုတိတော ကပ္ပေ၊ ယံ မဉ္စမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။|
    count |၁၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော အဘာသိတ္ထာတိ။|
    stand |မဉ္စဒာယကတ္ထေရဿာပဒာနံ ဒုတိယံ။|
  block |၃။ သရဏဂမနိယတ္ထေရအပဒာနံ|
    count |၁၉|
      block |အာရုဟိမှ တဒာ နာဝံ၊ ဘိက္ခု စာဇီဝိကော စဟံ။|
      block |နာဝါယ ဘိဇ္ဇမာနာယ၊ ဘိက္ခု မေ သရဏံ အဒာ။|
    count |၂၀|
      block |ဧကတိံသေ ဣတော ကပ္ပေ၊ ယံ သော မေ သရဏံ အဒာ။|
      block |ဒုဂ္ဂတိံ နာဘိဇာနာမိ၊ သရဏဂမနေ ဖလံ။|
    count |၂၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော|
    block |အဘာသိတ္ထာတိ။|
    stand |သရဏဂမနိယတ္ထေရဿာပဒာနံ တတိယံ။|
  block |၄။ အဗ္ဘဉ္ဇနဒာယကတ္ထေရအပဒာနံ|
    count |၂၄|
      block |နဂရေ ဗန္ဓုမတိယာ၊ ရာဇုယျာနေ ဝသာမဟံ။|
      block |စမ္မဝါသီ တဒာ အာသိံ၊ ကမဏ္ဍလုဓရော အဟံ။|
    count |၂၅|
      block |အဒ္ဒသံ ဝိမလံ ဗုဒ္ဓံ၊ သယမ္ဘုံ အပရာဇိတံ။|
      block |ပဓာနံ ပဟိတတ္တံ တံ၊ ဈာယိံ ဈာနရတံ ဝသိံ။|
    count |၂၆|
      block |သဗ္ဗကာမသမိဒ္ဓိဉ္စ၊ ဩဃတိဏ္ဏမနာသဝံ။|
      block |ဒိသွာ ပသန္နော သုမနော၊ အဗ္ဘဉ္ဇနမဒာသဟံ။|
    count |၂၇|
      block |ဧကနဝုတိတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အဗ္ဘဉ္ဇနဿိဒံ ဖလံ။|
    count |၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အဗ္ဘဉ္ဇနဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |အဗ္ဘဉ္ဇနဒာယကတ္ထေရဿာပဒာနံ စတုတ္ထံ။|
  block |၅။ သုပဋဒာယကတ္ထေရအပဒာနံ|
    count |၃၁|
      block |ဒိဝါဝိဟာရာ နိက္ခန္တော၊ ဝိပဿီ လောကနာယကော။|
      block |လဟုံ သုပဋကံ ဒတွာ၊ ကပ္ပံ သဂ္ဂမှိ မောဒဟံ။|
    count |၃၂|
      block |ဧကနဝုတိတော ကပ္ပေ၊ သုပဋကမဒာသဟံ။|
      block |ဒုဂ္ဂတိံ နာဘိဇာနာမိ၊ သုပဋဿ ဣဒံ ဖလံ။|
    count |၃၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သုပဋဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |သုပဋဒာယကတ္ထေရဿာပဒာနံ ပဉ္စမံ။|
  block |၆။ ဒဏ္ဍဒာယကတ္ထေရအပဒာနံ|
    count |၃၆|
      block |ကာနနံ ဝနမောဂယှ၊ ဝေဠုံ ဆေတွာနဟံ တဒာ။|
      block |အာလမ္ဗဏံ ကရိတွာန၊ သင်္ဃဿ အဒဒိံ ဗဟုံ။|
    count |၃၇|
      block |တေန စိတ္တပ္ပသာဒေန၊ သုဗ္ဗတေ အဘိဝါဒိယ။|
      block |အာလမ္ဗဒဏ္ဍံ ဒတွာန၊ ပက္ကာမိံ ဥတ္တရာမုခေါ။|
    count |၃၈|
      block |စတုန္နဝုတိတော ကပ္ပေ၊ ယံ ဒဏ္ဍမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဒဏ္ဍဒာနဿိဒံ ဖလံ။|
    count |၃၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဒဏ္ဍဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဒဏ္ဍဒာယကတ္ထေရဿာပဒာနံ ဆဋ္ဌံ။|
    stand |တေဝီသတိမံ ဘာဏဝါရံ။|
  block |၇။ ဂိရိနေလပူဇကတ္ထေရအပဒာနံ|
    count |၄၂|
      block |မိဂလုဒ္ဒော ပုရေ အာသိံ၊ ဝိပိနေ ဝိစရံ အဟံ။|
      block |အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။|
    count |၄၃|
      block |တသ္မိံ မဟာကာရုဏိကေ၊ သဗ္ဗသတ္တဟိတေ ရတေ။|
      block |ပသန္နစိတ္တော သုမနော၊ နေလပုပ္ဖမပူဇယိံ။|
    count |၄၄|
      block |ဧကတိံသေ ဣတော ကပ္ပေ၊ ယံ ပုပ္ဖမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဂိရိနေလပူဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဂိရိနေလပူဇကတ္ထေရဿာပဒာနံ သတ္တမံ။|
  block |၈။ ဗောဓိသမ္မဇ္ဇကတ္ထေရအပဒာနံ|
    count |၄၈|
      block |အဟံ ပုရေ ဗောဓိပတ္တံ၊ ဥဇ္ဈိတံ စေတိယင်္ဂဏေ။|
      block |တံ ဂဟေတွာန ဆဍ္ဍေသိံ၊ အလဘိံ ဝီသတီဂုဏေ။|
    count |၄၉|
      block |တဿ ကမ္မဿ တေဇေန၊ သံသရန္တော ဘဝါဘဝေ။|
      block |ဒုဝေ ဘဝေ သံသရာမိ၊ ဒေဝတ္တေ စာပိ မာနုသေ။|
    count |၅၀|
      block |ဒေဝလောကာ စဝိတွာန၊ အာဂန္တွာ မာနုသံ ဘဝံ။|
      block |ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။|
    count |၅၁|
      block |အင်္ဂပစ္စင်္ဂသမ္ပန္နော၊ အာရောဟပရိဏာဟဝါ။|
      block |အဘိရူပေါ သုစိ ဟောမိ၊ သမ္ပုဏ္ဏင်္ဂေါ အနူနကော။|
    count |၅၂|
      block |ဒေဝလောကေ မနုဿေ ဝါ၊ ဇာတော ဝါ ယတ္ထ ကတ္ထစိ။|
      block |ဘဝေ သုဝဏ္ဏဝဏ္ဏော စ၊ ဥတ္တတ္တကနကူပမော။|
    count |၅၃|
      block |မုဒုကာ မဒ္ဒဝါ သ္နိဒ္ဓါ၊ သုခုမာ သုကုမာရိကာ။|
      block |ဆဝိ မေ သဗ္ဗဒာ ဟောတိ၊ ဗောဓိပတ္တေ သုဆဍ္ဍိတေ။|
    count |၅၄|
      block |ယတော ကုတောစိ ဂတီသု၊ သရီရေ သမုဒာဂတေ။|
      block |န လိမ္ပတိ ရဇောဇလ္လံ၊ ဝိပါကော ပတ္တဆဍ္ဍိတေ။|
    count |၅၅|
      block |ဥဏှေ ဝါတာတပေ တဿ၊ အဂ္ဂိတာပေန ဝါ ပန။|
      block |ဂတ္တေ သေဒာ န မုစ္စန္တိ၊ ဝိပါကော ပတ္တဆဍ္ဍိတေ။|
    count |၅၆|
      block |ကုဋ္ဌံ ဂဏ္ဍော ကိလာသော စ၊ တိလကာ ပိဠကာ တထာ။|
      block |န ဟောန္တိ ကာယေ ဒဒ္ဒု စ၊ ဝိပါကော ပတ္တဆဍ္ဍိတေ။|
    count |၅၇|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |ရောဂါ န ဟောန္တိ ကာယသ္မိံ၊ ဝိပါကော ပတ္တဆဍ္ဍိတေ။|
    count |၅၈|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |န ဟောတိ စိတ္တဇာ ပီဠာ၊ ဝိပါကော ပတ္တဆဍ္ဍိတေ။|
    count |၅၉|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |အမိတ္တာ န ဘဝန္တဿ၊ ဝိပါကော ပတ္တဆဍ္ဍိတေ။|
    count |၆၀|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |အနူနဘောဂေါ ဘဝတိ၊ ဝိပါကော ပတ္တဆဍ္ဍိတေ။|
    count |၆၁|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |အဂ္ဂိရာဇူဟိ စောရေဟိ၊ န ဟောတိ ဥဒကေ ဘယံ။|
    count |၆၂|
      block |အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။|
      block |ဒာသိဒာသာ အနုစရာ၊ ဟောန္တိ စိတ္တာနုဝတ္တကာ။|
    count |၆၃|
      block |ယမှိ အာယုပ္ပမာဏမှိ၊ ဇာယတေ မာနုသေ ဘဝေ။|
      block |တတော န ဟာယတေ အာယု၊ တိဋ္ဌတေ ယာဝတာယုကံ။|
    count |၆၄|
      block |အဗ္ဘန္တရာ စ ဗာဟိရာ၊ နေဂမာ စ သရဋ္ဌကာ။|
      block |နုယုတ္တာ ဟောန္တိ သဗ္ဗေပိ၊ ဝုဒ္ဓိကာမာ သုခိစ္ဆကာ။|
    count |၆၅|
      block |ဘောဂဝါ ယသဝါ ဟောမိ၊ သိရိမာ ဉာတိပက္ခဝါ။|
      block |အပေတဘယသန္တာသော၊ ဘဝေဟံ သဗ္ဗတော ဘဝေ။|
    count |၆၆|
      block |ဒေဝါ မနုဿာ အသုရာ၊ ဂန္ဓဗ္ဗာ ယက္ခရက္ခသာ။|
      block |သဗ္ဗေ တေ ပရိရက္ခန္တိ၊ ဘဝေ သံသရတော သဒာ။|
    count |၆၇|
      block |ဒေဝလောကေ မနုဿေ စ၊ အနုဘောတွာ ဥဘော ယသေ။|
      block |အဝသာနေ စ နိဗ္ဗာနံ၊ သိဝံ ပတ္တော အနုတ္တရံ။|
    count |၆၈|
      block |သမ္ဗုဒ္ဓမုဒ္ဒိသိတွာန၊ ဗောဓိံ ဝါ တဿ သတ္ထုနော။|
      block |ယော ပုညံ ပသဝေ ပေါသော၊ တဿ ကိံ နာမ ဒုလ္လဘံ။|
    count |၆၉|
      block |မဂ္ဂေ ဖလေ အာဂမေ စ၊ ဈာနာဘိညာဂုဏေသု စ။|
      block |အညေသံ အဓိကော ဟုတွာ၊ နိဗ္ဗာယာမိ အနာသဝေါ။|
    count |၇၀|
      block |ပုရေဟံ ဗောဓိယာ ပတ္တံ၊ ဆဍ္ဍေတွာ ဟဋ္ဌမာနသော။|
      block |ဣမေဟိ ဝီသတင်္ဂေဟိ၊ သမင်္ဂီ ဟောမိ သဗ္ဗဒာ။|
    count |၇၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၇၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဗောဓိသမ္မဇ္ဇကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဗောဓိသမ္မဇ္ဇကတ္ထေရဿာပဒာနံ အဋ္ဌမံ။|
  block |၉။ အာမဏ္ဍဖလဒာယကတ္ထေရအပဒာနံ|
    count |၇၄|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဝုဋ္ဌဟိတွာ သမာဓိမှာ၊ စင်္ကမီ လောကနာယကော။|
    count |၇၅|
      block |ခါရိဘာရံ ဂဟေတွာန၊ အာဟရန္တော ဖလံ တဒာ။|
      block |အဒ္ဒသံ ဝိရဇံ ဗုဒ္ဓံ၊ စင်္ကမန္တံ မဟာမုနိံ။|
    count |၇၆|
      block |ပသန္နစိတ္တော သုမနော၊ သိရေ ကတွာန အဉ္ဇလိံ။|
      block |သမ္ဗုဒ္ဓံ အဘိဝါဒေတွာ၊ အာမဏ္ဍမဒဒိံ ဖလံ။|
    count |၇၇|
      block |သတသဟဿိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အာမဏ္ဍဿ ဣဒံ ဖလံ။|
    count |၇၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၈၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အာမဏ္ဍဖလဒာယကော ထေရော ဣမာ|
    block |ဂါထာယော အဘာသိတ္ထာတိ။|
    stand |အာမဏ္ဍဖလဒာယကတ္ထေရဿာပဒာနံ နဝမံ။|
  block |၁၀။ သုဂန္ဓတ္ထေရအပဒာနံ|
    count |၈၁|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၈၂|
      block |အနုဗျဉ္ဇနသမ္ပန္နော၊ ဗာတ္တိံသဝရလက္ခဏော။|
      block |ဗျာမပ္ပဘာပရိဝုတော၊ ရံသိဇာလသမောတ္ထဋော။|
    count |၈၃|
      block |အဿာသေတာ ယထာ စန္ဒော၊ သူရိယောဝ ပဘင်္ကရော။|
      block |နိဗ္ဗာပေတာ ယထာ မေဃော၊ သာဂရောဝ ဂုဏာကရော။|
    count |၈၄|
      block |ဓရဏီရိဝ သီလေန၊ ဟိမဝါဝ သမာဓိနာ။|
      block |အာကာသော ဝိယ ပညာယ၊ အသင်္ဂေါ အနိလော ယထာ။|
    count |၈၅|
      block |သ ကဒာစိ မဟာဝီရော၊ ပရိသာသု ဝိသာရဒော။|
      block |သစ္စာနိ သမ္ပကာသေတိ၊ ဥဒ္ဓရန္တော မဟာဇနံ။|
    count |၈၆|
      block |တဒာ ဟိ ဗာရာဏသိယံ၊ သေဋ္ဌိပုတ္တော မဟာယသော။|
      block |အာသဟံ ဓနဓညဿ၊ ပဟူတဿ ဗဟူ တဒာ။|
    count |၈၇|
      block |ဇင်္ဃာဝိဟာရံ ဝိစရံ၊ မိဂဒာယမုပေစ္စဟံ။|
      block |အဒ္ဒသံ ဝိရဇံ ဗုဒ္ဓံ၊ ဒေသေန္တံ အမတံ ပဒံ။|
    count |၈၈|
      block |ဝိသဋ္ဌကန္တဝစနံ၊ ကရဝီကသမဿရံ။|
      block |ဟံသရုတေဟိ နိဂ္ဃောသံ၊ ဝိညာပေန္တံ မဟာဇနံ။|
    count |၈၉|
      block |ဒိသွာ ဒေဝါတိဒေဝံ တံ၊ သုတွာဝ မဓုရံ ဂိရံ။|
      block |ပဟာယနပ္ပကေ ဘောဂေ၊ ပဗ္ဗဇိံ အနဂါရိယံ။|
    count |၉၀|
      block |ဧဝံ ပဗ္ဗဇိတော စာဟံ၊ န စိရေန ဗဟုဿုတော။|
      block |အဟောသိံ ဓမ္မကထိကော၊ ဝိစိတ္တပဋိဘာဏဝါ။|
    count |၉၁|
      block |မဟာပရိသမဇ္ဈေဟံ၊ ဟဋ္ဌစိတ္တော ပုနပ္ပုနံ။|
      block |ဝဏ္ဏယိံ ဟေမဝဏ္ဏဿ၊ ဝဏ္ဏံ ဝဏ္ဏဝိသာရဒော။|
    count |၉၂|
      block |ဧသ ခီဏာသဝေါ ဗုဒ္ဓေါ၊ အနီဃော ဆိန္နသံသယော။|
      block |သဗ္ဗကမ္မက္ခယံ ပတ္တော၊ ဝိမုတ္တောပဓိသင်္ခယေ။|
    count |၉၃|
      block |ဧသ သော ဘဂဝါ ဗုဒ္ဓေါ၊ ဧသ သီဟော အနုတ္တရော။|
      block |သဒေဝကဿ လောကဿ၊ ဗြဟ္မစက္ကပ္ပဝတ္တကော။|
    count |၉၄|
      block |ဒန္တော ဒမေတာ သန္တော စ၊ သမေတာ နိဗ္ဗုတော ဣသိ။|
      block |နိဗ္ဗာပေတာ စ အဿတ္ထော၊ အဿာသေတာ မဟာဇနံ။|
    count |၉၅|
      block |ဝီရော သူရော စ ဝိက္ကန္တော၊ ပညော ကာရုဏိကော ဝသီ။|
      block |ဝိဇိတာဝီ စ သ ဇိနော၊ အပ္ပဂဗ္ဗော အနာလယော။|
    count |၉၆|
      block |အနေဉ္ဇော အစလော ဓီမာ၊ အမောဟော အသမော မုနိ။|
      block |ဓောရယှော ဥသဘော နာဂေါ၊ သီဟော သက္ကော ဂရူသုပိ။|
    count |၉၇|
      block |ဝိရာဂေါ ဝိမလော ဗြဟ္မာ၊ ဝါဒီ သူရော ရဏဉ္ဇဟော။|
      block |အခိလော စ ဝိသလ္လော စ၊ အသမော သံယတော သုစိ။|
    count |၉၈|
      block |ဗြာဟ္မဏော သမဏော နာထော၊ ဘိသက္ကော သလ္လကတ္တကော။|
      block |ယောဓော ဗုဒ္ဓေါ သုတာသုတော၊ အစလော မုဒိတော သိတော။|
    count |၉၉|
      block |ဓာတာ ဓတာ စ သန္တိ စ၊ ကတ္တာ နေတာ ပကာသိတာ။|
      block |သမ္ပဟံသိတာ ဘေတ္တာ စ၊ ဆေတ္တာ သောတာ ပသံသိတာ။|
    count |၁၀၀|
      block |အခိလော စ ဝိသလ္လော စ၊ အနီဃော အကထံကထီ။|
      block |အနေဇော ဝိရဇော ကတ္တာ၊ ဂန္ဓာ ဝတ္တာ ပသံသိတာ။|
    count |၁၀၁|
      block |တာရေတာ အတ္ထကာရေတာ၊ ကာရေတာ သမ္ပဒာရိတာ။|
      block |ပါပေတာ သဟိတာ ကန္တာ၊ ဟန္တာ အာတာပီ တာပသော။|
    count |၁၀၂|
      block |သမစိတ္တော သမသမော၊ အသဟာယော ဒယာလယော။|
    block |အစ္ဆေရသတ္တော အကုဟော၊ ကတာဝီ ဣသိသတ္တမော။|
    count |၁၀၃|
      block |နိတ္တိဏ္ဏကင်္ခေါ နိမ္မာနော၊ အပ္ပမေယျော အနူပမော။|
      block |သဗ္ဗဝါကျပထာတီတော၊ သစ္စ နေယျန္တဂူ ဇိနော။|
    count |၁၀၄|
      block |သတ္တသာရဝရေ တသ္မိံ၊ ပသာဒော အမတာဝဟော။|
      block |တသ္မာ ဗုဒ္ဓေ စ ဓမ္မေ စ၊ သင်္ဃေ သဒ္ဓါ မဟတ္ထိကာ။|
    count |၁၀၅|
      block |ဂုဏေဟိ ဧဝမာဒီဟိ၊ တိလောကသရဏုတ္တမံ။|
      block |ဝဏ္ဏေန္တော ပရိသာမဇ္ဈေ၊ အကံ ဓမ္မကထံ အဟံ။|
    count |၁၀၆|
      block |တတော စုတာဟံ တုသိတေ၊ အနုဘောတွာ မဟာသုခံ။|
      block |တတော စုတော မနုဿေသု၊ ဇာတော ဟောမိ သုဂန္ဓိကော။|
    count |၁၀၇|
      block |နိဿာသော မုခဂန္ဓော စ၊ ဒေဟဂန္ဓော တထေဝ မေ။|
      block |သေဒဂန္ဓော စ သတတံ၊ သဗ္ဗဂန္ဓောဝ ဟောတိ မေ။|
    count |၁၀၈|
      block |မုခဂန္ဓော သဒာ မယှံ၊ ပဒုမုပ္ပလစမ္ပကော။|
      block |ပရိသန္တော သဒာ ဝါတိ၊ သရီရော စ တထေဝ မေ။|
    count |၁၀၉|
      block |ဂုဏတ္ထဝဿ သဗ္ဗန္တံ၊ ဖလံ တု ပရမဗ္ဘုတံ။|
      block |ဧကဂ္ဂမနသာ သဗ္ဗေ၊ ဝဏ္ဏယိဿံ သုဏာထ မေ။|
    count |၁၁၀|
      block |ဂုဏံ ဗုဒ္ဓဿ ဝတွာန၊ ဟိတာယ စ န သဒိသံ။|
      block |သုခိတော ဟောမိ သဗ္ဗတ္ထ၊ သင်္ဃော ဝီရသမာယုတော။|
    count |၁၁၁|
      block |ယသဿီ သုခိတော ကန္တော၊ ဇုတိမာ ပိယဒဿနော။|
      block |ဝတ္တာ အပရိဘူတော စ၊ နိဒ္ဒောသော ပညဝါ တထာ။|
    count |၁၁၂|
      block |ခီဏေ အာယုသိ နိဗ္ဗာနံ၊ သုလဘံ ဗုဒ္ဓဘတ္တိနော။|
      block |တေသံ ဟေတုံ ပဝက္ခါမိ၊ တံ သုဏာထ ယထာတထံ။|
    count |၁၁၃|
      block |သန္တံ ယသံ ဘဂဝတော၊ ဝိဓိနာ အဘိဝါဒယံ။|
      block |တတ္ထ တတ္ထူပပန္နောပိ၊ ယသဿီ တေန ဟောမဟံ။|
    count |၁၁၄|
      block |ဒုက္ခဿန္တကရံ ဗုဒ္ဓံ၊ ဓမ္မံ သန္တမသင်္ခတံ။|
      block |ဝဏ္ဏယံ သုခဒော အာသိံ၊ သတ္တာနံ သုခိတော တတော။|
    count |၁၁၅|
      block |ဂုဏံ ဝဒန္တော ဗုဒ္ဓဿ၊ ဗုဒ္ဓပီတိသမာယုတော။|
      block |သကန္တိံ ပရကန္တိဉ္စ၊ ဇနယိံ တေန ကန္တိမာ။|
    count |၁၁၆|
      block |ဇိနော တေ တိတ္ထိကာကိဏ္ဏေ၊ အဘိဘုယျ ကုတိတ္ထိယေ။|
      block |ဂုဏံ ဝဒန္တော ဇောတေသိံ၊ နာယကံ ဇုတိမာ တတော။|
    count |၁၁၇|
      block |ပိယကာရီ ဇနဿာပိ၊ သမ္ဗုဒ္ဓဿ ဂုဏံ ဝဒံ။|
      block |သရဒောဝ သသင်္ကောဟံ၊ တေနာသိံ ပိယဒဿနော။|
    count |၁၁၈|
      block |ယထာသတ္တိဝသေနာဟံ၊ သဗ္ဗဝါစာဟိ သန္ထဝိံ။|
      block |သုဂတံ တေန ဝါဂိသော၊ ဝိစိတ္တပဋိဘာနဝါ။|
    count |၁၁၉|
      block |ယေ ဗာလာ ဝိမတိံ ပတ္တာ၊ ပရိဘောန္တိ မဟာမုနိံ။|
      block |နိဂ္ဂဟိံ တေ သဒ္ဓမ္မေန၊ ပရိဘူတော န တေနဟံ။|
    count |၁၂၀|
      block |ဗုဒ္ဓဝဏ္ဏေန သတ္တာနံ၊ ကိလေသေ အပနေသဟံ။|
      block |နိက္ကိလေသမနော ဟောမိ၊ တဿ ကမ္မဿ ဝါဟသာ။|
    count |၁၂၁|
      block |သောတူနံ ဝုဒ္ဓိမဇနိံ၊ ဗုဒ္ဓါနုဿတိဒေသကော။|
      block |တေနာဟမာသိံ သပ္ပညော၊ နိပုဏတ္ထဝိပဿကော။|
    count |၁၂၂|
      block |သဗ္ဗာသဝပရိက္ခီဏော၊ တိဏ္ဏသံသာရသာဂရော။|
      block |သိခီဝ အနုပါဒာနော၊ ပါပုဏိဿာမိ နိဗ္ဗုတိံ။|
    count |၁၂၃|
      block |ဣမသ္မိံယေဝ ကပ္ပသ္မိံ၊ ယမဟံ သန္ထဝိံ ဇိနံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓဝဏ္ဏဿိဒံ ဖလံ။|
    count |၁၂၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၂၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၂၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |တိဏဒော မဉ္စဒော စေဝ၊ သရဏဗ္ဘဉ္ဇနပ္ပဒော။|
      block |သုပဋော ဒဏ္ဍဒာယီ စ၊ နေလပူဇီ တထေဝ စ။|
      block |ဗောဓိသမ္မဇ္ဇကော မဏ္ဍော၊ သုဂန္ဓော ဒသမောတိ စ။|
      block |ဂါထာသတံ သတေဝီသံ၊ ဂဏိတဉ္စေတ္ထ သဗ္ဗသော။|
    stand |ဣတ္ထံ သုဒံ အာယသ္မာ သုဂန္ဓော ထေရော ဣမာ ဂါထာယော|
    block |အဘာသိတ္ထာတိ။|
    stand |သုဂန္ဓတ္ထေရဿာပဒာနံ ဒသမံ။|
    stand |တိဏဒာယကဝဂ္ဂေါ တေပညာသမော။|
    block |တဿုဒ္ဒာနံ|
