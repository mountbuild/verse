block |၄။ ခတ္တိယာဝဂ္ဂေါ|
  block |၁။ ယသဝတီပမုခအဋ္ဌာရသဘိက္ခုနီသဟဿအပဒာနံ|
    count |၁|
      block |ဘဝါ သဗ္ဗေ ပရိက္ခီဏာ၊ ဘဝါ သန္တိ ဝိမောစိတာ။|
      block |သဗ္ဗာသဝါ စ နော နတ္ထိ၊ အာရောစေမ မဟာမုနေ။|
    count |၂|
      block |ပုရိမံ ကုသလံ ကမ္မံ၊ ယံ ကိဉ္စိ သာဓုပတ္ထိတံ။|
      block |ပရိဘောဂမယံ ဒိန္နံ၊ တုယှတ္ထာယ မဟာမုနေ။|
    count |၃|
      block |ဗုဒ္ဓပစ္စေကဗုဒ္ဓါနံ၊ သာဝကာနဉ္စ ပတ္ထိတံ။|
      block |ပရိဘောဂမယံ ဒိန္နံ၊ တုယှတ္ထာယ မဟာမုနေ။|
    count |၄|
      block |ဥစ္စနီစမယံ ကမ္မံ၊ ဘိက္ခူနံ သာဓုပတ္ထိတံ။|
      block |ဥစ္စာကုလပရိကမ္မံ၊ ကတမေတံ မဟာမုနေ။|
    count |၅|
      block |တေနေဝ သုက္ကမူလေန၊ စောဒိတာ ကမ္မသမ္ပဒာ။|
      block |မာနုသိကမတိက္ကန္တာ၊ ဇာယိံသု ခတ္တိယေ ကုလေ။|
    count |၆|
      block |ဥပ္ပတ္တေ စ ကတေ ကမ္မေ၊ ဇာတိယာ ဝါပိ ဧကတော။|
      block |ပစ္ဆိမေ ဧကတော ဇာတာ၊ ခတ္တိယာ ကုလသမ္ဘဝါ။|
    count |၇|
      block |ရူပဝတီ ဘောဂဝတီ၊ လာဘသက္ကာရပူဇိတာ။|
      block |အန္တေပုရေ မဟာဝီရ၊ ဒေဝါနံ ဝိယ နန္ဒနေ။|
    count |၈|
      block |နိဗ္ဗိန္ဒိတွာ အဂါရမှာ၊ ပဗ္ဗဇိမှနဂါရိယံ။|
      block |ကတိပါဟံ ဥပါဒာယ၊ သဗ္ဗာ ပတ္တာမှ နိဗ္ဗုတိံ။|
    count |၉|
      block |စီဝရံ ပိဏ္ဍပါတဉ္စ၊ ပစ္စယံ သယနာသနံ။|
      block |ဥပနေန္တိ ဗဟူ အမှေ၊ သဒာ သက္ကတပူဇိတာ။|
    count |၁၀|
      block |ကိလေသာ ဈာပိတာ အမှံ၊ ဘဝါ သဗ္ဗေ သမူဟတာ။|
      block |နာဂီဝ ဗန္ဓနံ ဆေတွာ၊ ဝိဟရာမ အနာသဝါ။|
    count |၁၁|
      block |သွာဂတံ ဝတ နော အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၁၂|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ ယသဝတီပမုခါနိ ခတ္တိယကညာဘိက္ခုနိယော အဋ္ဌာရသသဟဿာနိ ဘဂဝတော သမ္မုခါ ဣမာ ဂါထာယော အဘာသိတ္ထာတိ။|
    stand |ယသဝတီပမုခအဋ္ဌာရသဘိက္ခုနီသဟဿာပဒာနံ ပဌမံ။|
  block |၂။ စတုရာသီတိဘိက္ခုနီသဟဿအပဒာနံ|
    count |၁၃|
      block |စုလ္လာသီတိသဟဿာနိ၊ ဗြာဟ္မညကုလသမ္ဘဝါ။|
      block |သုခုမာလဟတ္ထပါဒာ၊ ပုရေ တုယှံ မဟာမုနေ။|
    count |၁၄|
      block |ဝေဿသုဒ္ဒကုလေ ဇာတာ၊ ဒေဝါ နာဂါ စ ကိန္နရာ။|
      block |စာတုဒ္ဒီပါ ဗဟူ ကညာ၊ ပုရေ တုယှံ မဟာမုနေ။|
    count |၁၅|
      block |ကာစိ ပဗ္ဗဇိတာ အတ္ထိ၊ သဗ္ဗဒဿာဝိနော ဟူ။|
      block |ဒေဝါ စ ကိန္နရာ နာဂါ၊ ဖုသိဿန္တိ အနာဂတေ။|
    count |၁၆|
      block |အနုဘောတွာ ယသံ သဗ္ဗံ၊ ပတွာန သဗ္ဗသမ္ပဒာ။|
      block |တုမှံ ပသာဒံ ပဋိလဒ္ဓါ၊ ဗုဇ္ဈိဿန္တိ အနာဂတေ။|
    count |၁၇|
      block |အမှေ ဗြာဟ္မဏဓီတာ တု၊ ဗြာဟ္မညကုလသမ္ဘဝါ။|
      block |ပေက္ခတော နော မဟာဝီရ၊ ပါဒေ ဝန္ဒာမ စက္ခုမ။|
    count |၁၈|
      block |ဥပဟတာ ဘဝါ သဗ္ဗေ၊ မူလတဏှာ သမူဟတာ။|
      block |သမုစ္ဆိန္နာ အနုသယာ၊ ပုညသင်္ခါရဒာလိတာ။|
    count |၁၉|
      block |သမာဓိဂေါစရာ သဗ္ဗာ၊ သမာပတ္တိဝသီ ကတာ။|
      block |ဈာနေန ဓမ္မရတိယာ၊ ဝိဟရိဿာမ နော သဒာ။|
    count |၂၀|
      block |ဘဝနေတ္တိ အဝိဇ္ဇာ စ၊ သင်္ခါရာပိ စ ခေပိတာ။|
      block |သုဒုဒ္ဒသံ ပဒံ ဂန္တွာ၊ အနုဇာနာထ နာယက။|
    count |၂၁|
      block |ဥပကာရာ မမံ တုမှေ၊ ဒီဃရတ္တံ ကတာဝိနော။|
      block |စတုန္နံ သံသယံ ဆေတွာ၊ သဗ္ဗာ ဂစ္ဆန္တု နိဗ္ဗုတိံ။|
    count |၂၂|
      block |ဝန္ဒိတွာ မုနိနော ပါဒေ၊ ကတွာ ဣဒ္ဓိဝိကုဗ္ဗနံ။|
      block |ကာစိ ဒဿေန္တိ အာလောကံ၊ အန္ဓကာရမထာပရာ။|
    count |၂၃|
      block |ဒဿေန္တိ စန္ဒသူရိယေ၊ သာဂရဉ္စ သမစ္ဆကံ။|
      block |သိနေရုံ ပရိဘဏ္ဍဉ္စ၊ ဒဿေန္တိ ပါရိဆတ္တကံ။|
    count |၂၄|
      block |တာဝတိံသဉ္စ ဘဝနံ၊ ယာမံ ဒဿေန္တိ ဣဒ္ဓိယာ။|
      block |တုသိတံ နိမ္မိတေ ဒေဝေ၊ ဝသဝတ္တီ မဟိဿရေ။|
    count |၂၅|
      block |ဗြဟ္မာနော ကာစိ ဒဿေန္တိ၊ စင်္ကမဉ္စ မဟာရဟံ။|
      block |ဗြဟ္မဝဏ္ဏဉ္စ မာပေတွာ၊ ဓမ္မံ ဒေသေန္တိ သုညတံ။|
    count |၂၆|
      block |နာနာဝိကုဗ္ဗနံ ကတွာ၊ ဣဒ္ဓိံ ဒဿိယ သတ္ထုနော။|
      block |ဒဿယိံသု ဗလံ သဗ္ဗာ၊ ပါဒေ ဝန္ဒိံသု သတ္ထုနော။|
    count |၂၇|
      block |ဣဒ္ဓီသု စ ဝသီ ဟောမ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမ မဟာမုနေ။|
    count |၂၈|
      block |ပုဗ္ဗေနိဝါသံ ဇာနာမ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၂၉|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ အမှံ မဟာဝီရ၊ ဥပ္ပန္နံ တဝ သန္တိကေ။|
    count |၃၀|
      block |ပုဗ္ဗာနံ လောကနာထာနံ၊ သင်္ဂမံ နော နိဒဿိတံ။|
      block |အဓိကာရံ ဗဟုံ အမှံ၊ တုယှတ္ထာယ မဟာမုနေ။|
    count |၃၁|
      block |ယံ အမှေဟိ ကတံ ကမ္မံ၊ ကုသလံ သရ တံ မုနေ။|
      block |တုယှတ္ထာယ မဟာဝီရ၊ ပုညာနုပစိတာနိ နော။|
    count |၃၂|
      block |သတသဟဿိတော ကပ္ပေ၊ ပဒုမုတ္တရော မဟာမုနိ။|
      block |ပုရံ ဟံသဝတီ နာမ၊ သမ္ဗုဒ္ဓဿ ကုလာသယံ။|
    count |၃၃|
      block |ဒွာရေန ဟံသဝတိယာ၊ ဂင်္ဂါ သန္ဒတိ သဗ္ဗဒာ။|
      block |ဥဗ္ဗဠှာ နဒိယာ ဘိက္ခူ၊ ဂမနံ န လဘန္တိ တေ။|
    count |၃၄|
      block |ဒိဝသံ ဒွေ တယော စေဝ၊ သတ္တာဟံ မာသိကံ တတော။|
      block |စတုမာသမ္ပိ သမ္ပုဏ္ဏံ၊ ဂမနံ န လဘန္တိ တေ။|
    count |၃၅|
      block |တဒာ အဟု သတ္တသာရော၊ ဇဋိလော နာမ ရဋ္ဌိကော။|
      block |ဩရုဒ္ဓေ ဘိက္ခဝေါ ဒိသွာ၊ သေတုံ ဂင်္ဂါယ ကာရယိ။|
    count |၃၆|
      block |တဒာ သတသဟဿေဟိ၊ သေတုံ ဂင်္ဂါယ ကာရယိ။|
      block |သင်္ဃဿ ဩရိမေ တီရေ၊ ဝိဟာရဉ္စ အကာရယိ။|
    count |၃၇|
      block |ဣတ္ထိယော ပုရိသာ စေဝ၊ ဥစ္စနီစကုလာနိ စ။|
      block |တဿ သေတုံ ဝိဟာရဉ္စ၊ သမဘာဂံ အကံသု တေ။|
    count |၃၈|
      block |အမှေ အညေ စ မာနုဇာ၊ ဝိပ္ပသန္နေန စေတသာ။|
      block |တဿ ဓမ္မေသု ဒာယာဒာ၊ နဂရေ ဇနပဒေသု စ။|
    count |၃၉|
      block |ဣတ္ထီ ပုမာ ကုမာရာ စ၊ ဗဟူ စေဝ ကုမာရိကာ။|
      block |သေတုနော စ ဝိဟာရဿ၊ ဝါလုကာ အာကိရိံသု တေ။|
    count |၄၀|
      block |ဝီထိံ သမ္မဇ္ဇနံ ကတွာ၊ ကဒလီပုဏ္ဏဃဋေ ဓဇေ။|
      block |ဓူပံ စုဏ္ဏဉ္စ မာလဉ္စ၊ ကာရံ ကတွာန သတ္ထုနော။|
    count |၄၁|
      block |သေတုဝိဟာရေ ကာရေတွာ၊ နိမန္တေတွာ ဝိနာယကံ။|
      block |မဟာဒာနံ ဒဒိတွာန၊ သမ္ဗောဓိံ အဘိပတ္ထယိံ။|
    count |၄၂|
      block |ပဒုမုတ္တရော မဟာဝီရော၊ တာရကော သဗ္ဗပါဏိနံ။|
      block |အနုမောဒနီယံကာသိ၊ ဇဋိလဿ မဟာမုနိ။|
    count |၄၃|
      block |သတသဟဿာတိက္ကန္တေ၊ ကပ္ပေါ ဟေဿတိ ဘဒ္ဒကော။|
      block |ဘဝါဘဝေနုဘောတွာန၊ ပါပုဏိဿတိ ဗောဓိယံ။|
    count |၄၄|
      block |ကာစိ ဟတ္ထပရိကမ္မံ၊ ကတာဝီ နရနာရိယော။|
      block |အနာဂတမှိ အဒ္ဓါနေ၊ သဗ္ဗာ ဟေဿန္တိ သမ္မုခါ။|
    count |၄၅|
      block |တေန ကမ္မဝိပါကေန၊ စေတနာပဏိဓီဟိ စ။|
      block |ဥပ္ပန္နာ ဒေဝဘဝနံ၊ တုယှံ တာ ပရိစာရိကာ။|
    count |၄၆|
      block |ဒိဗ္ဗသုခံ အသင်္ခိယံ၊ မာနုသဉ္စ အသင်္ခိယံ။|
      block |တုယှံ တေ ပရိစာရေမ၊ သံသရိမှ ဘဝါဘဝေ။|
    count |၄၇|
      block |သတသဟဿိတော ကပ္ပေ၊ သုကတံ ကမ္မသမ္ပဒံ။|
      block |သုခုမာလီ မနုဿာနံ၊ အထော ဒေဝပုရေ ဝရေ။|
    count |၄၈|
      block |ရူပဘောဂယသေ စေဝ၊ အထော ကိတ္တိဉ္စ သက္ကတံ။|
      block |လဘာမ သတတံ သဗ္ဗံ၊ သုကတံ ကမ္မသမ္ပဒံ။|
    count |၄၉|
      block |ပစ္ဆိမေ ဘဝေ သမ္ပတ္တေ၊ ဇာတာမှ ဗြာဟ္မဏေ ကုလေ။|
      block |သုခုမာလဟတ္ထပါဒာ၊ သကျပုတ္တနိဝေသနေ။|
    count |၅၀|
      block |သဗ္ဗကာလမ္ပိ ပထဝိံ၊ န ပဿာမ န လင်္ကတံ။|
      block |စိက္ခလ္လဘူမိမသုစိံ၊ န ပဿာမ မဟာမုနေ။|
    count |၅၁|
      block |အဂါရံ ဝသန္တေ အမှေ၊ သက္ကာရံ သဗ္ဗကာလိကံ။|
      block |ဥပနေန္တိ သဒာ သဗ္ဗံ၊ ပုဗ္ဗကမ္မဖလေန နော။|
    count |၅၂|
      block |အဂါရံ ပဇဟိတွာန၊ ပဗ္ဗဇိတွာနဂါရိယံ။|
      block |သံသာရပထနိတ္ထိဏ္ဏာ၊ ဝီတရာဂါ ဘဝါမသေ။|
    count |၅၃|
      block |စီဝရံ ပိဏ္ဍပါတဉ္စ၊ ပစ္စယံ သယနာသနံ။|
      block |ဥပနေန္တိ သဒာ အမှေ၊ သဟဿာနိ တတော တတော။|
    count |၅၄|
      block |ကိလေသာ ဈာပိတာ အမှံ။ပေ။ ဝိဟရာမ အနာသဝါ။|
    count |၅၅|
      block |သွာဂတံ ဝတ နော အာသိ။ပေ။ ကတံ ဗုဒ္ဓဿ သာသနံ။|
    count |၅၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ စတုရာသီတိဗြာဟ္မဏကညာဘိက္ခုနီသဟဿာနိ ဘဂဝတော သမ္မုခါ ဣမာ ဂါထာယော အဘာသိတ္ထာတိ။|
    stand |စတုရာသီတိဘိက္ခုနီသဟဿာပဒာနံ ဒုတိယံ။|
  block |၃။ ဥပ္ပလဒာယိကာထေရီအပဒာနံ|
    count |၅၇|
      block |နဂရေ အရုဏဝတိယာ၊ အရုဏော နာမ ခတ္တိယော။|
      block |တဿ ရညော အဟုံ ဘရိယာ၊ ဧကဇ္ဈံ စာရယာမဟံ။|
    count |၅၈|
      block |ရဟောဂတာ နိသီဒိတွာ၊ ဧဝံ စိန္တေသဟံ တဒာ။|
      block |ကုသလံ မေ ကတံ နတ္ထိ၊ အာဒာယ ဂမိယံ မမ။|
    count |၅၉|
      block |မဟာဘိတာပံ ကဋုကံ၊ ဃောရရူပံ သုဒာရုဏံ။|
      block |နိရယံ နူန ဂစ္ဆာမိ၊ ဧတ္ထ မေ နတ္ထိ သံသယော။|
    count |၆၀|
      block |ဧဝါဟံ စိန္တယိတွာန၊ ပဟံသေတွာန မာနသံ။|
      block |ရာဇာနံ ဥပဂန္တွာန၊ ဣဒံ ဝစနမဗြဝိံ။|
    count |၆၁|
      block |ဣတ္ထီ နာမ မယံ ဒေဝ၊ ပုရိသာနိတ္တရာ အဟု။|
      block |ဧကံ မေ သမဏံ ဒေဟိ၊ ဘောဇယိဿာမိ ခတ္တိယ။|
    count |၆၂|
      block |အဒာသိ မေ တဒာ ရာဇာ၊ သမဏံ ဘာဝိတိန္ဒြိယံ။|
      block |တဿ ပတ္တံ ဂဟေတွာန၊ ပရမန္နေန ပူရယိံ။|
    count |၆၃|
      block |ပူရေတွာ ပရမံ အန္နံ၊ သဟ သုဂန္ဓလေပနံ။|
      block |မဟာစေလေန ဆာဒိတွာ၊ အဒာသိံ တုဋ္ဌမာနသာ။|
    count |၆၄|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၆၅|
      block |သဟဿဒေဝရာဇူနံ၊ မဟေသိတ္တမကာရယိံ။|
      block |သဟဿစက္ကဝတ္တီနံ၊ မဟေသိတ္တမကာရယိံ။|
    count |၆၆|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      block |နာနာဝိဓံ ဗဟုံ အညံ၊ တဿ ကမ္မဖလံ တတော။|
    count |၆၇|
      block |ဥပ္ပလဿေဝ မေ ဝဏ္ဏော၊ အဘိရူပါ သုဒဿနာ။|
      block |ဣတ္ထိသဗ္ဗင်္ဂသမ္ပန္နာ၊ အဘိဇာတာ ဇုတိန္ဓရာ။|
    count |၆၈|
      block |ပစ္ဆိမေ ဘဝေ သမ္ပတ္တေ၊ အဇာယိံ သာကိယေ ကုလေ။|
      block |နာရီသဟဿပါမောက္ခါ၊ သုဒ္ဓေါဒနသုတဿဟံ။|
    count |၆၉|
      block |နိဗ္ဗိန္ဒိတွာ အဂါရေဟံ၊ ပဗ္ဗဇိံ အနဂါရိယံ။|
      block |သတ္တမီရတ္တိသမ္ပတ္တာ၊ စတုသစ္စမပါပုဏိံ။|
    count |၇၀|
      block |စီဝရံ ပိဏ္ဍပါတဉ္စ၊ ပစ္စယံ သယနာသနံ။|
      block |ပရိမေတုံ န သက္ကောမိ၊ ပိဏ္ဍပါတဿိဒံ ဖလံ။|
    count |၇၁|
      block |ယံ မယှံ ပူရိတံ ကမ္မံ၊ ကုသလံ သရသေ မုနိ။|
      block |တုယှတ္ထာယ မဟာဝီရ၊ ပရိစတ္တံ ဗဟုံ မယာ။|
    count |၇၂|
      block |ဧကတ္တိံသေ ဣတော ကပ္ပေ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။|
    count |၇၃|
      block |ဒွေ ဂတိယော ပဇာနာမိ၊ ဒေဝတ္တံ အထ မာနုသံ။|
      block |အညံ ဂတိံ န ဇာနာမိ၊ ပိဏ္ဍပါတဿိဒံ ဖလံ။|
    count |၇၄|
      block |ဥစ္စေ ကုလေ ပဇာယာမိ၊ မဟာသာလေ မဟဒ္ဓနေ။|
      block |အညေ ကုလေ န ဇာယာမိ၊ ပိဏ္ဍပါတဿိဒံ ဖလံ။|
    count |၇၅|
      block |ဘဝါဘဝေ သံသရိတွာ၊ သုက္ကမူလေန စောဒိတာ။|
      block |အမနာပံ န ပဿာမိ၊ သောမနဿကတံ ဖလံ။|
    count |၇၆|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၇၇|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၇၈|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မမ မဟာဝီရ၊ ဥပ္ပန္နံ တဝ သန္တိကေ။|
    count |၇၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၈၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၈၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ ဥပ္ပလဒာယိကာ ဘိက္ခုနီ ဘဂဝတော သမ္မုခါ ဣမာ ဂါထာယော အဘာသိတ္ထာတိ။|
    stand |ဥပ္ပလဒာယိကာထေရိယာပဒာနံ တတိယံ။|
  block |၄။ သိင်္ဂါလမာတုထေရီအပဒာနံ|
    count |၈၂|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၈၃|
      block |တဒာဟံ ဟံသဝတိယံ၊ ဇာတာမစ္စကုလေ အဟုံ။|
      block |နာနာရတနပဇ္ဇောတေ၊ ဣဒ္ဓေ ဖီတေ မဟဒ္ဓနေ။|
    count |၈၄|
      block |ပိတုနာ သဟ ဂန္တွာန၊ မဟာဇနပုရက္ခတာ။|
      block |ဓမ္မံ ဗုဒ္ဓဿ သုတွာန၊ ပဗ္ဗဇိံ အနဂါရိယံ။|
    count |၈၅|
      block |ပဗ္ဗဇိတွာန ကာယေန၊ ပါပကမ္မံ ဝိဝဇ္ဇယိံ။|
      block |ဝစီဒုစ္စရိတံ ဟိတွာ၊ အာဇီဝံ ပရိသောဓယိံ။|
    count |၈၆|
      block |ဗုဒ္ဓေ ပသန္နာ ဓမ္မေ စ၊ သင်္ဃေ စ တိဗ္ဗဂါရဝါ။|
      block |သဒ္ဓမ္မဿဝနေ ယုတ္တာ၊ ဗုဒ္ဓဒဿနလာလသာ။|
    count |၈၇|
      block |အဂ္ဂံ သဒ္ဓါဓိမုတ္တာနံ၊ အဿောသိံ ဘိက္ခုနိံ တဒာ။|
      block |တံ ဌာနံ ပတ္ထယိတွာန၊ တိဿော သိက္ခါ အပူရယိံ။|
    count |၈၈|
      block |တတော မံ သုဂတော အာဟ၊ ကရုဏာနုဂတာသယော။|
      block |ယဿ သဒ္ဓါ တထာဂတေ၊ အစလာ သုပ္ပတိဋ္ဌိတာ။|
      block |သီလဉ္စ ယဿ ကလျာဏံ၊ အရိယကန္တံ ပသံသိတံ။|
    count |၈၉|
      block |သင်္ဃေ ပသာဒော ယဿတ္ထိ၊ ဥဇုဘူတဉ္စ ဒဿနံ။|
      block |အဒလိဒ္ဒောတိ တံ အာဟု၊ အမောဃံ တဿ ဇီဝိတံ။|
    count |၉၀|
      block |တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။|
      block |အနုယုဉ္ဇေထ မေဓာဝီ၊ သရံ ဗုဒ္ဓါန သာသနံ။|
    count |၉၁|
      block |တံ သုတွာဟံ ပမုဒိတာ၊ အပုစ္ဆိံ ပဏိဓိံ မမ။|
      block |တဒာ အနောမော အမိတော၊ ဗျာကရိတ္ထ ဝိနာယကော။|
      block |ဗုဒ္ဓေ ပသန္နာ ကလျာဏီ၊ လစ္ဆသေ တံ သုပတ္ထိတံ။|
    count |၉၂|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၉၃|
      block |တဿ ဓမ္မေသု ဒာယာဒာ၊ ဩရသာ ဓမ္မနိမ္မိတာ။|
      block |သိင်္ဂါလကဿ မာတာတိ၊ ဟေဿတိ သတ္ထု သာဝိကာ။|
    count |၉၄|
      block |တံ သုတွာ မုဒိတာ ဟုတွာ၊ ယာဝဇီဝံ တဒာ ဇိနံ။|
      block |မေတ္တစိတ္တာ ပရိစရိံ၊ ပဋိပတ္တီဟိ နာယကံ။|
    count |၉၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉၆|
      block |ပစ္ဆိမေ စ ဘဝေ ဒာနိ၊ ဂိရိဗ္ဗဇပုရုတ္တမေ။|
      block |ဇာတာ သေဋ္ဌိကုလေ ဖီတေ၊ မဟာရတနသဉ္စယေ။|
    count |၉၇|
      block |ပုတ္တော သိင်္ဂါလကော နာမ၊ မမာသိ ဝိပထေ ရတော။|
      block |ဒိဋ္ဌိဂဟနပက္ခန္ဒော၊ ဒိသာပူဇနတပ္ပရော။|
    count |၉၈|
      block |နာနာဒိသာ နမဿန္တံ၊ ပိဏ္ဍာယ နဂရံ ဝဇံ။|
      block |တံ ဒိသွာ ဩဝဒီ ဗုဒ္ဓေါ၊ မဂ္ဂေ ဌတွာ ဝိနာယကော။|
    count |၉၉|
      block |တဿ ဒေသယတော ဓမ္မံ၊ ပနာဒော ဝိမှယော အဟု။|
      block |ဒွေကောဋိနရနာရီနံ၊ ဓမ္မာဘိသမယော အဟု။|
    count |၁၀၀|
      block |တဒာဟံ ပရိသံ ဂန္တွာ၊ သုတွာ သုဂတဘာသိတံ။|
      block |သောတာပတ္တိဖလံ ပတ္တာ၊ ပဗ္ဗဇိံ အနဂါရိယံ။|
    count |၁၀၁|
      block |န စိရေနေဝ ကာလေန၊ ဗုဒ္ဓဒဿနလာလသာ။|
      block |အနုဿတိံ တံ ဘာဝေတွာ၊ အရဟတ္တမပါပုဏိံ။|
    count |၁၀၂|
      block |ဒဿနတ္ထာယ ဗုဒ္ဓဿ၊ သဗ္ဗဒာ စ ဝဇာမဟံ။|
      block |အတိတ္တာယေဝ ပဿာမိ၊ ရူပံ နယနနန္ဒနံ။|
    count |၁၀၃|
      block |သဗ္ဗပါရမိသမ္ဘူတံ၊ လက္ခီနိလယနံ ဝရံ။|
      block |ရူပံ သဗ္ဗသုဘာကိဏ္ဏံ၊ အတိတ္တာ ဝိဟရာမဟံ။|
    count |၁၀၄|
      block |ဇိနော တသ္မိံ ဂုဏေ တုဋ္ဌော၊ ဧတဒဂ္ဂေ ဌပေသိ မံ။|
      block |သိင်္ဂါလကဿ ယာ မာတာ၊ အဂ္ဂါ သဒ္ဓါဓိမုတ္တိကာ။|
    count |၁၀၅|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနိ။|
    count |၁၀၆|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၀၇|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မမ မဟာဝီရ၊ ဥပ္ပန္နံ တဝ သန္တိကေ။|
    count |၁၀၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၀၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၁၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ သိင်္ဂါလမာတာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |သိင်္ဂါလမာတုထေရိယာပဒာနံ စတုတ္ထံ။|
  block |၅။ သုက္ကာထေရီအပဒာနံ|
    count |၁၁၁|
      block |ဧကနဝုတိတော ကပ္ပေ၊ ဝိပဿီ နာမ နာယကော။|
      block |ဥပ္ပဇ္ဇိ စာရုဒဿနော၊ သဗ္ဗဓမ္မဝိပဿကော။|
    count |၁၁၂|
      block |တဒာဟံ ဗန္ဓုမတိယံ၊ ဇာတာ အညတရေ ကုလေ။|
      block |ဓမ္မံ သုတွာန မုနိနော၊ ပဗ္ဗဇိံ အနဂါရိယံ။|
    count |၁၁၃|
      block |ဗဟုဿုတာ ဓမ္မဓရာ၊ ပဋိဘာနဝတီ တထာ။|
      block |ဝိစိတ္တကထိကာ စာပိ၊ ဇိနသာသနကာရိကာ။|
    count |၁၁၄|
      block |တဒာ ဓမ္မကထံ ကတွာ၊ ဟိတာယ ဇနတံ ဗဟုံ။|
      block |တတော စုတာဟံ တုသိတံ၊ ဥပပန္နာ ယသဿိနီ။|
    count |၁၁၅|
      block |ဧကတိံသေ ဣတော ကပ္ပေ၊ သိခီ ဝိယ သိခီ ဇိနော။|
      block |တပန္တော ယသသာ လောကေ၊ ဥပ္ပဇ္ဇိ ဝဒတံ ဝရော။|
    count |၁၁၆|
      block |တဒာပိ ပဗ္ဗဇိတွာန၊ ဗုဒ္ဓသာသနကောဝိဒာ။|
      block |ဇောတေတွာ ဇိနဝါကျာနိ၊ တတောပိ တိဒိဝံ ဂတာ။|
    count |၁၁၇|
      block |ဧကတိံသေဝ ကပ္ပမှိ၊ ဝေဿဘူ နာမ နာယကော။|
      block |ဥပ္ပဇ္ဇိတ္ထ မဟာဉာဏီ၊ တဒာပိ စ တထေဝဟံ။|
    count |၁၁၈|
      block |ပဗ္ဗဇိတွာ ဓမ္မဓရာ၊ ဇောတယိံ ဇိနသာသနံ။|
      block |ဂန္တွာ မရုပုရံ ရမ္မံ၊ အနုဘောသိံ မဟာသုခံ။|
    count |၁၁၉|
      block |ဣမမှိ ဘဒ္ဒကေ ကပ္ပေ၊ ကကုသန္ဓော ဇိနုတ္တမော။|
      block |ဥပ္ပဇ္ဇိ နရသရဏော၊ တဒာပိ စ တထေဝဟံ။|
    count |၁၂၀|
      block |ပဗ္ဗဇိတွာ မုနိမတံ၊ ဇောတယိတွာ ယထာယုကံ။|
      block |တတော စုတာဟံ တိဒိဝံ၊ အဂံ သဘဝနံ ယထာ။|
    count |၁၂၁|
      block |ဣမသ္မိံယေဝ ကပ္ပမှိ၊ ကောဏာဂမနနာယကော။|
      block |ဥပ္ပဇ္ဇိ လောကသရဏော၊ အရဏော အမတင်္ဂတော။|
    count |၁၂၂|
      block |တဒာပိ ပဗ္ဗဇိတွာန၊ သာသနေ တဿ တာဒိနော။|
      block |ဗဟုဿုတာ ဓမ္မဓရာ၊ ဇောတယိံ ဇိနသာသနံ။|
    count |၁၂၃|
      block |ဣမသ္မိံယေဝ ကပ္ပမှိ၊ ကဿပေါ မုနိမုတ္တမော။|
      block |ဥပ္ပဇ္ဇိ လောကသရဏော၊ အရဏော မရဏန္တဂူ။|
    count |၁၂၄|
      block |တဿာပိ နရဝီရဿ၊ ပဗ္ဗဇိတွာန သာသနေ။|
      block |ပရိယာပုဋသဒ္ဓမ္မာ၊ ပရိပုစ္ဆာဝိသာရဒာ။|
    count |၁၂၅|
      block |သုသီလာ လဇ္ဇိနီ စေဝ၊ တီသု သိက္ခါသု ကောဝိဒာ။|
      block |ဗဟုံ ဓမ္မကထံ ကတွာ၊ ယာဝဇီဝံ မဟာမုနေ။|
    count |၁၂၆|
      block |တေန ကမ္မဝိပါကေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၂၇|
      block |ပစ္ဆိမေ စ ဘဝေ ဒာနိ၊ ဂိရိဗ္ဗဇပုရုတ္တမေ။|
      block |ဇာတာ သေဋ္ဌိကုလေ ဖီတေ၊ မဟာရတနသဉ္စယေ။|
    count |၁၂၈|
      block |ယဒာ ဘိက္ခုသဟဿေန၊ ပရိဝုတော လောကနာယကော။|
      block |ဥပါဂမိ ရာဇဂဟံ၊ သဟဿက္ခေန ဝဏ္ဏိတော။|
    count |၁၂၉|
      block |ဒန္တော ဒန္တေဟိ သဟ ပုရာဏဇဋိလေဟိ၊ ဝိပ္ပမုတ္တော ဝိပ္ပမုတ္တေဟိ။|
      block |သိင်္ဂီနိက္ခသဝဏ္ဏော၊ ရာဇဂဟံ ပါဝိသိ ဘဂဝါ။|
    count |၁၃၀|
      block |ဒိသွာ ဗုဒ္ဓါနုဘာဝံ တံ၊ သုတွာဝ ဂုဏသဉ္စယံ။|
      block |ဗုဒ္ဓေ စိတ္တံ ပသာဒေတွာ၊ ပူဇယိံ တံ ယထာဗလံ။|
    count |၁၃၁|
      block |အပရေန စ ကာလေန၊ ဓမ္မဒိန္နာယ သန္တိကေ။|
      block |အဂါရာ နိက္ခမိတွာန၊ ပဗ္ဗဇိံ အနဂါရိယံ။|
    count |၁၃၂|
      block |ကေသေသု ဆိဇ္ဇမာနေသု၊ ကိလေသေ ဈာပယိံ အဟံ။|
      block |ဥဂ္ဂဟိံ သာသနံ သဗ္ဗံ၊ ပဗ္ဗဇိတွာစိရေနဟံ။|
    count |၁၃၃|
      block |တတော ဓမ္မမဒေသေသိံ၊ မဟာဇနသမာဂမေ။|
      block |ဓမ္မေ ဒေသိယမာနမှိ၊ ဓမ္မာဘိသမယော အဟု။|
    count |၁၃၄|
      block |နေကပါဏသဟဿာနံ၊ တံ ဝိဒိတွာတိဝိမှိတော။|
      block |အဘိပ္ပသန္နော မေ ယက္ခေါ၊ ဘမိတွာန ဂိရိဗ္ဗဇံ။|
    count |၁၃၅|
      block |ကိံ မေ ကတာ ရာဇဂဟေ မနုဿာ၊ မဓုံ ပီတာဝ အစ္ဆရေ။|
      block |ယေ သုက္ကံ န ဥပါသန္တိ၊ ဒေသေန္တိံ အမတံ ပဒံ။|
    count |၁၃၆|
      block |တဉ္စ အပ္ပဋိဝါနီယံ၊ အသေစနကမောဇဝံ။|
      block |ပိဝန္တိ မညေ သပ္ပညာ၊ ဝလာဟကမိဝဒ္ဓဂူ။|
    count |၁၃၇|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၁၃၈|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၃၉|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မမ မဟာဝီရ၊ ဥပ္ပန္နံ တဝ သန္တိကေ။|
    count |၁၄၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၄၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ သုက္ကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |သုက္ကာထေရိယာပဒာနံ ပဉ္စမံ။|
    stand |ပဉ္စမံ ဘာဏဝါရံ။|
  block |၆။ အဘိရူပနန္ဒာထေရီအပဒာနံ|
    count |၁၄၃|
      block |ဧကနဝုတိတော ကပ္ပေ၊ ဝိပဿီ နာမ နာယကော။|
      block |ဥပ္ပဇ္ဇိ စာရုဒဿနော၊ သဗ္ဗဓမ္မေသု စက္ခုမာ။|
    count |၁၄၄|
      block |တဒာဟံ ဗန္ဓုမတိယံ၊ ဣဒ္ဓေ ဖီတေ မဟာကုလေ။|
      block |ဇာတာ သုရူပါ ဒယိတာ၊ ပူဇနီယာ ဇနဿ စ။|
    count |၁၄၅|
      block |ဥပဂန္တွာ မဟာဝီရံ၊ ဝိပဿိံ လောကနာယကံ။|
      block |ဓမ္မံ သုဏိတွာ သရဏံ၊ ဥပေသိံ နရနာယကံ။|
    count |၁၄၆|
      block |သီလေသု သံဝုတာ ဟုတွာ၊ နိဗ္ဗုတေ စ နရုတ္တမေ။|
      block |ဓာတုထူပဿ ဥပရိ၊ သောဏ္ဏစ္ဆတ္တမပူဇယိံ။|
    count |၁၄၇|
      block |မုတ္တစာဂါ သီလဝတီ၊ ယာဝဇီဝံ တတော စုတာ။|
      block |ဇဟိတွာ မာနုသံ ဒေဟံ၊ တာဝတိံသူပဂါ အဟံ။|
    count |၁၄၈|
      block |တဒာ ဒသဟိ ဌာနေဟိ၊ အဓိဘောတွာန သေသကေ။|
      block |ရူပသဒ္ဒေဟိ ဂန္ဓေဟိ၊ ရသေဟိ ဖုသနေဟိ စ။|
    count |၁၄၉|
      block |အာယုနာပိ စ ဝဏ္ဏေန၊ သုခေန ယသသာပိ စ။|
      block |တထေဝါဓိပတေယျေန၊ အဓိဂယှ ဝိရောစဟံ။|
    count |၁၅၀|
      block |ပစ္ဆိမေ စ ဘဝေ ဒာနိ၊ ဇာတာဟံ ကပိလဝှယေ။|
      block |ဓီတာ ခေမကသက္ကဿ၊ နန္ဒာ နာမာတိ ဝိဿုတာ။|
    count |၁၅၁|
      block |အဘိရူပသမ္ပဒမ္ပိ၊ အဟု မေ ကန္တိသူစကံ။|
      block |ယဒာဟံ ယောဗ္ဗနပ္ပတ္တာ၊ ရူပလာဝညဘူသိတာ။|
    count |၁၅၂|
      block |တဒာ မတ္ထေ သကျာနံ၊ ဝိဝါဒော သုမဟာ အဟု။|
      block |ပဗ္ဗာဇေသိ တတော တာတော၊ မာ သကျာ ဝိနဿိံသုတိ။|
    count |၁၅၃|
      block |ပဗ္ဗဇိတွာ တထာဂတံ၊ ရူပဒေဿိံ နရုတ္တမံ။|
      block |သုတွာန နောပဂစ္ဆာမိ၊ မမ ရူပေန ဂဗ္ဗိတာ။|
    count |၁၅၄|
      block |ဩဝါဒမ္ပိ န ဂစ္ဆာမိ၊ ဗုဒ္ဓဒဿနဘီရုတာ။|
      block |တဒာ ဇိနော ဥပါယေန၊ ဥပနေတွာ သသန္တိကံ။|
    count |၁၅၅|
      block |တိဿိတ္ထိယော နိဒဿေသိ၊ ဣဒ္ဓိယာ မဂ္ဂကောဝိဒော။|
      block |အစ္ဆရာရူပသဒိသံ၊ တရုဏိံ ဇရိတံ မတံ။|
    count |၁၅၆|
      block |တာယော ဒိသွာ သုသံဝိဂ္ဂါ၊ ဝိရတ္တာသေ ကဠေဝရေ။|
      block |အဋ္ဌာသိံ ဘဝနိဗ္ဗိန္ဒာ၊ တဒာ မံ အာဟ နာယကော။|
    count |၁၅၇|
      block |အာတုရံ အသုစိံ ပူတိံ၊ ပဿ နန္ဒေ သမုဿယံ။|
      block |ဥဂ္ဃရန္တံ ပဂ္ဃရန္တံ၊ ဗာလာနံ အဘိနန္ဒိတံ။|
    count |၁၅၈|
      block |အသုဘာယ စိတ္တံ ဘာဝေဟိ၊ ဧကဂ္ဂံ သုသမာဟိတံ။|
      block |ယထာ ဣဒံ တထာ ဧတံ၊ ယထာ ဧတံ တထာ ဣဒံ။|
    count |၁၅၉|
      block |ဧဝမေတံ အဝေက္ခန္တီ၊ ရတ္တိန္ဒိဝမတန္ဒိတာ။|
      block |တတော သကာယ ပညာယ၊ အဘိနိဗ္ဗိဇ္ဈ ဝစ္ဆသိ။|
    count |၁၆၀|
      block |တဿာ မေ အပ္ပမတ္တာယ၊ ဝိစရန္တိယာ ယောနိသော။|
      block |ယထာဘူတံ အယံ ကာယော၊ ဒိဋ္ဌော သန္တရဗာဟိရော။|
    count |၁၆၁|
      block |အထ နိဗ္ဗိန္ဒဟံ ကာယေ၊ အဇ္ဈတ္တဉ္စ ဝိရဇ္ဇဟံ။|
      block |အပ္ပမတ္တာ ဝိသံယုတ္တာ၊ ဥပသန္တာမှိ နိဗ္ဗုတာ။|
    count |၁၆၂|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၁၆၃|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၆၄|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မမ မဟာဝီရ၊ ဥပ္ပန္နံ တဝ သန္တိကေ။|
    count |၁၆၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၆၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၆၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အဘိရူပနန္ဒာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |အဘိရူပနန္ဒာထေရိယာပဒာနံ ဆဋ္ဌံ။|
  block |၇။ အဍ္ဎကာသိထေရီအပဒာနံ|
    count |၁၆၈|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၁၆၉|
      block |တဒာဟံ ပဗ္ဗဇိတွာန၊ တဿ ဗုဒ္ဓဿ သာသနေ။|
      block |သံဝုတာ ပါတိမောက္ခမှိ၊ ဣန္ဒြိယေသု စ ပဉ္စသု။|
    count |၁၇၀|
      block |မတ္တညုနီ စ အသနေ၊ ယုတ္တာ ဇာဂရိယေပိ စ။|
      block |ဝသန္တီ ယုတ္တယောဂါဟံ၊ ဘိက္ခုနိံ ဝိဂတာသဝံ။|
    count |၁၇၁|
      block |အက္ကောသိံ ဒုဋ္ဌစိတ္တာဟံ၊ ဂဏိကေတိ ဘဏိံ တဒာ။|
      block |တေန ပါပေန ကမ္မေန၊ နိရယမှိ အပစ္စိသံ။|
    count |၁၇၂|
      block |တေန ကမ္မာဝသေသေန၊ အဇာယိံ ဂဏိကာကုလေ။|
      block |ဗဟုသောဝ ပရာဓီနာ၊ ပစ္ဆိမာယ စ ဇာတိယံ။|
    count |၁၇၃|
      block |ကာသီသု သေဋ္ဌိကုလဇာ၊ ဗြဟ္မစာရီဗလေနဟံ။|
      block |အစ္ဆရာ ဝိယ ဒေဝေသု၊ အဟောသိံ ရူပသမ္ပဒာ။|
    count |၁၇၄|
      block |ဒိသွာန ဒဿနီယံ မံ၊ ဂိရိဗ္ဗဇပုရုတ္တမေ။|
      block |ဂဏိကတ္တေ နိဝေသေသုံ၊ အက္ကောသနဗလေန မေ။|
    count |၁၇၅|
      block |သာဟံ သုတွာန သဒ္ဓမ္မံ၊ ဗုဒ္ဓသေဋ္ဌေန ဒေသိတံ။|
      block |ပုဗ္ဗဝါသနသမ္ပန္နာ၊ ပဗ္ဗဇိံ အနဂါရိယံ။|
    count |၁၇၆|
      block |တဒူပသမ္ပဒတ္ထာယ၊ ဂစ္ဆန္တီ ဇိနသန္တိကံ။|
      block |မဂ္ဂေ ဓုတ္တေ ဌိတေ သုတွာ၊ လဘိံ ဒူတောပသမ္ပဒံ။|
    count |၁၇၇|
      block |သဗ္ဗကမ္မံ ပရိက္ခီဏံ၊ ပုညံ ပါပံ တထေဝ စ။|
      block |သဗ္ဗသံသာရမုတ္တိဏ္ဏာ၊ ဂဏိကတ္တဉ္စ ခေပိတံ။|
    count |၁၇၈|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၁၇၉|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၈၀|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မမ မဟာဝီရ၊ ဥပ္ပန္နံ တဝ သန္တိကေ။|
    count |၁၈၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၁၈၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၈၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ အဍ္ဎကာသိ ဘိက္ခုနီ ဣမာ ဂါထာယော အဘာသိတ္ထာတိ။|
    stand |အဍ္ဎကာသိထေရိယာပဒာနံ သတ္တမံ။|
  block |၈။ ပုဏ္ဏိကာထေရီအပဒာနံ|
    count |၁၈၄|
      block |ဝိပဿိနော ဘဂဝတော၊ သိခိနော ဝေဿဘုဿ စ။|
      block |ကကုသန္ဓဿ မုနိနော၊ ကောဏာဂမနတာဒိနော။|
    count |၁၈၅|
      block |ကဿပဿ စ ဗုဒ္ဓဿ၊ ပဗ္ဗဇိတွာန သာသနေ။|
      block |ဘိက္ခုနီ သီလသမ္ပန္နာ၊ နိပကာ သံဝုတိန္ဒြိယာ။|
    count |၁၈၆|
      block |ဗဟုဿုတာ ဓမ္မဓရာ၊ ဓမ္မတ္ထပဋိပုစ္ဆိကာ။|
      block |ဥဂ္ဂဟေတာ စ ဓမ္မာနံ၊ သောတာ ပယိရုပါသိတာ။|
    count |၁၈၇|
      block |ဒေသေန္တီ ဇနမဇ္ဈေဟံ၊ အဟောသိံ ဇိနသာသနေ။|
      block |ဗာဟုသစ္စေန တေနာဟံ၊ ပေသလာ အတိမညိသံ။|
    count |၁၈၈|
      block |ပစ္ဆိမေ စ ဘဝေ ဒာနိ၊ သာဝတ္ထိယံ ပုရုတ္တမေ။|
      block |အနာထပိဏ္ဍိနော ဂေဟေ၊ ဇာတာဟံ ကုမ္ဘဒာသိယာ။|
    count |၁၈၉|
      block |ဂတာ ဥဒကဟာရိယံ၊ သောတ္ထိယံ ဒိဇမဒ္ဒသံ။|
      block |သီတဋ္ဋံ တောယမဇ္ဈမှိ၊ တံ ဒိသွာ ဣဒမဗြဝိံ။|
    count |၁၉၀|
      block |ဥဒဟာရီ အဟံ သီတေ၊ သဒာ ဥဒကမောတရိံ။|
      block |အယျာနံ ဒဏ္ဍဘယဘီတာ၊ ဝါစာဒောသဘယဋ္ဋိတာ။|
    count |၁၉၁|
      block |ကဿ ဗြာဟ္မဏ တွံ ဘီတော၊ သဒာ ဥဒကမောတရိ။|
      block |ဝေဓမာနေဟိ ဂတ္တေဟိ၊ သီတံ ဝေဒယသေ ဘုသံ။|
    count |၁၉၂|
      block |ဇာနန္တီ ဝတ မံ ဘောတိ၊ ပုဏ္ဏိကေ ပရိပုစ္ဆသိ။|
      block |ကရောန္တံ ကုသလံ ကမ္မံ၊ ရုန္ဓန္တံ ကတပါပကံ။|
    count |၁၉၃|
      block |ယော စေ ဝုဍ္ဎော ဒဟရော ဝါ၊ ပါပကမ္မံ ပကုဗ္ဗတိ။|
      block |ဒကာဘိသိဉ္စနာ သောပိ၊ ပါပကမ္မာ ပမုစ္စတိ။|
    count |၁၉၄|
      block |ဥတ္တရန္တဿ အက္ခါသိံ၊ ဓမ္မတ္ထသံဟိတံ ပဒံ။|
      block |တဉ္စ သုတွာ သ သံဝိဂ္ဂေါ၊ ပဗ္ဗဇိတွာရဟာ အဟု။|
    count |၁၉၅|
      block |ပူရေန္တီ ဦနကသတံ၊ ဇာတာ ဒာသိကုလေ ယတော။|
      block |တတော ပုဏ္ဏာတိ နာမံ မေ၊ ဘုဇိဿံ မံ အကံသု တေ။|
    count |၁၉၆|
      block |သေဋ္ဌိံ တတောနုဇာနေတွာ၊ ပဗ္ဗဇိံ အနဂါရိယံ။|
      block |န စိရေနေဝ ကာလေန၊ အရဟတ္တမပါပုဏိံ။|
    count |၁၉၇|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၁၉၈|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၉၉|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မေ ဝိမလံ သုဒ္ဓံ၊ ဗုဒ္ဓသေဋ္ဌဿ ဝါဟသာ။|
    count |၂၀၀|
      block |ဘာဝနာယ မဟာပညာ၊ သုတေနေဝ သုတာဝိနီ။|
      block |မာနေန နီစကုလဇာ၊ န ဟိ ကမ္မံ ဝိနဿတိ။|
    count |၂၀၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၂၀၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၀၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    block |ဣတ္ထံ သုဒံ ပုဏ္ဏိကာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ပုဏ္ဏိကာထေရိယာပဒာနံ အဋ္ဌမံ။|
  block |၉။ အမ္ဗပါလိထေရီအပဒာနံ|
    count |၂၀၄|
      block |ယော ရံသိဖုသိတာဝေဠော၊ ဖုဿော နာမ မဟာမုနိ။|
      block |တဿာဟံ ဘဂိနီ အာသိံ၊ အဇာယိံ ခတ္တိယေ ကုလေ။|
    count |၂၀၅|
      block |တဿ ဓမ္မံ သုဏိတွာဟံ၊ ဝိပ္ပသန္နေန စေတသာ။|
      block |မဟာဒာနံ ဒဒိတွာန၊ ပတ္ထယိံ ရူပသမ္ပဒံ။|
    count |၂၀၆|
      block |ဧကတိံသေ ဣတော ကပ္ပေ၊ သိခီ လောကဂ္ဂနာယကော။|
      block |ဥပ္ပန္နော လောကပဇ္ဇောတော၊ တိလောကသရဏော ဇိနော။|
    count |၂၀၇|
      block |တဒာရုဏပုရေ ရမ္မေ၊ ဗြာဟ္မညကုလသမ္ဘဝါ။|
      block |ဝိမုတ္တစိတ္တံ ကုပိတာ၊ ဘိက္ခုနိံ အဘိသာပယိံ။|
    count |၂၀၈|
      block |ဝေသိကာဝ အနာစာရာ၊ ဇိနသာသနဒူသိကာ။|
      block |ဧဝံ အက္ကောသယိတွာန၊ တေန ပါပေန ကမ္မုနာ။|
    count |၂၀၉|
      block |ဒာရုဏံ နိရယံ ဂန္တွာ၊ မဟာဒုက္ခသမပ္ပိတာ။|
      block |တတော စုတာ မနုဿေသု၊ ဥပပန္နာ တပဿိနီ။|
    count |၂၁၀|
      block |ဒသဇာတိသဟဿာနိ၊ ဂဏိကတ္တမကာရယိံ။|
      block |တမှာ ပါပါ န မုစ္စိဿံ၊ ဘုတွာ ဒုဋ္ဌဝိသံ ယထာ။|
    count |၂၁၁|
      block |ဗြဟ္မစရိယမသေဝိဿံ၊ ကဿပေ ဇိနသာသနေ။|
      block |တေန ကမ္မဝိပါကေန၊ အဇာယိံ တိဒသေ ပုရေ။|
    count |၂၁၂|
      block |ပစ္ဆိမေ ဘဝေ သမ္ပတ္တေ၊ အဟောသိံ ဩပပါတိကာ။|
      block |အမ္ဗသာခန္တရေ ဇာတာ၊ အမ္ဗပါလီတိ တေနဟံ။|
    count |၂၁၃|
      block |ပရိဝုတာ ပါဏကောဋီဟိ၊ ပဗ္ဗဇိံ ဇိနသာသနေ။|
      block |ပတ္တာဟံ အစလံ ဌာနံ၊ ဓီတာ ဗုဒ္ဓဿ ဩရသာ။|
    count |၂၁၄|
      block |ဣဒ္ဓီသု စ ဝသီ ဟောမိ၊ သောတဓာတုဝိသုဒ္ဓိယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၂၁၅|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၂၁၆|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မေ ဝိမလံ သုဒ္ဓံ၊ ဗုဒ္ဓသေဋ္ဌဿ ဝါဟသာ။|
    count |၂၁၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝါ။|
    count |၂၁၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၁၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အမ္ဗပါလိ ဘိက္ခုနီ ဣမာ ဂါထာယော|
    block |အဘာသိတ္ထာတိ။|
    stand |အမ္ဗပါလိထေရိယာပဒာနံ နဝမံ။|
  block |၁၀။ ပေသလာထေရီအပဒာနံ|
    count |၂၂၀|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၂၂၁|
      block |သာဝတ္ထိယံ ပုရေ ဝရေ၊ ဥပါသကကုလေ အဟံ။|
      block |ပသူတာ တံ ဇိနဝရံ၊ ဒိသွာ သုတွာ စ ဒေသနံ။|
    count |၂၂၂|
      block |တံ ဝီရံ သရဏံ ဂန္တွာ၊ သီလာနိ စ သမာဒိယိံ။|
      block |ကဒာစိ သော မဟာဝီရော၊ မဟာဇနသမာဂမေ။|
    count |၂၂၃|
      block |အတ္တနော အဘိသမ္ဗောဓိံ၊ ပကာသေသိ နရာသဘော။|
      block |အနနုဿုတဓမ္မေသု၊ ပုဗ္ဗေ ဒုက္ခါဒိကေသု စ။|
    count |၂၂၄|
      block |စက္ခု ဉာဏဉ္စ ပညာ စ၊ ဝိဇ္ဇာလောကော စ အာသိ မေ။|
      block |တံ သုတွာ ဥဂ္ဂဟေတွာန၊ ပရိပုစ္ဆိဉ္စ ဘိက္ခဝေါ။|
    count |၂၂၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၂၆|
      block |ပစ္ဆိမေ စ ဘဝေ ဒာနိ၊ ဇာတာ သေဋ္ဌိမဟာကုလေ။|
      block |ဥပေစ္စ ဗုဒ္ဓံ သဒ္ဓမ္မံ၊ သုတွာ သစ္စူပသံဟိတံ။|
    count |၂၂၇|
      block |ပဗ္ဗဇိတွာစိရေနေဝ၊ သစ္စတ္ထာနိ ဝိစိန္တယံ။|
      block |ခေပေတွာ အာသဝေ သဗ္ဗေ၊ အရဟတ္တမပါပုဏိံ။|
    count |၂၂၈|
      block |ဣဒ္ဓီသု စ ဝသီ ဟောမိ၊ ဒိဗ္ဗာယ သောတဓာတုယာ။|
      block |စေတောပရိယဉာဏဿ၊ ဝသီ ဟောမိ မဟာမုနေ။|
    count |၂၂၉|
      block |ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၂၃၀|
      block |အတ္ထဓမ္မနိရုတ္တီသု၊ ပဋိဘာနေ တထေဝ စ။|
      block |ဉာဏံ မေ ဝိမလံ သုဒ္ဓံ၊ ဗုဒ္ဓသေဋ္ဌဿ ဝါဟသာ။|
    count |၂၃၁|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂီဝ ဗန္ဓနံ ဆေတွာ၊ ဝိဟရာမိ အနာသဝါ။|
    count |၂၃၂|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၃၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      block |ခတ္တိယာ ဗြာဟ္မဏီ စေဝ၊ တထာ ဥပ္ပလဒာယိကာ။|
      block |သိင်္ဂါလမာတာ သုက္ကာ စ၊ အဘိရူပါ အဍ္ဎကာသိကာ။|
      block |ပုဏ္ဏာ စ အမ္ဗပါလီ စ၊ ပေသလာတိ စ တာ ဒသ။|
      block |ဂါထာယော ဒွိသတာနေတ္ထ၊ ဒွိစတ္တာလီသ စုတ္တရိ။|
      block |သုမေဓာ ဧကူပေါသထာ၊ ကုဏ္ဍလကေသီ ခတ္တိယာ။|
      block |သဟဿံ တိသတာ ဂါထာ၊ သတ္တတာလီသ ပိဏ္ဍိတာ။|
      block |သဟ ဥဒ္ဒာနဂါထာဟိ၊ ဂဏိတာယော ဝိဘာဝိဘိ။|
      block |သဟဿံ တိသတံ ဂါထာ၊ သတ္တပညာသမေဝ စာတိ။|
    block |ဣတ္ထံ သုဒံ ပေသလာ ဘိက္ခုနီ ဣမာ ဂါထာယော အဘာသိတ္ထာတိ။|
    stand |ပေသလာထေရိယာပဒာနံ ဒသမံ။|
    stand |ခတ္တိယာဝဂ္ဂေါ စတုတ္ထော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ထေရိကာပဒာနံ သမတ္တံ။|
    stand |အပဒာနပါဠိ သမတ္တာ။|
