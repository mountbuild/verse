block |၅၆။ ယသဝဂ္ဂေါ|
  block |၁။ ယသတ္ထေရအပဒာနံ|
    count |၁|
      block |မဟာသမုဒ္ဒံ ဩဂ္ဂယှ၊ ဘဝနံ မေ သုနိမ္မိတံ။|
      block |သုနိမ္မိတာ ပေါက္ခရဏီ၊ စက္ကဝါကူပကူဇိတာ။|
    count |၂|
      block |မန္ဒာရကေဟိ သဉ္ဆန္နာ၊ ပဒုမုပ္ပလကေဟိ စ။|
      block |နဒီ စ သန္ဒတေ တတ္ထ၊ သုပတိတ္ထာ မနောရမာ။|
    count |၃|
      block |မစ္ဆကစ္ဆပသဉ္ဆန္နာ၊ နာနာဒိဇသမောတ္ထဋာ။|
      block |မယူရကောဉ္စာဘိရုဒာ၊ ကောကိလာဒီဟိ ဝဂ္ဂုဟိ။|
    count |၄|
      block |ပါရေဝတာ ရဝိဟံသာ၊ စက္ကဝါကာ နဒီစရာ။|
      block |တိတ္တိရာ သာဠိကာ စေတ္ထ၊ ပါဝကာ ဇီဝံဇီဝကာ။|
    count |၅|
      block |ဟံသာကောဉ္စာဘိနဒိတာ၊ ကောသိယာ ပိင်္ဂလာ ဗဟူ။|
      block |သတ္တရတနသမ္ပန္နာ၊ မဏိမုတ္တပဝါဠိကာ။|
    count |၆|
      block |သဗ္ဗေ သောဏ္ဏမယာ ရုက္ခါ၊ နာနာခန္ဓသမေရိတာ။|
      block |ဥဇ္ဇောတေန္တိ ဒိဝါရတ္တိံ၊ ဘဝနံ သဗ္ဗကာလိကံ။|
    count |၇|
      block |သဋ္ဌိတုရိယသဟဿာနိ၊ သာယံ ပါတော ပဝဇ္ဇရေ။|
      block |သောဠသိတ္ထိသဟဿာနိ၊ ပရိဝါရေန္တိ မံ သဒာ။|
    count |၈|
      block |အဘိနိက္ခမ္မ ဘဝနာ၊ သုမေဓံ လောကနာယကံ။|
      block |ပသန္နစိတ္တော သုမနော၊ ဝန္ဒယိံ တံ မဟာယသံ။|
    count |၉|
      block |သမ္ဗုဒ္ဓံ အဘိဝါဒေတွာ၊ သသင်္ဃံ တံ နိမန္တယိံ။|
      block |အဓိဝါသေသိ သော ဓီရော၊ သုမေဓော လောကနာယကော။|
    count |၁၀|
      block |မမ ဓမ္မကထံ ကတွာ၊ ဥယျောဇေသိ မဟာမုနိ။|
      block |သမ္ဗုဒ္ဓံ အဘိဝါဒေတွာ၊ ဘဝနံ မေ ဥပါဂမိံ။|
    count |၁၁|
      block |အာမန္တယိံ ပရိဇနံ၊ သဗ္ဗေ သန္နိပတုံ တဒာ။|
      block |ပုဗ္ဗဏှသမယံ ဗုဒ္ဓေါ၊ ဘဝနံ အာဂမိဿတိ။|
    count |၁၂|
      block |လာဘာ အမှံ သုလဒ္ဓါ နော၊ ယေ ဝသာမ တဝန္တိကေ။|
      block |မယမ္ပိ ဗုဒ္ဓသေဋ္ဌဿ၊ ပူဇယိဿာမ သတ္ထုနော။|
    count |၁၃|
      block |အန္နံ ပါနံ ပဋ္ဌပေတွာ၊ ကာလံ အာရောစယိံ အဟံ။|
      block |ဝသီသတသဟဿေဟိ၊ ဥပေသိ လောကနာယကော။|
    count |၁၄|
      block |ပဉ္စင်္ဂိကေဟိ တုရိယေဟိ၊ ပစ္စုဂ္ဂမမကာသဟံ။|
      block |သဗ္ဗသောဏ္ဏမယေ ပီဌေ၊ နိသီဒိ ပုရိသုတ္တမော။|
    count |၁၅|
      block |ဥပရိစ္ဆဒနံ အာသိ၊ သဗ္ဗသောဏ္ဏမယံ တဒာ။|
      block |ဗီဇနီယော ပဝါယန္တိ၊ ဘိက္ခုသင်္ဃံ အနုတ္တရံ။|
    count |၁၆|
      block |ပဟူတေနန္နပါနေန၊ ဘိက္ခုသင်္ဃံ အတပ္ပယိံ။|
      block |ပစ္စေကဒုဿယုဂလေ၊ ဘိက္ခုသင်္ဃဿဒာသဟံ။|
    count |၁၇|
      block |ယံ ဝဒေတိ သုမေဓော သော၊ အာဟုတီနံ ပဋိဂ္ဂဟော။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၁၈|
      block |ယော မံ အန္နေန ပါနေန၊ သဗ္ဗေ ဣမေ စ တပ္ပယိ။|
      block |တမဟံ ကိတ္တယိဿာမိ၊ သုဏာထ မမ ဘာသတော။|
    count |၁၉|
      block |အဋ္ဌာရသေ ကပ္ပသတေ၊ ဒေဝလောကေ ရမိဿတိ။|
      block |သဟဿက္ခတ္တုံ ရာဇာယံ၊ စက္ကဝတ္တီ ဘဝိဿတိ။|
    count |၂၀|
      block |ဥပဂစ္ဆတိ ယံ ယောနိံ၊ ဒေဝတ္တံ အထ မာနုသံ။|
      block |သဗ္ဗသောဏ္ဏမယံ တဿ၊ ဆဒနံ ဓာရယိဿတိ။|
    count |၂၁|
      block |တိံသကပ္ပသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၂၂|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၂၃|
      block |ဘိက္ခုသင်္ဃေ နိသီဒိတွာ၊ သီဟနာဒံ နဒိဿတိ။|
      block |စိတကေ ဆတ္တံ ဓာရေန္တိ၊ ဟေဋ္ဌာ ဆတ္တမှိ ဍယှထ။|
    count |၂၄|
      block |သာမညံ မေ အနုပ္ပတ္တံ၊ ကိလေသာ ဈာပိတာ မယာ။|
      block |မဏ္ဍပေ ရုက္ခမူလေ ဝါ၊ သန္တာသော မေ န ဝိဇ္ဇတိ။|
    count |၂၅|
      block |တိံသကပ္ပသဟဿမှိ၊ ယံ ဒာနမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ သဗ္ဗဒာနဿိဒံ ဖလံ။|
    count |၂၆|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၂၇|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၂၈|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    block |ဣတ္ထံ သုဒံ အာယသ္မာ ယသော ထေရော ဣမာ ဂါထာယော အဘာသိတ္ထာတိ။|
    stand |ယသတ္ထေရဿာပဒာနံ ပဌမံ။|
  block |၂။ နဒီကဿပတ္ထေရအပဒာနံ|
    count |၂၉|
      block |ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။|
      block |ပိဏ္ဍစာရံ စရန္တဿ၊ ဝါရတော ဥတ္တမံ ယသံ။|
      block |အဂ္ဂဖလံ ဂဟေတွာန၊ အဒာသိံ သတ္ထုနော အဟံ။|
    count |၃၀|
      block |တေန ကမ္မေန ဒေဝိန္ဒော၊ လောကဇေဋ္ဌော နရာသဘော။|
      block |သမ္ပတ္တောမှိ အစလံ ဌာနံ၊ ဟိတွာ ဇယပရာဇယံ။|
    count |၃၁|
      block |သတသဟဿိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ အဂ္ဂဒာနဿိဒံ ဖလံ။|
    count |၃၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ နဒီကဿပေါ ထေရော ဣမာ ဂါထာယော|
    block |အဘာသိတ္ထာတိ။|
    stand |နဒီကဿပတ္ထေရဿာပဒာနံ ဒုတိယံ။|
  block |၃။ ဂယာကဿပတ္ထေရအပဒာနံ|
    count |၃၅|
      block |အဇိနစမ္မဝတ္ထောဟံ၊ ခါရိဘာရဓရော တဒာ။|
      block |ခါရိကံ ဟာရယိတွာန၊ ကောလံ အဟာသိ အဿမံ။|
    count |၃၆|
      block |ဘဂဝါ တမှိ သမယေ၊ ဧကော အဒုတိယော ဇိနော။|
      block |မမဿမံ ဥပါဂစ္ဆိ၊ ဇောတေန္တော သဗ္ဗကာလိကံ။|
    count |၃၇|
      block |သကံ စိတ္တံ ပသာဒေတွာ၊ အဘိဝါဒေတွာန သုဗ္ဗတံ။|
      block |ဥဘော ဟတ္ထေဟိ ပဂ္ဂယှ၊ ကောလံ ဗုဒ္ဓဿဒာသဟံ။|
    count |၃၈|
      block |ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ကောလဒာနဿိဒံ ဖလံ။|
    count |၃၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဂယာကဿပေါ ထေရော ဣမာ ဂါထာယော|
    block |အဘာသိတ္ထာတိ။|
    stand |ဂယာကဿပတ္ထေရဿာပဒာနံ တတိယံ။|
  block |၄။ ကိမိလတ္ထေရအပဒာနံ|
    count |၄၂|
      block |နိဗ္ဗုတေ ကကုသန္ဓမှိ၊ ဗြာဟ္မဏမှိ ဝုသီမတိ။|
      block |ဂဟေတွာ သလလံ မာလံ၊ မဏ္ဍပံ ကာရယိံ အဟံ။|
    count |၄၃|
      block |တာဝတိံသံ ဂတော သန္တော၊ လဘိမှ ဗျမှမုတ္တမံ။|
      block |အညေ ဒေဝေတိရောစာမိ၊ ပုညကမ္မဿိဒံ ဖလံ။|
    count |၄၄|
      block |ဒိဝါ ဝါ ယဒိ ဝါ ရတ္တိံ၊ စင်္ကမန္တော ဌိတော စဟံ။|
      block |ဆန္နော သလလပုပ္ဖေဟိ၊ ပုညကမ္မဿိဒံ ဖလံ။|
    count |၄၅|
      block |ဣမသ္မိံယေဝ ကပ္ပမှိ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၄၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကိမိလော ထေရော ဣမာ ဂါထာယော|
    block |အဘာသိတ္ထာတိ။|
    stand |ကိမိလတ္ထေရဿာပဒာနံ စတုတ္ထံ။|
  block |၅။ ဝဇ္ဇီပုတ္တတ္ထေရအပဒာနံ|
    count |၄၉|
      block |သဟဿရံသီ ဘဂဝါ၊ သယမ္ဘူ အပရာဇိတော။|
      block |ဝိဝေကာ ဝုဋ္ဌဟိတွာန၊ ဂေါစရာယာဘိနိက္ခမိ။|
    count |၅၀|
      block |ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။|
      block |ပသန္နစိတ္တော သုမနော၊ သဝဏ္ဋံ အဒဒိံ ဖလံ။|
    count |၅၁|
      block |စတုန္နဝုတိတော ကပ္ပေ၊ ယံ ဖလံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၅၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝဇ္ဇီပုတ္တော ထေရော ဣမာ ဂါထာယော|
    block |အဘာသိတ္ထာတိ။|
    stand |ဝဇ္ဇီပုတ္တတ္ထေရဿာပဒာနံ ပဉ္စမံ။|
  block |၆။ ဥတ္တရတ္ထေရအပဒာနံ|
    count |၅၅|
      block |သုမေဓော နာမ သမ္ဗုဒ္ဓေါ၊ ဗာတ္တိံသဝရလက္ခဏော။|
      block |ဝိဝေကကာမော ဘဂဝါ၊ ဟိမဝန္တမုပါဂမိ။|
    count |၅၆|
      block |အဇ္ဈောဂါဟေတွာ ဟိမဝန္တံ၊ အဂ္ဂေါ ကာရုဏိကော မုနိ။|
      block |ပလ္လင်္ကံ အာဘုဇိတွာန၊ နိသီဒိ ပုရိသုတ္တမော။|
    count |၅၇|
      block |ဝိဇ္ဇဓရော တဒာ အာသိံ၊ အန္တလိက္ခစရော အဟံ။|
      block |တိသူလံ သုဂတံ ဂယှ၊ ဂစ္ဆာမိ အမ္ဗရေ တဒာ။|
    count |၅၈|
      block |ပဗ္ဗတဂ္ဂေ ယထာ အဂ္ဂိ၊ ပုဏ္ဏမာယေဝ စန္ဒိမာ။|
      block |ဝနံ ဩဘာသတေ ဗုဒ္ဓေါ၊ သာလရာဇာဝ ဖုလ္လိတော။|
    count |၅၉|
      block |ဝနဂ္ဂါ နိက္ခမိတွာန၊ ဗုဒ္ဓရံသီဘိဓာဝရေ။|
      block |နဠဂ္ဂိဝဏ္ဏသင်္ကာသာ၊ ဒိသွာ စိတ္တံ ပသာဒယိံ။|
    count |၆၀|
      block |ဝိစိနံ အဒ္ဒသံ ပုပ္ဖံ၊ ကဏိကာရံ ဒေဝဂန္ဓိကံ။|
      block |တီဏိ ပုပ္ဖာနိ အာဒာယ၊ ဗုဒ္ဓသေဋ္ဌမပူဇယိံ။|
    count |၆၁|
      block |ဗုဒ္ဓဿ အာနုဘာဝေန၊ တီဏိ ပုပ္ဖာနိ မေ တဒာ။|
      block |ဥဒ္ဓံ ဝဏ္ဋာ အဓောပတ္တာ၊ ဆာယံ ကုဗ္ဗန္တိ သတ္ထုနော။|
    count |၆၂|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ တာဝတိံသမဂစ္ဆဟံ။|
    count |၆၃|
      block |တတ္ထ မေ သုကတံ ဗျမှံ၊ ကဏိကာရီတိ ဉာယတိ။|
      block |သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။|
    count |၆၄|
      block |သဟဿကဏ္ဍံ သတဘေဏ္ဍု၊ ဓဇာလု ဟရိတာမယံ။|
      block |သတသဟဿနိယျူဟာ၊ ဗျမှေ ပါတုဘဝိံသု မေ။|
    count |၆၅|
      block |သောဏ္ဏမယာ မဏိမယာ၊ လောဟိတင်္ကမယာပိ စ။|
      block |ဖလိကာပိ စ ပလ္လင်္ကာ၊ ယေနိစ္ဆကာ ယဒိစ္ဆကာ။|
    count |၆၆|
      block |မဟာရဟဉ္စ သယနံ၊ တူလိကာ ဝိကတီယုတံ။|
      block |ဥဒ္ဓလောမိဉ္စ ဧကန္တံ၊ ဗိမ္ဗောဟနသမာယုတံ။|
    count |၆၇|
      block |ဘဝနာ နိက္ခမိတွာန၊ စရန္တော ဒေဝစာရိကံ။|
      block |ယထာ ဣစ္ဆာမိ ဂမနံ၊ ဒေဝသင်္ဃပုရက္ခတော။|
    count |၆၈|
      block |ပုပ္ဖဿ ဟေဋ္ဌာ တိဋ္ဌာမိ၊ ဥပရိစ္ဆဒနံ မမ။|
      block |သမန္တာ ယောဇနသတံ၊ ကဏိကာရေဟိ ဆာဒိတံ။|
    count |၆၉|
      block |သဋ္ဌိတုရိယသဟဿာနိ၊ သာယပါတံ ဥပဋ္ဌဟုံ။|
      block |ပရိဝါရေန္တိ မံ နိစ္စံ၊ ရတ္တိန္ဒိဝမတန္ဒိတာ။|
    count |၇၀|
      block |တတ္ထ နစ္စေဟိ ဂီတေဟိ၊ တာလေဟိ ဝါဒိတေဟိ စ။|
      block |ရမာမိ ခိဍ္ဍာ ရတိယာ၊ မောဒာမိ ကာမကာမဟံ။|
    count |၇၁|
      block |တတ္ထ ဘုတွာ ပိဝိတွာ စ၊ မောဒာမိ တိဒသေ တဒာ။|
      block |နာရီဂဏေဟိ သဟိတော၊ မောဒာမိ ဗျမှမုတ္တမေ။|
    count |၇၂|
      block |သတာနံ ပဉ္စက္ခတ္တုဉ္စ၊ ဒေဝရဇ္ဇမကာရယိံ။|
      block |သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၇၃|
      block |ဘဝေ ဘဝေ သံသရန္တော၊ မဟာဘောဂံ လဘာမဟံ။|
      block |ဘောဂေ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။|
    count |၇၄|
      block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
      block |အညံ ဂတိံ န ဇာနာမိ၊ ဗုဒ္ဓပူဇာယိဒံ ဖလံ။|
    count |၇၅|
      block |ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။|
      block |နီစေ ကုလေ န ဇာယာမိ၊ ဗုဒ္ဓပူဇာယိဒံ ဖလံ။|
    count |၇၆|
      block |ဟတ္ထိယာနံ အဿယာနံ၊ သိဝိကံ သန္ဒမာနိကံ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၇၇|
      block |ဒာသီဂဏံ ဒာသဂဏံ၊ နာရိယော သမလင်္ကတာ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၇၈|
      block |ကောသေယျကမ္ဗလိယာနိ၊ ခေါမကပ္ပါသိကာနိ စ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၇၉|
      block |နဝဝတ္ထံ နဝဖလံ၊ နဝဂ္ဂရသဘောဇနံ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၈၀|
      block |ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။|
      block |လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။|
    count |၈၁|
      block |သဗ္ဗတ္ထ ပူဇိတော ဟောမိ၊ ယသော အစ္စုဂ္ဂတော မမ။|
      block |မဟာပက္ခေါ သဒာ ဟောမိ၊ အဘေဇ္ဇပရိသော သဒာ။|
      block |ဉာတီနံ ဥတ္တမော ဟောမိ၊ ဗုဒ္ဓပူဇာယိဒံ ဖလံ။|
    count |၈၂|
      block |သီတံ ဥဏှံ န ဇာနာမိ၊ ပရိဠာဟော န ဝိဇ္ဇတိ။|
      block |အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။|
    count |၈၃|
      block |သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။|
      block |ဝေဝဏ္ဏိယံ န ဇာနာမိ၊ ဗုဒ္ဓပူဇာယိဒံ ဖလံ။|
    count |၈၄|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |သာဝတ္ထိယံ ပုရေ ဇာတော၊ မဟာသာလေသု အဍ္ဎကေ။|
    count |၈၅|
      block |ပဉ္စ ကာမဂုဏေ ဟိတွာ၊ ပဗ္ဗဇိံ အနဂါရိယံ။|
      block |ဇာတိယာ သတ္တဝဿောဟံ၊ အရဟတ္တမပါပုဏိံ။|
    count |၈၆|
      block |ဥပသမ္ပဒာယီ ဗုဒ္ဓေါ၊ ဂုဏမညာယ စက္ခုမာ။|
      block |တရုဏော ပူဇနီယောဟံ၊ ဗုဒ္ဓပူဇာယိဒံ ဖလံ။|
    count |၈၇|
      block |ဒိဗ္ဗစက္ခုဝိသုဒ္ဓံ မေ၊ သမာဓိကုသလော အဟံ။|
      block |အဘိညာပါရမိပ္ပတ္တော၊ ဗုဒ္ဓပူဇာယိဒံ ဖလံ။|
    count |၈၈|
      block |ပဋိသမ္ဘိဒာ အနုပ္ပတ္တော၊ ဣဒ္ဓိပါဒေသု ကောဝိဒော။|
      block |ဓမ္မေသု ပါရမိပ္ပတ္တော၊ ဗုဒ္ဓပူဇာယိဒံ ဖလံ။|
    count |၈၉|
      block |တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၉၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥတ္တရော ထေရော ဣမာ ဂါထာယော|
    block |အဘာသိတ္ထာတိ။|
    stand |ဥတ္တရတ္ထေရဿာပဒာနံ ဆဋ္ဌံ။|
  block |၇။ အပရဥတ္တရတ္ထေရအပဒာနံ|
    count |၉၃|
      block |နိဗ္ဗုတေ လောကနာထမှိ၊ သိဒ္ဓတ္ထေ လောကနာယကေ။|
      block |မမ ဉာတီ သမာနေတွာ၊ ဓာတုပူဇံ အကာသဟံ။|
    count |၉၄|
      block |စတုန္နဝုတိတော ကပ္ပေ၊ ယံ ဓာတုမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဓာတုပူဇာယိဒံ ဖလံ။|
    count |၉၅|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၆|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၇|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အပရဥတ္တရတ္ထေရော ဣမာ ဂါထာယော|
    block |အဘာသိတ္ထာတိ။|
    stand |အပရဿ ဥတ္တရတ္ထေရဿာပဒာနံ သတ္တမံ။|
  block |၈။ ဘဒ္ဒဇိတ္ထေရအပဒာနံ|
    count |၉၈|
      block |ဩဂယှ ယံ ပေါက္ခရဏိံ၊ နာနာကုဉ္ဇရသေဝိတံ။|
      block |ဥဒ္ဓရာမိ ဘိသံ တတ္ထ၊ ဃာသဟေတု အဟံ တဒာ။|
    count |၉၉|
      block |ဘဂဝါ တမှိ သမယေ၊ ပဒုမုတ္တရသဝှယော။|
      block |ရတ္တမ္ဗရဓရော ဗုဒ္ဓေါ၊ ဂစ္ဆတေ အနိလဉ္ဇသေ။|
    count |၁၀၀|
      block |ဓုနန္တော ပံသုကူလာနိ၊ သဒ္ဒံ အဿောသဟံ တဒာ။|
      block |ဥဒ္ဓံ နိဇ္ဈာယမာနောဟံ၊ အဒ္ဒသံ လောကနာယကံ။|
    count |၁၀၁|
      block |တတ္ထေဝ ဌိတကော သန္တော၊ အာယာစိံ လောကနာယကံ။|
      block |မဓုံ ဘိသေဟိ သဟိတံ၊ ခီရံ သပ္ပိံ မုဠာလိကံ။|
    count |၁၀၂|
      block |ပဋိဂ္ဂဏှာတု မေ ဗုဒ္ဓေါ၊ အနုကမ္ပါယ စက္ခုမာ။|
      block |တတော ကာရုဏိကော သတ္ထာ၊ ဩရောဟိတွာ မဟာယသော။|
    count |၁၀၃|
      block |ပဋိဂ္ဂဏှိ မမ ဘိက္ခံ၊ အနုကမ္ပါယ စက္ခုမာ။|
      block |ပဋိဂ္ဂဟေတွာ သမ္ဗုဒ္ဓေါ၊ အကာ မေ အနုမောဒနံ။|
    count |၁၀၄|
      block |သုခီ ဟောတု မဟာပုည၊ ဂတိ တုယှံ သမိဇ္ဈတု။|
      block |ဣမိနာ ဘိသဒာနေန၊ လဘဿု ဝိပုလံ သုခံ။|
    count |၁၀၅|
      block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
      block |ဘိက္ခမာဒာယ သမ္ဗုဒ္ဓေါ၊ အာကာသေနာဂမာ ဇိနော။|
    count |၁၀၆|
      block |တတော ဘိသံ ဂဟေတွာန၊ အဂစ္ဆိံ မမ အဿမံ။|
      block |ဘိသံ ရုက္ခေ လဂ္ဂေတွာန၊ မမ ဒာနံ အနုဿရိံ။|
    count |၁၀၇|
      block |မဟာဝါတော ဥဋ္ဌဟိတွာ၊ သဉ္စာလေသိ ဝနံ တဒာ။|
      block |အာကာသော အဘိနာဒိတ္ထ၊ အသနီ စ ဖလီ တဒာ။|
    count |၁၀၈|
      block |တတော မေ အသနီပါတော၊ မတ္ထကေ နိပတီ တဒာ။|
      block |သောဟံ နိသိန္နကော သန္တော၊ တတ္ထ ကာလင်္ကတော အဟံ။|
    count |၁၀၉|
      block |ပုညကမ္မေန သညုတ္တော၊ တုသိတံ ဥပပဇ္ဇဟံ။|
      block |ကဠေဝရံ မေ ပတိတံ၊ ဒေဝလောကေ ရမာမဟံ။|
    count |၁၁၀|
      block |ဆဠသီတိသဟဿာနိ၊ နာရိယော သမလင်္ကတာ။|
      block |သာယံ ပါတံ ဥပဋ္ဌန္တိ၊ ဘိသဒာနဿိဒံ ဖလံ။|
    count |၁၁၁|
      block |မနုဿယောနိမာဂန္တွာ၊ သုခိတော ဟောမဟံ တဒာ။|
      block |ဘောဂါ မေ ဦနတာ နတ္ထိ၊ ဘိသဒာနဿိဒံ ဖလံ။|
    count |၁၁၂|
      block |အနုကမ္ပိတကော တေန၊ ဒေဝဒေဝေန တာဒိနာ။|
      block |သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။|
    count |၁၁၃|
      block |သတသဟဿိတော ကပ္ပေ၊ ယံ ဘိသံ အဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။|
    count |၁၁၄|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၁၅|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၁၆|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဘဒ္ဒဇိတ္ထေရော ဣမာ ဂါထာယော|
    block |အဘာသိတ္ထာတိ။|
    stand |ဘဒ္ဒဇိတ္ထေရဿာပဒာနံ အဋ္ဌမံ။|
  block |၉။ သိဝကတ္ထေရအပဒာနံ|
    count |၁၁၇|
      block |ဧသနာယ စရန္တဿ၊ ဝိပဿိဿ မဟေသိနော။|
      block |ရိတ္တကံ ပတ္တံ ဒိသွာန၊ ကုမ္မာသံ ပူရယိံ အဟံ။|
    count |၁၁၈|
      block |ဧကနဝုတိတော ကပ္ပေ၊ ယံ ဘိက္ခမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ကုမ္မာသဿ ဣဒံ ဖလံ။|
    count |၁၁၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၂၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သိဝကတ္ထေရော ဣမာ ဂါထာယော|
    block |အဘာသိတ္ထာတိ။|
    stand |သိဝကတ္ထေရဿာပဒာနံ နဝမံ။|
  block |၁၀။ ဥပဝါနတ္ထေရအပဒာနံ|
    count |၁၂၂|
      block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
      block |ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။|
    count |၁၂၃|
      block |မဟာဇနာ သမာဂမ္မ၊ ပူဇယိတွာ တထာဂတံ။|
      block |စိတံ ကတွာန သုဂတံ၊ သရီရံ အဘိရောပယုံ။|
    count |၁၂၄|
      block |သရီရကိစ္စံ ကတွာန၊ ဓာတုံ တတ္ထ သမာနယုံ။|
      block |သဒေဝမနုဿာ သဗ္ဗေ၊ ဗုဒ္ဓထူပံ အကံသု တေ။|
    count |၁၂၅|
      block |ပဌမာ ကဉ္စနမယာ၊ ဒုတိယာ စ မဏိမယာ။|
      block |တတိယာ ရူပိယမယာ၊ စတုတ္ထီ ဖလိကာမယာ။|
    count |၁၂၆|
      block |တတ္ထ ပဉ္စမိကာ စေဝ၊ လောဟိတင်္ကမယာ အဟု။|
      block |ဆဋ္ဌာ မသာရဂလ္လဿ၊ သဗ္ဗံ ရတနမယူပရိ။|
    count |၁၂၇|
      block |ဇင်္ဃာ မဏိမယာ အာသိ၊ ဝေဒိကာ ရတနာမယာ။|
      block |သဗ္ဗသောဏ္ဏမယော ထူပေါ၊ ဥဒ္ဓံ ယောဇနမုဂ္ဂတော။|
    count |၁၂၈|
      block |ဒေဝါ တတ္ထ သမာဂန္တွာ၊ ဧကတော မန္တယုံ တဒာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၁၂၉|
      block |ဓာတု အာဝေဏိကာ နတ္ထိ၊ သရီရံ ဧကပိဏ္ဍိတံ။|
      block |ဣမမှိ ဗုဒ္ဓထူပမှိ၊ ကဿာမ ကဉ္စုကံ မယံ။|
    count |၁၃၀|
      block |ဒေဝါ သတ္တဟိ ရတ္နေဟိ၊ အညံ ဝဍ္ဎေသုံ ယောဇနံ။|
      block |ထူပေါ ဒွိယောဇနုဗ္ဗေဓော၊ တိမိရံ ဗျပဟန္တိ သော။|
    count |၁၃၁|
      block |နာဂါ တတ္ထ သမာဂန္တွာ၊ ဧကတော မန္တယုံ တဒာ။|
      block |မနုဿာ စေဝ ဒေဝါ စ၊ ဗုဒ္ဓထူပံ အကံသု တေ။|
    count |၁၃၂|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၁၃၃|
      block |ဣန္ဒနီလံ မဟာနီလံ၊ အထော ဇောတိရသံ မဏိံ။|
      block |ဧကတော သန္နိပါတေတွာ၊ ဗုဒ္ဓထူပံ အဆာဒယုံ။|
    count |၁၃၄|
      block |သဗ္ဗံ မဏိမယံ အာသိ၊ ယာဝတာ ဗုဒ္ဓစေတိယံ။|
      block |တိယောဇနသမုဗ္ဗေဓံ၊ အာလောကကရဏံ တဒာ။|
    count |၁၃၅|
      block |ဂရုဠာ စ သမာဂန္တွာ၊ ဧကတော မန္တယုံ တဒာ။|
      block |မနုဿာ ဒေဝနာဂါ စ၊ ဗုဒ္ဓပူဇံ အကံသု တေ။|
    count |၁၃၆|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၁၃၇|
      block |သဗ္ဗံ မဏိမယံ ထူပံ၊ အကရုံ တေ စ ကဉ္စုကံ။|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
    count |၁၃၈|
      block |စတုယောဇနမုဗ္ဗေဓော၊ ဗုဒ္ဓထူပေါ ဝိရောစတိ။|
      block |ဩဘာသေတိ ဒိသာ သဗ္ဗာ၊ သတရံသီဝ ဥဂ္ဂတော။|
    count |၁၃၉|
      block |ကုမ္ဘဏ္ဍာ စ သမာဂန္တွာ၊ ဧကတော မန္တယုံ တဒာ။|
      block |မနုဿာ စေဝ ဒေဝါ စ၊ နာဂါ စ ဂရုဠာ တထာ။|
    count |၁၄၀|
      block |ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
    count |၁၄၁|
      block |မယမ္ပိ ထူပံ ကဿာမ၊ လောကနာထဿ တာဒိနော။|
      block |ရတနေဟိ ဆာဒေဿာမ၊ အာယတံ ဗုဒ္ဓစေတိယံ။|
    count |၁၄၂|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
      block |ပဉ္စယောဇနမုဗ္ဗေဓော၊ ထူပေါ ဩဘာသတေ တဒာ။|
    count |၁၄၃|
      block |ယက္ခါ တတ္ထ သမာဂန္တွာ၊ ဧကတော မန္တယုံ တဒာ။|
      block |မနုဿာ ဒေဝနာဂါ စ၊ ဂရုဠာ စ ကုမ္ဘဏ္ဍကာ။|
    count |၁၄၄|
      block |ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။|
      block |မာ နော ပမတ္တာ အဿုမှ၊ အပ္ပမတ္တာ သဒေဝကာ။|
    count |၁၄၅|
      block |မယမ္ပိ ထူပံ ကဿာမ၊ လောကနာထဿ တာဒိနော။|
      block |ဖလိကာ ဆာဒယိဿာမ၊ အာယတံ ဗုဒ္ဓစေတိယံ။|
    count |၁၄၆|
      block |ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။|
      block |ဆယောဇနိကမုဗ္ဗေဓော၊ ထူပေါ ဩဘာသတေ တဒာ။|
    count |၁၄၇|
      block |ဂန္ဓဗ္ဗာ စ သမာဂန္တွာ၊ ဧကတော မန္တယုံ တဒာ။|
      block |မနုဇာ ဒေဝတာ နာဂါ၊ ကုမ္ဘဏ္ဍာ ဂရုဠာ တထာ။|
    count |၁၄၈|
      block |သဗ္ဗေ အကံသု ဗုဒ္ဓထူပံ၊ မယမေတ္ထ အကာရကာ။|
      block |မယမ္ပိ ထူပံ ကဿာမ၊ လောကနာထဿ တာဒိနော။|
    count |၁၄၉|
      block |ဝေဒိယော သတ္တ ကတွာန၊ ဓဇံ ဆတ္တံ အကံသု တေ။|
      block |သဗ္ဗသောဏ္ဏမယံ ထူပံ၊ ဂန္ဓဗ္ဗာ ကာရယုံ တဒာ။|
    count |၁၅၀|
      block |သတ္တယောဇနမုဗ္ဗေဓော၊ ထူပေါ ဩဘာသတေ တဒာ။|
      block |ရတ္တိန္ဒိဝါ န ဉာယန္တိ၊ အာလောကော ဟောတိ သဗ္ဗဒာ။|
    count |၁၅၁|
      block |အဘိဘောန္တိ န တဿာဘာ၊ စန္ဒသူရာ သတာရကာ။|
      block |သမန္တာ ယောဇနသတေ၊ ပဒီပေါပိ န ပဇ္ဇလိ။|
    count |၁၅၂|
      block |တေန ကာလေန ယေ ကေစိ၊ ထူပံ ပူဇေန္တိ မာနုသာ။|
      block |န တေ ထူပံ အာရုဟန္တိ၊ အမ္ဗရေ ဥက္ခိပန္တိ တေ။|
    count |၁၅၃|
      block |ဒေဝေဟိ ဌပိတော ယက္ခေါ၊ အဘိသမ္မတနာမကော။|
      block |ဓဇံ ဝါ ပုပ္ဖဒာမံ ဝါ၊ အဘိရောပေတိ ဥတ္တရိံ။|
    count |၁၅၄|
      block |န တေ ပဿန္တိ တံ ယက္ခံ၊ ဒာမံ ပဿန္တိ ဂစ္ဆတော။|
      block |ဧဝံ ပဿိတွာ ဂစ္ဆန္တာ၊ သဗ္ဗေ ဂစ္ဆန္တိ သုဂ္ဂတိံ။|
    count |၁၅၅|
      block |ဝိရုဒ္ဓါ ယေ ပါဝစနေ၊ ပသန္နာ ယေ စ သာသနေ။|
      block |ပါဋိဟီရံ ဒဋ္ဌုကာမာ၊ ထူပံ ပူဇေန္တိ မာနုသာ။|
    count |၁၅၆|
      block |နဂရေ ဟံသဝတိယာ၊ အဟောသိံ ဘတကော တဒာ။|
      block |အာမောဒိတံ ဇနံ ဒိသွာ၊ ဧဝံ စိန္တေသဟံ တဒာ။|
    count |၁၅၇|
      block |ဥဠာရော ဘဂဝါ နေသော၊ ယဿ ဓာတုဃရေ ဒိသံ။|
      block |ဣမာ စ ဇနတာ တုဋ္ဌာ၊ ကာရံ ကုဗ္ဗံ န တပ္ပရေ။|
    count |၁၅၈|
      block |အဟမ္ပိ ကာရံ ကဿာမိ၊ လောကနာထဿ တာဒိနော။|
      block |တဿ ဓမ္မေသု ဒာယာဒော၊ ဘဝိဿာမိ အနာဂတေ။|
    count |၁၅၉|
      block |သုဓောတံ ရဇကေနာဟံ၊ ဥတ္တရေယျံ ပဋံ မမ။|
      block |ဝေဠဂ္ဂေ အာလဂ္ဂေတွာန၊ ဓဇံ ဥက္ခိပိမမ္ဗရေ။|
    count |၁၆၀|
      block |အဘိသမ္မတကော ဂယှ၊ အမ္ဗရေ ဟာသိ မေ ဓဇံ။|
      block |ဝါတေရိတံ ဓဇံ ဒိသွာ၊ ဘိယျော ဟာသံ ဇနေသဟံ။|
    count |၁၆၁|
      block |တတ္ထ စိတ္တံ ပသာဒေတွာ၊ သမဏံ ဥပသင်္ကမိံ။|
      block |တံ ဘိက္ခုံ အဘိဝါဒေတွာ၊ ဝိပါကံ ပုစ္ဆဟံ ဓဇေ။|
    count |၁၆၂|
      block |သော မေ ကထေသိ အာနန္ဒီ၊ ပီတိသဉ္ဇနနံ မမ။|
      block |တဿ ဓဇဿ ဝိပါကံ၊ အနုဘောဿသိ သဗ္ဗဒာ။|
    count |၁၆၃|
      block |ဟတ္ထိအဿရထာပတ္တီ၊ သေနာ စ စတုရင်္ဂိနီ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၁၆၄|
      block |သဋ္ဌိတုရိယသဟဿာနိ၊ ဘေရိယော သမလင်္ကတာ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၁၆၅|
      block |ဆဠသီတိသဟဿာနိ၊ နာရိယော သမလင်္ကတာ။|
      block |ဝိစိတ္တဝတ္ထာဘရဏာ၊ အာမုက္ကမဏိကုဏ္ဍလာ။|
    count |၁၆၆|
      block |အာဠာရပမှာ ဟသုလာ၊ သုသညာ တနုမဇ္ဈိမာ။|
      block |ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။|
    count |၁၆၇|
      block |တိံသကပ္ပသဟဿာနိ၊ ဒေဝလောကေ ရမိဿသိ။|
      block |အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။|
    count |၁၆၈|
      block |သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။|
      block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
    count |၁၆၉|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၇၀|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |ပုညကမ္မေန သညုတ္တော၊ ဗြဟ္မဗန္ဓု ဘဝိဿသိ။|
    count |၁၇၁|
      block |အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။|
      block |ဂေါတမဿ ဘဂဝတော၊ သာသနေ ပဗ္ဗဇိဿသိ။|
    count |၁၇၂|
      block |အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။|
      block |ဥပဝါနောတိ နာမေန၊ ဟေဿသိ သတ္ထု သာဝကော။|
    count |၁၇၃|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |သုမုတ္တော သရဝေဂေါဝ၊ ကိလေသေ ဈာပယိံ မမ။|
    count |၁၇၄|
      block |စက္ကဝတ္တိဿ သန္တဿ၊ စာတုဒ္ဒီပိဿရဿ မေ။|
      block |တီဏိ ယောဇနာနိ သာမန္တာ၊ ဥဿီယန္တိ ဓဇာ သဒာ။|
    count |၁၇၅|
      block |သတသဟဿိတော ကပ္ပေ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။|
    count |၁၇၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၇၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၇၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥပဝါနတ္ထေရော ဣမာ ဂါထာယော|
    block |အဘာသိတ္ထာတိ။|
    stand |ဥပဝါနတ္ထေရဿာပဒာနံ ဒသမံ။|
  block |၁၁။ ရဋ္ဌပါလတ္ထေရအပဒာနံ|
    count |၁၇၉|
      block |ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။|
      block |ဝရနာဂေါ မယာ ဒိန္နော၊ ဤသာဒန္တော ဥရူဠှဝါ။|
    count |၁၈၀|
      block |သေတစ္ဆတ္တောပသောဘိတော၊ သကပ္ပနော သဟတ္ထိပေါ။|
      block |အဂ္ဃာပေတွာန တံ သဗ္ဗံ၊ သင်္ဃာရာမံ အကာရယိံ။|
    count |၁၈၁|
      block |စတုပညာသသဟဿာနိ၊ ပါသာဒေ ကာရယိံ အဟံ။|
      block |မဟောဃဒာနံ ကရိတွာန၊ နိယျာဒေသိံ မဟေသိနော။|
    count |၁၈၂|
      block |အနုမောဒိ မဟာဝီရော၊ သယမ္ဘူ အဂ္ဂပုဂ္ဂလော။|
      block |သဗ္ဗေ ဇနေ ဟာသယန္တော၊ ဒေသေသိ အမတံ ပဒံ။|
    count |၁၈၃|
      block |တံ မေ ဗုဒ္ဓေါ ဝိယာကာသိ၊ ဇလဇုတ္တမနာမကော။|
      block |ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။|
    count |၁၈၄|
      block |စတုပညာသသဟဿာနိ၊ ပါသာဒေ ကာရယီ အယံ။|
      block |ကထယိဿာမိ ဝိပါကံ၊ သုဏာထ မမ ဘာသတော။|
    count |၁၈၅|
      block |အဋ္ဌာရသသဟဿာနိ၊ ကူဋာဂါရာ ဘဝိဿရေ။|
      block |ဗျမှုတ္တမမှိ နိဗ္ဗတ္တာ၊ သဗ္ဗသောဏ္ဏမယာ စ တေ။|
    count |၁၈၆|
      block |ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။|
      block |အဋ္ဌပညာသက္ခတ္တုဉ္စ၊ စက္ကဝတ္တီ ဘဝိဿတိ။|
    count |၁၈၇|
      block |ကပ္ပသတသဟဿမှိ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၈၈|
      block |ဒေဝလောကာ စဝိတွာန၊ သုက္ကမူလေန စောဒိတော။|
      block |အဍ္ဎေ ကုလေ မဟာဘောဂေ၊ နိဗ္ဗတ္တိဿတိ တာဝဒေ။|
    count |၁၈၉|
      block |သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။|
      block |ရဋ္ဌပါလောတိ နာမေန၊ ဟေဿတိ သတ္ထု သာဝကော။|
    count |၁၉၀|
      block |ပဓာနပဟိတတ္တော သော၊ ဥပသန္တော နိရူပဓိ။|
      block |သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။|
    count |၁၉၁|
      block |ဥဋ္ဌာယ အဘိနိက္ခမ္မ၊ ဇဟိတာ ဘောဂသမ္ပဒာ။|
      block |ခေဠပိဏ္ဍေဝ ဘောဂမှိ၊ ပေမံ မယှံ န ဝိဇ္ဇတိ။|
    count |၁၉၂|
      block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
      block |ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။|
    count |၁၉၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၉၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၉၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ယသော နဒီကဿပေါ စ၊ ဂယာကိမိလဝဇ္ဇိနော။|
      block |ဒုဝေ ဥတ္တရာ ဘဒ္ဒဇီ၊ သိဝကော ဥပဝါဟနော။|
      block |ရဋ္ဌပါလော ဧကသတံ၊ ဂါထာနံ ပဉ္စနဝုတိ။|
    stand |ဣတ္ထံ သုဒံ အာယသ္မာ ရဋ္ဌပါလော ထေရော ဣမာ ဂါထာယော|
    block |အဘာသိတ္ထာတိ။|
    stand |ရဋ္ဌပါလတ္ထေရဿာပဒာနံ ဧကာဒသမံ။|
    stand |ယသဝဂ္ဂေါ ဆပညာသမော။|
    block |တဿုဒ္ဒာနံ|
    stand |ထေရာပဒာနံ သမတ္တံ။|
    stand |ဧတ္တာဝတာ ဗုဒ္ဓါပဒာနဉ္စ ပစ္စေကာပဒာနဉ္စ ထေရာပဒာနဉ္စ|
    block |သမတ္တာနိ။|
    stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
