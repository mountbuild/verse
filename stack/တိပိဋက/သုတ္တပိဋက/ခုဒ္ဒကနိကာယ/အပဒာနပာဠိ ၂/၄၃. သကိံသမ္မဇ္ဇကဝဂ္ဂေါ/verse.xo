block |၄၃။ သကိံသမ္မဇ္ဇကဝဂ္ဂေါ|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  block |ဒုတိယော ဘာဂေါ|
    block |၁။ သကိံသမ္မဇ္ဇကတ္ထေရအပဒာနံ|
      count |၁|
        block |ဝိပဿိနော ဘဂဝတော၊ ပါဋလိံ ဗောဓိမုတ္တမံ။|
        block |ဒိသွာဝ တံ ပါဒပဂ္ဂံ၊ တတ္ထ စိတ္တံ ပသာဒယိံ။|
      count |၂|
        block |သမ္မဇ္ဇနိံ ဂဟေတွာန၊ ဗောဓိံ သမ္မဇ္ဇိ တာဝဒေ။|
        block |သမ္မဇ္ဇိတွာန တံ ဗောဓိံ၊ အဝန္ဒိံ ပါဋလိံ အဟံ။|
      count |၃|
        block |တတ္ထ စိတ္တံ ပသာဒေတွာ၊ သိရေ ကတွာန အဉ္ဇလိံ။|
        block |နမဿမာနော တံ ဗောဓိံ၊ ဂဉ္ဆိံ ပဋိကုဋိံ အဟံ။|
      count |၄|
        block |တာဒိမဂ္ဂေန ဂစ္ဆာမိ၊ သရန္တော ဗောဓိမုတ္တမံ။|
        block |အဇဂရော မံ ပီဠေသိ၊ ဃောရရူပေါ မဟဗ္ဗလော။|
      count |၅|
        block |အာသန္နေ မေ ကတံ ကမ္မံ၊ ဖလေန တောသယီ မမံ။|
        block |ကဠေဝရံ မေ ဂိလတိ၊ ဒေဝလောကေ ရမာမဟံ။|
      count |၆|
        block |အနာဝိလံ မမ စိတ္တံ၊ ဝိသုဒ္ဓံ ပဏ္ဍရံ သဒာ။|
        block |သောကသလ္လံ န ဇာနာမိ၊ စိတ္တသန္တာပနံ မမ။|
      count |၇|
        block |ကုဋ္ဌံ ဂဏ္ဍော ကိလာသော စ၊ အပမာရော ဝိတစ္ဆိကာ။|
        block |ဒဒ္ဒု ကဏ္ဍု စ မေ နတ္ထိ၊ ဖလံ သမ္မဇ္ဇနာယိဒံ။|
      count |၈|
        block |သောကော စ ပရိဒေဝေါ စ၊ ဟဒယေ မေ န ဝိဇ္ဇတိ။|
        block |အဘန္တံ ဥဇုကံ စိတ္တံ၊ ဖလံ သမ္မဇ္ဇနာယိဒံ။|
      count |၉|
        block |သမာဓီသု န မဇ္ဇာမိ၊ ဝိသဒံ ဟောတိ မာနသံ။|
        block |ယံ ယံ သမာဓိမိစ္ဆာမိ၊ သော သော သမ္ပဇ္ဇတေ မမံ။|
      count |၁၀|
        block |ရဇနီယေ န ရဇ္ဇာမိ၊ အထော ဒုဿနိယေသု စ။|
        block |မောဟနီယေ န မုယှာမိ၊ ဖလံ သမ္မဇ္ဇနာယိဒံ။|
      count |၁၁|
        block |ဧကနဝုတိတော ကပ္ပေ၊ ယံ ကမ္မမကရိံ တဒာ။|
        block |ဒုဂ္ဂတိံ နာဘိဇာနာမိ၊ ဖလံ သမ္မဇ္ဇနာယိဒံ။|
      count |၁၂|
        block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
        block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
      count |၁၃|
        block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
        block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
      count |၁၄|
        block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
        block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ သကိံသမ္မဇ္ဇကော ထေရော ဣမာ ဂါထာယော|
      block |အဘာသိတ္ထာတိ။|
      stand |သကိံသမ္မဇ္ဇကတ္ထေရဿာပဒာနံ ပဌမံ။|
    block |၂။ ဧကဒုဿဒာယကတ္ထေရအပဒာနံ|
      count |၁၅|
        block |နဂရေ ဟံသဝတိယာ၊ အဟောသိံ တိဏဟာရကော။|
        block |တိဏဟာရေန ဇီဝါမိ၊ တေန ပေါသေမိ ဒာရကေ။|
      count |၁၆|
        block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
        block |တမန္ဓကာရံ နာသေတွာ၊ ဥပ္ပဇ္ဇိ လောကနာယကော။|
      count |၁၇|
        block |သကေ ဃရေ နိသီဒိတွာ၊ ဧဝံ စိန္တေသိ တာဝဒေ။|
        block |ဗုဒ္ဓေါ လောကေ သမုပ္ပန္နော၊ ဒေယျဓမ္မော န ဝိဇ္ဇတိ။|
      count |၁၈|
        block |ဣဒံ မေ သာဋကံ ဧကံ၊ နတ္ထိ မေ ကောစိ ဒာယကော။|
        block |ဒုက္ခေါ နိရယသမ္ဖဿော၊ ရောပယိဿာမိ ဒက္ခိဏံ။|
      count |၁၉|
        block |ဧဝါဟံ စိန္တယိတွာန၊ သကံ စိတ္တံ ပသာဒယိံ။|
        block |ဧကံ ဒုဿံ ဂဟေတွာန၊ ဗုဒ္ဓသေဋ္ဌဿဒာသဟံ။|
      count |၂၀|
        block |ဧကံ ဒုဿံ ဒဒိတွာန၊ ဥက္ကုဋ္ဌိံ သမ္ပဝတ္တယိံ။|
        block |ယဒိ ဗုဒ္ဓေါ တုဝံ ဝီရ၊ တာရေဟိ မံ မဟာမုနိ။|
      count |၂၁|
        block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
        block |မမ ဒာနံ ပကိတ္တေန္တော၊ အကာ မေ အနုမောဒနံ။|
      count |၂၂|
        block |ဣမိနာ ဧကဒုဿေန၊ စေတနာပဏိဓီဟိ စ။|
        block |ကပ္ပသတသဟဿာနိ၊ ဝိနိပါတံ န ဂစ္ဆသိ။|
      count |၂၃|
        block |ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။|
        block |တေတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿသိ။|
      count |၂၄|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
        block |ဒေဝလောကေ မနုဿေ ဝါ၊ သံသရန္တော တုဝံ ဘဝေ။|
      count |၂၅|
        block |ရူပဝါ ဂုဏသမ္ပန္နော၊ အနဝက္ကန္တဒေဟဝါ။|
        block |အက္ခေါဘံ အမိတံ ဒုဿံ၊ လဘိဿသိ ယဒိစ္ဆကံ။|
      count |၂၆|
        block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
        block |နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။|
      count |၂၇|
        block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
        block |ဘောဂေ မေ ဦနတာ နတ္ထိ၊ ဧကဒုဿဿိဒံ ဖလံ။|
      count |၂၈|
        block |ပဒုဒ္ဓါရေ ပဒုဒ္ဓါရေ၊ ဒုဿံ နိဗ္ဗတ္တတေ မမံ။|
        block |ဟေဋ္ဌာ ဒုဿမှိ တိဋ္ဌာမိ၊ ဥပရိစ္ဆဒနံ မမ။|
      count |၂၉|
        block |စက္ကဝါဠံ ဥပါဒာယ၊ သကာနနံ သပဗ္ဗတံ။|
        block |ဣစ္ဆမာနော စဟံ အဇ္ဇ၊ ဒုဿေဟစ္ဆာဒယေယျ တံ။|
      count |၃၀|
        block |တေနေဝ ဧကဒုဿေန၊ သံသရန္တော ဘဝါဘဝေ။|
        block |သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။|
      count |၃၁|
        block |ဝိပါကံ ဝိဧကဒုဿဿ၊ နာဇ္ဈဂံ ကတ္ထစိက္ခယံ။|
        block |အယံ မေ အန္တိမာ ဇာတိ၊ ဝိပစ္စတိ ဣဓာပိ မေ။|
      count |၃၂|
        block |သတသဟဿိတော ကပ္ပေ၊ ယံ ဒုဿမဒဒိံ တဒာ။|
        block |ဒုဂ္ဂတိံ နာဘိဇာနာမိ၊ ဧကဒုဿဿိဒံ ဖလံ။|
      count |၃၃|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၃၄|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၃၅|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
        block |ဣတ္ထံ သုဒံ အာယသ္မာ ဧကဒုဿဒာယကော ထေရော ဣမာ ဂါထာယော အဘာသိတ္ထာတိ။|
      stand |ဧကဒုဿဒာယကတ္ထေရဿာပဒာနံ ဒုတိယံ။|
    block |၃။ ဧကာသနဒာယကတ္ထေရအပဒာနံ|
      count |၃၆|
        block |ဟိမဝန္တဿာဝိဒူရေ၊ ဂေါသိတော နာမ ပဗ္ဗတော။|
        block |အဿမော သုကတော မယှံ၊ ပဏ္ဏသာလာ သုမာပိတာ။|
      count |၃၇|
        block |နာရဒော နာမ နာမေန၊ ကဿပေါ ဣတိ မံ ဝိဒူ။|
        block |သုဒ္ဓိမဂ္ဂံ ဂဝေသန္တော၊ ဝသာမိ ဂေါသိတေ တဒာ။|
      count |၃၈|
        block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
        block |ဝိဝေကကာမော သမ္ဗုဒ္ဓေါ၊ အဂဉ္ဆိ အနိလဉ္ဇသာ။|
      count |၃၉|
        block |ဝနဂ္ဂေ ဂစ္ဆမာနဿ၊ ဒိသွာ ရံသိံ မဟေသိနော။|
        block |ကဋ္ဌမဉ္စံ ပညာပေတွာ၊ အဇိနဉ္စ အပတ္ထရိံ။|
      count |၄၀|
        block |အာသနံ ပညာပေတွာန၊ သိရေ ကတွာန အဉ္ဇလိံ။|
        block |သောမနဿံ ပဝေဒိတွာ၊ ဣဒံ ဝစနမဗြဝိံ။|
      count |၄၁|
        block |သလ္လကတ္တော မဟာဝီရ၊ အာတုရာနံ တိကိစ္ဆကော။|
        block |မမံ ရောဂပရေတဿ၊ တိကိစ္ဆံ ဒေဟိ နာယက။|
      count |၄၂|
        block |ကလ္လတ္ထိကာ ယေ ပဿန္တိ၊ ဗုဒ္ဓသေဋ္ဌ တုဝံ မုနေ။|
        block |ဓုဝတ္ထသိဒ္ဓိံ ပပ္ပေါန္တိ၊ ဧတေသံ အဇရော ဘဝေ။|
      count |၄၃|
        block |န မေ ဒေယျဓမ္မော အတ္ထိ၊ ပဝတ္တဖလဘောဇိဟံ။|
        block |ဣဒံ မေ အာသနံ အတ္ထိ၊ နိသီဒ ကဋ္ဌမဉ္စကေ။|
      count |၄၄|
        block |နိသီဒိ တတ္ထ ဘဂဝါ၊ အသမ္ဘီတောဝ ကေသရီ။|
        block |မုဟုတ္တံ ဝီတိနာမေတွာ၊ ဣဒံ ဝစနမဗြဝိ။|
      count |၄၅|
        block |ဝိသဋ္ဌော ဟောဟိ မာ ဘာယိ၊ လဒ္ဓေါ ဇောတိရသော တယာ။|
        block |ယံ တုယှံ ပတ္ထိတံ သဗ္ဗံ၊ ပရိပူရိဿတိနာဂတေ။|
      count |၄၆|
        block |န မောဃံ တံ ကတံ တုယှံ၊ ပုညက္ခေတ္တေ အနုတ္တရေ။|
        block |သက္ကာ ဥဒ္ဓရိတုံ အတ္တာ၊ ယဿ စိတ္တံ ပဏီဟိတံ။|
      count |၄၇|
        block |ဣမိနာသနဒာနေန၊ စေတနာပဏိဓီဟိ စ။|
        block |ကပ္ပသတသဟဿာနိ၊ ဝိနိပါတံ န ဂစ္ဆသိ။|
      count |၄၈|
        block |ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။|
        block |အသီတိက္ခတ္တုံ ရာဇာ စ၊ စက္ကဝတ္တီ ဘဝိဿသိ။|
      count |၄၉|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
        block |သဗ္ဗတ္ထ သုခိတော ဟုတွာ၊ သံသာရေ သံသရိဿသိ။|
      count |၅၀|
        block |ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။|
        block |နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။|
      count |၅၁|
        block |ဟတ္ထိယာနံ အဿယာနံ၊ သရထံ သန္ဒမာနိကံ။|
        block |လဘာမိ သဗ္ဗမေဝေတံ၊ ဧကာသနဿိဒံ ဖလံ။|
      count |၅၂|
        block |ကာနနံ ပဝိသိတွာပိ၊ ယဒာ ဣစ္ဆာမိ အာသနံ။|
        block |မမ သင်္ကပ္ပမညာယ၊ ပလ္လင်္ကော ဥပတိဋ္ဌတိ။|
      count |၅၃|
        block |ဝါရိမဇ္ဈဂတော သန္တော၊ ယဒာ ဣစ္ဆာမိ အာသနံ။|
        block |မမ သင်္ကပ္ပမညာယ၊ ပလ္လင်္ကော ဥပတိဋ္ဌတိ။|
      count |၅၄|
        block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
        block |ပလ္လင်္ကသတသဟဿာနိ၊ ပရိဝါရေန္တိ မံ သဒာ။|
      count |၅၅|
        block |ဒုဝေ ဘဝေ သံသရာမိ၊ ဒေဝတ္တေ အထ မာနုသေ။|
        block |ဒုဝေ ကုလေ ပဇာယာမိ၊ ခတ္တိယေ အထ ဗြာဟ္မဏေ။|
      count |၅၆|
        block |ဧကာသနံ ဒဒိတွာန၊ ပုညက္ခေတ္တေ အနုတ္တရေ။|
        block |ဓမ္မပလ္လင်္ကမာဒာယ၊ ဝိဟရာမိ အနာသဝေါ။|
      count |၅၇|
        block |သတသဟဿိတော ကပ္ပေ၊ ယံ ဒာနမဒဒိံ တဒာ။|
        block |ဒုဂ္ဂတိံ နာဘိဇာနာမိ၊ ဧကာသနဿိဒံ ဖလံ။|
      count |၅၈|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၅၉|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၆၀|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ ဧကာသနဒာယကော ထေရော ဣမာ ဂါထာယော|
      block |အဘာသိတ္ထာတိ။|
      stand |ဧကာသနဒာယကတ္ထေရဿာပဒာနံ တတိယံ။|
    block |၄။ သတ္တကဒမ္ဗပုပ္ဖိယတ္ထေရအပဒာနံ|
      count |၆၁|
        block |ဟိမဝန္တဿာဝိဒူရေ၊ ကုက္ကုဋော နာမ ပဗ္ဗတော။|
        block |တမှိ ပဗ္ဗတပါဒမှိ၊ သတ္တ ဗုဒ္ဓါ ဝသိံသု တေ။|
      count |၆၂|
        block |ကဒမ္ဗံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။|
        block |သတ္တ မာလာ ဂဟေတွာန၊ ပုညစိတ္တေန ဩကိရိံ။|
      count |၆၃|
        block |တေန ကမ္မေန သုကတေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
      count |၆၄|
        block |စတုန္နဝုတိတော ကပ္ပေ၊ ယံ ကမ္မမကရိံ တဒာ။|
        block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
      count |၆၅|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၆၆|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၆၇|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ သတ္တကဒမ္ဗပုပ္ဖိယော ထေရော ဣမာ|
      block |ဂါထာယော အဘာသိတ္ထာတိ။|
      stand |သတ္တကဒမ္ဗပုပ္ဖိယတ္ထေရဿာပဒာနံ စတုတ္ထံ။|
    block |၅။ ကောရဏ္ဍပုပ္ဖိယတ္ထေရအပဒာနံ|
      count |၆၈|
        block |ဝနကမ္မိကော ပုရေ အာသိံ၊ ပိတုမာတုမတေနဟံ။|
        block |ပသုမာရေန ဇီဝါမိ၊ ကုသလံ မေ န ဝိဇ္ဇတိ။|
      count |၆၉|
        block |မမ အာသယသာမန္တာ၊ တိဿော လောကဂ္ဂနာယကော။|
        block |ပဒာနိ တီဏိ ဒဿေသိ၊ အနုကမ္ပါယ စက္ခုမာ။|
      count |၇၀|
        block |အက္ကန္တေ စ ပဒေ ဒိသွာ၊ တိဿနာမဿ သတ္ထုနော။|
        block |ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။|
      count |၇၁|
        block |ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။|
        block |သကောသကံ ဂဟေတွာန၊ ပဒသေဋ္ဌမပူဇယိံ။|
      count |၇၂|
        block |တေန ကမ္မေန သုကတေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
      count |၇၃|
        block |ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။|
        block |ကောရဏ္ဍဝဏ္ဏကောယေဝ၊ သုပ္ပဘာသော ဘဝါမဟံ။|
      count |၇၄|
        block |ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။|
        block |ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။|
      count |၇၅|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၇၆|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၇၇|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
        block |ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော အဘာသိတ္ထာတိ။|
      stand |ကောရဏ္ဍပုပ္ဖိယတ္ထေရဿာပဒာနံ ပဉ္စမံ။|
    block |၆။ ဃတမဏ္ဍဒာယကတ္ထေရအပဒာနံ|
      count |၇၈|
        block |သုစိန္တိတံ ဘဂဝန္တံ၊ လောကဇေဋ္ဌံ နရာသဘံ။|
        block |ဥပဝိဋ္ဌံ မဟာရညံ၊ ဝါတာဗာဓေန ပီဠိတံ။|
      count |၇၉|
        block |ဒိသွာ စိတ္တံ ပသာဒေတွာ၊ ဃတမဏ္ဍမုပါနယိံ။|
        block |ကတတ္တာ အာစိတတ္တာ စ၊ ဂင်္ဂါ ဘာဂီရထီ အယံ။|
      count |၈၀|
        block |မဟာသမုဒ္ဒာ စတ္တာရော၊ ဃတံ သမ္ပဇ္ဇရေ မမ။|
        block |အယဉ္စ ပထဝီ ဃောရာ၊ အပ္ပမာဏာ အသင်္ခိယာ။|
      count |၈၁|
        block |မမ သင်္ကပ္ပမညာယ၊ ဘဝတေ မဓုသက္ကရာ။|
        block |စာတုဒ္ဒီပါ ဣမေ ရုက္ခါ၊ ပါဒပါ ဓရဏီရုဟာ။|
      count |၈၂|
        block |မမ သင်္ကပ္ပမညာယ၊ ကပ္ပရုက္ခါ ဘဝန္တိ တေ။|
        block |ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။|
      count |၈၃|
        block |ဧကပညာသက္ခတ္တုဉ္စ၊ စက္ကဝတ္တီ အဟောသဟံ။|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      count |၈၄|
        block |စတုန္နဝုတိတော ကပ္ပေ၊ ယံ ဒာနမဒဒိံ တဒာ။|
        block |ဒုဂ္ဂတိံ နာဘိဇာနာမိ၊ ဃတမဏ္ဍဿိဒံ ဖလံ။|
      count |၈၅|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၈၆|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၈၇|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ ဃတမဏ္ဍဒာယကော ထေရော ဣမာ ဂါထာယော|
      block |အဘာသိတ္ထာတိ။|
      stand |ဃတမဏ္ဍဒာယကတ္ထေရဿာပဒာနံ ဆဋ္ဌံ။|
    block |၇။ ဧကဓမ္မဿဝနိယတ္ထေရအပဒာနံ|
      count |၈၈|
        block |ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။|
        block |စတုသစ္စံ ပကာသေန္တော၊ သန္တာရေသိ ဗဟုံ ဇနံ။|
      count |၈၉|
        block |အဟံ တေန သမယေန၊ ဇဋိလော ဥဂ္ဂတာပနော။|
        block |ဓုနန္တော ဝါကစီရာနိ၊ ဂစ္ဆာမိ အမ္ဗရေ တဒာ။|
      count |၉၀|
        block |ဗုဒ္ဓသေဋ္ဌဿ ဥပရိ၊ ဂန္တုံ န ဝိသဟာမဟံ။|
        block |ပက္ခီဝ သေလမာသဇ္ဇ၊ ဂမနံ န လဘာမဟံ။|
      count |၉၁|
        block |ဥဒကေ ဝေါက္ကမိတွာန၊ ဧဝံ ဂစ္ဆာမိ အမ္ဗရေ။|
        block |န မေ ဣဒံ ဘူတပုဗ္ဗံ၊ ဣရိယာပထဝိကောပနံ။|
      count |၉၂|
        block |ဟန္ဒ မေတံ ဂဝေသိဿံ၊ အပ္ပေဝတ္ထံ လဘေယျဟံ။|
        block |ဩရောဟန္တော အန္တလိက္ခါ၊ သဒ္ဒမဿောသိ သတ္ထုနော။|
      count |၉၃|
        block |သရေန ရဇနီယေန၊ သဝနီယေန ဝဂ္ဂုနာ။|
        block |အနိစ္စတံ ကထေန္တဿ၊ တညေဝ ဥဂ္ဂဟိံ တဒာ။|
        block |အနိစ္စသညမုဂ္ဂယှ၊ အဂမာသိံ မမဿမံ။|
      count |၉၄|
        block |ယာဝတာယုံ ဝသိတွာန၊ တတ္ထ ကာလင်္ကတော အဟံ။|
        block |စရိမေ ဝတ္တမာနမှိ၊ သဒ္ဓမ္မဿဝနံ သရိံ။|
      count |၉၅|
        block |တေန ကမ္မေန သုကတေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
      count |၉၆|
        block |တိံသကပ္ပသဟဿာနိ၊ ဒေဝလောကေ ရမိံ အဟံ။|
        block |ဧကပညာသက္ခတ္တုဉ္စ၊ ဒေဝရဇ္ဇမကာရယိံ။|
      count |၉၇|
        block |ဧကဝီသတိက္ခတ္တုဉ္စ၊ စက္ကဝတ္တီ အဟောသဟံ။|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      count |၉၈|
        block |အနုဘောမိ သကံ ပုညံ၊ သုခိတောဟံ ဘဝါဘဝေ။|
        block |အနုဿရာမိ တံ သညံ၊ သံသရန္တော ဘဝါဘဝေ။|
        block |န ကောဋိံ ပဋိဝိဇ္ဈာမိ၊ နိဗ္ဗာနံ အစ္စုတံ ပဒံ။|
      count |၉၉|
        block |ပိတုဂေဟေ နိသီဒိတွာ၊ သမဏော ဘာဝိတိန္ဒြိယော။|
        block |ကထံသ ပရိဒီပေန္တော၊ အနိစ္စတမုဒာဟရိ။|
      count |၁၀၀|
        block |အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။|
        block |ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။|
      count |၁၀၁|
        block |သဟ ဂါထံ သုဏိတွာန၊ ပုဗ္ဗသညမနုဿရိံ။|
        block |ဧကာသနေ နိသီဒိတွာ၊ အရဟတ္တမပါပုဏိံ။|
      count |၁၀၂|
        block |ဇာတိယာ သတ္တဝဿေန၊ အရဟတ္တမပါပုဏိံ။|
        block |ဥပသမ္ပါဒယီ ဗုဒ္ဓေါ၊ ဓမ္မဿဝနဿိဒံ ဖလံ။|
      count |၁၀၃|
        block |သတသဟဿိတော ကပ္ပေ၊ ယံ ဓမ္မမသုဏိံ တဒာ။|
        block |ဒုဂ္ဂတိံ နာဘိဇာနာမိ၊ ဓမ္မဿဝနဿိဒံ ဖလံ။|
      count |၁၀၄|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၁၀၅|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၁၀၆|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ ဧကဓမ္မဿဝနိယော ထေရော ဣမာ|
      block |ဂါထာယော အဘာသိတ္ထာတိ။|
      stand |ဧကဓမ္မဿဝနိယတ္ထေရဿာပဒာနံ သတ္တမံ။|
    block |၈။ သုစိန္တိတတ္ထေရအပဒာနံ|
      count |၁၀၇|
        block |နဂရေ ဟံသဝတိယာ၊ အဟောသိံ ကဿကော တဒာ။|
        block |ကသိကမ္မေန ဇီဝါမိ၊ တေန ပေါသေမိ ဒာရကေ။|
      count |၁၀၈|
        block |သုသမ္ပန္နံ တဒာ ခေတ္တံ၊ ဓညံ မေ ဖလိနံ အဟု။|
        block |ပါကကာလေ စ သမ္ပတ္တေ၊ ဧဝံ စိန္တေသဟံ တဒာ။|
      count |၁၀၉|
        block |နစ္ဆန္နံ နပ္ပတိရူပံ၊ ဇာနန္တဿ ဂုဏာဂုဏံ။|
        block |ယောဟံ သင်္ဃေ အဒတွာန၊ အဂ္ဂံ ဘုဉ္ဇေယျ စေ တဒာ။|
      count |၁၁၀|
        block |အယံ ဗုဒ္ဓေါ အသမသမော၊ ဒွတ္တိံသဝရလက္ခဏော။|
        block |တတော ပဘာဝိတော သင်္ဃော၊ ပုညက္ခေတ္တော အနုတ္တရော။|
      count |၁၁၁|
        block |တတ္ထ ဒဿာမဟံ ဒာနံ၊ နဝသဿံ ပုရေ ပုရေ။|
        block |ဧဝါဟံ စိန္တယိတွာန၊ ဟဋ္ဌော ပီဏိတမာနသော။|
      count |၁၁၂|
        block |ခေတ္တတော ဓညမာဟတွာ၊ သမ္ဗုဒ္ဓံ ဥပသင်္ကမိံ။|
        block |ဥပသင်္ကမ္မ သမ္ဗုဒ္ဓံ၊ လောကဇေဋ္ဌံ နရာသဘံ။|
        block |ဝန္ဒိတွာ သတ္ထုနော ပါဒေ၊ ဣဒံ ဝစနမဗြဝိံ။|
      count |၁၁၃|
        block |နဝသဿဉ္စ သမ္ပန္နံ၊ အာယာဂေါသိ စ တွံ မုနေ။|
        block |အနုကမ္ပမုပါဒာယ၊ အဓိဝါသေဟိ စက္ခုမ။|
      count |၁၁၄|
        block |ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။|
        block |မမ သင်္ကပ္ပမညာယ၊ ဣဒံ ဝစနမဗြဝိ။|
      count |၁၁၅|
        block |စတ္တာရော စ ပဋိပန္နာ၊ စတ္တာရော စ ဖလေ ဌိတာ။|
        block |ဧသ သင်္ဃော ဥဇုဘူတော၊ ပညာသီလသမာဟိတော။|
        block |ယဇန္တာနံ မနုဿာနံ၊ ပုညပေက္ခါန ပါဏိနံ။|
      count |၁၁၆|
        block |ကရောတောပဓိကံ ပုညံ၊ သင်္ဃေ ဒိန္နံ မဟပ္ဖလံ။|
        block |တသ္မိံ သင်္ဃေဝ ဒာတဗ္ဗံ၊ တဝ သဿံ တထေတရံ။|
      count |၁၁၇|
        block |သင်္ဃတော ဥဒ္ဒိသိတွာန၊ ဘိက္ခူ နေတွာန သံဃရံ။|
        block |ပဋိယတ္တံ ဃရေ သန္တံ၊ ဘိက္ခုသင်္ဃဿ ဒေဟိ တွံ။|
      count |၁၁၈|
        block |သင်္ဃတော ဥဒ္ဒိသိတွာန၊ ဘိက္ခူ နေတွာန သံဃရံ။|
        block |ယံ ဃရေ ပဋိယတ္တံ မေ၊ ဘိက္ခုသင်္ဃဿဒာသဟံ။|
      count |၁၁၉|
        block |တေန ကမ္မေန သုကတေန၊ စေတနာပဏိဓီဟိ စ။|
        block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
      count |၁၂၀|
        block |တတ္ထ မေ သုကတံ ဗျမှံ၊ သောဝဏ္ဏံ သပ္ပဘဿရံ။|
        block |သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။|
      stand |ဧကူနဝီသတိမံ ဘာဏဝါရံ။|
      count |၁၂၁|
        block |အာကိဏ္ဏံ ဘဝနံ မယှံ၊ နာရီဂဏသမာကုလံ။|
        block |တတ္ထ ဘုတွာ ပိဝိတွာ စ၊ ဝသာမိ တိဒသေ အဟံ။|
      count |၁၂၂|
        block |သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။|
        block |သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။|
        block |ပဒေသရဇ္ဇံ ဝိပုလံ၊ ဂဏနာတော အသင်္ခိယံ။|
      count |၁၂၃|
        block |ဘဝါဘဝေ သံသရန္တော၊ လဘာမိ အမိတံ ဓနံ။|
        block |ဘောဂေ မေ ဦနတာ နတ္ထိ၊ နဝသဿဿိဒံ ဖလံ။|
      count |၁၂၄|
        block |ဟတ္ထိယာနံ အဿယာနံ၊ သိဝိကံ သန္ဒမာနိကံ။|
        block |လဘာမိ သဗ္ဗမေဝေတံ၊ နဝသဿဿိဒံ ဖလံ။|
      count |၁၂၅|
        block |နဝဝတ္ထံ နဝဖလံ၊ နဝဂ္ဂရသဘောဇနံ။|
        block |လဘာမိ သဗ္ဗမေဝေတံ၊ နဝသဿဿိဒံ ဖလံ။|
      count |၁၂၆|
        block |ကောသေယျကမ္ဗလိယာနိ၊ ခေါမကပ္ပါသိကာနိ စ။|
        block |လဘာမိ သဗ္ဗမေဝေတံ၊ နဝသဿဿိဒံ ဖလံ။|
      count |၁၂၇|
        block |ဒာသီဂဏံ ဒာသဂဏံ၊ နာရိယော စ အလင်္ကတာ။|
        block |လဘာမိ သဗ္ဗမေဝေတံ၊ နဝသဿဿိဒံ ဖလံ။|
      count |၁၂၈|
        block |န မံ သီတံ ဝါ ဥဏှံ ဝါ၊ ပရိဠာဟော န ဝိဇ္ဇတိ။|
        block |အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။|
      count |၁၂၉|
        block |ဣဒံ ခါဒ ဣဒံ ဘုဉ္ဇ၊ ဣမမှိ သယနေ သယ။|
        block |လဘာမိ သဗ္ဗမေဝေတံ၊ နဝသဿဿိဒံ ဖလံ။|
      count |၁၃၀|
        block |အယံ ပစ္ဆိမကော ဒာနိ၊ စရိမော ဝတ္တတေ ဘဝေါ။|
        block |အဇ္ဇာပိ ဒေယျဓမ္မော မေ၊ ဖလံ တောသေသိ သဗ္ဗဒာ။|
      count |၁၃၁|
        block |နဝသဿံ ဒဒိတွာန၊ သင်္ဃေ ဂဏဝရုတ္တမေ။|
        block |အဋ္ဌာနိသံသေ အနုဘောမိ၊ ကမ္မာနုစ္ဆဝိကေ မမ။|
      count |၁၃၂|
        block |ဝဏ္ဏဝါ ယသဝါ ဟောမိ၊ မဟာဘောဂေါ အနီတိကော။|
        block |မဟာပက္ခေါ သဒာ ဟောမိ၊ အဘေဇ္ဇပရိသော သဒာ။|
      count |၁၃၃|
        block |သဗ္ဗေ မံ အပစာယန္တိ၊ ယေ ကေစိ ပထဝိဿိတာ။|
        block |ဒေယျဓမ္မာ စ ယေ ကေစိ၊ ပုရေ ပုရေ လဘာမဟံ။|
      count |၁၃၄|
        block |ဘိက္ခုသင်္ဃဿ ဝါ မဇ္ဈေ၊ ဗုဒ္ဓသေဋ္ဌဿ သမ္မုခါ။|
        block |သဗ္ဗေပိ သမတိက္ကမ္မ၊ ဒေန္တိ မမေဝ ဒာယကာ။|
      count |၁၃၅|
        block |ပဌမံ နဝသဿဉှိ၊ ဒတွာ သင်္ဃေ ဂဏုတ္တမေ။|
        block |ဣမာနိသံသေ အနုဘောမိ၊ နဝသဿဿိဒံ ဖလံ။|
      count |၁၃၆|
        block |သတသဟဿိတော ကပ္ပေ၊ ယံ ဒာနမဒဒိံ တဒာ။|
        block |ဒုဂ္ဂတိံ နာဘိဇာနာမိ၊ နဝသဿဿိဒံ ဖလံ။|
      count |၁၃၇|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၁၃၈|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၁၃၉|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ သုစိန္တိတော ထေရော ဣမာ ဂါထာယော|
      block |အဘာသိတ္ထာတိ။|
      stand |သုစိန္တိတတ္ထေရဿာပဒာနံ အဋ္ဌမံ။|
    block |၉။ သောဝဏ္ဏကိင်္ကဏိယတ္ထေရအပဒာနံ|
      count |၁၄၀|
        block |သဒ္ဓါယ အဘိနိက္ခမ္မ၊ ပဗ္ဗဇိံ အနဂါရိယံ။|
        block |ဝါကစီရဓရော အာသိံ၊ တပေါကမ္မမပဿိတော။|
      count |၁၄၁|
        block |အတ္ထဒဿီ တု ဘဂဝါ၊ လောကဇေဋ္ဌော နရာသဘော။|
        block |ဥပ္ပဇ္ဇိ တမှိ သမယေ၊ တာရယန္တော မဟာဇနံ။|
      count |၁၄၂|
        block |ဗလဉ္စ ဝတ မေ ခီဏံ၊ ဗျာဓိနာ ပရမေန တံ။|
        block |ဗုဒ္ဓသေဋ္ဌံ သရိတွာန၊ ပုလိနေ ထူပမုတ္တမံ။|
      count |၁၄၃|
        block |ကရိတွာ ဟဋ္ဌစိတ္တောဟံ၊ သဟတ္ထေန သမောကိရိံ။|
        block |သောဏ္ဏကိင်္ကဏိပုပ္ဖာနိ၊ ဥဒဂ္ဂမနသော အဟံ။|
      count |၁၄၄|
        block |သမ္မုခါ ဝိယ သမ္ဗုဒ္ဓံ၊ ထူပံ ပရိစရိံ အဟံ။|
        block |တေန စေတောပသာဒေန၊ အတ္ထဒဿိဿ တာဒိနော။|
      count |၁၄၅|
        block |ဒေဝလောကံ ဂတော သန္တော၊ လဘာမိ ဝိပုလံ သုခံ။|
        block |သုဝဏ္ဏဝဏ္ဏော တတ္ထာသိံ၊ ဗုဒ္ဓပူဇာယိဒံ ဖလံ။|
      count |၁၄၆|
        block |အသီတိကောဋိယော မယှံ၊ နာရိယော သမလင်္ကတာ။|
        block |သဒာ မယှံ ဥပဋ္ဌန္တိ၊ ဗုဒ္ဓပူဇာယိဒံ ဖလံ။|
      count |၁၄၇|
        block |သဋ္ဌိတုရိယသဟဿာနိ၊ ဘေရိယော ပဏဝါနိ စ။|
        block |သင်္ခါ စ ဍိဏ္ဍိမာ တတ္ထ၊ ဝဂ္ဂူ ဝဇ္ဇန္တိ ဒုန္ဒုဘီ။|
      count |၁၄၈|
        block |စုလ္လာသီတိသဟဿာနိ၊ ဟတ္ထိနော သမလင်္ကတာ။|
        block |တိဓာပဘိန္နမာတင်္ဂါ၊ ကုဉ္ဇရာ သဋ္ဌိဟာယနာ။|
      count |၁၄၉|
        block |ဟေမဇာလာဘိသဉ္ဆန္နာ၊ ဥပဋ္ဌာနံ ကရောန္တိ မေ။|
        block |ဗလကာယေ ဂဇေ စေဝ၊ ဦနတာ မေ န ဝိဇ္ဇတိ။|
      count |၁၅၀|
        block |သောဏ္ဏကိင်္ကဏိပုပ္ဖာနံ၊ ဝိပါကံ အနုဘောမဟံ။|
        block |အဋ္ဌပညာသက္ခတ္တုဉ္စ၊ ဒေဝရဇ္ဇမကာရယိံ။|
      count |၁၅၁|
        block |ဧကသတ္တတိက္ခတ္တုဉ္စ၊ စက္ကဝတ္တီ အဟောသဟံ။|
        block |ပထဗျာ ရဇ္ဇံ ဧကသတံ၊ မဟိယာ ကာရယိံ အဟံ။|
      count |၁၅၂|
        block |သော ဒာနိ အမတံ ပတ္တော၊ အသင်္ခတံ သုဒုဒ္ဒသံ။|
        block |သံယောဇနပရိက္ခီဏော၊ နတ္ထိ ဒာနိ ပုနဗ္ဘဝေါ။|
      count |၁၅၃|
        block |အဋ္ဌာရသေ ကပ္ပသတေ၊ ယံ ပုပ္ဖမဘိရောပယိံ။|
        block |ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။|
      count |၁၅၄|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၁၅၅|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၁၅၆|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      stand |ဣတ္ထံ သုဒံ အာယသ္မာ သောဝဏ္ဏကိင်္ကဏိယော ထေရော ဣမာ|
      block |ဂါထာယော အဘာသိတ္ထာတိ။|
      stand |သောဝဏ္ဏကိင်္ကဏိယတ္ထေရဿာပဒာနံ နဝမံ။|
    block |၁၀။ သောဏ္ဏကောန္တရိကတ္ထေရအပဒာနံ|
      count |၁၅၇|
        block |မနောဘာဝနိယံ ဗုဒ္ဓံ၊ အတ္တဒန္တံ သမာဟိတံ။|
        block |ဣရိယမာနံ ဗြဟ္မပထေ၊ စိတ္တဝူပသမေ ရတံ။|
      count |၁၅၈|
        block |နိတ္တိဏ္ဏဩဃံ သမ္ဗုဒ္ဓံ၊ ဈာယိံ ဈာနရတံ မုနိံ။|
        block |ဥပတိတ္ထံ သမာပန္နံ၊ ဣန္ဒိဝရဒလပ္ပဘံ။|
      count |၁၅၉|
        block |အလာဗုနောဒကံ ဂယှ၊ ဗုဒ္ဓသေဋ္ဌံ ဥပါဂမိံ။|
        block |ဗုဒ္ဓဿ ပါဒေ ဓောဝိတွာ၊ အလာဗုကမဒာသဟံ။|
      count |၁၆၀|
        block |အာဏာပေသိ စ သမ္ဗုဒ္ဓေါ၊ ပဒုမုတ္တရနာမကော။|
        block |ဣမိနာ ဒကမာဟတွာ၊ ပါဒမူလေ ဌပေဟိ မေ။|
      count |၁၆၁|
        block |သာဓူတိဟံ ပဋိဿုတွာ၊ သတ္ထုဂါရဝတာယ စ။|
        block |ဒကံ အလာဗုနာဟတွာ၊ ဗုဒ္ဓသေဋ္ဌံ ဥပါဂမိံ။|
      count |၁၆၂|
        block |အနုမောဒိ မဟာဝီရော၊ စိတ္တံ နိဗ္ဗာပယံ မမ။|
        block |ဣမိနာလာဗုဒာနေန၊ သင်္ကပ္ပေါ တေ သမိဇ္ဈတု။|
      count |၁၆၃|
        block |ပန္နရသေသု ကပ္ပေသု၊ ဒေဝလောကေ ရမိံ အဟံ။|
        block |တိံသတိက္ခတ္တုံ ရာဇာ စ၊ စက္ကဝတ္တီ အဟောသဟံ။|
      count |၁၆၄|
        block |ဒိဝါ ဝါ ယဒိ ဝါ ရတ္တိံ၊ စင်္ကမန္တဿ တိဋ္ဌတော။|
        block |သောဝဏ္ဏံ ကောန္တရံ ဂယှ၊ တိဋ္ဌတေ ပုရတော မမ။|
      count |၁၆၅|
        block |ဗုဒ္ဓဿ ဒတွာနလာဗုံ၊ လဘာမိ သောဏ္ဏကောန္တရံ။|
        block |အပ္ပကမ္ပိ ကတံ ကာရံ၊ ဝိပုလံ ဟောတိ တာဒိသု။|
      count |၁၆၆|
        block |သတသဟဿိတော ကပ္ပေ၊ ယံလာဗုမဒဒိံ တဒာ။|
        block |ဒုဂ္ဂတိံ နာဘိဇာနာမိ၊ အလာဗုဿ ဣဒံ ဖလံ။|
      count |၁၆၇|
        block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
      count |၁၆၈|
        block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
      count |၁၆၉|
        block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
        block |သကိံသမ္မဇ္ဇကော ထေရော၊ ဧကဒုဿီ ဧကာသနီ။|
        block |ကဒမ္ဗကောရဏ္ဍကဒော၊ ဃတဿဝနိကောပိ စ။|
        block |သုစိန္တိကော ကိင်္ကဏိကော၊ သောဏ္ဏကောန္တရိကောပိ စ။|
        block |ဧကဂါထာသတဉ္စေတ္ထ၊ ဧကသတ္တတိမေဝ စ။|
      stand |ဣတ္ထံ သုဒံ အာယသ္မာ သောဏ္ဏကောန္တရိကော ထေရော ဣမာ|
      block |ဂါထာယော အဘာသိတ္ထာတိ။|
      stand |သောဏ္ဏကောန္တရိကတ္ထေရဿာပဒာနံ ဒသမံ။|
      stand |သကိံသမ္မဇ္ဇကဝဂ္ဂေါ တေစတ္တာလီသမော။|
      block |တဿုဒ္ဒာနံ|
