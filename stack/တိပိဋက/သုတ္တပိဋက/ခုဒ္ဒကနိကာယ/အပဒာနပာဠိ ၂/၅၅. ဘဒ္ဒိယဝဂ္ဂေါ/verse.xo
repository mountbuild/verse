block |၅၅။ ဘဒ္ဒိယဝဂ္ဂေါ|
  block |၁။ လကုဏ္ဍဘဒ္ဒိယတ္ထေရအပဒာနံ|
    count |၁|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၂|
      block |တဒာဟံ ဟံသဝတိယံ၊ သေဋ္ဌိပုတ္တော မဟဒ္ဓနော။|
      block |ဇင်္ဃာဝိဟာရံ ဝိစရံ၊ သင်္ဃာရာမံ အဂစ္ဆဟံ။|
    count |၃|
      block |တဒာ သော လောကပဇ္ဇောတော၊ ဓမ္မံ ဒေသေသိ နာယကော။|
      block |မဉ္ဇုဿရာနံ ပဝရံ၊ သာဝကံ အဘိကိတ္တယိ။|
    count |၄|
      block |တံ သုတွာ မုဒိတော ဟုတွာ၊ ကာရံ ကတွာ မဟေသိနော။|
      block |ဝန္ဒိတွာ သတ္ထုနော ပါဒေ၊ တံ ဌာနမဘိပတ္ထယိံ။|
    count |၅|
      block |တဒာ ဗုဒ္ဓေါ ဝိယာကာသိ၊ သင်္ဃမဇ္ဈေ ဝိနာယကော။|
      block |အနာဂတမှိ အဒ္ဓါနေ၊ လစ္ဆသေ တံ မနောရထံ။|
    count |၆|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၇|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ဘဒ္ဒိယော နာမ နာမေန၊ ဟေဿတိ သတ္ထု သာဝကော။|
    count |၈|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၉|
      block |ဒွေနဝုတေ ဣတော ကပ္ပေ၊ ဖုဿော ဥပ္ပဇ္ဇိ နာယကော။|
      block |ဒုရာသဒော ဒုပ္ပသဟော၊ သဗ္ဗလောကုတ္တမော ဇိနော။|
    count |၁၀|
      block |စရဏေန စ သမ္ပန္နော၊ ဗြဟာ ဥဇု ပတာပဝါ။|
      block |ဟိတေသီ သဗ္ဗသတ္တာနံ၊ ဗဟုံ မောစေသိ ဗန္ဓနာ။|
    count |၁၁|
      block |နန္ဒာရာမဝနေ တဿ၊ အဟောသိံ ဖုဿကောကိလော။|
      block |ဂန္ဓကုဋိသမာသန္နေ၊ အမ္ဗရုက္ခေ ဝသာမဟံ။|
    count |၁၂|
      block |တဒာ ပိဏ္ဍာယ ဂစ္ဆန္တံ၊ ဒက္ခိဏေယျံ ဇိနုတ္တမံ။|
      block |ဒိသွာ စိတ္တံ ပသာဒေတွာ၊ မဉ္ဇုနာဘိနိကူဇဟံ။|
    count |၁၃|
      block |ရာဇုယျာနံ တဒာ ဂန္တွာ၊ သုပက္ကံ ကနကတ္တစံ။|
      block |အမ္ဗပိဏ္ဍံ ဂဟေတွာန၊ သမ္ဗုဒ္ဓဿောပနာမယိံ။|
    count |၁၄|
      block |တဒာ မေ စိတ္တမညာယ၊ မဟာကာရုဏိကော ဇိနော။|
      block |ဥပဋ္ဌာကဿ ဟတ္ထတော၊ ပတ္တံ ပဂ္ဂဏှိ နာယကော။|
    count |၁၅|
      block |အဒာသိံ ဟဋ္ဌစိတ္တောဟံ၊ အမ္ဗပိဏ္ဍံ မဟာမုနေ။|
      block |ပတ္တေ ပက္ခိပ္ပ ပက္ခေဟိ၊ ပဉ္ဇလိံ ကတွာန မဉ္ဇုနာ။|
    count |၁၆|
      block |သရေန ရဇနီယေန၊ သဝနီယေန ဝဂ္ဂုနာ။|
      block |ဝဿန္တော ဗုဒ္ဓပူဇတ္ထံ၊ နီဠံ ဂန္တွာ နိပဇ္ဇဟံ။|
    count |၁၇|
      block |တဒာ မုဒိတစိတ္တံ မံ၊ ဗုဒ္ဓပေမဂတာသယံ။|
      block |သကုဏဂ္ဃိ ဥပါဂန္တွာ၊ ဃာတယီ ဒုဋ္ဌမာနသော။|
    count |၁၈|
      block |တတော စုတောဟံ တုသိတေ၊ အနုဘောတွာ မဟာသုခံ။|
      block |မနုဿယောနိမာဂစ္ဆိံ၊ တဿ ကမ္မဿ ဝါဟသာ။|
    count |၁၉|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၂၀|
      block |သာသနံ ဇောတယိတွာ သော၊ အဘိဘုယျ ကုတိတ္ထိယေ။|
      block |ဝိနယိတွာန ဝေနေယျေ၊ နိဗ္ဗုတော သော သသာဝကော။|
    count |၂၁|
      block |နိဗ္ဗုတေ တမှိ လောကဂ္ဂေ၊ ပသန္နာ ဇနတာ ဗဟူ။|
      block |ပူဇနတ္ထာယ ဗုဒ္ဓဿ၊ ထူပံ ကုဗ္ဗန္တိ သတ္ထုနော။|
    count |၂၂|
      block |သတ္တယောဇနိကံ ထူပံ၊ သတ္တရတနဘူသိတံ။|
      block |ကရိဿာမ မဟေသိဿ၊ ဣစ္စေဝံ မန္တယန္တိ တေ။|
    count |၂၃|
      block |ကိကိနော ကာသိရာဇဿ၊ တဒာ သေနာယ နာယကော။|
      block |ဟုတွာဟံ အပ္ပမာဏဿ၊ ပမာဏံ စေတိယေ ဝဒိံ။|
    count |၂၄|
      block |တဒာ တေ မမ ဝါကျေန၊ စေတိယံ ယောဇနုဂ္ဂတံ။|
      block |အကံသု နရဝီရဿ၊ နာနာရတနဘူသိတံ။|
    count |၂၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၆|
      block |ပစ္ဆိမေ စ ဘဝေ ဒာနိ၊ ဇာတော သေဋ္ဌိကုလေ အဟံ။|
      block |သာဝတ္ထိယံ ပုရဝရေ၊ ဣဒ္ဓေ ဖီတေ မဟဒ္ဓနေ။|
    count |၂၇|
      block |ပုရပ္ပဝေသေ သုဂတံ၊ ဒိသွာ ဝိမှိတမာနသော။|
      block |ပဗ္ဗဇိတွာန န စိရံ၊ အရဟတ္တမပါပုဏိံ။|
    count |၂၈|
      block |စေတိယဿ ပမာဏံ ယံ၊ အကရိံ တေန ကမ္မုနာ။|
      block |လကုဏ္ဍကသရီရောဟံ၊ ဇာတော ပရိဘဝါရဟော။|
    count |၂၉|
      block |သရေန မဓုရေနာဟံ၊ ပူဇိတွာ ဣသိသတ္တမံ။|
      block |မဉ္ဇုဿရာနံ ဘိက္ခူနံ၊ အဂ္ဂတ္တမနုပါပုဏိံ။|
    count |၃၀|
      block |ဖလဒာနေန ဗုဒ္ဓဿ၊ ဂုဏာနုဿရဏေန စ။|
      block |သာမညဖလသမ္ပန္နော၊ ဝိဟရာမိ အနာသဝေါ။|
    count |၃၁|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၃၂|
      block |သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၃၃|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ လကုဏ္ဍဘဒ္ဒိယော ထေရော ဣမာ ဂါထာယော|
    block |အဘာသိတ္ထာတိ။|
    stand |လကုဏ္ဍဘဒ္ဒိယတ္ထေရဿာပဒာနံ ပဌမံ။|
  block |၂။ ကင်္ခါရေဝတတ္ထေရအပဒာနံ|
    count |၃၄|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၃၅|
      block |သီဟဟနု ဗြဟ္မဂိရော၊ ဟံသဒုန္ဒုဘိနိဿနော။|
      block |နာဂဝိက္ကန္တဂမနော၊ စန္ဒသူရာဒိကပ္ပဘော။|
    count |၃၆|
      block |မဟာမတီ မဟာဝီရော၊ မဟာဈာယီ မဟာဗလော။|
      block |မဟာကာရုဏိကော နာထော၊ မဟာတမပနူဒနော။|
    count |၃၇|
      block |သ ကဒာစိ တိလောကဂ္ဂေါ၊ ဝေနေယျံ ဝိနယံ ဗဟုံ။|
      block |ဓမ္မံ ဒေသေသိ သမ္ဗုဒ္ဓေါ၊ သတ္တာသယဝိဒူ မုနိ။|
    count |၃၈|
      block |ဈာယိံ ဈာနရတံ ဝီရံ၊ ဥပသန္တံ အနာဝိလံ။|
      block |ဝဏ္ဏယန္တော ပရိသတိံ၊ တောသေသိ ဇနတံ ဇိနော။|
    count |၃၉|
      block |တဒာဟံ ဟံသဝတိယံ၊ ဗြာဟ္မဏော ဝေဒပါရဂူ။|
      block |ဓမ္မံ သုတွာန မုဒိတော၊ တံ ဌာနမဘိပတ္ထယိံ။|
    count |၄၀|
      block |တဒာ ဇိနော ဝိယာကာသိ၊ သင်္ဃမဇ္ဈေ ဝိနာယကော။|
      block |မုဒိတော ဟောဟိ တွံ ဗြဟ္မေ၊ လစ္ဆသေ တံ မနောရထံ။|
    count |၄၁|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၄၂|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ရေဝတော နာမ နာမေန၊ ဟေဿတိ သတ္ထု သာဝကော။|
    count |၄၃|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၄၄|
      block |ပစ္ဆိမေ စ ဘဝေ ဒာနိ၊ ဇာတောဟံ ကောလိယေ ပုရေ။|
      block |ခတ္တိယေ ကုလသမ္ပန္နေ၊ ဣဒ္ဓေ ဖီတေ မဟဒ္ဓနေ။|
    count |၄၅|
      block |ယဒာ ကပိလဝတ္ထုသ္မိံ၊ ဗုဒ္ဓေါ ဓမ္မမဒေသယိ။|
      block |တဒာ ပသန္နော သုဂတေ၊ ပဗ္ဗဇိံ အနဂါရိယံ။|
    count |၄၆|
      block |ကင်္ခါ မေ ဗဟုလာ အာသိ၊ ကပ္ပါကပ္ပေ တဟိံ တဟိံ။|
      block |သဗ္ဗံ တံ ဝိနယီ ဗုဒ္ဓေါ၊ ဒေသေတွာ ဓမ္မမုတ္တမံ။|
    count |၄၇|
      block |တတောဟံ တိဏ္ဏသံသာရော၊ သဒာ ဈာနသုခေ ရတော။|
      block |ဝိဟရာမိ တဒာ ဗုဒ္ဓေါ၊ မံ ဒိသွာ ဧတဒဗြဝိ။|
    count |၄၈|
      block |ယာ ကာစိ ကင်္ခါ ဣဓ ဝါ ဟုရံ ဝါ၊ သကဝေဒိယာ ဝါ ပရဝေဒိယာ ဝါ။|
      block |ယေ ဈာယိနော တာ ပဇဟန္တိ သဗ္ဗာ၊ အာတာပိနော ဗြဟ္မစရိယံ စရန္တာ။|
    count |၄၉|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |သုမုတ္တော သရဝေဂေါဝ ကိလေသေ ဈာပယိံ မမ။|
    count |၅၀|
      block |တတော ဈာနရတံ ဒိသွာ၊ ဗုဒ္ဓေါ လောကန္တဂူ မုနိ။|
      block |ဈာယီနံ ဘိက္ခူနံ အဂ္ဂေါ၊ ပညာပေတိ မဟာမတိ။|
    count |၅၁|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၂|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၅၃|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကင်္ခါရေဝတော ထေရော ဣမာ ဂါထာယော|
    block |အဘာသိတ္ထာတိ။|
    stand |ကင်္ခါရေဝတတ္ထေရဿာပဒာနံ ဒုတိယံ။|
  block |၃။ သီဝလိတ္ထေရအပဒာနံ|
    count |၅၄|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၅၅|
      block |သီလံ တဿ အသင်္ခေယျံ၊ သမာဓိ ဝဇိရူပမော။|
      block |အသင်္ခေယျံ ဉာဏဝရံ၊ ဝိမုတ္တိ စ အနောပမာ။|
    count |၅၆|
      block |မနုဇာမရနာဂါနံ၊ ဗြဟ္မာနဉ္စ သမာဂမေ။|
      block |သမဏဗြာဟ္မဏာကိဏ္ဏေ၊ ဓမ္မံ ဒေသေသိ နာယကော။|
    count |၅၇|
      block |သသာဝကံ မဟာလာဘိံ၊ ပုညဝန္တံ ဇုတိန္ဓရံ။|
      block |ဌပေသိ ဧတဒဂ္ဂမှိ၊ ပရိသာသု ဝိသာရဒော။|
    count |၅၈|
      block |တဒာဟံ ခတ္တိယော အာသိံ၊ နဂရေ ဟံသသဝှယေ။|
      block |သုတွာ ဇိနဿ တံ ဝါကျံ၊ သာဝကဿ ဂုဏံ ဗဟုံ။|
    count |၅၉|
      block |နိမန္တယိတွာ သတ္တာဟံ၊ ဘောဇယိတွာ သသာဝကံ။|
      block |မဟာဒာနံ ဒဒိတွာန၊ တံ ဌာနမဘိပတ္ထယိံ။|
    count |၆၀|
      block |တဒာ မံ ဝိနတံ ပါဒေ၊ ဒိသွာန ပုရိသာသဘော။|
      block |သရေန မဟတာ ဝီရော၊ ဣဒံ ဝစနမဗြဝိ။|
    count |၆၁|
      block |တတော ဇိနဿ ဝစနံ၊ သောတုကာမာ မဟာဇနာ။|
      block |ဒေဝဒာနဝဂန္ဓဗ္ဗာ၊ ဗြဟ္မာနော စ မဟိဒ္ဓိကာ။|
    count |၆၂|
      block |သမဏဗြာဟ္မဏာ စေဝ၊ နမဿိံသု ကတဉ္ဇလီ။|
      block |နမော တေ ပုရိသာဇည၊ နမော တေ ပုရိသုတ္တမ။|
    count |၆၃|
      block |ခတ္တိယေန မဟာဒာနံ၊ ဒိန္နံ သတ္တာဟိကမ္ပိ ဝေါ။|
      block |သောတုကာမာ ဖလံ တဿ၊ ဗျာကရောဟိ မဟာမုနေ။|
    count |၆၄|
      block |တတော အဝေါစ ဘဂဝါ၊ သုဏာထ မမ ဘာသိတံ။|
      block |အပ္ပမေယျမှိ ဗုဒ္ဓမှိ၊ သသင်္ဃမှိ ပတိဋ္ဌိတာ။|
    count |၆၅|
      block |ဒက္ခိဏာ တာယ ကော ဝတ္တာ၊ အပ္ပမေယျဖလာ ဟိ သာ။|
      block |အပိ စေ သ မဟာဘောဂေါ၊ ဌာနံ ပတ္ထေတိ ဥတ္တမံ။|
    count |၆၆|
      block |လာဘီ ဝိပုလလာဘာနံ၊ ယထာ ဘိက္ခု သုဒဿနော။|
      block |တထာဟမ္ပိ ဘဝေယျန္တိ၊ လစ္ဆသေ တံ အနာဂတေ။|
    count |၆၇|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၆၈|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |သီဝလိ နာမ နာမေန၊ ဟေဿတိ သတ္ထု သာဝကော။|
    count |၆၉|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသူပဂေါ အဟံ။|
    count |၇၀|
      block |ဧကနဝုတိတော ကပ္ပေ၊ ဝိပဿီ လောကနာယကော။|
      block |ဥပ္ပဇ္ဇိ စာရုဒဿနော၊ သဗ္ဗဓမ္မဝိပဿကော။|
    count |၇၁|
      block |တဒာဟံ ဗန္ဓုမတိယံ၊ ကုလဿညတရဿ စ။|
      block |ဒယိတော ပဿိတော စေဝ၊ အာသိံ ကမ္မန္တဝါဝဋော။|
    count |၇၂|
      block |တဒာ အညတရော ပူဂေါ၊ ဝိပဿိဿ မဟေသိနော။|
      block |ပရိဝေသံ အကာရယိ၊ မဟန္တမတိဝိဿုတံ။|
    count |၇၃|
      block |နိဋ္ဌိတေ စ မဟာဒာနေ၊ ဒဒုံ ခဇ္ဇကသဉှိတံ။|
      block |နဝံ ဒဓိံ မဓုဉ္စေဝ၊ ဝိစိနံ နေဝ အဒ္ဒသုံ။|
    count |၇၄|
      block |တဒာဟံ တံ ဂဟေတွာန၊ နဝံ ဒဓိံ မဓုမ္ပိ စ။|
      block |ကမ္မဿာမိဃရံ ဂစ္ဆိံ၊ တမေသန္တာ မမဒ္ဒသုံ။|
    count |၇၅|
      block |သဟဿမပိ ဒတွာန၊ နာလဘိံသု စ တံ ဒွယံ။|
      block |တတောဟံ ဧဝံ စိန္တေသိံ၊ နေတံ ဟေဿတိ ဩရကံ။|
    count |၇၆|
      block |ယထာ ဣမေ ဇနာ သဗ္ဗေ၊ သက္ကရောန္တိ တထာဂတံ။|
      block |အဟမ္ပိ ကာရံ ကဿာမိ၊ သသင်္ဃေ လောကနာယကေ။|
    count |၇၇|
      block |တဒာဟမေဝံ စိန္တေတွာ၊ ဒဓိံ မဓုဉ္စ ဧကတော။|
      block |မဒ္ဒိတွာ လောကနာထဿ၊ သသင်္ဃဿ အဒာသဟံ။|
    count |၇၈|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၇၉|
      block |ပုနာဟံ ဗာရာဏသိယံ၊ ရာဇာ ဟုတွာ မဟာယသော။|
      block |သတ္တုကဿ တဒာ ဒုဋ္ဌော၊ ဒွာရရောဓမကာရယိံ။|
    count |၈၀|
      block |တဒာ တပဿိနော ရုဒ္ဓါ၊ ဧကာဟံ ရက္ခိတာ အဟုံ။|
      block |တတော တဿ ဝိပါကေန၊ ပါပတိံ နိရယံ ဘုသံ။|
    count |၈၁|
      block |ပစ္ဆိမေ စ ဘဝေ ဒာနိ၊ ဇာတောဟံ ကောလိယေ ပုရေ။|
      block |သုပ္ပဝါသာ စ မေ မာတာ၊ မဟာလိ လိစ္ဆဝီ ပိတာ။|
    count |၈၂|
      block |ခတ္တိယေ ပုညကမ္မေန၊ ဒွာရရောဓဿ ဝါဟသာ။|
      block |သတ္တ ဝဿာနိ နိဝသိံ၊ မာတုကုစ္ဆိမှိ ဒုက္ခိတော။|
    count |၈၃|
      block |သတ္တာဟံ ဒွာရမူဠှောဟံ၊ မဟာဒုက္ခသမပ္ပိတော။|
      block |မာတာ မေ ဆန္ဒဒာနေန၊ ဧဝံ အာသိ သုဒုက္ခိတာ။|
    count |၈၄|
      block |သုဝတ္ထိတောဟံ နိက္ခန္တော၊ ဗုဒ္ဓေန အနုကမ္ပိတော။|
      block |နိက္ခန္တဒိဝသေယေဝ၊ ပဗ္ဗဇိံ အနဂါရိယံ။|
    count |၈၅|
      block |ဥပဇ္ဈာ သာရိပုတ္တော မေ၊ မောဂ္ဂလ္လာနော မဟိဒ္ဓိကော။|
      block |ကေသေ ဩရောပယန္တော မေ၊ အနုသာသိ မဟာမတိ။|
    count |၈၆|
      block |ကေသေသု ဆိဇ္ဇမာနေသု၊ အရဟတ္တမပါပုဏိံ။|
      block |ဒေဝါ နာဂါ မနုဿာ စ၊ ပစ္စယေ ဥပနေန္တိ မေ။|
    count |၈၇|
      block |ပဒုမုတ္တရနာထဉ္စ၊ ဝိပဿိဉ္စ ဝိနာယကံ။|
      block |ယံ ပူဇယိံ ပမုဒိတော၊ ပစ္စယေဟိ ဝိသေသတော။|
    count |၈၈|
      block |တတော တေသံ ဝိသေသေန၊ ကမ္မာနံ ဝိပုလုတ္တမံ။|
      block |လာဘံ လဘာမိ သဗ္ဗတ္ထ၊ ဝနေ ဂါမေ ဇလေ ထလေ။|
    count |၈၉|
      block |ရေဝတံ ဒဿနတ္ထာယ၊ ယဒာ ယာတိ ဝိနာယကော။|
      block |တိံသဘိက္ခုသဟဿေဟိ၊ သဟ လောကဂ္ဂနာယကော။|
    count |၉၀|
      block |တဒာ ဒေဝေါပဏီတေဟိ၊ မမတ္ထာယ မဟာမတိ။|
      block |ပစ္စယေဟိ မဟာဝီရော၊ သသင်္ဃော လောကနာယကော။|
    count |၉၁|
      block |ဥပဋ္ဌိတော မယာ ဗုဒ္ဓေါ၊ ဂန္တွာ ရေဝတမဒ္ဒသ။|
      block |တတော ဇေတဝနံ ဂန္တွာ၊ ဧတဒဂ္ဂေ ဌပေသိ မံ။|
    count |၉၂|
      block |လာဘီနံ သီဝလိ အဂ္ဂေါ၊ မမ သိဿေသု ဘိက္ခဝေါ။|
      block |သဗ္ဗလောကဟိတော သတ္ထာ၊ ကိတ္တယီ ပရိသာသု မံ။|
    count |၉၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၉၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၉၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သီဝလိထေရော ဣမာ ဂါထာယော|
    block |အဘာသိတ္ထာတိ။|
    stand |သီဝလိတ္ထေရဿာပဒာနံ တတိယံ။|
  block |၄။ ဝင်္ဂီသတ္ထေရအပဒာနံ|
    count |၉၆|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၉၇|
      block |ယထာပိ သာဂရေ ဦမိ၊ ဂဂနေ ဝိယ တာရကာ။|
      block |ဧဝံ ပါဝစနံ တဿ၊ အရဟန္တေဟိ စိတ္တိတံ။|
    count |၉၈|
      block |သဒေဝါသုရနာဂေဟိ၊ မနုဇေဟိ ပုရက္ခတော။|
      block |သမဏဗြာဟ္မဏာကိဏ္ဏေ၊ ဇနမဇ္ဈေ ဇိနုတ္တမော။|
    count |၉၉|
      block |ပဘာဟိ အနုရဉ္ဇန္တော၊ လောကေ လောကန္တဂူ ဇိနော။|
      block |ဝစနေန ဝိဗောဓေန္တော၊ ဝေနေယျပဒုမာနိ သော။|
    count |၁၀၀|
      block |ဝေသာရဇ္ဇေဟိ သမ္ပန္နော၊ စတူဟိ ပုရိသုတ္တမော။|
      block |ပဟီနဘယသာရဇ္ဇော၊ ခေမပ္ပတ္တော ဝိသာရဒော။|
    count |၁၀၁|
      block |အာသဘံ ပဝရံ ဌာနံ၊ ဗုဒ္ဓဘူမိဉ္စ ကေဝလံ။|
      block |ပဋိဇာနာတိ လောကဂ္ဂေါ၊ နတ္ထိ သဉ္စောဒကော ကွစိ။|
    count |၁၀၂|
      block |သီဟနာဒမသမ္ဘီတံ၊ နဒတော တဿ တာဒိနော။|
      block |ဒေဝေါ နရော ဝါ ဗြဟ္မာ ဝါ၊ ပဋိဝတ္တာ န ဝိဇ္ဇတိ။|
    count |၁၀၃|
      block |ဒေသေန္တော ပဝရံ ဓမ္မံ၊ သန္တာရေန္တော သဒေဝကံ။|
      block |ဓမ္မစက္ကံ ပဝတ္တေတိ၊ ပရိသာသု ဝိသာရဒော။|
    count |၁၀၄|
      block |ပဋိဘာနဝတံ အဂ္ဂံ၊ သာဝကံ သာဓုသမ္မတံ။|
      block |ဂုဏံ ဗဟုံ ပကိတ္တေတွာ၊ ဧတဒဂ္ဂေ ဌပေသိ တံ။|
    count |၁၀၅|
      block |တဒာဟံ ဟံသဝတိယံ၊ ဗြာဟ္မဏော သာဓုသမ္မတော။|
      block |သဗ္ဗဝေဒဝိဒူ ဇာတော၊ ဝါဂီသော ဝါဒိသူဒနော။|
    count |၁၀၆|
      block |ဥပေစ္စ တံ မဟာဝီရံ၊ သုတွာဟံ ဓမ္မဒေသနံ။|
      block |ပီတိဝရံ ပဋိလဘိံ၊ သာဝကဿ ဂုဏေ ရတော။|
    count |၁၀၇|
      block |နိမန္တေတွာဝ သုဂတံ၊ သသင်္ဃံ လောကနန္ဒနံ။|
      block |သတ္တာဟံ ဘောဇယိတွာဟံ၊ ဒုဿေဟစ္ဆာဒယိံ တဒာ။|
    count |၁၀၈|
      block |နိပစ္စ သိရသာ ပါဒေ၊ ကတောကာသော ကတဉ္ဇလီ။|
      block |ဧကမန္တံ ဌိတော ဟဋ္ဌော၊ သန္ထဝိံ ဇိနမုတ္တမံ။|
    count |၁၀၉|
      block |နမော တေ ဝါဒိမဒ္ဒန၊ နမော တေ ဣသိသတ္တမ။|
      block |နမော တေ သဗ္ဗလောကဂ္ဂ၊ နမော တေ အဘယင်္ကရ။|
    count |၁၁၀|
      block |နမော တေ မာရမထန၊ နမော တေ ဒိဋ္ဌိသူဒန။|
      block |နမော တေ သန္တိသုခဒ၊ နမော တေ သရဏင်္ကရ။|
    count |၁၁၁|
      block |အနာထာနံ ဘဝံ နာထော၊ ဘီတာနံ အဘယပ္ပဒော။|
      block |ဝိဿာမဘူမိ သန္တာနံ၊ သရဏံ သရဏေသိနံ။|
    count |၁၁၂|
      block |ဧဝမာဒီဟိ သမ္ဗုဒ္ဓံ၊ သန္ထဝိတွာ မဟာဂုဏံ။|
      block |အဝေါစံ ဝါဒိသူဒဿ၊ ဂတိံ ပပ္ပေါမိ ဘိက္ခုနော။|
    count |၁၁၃|
      block |တဒာ အဝေါစ ဘဂဝါ၊ အနန္တပဋိဘာနဝါ။|
      block |ယော သော ဗုဒ္ဓံ အဘောဇေသိ၊ သတ္တာဟံ သဟသာဝကံ။|
    count |၁၁၄|
      block |ဂုဏဉ္စ မေ ပကိတ္တေသိ၊ ပသန္နော သေဟိ ပါဏိဘိ။|
      block |ဧသော ပတ္ထယတေ ဌာနံ၊ ဝါဒိသူဒဿ ဘိက္ခုနော။|
    count |၁၁၅|
      block |အနာဂတမှိ အဒ္ဓါနေ၊ လစ္ဆသေ တံ မနောရထံ။|
      block |ဒေဝမာနုသသမ္ပတ္တိံ၊ အနုဘောတွာ အနပ္ပကံ။|
    count |၁၁၆|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၁၇|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ဝင်္ဂီသော နာမ နာမေန၊ ဟေဿတိ သတ္ထု သာဝကော။|
    count |၁၁၈|
      block |တံ သုတွာ မုဒိတော ဟုတွာ၊ ယာဝဇီဝံ တဒာ ဇိနံ။|
      block |ပစ္စယေဟိ ဥပဋ္ဌာသိံ၊ မေတ္တစိတ္တော တထာဂတံ။|
    count |၁၁၉|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တုသိတံ အဂမာသဟံ။|
    count |၁၂၀|
      block |ပစ္ဆိမေ စ ဘဝေ ဒာနိ၊ ဇာတော ဝိပ္ပကုလေ အဟံ။|
      block |ပစ္စာဇာတော ယဒာ အာသိံ၊ ဇာတိယာ သတ္တဝဿိကော။|
    count |၁၂၁|
      block |သဗ္ဗဝေဒဝိဒူ ဇာတော၊ ဝါဒသတ္ထဝိသာရဒော။|
      block |ဝါဒိဿရော စိတ္တကထီ၊ ပရဝါဒပ္ပမဒ္ဒနော။|
    count |၁၂၂|
      block |ဝင်္ဂေ ဇာတောတိ ဝင်္ဂီသော၊ ဝစနေ ဣဿရောတိ ဝါ။|
      block |ဝင်္ဂီသော ဣတိ မေ နာမံ၊ အဘဝီ လောကသမ္မတံ။|
    count |၁၂၃|
      block |ယဒာဟံ ဝိညုတံ ပတ္တော၊ ဌိတော ပဌမယောဗ္ဗနေ။|
      block |တဒာ ရာဇဂဟေ ရမ္မေ၊ သာရိပုတ္တမဟဒ္ဒသံ။|
    stand |ပဉ္စဝီသတိမံ ဘာဏဝါရံ။|
    count |၁၂၄|
      block |ပိဏ္ဍာယ ဝိစရန္တံ တံ၊ ပတ္တပါဏိံ သုသံဝုတံ။|
      block |အလောလက္ခိံ မိတဘာဏိံ၊ ယုဂမတ္တံ နိဒက္ခိတံ။|
    count |၁၂၅|
      block |တံ ဒိသွာ ဝိမှိတော ဟုတွာ၊ အဝေါစံ မမနုစ္ဆဝံ။|
      block |ကဏိကာရံဝ နိစိတံ၊ စိတ္တံ ဂါထာပဒံ အဟံ။|
    count |၁၂၆|
      block |အာစိက္ခိ သော မေ သတ္ထာရံ၊ သမ္ဗုဒ္ဓံ လောကနာယကံ။|
      block |တဒာ သော ပဏ္ဍိတော ဝီရော၊ ဥတ္တရိံ သမဝေါစ မေ။|
    count |၁၂၇|
      block |ဝိရာဂသံဟိတံ ဝါကျံ၊ ကတွာ ဒုဒ္ဒသမုတ္တမံ။|
      block |ဝိစိတ္တပဋိဘာနေဟိ၊ တောသိတော တေန တာဒိနာ။|
    count |၁၂၈|
      block |နိပစ္စ သိရသာ ပါဒေ၊ ပဗ္ဗာဇေဟီတိ မံ ဗြဝိ။|
      block |တတော မံ သ မဟာပညော၊ ဗုဒ္ဓသေဋ္ဌမုပါနယိ။|
    count |၁၂၉|
      block |နိပစ္စ သိရသာ ပါဒေ၊ နိသီဒိံ သတ္ထု သန္တိကေ။|
      block |မမာဟ ဝဒတံ သေဋ္ဌော၊ ကစ္စိ ဝင်္ဂီသ ဇာနာသိ။|
    count |၁၃၀|
      block |ကိဉ္စိ သိပ္ပန္တိ တဿာဟံ၊ ဇာနာမီတိ စ အဗြဝိံ။|
      block |မတသီသံ ဝနစ္ဆုဒ္ဓံ၊ အပိ ဗာရသဝဿိကံ။|
      block |တဝ ဝိဇ္ဇာဝိသေသေန၊ သစေ သက္ကောသိ ဝါစယ။|
    count |၁၃၁|
      block |အာမောတိ မေ ပဋိညာတေ၊ တီဏိ သီသာနိ ဒဿယိ။|
      block |နိရယနရဒေဝေသု၊ ဥပပန္နေ အဝါစယိံ။|
    count |၁၃၂|
      block |တဒာ ခီဏာသဝဿေဝ၊ သီသံ ဒဿေသိ နာယကော။|
      block |တတောဟံ ဝိဟတာရဗ္ဘော၊ ပဗ္ဗဇ္ဇံ သမယာစိသံ။|
    count |၁၃၃|
      block |ပဗ္ဗဇိတွာန သုဂတံ၊ သန္ထဝါမိ တဟိံ တဟိံ။|
      block |တတော မံ ကဗ္ဗဝိတ္တောသိ၊ ဥဇ္ဈာယန္တိဟ ဘိက္ခဝေါ။|
    count |၁၃၄|
      block |တတော ဝီမံသနတ္ထံ မေ၊ အာဟ ဗုဒ္ဓေါ ဝိနာယကော။|
      block |တက္ကိကာ ပနိမာ ဂါထာ၊ ဌာနသော ပဋိဘန္တိ တံ။|
    count |၁၃၅|
      block |န ကဗ္ဗဝိတ္တောဟံ ဝီရ၊ ဌာနသော ပဋိဘန္တိ မံ။|
      block |တေန ဟိ ဒာနိ ဝင်္ဂီသ၊ ဌာနသော သန္ထဝါဟိ မံ။|
    count |၁၃၆|
      block |တဒာဟံ သန္ထဝိံ ဝီရံ၊ ဂါထာဟိ ဣသိသတ္တမံ။|
      block |ဌာနသော မေ တဒာ တုဋ္ဌော၊ ဇိနော အဂ္ဂေ ဌပေသိ မံ။|
    count |၁၃၇|
      block |ပဋိဘာနေန စိတ္တေန၊ အညေသမတိမညဟံ။|
      block |ပေသလေ တေန သံဝိဂ္ဂေါ၊ အရဟတ္တမပါပုဏိံ။|
    count |၁၃၈|
      block |ပဋိဘာနဝတံ အဂ္ဂေါ၊ အညော ကောစိ န ဝိဇ္ဇတိ။|
      block |ယထာယံ ဘိက္ခု ဝင်္ဂီသော၊ ဧဝံ ဓာရေထ ဘိက္ခဝေါ။|
    count |၁၃၉|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |သုမုတ္တော သရဝေဂေါဝ ကိလေသေ ဈာပယိံ မမ။|
    count |၁၄၀|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၄၁|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄၂|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝင်္ဂီသော ထေရော ဣမာ ဂါထာယော|
    block |အဘာသိတ္ထာတိ။|
    stand |ဝင်္ဂီသတ္ထေရဿာပဒာနံ စတုတ္ထံ။|
  block |၅။ နန္ဒကတ္ထေရအပဒာနံ|
    count |၁၄၃|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၁၄၄|
      block |ဟိတာယ သဗ္ဗသတ္တာနံ၊ သုခါယ ဝဒတံ ဝရော။|
      block |အတ္ထာယ ပုရိသာဇညော၊ ပဋိပန္နော သဒေဝကေ။|
    count |၁၄၅|
      block |ယသဂ္ဂပတ္တော သိရိမာ၊ ကိတ္တိဝဏ္ဏဘတော ဇိနော။|
      block |ပူဇိတော သဗ္ဗလောကဿ၊ ဒိသာ သဗ္ဗာသု ဝိဿုတော။|
    count |၁၄၆|
      block |ဥတ္တိဏ္ဏဝိစိကိစ္ဆော သော၊ ဝီတိဝတ္တကထံကထော။|
      block |ပရိပုဏ္ဏမနသင်္ကပ္ပေါ၊ ပတ္တော သမ္ဗောဓိမုတ္တမံ။|
    count |၁၄၇|
      block |အနုပ္ပန္နဿ မဂ္ဂဿ၊ ဥပ္ပါဒေတာ နရုတ္တမော။|
      block |အနက္ခါတဉ္စ အက္ခါသိ၊ အသဉ္ဇာတဉ္စ သဉ္ဇနီ။|
    count |၁၄၈|
      block |မဂ္ဂညူ မဂ္ဂဝိဒူ စ၊ မဂ္ဂက္ခါယီ နရာသဘော။|
      block |မဂ္ဂဿ ကုသလော သတ္ထာ၊ သာရထီနံ ဝရုတ္တမော။|
    count |၁၄၉|
      block |တဒာ မဟာကာရုဏိကော၊ ဓမ္မံ ဒေသေသိ နာယကော။|
      block |နိမုဂ္ဂေ ကာမပင်္ကမှိ၊ သမုဒ္ဓရတိ ပါဏိနေ။|
    count |၁၅၀|
      block |ဘိက္ခုနီနံ ဩဝဒနေ၊ သာဝကံ သေဋ္ဌသမ္မတံ။|
      block |ဝဏ္ဏယံ ဧတဒဂ္ဂမှိ၊ ပညပေသိ မဟာမုနိ။|
    count |၁၅၁|
      block |တံ သုတွာဟံ ပမုဒိတော၊ နိမန္တေတွာ တထာဂတံ။|
      block |ဘောဇယိတွာ သသင်္ဃံ တံ၊ ပတ္ထယိံ ဌာနမုတ္တမံ။|
    count |၁၅၂|
      block |တဒာ ပမုဒိတော နာထော၊ မံ အဝေါစ မဟာဣသိ။|
      block |သုခီ ဘဝဿု ဒီဃာဝု၊ လစ္ဆသေ တံ မနောရထံ။|
    count |၁၅၃|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၅၄|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |နန္ဒကော နာမ နာမေန၊ ဟေဿတိ သတ္ထု သာဝကော။|
    count |၁၅၅|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသူပဂေါ အဟံ။|
    count |၁၅၆|
      block |ပစ္ဆိမေ စ ဘဝေ ဒာနိ၊ ဇာတော သေဋ္ဌိကုလေ အဟံ။|
      block |သာဝတ္ထိယံ ပုရေ ဝရေ၊ ဣဒ္ဓေ ဖီတေ မဟဒ္ဓနေ။|
    count |၁၅၇|
      block |ပုရပ္ပဝေသေ သုဂတံ၊ ဒိသွာ ဝိမှိတမာနသော။|
      block |ဇေတာရာမပဋိဂ္ဂါဟေ၊ ပဗ္ဗဇိံ အနဂါရိယံ။|
    count |၁၅၈|
      block |နစိရေနေဝ ကာလေန၊ အရဟတ္တမပါပုဏိံ။|
      block |တတောဟံ တိဏ္ဏသံသာရော၊ သာသိတော သဗ္ဗဒဿိနာ။|
    count |၁၅၉|
      block |ဘိက္ခုနီနံ ဓမ္မကထံ၊ ပဋိပုစ္ဆာကရိံ အဟံ။|
      block |သာသိတာ တာ မယာ သဗ္ဗာ၊ အဘဝိံသု အနာသဝါ။|
    count |၁၆၀|
      block |သတာနိ ပဉ္စနူနာနိ၊ တဒာ တုဋ္ဌော မဟာဟိတော။|
      block |ဘိက္ခုနီနံ ဩဝဒတံ၊ အဂ္ဂဋ္ဌာနေ ဌပေသိ မံ။|
    count |၁၆၁|
      block |သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။|
      block |သုမုတ္တော သရဝေဂေါဝ၊ ကိလေသေ ဈာပယိံ မမ။|
    count |၁၆၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၆၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၆၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ နန္ဒကော ထေရော ဣမာ ဂါထာယော|
    block |အဘာသိတ္ထာတိ။|
    stand |နန္ဒကတ္ထေရဿာပဒာနံ ပဉ္စမံ။|
  block |၆။ ကာဠုဒာယိတ္ထေရအပဒာနံ|
    count |၁၆၅|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၁၆၆|
      block |နာယကာနံ ဝရော သတ္ထာ၊ ဂုဏာဂုဏဝိဒူ ဇိနော။|
      block |ကတညူ ကတဝေဒီ စ၊ တိတ္ထေ ယောဇေတိ ပါဏိနေ။|
    count |၁၆၇|
      block |သဗ္ဗညုတေန ဉာဏေန၊ တုလယိတွာ ဒယာသယော။|
      block |ဒေသေတိ ပဝရံ ဓမ္မံ၊ အနန္တဂုဏသဉ္စယော။|
    count |၁၆၈|
      block |သ ကဒာစိ မဟာဝီရော၊ အနန္တဇိနသံသရိ။|
      block |ဒေသေတိ မဓုရံ ဓမ္မံ၊ စတုသစ္စူပသဉှိတံ။|
    count |၁၆၉|
      block |သုတွာန တံ ဓမ္မဝရံ၊ အာဒိမဇ္ဈန္တသောဘဏံ။|
      block |ပါဏသတသဟဿာနံ၊ ဓမ္မာဘိသမယော အဟု။|
    count |၁၇၀|
      block |နိန္နာဒိတာ တဒာ ဘူမိ၊ ဂဇ္ဇိံသု စ ပယောဓရာ။|
      block |သာဓုကာရံ ပဝတ္တိံသု၊ ဒေဝဗြဟ္မနရာသုရာ။|
    count |၁၇၁|
      block |အဟော ကာရုဏိကော သတ္ထာ၊ အဟော သဒ္ဓမ္မဒေသနာ။|
      block |အဟော ဘဝသမုဒ္ဒမှိ၊ နိမုဂ္ဂေ ဥဒ္ဓရီ ဇိနော။|
    count |၁၇၂|
      block |ဧဝံ ပဝေဒဇာတေသု၊ သနရာမရဗြဟ္မသု။|
      block |ကုလပ္ပသာဒကာနဂ္ဂံ၊ သာဝကံ ဝဏ္ဏယီ ဇိနော။|
    count |၁၇၃|
      block |တဒာဟံ ဟံသဝတိယံ၊ ဇာတောမစ္စကုလေ အဟုံ။|
      block |ပါသာဒိကော ဒဿနိယော၊ ပဟူတဓနဓညဝါ။|
    count |၁၇၄|
      block |ဟံသာရာမမုပေစ္စာဟံ၊ ဝန္ဒိတွာ တံ တထာဂတံ။|
      block |သုဏိတွာ မဓုရံ ဓမ္မံ၊ ကာရံ ကတွာ စ တာဒိနော။|
    count |၁၇၅|
      block |နိပစ္စ ပါဒမူလေဟံ၊ ဣမံ ဝစနမဗြဝိံ။|
      block |ကုလပ္ပသာဒကာနဂ္ဂေါ၊ ယော တယာ သန္ထုတော မုနေ။|
    count |၁၇၆|
      block |တာဒိသော ဟောမဟံ ဝီရ၊ ဗုဒ္ဓသေဋ္ဌဿ သာသနေ။|
      block |တဒာ မဟာကာရုဏိကော၊ သိဉ္စန္တော ဝါ မတေန မံ။|
    count |၁၇၇|
      block |အာဟ မံ ပုတ္တ ဥတ္တိဋ္ဌ၊ လစ္ဆသေ တံ မနောရထံ။|
      block |ကထံ နာမ ဇိနေ ကာရံ၊ ကတွာန ဝိဖလော သိယာ။|
    count |၁၇၈|
      block |သတသဟဿိတော ကပ္ပေ၊ ဩက္ကာကကုလသမ္ဘဝေါ။|
      block |ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။|
    count |၁၇၉|
      block |တဿ ဓမ္မေသု ဒာယာဒော၊ ဩရသော ဓမ္မနိမ္မိတော။|
      block |ဥဒာယိ နာမ နာမေန၊ ဟေဿတိ သတ္ထု သာဝကော။|
    count |၁၈၀|
      block |တံ သုတွာ မုဒိတော ဟုတွာ၊ ယာဝဇီဝံ တဒာ ဇိနံ။|
      block |မေတ္တစိတ္တော ပရိစရိံ၊ ပစ္စယေဟိ ဝိနာယကံ။|
    count |၁၈၁|
      block |တေန ကမ္မဝိပါကေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၁၈၂|
      block |ပစ္ဆိမေ စ ဘဝေ ဒာနိ၊ ရမ္မေ ကပိလဝတ္ထဝေ။|
      block |ဇာတော မဟာမစ္စကုလေ၊ သုဒ္ဓေါဒနမဟီပတေ။|
    count |၁၈၃|
      block |တဒာ အဇာယိ သိဒ္ဓတ္ထော၊ ရမ္မေ လုမ္ဗိနိကာနနေ။|
      block |ဟိတာယ သဗ္ဗလောကဿ၊ သုခါယ စ နရာသဘော။|
    count |၁၈၄|
      block |တဒဟေဝ အဟံ ဇာတော၊ သဟ တေနေဝ ဝဍ္ဎိတော။|
      block |ပိယော သဟာယော ဒယိတော၊ ဝိယတ္တော နီတိကောဝိဒော။|
    count |၁၈၅|
      block |ဧကူနတိံသော ဝယသာ၊ နိက္ခမိတွာ အဂါရတော။|
      block |ဆဗ္ဗဿံ ဝီတိနာမေတွာ၊ အာသိ ဗုဒ္ဓေါ ဝိနာယကော။|
    count |၁၈၆|
      block |ဇေတွာ သသေနကံ မာရံ၊ ခေပယိတွာန အာသဝေ။|
      block |ဘဝဏ္ဏဝံ တရိတွာန၊ ဗုဒ္ဓေါ အာသိ သဒေဝကေ။|
    count |၁၈၇|
      block |ဣသိဝှယံ ဂမိတွာန၊ ဝိနေတွာ ပဉ္စဝဂ္ဂိယေ။|
      block |တတော ဝိနေသိ ဘဂဝါ၊ ဂန္တွာ ဂန္တွာ တဟိံ တဟိံ။|
    count |၁၈၈|
      block |ဝေနေယျေ ဝိနယန္တော သော၊ သင်္ဂဏှန္တော သဒေဝကံ။|
      block |ဥပေစ္စ မဂဓေ ဂိရိံ၊ ဝိဟရိတ္ထ တဒာ ဇိနော။|
    count |၁၈၉|
      block |တဒာ သုဒ္ဓေါဒနေနာဟံ၊ ဘူမိပါလေန ပေသိတော။|
      block |ဂန္တွာ ဒိသွာ ဒသဗလံ၊ ပဗ္ဗဇိတွာရဟာ အဟုံ။|
    count |၁၉၀|
      block |တဒာ မဟေသိံ ယာစိတွာ၊ ပါပယိံ ကပိလဝှယံ။|
      block |တတော ပုရာဟံ ဂန္တွာန၊ ပသာဒေသိံ မဟာကုလံ။|
    count |၁၉၁|
      block |ဇိနော တသ္မိံ ဂုဏေ တုဋ္ဌော၊ မံ မဟာပရိသာယ သော။|
      block |ကုလပ္ပသာဒကာနဂ္ဂံ၊ ပညာပေသိ ဝိနာယကော။|
    count |၁၉၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၉၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၉၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကာဠုဒာယိထေရော ဣမာ ဂါထာယော|
    block |အဘာသိတ္ထာတိ။|
    stand |ကာဠုဒာယိတ္ထေရဿာပဒာနံ ဆဋ္ဌံ။|
  block |၇။ အဘယတ္ထေရအပဒာနံ|
    count |၁၉၅|
      block |ပဒုမုတ္တရော နာမ ဇိနော၊ သဗ္ဗဓမ္မေသု စက္ခုမာ။|
      block |ဣတော သတသဟဿမှိ၊ ကပ္ပေ ဥပ္ပဇ္ဇိ နာယကော။|
    count |၁၉၆|
      block |သရဏဂမနေ ကိဉ္စိ၊ နိဝေသေသိ တထာဂတော။|
      block |ကိဉ္စိ သီလေ နိဝေသေသိ၊ ဒသကမ္မပထုတ္တမေ။|
    count |၁၉၇|
      block |ဒေတိ ကဿစိ သော ဝီရော၊ သာမညဖလမုတ္တမံ။|
      block |သမာပတ္တီ တထာ အဋ္ဌ၊ တိဿော ဝိဇ္ဇာ ပဝစ္ဆတိ။|
    count |၁၉၈|
      block |ဆဠဘိညာသု ယောဇေသိ၊ ကိဉ္စိ သတ္တံ နရုတ္တမော။|
      block |ဒေတိ ကဿစိ နာထော သော၊ စတဿော ပဋိသမ္ဘိဒာ။|
    count |၁၉၉|
      block |ဗောဓနေယျံ ပဇံ ဒိသွာ၊ အသင်္ခေယျမ္ပိ ယောဇနံ။|
      block |ခဏေန ဥပဂန္တွာန၊ ဝိနေတိ နရသာရထိ။|
    count |၂၀၀|
      block |တဒာဟံ ဟံသဝတိယံ၊ အဟောသိံ ဗြာဟ္မဏတြဇော။|
      block |ပါရဂူ သဗ္ဗဝေဒာနံ၊ ဝေယျာကရဏသမ္မတော။|
    count |၂၀၁|
      block |နိရုတ္တိယာ စ ကုသလော၊ နိဃဏ္ဍုမှိ ဝိသာရဒော။|
      block |ပဒကော ကေဋုဘဝိဒူ၊ ဆန္ဒောဝိစိတိကောဝိဒော။|
    count |၂၀၂|
      block |ဇင်္ဃာဝိဟာရံ ဝိစရံ၊ ဟံသာရာမမုပေစ္စဟံ။|
      block |အဒ္ဒသံ ဝရဒံ သေဋ္ဌံ၊ မဟာဇနပုရက္ခတံ။|
    count |၂၀၃|
      block |ဒေသေန္တံ ဝိရဇံ ဓမ္မံ၊ ပစ္စနီကမတီ အဟံ။|
      block |ဥပေတွာ တဿ ကလျာဏံ၊ သုတွာန ဝိမလံ အဟံ။|
    count |၂၀၄|
      block |ဗျာဟတံ ပုနရုတ္တံ ဝါ၊ အပတ္ထံ ဝါ နိရတ္ထကံ။|
      block |နာဒ္ဒသံ တဿ မုနိနော၊ တတော ပဗ္ဗဇိတော အဟံ။|
    count |၂၀၅|
      block |နစိရေနေဝ ကာလေန၊ သဗ္ဗသတ္တဝိသာရဒော။|
      block |နိပုဏော ဗုဒ္ဓဝစနေ၊ အဟောသိံ ဂုဏိသမ္မတော။|
    count |၂၀၆|
      block |တဒာ စတဿော ဂါထာယော၊ ဂန္ထယိတွာ သုဗျဉ္ဇနာ။|
      block |သန္ထဝိတွာ တိလောကဂ္ဂံ၊ ဒေသယိဿံ ဒိနေ ဒိနေ။|
    count |၂၀၇|
      block |ဝိရတ္တောသိ မဟာဝီရော၊ သံသာရေ သဘယေ ဝသံ။|
      block |ကရုဏာယ န နိဗ္ဗာယိ၊ တတော ကာရုဏိကော မုနိ။|
    count |၂၀၈|
      block |ပုထုဇ္ဇနော ဝယော သန္တော၊ န ကိလေသဝသော အဟု။|
      block |သမ္ပဇာနော သတိယုတ္တော၊ တသ္မာ ဧသော အစိန္တိယော။|
    count |၂၀၉|
      block |ဒုဗ္ဗလာနိ ကိလေသာနိ၊ ယဿာသယဂတာနိ မေ။|
      block |ဉာဏဂ္ဂိပရိဒဍ္ဎာနိ၊ န ခီယိံသု တမဗ္ဘုတံ။|
    count |၂၁၀|
      block |ယော သဗ္ဗလောကဿ ဂရု၊ လောကော ယဿ တထာ ဂရု။|
      block |တထာပိ လောကာစရိယော၊ လောကော တဿာနုဝတ္တကော။|
    count |၂၁၁|
      block |ဧဝမာဒီဟိ သမ္ဗုဒ္ဓံ၊ ကိတ္တယံ ဓမ္မဒေသနံ။|
      block |ယာဝဇီဝံ ကရိတွာန၊ ဂတော သဂ္ဂံ တတော စုတော။|
    count |၂၁၂|
      block |သတသဟဿိတော ကပ္ပေ၊ ယံ ဗုဒ္ဓမဘိကိတ္တယိံ။|
      block |ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။|
    count |၂၁၃|
      block |ဒေဝလောကေ မဟာရဇ္ဇံ၊ ပါဒေသိံ ကဉ္စနဂ္ဃိယံ။|
      block |စက္ကဝတ္တီ မဟာရဇ္ဇံ၊ ဗဟုသောနုဘဝိံ အဟံ။|
    count |၂၁၄|
      block |ဒုဝေ ဘဝေ ပဇာယာမိ၊ ဒေဝတ္တေ အထ မာနုသေ။|
      block |အညံ ဂတိံ န ဇာနာမိ၊ ကိတ္တနာယ ဣဒံ ဖလံ။|
    count |၂၁၅|
      block |ဒုဝေ ကုလေ ပဇာယာမိ၊ ခတ္တိယေ အထ ဗြာဟ္မဏေ။|
      block |နီစေ ကုလေ န ဇာယာမိ၊ ကိတ္တနာယ ဣဒံ ဖလံ။|
    count |၂၁၆|
      block |ပစ္ဆိမေ စ ဘဝေ ဒာနိ၊ ဂိရိဗ္ဗဇပုရုတ္တမေ။|
      block |ရညောဟံ ဗိမ္ဗိသာရဿ၊ ပုတ္တော နာမေန စာဘယော။|
    count |၂၁၇|
      block |ပါပမိတ္တဝသံ ဂန္တွာ၊ နိဂဏ္ဌေန ဝိမောဟိတော။|
      block |ပေသိတော နာဋပုတ္တေန၊ ဗုဒ္ဓသေဋ္ဌမုပေစ္စဟံ။|
    count |၂၁၈|
      block |ပုစ္ဆိတွာ နိပုဏံ ပဉှံ၊ သုတွာ ဗျာကရဏုတ္တမံ။|
      block |ပဗ္ဗဇိတွာန နစိရံ၊ အရဟတ္တမပါပုဏိံ။|
    count |၂၁၉|
      block |ကိတ္တယိတွာ ဇိနဝရံ၊ ကိတ္တိတော ဟောမိ သဗ္ဗဒာ။|
      block |သုဂန္ဓဒေဟဝဒနော၊ အာသိံ သုခသမပ္ပိတော။|
    count |၂၂၀|
      block |တိက္ခဟာသလဟုပညော၊ မဟာပညော တထေဝဟံ။|
      block |ဝိစိတ္တပဋိဘာနော စ၊ တဿ ကမ္မဿ ဝါဟသာ။|
    count |၂၂၁|
      block |အဘိတ္ထဝိတွာ ပဒုမုတ္တရာဟံ၊ ပသန္နစိတ္တော အသမံ သယမ္ဘုံ။|
      block |န ဂစ္ဆိ ကပ္ပါနိ အပါယဘူမိံ၊ သတံ သဟဿာနိ ဗလေန တဿ။|
    count |၂၂၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၂၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၂၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အဘယော ထေရော ဣမာ ဂါထာယော|
    block |အဘာသိတ္ထာတိ။|
    stand |အဘယတ္ထေရဿာပဒာနံ သတ္တမံ။|
  block |၈။ လောမသကင်္ဂိယတ္ထေရအပဒာနံ|
    count |၂၂၅|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၂၂၆|
      block |တဒာဟံ စန္ဒနော စေဝ၊ ပဗ္ဗဇိတွာန သာသနေ။|
      block |အာပါဏကောဋိကံ ဓမ္မံ၊ ပူရယိတွာန သာသနေ။|
    count |၂၂၇|
      block |တတော စုတာ သန္တုသိတံ၊ ဥပပန္နာ ဥဘော မယံ။|
      block |တတ္ထ ဒိဗ္ဗေဟိ နစ္စေဟိ၊ ဂီတေဟိ ဝါဒိတေဟိ စ။|
    count |၂၂၈|
      block |ရူပါဒိဒသဟင်္ဂေဟိ၊ အဘိဘောတွာန သေသကေ။|
      block |ယာဝတာယုံ ဝသိတွာန၊ အနုဘောတွာ မဟာသုခံ။|
    count |၂၂၉|
      block |တတော စဝိတွာ တိဒသံ၊ စန္ဒနော ဥပပဇ္ဇထ။|
      block |အဟံ ကပိလဝတ္ထုသ္မိံ၊ အဇာယိံ သာကိယတြဇော။|
    count |၂၃၀|
      block |ယဒာ ဥဒာယိတ္ထေရေန၊ အဇ္ဈိဋ္ဌော လောကနာယကော။|
      block |အနုကမ္ပိယ သကျာနံ၊ ဥပေသိ ကပိလဝှယံ။|
    count |၂၃၁|
      block |တဒာတိမာနိနော သကျာ၊ န ဗုဒ္ဓဿ ဂုဏညုနော။|
      block |ပဏမန္တိ န သမ္ဗုဒ္ဓံ၊ ဇာတိထဒ္ဓါ အနာဒရာ။|
    count |၂၃၂|
      block |တေသံ သင်္ကပ္ပမညာယ၊ အာကာသေ စင်္ကမီ ဇိနော။|
      block |ပဇ္ဇုန္နော ဝိယ ဝဿိတ္ထ၊ ပဇ္ဇလိတ္ထ ယထာ သိခီ။|
    count |၂၃၃|
      block |ဒဿေတွာ ရူပမတုလံ၊ ပုန အန္တရဓာယထ။|
      block |ဧကောပိ ဟုတွာ ဗဟုဓာ၊ အဟောသိ ပုနရေကကော။|
    count |၂၃၄|
      block |အန္ဓကာရံ ပကာသဉ္စ၊ ဒဿယိတွာ အနေကဓာ။|
      block |ပါဋိဟေရံ ကရိတွာန၊ ဝိနယီ ဉာတကေ မုနိ။|
    count |၂၃၅|
      block |စာတုဒ္ဒီပေါ မဟာမေဃော၊ တာဝဒေဝ ပဝဿထ။|
      block |တဒာ ဟိ ဇာတကံ ဗုဒ္ဓေါ၊ ဝေဿန္တရမဒေသယိ။|
    count |၂၃၆|
      block |တဒာ တေ ခတ္တိယာ သဗ္ဗေ၊ နိဟန္တွာ ဇာတိဇံ မဒံ။|
      block |ဥပေသုံ သရဏံ ဗုဒ္ဓံ၊ အာဟ သုဒ္ဓေါဒနော တဒာ။|
    count |၂၃၇|
      block |ဣဒံ တတိယံ တဝ ဘူရိပည၊ ပါဒာနိ ဝန္ဒာမိ သမန္တစက္ခု။|
      block |ယဒာဘိဇာတော ပထဝီ ပကမ္ပယီ၊ ယဒာ စ တံ နဇ္ဇဟိ ဇမ္ဗုဆာယာ။|
    count |၂၃၈|
      block |တဒာ ဗုဒ္ဓါနုဘာဝံ တံ၊ ဒိသွာ ဝိမှိတမာနသော။|
      block |ပဗ္ဗဇိတွာန တတ္ထေဝ၊ နိဝသိံ မာတုပူဇကော။|
    count |၂၃၉|
      block |စန္ဒနော ဒေဝပုတ္တော မံ၊ ဥပဂန္တွာနုပုစ္ဆထ။|
      block |ဘဒ္ဒေကရတ္တဿ တဒာ၊ သင်္ခေပဝိတ္ထာရံ နယံ။|
    count |၂၄၀|
      block |စောဒိတောဟံ တဒာ တေန၊ ဥပေစ္စ နရနာယကံ။|
      block |ဘဒ္ဒေကရတ္တံ သုတွာန၊ သံဝိဂ္ဂေါ ဝနမာမကော။|
    count |၂၄၁|
      block |တဒာ မာတရမပုစ္ဆိံ၊ ဝနေ ဝစ္ဆာမိ ဧကကော။|
      block |သုခုမာလောတိ မေ မာတာ၊ ဝါရယီ တံ တဒာ ဝစံ။|
    count |၂၄၂|
      block |ကာသံ ကုသံ ပေါဋကိလံ၊ ဥသီရံ မုဉ္ဇပဗ္ဗဇံ။|
      block |ဥရသာ ပနုဒိဿာမိ၊ ဝိဝေကမနုဗြူဟယံ။|
    count |၂၄၃|
      block |တဒာ ဝနံ ပဝိဋ္ဌောဟံ၊ သရိတွာ ဇိနသာသနံ။|
      block |ဘဒ္ဒေကရတ္တဩဝါဒံ၊ အရဟတ္တမပါပုဏိံ။|
    count |၂၄၄|
      block |အတီတံ နာနွာဂမေယျ၊ နပ္ပဋိကင်္ခေ အနာဂတံ။|
      block |ယဒတီတံ ပဟီနံ တံ၊ အပ္ပတ္တဉ္စ အနာဂတံ။|
    count |၂၄၅|
      block |ပစ္စုပ္ပန္နဉ္စ ယော ဓမ္မံ၊ တတ္ထ တတ္ထ ဝိပဿတိ။|
      block |အသံဟီရံ အသံကုပ္ပံ၊ တံ ဝိဒွာ မနုဗြူဟယေ။|
    count |၂၄၆|
      block |အဇ္ဇေဝ ကိစ္စမာတပ္ပံ၊ ကော ဇညာ မရဏံ သုဝေ။|
      block |န ဟိ နော သင်္ဂရံ တေန၊ မဟာသေနေန မစ္စုနာ။|
    count |၂၄၇|
      block |ဧဝံဝိဟာရိံ အာတာပိံ၊ အဟောရတ္တမတန္ဒိတံ။|
      block |တံ ဝေ ဘဒ္ဒေကရတ္တောတိ၊ သန္တော အာစိက္ခတေ မုနိ။|
    count |၂၄၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၄၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၅၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ လောမသကင်္ဂိယော ထေရော ဣမာ ဂါထာယော|
    block |အဘာသိတ္ထာတိ။|
    stand |လောမသကင်္ဂိယတ္ထေရဿာပဒာနံ အဋ္ဌမံ။|
  block |၉။ ဝနဝစ္ဆတ္ထေရအပဒာနံ|
    count |၂၅၁|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၂၅၂|
      block |တဒာဟံ ပဗ္ဗဇိတွာန၊ တဿ ဗုဒ္ဓဿ သာသနေ။|
      block |ယာဝဇီဝံ စရိတွာန၊ ဗြဟ္မစာရံ တတော စုတော။|
    count |၂၅၃|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၅၄|
      block |တတော စုတော အရညမှိ၊ ကပေါတော အာသဟံ တဟိံ။|
      block |ဝသတေ ဂုဏသမ္ပန္နော၊ ဘိက္ခု ဈာနရတော သဒာ။|
    count |၂၅၅|
      block |မေတ္တစိတ္တော ကာရုဏိကော၊ သဒာ ပမုဒိတာနနော။|
      block |ဥပေက္ခကော မဟာဝီရော၊ အပ္ပမညာသု ကောဝိဒော။|
    count |၂၅၆|
      block |ဝိနီဝရဏသင်္ကပ္ပေ၊ သဗ္ဗသတ္တဟိတာသယေ။|
      block |ဝိသဋ္ဌော နစိရေနာသိံ၊ တသ္မိံ သုဂတသာဝကေ။|
    count |၂၅၇|
      block |ဥပေစ္စ ပါဒမူလမှိ၊ နိသိန္နဿ တဒာဿမေ။|
      block |ကဒာစိ သာမိသံ ဒေတိ၊ ဓမ္မံ ဒေသေသိ စေကဒာ။|
    count |၂၅၈|
      block |တဒာ ဝိပုလပေမေန၊ ဥပါသိတွာ ဇိနတြဇံ။|
      block |တတော စုတော ဂတော သဂ္ဂံ၊ ပဝါသော သဃရံ ယထာ။|
    count |၂၅၉|
      block |သဂ္ဂါ စုတော မနုဿေသု၊ နိဗ္ဗတ္တော ပုညကမ္မုနာ။|
      block |အဂါရံ ဆဍ္ဍယိတွာန၊ ပဗ္ဗဇိံ ဗဟုသော အဟံ။|
    count |၂၆၀|
      block |သမဏော တာပသော ဝိပ္ပေါ၊ ပရိဗ္ဗဇော တထေဝဟံ။|
      block |ဟုတွာ ဝသိံ အရညမှိ၊ အနေကသတသော အဟံ။|
    count |၂၆၁|
      block |ပစ္ဆိမေ စ ဘဝေ ဒာနိ၊ ရမ္မေ ကပိလဝတ္ထဝေ။|
      block |ဝစ္ဆဂေါတ္တော ဒိဇော တဿ၊ ဇာယာယ အဟမောက္ကမိံ။|
    count |၂၆၂|
      block |မာတု မေ ဒောဟဠော အာသိ၊ တိရောကုစ္ဆိဂတဿ မေ။|
      block |ဇာယမာနသမီပမှိ၊ ဝနဝါသာယ နိစ္ဆယော။|
    count |၂၆၃|
      block |တတော မေ အဇနီ မာတာ၊ ရမဏီယေ ဝနန္တရေ။|
      block |ဂဗ္ဘတော နိက္ခမန္တံ မံ၊ ကာသာယေန ပဋိဂ္ဂဟုံ။|
    count |၂၆၄|
      block |တတော ကုမာရော သိဒ္ဓတ္ထော၊ ဇာတော သကျကုလဒ္ဓဇော။|
      block |တဿ မိတ္တော ပိယော အာသိံ၊ သံဝိသဋ္ဌော သုမာနိယော။|
    count |၂၆၅|
      block |သတ္တသာရေဘိနိက္ခန္တေ၊ ဩဟာယ ဝိပုလံ ယသံ။|
      block |အဟမ္ပိ ပဗ္ဗဇိတွာန၊ ဟိမဝန္တမုပါဂမိံ။|
    count |၂၆၆|
      block |ဝနာလယံ ဘာဝနီယံ၊ ကဿပံ ဓုတဝါဒိကံ။|
      block |ဒိသွာ သုတွာ ဇိနုပ္ပါဒံ၊ ဥပေသိံ နရသာရထိံ။|
    count |၂၆၇|
      block |သော မေ ဓမ္မမဒေသေသိ၊ သဗ္ဗတ္ထံ သမ္ပကာသယံ။|
      block |တတောဟံ ပဗ္ဗဇိတွာန၊ ဝနမေဝ ပုနာဂမံ။|
    count |၂၆၈|
      block |တတ္ထာပ္ပမတ္တော ဝိဟရံ၊ ဆဠဘိညာ အဖဿယိံ။|
      block |အဟော သုလဒ္ဓလာဘောမှိ၊ သုမိတ္တေနာနုကမ္ပိတော။|
    count |၂၆၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၇၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၇၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝနဝစ္ဆော ထေရော ဣမာ ဂါထာယော|
    block |အဘာသိတ္ထာတိ။|
    stand |ဝနဝစ္ဆတ္ထေရဿာပဒာနံ နဝမံ။|
  block |၁၀။ စူဠသုဂန္ဓတ္ထေရအပဒာနံ|
    count |၂၇၂|
      block |ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။|
      block |ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။|
    count |၂၇၃|
      block |အနုဗျဉ္ဇနသမ္ပန္နော၊ ဗာတ္တိံသဝရလက္ခဏော။|
      block |ဗျာမပ္ပဘာပရိဝုတော၊ ရံသိဇာလသမောတ္ထဋော။|
    count |၂၇၄|
      block |အဿာသေတာ ယထာ စန္ဒော၊ သူရိယောဝ ပဘင်္ကရော။|
      block |နိဗ္ဗာပေတာ ယထာ မေဃော၊ သာဂရောဝ ဂုဏာကရော။|
    count |၂၇၅|
      block |ဓရဏီရိဝ သီလေန၊ ဟိမဝါဝ သမာဓိနာ။|
      block |အာကာသော ဝိယ ပညာယ၊ အသင်္ဂေါ အနိလော ယထာ။|
    count |၂၇၆|
      block |တဒာဟံ ဗာရာဏသိယံ၊ ဥပပန္နော မဟာကုလေ။|
      block |ပဟူတဓနဓညသ္မိံ၊ နာနာရတနသဉ္စယေ။|
    count |၂၇၇|
      block |မဟတာ ပရိဝါရေန၊ နိသိန္နံ လောကနာယကံ။|
      block |ဥပေစ္စ ဓမ္မမဿောသိံ၊ အမတံဝ မနောဟရံ။|
    count |၂၇၈|
      block |ဒွတ္တိံသလက္ခဏဓရော၊ သနက္ခတ္တောဝ စန္ဒိမာ။|
      block |အနုဗျဉ္ဇနသမ္ပန္နော၊ သာလရာဇာဝ ဖုလ္လိတော။|
    count |၂၇၉|
      block |ရံသိဇာလပရိက္ခိတ္တော၊ ဒိတ္တောဝ ကနကာစလော။|
      block |ဗျာမပ္ပဘာပရိဝုတော၊ သတရံသီ ဒိဝါကရော။|
    count |၂၈၀|
      block |သောဏ္ဏာနနော ဇိနဝရော၊ သမဏီဝ သိလုစ္စယော။|
      block |ကရုဏာပုဏ္ဏဟဒယော၊ ဂုဏေန ဝိယ သာဂရော။|
    count |၂၈၁|
      block |လောကဝိဿုတကိတ္တိ စ၊ သိနေရူဝ နဂုတ္တမော။|
      block |ယသသာ ဝိတ္ထတော ဝီရော၊ အာကာသသဒိသော မုနိ။|
    count |၂၈၂|
      block |အသင်္ဂစိတ္တော သဗ္ဗတ္ထ၊ အနိလော ဝိယ နာယကော။|
      block |ပတိဋ္ဌာ သဗ္ဗဘူတာနံ၊ မဟီဝ မုနိသတ္တမော။|
    count |၂၈၃|
      block |အနုပလိတ္တော လောကေန၊ တောယေန ပဒုမံ ယထာ။|
      block |ကုဝါဒဂစ္ဆဒဟနော၊ အဂ္ဂိခန္ဓောဝ သောဘသိ။|
    count |၂၈၄|
      block |အဂဓော ဝိယ သဗ္ဗတ္ထ၊ ကိလေသဝိသနာသကော။|
      block |ဂန္ဓမာဒနသေလောဝ၊ ဂုဏဂန္ဓဝိဘူသိတော။|
    count |၂၈၅|
      block |ဂုဏာနံ အာကရော ဝီရော၊ ရတနာနံဝ သာဂရော။|
      block |သိန္ဓူဝ ဝနရာဇီနံ၊ ကိလေသမလဟာရကော။|
    count |၂၈၆|
      block |ဝိဇယီဝ မဟာယောဓော၊ မာရသေနာဝမဒ္ဒနော။|
      block |စက္ကဝတ္တီဝ သော ရာဇာ၊ ဗောဇ္ဈင်္ဂရတနိဿရော။|
    count |၂၈၇|
      block |မဟာဘိသက္ကသင်္ကာသော၊ ဒောသဗျာဓိတိကိစ္ဆကော။|
      block |သလ္လကတ္တော ယထာ ဝေဇ္ဇော၊ ဒိဋ္ဌိဂဏ္ဍဝိဖာလကော။|
    count |၂၈၈|
      block |သော တဒာ လောကပဇ္ဇောတော၊ သနရာမရသက္ကတော။|
      block |ပရိသာသု နရာဒိစ္စော၊ ဓမ္မံ ဒေသယတေ ဇိနော။|
    count |၂၈၉|
      block |ဒာနံ ဒတွာ မဟာဘောဂေါ၊ သီလေန သုဂတူပဂေါ။|
      block |ဘာဝနာယ စ နိဗ္ဗာတိ၊ ဣစ္စေဝမနုသာသထ။|
    count |၂၉၀|
      block |ဒေသနံ တံ မဟဿာဒံ၊ အာဒိမဇ္ဈန္တသောဘဏံ။|
      block |သုဏန္တိ ပရိသာ သဗ္ဗာ၊ အမတံဝ မဟာရသံ။|
    count |၂၉၁|
      block |သုတွာ သုမဓုရံ ဓမ္မံ၊ ပသန္နော ဇိနသာသနေ။|
      block |သုဂတံ သရဏံ ဂန္တွာ၊ ယာဝဇီဝံ နမဿဟံ။|
    count |၂၉၂|
      block |မုနိနော ဂန္ဓကုဋိယာ၊ ဩပုဉ္ဇေသိံ တဒာ မဟိံ။|
      block |စတုဇ္ဇာတေန ဂန္ဓေန၊ မာသေ အဋ္ဌ ဒိနေသွဟံ။|
    count |၂၉၃|
      block |ပဏိဓာယ သုဂန္ဓတ္တံ၊ သရီရဝိဿဂန္ဓိနော။|
      block |တဒာ ဇိနော ဝိယာကာသိ၊ သုဂန္ဓတနုလာဘိတံ။|
    count |၂၉၄|
      block |ယော ယံ ဂန္ဓကုဋိဘူမိံ၊ ဂန္ဓေနောပုဉ္ဇတေ သကိံ။|
      block |တေန ကမ္မဝိပါကေန၊ ဥပပန္နော တဟိံ တဟိံ။|
    count |၂၉၅|
      block |သုဂန္ဓဒေဟော သဗ္ဗတ္ထ၊ ဘဝိဿတိ အယံ နရော။|
      block |ဂုဏဂန္ဓယုတ္တော ဟုတွာ၊ နိဗ္ဗာယိဿတိနာသဝေါ။|
    count |၂၉၆|
      block |တေန ကမ္မေန သုကတေန၊ စေတနာပဏိဓီဟိ စ။|
      block |ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။|
    count |၂၉၇|
      block |ပစ္ဆိမေ စ ဘဝေ ဒာနိ၊ ဇာတော ဝိပ္ပကုလေ အဟံ။|
      block |ဂဗ္ဘံ မေ ဝသတော မာတာ၊ ဒေဟေနာသိ သုဂန္ဓိတာ။|
    count |၂၉၈|
      block |ယဒာ စ မာတုကုစ္ဆိမှာ၊ နိက္ခမာမိ တဒာ ပုရီ။|
      block |သာဝတ္ထိသဗ္ဗဂန္ဓေဟိ၊ ဝါသိတာ ဝိယ ဝါယထ။|
    count |၂၉၉|
      block |ပုပ္ဖဝဿဉ္စ သုရဘိ၊ ဒိဗ္ဗဂန္ဓံ မနောရမံ။|
      block |ဓူပါနိ စ မဟဂ္ဃာနိ၊ ဥပဝါယိံသု တာဝဒေ။|
    count |၃၀၀|
      block |ဒေဝါ စ သဗ္ဗဂန္ဓေဟိ၊ ဓူပပုပ္ဖေဟိ တံ ဃရံ။|
      block |ဝါသယိံသု သုဂန္ဓေန၊ ယသ္မိံ ဇာတော အဟံ ဃရေ။|
    count |၃၀၁|
      block |ယဒာ စ တရုဏော ဘဒ္ဒော၊ ပဌမေ ယောဗ္ဗနေ ဌိတော။|
      block |တဒာ သေလံ သပရိသံ၊ ဝိနေတွာ နရသာရထိ။|
    count |၃၀၂|
      block |တေဟိ သဗ္ဗေဟိ ပရိဝုတော၊ သာဝတ္ထိပုရမာဂတော။|
      block |တဒာ ဗုဒ္ဓါနုဘာဝံ တံ၊ ဒိသွာ ပဗ္ဗဇိတော အဟံ။|
    count |၃၀၃|
      block |သီလံ သမာဓိပညဉ္စ၊ ဝိမုတ္တိဉ္စ အနုတ္တရံ။|
      block |ဘာဝေတွာ စတုရော ဓမ္မေ၊ ပါပုဏိံ အာသဝက္ခယံ။|
    count |၃၀၄|
      block |ယဒာ ပဗ္ဗဇိတော စာဟံ၊ ယဒာ စ အရဟာ အဟုံ။|
      block |နိဗ္ဗာယိဿံ ယဒာ စာဟံ၊ ဂန္ဓဝဿော တဒာ အဟု။|
    count |၃၀၅|
      block |သရီရဂန္ဓော စ သဒာတိသေတိ မေ၊ မဟာရဟံ စန္ဒနစမ္ပကုပ္ပလံ။|
      block |တထေဝ ဂန္ဓေ ဣတရေ စ သဗ္ဗသော၊ ပသယှ ဝါယာမိ တတော တဟိံ တဟိံ။|
    count |၃၀၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၀၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဣတ္ထံ သုဒံ အာယသ္မာ စူဠသုဂန္ဓော ထေရော ဣမာ ဂါထာယော အဘာသိတ္ထာတိ။|
      block |ဘဒ္ဒိယော ရေဝတော ထေရော၊ မဟာလာဘီ စ သီဝလီ။|
      block |ဝင်္ဂီသော နန္ဒကော စေဝ၊ ကာဠုဒာယီ တထာဘယော။|
      block |လောမသော ဝနဝစ္ဆော စ၊ သုဂန္ဓော စေဝ ဒသမော။|
      block |တီဏိ ဂါထာသတာ တတ္ထ၊ သောဠသာ စ တဒုတ္တရိ။|
      block |ကဏိကာရဝှယော ဝဂ္ဂေါ၊ ဖလဒော တိဏဒာယကော။|
      block |ကစ္စာနော ဘဒ္ဒိယော ဝဂ္ဂေါ၊ ဂါထာယော ဂဏိတာ စိမာ။|
      block |နဝဂါထာသတာနီဟ၊ စတုရာသီတိယေဝ စ။|
      block |သပညာသံ ပဉ္စသတံ၊ အပဒာနာ ပကာသိတာ။|
      block |သဟ ဥဒာနဂါထာဟိ၊ ဆသဟဿာနိ ဟောန္တိမာ။|
      block |ဒွေသတာနိ စ ဂါထာနံ၊ အဋ္ဌာရသ တဒုတ္တရိ။|
    stand |စူဠသုဂန္ဓတ္ထေရဿာပဒာနံ ဒသမံ။|
    stand |ဘဒ္ဒိယဝဂ္ဂေါ ပဉ္စပညာသမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
