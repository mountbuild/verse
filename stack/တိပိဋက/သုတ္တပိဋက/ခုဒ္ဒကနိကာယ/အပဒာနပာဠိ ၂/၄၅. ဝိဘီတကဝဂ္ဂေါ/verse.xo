block |၄၅။ ဝိဘီတကဝဂ္ဂေါ|
  block |၁။ ဝိဘီတကမိဉ္ဇိယတ္ထေရအပဒာနံ|
    count |၁|
      block |ကကုသန္ဓော မဟာဝီရော၊ သဗ္ဗဓမ္မာန ပါရဂူ။|
      block |ဂဏမှာ ဝူပကဋ္ဌော သော၊ အဂမာသိ ဝနန္တရံ။|
    count |၂|
      block |ဗီဇမိဉ္ဇံ ဂဟေတွာန၊ လတာယ အာဝုဏိံ အဟံ။|
      block |ဘဂဝါ တမှိ သမယေ၊ ဈာယတေ ပဗ္ဗတန္တရေ။|
    count |၃|
      block |ဒိသွာနဟံ ဒေဝဒေဝံ၊ ဝိပ္ပသန္နေန စေတသာ။|
      block |ဒက္ခိဏေယျဿ ဝီရဿ၊ ဗီဇမိဉ္ဇမဒာသဟံ။|
    count |၄|
      block |ဣမသ္မိံယေဝ ကပ္ပမှိ၊ ယံ မိဉ္ဇမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဗီဇမိဉ္ဇဿိဒံ ဖလံ။|
    count |၅|
      block |ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။|
      block |နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။|
    count |၆|
      block |သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။|
      block |တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။|
    count |၇|
      block |ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။|
      block |ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝိဘီတကမိဉ္ဇိယော ထေရော ဣမာ|
    block |ဂါထာယော အဘာသိတ္ထာတိ။|
    stand |ဝိဘီတကမိဉ္ဇိယတ္ထေရဿာပဒာနံ ပဌမံ။|
  block |၂။ ကောလဒာယကတ္ထေရအပဒာနံ|
    count |၈|
      block |အဇိနေန နိဝတ္ထောဟံ၊ ဝါကစီရဓရော တဒာ။|
      block |ခါရိယာ ပူရယိတွာန၊ ကောလံဟာသိံ မမဿမံ။|
    count |၉|
      block |တမှိ ကာလေ သိခီ ဗုဒ္ဓေါ၊ ဧကော အဒုတိယော အဟု။|
      block |မမဿမံ ဥပါဂစ္ဆိ၊ ဇာနန္တော သဗ္ဗကာလိကံ။|
    count |၁၀|
      block |သကံ စိတ္တံ ပသာဒေတွာ၊ ဝန္ဒိတွာန စ သုဗ္ဗတံ။|
      block |ဥဘော ဟတ္ထေဟိ ပဂ္ဂယှ၊ ကောလံ ဗုဒ္ဓဿဒာသဟံ။|
    count |၁၁|
      block |ဧကတိံသေ ဣတော ကပ္ပေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ကောလဒာနဿိဒံ ဖလံ။|
    count |၁၂|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၁၃|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၁၄|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ကောလဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ကောလဒာယကတ္ထေရဿာပဒာနံ ဒုတိယံ။|
  block |၃။ ဗိလ္လိယတ္ထေရအပဒာနံ|
    count |၁၅|
      block |စန္ဒဘာဂါနဒီတီရေ၊ အဿမော သုကတော မမ။|
      block |ဗိလ္လရုက္ခေဟိ အာကိဏ္ဏော၊ နာနာဒုမနိသေဝိတော။|
    count |၁၆|
      block |သုဂန္ဓံ ဗေလုဝံ ဒိသွာ၊ ဗုဒ္ဓသေဋ္ဌမနုဿရိံ။|
      block |ခါရိဘာရံ ပူရယိတွာ၊ တုဋ္ဌော သံဝိဂ္ဂမာနသော။|
    count |၁၇|
      block |ကကုသန္ဓံ ဥပါဂမ္မ၊ ဗိလ္လပက္ကမဒာသဟံ။|
      block |ပုညက္ခေတ္တဿ ဝီရဿ၊ ဝိပ္ပသန္နေန စေတသာ။|
    count |၁၈|
      block |ဣမသ္မိံယေဝ ကပ္ပသ္မိံ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၁၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၂၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဗိလ္လိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဗိလ္လိယတ္ထေရဿာပဒာနံ တတိယံ။|
  block |၄။ ဘလ္လာတဒာယကတ္ထေရအပဒာနံ|
    count |၂၂|
      block |သုဝဏ္ဏဝဏ္ဏံ သမ္ဗုဒ္ဓံ၊ ဒွတ္တိံသဝရလက္ခဏံ။|
      block |ဝိပိနဂ္ဂေန ဂစ္ဆန္တံ၊ သာလရာဇံဝ ဖုလ္လိတံ။|
    count |၂၃|
      block |တိဏတ္ထရံ ပညာပေတွာ၊ ဗုဒ္ဓသေဋ္ဌံ အယာစဟံ။|
      block |အနုကမ္ပတု မံ ဗုဒ္ဓေါ၊ ဘိက္ခံ ဣစ္ဆာမိ ဒာတဝေ။|
    count |၂၄|
      block |အနုကမ္ပကော ကာရုဏိကော၊ အတ္ထဒဿီ မဟာယသော။|
      block |မမ သင်္ကပ္ပမညာယ၊ ဩရူဟိ မမ အဿမေ။|
    count |၂၅|
      block |ဩရောဟိတွာန သမ္ဗုဒ္ဓေါ၊ နိသီဒိ ပဏ္ဏသန္ထရေ။|
      block |ဘလ္လာတကံ ဂဟေတွာန၊ ဗုဒ္ဓသေဋ္ဌဿဒာသဟံ။|
    count |၂၆|
      block |မမ နိဇ္ဈာယမာနဿ၊ ပရိဘုဉ္ဇိ တဒာ ဇိနော။|
      block |တတ္ထ စိတ္တံ ပသာဒေတွာ၊ အဘိဝန္ဒိံ တဒာ ဇိနံ။|
    count |၂၇|
      block |အဋ္ဌာရသေ ကပ္ပသတေ၊ ယံ ဖလမဒဒိံ တဒာ။|
      block |ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။|
    count |၂၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၂၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဘလ္လာတဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဘလ္လာတဒာယကတ္ထေရဿာပဒာနံ စတုတ္ထံ။|
  block |၅။ ဥတ္တလိပုပ္ဖိယတ္ထေရအပဒာနံ|
    count |၃၁|
      block |နိဂြောဓေ ဟရိတောဘာသေ၊ သံဝိရုဠှမှိ ပါဒပေ။|
      block |ဥတ္တလိမာလံ ပဂ္ဂယှ၊ ဗောဓိယာ အဘိရောပယိံ။|
    count |၃၂|
      block |ဣမသ္မိံယေဝ ကပ္ပမှိ၊ ယံ ဗောဓိမဘိပူဇယိံ။|
      block |ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။|
    count |၃၃|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၃၄|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၃၅|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဥတ္တလိပုပ္ဖိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ဥတ္တလိပုပ္ဖိယတ္ထေရဿာပဒာနံ ပဉ္စမံ။|
  block |၆။ အမ္ဗာဋကိယတ္ထေရအပဒာနံ|
    count |၃၆|
      block |သုပုပ္ဖိတံ သာလဝနံ၊ ဩဂယှ ဝေဿဘူ မုနိ။|
      block |နိသီဒိ ဂိရိဒုဂ္ဂေသု၊ အဘိဇာတောဝ ကေသရီ။|
    count |၃၇|
      block |ပသန္နစိတ္တော သုမနော၊ အမ္ဗာဋကမပူဇယိံ။|
      block |ပုညက္ခေတ္တံ အနုတ္တရံ၊ ပသန္နော သေဟိ ပါဏိဘိ။|
    count |၃၈|
      block |ဧကတိံသေ ဣတော ကပ္ပေ၊ ယံ ပုပ္ဖမဘိရောပယိံ။|
      block |ဒုဂ္ဂတိ နာဘိဇာနာမိ၊ ဗုဒ္ဓပူဇာယိဒံ ဖလံ။|
    count |၃၉|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၀|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၁|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ အမ္ဗာဋကိယော ထေရော ဣမာ ဂါထာယော|
    block |အဘာသိတ္ထာတိ။|
    stand |အမ္ဗာဋကိယတ္ထေရဿာပဒာနံ ဆဋ္ဌံ။|
  block |၇။ သီဟာသနိကတ္ထေရအပဒာနံ|
    count |၄၂|
      block |ပဒုမုတ္တရဿ ဘဂဝတော၊ သဗ္ဗဘူတဟိတေသိနော။|
      block |ပသန္နစိတ္တော သုမနော၊ သီဟာသနမဒာသဟံ။|
    count |၄၃|
      block |ဒေဝလောကေ မနုဿေ ဝါ၊ ယတ္ထ ယတ္ထ ဝသာမဟံ။|
      block |လဘာမိ ဝိပုလံ ဗျမှံ၊ သီဟာသနဿိဒံ ဖလံ။|
    count |၄၄|
      block |သောဏ္ဏမယာ ရူပိမယာ၊ လောဟိတင်္ဂမယာ ဗဟူ။|
      block |မဏိမယာ စ ပလ္လင်္ကာ၊ နိဗ္ဗတ္တန္တိ မမံ သဒာ။|
    count |၄၅|
      block |ဗောဓိယာ အာသနံ ကတွာ၊ ဇလဇုတ္တမနာမိနော။|
      block |ဥစ္စေ ကုလေ ပဇာယာမိ၊ အဟော ဓမ္မသုဓမ္မတာ။|
    count |၄၆|
      block |သတသဟဿိတော ကပ္ပေ၊ သီဟာသနမကာသဟံ။|
      block |ဒုဂ္ဂတိံ နာဘိဇာနာမိ၊ သီဟာသနဿိဒံ ဖလံ။|
    count |၄၇|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၄၈|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၄၉|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ သီဟာသနိကော ထေရော ဣမာ ဂါထာယော|
    block |အဘာသိတ္ထာတိ။|
    stand |သီဟာသနိကတ္ထေရဿာပဒာနံ သတ္တမံ။|
  block |၈။ ပါဒပီဌိယတ္ထေရအပဒာနံ|
    count |၅၀|
      block |သုမေဓော နာမ သမ္ဗုဒ္ဓေါ၊ အဂ္ဂေါ ကာရုဏိကော မုနိ။|
      block |တာရယိတွာ ဗဟူ သတ္တေ၊ နိဗ္ဗုတော သော မဟာယသော။|
    count |၅၁|
      block |သီဟာသနဿ သာမန္တာ၊ သုမေဓဿ မဟေသိနော။|
      block |ပသန္နစိတ္တော သုမနော၊ ပါဒပီဌမကာရယိံ။|
    count |၅၂|
      block |ကတွာန ကုသလံ ကမ္မံ၊ သုခပါကံ သုခုဒြယံ။|
      block |ပုညကမ္မေန သံယုတ္တော၊ တာဝတိံသမဂစ္ဆဟံ။|
    count |၅၃|
      block |တတ္ထ မေ ဝသမာနဿ၊ ပုညကမ္မသမင်္ဂိနော။|
      block |ပဒာနိ ဥဒ္ဓရန္တဿ၊ သောဏ္ဏပီဌာ ဘဝန္တိ မေ။|
    count |၅၄|
      block |လာဘာ တေသံ သုလဒ္ဓံ ဝေါ၊ ယေ လဘန္တိ ဥပဿုတိံ။|
      block |နိဗ္ဗုတေ ကာရံ ကတွာန၊ လဘန္တိ ဝိပုလံ သုခံ။|
    count |၅၅|
      block |မယာပိ သုကတံ ကမ္မံ၊ ဝါဏိဇ္ဇံ သုပ္ပယောဇိတံ။|
      block |ပါဒပီဌံ ကရိတွာန၊ သောဏ္ဏပီဌံ လဘာမဟံ။|
    count |၅၆|
      block |ယံ ယံ ဒိသံ ပက္ကမာမိ၊ ကေနစိ ကိစ္စယေနဟံ။|
      block |သောဏ္ဏပီဌေ အက္ကမာမိ၊ ပုညကမ္မဿိဒံ ဖလံ။|
    count |၅၇|
      block |တိံသကပ္ပသဟဿမှိ၊ ယံ ကမ္မမကရိံ တဒာ။|
      block |ဒုဂ္ဂတိံ နာဘိဇာနာမိ၊ ပါဒပီဌဿိဒံ ဖလံ။|
    count |၅၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၅၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ပါဒပီဌိယော ထေရော ဣမာ ဂါထာယော|
    block |အဘာသိတ္ထာတိ။|
    stand |ပါဒပီဌိယတ္ထေရဿာပဒာနံ အဋ္ဌမံ။|
  block |၉။ ဝေဒိကာရကတ္ထေရအပဒာနံ|
    count |၆၁|
      block |ပဒုမုတ္တရဿ ဘဂဝတော၊ ဗောဓိယာ ပါဒပုတ္တမေ။|
      block |ဝေဒိကံ သုကတံ ကတွာ၊ သကံ စိတ္တံ ပသာဒယိံ။|
    count |၆၂|
      block |အတောဠာရာနိ ဘဏ္ဍာနိ၊ ကတာနိ အကတာနိ စ။|
      block |အန္တလိက္ခါ ပဝဿန္တိ၊ ဝေဒိကာယ ဣဒံ ဖလံ။|
    count |၆၃|
      block |ဥဘတော ဗျူဠှသင်္ဂါမေ၊ ပက္ခန္ဒန္တော ဘယာနကေ။|
      block |ဘယဘေရဝံ န ပဿာမိ၊ ဝေဒိကာယ ဣဒံ ဖလံ။|
    count |၆၄|
      block |မမ သင်္ကပ္ပမညာယ၊ ဗျမှံ နိဗ္ဗတ္တတေ သုဘံ။|
      block |သယနာနိ မဟဂ္ဃာနိ၊ ဝေဒိကာယ ဣဒံ ဖလံ။|
    count |၆၅|
      block |သတသဟဿိတော ကပ္ပေ၊ ယံ ဝေဒိကမကာရယိံ။|
      block |ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။|
    count |၆၆|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၆၇|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၆၈|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
    stand |ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဝေဒိကာရကတ္ထေရဿာပဒာနံ နဝမံ။|
  block |၁၀။ ဗောဓိဃရဒာယကတ္ထေရအပဒာနံ|
    count |၆၉|
      block |သိဒ္ဓတ္ထဿ ဘဂဝတော၊ ဒွိပဒိန္ဒဿ တာဒိနော။|
      block |ပသန္နစိတ္တော သုမနော၊ ဗောဓိဃရမကာရယိံ။|
    count |၇၀|
      block |တုသိတံ ဥပပန္နောမှိ၊ ဝသာမိ ရတနေ ဃရေ။|
      block |န မေ သီတံ ဝါ ဥဏှံ ဝါ၊ ဝါတော ဂတ္တေ န သမ္ဖုသေ။|
    count |၇၁|
      block |ပဉ္စသဋ္ဌိမှိတော ကပ္ပေ၊ စက္ကဝတ္တီ အဟောသဟံ။|
      block |ကာသိကံ နာမ နဂရံ၊ ဝိဿကမ္မေန မာပိတံ။|
    count |၇၂|
      block |ဒသယောဇနအာယာမံ၊ အဋ္ဌယောဇနဝိတ္ထတံ။|
      block |န တမှိ နဂရေ အတ္ထိ၊ ကဋ္ဌံ ဝလ္လီ စ မတ္တိကာ။|
    count |၇၃|
      block |တိရိယံ ယောဇနံ အာသိ၊ အဒ္ဓယောဇနဝိတ္ထတံ။|
      block |မင်္ဂလော နာမ ပါသာဒော၊ ဝိဿကမ္မေန မာပိတော။|
    count |၇၄|
      block |စုလ္လာသီတိသဟဿာနိ၊ ထမ္ဘာ သောဏ္ဏမယာ အဟုံ။|
      block |မဏိမယာ စ နိယျူဟာ၊ ဆဒနံ ရူပိယံ အဟု။|
    count |၇၅|
      block |သဗ္ဗသောဏ္ဏမယံ ဃရံ၊ ဝိဿကမ္မေန မာပိတံ။|
      block |အဇ္ဈာဝုတ္ထံ မယာ ဧတံ၊ ဃရဒာနဿိဒံ ဖလံ။|
    count |၇၆|
      block |တေ သဗ္ဗေ အနုဘောတွာန၊ ဒေဝမာနုသကေ ဘဝေ။|
      block |အဇ္ဈပတ္တောမှိ နိဗ္ဗာနံ၊ သန္တိပဒမနုတ္တရံ။|
    count |၇၇|
      block |တိံသကပ္ပသဟဿမှိ၊ ဗောဓိဃရမကာရယိံ။|
      block |ဒုဂ္ဂတိံ နာဘိဇာနာမိ၊ ဃရဒာနဿိဒံ ဖလံ။|
    count |၇၈|
      block |ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။|
    count |၇၉|
      block |သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။|
    count |၈၀|
      block |ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။|
      block |ဝိဘီတကီ ကောလဖလီ၊ ဗိလ္လဘလ္လာတကပ္ပဒော။|
      block |ဥတ္တလမ္ဗဋကီ စေဝ၊ အာသနီ ပါဒပီဌကော။|
      block |ဝေဒိကော ဗောဓိဃရိကော၊ ဂါထာယော ဂဏိတာပိ စ။|
      block |ဧကူနာသီတိကာ သဗ္ဗာ၊ အသ္မိံ ဝဂ္ဂေ ပကိတ္တိတာ။|
    stand |ဣတ္ထံ သုဒံ အာယသ္မာ ဗောဓိဃရဒာယကော ထေရော ဣမာ ဂါထာယော|
    block |အဘာသိတ္ထာတိ။|
    stand |ဗောဓိဃရဒာယကတ္ထေရဿာပဒာနံ ဒသမံ။|
    stand |ဝိဘီတကဝဂ္ဂေါ ပဉ္စစတ္တာလီသမော။|
    block |တဿုဒ္ဒာနံ|
