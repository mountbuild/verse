block |၁၀။ ဒသကနိပါတော|
  count |  |
  block |၄၃၉။ စတုဒွာရဇာတကံ ၁|
  count |၁|
    block |စတုဒွာရမိဒံ နဂရံ၊ အာယသံ ဒဠှပါကာရံ။|
    block |ဩရုဒ္ဓပဋိရုဒ္ဓေါသ္မိ၊ ကိံ ပါပံ ပကတံ မယာ။|
  count |၂|
    block |သဗ္ဗေ အပိဟိတာ ဒွာရာ၊ ဩရုဒ္ဓေါသ္မိ ယထာ ဒိဇော။|
    block |ကိမာဓိကရဏံ ယက္ခ၊ စက္ကာဘိနိဟတော အဟံ။|
  count |၃|
    block |လဒ္ဓါ သတသဟဿာနိ၊ အတိရေကာနိ ဝီသတိ။|
    block |အနုကမ္ပကာနံ ဉာတီနံ၊ ဝစနံ သမ္မ နာကရိ။|
  count |၄|
    block |လင်္ဃိံ သမုဒ္ဒံ ပက္ခန္ဒိ၊ သာဂရံ အပ္ပသိဒ္ဓိကံ။|
    block |စတုဗ္ဘိ အဋ္ဌဇ္ဈဂမာ၊ အဋ္ဌာဟိပိ စ သောဠသ။|
  count |၅|
    block |သောဠသာဟိ စ ဗာတ္တိံသ၊ အတြိစ္ဆံ စက္ကမာသဒော။|
  block |ဣစ္ဆာဟတဿ ပေါသဿ၊ စက္ကံ ဘမတိ မတ္ထကေ။|
  count |၆|
    block |ဥပရိဝိသာလာ ဒုပ္ပူရာ၊ ဣစ္ဆာ ဝိသဋဂါမိနီ။|
    block |ယေ စ တံ အနုဂိဇ္ဈန္တိ၊ တေ ဟောန္တိ စက္ကဓာရိနော။|
  count |၇|
    block |ဗဟုဘဏ္ဍံ အဝဟာယ၊ မဂ္ဂံ အပ္ပဋိဝေက္ခိယ။|
    block |ယေသဉ္စေတံ အသင်္ခါတံ၊ တေ ဟောန္တိ စက္ကဓာရိနော။|
  count |၈|
    block |ကမ္မံ သမေက္ခေ ဝိပုလဉ္စ ဘောဂံ၊ ဣစ္ဆံ န သေဝေယျ အနတ္ထသံဟိတံ။|
    block |ကရေယျ ဝါကျံ အနုကမ္ပကာနံ၊ တံ တာဒိသံ နာတိဝတ္တေယျ စက္ကံ။|
  count |၉|
    block |ကီဝစိရံ နု မေ ယက္ခ၊ စက္ကံ သိရသိ ဌဿတိ။|
    block |ကတိ ဝဿသဟဿာနိ၊ တံ မေ အက္ခါဟိ ပုစ္ဆိတော။|
  count |၁၀|
    block |အတိသရော ပစ္စသရော၊ မိတ္တဝိန္ဒ သုဏောဟိ မေ။|
    block |စက္ကံ တေ သိရသိ မာဝိဒ္ဓံ၊ န တံ ဇီဝံ ပမောက္ခသီတိ။|
  stand |စတုဒွာရဇာတကံ ပဌမံ။|
  count |  |
  block |၄၄၀။ ကဏှဇာတကံ ၂|
  count |၁၁|
    block |ကဏှော ဝတာယံ ပုရိသော၊ ကဏှံ ဘုဉ္ဇတိ ဘောဇနံ။|
    block |ကဏှေ ဘူမိပဒေသသ္မိံ၊ န မယှံ မနသော ပိယော။|
  count |၁၂|
    block |န ကဏှော တစသာ ဟောတိ၊ အန္တောသာရော ဟိ ဗြာဟ္မဏော။|
    block |ယသ္မိံ ပါပါနိ ကမ္မာနိ၊ သ ဝေ ကဏှော သုဇမ္ပတိ။|
  count |၁၃|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ဗြာဟ္မဏ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၁၄|
    block |ဝရဉ္စေ မေ အဒော သက္က၊ သဗ္ဗဘူတာနမိဿရ။|
    block |သုနိက္ကောဓံ သုနိဒ္ဒောသံ၊ နိလ္လောဘံ ဝုတ္တိမတ္တနော။|
    block |နိသ္နေဟမဘိကင်္ခါမိ၊ ဧတေ မေ စတုရော ဝရေ။|
  count |၁၅|
    block |ကိံ နု ကောဓေ ဝါ ဒောသေ ဝါ၊ လောဘေ သ္နေဟေ စ ဗြာဟ္မဏ။|
    block |အာဒီနဝံ တွံ ပဿသိ၊ တံ မေ အက္ခါဟိ ပုစ္ဆိတော။|
  count |၁၆|
    block |အပ္ပေါ ဟုတွာ ဗဟု ဟောတိ၊ ဝဍ္ဎတေ သော အခန္တိဇော။|
    block |အာသင်္ဂီ ဗဟုပါယာသော၊ တသ္မာ ကောဓံ န ရောစယေ။|
  count |၁၇|
    block |ဒုဋ္ဌဿ ဖရုသာ ဝါစာ၊ ပရာမာသော အနန္တရာ။|
    block |တတော ပါဏိ တတော ဒဏ္ဍော၊ သတ္ထဿ ပရမာ ဂတိ။|
    block |ဒောသော ကောဓသမုဋ္ဌာနော၊ တသ္မာ ဒောသံ န ရောစယေ။|
  count |၁၈|
    block |အာလောပသာဟသာကာရာ၊ နိကတီ ဝဉ္စနာနိ စ။|
    block |ဒိဿန္တိ လောဘဓမ္မေသု၊ တသ္မာ လောဘံ န ရောစယေ။|
  count |၁၉|
    block |သ္နေဟသင်္ဂထိတာ ဂန္ထာ၊ သေန္တိ မနောမယာ ပုထူ။|
    block |တေ ဘုသံ ဥပတာပေန္တိ၊ တသ္မာ သ္နေဟံ န ရောစယေ။|
  count |၂၀|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ဗြာဟ္မဏ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၂၁|
    block |ဝရဉ္စေ မေ အဒော သက္က၊ သဗ္ဗဘူတာနမိဿရ။|
    block |အရညေ မေ ဝိဟရတော၊ နိစ္စံ ဧကဝိဟာရိနော။|
    block |အာဗာဓာ မာ ဥပ္ပဇ္ဇေယျုံ၊ အန္တရာယကရာ ဘုသာ။|
  count |၂၂|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ဗြာဟ္မဏ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၂၃|
    block |ဝရဉ္စေ မေ အဒော သက္က၊ သဗ္ဗဘူတာနမိဿရ။|
    block |န မနော ဝါ သရီရံ ဝါ၊ မံ-ကတေ သက္က ကဿစိ။|
    block |ကဒာစိ ဥပဟညေထ၊ ဧတံ သက္က ဝရံ ဝရေတိ။|
  stand |ကဏှဇာတကံ ဒုတိယံ။|
  count |  |
  block |၄၄၁။ စတုပေါသထိယဇာတကံ ၃|
  count |၂၄|
    block |ယော ကောပနေယျေ န ကရောတိ ကောပံ၊ န ကုဇ္ဈတိ သပ္ပုရိသော ကဒာစိ။|
    block |ကုဒ္ဓေါပိ သော နာဝိကရောတိ ကောပံ၊ တံ ဝေ နရံ သမဏမာဟု လောကေ။|
  count |၂၅|
    block |ဦနူဒရော ယော သဟတေ ဇိဃစ္ဆံ၊ ဒန္တော တပဿီ မိတပါနဘောဇနော။|
    block |အာဟာရဟေတု န ကရောတိ ပါပံ၊ တံ ဝေ နရံ သမဏမာဟု လောကေ။|
  count |၂၆|
    block |ခိဍ္ဍံ ရတိံ ဝိပ္ပဇဟိတွာန သဗ္ဗံ၊ န စာလိကံ ဘာသသိ ကိဉ္စိ လောကေ။|
    block |ဝိဘူသဋ္ဌာနာ ဝိရတော မေထုနသ္မာ၊ တံ ဝေ နရံ သမဏမာဟု လောကေ။|
  count |၂၇|
    block |ပရိဂ္ဂဟံ လောဘဓမ္မဉ္စ သဗ္ဗံ၊ ယော ဝေ ပရိညာယ ပရိစ္စဇေတိ။|
    block |ဒန္တံ ဌိတတ္တံ အမမံ နိရာသံ၊ တံ ဝေ နရံ သမဏမာဟု လောကေ။|
  count |၂၈|
    block |ပုစ္ဆာမ ကတ္တာရမနောမပညံ၊ ကထာသု နော ဝိဂ္ဂဟော အတ္ထိ ဇာတော။|
    block |ဆိန္ဒဇ္ဇ ကင်္ခံ ဝိစိကိစ္ဆိတာနိ၊ တဒဇ္ဇ ကင်္ခံ ဝိတရေမု သဗ္ဗေ။|
  count |၂၉|
    block |ယေ ပဏ္ဍိတာ အတ္ထဒသာ ဘဝန္တိ၊ ဘာသန္တိ တေ ယောနိသော တတ္ထ ကာလေ။|
    block |ကထံ နု ကထာနံ အဘာသိတာနံ၊ အတ္ထံ နယေယျုံ ကုသလာ ဇနိန္ဒာ။|
  count |၃၀|
    block |ကထံ ဟဝေ ဘာသတိ နာဂရာဇာ၊ ဂရုဠော ပန ဝေနတေယျော ကိမာဟ။|
    block |ဂန္ဓဗ္ဗရာဇာ ပန ကိံ ဝဒေသိ၊ ကထံ ပန ကုရူနံ ရာဇသေဋ္ဌော။|
  count |၃၁|
    block |ခန္တိံ ဟဝေ ဘာသတိ နာဂရာဇာ၊ အပ္ပါဟာရံ ဂရုဠော ဝေနတေယျော။|
    block |ဂန္ဓဗ္ဗရာဇာ ရတိဝိပ္ပဟာနံ၊ အကိဉ္စနံ ကုရူနံ ရာဇသေဋ္ဌော။|
  count |၃၂|
    block |သဗ္ဗာနိ ဧတာနိ သုဘာသိတာနိ၊ န ဟေတ္ထ ဒုဗ္ဘာသိတမတ္ထိ ကိဉ္စိ။|
    block |ယသ္မိဉ္စ ဧတာနိ ပတိဋ္ဌိတာနိ၊ အရာဝ နာဘျာ သုသမောဟိတာနိ။|
    block |စတုဗ္ဘိ ဓမ္မေဟိ သမင်္ဂိဘူတံ၊ တံ ဝေ နရံ သမဏမာဟု လောကေ။|
  count |၃၃|
    block |တုဝဉှိ သေဋ္ဌော တွမနုတ္တရောသိ၊ တွံ ဓမ္မဂူ ဓမ္မဝိဒူ သုမေဓော။|
    block |ပညာယ ပဉှံ သမဓိဂ္ဂဟေတွာ၊ အစ္ဆေစ္ဆိ ဓီရော ဝိစိကိစ္ဆိတာနိ။|
    block |အစ္ဆေစ္ဆိ ကင်္ခံ ဝိစိကိစ္ဆိတာနိ၊ စုန္ဒော ယထာ နာဂဒန္တံ ခရေန။|
  count |၃၄|
    block |နီလုပ္ပလာဘံ ဝိမလံ အနဂ္ဃံ၊ ဝတ္ထံ ဣဒံ ဓူမသမာနဝဏ္ဏံ။|
    block |ပဉှဿ ဝေယျာကရဏေန တုဋ္ဌော၊ ဒဒာမိ တေ ဓမ္မပူဇာယ ဓီရ။|
  count |၃၅|
    block |သုဝဏ္ဏမာလံ သတပတ္တဖုလ္လိတံ၊ သကေသရံ ရတ္နသဟဿမဏ္ဍိတံ။|
    block |ပဉှဿ ဝေယျာကရဏေန တုဋ္ဌော၊ ဒဒာမိ တေ ဓမ္မပူဇာယ ဓီရ။|
  count |၃၆|
    block |မဏိံ အနဂ္ဃံ ရုစိရံ ပဘဿရံ၊ ကဏ္ဌာဝသတ္တံ မဏိဘူသိတံ မေ။|
    block |ပဉှဿ ဝေယျာကရဏေန တုဋ္ဌော၊ ဒဒာမိ တေ ဓမ္မပူဇာယ ဓီရ။|
  count |၃၇|
    block |ဂဝံ သဟဿံ ဥသဘဉ္စ နာဂံ၊ အာဇညယုတ္တေ စ ရထေ ဒသ ဣမေ။|
    block |ပဉှဿ ဝေယျာကရဏေန တုဋ္ဌော၊ ဒဒာမိ တေ ဂါမဝရာနိ သောဠသ။|
  count |၃၈|
    block |သာရိပုတ္တော တဒာ နာဂေါ၊ သုပဏ္ဏော ပန ကောလိတော။|
    block |ဂန္ဓဗ္ဗရာဇာ အနုရုဒ္ဓေါ၊ ရာဇာ အာနန္ဒ ပဏ္ဍိတော။|
    block |ဝိဓုရော ဗောဓိသတ္တော စ၊ ဧဝံ ဓာရေထ ဇာတကန္တိ။|
  stand |စတုပေါသထိယဇာတကံ တတိယံ။|
  count |  |
  block |၄၄၂။ သင်္ခဇာတကံ ၄|
  count |၃၉|
    block |ဗဟုဿုတော သုတဓမ္မောသိ သင်္ခ၊ ဒိဋ္ဌာ တယာ သမဏဗြာဟ္မဏာ စ။|
    block |အထက္ခဏေ ဒဿယသေ ဝိလာပံ၊ အညော နု ကော တေ ပဋိမန္တကော မယာ။|
  count |၄၀|
    block |သုဗ္ဘူ သုဘာ သုပ္ပဋိမုက္ကကမ္ဗု၊ ပဂ္ဂယှ သောဝဏ္ဏမယာယ ပါတိယာ။|
    block |ဘုဉ္ဇဿု ဘတ္တံ ဣတိ မံ ဝဒေတိ၊ သဒ္ဓါဝိတ္တာ၊ တမဟံ နောတိ ဗြူမိ။|
  count |၄၁|
    block |ဧတာဒိသံ ဗြာဟ္မဏ ဒိသွာန ယက္ခံ၊ ပုစ္ဆေယျ ပေါသော သုခမာသိသာနော။|
    block |ဥဋ္ဌေဟိ နံ ပဉ္ဇလိကာဘိပုစ္ဆ၊ ဒေဝီ နုသိ တွံ ဥဒ မာနုသီ နု။|
  count |၄၂|
    block |ယံ တွံ သုခေနာဘိသမေက္ခသေ မံ၊ ဘုဉ္ဇဿု ဘတ္တံ ဣတိ မံ ဝဒေသိ။|
    block |ပုစ္ဆာမိ တံ နာရိ မဟာနုဘာဝေ၊ ဒေဝီ နုသိ တွံ ဥဒ မာနုသီ နု။|
  count |၄၃|
    block |ဒေဝီ အဟံ သင်္ခ မဟာနုဘာဝါ၊ ဣဓာဂတာ သာဂရဝါရိမဇ္ဈေ။|
    block |အနုကမ္ပိကာ နော စ ပဒုဋ္ဌစိတ္တာ၊ တဝေဝ အတ္ထာယ ဣဓာဂတာသ္မိ။|
  count |၄၄|
    block |ဣဓန္နပါနံ သယနာသနဉ္စ၊ ယာနာနိ နာနာဝိဝိဓာနိ သင်္ခ။|
    block |သဗ္ဗဿ တျာဟံ ပဋိပါဒယာမိ၊ ယံ ကိဉ္စိ တုယှံ မနသာဘိပတ္ထိတံ။|
  count |၄၅|
    block |ယံ ကိဉ္စိ ယိဋ္ဌဉ္စ ဟုတဉ္စ မယှံ၊ သဗ္ဗဿ နော ဣဿရာ တွံ သုဂတ္တေ။|
    block |သုသောဏိ သုဗ္ဘမု သုဝိလဂ္ဂမဇ္ဈေ၊ ကိဿ မေ ကမ္မဿ အယံ ဝိပါကော။|
  count |၄၆|
    block |ဃမ္မေ ပထေ ဗြာဟ္မဏ ဧကဘိက္ခုံ၊ ဥဂ္ဃဋ္ဋပါဒံ တသိတံ ကိလန္တံ။|
    block |ပဋိပါဒယီ သင်္ခ ဥပါဟနာနိ၊ သာ ဒက္ခိဏာ ကာမဒုဟာ တဝဇ္ဇ။|
  count |၄၇|
    block |သာ ဟောတု နာဝါ ဖလကူပပန္နာ၊ အနဝဿုတာ ဧရကဝါတယုတ္တာ။|
    block |အညဿ ယာနဿ န ဟေတ္ထ ဘူမိ၊ အဇ္ဇေဝ မံ မောဠိနိံ ပါပယဿု။|
  count |၄၈|
    block |သာ တတ္ထ ဝိတ္တာ သုမနာ ပတီတာ၊ နာဝံ သုစိတ္တံ အဘိနိမ္မိနိတွာ။|
    block |အာဒာယ သင်္ခံ ပုရိသေန သဒ္ဓိံ၊ ဥပါနယီ နဂရံ သာဓုရမ္မန္တိ။|
  stand |သင်္ခဇာတကံ စတုတ္ထံ။|
  count |  |
  block |၄၄၃။ စူဠဗောဓိဇာတကံ ၅|
  count |၄၉|
    block |ယော တေ ဣမံ ဝိသာလက္ခိံ၊ ပိယံ သမှိတဘာသိနိံ။|
    block |အာဒာယ ဗလာ ဂစ္ဆေယျ၊ ကိံ နု ကယိရာသိ ဗြာဟ္မဏ။|
  count |၅၀|
    block |ဥပ္ပဇ္ဇေ မေ န မုစ္စေယျ၊ န မေ မုစ္စေယျ ဇီဝတော။|
    block |ရဇံဝ ဝိပုလာ ဝုဋ္ဌိ၊ ခိပ္ပမေဝ နိဝါရယေ။|
  count |၅၁|
    block |ယံ နု ပုဗ္ဗေ ဝိကတ္ထိတ္ထော၊ ဗလမှိဝ အပဿိတော။|
    block |သွဇ္ဇ တုဏှိကတော ဒာနိ၊ သင်္ဃာဋိံ သိဗ္ဗမစ္ဆသိ။|
  count |၅၂|
    block |ဥပ္ပဇ္ဇိ မေ န မုစ္စိတ္ထ၊ န မေ မုစ္စိတ္ထ ဇီဝတော။|
    block |ရဇံဝ ဝိပုလာ ဝုဋ္ဌိ၊ ခိပ္ပမေဝ နိဝါရယိံ။|
  count |၅၃|
    block |ကိံ တေ ဥပ္ပဇ္ဇိ နော မုစ္စိ၊ ကိံ တေ န မုစ္စိ ဇီဝတော။|
    block |ရဇံဝ ဝိပုလာ ဝုဋ္ဌိ၊ ကတမံ တွံ နိဝါရယိ။|
  count |၅၄|
    block |ယမှိ ဇာတေ န ပဿတိ၊ အဇာတေ သာဓု ပဿတိ။|
    block |သော မေ ဥပ္ပဇ္ဇိ နော မုစ္စိ၊ ကောဓော ဒုမ္မေဓဂေါစရော။|
  count |၅၅|
    block |ယေန ဇာတေန နန္ဒန္တိ၊ အမိတ္တာ ဒုက္ခမေသိနော။|
    block |သော မေ ဥပ္ပဇ္ဇိ နော မုစ္စိ၊ ကောဓော ဒုမ္မေဓဂေါစရော။|
  count |၅၆|
    block |ယသ္မိဉ္စ ဇာယမာနမှိ၊ သဒတ္ထံ နာဝဗုဇ္ဈတိ။|
    block |သော မေ ဥပ္ပဇ္ဇိ နော မုစ္စိ၊ ကောဓော ဒုမ္မေဓဂေါစရော။|
  count |၅၇|
    block |ယေနာဘိဘူတော ကုသလံ ဇဟာတိ၊ ပရက္ကရေ ဝိပုလဉ္စာပိ အတ္ထံ။|
    block |သ ဘီမသေနော ဗလဝါ ပမဒ္ဒီ၊ ကောဓော မဟာရာဇ န မေ အမုစ္စထ။|
  count |၅၈|
    block |ကဋ္ဌသ္မိံ မတ္ထမာနသ္မိံ၊ ပါဝကော နာမ ဇာယတိ။|
    block |တမေဝ ကဋ္ဌံ ဍဟတိ၊ ယသ္မာ သော ဇာယတေ ဂိနိ။|
  count |၅၉|
    block |ဧဝံ မန္ဒဿ ပေါသဿ၊ ဗာလဿ အဝိဇာနတော။|
    block |သာရမ္ဘာ ဇာယတေ ကောဓော၊ သောပိ တေနေဝ ဍယှတိ။|
  count |၆၀|
    block |အဂ္ဂီဝ တိဏကဋ္ဌသ္မိံ၊ ကောဓော ယဿ ပဝဍ္ဎတိ။|
    block |နိဟီယတိ တဿ ယသော၊ ကာဠပက္ခေဝ စန္ဒိမာ။|
  count |၆၁|
    block |အနေဓော ဓူမကေတူဝ၊ ကောဓော ယဿူပသမ္မတိ။|
    block |အာပူရတိ တဿ ယသော၊ သုက္ကပက္ခေဝ စန္ဒိမာတိ။|
  stand |စူဠဗောဓိဇာတကံ ပဉ္စမံ။|
  count |  |
  block |၄၄၄။ ကဏှဒီပါယနဇာတကံ ၆|
  count |၆၂|
    block |သတ္တာဟမေဝါဟံ ပသန္နစိတ္တော၊ ပုညတ္ထိကော အာစရိံ ဗြဟ္မစရိယံ။|
    block |အထာပရံ ယံ စရိတံ မမေဒံ၊ ဝဿာနိ ပညာသ သမာဓိကာနိ။|
    block |အကာမကော ဝါပိ အဟံ စရာမိ၊ ဧတေန သစ္စေန သုဝတ္ထိ ဟောတု။|
    block |ဟတံ ဝိသံ ဇီဝတု ယညဒတ္တော။|
  count |၆၃|
    block |ယသ္မာ ဒာနံ နာဘိနန္ဒိံ ကဒာစိ၊ ဒိသွာနဟံ အတိထိံ ဝါသကာလေ။|
    block |န စာပိ မေ အပ္ပိယတံ အဝေဒုံ၊ ဗဟုဿုတာ သမဏဗြာဟ္မဏာ စ။|
    block |အကာမကော ဝါပိ အဟံ ဒဒာမိ၊ ဧတေန သစ္စေန သုဝတ္ထိ ဟောတု။|
    block |ဟတံ ဝိသံ ဇီဝတု ယညဒတ္တော။|
  count |၆၄|
    block |အာသီဝိသော တာတ ပဟူတတေဇော၊ ယော တံ အဒံသီ သစရာ ဥဒိစ္စ။|
    block |တသ္မိဉ္စ မေ အပ္ပိယတာယ အဇ္ဇ၊ ပိတရိ စ တေ နတ္ထိ ကောစိ ဝိသေသော။|
    block |ဧတေန သစ္စေန သုဝတ္ထိ ဟောတု၊ ဟတံ ဝိသံ ဇီဝတု ယညဒတ္တော။|
  count |၆၅|
    block |သန္တာ ဒန္တာယေဝ ပရိဗ္ဗဇန္တိ၊ အညတြ ကဏှာ နတ္ထာကာမရူပါ။|
    block |ဒီပါယန ကိဿ ဇိဂုစ္ဆမာနော၊ အကာမကော စရသိ ဗြဟ္မစရိယံ။|
  count |၆၆|
    block |သဒ္ဓါယ နိက္ခမ္မ ပုနံ နိဝတ္တော၊ သော ဧဠမူဂေါဝ ဗာလော ဝတာယံ။|
    block |ဧတဿ ဝါဒဿ ဇိဂုစ္ဆမာနော၊ အကာမကော စရာမိ ဗြဟ္မစရိယံ။|
    block |ဝိညုပ္ပသတ္ထဉ္စ သတဉ္စ ဌာနံ၊ ဧဝမ္ပဟံ ပုညကရော ဘဝါမိ။|
  count |၆၇|
    block |သမဏေ တုဝံ ဗြာဟ္မဏေ အဒ္ဓိကေ စ၊ သန္တပ္ပယာသိ အန္နပါနေန ဘိက္ခံ။|
    block |ဩပါနဘူတံဝ ဃရံ တဝ ယိဒံ၊ အန္နေန ပါနေန ဥပေတရူပံ။|
    block |အထ ကိဿ ဝါဒဿ ဇိဂုစ္ဆမာနော၊ အကာမကော ဒာနမိမံ ဒဒာသိ။|
  count |၆၈|
    block |ပိတရော စ မေ အာသုံ ပိတာမဟာ စ၊ သဒ္ဓါ အဟုံ ဒာနပတီ ဝဒညူ။|
    block |တံ ကုလ္လဝတ္တံ အနုဝတ္တမာနော၊ မာဟံ ကုလေ အန္တိမဂန္ဓနော အဟုံ။|
    block |ဧတဿ ဝါဒဿ ဇိဂုစ္ဆမာနော၊ အကာမကော ဒာနမိမံ ဒဒာမိ။|
  count |၆၉|
    block |ဒဟရိံ ကုမာရိံ အသမတ္ထပညံ၊ ယံ တာနယိံ ဉာတိကုလာ သုဂတ္တေ။|
    block |န စာပိ မေ အပ္ပိယတံ အဝေဒိ၊ အညတြ ကာမာ ပရိစာရယန္တာ။|
    block |အထ ကေန ဝဏ္ဏေန မယာ တေ ဘောတိ၊ သံဝါသဓမ္မော အဟု ဧဝရူပေါ။|
  count |၇၀|
    block |အာရာ ဒူရေ နယိဓ ကဒာစိ အတ္ထိ၊ ပရမ္ပရာ နာမ ကုလေ ဣမသ္မိံ။|
    block |တံ ကုလ္လဝတ္တံ အနုဝတ္တမာနာ၊ မာဟံ ကုလေ အန္တိမဂန္ဓိနီ အဟုံ။|
    block |ဧတဿ ဝါဒဿ ဇိဂုစ္ဆမာနာ၊ အကာမိကာ ပဒ္ဓစရာမှိ တုယှံ။|
  count |၇၁|
    block |မဏ္ဍဗျ ဘာသိံ ယမဘာသနေယျံ၊ တံ ခမျတံ ပုတ္တကဟေတု မဇ္ဇ။|
    block |ပုတ္တပေမာ န ဣဓ ပရတ္ထိ ကိဉ္စိ၊ သော နော အယံ ဇီဝတိ ယညဒတ္တောတိ။|
  stand |ကဏှဒီပါယနဇာတကံ ဆဋ္ဌံ။|
  count |  |
  block |၄၄၅။ နိဂြောဓဇာတကံ ၇|
  count |၇၂|
    block |န ဝါဟမေတံ ဇာနာမိ၊ ကော ဝါယံ ကဿ ဝါတိ ဝါ။|
    block |ယထာ သာခေါ စရိ ဧဝံ၊ နိဂြောဓ ကိန္တိ မညသိ။|
  count |၇၃|
    block |တတော ဂလဝိနီတေန၊ ပုရိသာ နီဟရိံသု မံ။|
    block |ဒတွာ မုခပဟာရာနိ၊ သာခဿ ဝစနံကရာ။|
  count |၇၄|
    block |ဧတာဒိသံ ဒုမ္မတိနာ၊ အကတညုန ဒုဗ္ဘိနာ။|
    block |ကတံ အနရိယံ သာခေန၊ သခိနာ တေ ဇနာဓိပ။|
  count |၇၅|
    block |န ဝါဟမေတံ ဇာနာမိ၊ နပိ မေ ကောစိ သံသတိ။|
    block |ယံ မေ တွံ သမ္မ အက္ခါသိ၊ သာခေန ကာရဏံ ကတံ။|
  count |၇၆|
    block |သခီနံ သာဇီဝကရော၊ မမ သာခဿ စူဘယံ။|
    block |တွံ နောသိဿရိယံ ဒာတာ၊ မနုဿေသု မဟန္တတံ။|
    block |တယာမာ လဗ္ဘိတာ ဣဒ္ဓီ၊ ဧတ္ထ မေ နတ္ထိ သံသယော။|
  count |၇၇|
    block |ယထာပိ ဗီဇမဂ္ဂိမှိ၊ ဍယှတိ န ဝိရူဟတိ။|
    block |ဧဝံ ကတံ အသပ္ပုရိသေ၊ နဿတိ န ဝိရူဟတိ။|
  count |၇၈|
    block |ကတညုမှိ စ ပေါသမှိ၊ သီလဝန္တေ အရိယဝုတ္တိနေ။|
    block |သုခေတ္တေ ဝိယ ဗီဇာနိ၊ ကတံ တမှိ န နဿတိ။|
  count |၇၉|
    block |ဣမံ ဇမ္မံ နေကတိကံ၊ အသပ္ပုရိသစိန္တကံ။|
    block |ဟနန္တု သာခံ သတ္တီဟိ၊ နာဿ ဣစ္ဆာမိ ဇီဝိတံ။|
  count |၈၀|
    block |ခမတဿ မဟာရာဇ၊ ပါဏာ န ပဋိအာနယာ။|
    block |ခမ ဒေဝ အသပ္ပုရိသဿ၊ နာဿ ဣစ္ဆာမဟံ ဝဓံ။|
  count |၈၁|
    block |နိဂြောဓမေဝ သေဝေယျ၊ န သာခမုပသံဝသေ။|
    block |နိဂြောဓသ္မိံ မတံ သေယျော၊ ယဉ္စေ သာခသ္မိ ဇီဝိတန္တိ။|
  stand |နိဂြောဓဇာတကံ သတ္တမံ။|
  count |  |
  block |၄၄၆။ တက္ကလဇာတကံ ၈|
  count |၈၂|
    block |န တက္ကလာ သန္တိ န အာလုဝါနိ၊ န ဗိဠာလိယော န ကဠမ္ဗာနိ တာတ။|
    block |ဧကော အရညမှိ သုသာနမဇ္ဈေ၊ ကိမတ္ထိကော တာတ ခဏာသိ ကာသုံ။|
  count |၈၃|
    block |ပိတာမဟော တာတ သုဒုဗ္ဗလော တေ၊ အနေကဗျာဓီဟိ ဒုခေန ဖုဋ္ဌော။|
    block |တမဇ္ဇဟံ နိခဏိဿာမိ သောဗ္ဘေ၊ န ဟိဿ တံ ဇီဝိတံ ရောစယာမိ။|
  count |၈၄|
    block |သင်္ကပ္ပမေတံ ပဋိလဒ္ဓ ပါပကံ၊ အစ္စာဟိတံ ကမ္မ ကရောသိ လုဒ္ဒံ။|
    block |မယာပိ တာတ ပဋိလစ္ဆသေ တုဝံ၊ ဧတာဒိသံ ကမ္မ ဇရူပနီတော။|
    block |တံ ကုလ္လဝတ္တံ အနုဝတ္တမာနော၊ အဟမ္ပိ တံ နိခဏိဿာမိ သောဗ္ဘေ။|
  count |၈၅|
    block |ဖရုသာဟိ ဝါစာဟိ ပကုဗ္ဗမာနော၊ အာသဇ္ဇ မံ တွံ ဝဒသေ ကုမာရ။|
    block |ပုတ္တော မမံ ဩရသကော သမာနော၊ အဟိတာနုကမ္ပီ မမ တွံသိ ပုတ္တ။|
  count |၈၆|
    block |န တာဟံ တာတ အဟိတာနုကမ္ပီ၊ ဟိတာနုကမ္ပီ တေ အဟမ္ပိ တာတ။|
    block |ပါပဉ္စ တံ ကမ္မ ပကုဗ္ဗမာနံ၊ အရဟာမိ နော ဝါရယိတုံ တတော။|
  count |၈၇|
    block |ယော မာတရံ ဝါ ပိတရံ သဝိဋ္ဌ၊ အဒူသကေ ဟိံသတိ ပါပဓမ္မော။|
    block |ကာယဿ ဘေဒာ အဘိသမ္ပရာယံ၊ အသံသယံ သော နိရယံ ဥပေတိ။|
  count |၈၈|
    block |ယော မာတရံ ဝါ ပိတရံ သဝိဋ္ဌ၊ အန္နေန ပါနေန ဥပဋ္ဌဟာတိ။|
    block |ကာယဿ ဘေဒာ အဘိသမ္ပရာယံ၊ အသံသယံ သော သုဂတိံ ဥပေတိ။|
  count |၈၉|
    block |န မေ တွံ ပုတ္တ အဟိတာနုကမ္ပီ၊ ဟိတာနုကမ္ပီ မေ တွံသိ ပုတ္တ။|
    block |အဟဉ္စ တံ မာတရာ ဝုစ္စမာနော၊ ဧတာဒိသံ ကမ္မ ကရောမိ လုဒ္ဒံ။|
  count |၉၀|
    block |ယာ တေ သာ ဘရိယာ အနရိယရူပါ၊ မာတာ မမေသာ သကိယာ ဇနေတ္တိ။|
    block |နိဒ္ဓါပယေ တဉ္စ သကာ အဂါရာ၊ အညမ္ပိ တေ သာ ဒုခမာဝဟေယျ။|
  count |၉၁|
    block |ယာ တေ သာ ဘရိယာ အနရိယရူပါ၊ မာတာ မမေသာ သကိယာ ဇနေတ္တိ။|
    block |ဒန္တာ ကရေဏူဝ ဝသူပနီတာ၊ သာ ပါပဓမ္မာ ပုနရာဝဇာတူတိ။|
  stand |တက္ကလဇာတကံ အဋ္ဌမံ။|
  count |  |
  block |၄၄၇။ မဟာဓမ္မပါလဇာတကံ ၉|
  count |၉၂|
    block |ကိံ တေ ဝတံ ကိံ ပန ဗြဟ္မစရိယံ၊ ကိဿ သုစိဏ္ဏဿ အယံ ဝိပါကော။|
    block |အက္ခါဟိ မေ ဗြာဟ္မဏ ဧတမတ္ထံ၊ ကသ္မာ နု တုမှံ ဒဟရာ န မိယျရေ။|
  count |၉၃|
    block |ဓမ္မံ စရာမ န မုသာ ဘဏာမ၊ ပါပါနိ ကမ္မာနိ ပရိဝဇ္ဇယာမ။|
    block |အနရိယံ ပရိဝဇ္ဇေမု သဗ္ဗံ၊ တသ္မာ ဟိ အမှံ ဒဟရာ န မိယျရေ။|
  count |၉၄|
    block |သုဏောမ ဓမ္မံ အသတံ သတဉ္စ၊ န စာပိ ဓမ္မံ အသတံ ရောစယာမ။|
    block |ဟိတွာ အသန္တေ န ဇဟာမ သန္တေ၊ တသ္မာ ဟိ အမှံ ဒဟရာ န မိယျရေ။|
  count |၉၅|
    block |ပုဗ္ဗေဝ ဒာနာ သုမနာ ဘဝါမ၊ ဒဒမ္ပိ ဝေ အတ္တမနာ ဘဝါမ။|
    block |ဒတွာပိ ဝေ နာနုတပ္ပါမ ပစ္ဆာ၊ တသ္မာ ဟိ အမှံ ဒဟရာ န မိယျရေ။|
  count |၉၆|
    block |သမဏေ မယံ ဗြာဟ္မဏေ အဒ္ဓိကေ စ၊ ဝနိဗ္ဗကေ ယာစနကေ ဒလိဒ္ဒေ။|
    block |အန္နေန ပါနေန အဘိတပ္ပယာမ၊ တသ္မာ ဟိ အမှံ ဒဟရာ န မိယျရေ။|
  count |၉၇|
    block |မယဉ္စ ဘရိယံ နာတိက္ကမာမ၊ အမှေ စ ဘရိယာ နာတိက္ကမန္တိ။|
    block |အညတြ တာဟိ ဗြဟ္မစရိယံ စရာမ၊ တသ္မာ ဟိ အမှံ ဒဟရာ န မိယျရေ။|
  count |၉၈|
    block |ပါဏာတိပါတာ ဝိရမာမ သဗ္ဗေ၊ လောကေ အဒိန္နံ ပရိဝဇ္ဇယာမ။|
    block |အမဇ္ဇပါ နောပိ မုသာ ဘဏာမ၊ တသ္မာ ဟိ အမှံ ဒဟရာ န မိယျရေ။|
  count |၉၉|
    block |ဧတာသု ဝေ ဇာယရေ သုတ္တမာသု၊ မေဓာဝိနော ဟောန္တိ ပဟူတပညာ။|
    block |ဗဟုဿုတာ ဝေဒဂုနော စ ဟောန္တိ၊ တသ္မာ ဟိ အမှံ ဒဟရာ န မိယျရေ။|
  count |၁၀၀|
    block |မာတာ ပိတာ စ ဘဂိနီ ဘာတရော စ၊ ပုတ္တာ စ ဒာရာ စ မယဉ္စ သဗ္ဗေ။|
    block |ဓမ္မံ စရာမ ပရလောကဟေတု၊ တသ္မာ ဟိ အမှံ ဒဟရာ န မိယျရေ။|
  count |၁၀၁|
    block |ဒာသာ စ ဒာသျော အနုဇီဝိနော စ၊ ပရိစာရကာ ကမ္မကရာ စ သဗ္ဗေ။|
    block |ဓမ္မံ စရန္တိ ပရလောကဟေတု၊ တသ္မာ ဟိ အမှံ ဒဟရာ န မိယျရေ။|
  count |၁၀၂|
    block |ဓမ္မော ဟဝေ ရက္ခတိ ဓမ္မစာရိံ၊ ဓမ္မော သုစိဏ္ဏော သုခမာဝဟာတိ။|
    block |ဧသာနိသံသော ဓမ္မေ သုစိဏ္ဏေ၊ န ဒုဂ္ဂတိံ ဂစ္ဆတိ ဓမ္မစာရီ။|
  count |၁၀၃|
    block |ဓမ္မော ဟဝေ ရက္ခတိ ဓမ္မစာရိံ၊ ဆတ္တံ မဟန္တံ ဝိယ ဝဿကာလေ။|
    block |ဓမ္မေန ဂုတ္တော မမ ဓမ္မပါလော၊ အညဿ အဋ္ဌီနိ သုခီ ကုမာရောတိ။|
  stand |မဟာဓမ္မပါလဇာတကံ နဝမံ။|
  count |  |
  block |၄၄၈။ ကုက္ကုဋဇာတကံ ၁၀|
  count |၁၀၄|
    block |နာသ္မသေ ကတပါပမှိ၊ နာသ္မသေ အလိကဝါဒိနေ။|
    block |နာသ္မသေ အတ္တတ္ထပညမှိ၊ အတိသန္တေပိ နာသ္မသေ။|
  count |၁၀၅|
    block |ဘဝန္တိ ဟေကေ ပုရိသာ၊ ဂေါပိပါသိကဇာတိကာ။|
    block |ဃသန္တိ မညေ မိတ္တာနိ၊ ဝါစာယ န စ ကမ္မုနာ။|
  count |၁၀၆|
    block |သုက္ခဉ္ဇလိပဂ္ဂဟိတာ၊ ဝါစာယ ပလိဂုဏ္ဌိတာ။|
    block |မနုဿဖေဂ္ဂူ နာသီဒေ၊ ယသ္မိံ နတ္ထိ ကတညုတာ။|
  count |၁၀၇|
    block |န ဟိ အညညစိတ္တာနံ၊ ဣတ္ထီနံ ပုရိသာန ဝါ။|
    block |နာနာဝိကတွာ သံသဂ္ဂံ၊ တာဒိသမ္ပိ စ နာသ္မသေ။|
  count |၁၀၈|
    block |အနရိယကမ္မမောက္ကန္တံ၊ အထေတံ သဗ္ဗဃာတိနံ။|
    block |နိသိတံဝ ပဋိစ္ဆန္နံ၊ တာဒိသမ္ပိ စ နာသ္မသေ။|
  count |၁၀၉|
    block |မိတ္တရူပေနိဓေကစ္စေ၊ သာခလျေန အစေတသာ။|
    block |ဝိဝိဓေဟိ ဥပါယန္တိ၊ တာဒိသမ္ပိ စ နာသ္မသေ။|
  count |၁၁၀|
    block |အာမိသံ ဝါ ဓနံ ဝါပိ၊ ယတ္ထ ပဿတိ တာဒိသော။|
    block |ဒုဗ္ဘိံ ကရောတိ ဒုမ္မေဓော၊ တဉ္စ ဟန္တွာန ဂစ္ဆတိ။|
  count |၁၁၁|
    block |မိတ္တရူပေန ဗဟဝေါ၊ ဆန္နာ သေဝန္တိ သတ္တဝေါ။|
    block |ဇဟေ ကာပုရိသေ ဟေတေ၊ ကုက္ကုဋော ဝိယ သေနကံ။|
  count |၁၁၂|
    block |ယော စ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။|
    block |အမိတ္တဝသမနွေတိ၊ ပစ္ဆာ စ အနုတပ္ပတိ။|
  count |၁၁၃|
    block |ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။|
    block |မုစ္စတေ သတ္တုသမ္ဗာဓာ၊ ကုက္ကုဋော ဝိယ သေနကာ။|
  count |၁၁၄|
    block |တံ တာဒိသံ ကူဋမိဝေါဍ္ဍိတံ ဝနေ၊ အဓမ္မိကံ နိစ္စဝိဓံသကာရိနံ။|
    block |အာရာ ဝိဝဇ္ဇေယျ နရော ဝိစက္ခဏော၊ သေနံ ယထာ ကုက္ကုဋော ဝံသကာနနေတိ။|
  stand |ကုက္ကုဋဇာတကံ ဒသမံ။|
  count |  |
  block |၄၄၉။ မဋ္ဌကုဏ္ဍလီဇာတကံ ၁၁|
  count |၁၁၅|
    block |အလင်္ကတော မဋ္ဌကုဏ္ဍလီ၊ မာလဓာရီ ဟရိစန္ဒနုဿဒော။|
    block |ဗာဟာ ပဂ္ဂယှ ကန္ဒသိ၊ ဝနမဇ္ဈေ ကိံ ဒုက္ခိတော တုဝံ။|
  count |၁၁၆|
    block |သောဝဏ္ဏမယော ပဘဿရော၊ ဥပ္ပန္နော ရထပဉ္ဇရော မမ။|
    block |တဿ စက္ကယုဂံ န ဝိန္ဒာမိ၊ တေန ဒုက္ခေန ဇဟာမိ ဇီဝိတံ။|
  count |၁၁၇|
    block |သောဝဏ္ဏမယံ မဏီမယံ၊ လောဟမယံ အထ ရူပိယာမယံ။|
    block |ပါဝဒ ရထံ ကရိဿာမိ တေ၊ စက္ကယုဂံ ပဋိပါဒယာမိ တံ။|
  count |၁၁၈|
    block |သော မာဏဝေါ တဿ ပါဝဒိ၊ စန္ဒိမသူရိယာ ဥဘယေတ္ထ ဘာတရော။|
    block |သောဝဏ္ဏမယော ရထော မမ၊ တေန စက္ကယုဂေန သောဘတိ။|
  count |၁၁၉|
    block |ဗာလော ခေါ တွံသိ မာဏဝ၊ ယော တွံ ပတ္ထယသေ အပတ္ထိယံ။|
    block |မညာမိ တုဝံ မရိဿသိ၊ န ဟိ တွံ လစ္ဆသိ စန္ဒသူရိယေ။|
  count |၁၂၀|
    block |ဂမနာဂမနမ္ပိ ဒိဿတိ၊ ဝဏ္ဏဓာတု ဥဘယေတ္ထ ဝီထိယော။|
    block |ပေတော ပန နေဝ ဒိဿတိ၊ ကော နု ခေါ ကန္ဒတံ ဗာလျတရော။|
  count |၁၂၁|
    block |သစ္စံ ခေါ ဝဒေသိ မာဏဝ၊ အဟမေဝ ကန္ဒတံ ဗာလျတရော။|
    block |စန္ဒံ ဝိယ ဒာရကော ရုဒံ၊ ပေတံ ကာလကတာဘိပတ္ထယေ။|
  count |၁၂၂|
    block |အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။|
    block |ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။|
  count |၁၂၃|
    block |အဗ္ဗဟီ ဝတ မေ သလ္လံ၊ ယမာသိ ဟဒယဿိတံ။|
    block |ယော မေ သောကပရေတဿ၊ ပုတ္တသောကံ အပါနုဒိ။|
  count |၁၂၄|
    block |သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။|
    block |န သောစာမိ န ရောဒာမိ၊ တဝ သုတွာန မာဏဝါတိ။|
  stand |မဋ္ဌကုဏ္ဍလီဇာတကံ ဧကာဒသမံ။|
  count |  |
  block |၄၅၀။ ဗိလာရကောသိယဇာတကံ ၁၂|
  count |၁၂၅|
    block |အပစန္တာပိ ဒိစ္ဆန္တိ၊ သန္တော လဒ္ဓါန ဘောဇနံ။|
    block |ကိမေဝ တွံ ပစမာနော၊ ယံ န ဒဇ္ဇာ န တံ သမံ။|
  count |၁၂၆|
    block |မစ္ဆေရာ စ ပမာဒာ စ၊ ဧဝံ ဒာနံ န ဒိယျတိ။|
    block |ပုညံ အာကင်္ခမာနေန၊ ဒေယျံ ဟောတိ ဝိဇာနတာ။|
  count |၁၂၇|
    block |ယဿေဝ ဘီတော န ဒဒာတိ မစ္ဆရီ၊ တဒေဝါဒဒတော ဘယံ။|
    block |ဇိဃစ္ဆာ စ ပိပါသာ စ၊ ယဿ ဘာယတိ မစ္ဆရီ။|
    block |တမေဝ ဗာလံ ဖုသတိ၊ အသ္မိံ လောကေ ပရမှိ စ။|
  count |၁၂၈|
    block |တသ္မာ ဝိနေယျ မစ္ဆေရံ၊ ဒဇ္ဇာ ဒာနံ မလာဘိဘူ။|
    block |ပုညာနိ ပရလောကသ္မိံ၊ ပတိဋ္ဌာ ဟောန္တိ ပါဏိနံ။|
  count |၁၂၉|
    block |ဒုဒ္ဒဒံ ဒဒမာနာနံ၊ ဒုက္ကရံ ကမ္မ ကုဗ္ဗတံ။|
    block |အသန္တော နာနုကုဗ္ဗန္တိ၊ သတံ ဓမ္မော ဒုရန္နယော။|
  count |၁၃၀|
    block |တသ္မာ သတဉ္စ အသတံ၊ နာနာ ဟောတိ ဣတော ဂတိ။|
    block |အသန္တော နိရယံ ယန္တိ၊ သန္တော သဂ္ဂပရာယနာ။|
  count |၁၃၁|
    block |အပ္ပသ္မေကေ ပဝေစ္ဆန္တိ၊ ဗဟုနေကေ န ဒိစ္ဆရေ။|
    block |အပ္ပသ္မာ ဒက္ခိဏာ ဒိန္နာ၊ သဟဿေန သမံ မိတာ။|
  count |၁၃၂|
    block |ဓမ္မံ စရေ ယောပိ သမုဉ္ဆကံ စရေ၊ ဒာရဉ္စ ပေါသံ ဒဒမပ္ပကသ္မိံ။|
    block |သတံ သဟဿာနံ သဟဿယာဂိနံ၊ ကလမ္ပိ နာဂ္ဃန္တိ တထာဝိဓဿ တေ။|
  count |၁၃၃|
    block |ကေနေသ ယညော ဝိပုလော မဟဂ္ဃတော၊ သမေန ဒိန္နဿ န အဂ္ဃမေတိ။|
    block |ကထံ သတံ သဟဿာနံ သဟဿယာဂိနံ၊ ကလမ္ပိ နာဂ္ဃန္တိ တထာဝိဓဿ တေ။|
  count |၁၃၄|
    block |ဒဒန္တိ ဟေကေ ဝိသမေ နိဝိဋ္ဌာ၊ ဆေတွာ ဝဓိတွာ အထ သောစယိတွာ။|
    block |သာ ဒက္ခိဏာ အဿုမုခါ သဒဏ္ဍာ၊ သမေန ဒိန္နဿ န အဂ္ဃမေတိ။|
    block |ဧဝံ သတံ သဟဿာနံ သဟဿယာဂိနံ၊ ကလမ္ပိ နာဂ္ဃန္တိ တထာဝိဓဿ တေတိ။|
  stand |ဗိလာရကောသိယဇာတကံ ဒွာဒသမံ။|
  count |  |
  block |၄၅၁။ စက္ကဝါကဇာတကံ ၁၃|
  count |၁၃၅|
    block |ဝဏ္ဏဝါ အဘိရူပေါသိ၊ ဃနော သဉ္ဇာတရောဟိတော။|
    block |စက္ကဝါက သုရူပေါသိ၊ ဝိပ္ပသန္နမုခိန္ဒြိယော။|
  count |၁၃၆|
    block |ပါဌီနံ ပါဝုသံ မစ္ဆံ၊ ဗလဇံ မုဉ္ဇရောဟိတံ။|
    block |ဂင်္ဂါယ တီရေ နိသိန္နော၊ ဧဝံ ဘုဉ္ဇသိ ဘောဇနံ။|
  count |၁၃၇|
    block |န ဝါဟမေတံ ဘုဉ္ဇာမိ၊ ဇင်္ဂလာနောဒကာနိ ဝါ။|
    block |အညတြ သေဝါလပဏကာ၊ ဧတံ မေ သမ္မ ဘောဇနံ။|
  count |၁၃၈|
    block |န ဝါဟမေတံ သဒ္ဒဟာမိ၊ စက္ကဝါကဿ ဘောဇနံ။|
    block |အဟမ္ပိ သမ္မ ဘုဉ္ဇာမိ၊ ဂါမေ လောဏိယတေလိယံ။|
  count |၁၃၉|
    block |မနုဿေသု ကတံ ဘတ္တံ၊ သုစိံ မံသူပသေစနံ။|
    block |န စ မေ တာဒိသော ဝဏ္ဏော၊ စက္ကဝါက ယထာ တုဝံ။|
  count |၁၄၀|
    block |သမ္ပဿံ အတ္တနိ ဝေရံ၊ ဟိံသယံ မာနုသိံ ပဇံ။|
    block |ဥတြသ္တော ဃသသီ ဘီတော၊ တေန ဝဏ္ဏော တဝေဒိသော။|
  count |၁၄၁|
    block |သဗ္ဗလောကဝိရုဒ္ဓေါသိ၊ ဓင်္က ပါပေန ကမ္မုနာ။|
    block |လဒ္ဓေါ ပိဏ္ဍော န ပီဏေတိ၊ တေန ဝဏ္ဏော တဝေဒိသော။|
  count |၁၄၂|
    block |အဟမ္ပိ သမ္မ ဘုဉ္ဇာမိ၊ အဟိံသံ သဗ္ဗပါဏိနံ။|
    block |အပ္ပေါဿုက္ကော နိရာသင်္ကီ၊ အသောကော အကုတောဘယော။|
  count |၁၄၃|
    block |သော ကရဿု အာနုဘာဝံ၊ ဝီတိဝတ္တဿု သီလိယံ။|
    block |အဟိံသာယ စရ လောကေ၊ ပိယော ဟောဟိသိ မံမိဝ။|
  count |၁၄၄|
    block |ယော န ဟန္တိ န ဃာတေတိ၊ န ဇိနာတိ န ဇာပယေ။|
    block |မေတ္တံသော သဗ္ဗဘူတေသု၊ ဝေရံ တဿ န ကေနစီတိ။|
  stand |စက္ကဝါကဇာတကံ တေရသမံ။|
  count |  |
  block |၄၅၂။ ဘူရိပညဇာတကံ ၁၄|
  count |၁၄၅|
    block |သစ္စံ ကိရ တွံ အပိ ဘူရိပည၊ ယာ တာဒိသီ သီရိ ဓိတီ မတီ စ။|
    block |န တာယတေဘာဝဝသူပနိတံ၊ ယော ယဝကံ ဘုဉ္ဇသိ အပ္ပသူပံ။|
  count |၁၄၆|
    block |သုခံ ဒုက္ခေန ပရိပါစယန္တော၊ ကာလာ ကာလံ ဝိစိနံ ဆန္ဒဆန္နော။|
    block |အတ္ထဿ ဒွာရာနိ အဝါပုရန္တော၊ တေနာဟံ တုဿာမိ ယဝေါဒနေန။|
  count |၁၄၇|
    block |ကာလဉ္စ ဉတွာ အဘိဇီဟနာယ၊ မန္တေဟိ အတ္ထံ ပရိပါစယိတွာ။|
    block |ဝိဇမ္ဘိဿံ သီဟဝိဇမ္ဘိတာနိ၊ တာယိဒ္ဓိယာ ဒက္ခသိ မံ ပုနာပိ။|
  count |၁၄၈|
    block |သုခီပိ ဟေကေ န ကရောန္တိ ပါပံ၊ အဝဏ္ဏသံသဂ္ဂဘယာ ပုနေကေ။|
    block |ပဟူ သမာနော ဝိပုလတ္ထစိန္တီ၊ ကိံကာရဏာ မေ န ကရောသိ ဒုက္ခံ။|
  count |၁၄၉|
    block |န ပဏ္ဍိတာ အတ္တသုခဿ ဟေတု၊ ပါပါနိ ကမ္မာနိ သမာစရန္တိ။|
    block |ဒုက္ခေန ဖုဋ္ဌာ ခလိတာပိ သန္တာ၊ ဆန္ဒာ စ ဒောသာ န ဇဟန္တိ ဓမ္မံ။|
  count |၁၅၀|
    block |ယေန ကေနစိ ဝဏ္ဏေန၊ မုဒုနာ ဒာရုဏေန ဝါ။|
    block |ဥဒ္ဓရေ ဒီနမတ္တာနံ၊ ပစ္ဆာ ဓမ္မံ သမာစရေ။|
  count |၁၅၁|
    block |ယဿ ရုက္ခဿ ဆာယာယ၊ နိသီဒေယျ သယေယျ ဝါ။|
    block |န တဿ သာခံ ဘဉ္ဇေယျ၊ မိတ္တဒုဗ္ဘော ဟိ ပါပကော။|
  count |၁၅၂|
    block |ယဿာပိ ဓမ္မံ ပုရိသော ဝိဇညာ၊ ယေ စဿ ကင်္ခံ ဝိနယန္တိ သန္တော။|
    block |တံ ဟိဿ ဒီပဉ္စ ပရာယနဉ္စ၊ န တေန မေတ္တိံ ဇရယေထ ပညော။|
  count |၁၅၃|
    block |အလသော ဂိဟီ ကာမဘောဂီ န သာဓု၊ အသညတော ပဗ္ဗဇိတော န သာဓု။|
    block |ရာဇာ န သာဓု အနိသမ္မကာရီ၊ ယော ပဏ္ဍိတော ကောဓနော တံ န သာဓု။|
  count |၁၅၄|
    block |နိသမ္မ ခတ္တိယော ကယိရာ၊ နာနိသမ္မ ဒိသမ္ပတိ။|
    block |နိသမ္မကာရိနော ရာဇ၊ ယသော ကိတ္တိ စ ဝဍ္ဎတီတိ။|
  stand |ဘူရိပညဇာတကံ စုဒ္ဒသမံ။|
  count |  |
  block |၄၅၃။ မဟာမင်္ဂလဇာတကံ ၁၅|
  count |၁၅၅|
    block |ကိံသု နရော ဇပ္ပမဓိစ္စကာလေ၊ ကံ ဝါ ဝိဇ္ဇံ ကတမံ ဝါ သုတာနံ။|
    block |သော မစ္စော အသ္မိဉ္စ ပရမှိ လောကေ၊ ကထံ ကရော သောတ္ထာနေန ဂုတ္တော။|
  count |၁၅၆|
    block |ယဿ ဒေဝါ ပိတရော စ သဗ္ဗေ၊ သရီသပါ သဗ္ဗဘူတာနိ စာပိ။|
    block |မေတ္တာယ နိစ္စံ အပစိတာနိ ဟောန္တိ၊ ဘူတေသု ဝေ သောတ္ထာနံ တဒာဟု။|
  count |၁၅၇|
    block |ယော သဗ္ဗလောကဿ နိဝါတဝုတ္တိ၊ ဣတ္ထီပုမာနံ သဟဒာရကာနံ။|
    block |ခန္တာ ဒုရုတ္တာနမပ္ပဋိကူလဝါဒီ၊ အဓိဝါသနံ သောတ္ထာနံ တဒာဟု။|
  count |၁၅၈|
    block |ယော နာဝဇာနာတိ သဟာယမိတ္တေ၊ သိပ္ပေန ကုလျာဟိ ဓနေန ဇစ္စာ။|
    block |ရုစိပညော အတ္ထကာလေ မတီမာ၊ သဟာယေသု ဝေ သောတ္ထာနံ တဒာဟု။|
  count |၁၅၉|
    block |မိတ္တာနိ ဝေ ယဿ ဘဝန္တိ သန္တော၊ သံဝိဿတ္ထာ အဝိသံဝါဒကဿ။|
    block |န မိတ္တဒုဗ္ဘီ သံဝိဘာဂီ ဓနေန၊ မိတ္တေသု ဝေ သောတ္ထာနံ တဒာဟု။|
  count |၁၆၀|
    block |ယဿ ဘရိယာ တုလျဝယာ သမဂ္ဂါ၊ အနုဗ္ဗတာ ဓမ္မကာမာ ပဇာတာ။|
    block |ကောလိနိယာ သီလဝတီ ပတိဗ္ဗတာ၊ ဒာရေသု ဝေ သောတ္ထာနံ တဒာဟု။|
  count |၁၆၁|
    block |ယဿ ရာဇာ ဘူတပတိ ယသဿီ၊ ဇာနာတိ သောစေယျံ ပရက္ကမဉ္စ။|
    block |အဒွေဇ္ဈတာ သုဟဒယံ မမန္တိ၊ ရာဇူသု ဝေ သောတ္ထာနံ တဒာဟု။|
  count |၁၆၂|
    block |အန္နဉ္စ ပါနဉ္စ ဒဒာတိ သဒ္ဓေါ၊ မာလဉ္စ ဂန္ဓဉ္စ ဝိလေပနဉ္စ။|
    block |ပသန္နစိတ္တော အနုမောဒမာနော၊ သဂ္ဂေသု ဝေ သောတ္ထာနံ တဒာဟု။|
  count |၁၆၃|
    block |ယမရိယဓမ္မေန ပုနန္တိ ဝုဒ္ဓါ၊ အာရာဓိတာ သမစရိယာယ သန္တော။|
    block |ဗဟုဿုတာ ဣသယော သီလဝန္တော၊ အရဟန္တမဇ္ဈေ သောတ္ထာနံ တဒာဟု။|
  count |၁၆၄|
    block |ဧတာနိ ခေါ သောတ္ထာနာနိ လောကေ၊ ဝိညုပ္ပသတ္ထာနိ သုခုဒြယာနိ။|
    block |တာနီဓ သေဝေထ နရော သပညော၊ န ဟိ မင်္ဂလေ ကိဉ္စနမတ္ထိ သစ္စန္တိ။|
  stand |မဟာမင်္ဂလဇာတကံ ပန္နရသမံ။|
  count |  |
  block |၄၅၄။ ဃဋပဏ္ဍိတဇာတကံ ၁၆|
  count |၁၆၅|
    block |ဥဋ္ဌေဟိ ကဏှ ကိံ သေသိ၊ ကော အတ္ထော သုပနေန တေ။|
    block |ယောပိ တုယှံ သကော ဘာတာ၊ ဟဒယံ စက္ခု စ ဒက္ခိဏံ။|
    block |တဿ ဝါတာ ဗလီယန္တိ၊ ဃဋော ဇပ္ပတိ ကေသဝ။|
  count |၁၆၆|
    block |တဿ တံ ဝစနံ သုတွာ၊ ရောဟိဏေယျဿ ကေသဝေါ။|
    block |တရမာနရူပေါ ဝုဋ္ဌာသိ၊ ဘာတုသောကေန အဋ္ဋိတော။|
  count |၁၆၇|
    block |ကိံ နု ဥမ္မတ္တရူပေါဝ၊ ကေဝလံ ဒွာရကံ ဣမံ။|
    block |သသော သသောတိ လပသိ၊ ကော နု တေ သသမာဟရိ။|
  count |၁၆၈|
    block |သောဝဏ္ဏမယံ မဏီမယံ၊ လောဟမယံ အထ ရူပိယာမယံ။|
    block |သင်္ခသိလာပဝါဠမယံ၊ ကာရယိဿာမိ တေ သသံ။|
  count |၁၆၉|
    block |သန္တိ အညေပိ သသကာ၊ အရညေ ဝနဂေါစရာ။|
    block |တေပိ တေ အာနယိဿာမိ၊ ကီဒိသံ သသမိစ္ဆသိ။|
  count |၁၇၀|
    block |န စာဟမေတေ ဣစ္ဆာမိ၊ ယေ သသာ ပထဝိဿိတာ။|
    block |စန္ဒတော သသမိစ္ဆာမိ၊ တံ မေ ဩဟရ ကေသဝ။|
  count |၁၇၁|
    block |သော နူန မဓုရံ ဉာတိ၊ ဇီဝိတံ ဝိဇဟိဿသိ။|
    block |အပတ္ထိယံ ယော ပတ္ထယသိ၊ စန္ဒတော သသမိစ္ဆသိ။|
  count |၁၇၂|
    block |ဧဝံ စေ ကဏှ ဇာနာသိ၊ ယဒညမနုသာသသိ။|
    block |ကသ္မာ ပုရေ မတံ ပုတ္တံ၊ အဇ္ဇာပိ မနုသောစသိ။|
  count |၁၇၃|
    block |ယံ န လဗ္ဘာ မနုဿေန၊ အမနုဿေန ဝါ ပုန။|
    block |ဇာတော မေ မာ မရီ ပုတ္တော၊ ကုတော လဗ္ဘာ အလဗ္ဘိယံ။|
  count |၁၇၄|
    block |န မန္တာ မူလဘေသဇ္ဇာ၊ ဩသဓေဟိ ဓနေန ဝါ။|
    block |သက္ကာ အာနယိတုံ ကဏှ၊ ယံ ပေတမနုသောစသိ။|
  count |၁၇၅|
    block |ယဿ ဧတာဒိသာ အဿု၊ အမစ္စာ ပုရိသပဏ္ဍိတာ။|
    block |ယထာ နိဇ္ဈာပယေ အဇ္ဇ၊ ဃဋော ပုရိသပဏ္ဍိတော။|
  count |၁၇၆|
    block |အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။|
    block |ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။|
  count |၁၇၇|
    block |အဗ္ဗဟီ ဝတ မေ သလ္လံ၊ ယမာသိ ဟဒယဿိတံ။|
    block |ယော မေ သောကပရေတဿ၊ ပုတ္တသောကံ အပါနုဒိ။|
  count |၁၇၈|
    block |သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။|
    block |န သောစာမိ န ရောဒာမိ၊ တဝ သုတွာန မာဏဝ။|
  count |၁၇၉|
    block |ဧဝံ ကရောန္တိ သပ္ပညာ၊ ယေ ဟောန္တိ အနုကမ္ပကာ။|
    block |နိဝတ္တယန္တိ သောကမှာ၊ ဃဋော ဇေဋ္ဌံဝ ဘာတရန္တိ။|
    block |ဒဠှ ကဏှ ဓနဉ္ဇယ သင်္ခဝရော၊ ရဇ သတ္တဟ ကဿ စ တက္ကလိနာ။|
    block |ဓမ္မံ ကုက္ကုဋ ကုဏ္ဍလိ ဘောဇနဒာ၊ စက္ကဝါက သုဘူရိသ သောတ္ထိ ဃဋောတိ။|
  stand |ဃဋပဏ္ဍိတဇာတကံ သောဠသမံ။|
  stand |ဒသကနိပါတံ နိဋ္ဌိတံ။|
  block |တဿုဒ္ဒာနံ|
