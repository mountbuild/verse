block |၇။ သတ္တကနိပါတော|
  block |၁။ ကုက္ကုဝဂ္ဂေါ|
    count |  |
    block |၃၉၆။ ကုက္ကုဇာတကံ ၇-၁-၁|
    count |၁|
      block |ဒိယဍ္ဎကုက္ကူ ဥဒယေန ကဏ္ဏိကာ၊ ဝိဒတ္ထိယော အဋ္ဌ ပရိက္ခိပန္တိ နံ။|
      block |သာ သိံသပါ သာရမယာ အဖေဂ္ဂုကာ၊ ကုဟိံ ဌိတာ ဥပ္ပရိတော န ဓံသတိ။|
    count |၂|
      block |ယာ တိံသတိ သာရမယာ အနုဇ္ဇုကာ၊ ပရိကိရိယ ဂေါပါဏသိယော သမံ ဌိတာ။|
      block |တာဟိ သုသင်္ဂဟိတာ ဗလသာ ပီဠိတာ၊ သမံ ဌိတာ ဥပ္ပရိတော န ဓံသတိ။|
    count |၃|
      block |ဧဝမ္ပိ မိတ္တေဟိ ဒဠှေဟိ ပဏ္ဍိတော၊ အဘေဇ္ဇရူပေဟိ သုစီဟိ မန္တိဘိ။|
      block |သုသင်္ဂဟီတော သိရိယာ န ဓံသတိ၊ ဂေါပါဏသီ ဘာရဝဟာဝ ကဏ္ဏိကာ။|
    count |၄|
      block |ခရတ္တစံ ဗေလ္လံ ယထာပိ သတ္ထဝါ၊ အနာမသန္တောပိ ကရောတိ တိတ္တကံ။|
      block |သမာဟရံ သာဒုံ ကရောတိ ပတ္ထိဝ၊ အသာဒုံ ကယိရာ တနုဗန္ဓမုဒ္ဓရံ။|
    count |၅|
      block |ဧဝမ္ပိ ဂါမနိဂမေသု ပဏ္ဍိတော၊ အသာဟသံ ရာဇဓနာနိ သင်္ဃရံ။|
      block |ဓမ္မာနုဝတ္တီ ပဋိပဇ္ဇမာနော၊ သ ဖာတိ ကယိရာ အဝိဟေဌယံ ပရံ။|
    count |၆|
      block |ဩဒာတမူလံ သုစိဝါရိသမ္ဘဝံ၊ ဇာတံ ယထာ ပေါက္ခရဏီသု အမ္ဗုဇံ။|
      block |ပဒုမံ ယထာ အဂ္ဂိနိကာသိဖာလိမံ၊ န ကဒ္ဒမော န ရဇော န ဝါရိ လိမ္ပတိ။|
    count |၇|
      block |ဧဝမ္ပိ ဝေါဟာရသုစိံ အသာဟသံ၊ ဝိသုဒ္ဓကမ္မန္တမပေတပါပကံ။|
      block |န လိမ္ပတိ ကမ္မကိလေသ တာဒိသော၊ ဇာတံ ယထာ ပေါက္ခရဏီသု အမ္ဗုဇန္တိ။|
    stand |ကုက္ကုဇာတကံ ပဌမံ။|
    count |  |
    block |၃၉၇။ မနောဇဇာတကံ ၇-၁-၂|
    count |၈|
      block |ယထာ စာပေါ နိန္နမတိ၊ ဇိယာ စာပိ နိကူဇတိ။|
      block |ဟညတေ နူန မနောဇော၊ မိဂရာဇာ သခါ မမ။|
    count |၉|
      block |ဟန္ဒ ဒာနိ ဝနန္တာနိ၊ ပက္ကမာမိ ယထာသုခံ။|
      block |နေတာဒိသာ သခါ ဟောန္တိ၊ လဗ္ဘာ မေ ဇီဝတော သခါ။|
    count |၁၀|
      block |န ပါပဇနသံသေဝီ၊ အစ္စန္တံ သုခမေဓတိ။|
      block |မနောဇံ ပဿ သေမာနံ၊ ဂိရိယဿာနုသာသနီ။|
    count |၁၁|
      block |န ပါပသမ္ပဝင်္ကေန၊ မာတာ ပုတ္တေန နန္ဒတိ။|
      block |မနောဇံ ပဿ သေမာနံ၊ အစ္ဆန္နံ သမှိ လောဟိတေ။|
    count |၁၂|
      block |ဧဝမာပဇ္ဇတေ ပေါသော၊ ပါပိယော စ နိဂစ္ဆတိ။|
      block |ယော ဝေ ဟိတာနံ ဝစနံ၊ န ကရောတိ အတ္ထဒဿိနံ။|
    count |၁၃|
      block |ဧဝဉ္စ သော ဟောတိ တတော စ ပါပိယော၊ ယော ဥတ္တမော အဓမဇနူပသေဝီ။|
      block |ပဿုတ္တမံ အဓမဇနူပသေဝိတံ၊ မိဂါဓိပံ သရဝရဝေဂနိဒ္ဓုတံ။|
    count |၁၄|
      block |နိဟီယတိ ပုရိသော နိဟီနသေဝီ၊ န စ ဟာယေထ ကဒာစိ တုလျသေဝီ။|
      block |သေဋ္ဌမုပဂမံ ဥဒေတိ ခိပ္ပံ၊ တသ္မာတ္တနာ ဥတ္တရိတရံ ဘဇေထာတိ။|
    stand |မနောဇဇာတကံ ဒုတိယံ။|
    count |  |
    block |၃၉၈။ သုတနုဇာတကံ ၇-၁-၃|
    count |၁၅|
      block |ရာဇာ တေ ဘတ္တံ ပါဟေသိ၊ သုစိံ မံသူပသေစနံ။|
      block |မဃဒေဝသ္မိံ အဓိဝတ္ထေ၊ ဧဟိ နိက္ခမ္မ ဘုဉ္ဇဿု။|
    count |၁၆|
      block |ဧဟိ မာဏဝ ဩရေန၊ ဘိက္ခမာဒာယ သူပိတံ။|
      block |တွဉ္စ မာဏဝ ဘိက္ခါ စ၊ ဥဘော ဘက္ခါ ဘဝိဿထ။|
    count |၁၇|
      block |အပ္ပကေန တုဝံ ယက္ခ၊ ထုလ္လမတ္ထံ ဇဟိဿသိ။|
      block |ဘိက္ခံ တေ နာဟရိဿန္တိ၊ ဇနာ မရဏသညိနော။|
    count |၁၈|
      block |လဒ္ဓါယ ယက္ခါ တဝ နိစ္စဘိက္ခံ၊ သုစိံ ပဏီတံ ရသသာ ဥပေတံ။|
      block |ဘိက္ခဉ္စ တေ အာဟရိယော နရော ဣဓ၊ သုဒုလ္လဘော ဟေဟိတိ ဘက္ခိတေ မယိ။|
    count |၁၉|
      block |မမေဝ သုတနော အတ္ထော၊ ယထာ ဘာသသိ မာဏဝ။|
      block |မယာ တွံ သမနုညာတော၊ သောတ္ထိံ ပဿာဟိ မာတရံ။|
    count |၂၀|
      block |ခဂ္ဂံ ဆတ္တဉ္စ ပါတိဉ္စ၊ ဂစ္ဆမာဒာယ မာဏဝ။|
      block |သောတ္ထိံ ပဿတု တေ မာတာ၊ တွဉ္စ ပဿာဟိ မာတရံ။|
    count |၂၁|
      block |ဧဝံ ယက္ခ သုခီ ဟောဟိ၊ သဟ သဗ္ဗေဟိ ဉာတိဘိ။|
      block |ဓနဉ္စ မေ အဓိဂတံ၊ ရညော စ ဝစနံ ကတန္တိ။|
    stand |သုတနုဇာတကံ တတိယံ။|
    count |  |
    block |၃၉၉။ မာတုပေါသကဂိဇ္ဈဇာတကံ ၇-၁-၄|
    count |၂၂|
      block |တေ ကထံ နု ကရိဿန္တိ၊ ဝုဒ္ဓါ ဂိရိဒရီသယာ။|
      block |အဟံ ဗဒ္ဓေါသ္မိ ပါသေန၊ နိလီယဿ ဝသံ ဂတော။|
    count |၂၃|
      block |ကိံ ဂိဇ္ဈ ပရိဒေဝသိ၊ ကာ နု တေ ပရိဒေဝနာ။|
      block |န မေ သုတော ဝါ ဒိဋ္ဌော ဝါ၊ ဘာသန္တော မာနုသိံ ဒိဇော။|
    count |၂၄|
      block |ဘရာမိ မာတာပိတရော၊ ဝုဒ္ဓေ ဂိရိဒရီသယေ။|
      block |တေ ကထံ နု ကရိဿန္တိ၊ အဟံ ဝသံ ဂတော တဝ။|
    count |၂၅|
      block |ယံ နု ဂိဇ္ဈော ယောဇနသတံ၊ ကုဏပါနိ အဝေက္ခတိ။|
      block |ကသ္မာ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈသိ။|
    count |၂၆|
      block |ယဒာ ပရာဘဝေါ ဟောတိ၊ ပေါသော ဇီဝိတသင်္ခယေ။|
      block |အထ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈတိ။|
    count |၂၇|
      block |ဘရဿု မာတာပိတရော၊ ဝုဒ္ဓေ ဂိရိဒရီသယေ။|
      block |မယာ တွံ သမနုညာတော၊ သောတ္ထိံ ပဿာဟိ ဉာတကေ။|
    count |၂၈|
      block |ဧဝံ လုဒ္ဒက နန္ဒဿု၊ သဟ သဗ္ဗေဟိ ဉာတိဘိ။|
      block |ဘရိဿံ မာတာပိတရော၊ ဝုဒ္ဓေ ဂိရိဒရီသယေတိ။|
    stand |မာတုပေါသကဂိဇ္ဈဇာတကံ စတုတ္ထံ။|
    count |  |
    block |၄၀၀။ ဒဗ္ဘပုပ္ဖဇာတကံ ၇-၁-၅|
    count |၂၉|
      block |အနုတီရစာရီ ဘဒ္ဒန္တေ၊ သဟာယမနုဓာဝ မံ။|
      block |မဟာ မေ ဂဟိတော မစ္ဆော၊ သော မံ ဟရတိ ဝေဂသာ။|
    count |၃၀|
      block |ဂမ္ဘီရစာရီ ဘဒ္ဒန္တေ၊ ဒဠှံ ဂဏှာဟိ ထာမသာ။|
      block |အဟံ တံ ဥဒ္ဓရိဿာမိ၊ သုပဏ္ဏော ဥရဂါမိဝ။|
    count |၃၁|
      block |ဝိဝါဒော နော သမုပ္ပန္နော၊ ဒဗ္ဘပုပ္ဖ သုဏောဟိ မေ။|
      block |သမေဟိ မေဓဂံ သမ္မ၊ ဝိဝါဒော ဝူပသမ္မတံ။|
    count |၃၂|
      block |ဓမ္မဋ္ဌောဟံ ပုရေ အာသိံ၊ ဗဟူ အဍ္ဍာ မေ တီရိတာ။|
      block |သမေမိ မေဓဂံ သမ္မ၊ ဝိဝါဒော ဝူပသမ္မတံ။|
    count |၃၃|
      block |အနုတီရစာရိ နင်္ဂုဋ္ဌံ၊ သီသံ ဂမ္ဘီရစာရိနော။|
      block |အစ္စာယံ မဇ္ဈိမော ခဏ္ဍော၊ ဓမ္မဋ္ဌဿ ဘဝိဿတိ။|
    count |၃၄|
      block |စိရမ္ပိ ဘက္ခေါ အဘဝိဿ၊ သစေ န ဝိဝဒေမသေ။|
      block |အသီသကံ အနင်္ဂုဋ္ဌံ၊ သိင်္ဂါလော ဟရတိ ရောဟိတံ။|
    count |၃၅|
      block |ယထာပိ ရာဇာ နန္ဒေယျ၊ ရဇ္ဇံ လဒ္ဓါန ခတ္တိယော။|
      block |ဧဝါဟမဇ္ဇ နန္ဒာမိ၊ ဒိသွာ ပုဏ္ဏမုခံ ပတိံ။|
    count |၃၆|
      block |ကထံ နု ထလဇော သန္တော၊ ဥဒကေ မစ္ဆံ ပရာမသိ။|
      block |ပုဋ္ဌော မေ သမ္မ အက္ခါဟိ၊ ကထံ အဓိဂတံ တယာ။|
    count |၃၇|
      block |ဝိဝါဒေန ကိသာ ဟောန္တိ၊ ဝိဝါဒေန ဓနက္ခယာ။|
      block |ဇီနာ ဥဒ္ဒာ ဝိဝါဒေန၊ ဘုဉ္ဇ မာယာဝိ ရောဟိတံ။|
    count |၃၈|
      block |ဧဝမေဝ မနုဿေသု၊ ဝိဝါဒော ယတ္ထ ဇာယတိ။|
      block |ဓမ္မဋ္ဌံ ပဋိဓာဝန္တိ၊ သော ဟိ နေသံ ဝိနာယကော။|
      block |ဓနာပိ တတ္ထ ဇီယန္တိ၊ ရာဇကောသော ပဝဍ္ဎတီတိ။|
    stand |ဒဗ္ဘပုပ္ဖဇာတကံ ပဉ္စမံ။|
    count |  |
    block |၄၀၁။ ပဏ္ဏကဇာတကံ ၇-၁-၆|
    count |၃၉|
      block |ပဏ္ဏကံ တိခိဏဓာရံ၊ အသိံ သမ္ပန္နပါယိနံ။|
      block |ပရိသာယံ ပုရိသော ဂိလတိ၊ ကိံ ဒုက္ကရတရံ တတော။|
      block |ယဒညံ ဒုက္ကရံ ဌာနံ၊ တံ မေ အက္ခါဟိ ပုစ္ဆိတော။|
    count |၄၀|
      block |ဂိလေယျ ပုရိသော လောဘာ၊ အသိံ သမ္ပန္နပါယိနံ။|
      block |ယော စ ဝဇ္ဇာ ဒဒာမီတိ၊ တံ ဒုက္ကရတရံ တတော။|
      block |သဗ္ဗညံ သုကရံ ဌာနံ၊ ဧဝံ ဇာနာဟိ မဒ္ဒဝ။|
    count |၄၁|
      block |ဗျာကာသိ အာယုရော ပဉှံ၊ အတ္ထံ ဓမ္မဿ ကောဝိဒော။|
      block |ပုက္ကုသံ ဒာနိ ပုစ္ဆာမိ၊ ကိံ ဒုက္ကရတရံ တတော။|
      block |ယဒညံ ဒုက္ကရံ ဌာနံ၊ တံ မေ အက္ခါဟိ ပုစ္ဆိတော။|
    count |၄၂|
      block |န ဝါစမုပဇီဝန္တိ၊ အဖလံ ဂိရမုဒီရိတံ။|
      block |ယော စ ဒတွာ အဝါကယိရာ၊ တံ ဒုက္ကရတရံ တတော။|
      block |သဗ္ဗညံ သုကရံ ဌာနံ၊ ဧဝံ ဇာနာဟိ မဒ္ဒဝ။|
    count |၄၃|
      block |ဗျာကာသိ ပုက္ကုသော ပဉှံ၊ အတ္ထံ ဓမ္မဿ ကောဝိဒော။|
      block |သေနကံ ဒာနိ ပုစ္ဆာမိ၊ ကိံ ဒုက္ကရတရံ တတော။|
      block |ယဒညံ ဒုက္ကရံ ဌာနံ၊ တံ မေ အက္ခါဟိ ပုစ္ဆိတော။|
    count |၄၄|
      block |ဒဒေယျ ပုရိသော ဒာနံ၊ အပ္ပံ ဝါ ယဒိ ဝါ ဗဟုံ။|
      block |ယော စ ဒတွာ နာနုတပ္ပေ၊ တံ ဒုက္ကရတရံ တတော။|
      block |သဗ္ဗညံ သုကရံ ဌာနံ၊ ဧဝံ ဇာနာဟိ မဒ္ဒဝ။|
    count |၄၅|
      block |ဗျာကာသိ အာယုရော ပဉှံ၊ အထော ပုက္ကုသပေါရိသော။|
      block |သဗ္ဗေ ပဉှေ အတိဘောတိ၊ ယထာ ဘာသတိ သေနကောတိ။|
    stand |ပဏ္ဏက ဇာတကံ ဆဋ္ဌံ။|
    count |  |
    block |၄၀၂။ သတ္တုဘသ္တဇာတကံ ၇-၁-၇|
    count |၄၆|
      block |ဝိဗ္ဘန္တစိတ္တော ကုပိတိန္ဒြိယောသိ၊ နေတ္တေဟိ တေ ဝါရိဂဏာ သဝန္တိ။|
      block |ကိံ တေ နဋ္ဌံ ကိံ ပန ပတ္ထယာနော၊ ဣဓာဂမာ ဗြဟ္မေ တဒိင်္ဃ ဗြူဟိ။|
    count |၄၇|
      block |မိယျေထ ဘရိယာ ဝဇတော မမဇ္ဇ၊ အဂစ္ဆတော မရဏမာဟ ယက္ခေါ။|
      block |ဧတေန ဒုက္ခေန ပဝေဓိတောသ္မိ၊ အက္ခါဟိ မေ သေနက ဧတမတ္ထံ။|
    count |၄၈|
      block |ဗဟူနိ ဌာနာနိ ဝိစိန္တယိတွာ၊ ယမေတ္ထ ဝက္ခါမိ တဒေဝ သစ္စံ။|
      block |မညာမိ တေ ဗြာဟ္မဏ သတ္တုဘသ္တံ၊ အဇာနတော ကဏှသပ္ပေါ ပဝိဋ္ဌော။|
    count |၄၉|
      block |အာဒာယ ဒဏ္ဍံ ပရိသုမ္ဘ ဘသ္တံ၊ ပဿေဠမူဂံ ဥရဂံ ဒုဇိဝှံ။|
      block |ဆိန္ဒဇ္ဇ ကင်္ခံ ဝိစိကိစ္ဆိတာနိ၊ ဘုဇင်္ဂမံ ပဿ ပမုဉ္စ ဘသ္တံ။|
    count |၅၀|
      block |သံဝိဂ္ဂရူပေါ ပရိသာယ မဇ္ဈေ၊ သော ဗြာဟ္မဏော သတ္တုဘသ္တံ ပမုဉ္စိ။|
      block |အထ နိက္ခမိ ဥရဂေါ ဥဂ္ဂတေဇော၊ အာသီဝိသော သပ္ပေါ ဖဏံ ကရိတွာ။|
    count |၅၁|
      block |သုလဒ္ဓလာဘာ ဇနကဿ ရညော၊ ယော ပဿတီ သေနကံ သာဓုပညံ။|
      block |ဝိဝဋ္ဋဆဒ္ဒော နုသိ သဗ္ဗဒဿီ၊ ဉာဏံ နု တေ ဗြာဟ္မဏ ဘိံသရူပံ။|
    count |၅၂|
      block |ဣမာနိ မေ သတ္တသတာနိ အတ္ထိ၊ ဂဏှာဟိ သဗ္ဗာနိ ဒဒာမိ တုယှံ။|
      block |တယာ ဟိ မေ ဇီဝိတမဇ္ဇ လဒ္ဓံ၊ အထောပိ ဘရိယာယ မကာသိ သောတ္ထိံ။|
    count |၅၃|
      block |န ပဏ္ဍိတာ ဝေတနမာဒိယန္တိ၊ စိတြာဟိ ဂါထာဟိ သုဘာသိတာဟိ။|
      block |ဣတောပိ တေ ဗြဟ္မေ ဒဒန္တု ဝိတ္တံ၊ အာဒာယ တွံ ဂစ္ဆ သကံ နိကေတန္တိ။|
    stand |သတ္တုဘသ္တဇာတကံ သတ္တမံ။|
    count |  |
    block |၄၀၃။ အဋ္ဌိသေနကဇာတကံ ၇-၁-၈|
    count |၅၄|
      block |ယေမေ အဟံ န ဇာနာမိ၊ အဋ္ဌိသေန ဝနိဗ္ဗကေ။|
      block |တေ မံ သင်္ဂမ္မ ယာစန္တိ၊ ကသ္မာ မံ တွံ န ယာစသိ။|
    count |၅၅|
      block |ယာစကော အပ္ပိယော ဟောတိ၊ ယာစံ အဒဒမပ္ပိယော။|
      block |တသ္မာဟံ တံ န ယာစာမိ၊ မာ မေ ဝိဒေဿနာ အဟု။|
    count |၅၆|
      block |ယော ဝေ ယာစနဇီဝါနော၊ ကာလေ ယာစံ န ယာစတိ။|
      block |ပရဉ္စ ပုညာ ဓံသေတိ၊ အတ္တနာပိ န ဇီဝတိ။|
    count |၅၇|
      block |ယော စ ယာစနဇီဝါနော၊ ကာလေ ယာစဉှိ ယာစတိ။|
      block |ပရဉ္စ ပုညံ လဗ္ဘေတိ၊ အတ္တနာပိ စ ဇီဝတိ။|
    count |၅၈|
      block |န ဝေ ဒေဿန္တိ သပ္ပညာ၊ ဒိသွာ ယာစကမာဂတေ။|
      block |ဗြဟ္မစာရိ ပိယော မေသိ၊ ဝဒ တွံ ဘညမိစ္ဆသိ။|
    count |၅၉|
      block |န ဝေ ယာစန္တိ သပ္ပညာ၊ ဓီရော စ ဝေဒိတုမရဟတိ။|
      block |ဥဒ္ဒိဿ အရိယာ တိဋ္ဌန္တိ၊ ဧသာ အရိယာန ယာစနာ။|
    count |၆၀|
      block |ဒဒာမိ တေ ဗြာဟ္မဏ ရောဟိဏီနံ၊ ဂဝံ သဟဿံ သဟ ပုင်္ဂဝေန။|
      block |အရိယော ဟိ အရိယဿ ကထံ န ဒဇ္ဇာ၊ သုတွာန ဂါထာ တဝ ဓမ္မယုတ္တာတိ။|
    stand |အဋ္ဌိသေနကဇာတကံ အဋ္ဌမံ။|
    count |  |
    block |၄၀၄။ ကပိဇာတကံ ၇-၁-၉|
    count |၆၁|
      block |ယတ္ထ ဝေရီ နိဝသတိ၊ န ဝသေ တတ္ထ ပဏ္ဍိတော။|
      block |ဧကရတ္တံ ဒိရတ္တံ ဝါ၊ ဒုက္ခံ ဝသတိ ဝေရိသု။|
    count |၆၂|
      block |ဒိသော ဝေ လဟုစိတ္တဿ၊ ပေါသဿာနုဝိဓီယတော။|
      block |ဧကဿ ကပိနော ဟေတု၊ ယူထဿ အနယော ကတော။|
    count |၆၃|
      block |ဗာလောဝ ပဏ္ဍိတမာနီ၊ ယူထဿ ပရိဟာရကော။|
      block |သစိတ္တဿ ဝသံ ဂန္တွာ၊ သယေထာယံ ယထာ ကပိ။|
    count |၆၄|
      block |န သာဓု ဗလဝါ ဗာလော၊ ယူထဿ ပရိဟာရကော။|
      block |အဟိတော ဘဝတိ ဉာတီနံ၊ သကုဏာနံဝ စေတကော။|
    count |၆၅|
      block |ဓီရောဝ ဗလဝါ သာဓု၊ ယူထဿ ပရိဟာရကော။|
      block |ဟိတော ဘဝတိ ဉာတီနံ၊ တိဒသာနံဝ ဝါသဝေါ။|
    count |၆၆|
      block |ယော စ သီလဉ္စ ပညဉ္စ၊ သုတဉ္စတ္တနိ ပဿတိ။|
      block |ဥဘိန္နမတ္ထံ စရတိ၊ အတ္တနော စ ပရဿ စ။|
    count |၆၇|
      block |တသ္မာ တုလေယျ မတ္တာနံ၊ သီလပညာသုတာမိဝ။|
      block |ဂဏံ ဝါ ပရိဟရေ ဓီရော၊ ဧကော ဝါပိ ပရိဗ္ဗဇေတိ။|
    stand |ကပိဇာတကံ နဝမံ။|
    count |  |
    block |၄၀၅။ ဗကဇာတကံ ၇-၁-၁၀|
    count |၆၈|
      block |ဒွာသတ္တတိ ဂေါတမ ပုညကမ္မာ၊ ဝသဝတ္တိနော ဇာတိဇရံ အတီတာ။|
      block |အယမန္တိမာ ဝေဒဂူ ဗြဟ္မပတ္တိ၊ အသ္မာဘိဇပ္ပန္တိ ဇနာ အနေကာ။|
    count |၆၉|
      block |အပ္ပဉှိ ဧတံ န ဟိ ဒီဃမာယု၊ ယံ တွံ ဗက မညသိ ဒီဃမာယုံ။|
      block |သတံ သဟဿာနိ နိရဗ္ဗုဒာနံ၊ အာယုံ ပဇာနာမိ တဝါဟ ဗြဟ္မေ။|
    count |၇၀|
      block |အနန္တဒဿီ ဘဂဝါဟမသ္မိ၊ ဇာတိဇ္ဇရံ သောကမုပါတိဝတ္တော။|
      block |ကိံ မေ ပုရာဏံ ဝတသီလဝတ္တံ၊ အာစိက္ခ မေ တံ ယမဟံ ဝိဇညံ။|
    count |၇၁|
      block |ယံ တွံ အပါယေသိ ဗဟူ မနုဿေ၊ ပိပါသိတေ ဃမ္မနိ သမ္ပရေတေ။|
      block |တံ တေ ပုရာဏံ ဝတသီလဝတ္တံ၊ သုတ္တပ္ပဗုဒ္ဓေါဝ အနုဿရာမိ။|
    count |၇၂|
      block |ယံ ဧဏိကူလသ္မိ ဇနံ ဂဟီတံ၊ အမောစယီ ဂယှက နိယျမာနံ။|
      block |တံ တေ ပုရာဏံ ဝတသီလဝတ္တံ၊ သုတ္တပ္ပဗုဒ္ဓေါဝ အနုဿရာမိ။|
    count |၇၃|
      block |ဂင်္ဂါယ သောတသ္မိံ ဂဟီတနာဝံ၊ လုဒ္ဒေန နာဂေန မနုဿကပ္ပါ။|
      block |အမောစယိ တွံ ဗလသာ ပသယှ၊ တံ တေ ပုရာဏံ ဝတသီလဝတ္တံ။|
      block |သုတ္တပ္ပဗုဒ္ဓေါဝ အနုဿရာမိ။|
    count |၇၄|
      block |ကပ္ပေါ စ တေ ဗဒ္ဓစရော အဟောသိ၊ သမ္ဗုဒ္ဓိမန္တံ ဝတိနံ အမညံ။|
      block |တံ တေ ပုရာဏံ ဝတသီလဝတ္တံ၊ သုတ္တပ္ပဗုဒ္ဓေါဝ အနုဿရာမိ။|
    count |၇၅|
      block |အဒ္ဓါ ပဇာနာသိ မမေတမာယုံ၊ အညမ္ပိ ဇာနာသိ တထာ ဟိ ဗုဒ္ဓေါ။|
      block |တထာ ဟိ တာယံ ဇလိတာနုဘာဝေါ၊ ဩဘာသယံ တိဋ္ဌတိ ဗြဟ္မလောကန္တိ။|
      block |ဝရကဏ္ဏိက စာပဝရော သုတနော၊ အထ ဂိဇ္ဈ သရောဟိတမစ္ဆဝရော။|
      block |ပုန ပဏ္ဏက သေနက ယာစနကော၊ အထ ဝေရိ သဗြဟ္မဗကေန ဒသာတိ။|
    stand |ဗကဇာတကံ ဒသမံ။|
    stand |ကုက္ကုဝဂ္ဂေါ ပဌမော။|
    block |တဿုဒ္ဒာနံ|
  block |၂။ ဂန္ဓာရဝဂ္ဂေါ|
    count |  |
    block |၄၀၆။ ဂန္ဓာရဇာတကံ ၇-၂-၁|
    count |၇၆|
      block |ဟိတွာ ဂါမသဟဿာနိ၊ ပရိပုဏ္ဏာနိ သောဠသ။|
      block |ကောဋ္ဌာဂါရာနိ ဖီတာနိ၊ သန္နိဓိံ ဒာနိ ကုဗ္ဗသိ။|
    count |၇၇|
      block |ဟိတွာ ဂန္ဓာရဝိသယံ၊ ပဟူတဓနဓာရိယံ။|
      block |ပသာသနတော နိက္ခန္တော၊ ဣဓ ဒာနိ ပသာသသိ။|
    count |၇၈|
      block |ဓမ္မံ ဘဏာမိ ဝေဒေဟ၊ အဓမ္မော မေ န ရုစ္စတိ။|
      block |ဓမ္မံ မေ ဘဏမာနဿ၊ န ပါပမုပလိမ္ပတိ။|
    count |၇၉|
      block |ယေန ကေနစိ ဝဏ္ဏေန၊ ပရော လဘတိ ရုပ္ပနံ။|
      block |မဟတ္ထိယမ္ပိ စေ ဝါစံ၊ န တံ ဘာသေယျ ပဏ္ဍိတော။|
    count |၈၀|
      block |ကာမံ ရုပ္ပတု ဝါ မာ ဝါ၊ ဘုသံဝ ဝိကိရီယတု။|
      block |ဓမ္မံ မေ ဘဏမာနဿ၊ န ပါပမုပလိမ္ပတိ။|
    count |၈၁|
      block |နော စေ အဿ သကာ ဗုဒ္ဓိ၊ ဝိနယော ဝါ သုသိက္ခိတော။|
      block |ဝနေ အန္ဓမဟိံသောဝ စရေယျ ဗဟုကော ဇနော။|
    count |၈၂|
      block |ယသ္မာ စ ပနိဓေကစ္စေ၊ အာစေရမှိ သုသိက္ခိတာ။|
      block |တသ္မာ ဝိနီတဝိနယာ၊ စရန္တိ သုသမာဟိတာတိ။|
    stand |ဂန္ဓာရဇာတကံ ပဌမံ။|
    count |  |
    block |၄၀၇။ မဟာကပိဇာတကံ ၇-၂-၂|
    count |၈၃|
      block |အတ္တာနံ သင်္ကမံ ကတွာ၊ ယော သောတ္ထိံ သမတာရယိ။|
      block |ကိံ တွံ တေသံ ကိမေ တုယှံ၊ ဟောန္တိ ဧတေ မဟာကပိ။|
    count |၈၄|
      block |ရာဇာဟံ ဣဿရော တေသံ၊ ယူထဿ ပရိဟာရကော။|
      block |တေသံ သောကပရေတာနံ၊ ဘီတာနံ တေ အရိန္ဒမ။|
    count |၈၅|
      block |ဥလ္လင်္ဃယိတွာ အတ္တာနံ၊ ဝိဿဋ္ဌဓနုနော သတံ။|
      block |တတော အပရပါဒေသု၊ ဒဠှံ ဗန္ဓံ လတာဂုဏံ။|
    count |၈၆|
      block |ဆိန္နဗ္ဘမိဝ ဝါတေန၊ နုဏ္ဏော ရုက္ခံ ဥပါဂမိံ။|
      block |သောဟံ အပ္ပဘဝံ တတ္ထ၊ သာခံ ဟတ္ထေဟိ အဂ္ဂဟိံ။|
    count |၈၇|
      block |တံ မံ ဝိယာယတံ သန္တံ၊ သာခါယ စ လတာယ စ။|
      block |သမနုက္ကမန္တာ ပါဒေဟိ၊ သောတ္ထိံ သာခါမိဂါ ဂတာ။|
    count |၈၈|
      block |တံ မံ န တပတေ ဗန္ဓော၊ မတော မေ န တပေဿတိ။|
      block |သုခမာဟရိတံ တေသံ၊ ယေသံ ရဇ္ဇမကာရယိံ။|
    count |၈၉|
      block |ဧသာ တေ ဥပမာ ရာဇ၊ တံ သုဏောဟိ အရိန္ဒမ။|
      block |ရညာ ရဋ္ဌဿ ယောဂ္ဂဿ၊ ဗလဿ နိဂမဿ စ။|
      block |သဗ္ဗေသံ သုခမေဋ္ဌဗ္ဗံ၊ ခတ္တိယေန ပဇာနတာတိ။|
    stand |မဟာကပိဇာတကံ ဒုတိယံ။|
    count |  |
    block |၄၀၈။ ကုမ္ဘကာရဇာတကံ ၇-၂-၃|
    count |၉၀|
      block |အမ္ဗာဟမဒ္ဒံ ဝနမန္တရသ္မိံ၊ နီလောဘာသံ ဖလိတံ သံဝိရူဠှံ။|
      block |တမဒ္ဒသံ ဖလဟေတု ဝိဘဂ္ဂံ၊ တံ ဒိသွာ ဘိက္ခါစရိယံ စရာမိ။|
    count |၉၁|
      block |သေလံ သုမဋ္ဌံ နရဝီရနိဋ္ဌိတံ၊ နာရီ ယုဂံ ဓာရယိ အပ္ပသဒ္ဒံ။|
      block |ဒုတိယဉ္စ အာဂမ္မ အဟောသိ သဒ္ဒော၊ တံ ဒိသွာ ဘိက္ခါစရိယံ စရာမိ။|
    count |၉၂|
      block |ဒိဇာ ဒိဇံ ကုဏပမာဟရန္တံ၊ ဧကံ သမာနံ ဗဟုကာ သမေစ္စ။|
      block |အာဟာရဟေတူ ပရိပါတယိံသု၊ တံ ဒိသွာ ဘိက္ခါစရိယံ စရာမိ။|
    count |၉၃|
      block |ဥသဘာဟမဒ္ဒံ ယူထဿ မဇ္ဈေ၊ စလက္ကကုံ ဝဏ္ဏဗလူပပန္နံ။|
      block |တမဒ္ဒသံ ကာမဟေတု ဝိတုန္နံ၊ တံ ဒိသွာ ဘိက္ခါစရိယံ စရာမိ။|
    count |၉၄|
      block |ကရဏ္ဍကော ကလိင်္ဂါနံ၊ ဂန္ဓာရာနဉ္စ နဂ္ဂဇိ။|
      block |နိမိရာဇာ ဝိဒေဟာနံ၊ ပဉ္စာလာနဉ္စ ဒုမ္မုခေါ။|
      block |ဧတေ ရဋ္ဌာနိ ဟိတွာန၊ ပဗ္ဗဇိံသု အကိဉ္စနာ။|
    count |၉၅|
      block |သဗ္ဗေပိမေ ဒေဝသမာ သမာဂတာ၊ အဂ္ဂီ ယထာ ပဇ္ဇလိတော တထေဝိမေ။|
      block |အဟမ္ပိ ဧကော စရိဿာမိ ဘဂ္ဂဝိ၊ ဟိတွာန ကာမာနိ ယထောဓိကာနိ။|
    count |၉၆|
      block |အယမေဝ ကာလော န ဟိ အညော အတ္ထိ၊ အနုသာသိတာ မေ န ဘဝေယျ ပစ္ဆာ။|
      block |အဟမ္ပိ ဧကာ စရိဿာမိ ဘဂ္ဂဝ၊ သကုဏီဝ မုတ္တာ ပုရိသဿ ဟတ္ထာ။|
    count |၉၇|
      block |အာမံ ပက္ကဉ္စ ဇာနန္တိ၊ အထော လောဏံ အလောဏကံ။|
      block |တမဟံ ဒိသွာန ပဗ္ဗဇိံ၊ စရေဝ တွံ စရာမဟန္တိ။|
    stand |ကုမ္ဘကာရဇာတကံ တတိယံ။|
    count |  |
    block |၄၀၉။ ဒဠှဓမ္မဇာတကံ ၇-၂-၄|
    count |၉၈|
      block |အဟံ စေ ဒဠှဓမ္မဿ၊ ဝဟန္တိ နာဘိရာဓယိံ။|
      block |ဓရန္တီ ဥရသိ သလ္လံ၊ ယုဒ္ဓေ ဝိက္ကန္တစာရိနီ။|
    count |၉၉|
      block |နူန ရာဇာ န ဇာနာတိ၊ မမ ဝိက္ကမပေါရိသံ။|
      block |သင်္ဂါမေ သုကတန္တာနိ၊ ဒူတဝိပ္ပဟိတာနိ စ။|
    count |၁၀၀|
      block |သာ နူနာဟံ မရိဿာမိ၊ အဗန္ဓု အပရာယိနီ။|
      block |တဒာ ဟိ ကုမ္ဘကာရဿ၊ ဒိန္နာ ဆကဏဟာရိကာ။|
    count |၁၀၁|
      block |ယာဝတာသီသတီ ပေါသော၊ တာဝဒေဝ ပဝီဏတိ။|
      block |အတ္ထာပါယေ ဇဟန္တိ နံ၊ ဩဋ္ဌိဗျာဓိံဝ ခတ္တိယော။|
    count |၁၀၂|
      block |ယော ပုဗ္ဗေ ကတကလျာဏော၊ ကတတ္ထော နာဝဗုဇ္ဈတိ။|
      block |အတ္ထာ တဿ ပလုဇ္ဇန္တိ၊ ယေ ဟောန္တိ အဘိပတ္ထိတာ။|
    count |၁၀၃|
      block |ယော ပုဗ္ဗေ ကတကလျာဏော၊ ကတတ္ထော မနုဗုဇ္ဈတိ။|
      block |အတ္ထာ တဿ ပဝဍ္ဎန္တိ၊ ယေ ဟောန္တိ အဘိပတ္ထိတာ။|
    count |၁၀၄|
      block |တံ ဝေါ ဝဒာမိ ဘဒ္ဒန္တေ၊ ယာဝန္တေတ္ထ သမာဂတာ။|
      block |သဗ္ဗေ ကတညုနော ဟောထ၊ စိရံ သဂ္ဂမှိ ဌဿထာတိ။|
    stand |ဒဠှဓမ္မဇာတကံ စတုတ္ထံ။|
    count |  |
    block |၄၁၀။ သောမဒတ္တဇာတကံ ၇-၂-၅|
    count |၁၀၅|
      block |ယော မံ ပုရေ ပစ္စုဍ္ဍေတိ၊ အရညေ ဒူရမာယတော။|
      block |သော န ဒိဿတိ မာတင်္ဂေါ၊ သောမဒတ္တော ကုဟိံ ဂတော။|
    count |၁၀၆|
      block |အယံ ဝါ သော မတော သေတိ၊ အလ္လသိင်္ဂံဝ ဝစ္ဆိတော။|
      block |ဘုမျာ နိပတိတော သေတိ၊ အမရာ ဝတ ကုဉ္ဇရော။|
    count |၁၀၇|
      block |အနဂါရိယုပေတဿ၊ ဝိပ္ပမုတ္တဿ တေ သတော။|
      block |သမဏဿ န တံ သာဓု၊ ယံ ပေတမနုသောစသိ။|
    count |၁၀၈|
      block |သံဝါသေန ဟဝေ သက္က၊ မနုဿဿ မိဂဿ ဝါ။|
      block |ဟဒယေ ဇာယတေ ပေမံ၊ တံ န သက္ကာ အသောစိတုံ။|
    count |၁၀၉|
      block |မတံ မရိဿံ ရောဒန္တိ၊ ယေ ရုဒန္တိ လပန္တိ စ။|
      block |တသ္မာ တွံ ဣသိ မာ ရောဒိ၊ ရောဒိတံ မောဃမာဟု သန္တော။|
    count |၁၁၀|
      block |ကန္ဒိတေန ဟဝေ ဗြဟ္မေ၊ မတော ပေတော သမုဋ္ဌဟေ။|
      block |သဗ္ဗေ သင်္ဂမ္မ ရောဒာမ၊ အညမညဿ ဉာတကေ။|
    count |၁၁၁|
      block |အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။|
      block |ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။|
    count |၁၁၂|
      block |အဗ္ဗဟီ ဝတ မေ သလ္လံ၊ ယမာသိ ဟဒယဿိတံ။|
      block |ယော မေ သောကပရေတဿ၊ ပုတ္တသောကံ အပါနုဒိ။|
    count |၁၁၃|
      block |သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။|
      block |န သောစာမိ န ရောဒာမိ၊ တဝ သုတွာန ဝါသဝါတိ။|
    stand |သောမဒတ္တဇာတကံ ပဉ္စမံ။|
    count |  |
    block |၄၁၁။ သုသီမဇာတကံ ၇-၂-၆|
    count |၁၁၄|
      block |ကာဠာနိ ကေသာနိ ပုရေ အဟေသုံ၊ ဇာတာနိ သီသမှိ ယထာပဒေသေ။|
      block |တာနဇ္ဇ သေတာနိ သုသီမ ဒိသွာ၊ ဓမ္မံ စရ ဗြဟ္မစရိယဿ ကာလော။|
    count |၁၁၅|
      block |မမေဝ ဒေဝ ပလိတံ န တုယှံ၊ မမေဝ သီသံ မမ ဥတ္တမင်္ဂံ။|
      block |အတ္ထံ ကရိဿန္တိ မုသာ အဘာဏိံ၊ ဧကာပရာဓံ ခမ ရာဇသေဋ္ဌ။|
    count |၁၁၆|
      block |ဒဟရော တုဝံ ဒဿနိယောသိ ရာဇ၊ ပဌမုဂ္ဂတော ဟောသိ ယထာ ကဠီရော။|
      block |ရဇ္ဇဉ္စ ကာရေဟိ မမဉ္စ ပဿ၊ မာ ကာလိကံ အနုဓာဝီ ဇနိန္ဒ။|
    count |၁၁၇|
      block |ပဿာမိ ဝေါဟံ ဒဟရိံ ကုမာရိံ၊ သာမဋ္ဌပဿံ သုတနုံ သုမဇ္ဈံ။|
      block |ကာဠပ္ပဝါဠာဝ ပဝေလ္လမာနာ၊ ပလောဘယန္တီဝ နရေသု ဂစ္ဆတိ။|
    count |၁၁၈|
      block |တမေန ပဿာမိပရေန နာရိံ၊ အာသီတိကံ နာဝုတိကံ ဝ ဇစ္စာ။|
      block |ဒဏ္ဍံ ဂဟေတွာန ပဝေဓမာနံ၊ ဂေါပါနသီဘောဂ္ဂသမံ စရန္တိံ။|
    count |၁၁၉|
      block |သောဟံ တမေဝါနုဝိစိန္တယန္တော၊ ဧကော သယာမိ သယနဿ မဇ္ဈေ။|
      block |အဟမ္ပိ ဧဝံ ဣတိ ပေက္ခမာနော၊ န ဂဟေ ရမေ ဗြဟ္မစရိယဿ ကာလော။|
    count |၁၂၀|
      block |ရဇ္ဇုဝါလမ္ဗနီ စေသာ၊ ယာ ဂေဟေ ဝသတော ရတိ။|
      block |ဧဝမ္ပိ ဆေတွာန ဝဇန္တိ ဓီရာ၊ အနပေက္ခိနော ကာမသုခံ ပဟာယာတိ။|
    stand |သုသီမဇာတကံ ဆဋ္ဌံ။|
    count |  |
    block |၄၁၂။ ကောဋသိမ္ဗလိဇာတကံ ၇-၂-၇|
    count |၁၂၁|
      block |အဟံ ဒသသတံဗျာမံ၊ ဥရဂမာဒာယ အာဂတော။|
      block |တဉ္စ မဉ္စ မဟာကာယံ၊ ဓာရယံ နပ္ပဝေဓသိ။|
    count |၁၂၂|
      block |အထိမံ ခုဒ္ဒကံ ပက္ခိံ၊ အပ္ပမံသတရံ မယာ။|
      block |ဓာရယံ ဗျထသိ ဘီတာ၊ ကမတ္ထံ ကောဋသိမ္ဗလိ။|
    count |၁၂၃|
      block |မံသဘက္ခေါ တုဝံ ရာဇ၊ ဖလဘက္ခေါ အယံ ဒိဇော။|
      block |အယံ နိဂြောဓဗီဇာနိ၊ ပိလက္ခုဒုမ္ဗရာနိ စ။|
      block |အဿတ္ထာနိ စ ဘက္ခိတွာ၊ ခန္ဓေ မေ ဩဟဒိဿတိ။|
    count |၁၂၄|
      block |တေ ရုက္ခါ သံဝိရူဟန္တိ၊ မမ ပဿေ နိဝါတဇာ။|
      block |တေ မံ ပရိယောနန္ဓိဿန္တိ၊ အရုက္ခံ မံ ကရိဿရေ။|
    count |၁၂၅|
      block |သန္တိ အညေပိ ရုက္ခါ သေ၊ မူလိနော ခန္ဓိနော ဒုမာ။|
      block |ဣမိနာ သကုဏဇာတေန၊ ဗီဇမာဟရိတာ ဟတာ။|
    count |၁၂၆|
      block |အဇ္ဈာရူဟာဘိဝဍ္ဎန္တိ၊ ဗြဟန္တမ္ပိ ဝနပ္ပတိံ။|
      block |တသ္မာ ရာဇ ပဝေဓာမိ၊ သမ္ပဿံနာဂတံ ဘယံ။|
    count |၁၂၇|
      block |သင်္ကေယျ သင်္ကိတဗ္ဗာနိ၊ ရက္ခေယျာနာဂတံ ဘယံ။|
      block |အနာဂတဘယာ ဓီရော၊ ဥဘော လောကေ အဝေက္ခတီတိ။|
    stand |ကောဋသိမ္ဗလိဇာတကံ သတ္တမံ။|
    count |  |
    block |၄၁၃။ ဓူမကာရိဇာတကံ ၇-၂-၈|
    count |၁၂၈|
      block |ရာဇာ အပုစ္ဆိ ဝိဓုရံ၊ ဓမ္မကာမော ယုဓိဋ္ဌိလော။|
      block |အပိ ဗြာဟ္မဏ ဇာနာသိ၊ ကော ဧကော ဗဟု သောစတိ။|
    count |၁၂၉|
      block |ဗြာဟ္မဏော အဇယူထေန၊ ပဟူတေဓော ဝနေ ဝသံ။|
      block |ဓူမံ အကာသိ ဝါသေဋ္ဌော၊ ရတ္တိန္ဒိဝမတန္ဒိတော။|
    count |၁၃၀|
      block |တဿ တံ ဓူမဂန္ဓေန၊ သရဘာ မကသဍ္ဍိတာ။|
      block |ဝဿာဝါသံ ဥပါဂစ္ဆုံ၊ ဓူမကာရိဿ သန္တိကေ။|
    count |၁၃၁|
      block |သရဘေသု မနံ ကတွာ၊ အဇာ သော နာဝဗုဇ္ဈထ။|
      block |အာဂစ္ဆန္တီ ဝဇန္တီ ဝါ၊ တဿ တာ ဝိနသုံ အဇာ။|
    count |၁၃၂|
      block |သရဘာ သရဒေ ကာလေ၊ ပဟီနမကသေ ဝနေ။|
      block |ပါဝိသုံ ဂိရိဒုဂ္ဂါနိ၊ နဒီနံ ပဘဝါနိ စ။|
    count |၁၃၃|
      block |သရဘေ စ ဂတေ ဒိသွာ၊ အဇာ စ ဝိဘဝံ ဂတာ။|
      block |ကိသော စ ဝိဝဏ္ဏော စာသိ၊ ပဏ္ဍုရောဂီ စ ဗြာဟ္မဏော။|
      block ||
    count |၁၃၄|
      block |ဧဝံ ယော သံ နိရံကတွာ၊ အာဂန္တုံ ကုရုတေ ပိယံ။|
      block |သော ဧကော ဗဟု သောစတိ၊ ဓူမကာရီဝ ဗြာဟ္မဏောတိ။|
    stand |ဓူမကာရိဇာတကံ အဋ္ဌမံ။|
    count |  |
    block |၄၁၄။ ဇာဂရဇာတကံ ၇-၂-၉|
    count |၁၃၅|
      block |ကောဓ ဇာဂရတံ သုတ္တော၊ ကောဓ သုတ္တေသု ဇာဂရော။|
      block |ကော မမေတံ ဝိဇာနာတိ၊ ကော တံ ပဋိဘဏာတိ မေ။|
    count |၁၃၆|
      block |အဟံ ဇာဂရတံ သုတ္တော၊ အဟံ သုတ္တေသု ဇာဂရော။|
      block |အဟမေတံ ဝိဇာနာမိ၊ အဟံ ပဋိဘဏာမိ တေ။|
    count |၁၃၇|
      block |ကထံ ဇာဂရတံ သုတ္တော၊ ကထံ သုတ္တေသု ဇာဂရော။|
      block |ကထံ ဧတံ ဝိဇာနာသိ၊ ကထံ ပဋိဘဏာသိ မေ။|
    count |၁၃၈|
      block |ယေ ဓမ္မံ နပ္ပဇာနန္တိ၊ သံယမောတိ ဒမောတိ စ။|
      block |တေသု သုပ္ပမာနေသု၊ အဟံ ဇဂ္ဂါမိ ဒေဝတေ။|
    count |၁၃၉|
      block |ယေသံ ရာဂေါ စ ဒောသော စ၊ အဝိဇ္ဇာ စ ဝိရာဇိတာ။|
      block |တေသု ဇာဂရမာနေသု၊ အဟံ သုတ္တောသ္မိ ဒေဝတေ။|
    count |၁၄၀|
      block |ဧဝံ ဇာဂရတံ သုတ္တော၊ ဧဝံ သုတ္တေသု ဇာဂရော။|
      block |ဧဝမေတံ ဝိဇာနာမိ၊ ဧဝံ ပဋိဘဏာမိ တေ။|
    count |၁၄၁|
      block |သာဓု ဇာဂရတံ သုတ္တော၊ သာဓု သုတ္တေသု ဇာဂရော။|
      block |သာဓုမေတံ ဝိဇာနာသိ၊ သာဓု ပဋိဘဏာသိ မေတိ။|
    stand |ဇာဂရဇာတကံ နဝမံ။|
    count |  |
    block |၄၁၅။ ကုမ္မာသပိဏ္ဍိဇာတကံ ၇-၂-၁၀|
    count |၁၄၂|
      block |န ကိရတ္ထိ အနောမဒဿိသု၊ ပါရိစရိယာ ဗုဒ္ဓေသု အပ္ပိကာ။|
      block |သုက္ခါယ အလောဏိကာယ စ၊ ပဿဖလံ ကုမ္မာသပိဏ္ဍိယာ။|
    count |၁၄၃|
      block |ဟတ္ထိဂဝဿာ စိမေ ဗဟူ၊ ဓနဓညံ ပထဝီ စ ကေဝလာ။|
      block |နာရိယော စိမာ အစ္ဆရူပမာ၊ ပဿဖလံ ကုမ္မာသပိဏ္ဍိယာ။|
    count |၁၄၄|
      block |အဘိက္ခဏံ ရာဇကုဉ္ဇရ၊ ဂါထာ ဘာသသိ ကောသလာဓိပ။|
      block |ပုစ္ဆာမိ တံ ရဋ္ဌဝဍ္ဎန၊ ဗာဠှံ ပီတိမနော ပဘာသသိ။|
    count |၁၄၅|
      block |ဣမသ္မိညေဝ နဂရေ၊ ကုလေ အညတရေ အဟုံ။|
      block |ပရကမ္မကရော အာသိံ၊ ဘတကော သီလသံဝုတော။|
    count |၁၄၆|
      block |ကမ္မာယ နိက္ခမန္တောဟံ၊ စတုရော သမဏေဒ္ဒသံ။|
      block |အာစာရသီလသမ္ပန္နေ၊ သီတိဘူတေ အနာသဝေ။|
    count |၁၄၇|
      block |တေသု စိတ္တံ ပသာဒေတွာ၊ နိသီဒေတွာ ပဏ္ဏသန္ထတေ။|
      block |အဒံ ဗုဒ္ဓါန ကုမ္မာသံ၊ ပသန္နော သေဟိ ပါဏိဘိ။|
    count |၁၄၈|
      block |တဿ ကမ္မဿ ကုသလဿ၊ ဣဒံ မေ ဧဒိသံ ဖလံ။|
      block |အနုဘောမိ ဣဒံ ရဇ္ဇံ၊ ဖီတံ ဓရဏိမုတ္တမံ။|
    count |၁၄၉|
      block |ဒဒံ ဘုဉ္ဇ မာ စ ပမာဒော၊ စက္ကံ ဝတ္တယ ကောသလာဓိပ။|
      block |မာ ရာဇ အဓမ္မိကော အဟု၊ ဓမ္မံ ပါလယ ကောသလာဓိပ။|
    count |၁၅၀|
      block |သောဟံ တဒေဝ ပုနပ္ပုနံ၊ ဝဋုမံ အာစရိဿာမိ သောဘနေ။|
      block |အရိယာစရိတံ သုကောသလေ၊ အရဟန္တော မေ မနာပါဝ ပဿိတုံ။|
    count |၁၅၁|
      block |ဒေဝီ ဝိယ အစ္ဆရူပမာ၊ မဇ္ဈေ နာရိဂဏဿ သောဘသိ။|
      block |ကိံ ကမ္မမကာသိ ဘဒ္ဒကံ၊ ကေနာသိ ဝဏ္ဏဝတီ သုကောသလေ။|
    count |၁၅၂|
      block |အမ္ဗဋ္ဌကုလဿ ခတ္တိယ၊ ဒာသျာဟံ ပရပေသိယာ အဟုံ။|
      block |သညတာ စ ဓမ္မဇီဝိနီ၊ သီလဝတီ စ အပါပဒဿနာ။|
    count |၁၅၃|
      block |ဥဒ္ဓဋဘတ္တံ အဟံ တဒာ၊ စရမာနဿ အဒာသိ ဘိက္ခုနော။|
      block |ဝိတ္တာ သုမနာ သယံ အဟံ၊ တဿ ကမ္မဿ ဖလံ မမေဒိသန္တိ။|
    stand |ကုမ္မာသပိဏ္ဍိဇာတကံ ဒသမံ။|
    count |  |
    block |၄၁၆။ ပရန္တပဇာတကံ ၇-၂-၁၁|
    count |၁၅၄|
      block |အာဂမိဿတိ မေ ပါပံ၊ အာဂမိဿတိ မေ ဘယံ။|
      block |တဒာ ဟိ စလိတာ သာခါ၊ မနုဿေန မိဂေန ဝါ။|
    count |၁၅၅|
      block |ဘီရုယာ နူန မေ ကာမော၊ အဝိဒူရေ ဝသန္တိယာ။|
      block |ကရိဿတိ ကိသံ ပဏ္ဍုံ၊ သာဝ သာခါ ပရန္တပံ။|
    count |၁၅၆|
      block |သောစယိဿတိ မံ ကန္တာ၊ ဂါမေ ဝသမနိန္ဒိတာ။|
      block |ကရိဿတိ ကိသံ ပဏ္ဍုံ၊ သာဝ သာခါ ပရန္တပံ။|
    count |၁၅၇|
      block |တယာ မံ အသိတာပင်္ဂိ၊ သိတာနိ ဘဏိတာနိ စ။|
      block |ကိသံ ပဏ္ဍုံ ကရိဿန္တိ၊ သာဝ သာခါ ပရန္တပံ။|
    count |၁၅၈|
      block |အဂမာ နူန သော သဒ္ဒော၊ အသံသိ နူန သော တဝ။|
      block |အက္ခါတံ နူန တံ တေန၊ ယော တံ သာခမကမ္ပယိ။|
    count |၁၅၉|
      block |ဣဒံ ခေါ တံ သမာဂမ္မ၊ မမ ဗာလဿ စိန္တိတံ။|
      block |တဒာ ဟိ စလိတာ သာခါ၊ မနုဿေန မိဂေန ဝါ။|
    count |၁၆၀|
      block |တထေဝ တွံ အဝေဒေသိ၊ အဝဉ္စိ ပိတရံ မမ။|
      block |ဟန္တွာ သာခါဟိ ဆာဒေန္တော၊ အာဂမိဿတိ မေ ဘယန္တိ။|
      block |ဝရဂါမ မဟာကပိ ဘဂ္ဂဝ စ၊ ဒဠှဓမ္မ သကုဉ္ဇရ ကေသဝရော။|
      block |ဥရဂေါ ဝိဓုရော ပုန ဇာဂရတံ၊ အထ ကောသလာဓိပ ပရန္တပ စာတိ။|
      block |အထ သတ္တနိပါတမှိ၊ ဝဂ္ဂံ မေ ဘဏတော သုဏ။|
      block |ကုက္ကု စ ပုန ဂန္ဓာရော၊ ဒွေဝ ဂုတ္တာ မဟေသိနာတိ။|
    stand |ပရန္တပဇာတကံ ဧကာဒသမံ။|
    stand |ဂန္ဓာရဝဂ္ဂေါ ဒုတိယော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |သတ္တကနိပါတံ နိဋ္ဌိတံ။|
