block |၁၂။ ဒွာဒသကနိပါတော|
  count |  |
  block |၄၆၄။ စူဠကုဏာလဇာတကံ ၁|
  count |၁|
    block |လုဒ္ဓါနံ လဟုစိတ္တာနံ၊ အကတညူန ဒုဗ္ဘိနံ။|
    block |နာဒေဝသတ္တော ပုရိသော၊ ထီနံ သဒ္ဓါတုမရဟတိ။|
  count |၂|
    block |န တာ ပဇာနန္တိ ကတံ န ကိစ္စံ၊ န မာတရံ ပိတရံ ဘာတရံ ဝါ။|
    block |အနရိယာ သမတိက္ကန္တဓမ္မာ၊ သဿေဝ စိတ္တဿ ဝသံ ဝဇန္တိ။|
  count |၃|
    block |စိရာနုဝုဋ္ဌမ္ပိ ပိယံ မနာပံ၊ အနုကမ္ပကံ ပါဏသမမ္ပိ ဘတ္တုံ။|
    block |အာဝါသု ကိစ္စေသု စ နံ ဇဟန္တိ၊ တသ္မာဟမိတ္ထီနံ န ဝိဿသာမိ။|
  count |၄|
    block |ထီနဉှိ စိတ္တံ ယထာ ဝါနရဿ၊ ကန္နပ္ပကန္နံ ယထာ ရုက္ခဆာယာ။|
    block |စလာစလံ ဟဒယမိတ္ထိယာနံ၊ စက္ကဿ နေမိ ဝိယ ပရိဝတ္တတိ။|
  count |၅|
    block |ယဒာ တာ ပဿန္တိ သမေက္ခမာနာ၊ အာဒေယျရူပံ ပုရိသဿ ဝိတ္တံ။|
    block |သဏှာဟိ ဝါစာဟိ နယန္တိ မေနံ၊ ကမ္ဗောဇကာ ဇလဇေနေဝ အဿံ။|
  count |၆|
    block |ယဒာ န ပဿန္တိ သမေက္ခမာနာ၊ အာဒေယျရူပံ ပုရိသဿ ဝိတ္တံ။|
    block |သမန္တတော နံ ပရိဝဇ္ဇယန္တိ၊ တိဏ္ဏော နဒီပါရဂတောဝ ကုလ္လံ။|
  count |၇|
    block |သိလေသူပမာ သိခိရိဝ သဗ္ဗဘက္ခါ၊ တိက္ခမာယာ နဒီရိဝ သီဃသောတာ။|
    block |သေဝန္တိ ဟေတာ ပိယမပ္ပိယဉ္စ၊ နာဝါ ယထာ ဩရကူလံ ပရဉ္စ။|
  count |၈|
    block |န တာ ဧကဿ န ဒွိန္နံ၊ အာပဏောဝ ပသာရိတော။|
    block |ယော တာ မယှန္တိ မညေယျ၊ ဝါတံ ဇာလေန ဗာဓယေ။|
  count |၉|
    block |ယထာ နဒီ စ ပန္ထော စ၊ ပါနာဂါရံ သဘာ ပပါ။|
    block |ဧဝံ လောကိတ္ထိယော နာမ၊ ဝေလာ တာသံ န ဝိဇ္ဇတိ။|
  count |၁၀|
    block |ဃတာသနသမာ ဧတာ၊ ကဏှသပ္ပသိရူပမာ။|
    block |ဂါဝေါ ဗဟိတိဏဿေဝ၊ ဩမသန္တိ ဝရံ ဝရံ။|
  count |၁၁|
    block |ဃတာသနံ ကုဉ္ဇရံ ကဏှသပ္ပံ၊ မုဒ္ဓါဘိသိတ္တံ ပမဒာ စ သဗ္ဗာ။|
    block |ဧတေ နရော နိစ္စယတော ဘဇေထ၊ တေသံ ဟဝေ ဒုဗ္ဗိဒု သဗ္ဗဘာဝေါ။|
  count |၁၂|
    block |နစ္စန္တဝဏ္ဏာ န ဗဟူနံ ကန္တာ၊ န ဒက္ခိဏာ ပမဒာ သေဝိတဗ္ဗာ။|
    block |န ပရဿ ဘရိယာ န ဓနဿ ဟေတု၊ ဧတိတ္ထိယော ပဉ္စ န သေဝိတဗ္ဗာတိ။|
  stand |စူဠကုဏာလဇာတကံ ပဌမံ။|
  count |  |
  block |၄၆၅။ ဘဒ္ဒသာလဇာတကံ ၂|
  count |၁၃|
    block |ကာ တွံ သုဒ္ဓေဟိ ဝတ္ထေဟိ၊ အဃေ ဝေဟာယသံ ဌိတာ။|
    block |ကေန တျာဿူနိ ဝတ္တန္တိ၊ ကုတော တံ ဘယမာဂတံ။|
  count |၁၄|
    block |တဝေဝ ဒေဝ ဝိဇိတေ၊ ဘဒ္ဒသာလောတိ မံ ဝိဒူ။|
    block |သဋ္ဌိ ဝဿသဟဿာနိ၊ တိဋ္ဌတော ပူဇိတဿ မေ။|
  count |၁၅|
    block |ကာရယန္တာ နဂရာနိ၊ အဂါရေ စ ဒိသမ္ပတိ။|
    block |ဝိဝိဓေ စာပိ ပါသာဒေ၊ န မံ တေ အစ္စမညိသုံ။|
    block |ယထေဝ မံ တေ ပူဇေသုံ၊ တထေဝ တွမ္ပိ ပူဇယ။|
  count |၁၆|
    block |တံ ဣဝါဟံ န ပဿာမိ၊ ထူလံ ကာယေန တေ ဒုမံ။|
    block |အာရောဟပရိဏာဟေန၊ အဘိရူပေါသိ ဇာတိယာ။|
  count |၁၇|
    block |ပါသာဒံ ကာရယိဿာမိ၊ ဧကတ္ထမ္ဘံ မနောရမံ။|
    block |တတ္ထ တံ ဥပနေဿာမိ၊ စိရံ တေ ယက္ခ ဇီဝိတံ။|
  count |၁၈|
    block |ဧဝံ စိတ္တံ ဥဒပါဒိ၊ သရီရေန ဝိနာဘာဝေါ။|
    block |ပုထုသော မံ ဝိကန္တိတွာ၊ ခဏ္ဍသော အဝကန္တထ။|
  count |၁၉|
    block |အဂ္ဂေ စ ဆေတွာ မဇ္ဈေ စ၊ ပစ္ဆာ မူလမှိ ဆိန္ဒထ။|
    block |ဧဝံ မေ ဆိဇ္ဇမာနဿ၊ န ဒုက္ခံ မရဏံ သိယာ။|
  count |၂၀|
    block |ဟတ္ထပါဒံ ယထာ ဆိန္ဒေ၊ ကဏ္ဏနာသဉ္စ ဇီဝတော။|
    block |တတော ပစ္ဆာ သိရော ဆိန္ဒေ၊ တံ ဒုက္ခံ မရဏံ သိယာ။|
  count |၂၁|
    block |သုခံ နု ခဏ္ဍသော ဆိန္နံ၊ ဘဒ္ဒသာလဝနပ္ပတိ။|
    block |ကိံ ဟေတု ကိံ ဥပါဒာယ၊ ခဏ္ဍသော ဆိန္နမိစ္ဆသိ။|
  count |၂၂|
    block |ယဉ္စ ဟေတုမုပါဒာယ၊ ဟေတုံ ဓမ္မူပသံဟိတံ။|
    block |ခဏ္ဍသော ဆိန္နမိစ္ဆာမိ၊ မဟာရာဇ သုဏောဟိ မေ။|
  count |၂၃|
    block |ဉာတီ မေ သုခသံဝဒ္ဓါ၊ မမ ပဿေ နိဝါတဇာ။|
    block |တေပိဟံ ဥပဟိံသေယျံ၊ ပရေသံ အသုခေါစိတံ။|
  count |၂၄|
    block |စေတေယျရူပံ စေတေသိ၊ ဘဒ္ဒသာလဝနပ္ပတိ။|
    block |ဟိတကာမောသိ ဉာတီနံ၊ အဘယံ သမ္မ ဒမ္မိ တေတိ။|
  stand |ဘဒ္ဒသာလဇာတကံ ဒုတိယံ။|
  count |  |
  block |၄၆၆။ သမုဒ္ဒဝါဏိဇဇာတကံ ၃|
  count |၂၅|
    block |ကသန္တိ ဝပန္တိ တေ ဇနာ၊ မနုဇာ ကမ္မဖလူပဇီဝိနော။|
    block |နယိမဿ ဒီပကဿ ဘာဂိနော၊ ဇမ္ဗုဒီပါ ဣဒမေဝ နော ဝရံ။|
  count |၂၆|
    block |တိပဉ္စရတ္တူပဂတမှိ စန္ဒေ၊ ဝေဂေါ မဟာ ဟေဟိတိ သာဂရဿ။|
    block |ဥပ္လဝိဿံ ဒီပမိမံ ဥဠာရံ၊ မာ ဝေါ ဝဓီ ဂစ္ဆထ လေဏမညံ။|
  count |၂၇|
    block |န ဇာတုယံ သာဂရဝါရိဝေဂေါ၊ ဥပ္လဝိဿံ ဒီပမိမံ ဥဠာရံ။|
    block |တံ မေ နိမိတ္တေဟိ ဗဟူဟိ ဒိဋ္ဌံ၊ မာ ဘေထ ကိံ သောစထ မောဒထဝှော။|
  count |၂၈|
    block |ပဟူတဘက္ခံ ဗဟုအန္နပါနံ၊ ပတ္တတ္ထ အာဝါသမိမံ ဥဠာရံ။|
    block |န ဝေါ ဘယံ ပဋိပဿာမိ ကိဉ္စိ၊ အာပုတ္တပုတ္တေဟိ ပမောဒထဝှော။|
  count |၂၉|
    block |ယော ဒေဝေါယံ ဒက္ခိဏာယံ ဒိသာယံ၊ ခေမန္တိ ပက္ကောသတိ တဿ သစ္စံ။|
    block |န ဥတ္တရော ဝေဒိ ဘယာဘယဿ၊ မာ ဘေထ ကိံ သောစထ မောဒထဝှော။|
  count |၃၀|
    block |ယထာ ဣမေ ဝိပ္ပဝဒန္တိ ယက္ခါ၊ ဧကော ဘယံ သံသတိ ခေမမေကော။|
    block |တဒိင်္ဃ မယှံ ဝစနံ သုဏာထ၊ ခိပ္ပံ လဟုံ မာ ဝိနဿိမှ သဗ္ဗေ။|
  count |၃၁|
    block |သဗ္ဗေ သမာဂမ္မ ကရောမ နာဝံ၊ ဒောဏိံ ဒဠှံ သဗ္ဗယန္တူပပန္နံ။|
    block |သစေ အယံ ဒက္ခိဏော သစ္စမာဟ၊ မောဃံ ပဋိက္ကောသတိ ဥတ္တရောယံ။|
    block |သာ စေဝ နော ဟေဟိတိ အာပဒတ္ထာ၊ ဣမဉ္စ ဒီပံ န ပရိစ္စဇေမ။|
  count |၃၂|
    block |သစေ စ ခေါ ဥတ္တရော သစ္စမာဟ၊ မောဃံ ပဋိက္ကောသတိ ဒက္ခိဏောယံ။|
    block |တမေဝ နာဝံ အဘိရုယှ သဗ္ဗေ၊ ဧဝံ မယံ သောတ္ထိ တရေမု ပါရံ။|
  count |၃၃|
    block |န ဝေ သုဂဏှံ ပဌမေန သေဋ္ဌံ၊ ကနိဋ္ဌမာပါထဂတံ ဂဟေတွာ။|
    block |ယော စီဓ တစ္ဆံ ပဝိစေယျ ဂဏှတိ၊ သ ဝေ နရော သေဋ္ဌမုပေတိ ဌာနံ။|
  count |၃၄|
    block |ယထာပိ တေ သာဂရဝါရိမဇ္ဈေ၊ သကမ္မုနာ သောတ္ထိ ဝဟိံသု ဝါဏိဇာ။|
    block |အနာဂတတ္ထံ ပဋိဝိဇ္ဈိယာန၊ အပ္ပမ္ပိ နာစ္စေတိ သ ဘူရိပညော။|
  count |၃၅|
    block |ဗာလာ စ မောဟေန ရသာနုဂိဒ္ဓါ၊ အနာဂတံ အပ္ပဋိဝိဇ္ဈိယတ္ထံ။|
  block |ပစ္စုပ္ပန္နေ သီဒန္တိ အတ္ထဇာတေ၊ သမုဒ္ဒမဇ္ဈေ ယထာ တေ မနုဿာ။|
  count |၃၆|
    block |အနာဂတံ ပဋိကယိရာထ ကိစ္စံ၊ မာ မံ ကိစ္စံ ကိစ္စကာလေ ဗျဓေသိ။|
    block |တံ တာဒိသံ ပဋိကတ ကိစ္စကာရိံ၊ န တံ ကိစ္စံ ကိစ္စကာလေ ဗျဓေတီတိ။|
  stand |သမုဒ္ဒဝါဏိဇဇာတကံ တတိယံ။|
  count |  |
  block |၄၆၇။ ကာမဇာတကံ ၄|
  count |၃၇|
    block |ကာမံ ကာမယမာနဿ၊ တဿ စေ တံ သမိဇ္ဈတိ။|
    block |အဒ္ဓါ ပီတိမနော ဟောတိ၊ လဒ္ဓါ မစ္စော ယဒိစ္ဆတိ။|
  count |၃၈|
    block |ကာမံ ကာမယမာနဿ၊ တဿ စေ တံ သမိဇ္ဈတိ။|
    block |တတော နံ အပရံ ကာမေ၊ ဓမ္မေ တဏှံဝ ဝိန္ဒတိ။|
  count |၃၉|
    block |ဂဝံဝ သိင်္ဂိနော သိင်္ဂံ၊ ဝဍ္ဎမာနဿ ဝဍ္ဎတိ။|
    block |ဧဝံ မန္ဒဿ ပေါသဿ၊ ဗာလဿ အဝိဇာနတော။|
    block |ဘိယျော တဏှာ ပိပါသာ စ၊ ဝဍ္ဎမာနဿ ဝဍ္ဎတိ။|
  count |၄၀|
    block |ပထဗျာ သာလိယဝကံ၊ ဂဝဿံ ဒာသပေါရိသံ။|
    block |ဒတွာ စ နာလမေကဿ၊ ဣတိ ဝိဒွာ သမံ စရေ။|
  count |၄၁|
    block |ရာဇာ ပသယှ ပထဝိံ ဝိဇိတွာ၊ သသာဂရန္တံ မဟိမာဝသန္တော။|
    block |ဩရံ သမုဒ္ဒဿ အတိတ္တရူပေါ၊ ပါရံ သမုဒ္ဒဿပိ ပတ္ထယေထ။|
  count |၄၂|
    block |ယာဝ အနုဿရံ ကာမေ၊ မနသာ တိတ္တိ နာဇ္ဈဂါ။|
    block |တတော နိဝတ္တာ ပဋိကမ္မ ဒိသွာ၊ တေ ဝေ သုတိတ္တာ ယေ ပညာယ တိတ္တာ။|
  count |၄၃|
    block |ပညာယ တိတ္တိနံ သေဋ္ဌံ၊ န သော ကာမေဟိ တပ္ပတိ။|
    block |ပညာယ တိတ္တံ ပုရိသံ၊ တဏှာ န ကုရုတေ ဝသံ။|
  count |၄၄|
    block |အပစိနေထေဝ ကာမာနံ၊ အပ္ပိစ္ဆဿ အလောလုပေါ။|
    block |သမုဒ္ဒမတ္တော ပုရိသော၊ န သော ကာမေဟိ တပ္ပတိ။|
  count |၄၅|
    block |ရထကာရောဝ စမ္မဿ၊ ပရိကန္တံ ဥပါဟနံ။|
    block |ယံ ယံ စဇတိ ကာမာနံ၊ တံ တံ သမ္ပဇ္ဇတေ သုခံ။|
    block |သဗ္ဗံ စေ သုခမိစ္ဆေယျ၊ သဗ္ဗေ ကာမေ ပရိစ္စဇေ။|
  count |၄၆|
    block |အဋ္ဌ တေ ဘာသိတာ ဂါထာ၊ သဗ္ဗာ ဟောန္တိ သဟဿိယော။|
    block |ပဋိဂဏှ မဟာဗြဟ္မေ၊ သာဓေတံ တဝ ဘာသိတံ။|
  count |၄၇|
    block |န မေ အတ္ထော သဟဿေဟိ၊ သတေဟိ နဟုတေဟိ ဝါ။|
    block |ပစ္ဆိမံ ဘာသတော ဂါထံ၊ ကာမေ မေ န ရတော မနော။|
  count |၄၈|
    block |ဘဒြကော ဝတာယံ မာဏဝကော၊ သဗ္ဗလောကဝိဒူ မုနိ။|
    block |ယော ဣမံ တဏှံ ဒုက္ခဇနနိံ၊ ပရိဇာနာတိ ပဏ္ဍိတောတိ။|
  stand |ကာမဇာတကံ စတုတ္ထံ။|
  count |  |
  block |၄၆၈။ ဇနသန္ဓဇာတကံ ၅|
  count |၄၉|
    block |ဒသ ခလု ဣမာနိ ဌာနာနိ၊ ယာနိ ပုဗ္ဗေ အကရိတွာ။|
    block |သ ပစ္ဆာ မနုတပ္ပတိ၊ ဣစ္စေဝါဟ ဇနသန္ဓော။|
  count |၅၀|
    block |အလဒ္ဓါ ဝိတ္တံ တပ္ပတိ၊ ပုဗ္ဗေ အသမုဒာနိတံ။|
    block |န ပုဗ္ဗေ ဓနမေသိဿံ၊ ဣတိ ပစ္ဆာနုတပ္ပတိ။|
  count |၅၁|
    block |သကျရူပံ ပုရေ သန္တံ၊ မယာ သိပ္ပံ န သိက္ခိတံ။|
    block |ကိစ္ဆာ ဝုတ္တိ အသိပ္ပဿ၊ ဣတိ ပစ္ဆာနုတပ္ပတိ။|
  count |၅၂|
    block |ကူဋဝေဒီ ပုရေ အာသိံ၊ ပိသုဏော ပိဋ္ဌိမံသိကော။|
    block |စဏ္ဍော စ ဖရုသော စာပိ၊ ဣတိ ပစ္ဆာနုတပ္ပတိ။|
  count |၅၃|
    block |ပါဏာတိပါတီ ပုရေ အာသိံ၊ လုဒ္ဒော စာပိ အနာရိယော။|
    block |ဘူတာနံ နာပစာယိဿံ၊ ဣတိ ပစ္ဆာနုတပ္ပတိ။|
  count |၅၄|
    block |ဗဟူသု ဝတ သန္တီသု၊ အနာပါဒာသု ဣတ္ထိသု။|
    block |ပရဒာရံ အသေဝိဿံ၊ ဣတိ ပစ္ဆာနုတပ္ပတိ။|
  count |၅၅|
    block |ဗဟုမှိ ဝတ သန္တမှိ၊ အန္နပါနေ ဥပဋ္ဌိတေ။|
    block |န ပုဗ္ဗေ အဒဒံ ဒာနံ၊ ဣတိ ပစ္ဆာနုတပ္ပတိ။|
  count |၅၆|
    block |မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။|
    block |ပဟု သန္တော န ပေါသိဿံ၊ ဣတိ ပစ္ဆာနုတပ္ပတိ။|
  count |၅၇|
    block |အာစရိယမနုသတ္ထာရံ၊ သဗ္ဗကာမရသာဟရံ။|
    block |ပိတရံ အတိမညိဿံ၊ ဣတိ ပစ္ဆာနုတပ္ပတိ။|
  count |၅၈|
    block |သမဏေ ဗြာဟ္မဏေ စာပိ၊ သီလဝန္တေ ဗဟုဿုတေ။|
    block |န ပုဗ္ဗေ ပယိရုပါသိဿံ၊ ဣတိ ပစ္ဆာနုတပ္ပတိ။|
  count |၅၉|
    block |သာဓု ဟောတိ တပေါ စိဏ္ဏော၊ သန္တော စ ပယိရုပါသိတော။|
    block |န စ ပုဗ္ဗေ တပေါ စိဏ္ဏော၊ ဣတိ ပစ္ဆာနုတပ္ပတိ။|
  count |၆၀|
    block |ယော စ ဧတာနိ ဌာနာနိ၊ ယောနိသော ပဋိပဇ္ဇတိ။|
    block |ကရံ ပုရိသကိစ္စာနိ၊ သ ပစ္ဆာ နာနုတပ္ပတီတိ။|
  stand |ဇနသန္ဓဇာတကံ ပဉ္စမံ။|
  count |  |
  block |၄၆၉။ မဟာကဏှဇာတကံ ၆|
  count |၆၁|
    block |ကဏှော ကဏှော စ ဃောရော စ၊ သုက္ကဒာဌော ပဘာသဝါ။|
    block |ဗဒ္ဓေါ ပဉ္စဟိ ရဇ္ဇူဟိ၊ ကိံ ရဝိ သုနခေါ တဝ။|
  count |၆၂|
    block |နာယံ မိဂါနမတ္ထာယ၊ ဥသီနက ဘဝိဿတိ။|
    block |မနုဿာနံ အနယော ဟုတွာ၊ တဒာ ကဏှော ပမောက္ခတိ။|
  count |၆၃|
    block |ပတ္တဟတ္ထာ သမဏကာ၊ မုဏ္ဍာ သင်္ဃာဋိပါရုတာ။|
    block |နင်္ဂလေဟိ ကသိဿန္တိ၊ တဒာ ကဏှော ပမောက္ခတိ။|
  count |၆၄|
    block |တပဿိနိယော ပဗ္ဗဇိတာ၊ မုဏ္ဍာ သင်္ဃာဋိပါရုတာ။|
    block |ယဒာ လောကေ ဂမိဿန္တိ၊ တဒာ ကဏှော ပမောက္ခတိ။|
  count |၆၅|
    block |ဒီဃောတ္တရောဋ္ဌာ ဇဋိလာ၊ ပင်္ကဒန္တာ ရဇဿိရာ။|
    block |ဣဏံ စောဒာယ ဂစ္ဆန္တိ၊ တဒာ ကဏှော ပမောက္ခတိ။|
  count |၆၆|
    block |အဓိစ္စ ဝေဒေ သာဝိတ္တိံ၊ ယညတန္တဉ္စ ဗြာဟ္မဏာ။|
    block |ဘတိကာယ ယဇိဿန္တိ၊ တဒာ ကဏှော ပမောက္ခတိ။|
  count |၆၇|
    block |မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။|
    block |ပဟူ သန္တော န ဘရန္တိ၊ တဒာ ကဏှော ပမောက္ခတိ။|
  count |၆၈|
    block |မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။|
    block |ဗာလာ တုမှေတိ ဝက္ခန္တိ၊ တဒာ ကဏှော ပမောက္ခတိ။|
  count |၆၉|
    block |အာစရိယဘရိယံ သခိံ၊ မာတုလာနိံ ပိတုစ္ဆကိံ။|
    block |ယဒာ လောကေ ဂမိဿန္တိ၊ တဒာ ကဏှော ပမောက္ခတိ။|
  count |၇၀|
    block |အသိစမ္မံ ဂဟေတွာန၊ ခဂ္ဂံ ပဂ္ဂယှ ဗြာဟ္မဏာ။|
    block |ပန္ထဃာတံ ကရိဿန္တိ၊ တဒာ ကဏှော ပမောက္ခတိ။|
  count |၇၁|
    block |သုက္ကစ္ဆဝီ ဝေဓဝေရာ၊ ထူလဗာဟူ အပါတုဘာ။|
    block |မိတ္တဘေဒံ ကရိဿန္တိ၊ တဒာ ကဏှော ပမောက္ခတိ။|
  count |၇၂|
    block |မာယာဝိနော နေကတိကာ၊ အသပ္ပုရိသစိန္တကာ။|
    block |ယဒာ လောကေ ဘဝိဿန္တိ၊ တဒာ ကဏှော ပမောက္ခတီတိ။|
  stand |မဟာကဏှဇာတကံ ဆဋ္ဌံ။|
  count |  |
  block |၄၇၀။ ကောသိယဇာတကံ ၇|
  count |၇၃|
    block |နေဝ ကိဏာမိ နပိ ဝိက္ကိဏာမိ၊ န စာပိ မေ သန္နိစယော စ အတ္ထိ။|
    block |သုကိစ္ဆရူပံ ဝတိဒံ ပရိတ္တံ၊ ပတ္ထောဒနော နာလမယံ ဒုဝိန္နံ။|
  count |၇၄|
    block |အပ္ပမှာ အပ္ပကံ ဒဇ္ဇာ၊ အနုမဇ္ဈတော မဇ္ဈကံ။|
    block |ဗဟုမှာ ဗဟုကံ ဒဇ္ဇာ၊ အဒာနံ နုပပဇ္ဇတိ။|
  count |၇၅|
    block |တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။|
    block |အရိယမဂ္ဂံ သမာရူဟ၊ နေကာသီ လဘတေ သုခံ။|
  count |၇၆|
    block |မောဃဉ္စဿ ဟုတံ ဟောတိ၊ မောဃဉ္စာပိ သမီဟိတံ။|
    block |အတိထိသ္မိံ ယော နိသိန္နသ္မိံ၊ ဧကော ဘုဉ္ဇတိ ဘောဇနံ။|
  count |၇၇|
    block |တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။|
    block |အရိယမဂ္ဂံ သမာရူဟ၊ နေကာသီ လဘတေ သုခံ။|
  count |၇၈|
    block |သစ္စဉ္စဿ ဟုတံ ဟောတိ၊ သစ္စဉ္စာပိ သမီဟိတံ။|
    block |အတိထိသ္မိံ ယော နိသိန္နသ္မိံ၊ နေကော ဘုဉ္ဇတိ ဘောဇနံ။|
  count |၇၉|
    block |တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။|
    block |အရိယမဂ္ဂံ သမာရူဟ၊ နေကာသီ လဘတေ သုခံ။|
  count |၈၀|
    block |သရဉ္စ ဇုဟတိ ပေါသော၊ ဗဟုကာယ ဂယာယ စ။|
    block |ဒောဏေ တိမ္ဗရုတိတ္ထသ္မိံ၊ သီဃသောတေ မဟာဝဟေ။|
  count |၈၁|
    block |အတြ စဿ ဟုတံ ဟောတိ၊ အတြ စဿ သမီဟိတံ။|
    block |အတိထိသ္မိံ ယော နိသိန္နသ္မိံ၊ နေကော ဘုဉ္ဇတိ ဘောဇနံ။|
  count |၈၂|
    block |တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။|
    block |အရိယမဂ္ဂံ သမာရူဟ၊ နေကာသီ လဘတေ သုခံ။|
  count |၈၃|
    block |ဗဠိသဉှိ သော နိဂိလတိ၊ ဒီဃသုတ္တံ သဗန္ဓနံ။|
    block |အတိထိသ္မိံ ယော နိသိန္နသ္မိံ၊ ဧကော ဘုဉ္ဇတိ ဘောဇနံ။|
  count |၈၄|
    block |တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။|
    block |အရိယမဂ္ဂံ သမာရူဟ၊ နေကာသီ လဘတေ သုခံ။|
  count |၈၅|
    block |ဥဠာရဝဏ္ဏာ ဝတ ဗြာဟ္မဏာ ဣမေ၊ အယဉ္စ ဝေါ သုနခေါ ကိဿ ဟေတု။|
    block |ဥစ္စာဝစံ ဝဏ္ဏနိဘံ ဝိကုဗ္ဗတိ၊ အက္ခါထ နော ဗြာဟ္မဏာ ကေ နု တုမှေ။|
  count |၈၆|
    block |စန္ဒော စ သုရိယော စ ဥဘော ဣဓာဂတာ၊ အယံ ပန မာတလိ ဒေဝသာရထိ။|
    block |သက္ကောဟမသ္မိ တိဒသာနမိန္ဒော၊ ဧသော စ ခေါ ပဉ္စသိခေါတိ ဝုစ္စတိ။|
  count |၈၇|
    block |ပါဏိဿရာ မုဒိင်္ဂါ စ၊ မုရဇာလမ္ဗရာနိ စ။|
    block |သုတ္တမေနံ ပဗောဓေန္တိ၊ ပဋိဗုဒ္ဓေါ စ နန္ဒတိ။|
  count |၈၈|
    block |ယေ ကေစိမေ မစ္ဆရိနော ကဒရိယာ၊ ပရိဘာသကာ သမဏဗြာဟ္မဏာနံ။|
    block |ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ နိရယံ ဝဇန္တိ။|
  count |၈၉|
    block |ယေ ကေစိမေ သုဂ္ဂတိမာသမာနာ၊ ဓမ္မေ ဌိတာ သံယမေ သံဝိဘာဂေ။|
    block |ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ သုဂတိံ ဝဇန္တိ။|
  count |၉၀|
    block |တွံ နောသိ ဉာတိ ပုရိမာသု ဇာတိသု၊ သော မစ္ဆရီ ရောသကော ပါပဓမ္မော။|
    block |တဝေဝ အတ္ထာယ ဣဓာဂတမှာ၊ မာ ပါပဓမ္မော နိရယံ ဂမိတ္ထ။|
  count |၉၁|
    block |အဒ္ဓါ ဟိ မံ ဝေါ ဟိတကာမာ၊ ယံ မံ သမနုသာသထ။|
    block |သောဟံ တထာ ကရိဿာမိ၊ သဗ္ဗံ ဝုတ္တံ ဟိတေသိဘိ။|
  count |၉၂|
    block |ဧသာဟမဇ္ဇေဝ ဥပါရမာမိ၊ န စာပိဟံ ကိဉ္စိ ကရေယျ ပါပံ။|
    block |န စာပိ မေ ကိဉ္စိ အဒေယျမတ္ထိ၊ န စာပိဒတွာ ဥဒကံ ပိဝါမိ။|
  count |၉၃|
    block |ဧဝဉ္စ မေ ဒဒတော သဗ္ဗကာလံ၊ ဘောဂါ ဣမေ ဝါသဝ ခီယိဿန္တိ။|
    block |တတော အဟံ ပဗ္ဗဇိဿာမိ သက္က၊ ဟိတွာန ကာမာနိ ယထောဓိကာနီတိ။|
  stand |ကောသိယဇာတကံ သတ္တမံ။|
  count |  |
  block |၄၇၁။ မေဏ္ဍကပဉှဇာတကံ ၈|
  count |၉၄|
    block |ယေသံ န ကဒာစိ ဘူတပုဗ္ဗံ၊ သချံ သတ္တပဒမ္ပိမသ္မိ လောကေ။|
    block |ဇာတာ အမိတ္တာ ဒုဝေ သဟာယာ၊ ပဋိသန္ဓာယ စရန္တိ ကိဿ ဟေတု။|
  count |၉၅|
    block |ယဒိ မေ အဇ္ဇ ပါတရာသကာလေ၊ ပဉှံ န သက္ကုဏေယျာထ ဝတ္တုမေတံ။|
    block |ရဋ္ဌာ ပဗ္ဗာဇယိဿာမိ ဝေါ သဗ္ဗေ၊ န ဟိ မတ္ထော ဒုပ္ပညဇာတိကေဟိ။|
  count |၉၆|
    block |မဟာဇနသမာဂမမှိ ဃောရေ၊ ဇနကောလာဟလသင်္ဂမမှိ ဇာတေ။|
    block |ဝိက္ခိတ္တမနာ အနေကစိတ္တာ၊ ပဉှံ န သက္ကုဏောမ ဝတ္တုမေတံ။|
  count |၉၇|
    block |ဧကဂ္ဂစိတ္တာဝ ဧကမေကာ၊ ရဟသိ ဂတာ အတ္ထံ နိစိန္တယိတွာ။|
    block |ပဝိဝေကေ သမ္မသိတွာန ဓီရာ၊ အထ ဝက္ခန္တိ ဇနိန္ဒ ဧတမတ္ထံ။|
  count |၉၈|
    block |ဥဂ္ဂပုတ္တ-ရာဇပုတ္တိယာနံ၊ ဥရဗ္ဘဿ မံသံ ပိယံ မနာပံ။|
    block |န သုနခဿ တေ အဒေန္တိ မံသံ၊ အထ မေဏ္ဍဿ သုဏေန သချမဿ။|
  count |၉၉|
    block |စမ္မံ ဝိဟနန္တိ ဧဠကဿ၊ အဿပိဋ္ဌတ္ထရဿုခဿ ဟေတု။|
    block |န စ တေ သုနခဿ အတ္ထရန္တိ၊ အထ မေဏ္ဍဿ သုဏေန သချမဿ။|
  count |၁၀၀|
    block |အာဝေလ္လိတသိင်္ဂိကော ဟိ မေဏ္ဍော၊ န စ သုနခဿ ဝိသာဏကာနိ အတ္ထိ။|
    block |တိဏဘက္ခေါ မံသဘောဇနော စ၊ အထ မေဏ္ဍဿ သုဏေန သချမဿ။|
  count |၁၀၁|
    block |တိဏမာသိ ပလာသမာသိ မေဏ္ဍော၊ န စ သုနခေါ တိဏမာသိ နော ပလာသံ။|
    block |ဂဏှေယျ သုဏော သသံ ဗိဠာရံ၊ အထ မေဏ္ဍဿ သုဏေန သချမဿ။|
  count |၁၀၂|
    block |အဋ္ဌဍ္ဎပဒော စတုပ္ပဒဿ၊ မေဏ္ဍော အဋ္ဌနခေါ အဒိဿမာနော။|
    block |ဆာဒိယမာဟရတီ အယံ ဣမဿ၊ မံသံ အာဟရတီ အယံ အမုဿ။|
  count |၁၀၃|
    block |ပါသာဒဝရဂတော ဝိဒေဟသေဋ္ဌော၊ ဝိတိဟာရံ အညမညဘောဇနာနံ။|
    block |အဒ္ဒက္ခိ ကိရ သက္ခိကံ ဇနိန္ဒော၊ ဗုဘုက္ကဿ ပုဏ္ဏံ မုခဿ စေတံ။|
  count |၁၀၄|
    block |လာဘာ ဝတ မေ အနပ္ပရူပါ၊ ယဿ မေဒိသာ ပဏ္ဍိတာ ကုလမှိ။|
    block |ပဉှဿ ဂမ္ဘီရဂတံ နိပုဏမတ္ထံ၊ ပဋိဝိဇ္ဈန္တိ သုဘာသိတေန ဓီရာ။|
  count |၁၀၅|
    block |အဿတရိရထဉ္စ ဧကမေကံ၊ ဖီတံ ဂါမဝရဉ္စ ဧကမေကံ။|
    block |သဗ္ဗေသံ ဝေါ ဒမ္မိ ပဏ္ဍိတာနံ၊ ပရမပ္ပတီတမနော သုဘာသိတေနာတိ။|
  stand |မေဏ္ဍကပဉှဇာတကံ အဋ္ဌမံ။|
  count |  |
  block |၄၇၂။ မဟာပဒုမဇာတကံ ၉|
  count |၁၀၆|
    block |နာဒဋ္ဌာ ပရတော ဒောသံ၊ အဏုံ ထူလာနိ သဗ္ဗသော။|
    block |ဣဿရော ပဏယေ ဒဏ္ဍံ၊ သာမံ အပ္ပဋိဝေက္ခိယ။|
  count |၁၀၇|
    block |ယော စ အပ္ပဋိဝေက္ခိတွာ၊ ဒဏ္ဍံ ကုဗ္ဗတိ ခတ္တိယော။|
    block |သကဏ္ဋကံ သော ဂိလတိ၊ ဇစ္စန္ဓောဝ သမက္ခိကံ။|
  count |၁၀၈|
    block |အဒဏ္ဍိယံ ဒဏ္ဍယတိ၊ ဒဏ္ဍိယဉ္စ အဒဏ္ဍိယံ။|
    block |အန္ဓောဝ ဝိသမံ မဂ္ဂံ၊ န ဇာနာတိ သမာသမံ။|
  count |၁၀၉|
    block |ယော စ ဧတာနိ ဌာနာနိ၊ အဏုံ ထူလာနိ သဗ္ဗသော။|
    block |သုဒိဋ္ဌမနုသာသေယျ၊ သ ဝေ ဝေါဟရိတု မရဟတိ။|
  count |၁၁၀|
    block |နေကန္တမုဒုနာ သက္ကာ၊ ဧကန္တတိခိဏေန ဝါ။|
    block |အတ္တံ မဟန္တေ ဌပေတုံ၊ တသ္မာ ဥဘယမာစရေ။|
  count |၁၁၁|
    block |ပရိဘူတော မုဒု ဟောတိ၊ အတိတိက္ခေါ စ ဝေရဝါ။|
    block |ဧတဉ္စ ဥဘယံ ဉတွာ၊ အနုမဇ္ဈံ သမာစရေ။|
  count |၁၁၂|
    block |ဗဟုမ္ပိ ရတ္တော ဘာသေယျ၊ ဒုဋ္ဌောပိ ဗဟု ဘာသတိ။|
    block |န ဣတ္ထိကာရဏာ ရာဇ၊ ပုတ္တံ ဃာတေတုမရဟသိ။|
  count |၁၁၃|
    block |သဗ္ဗောဝ လောကော ဧကတော၊ ဣတ္ထီ စ အယမေကိကာ။|
    block |တေနာဟံ ပဋိပဇ္ဇိဿံ၊ ဂစ္ဆထ ပက္ခိပထေဝ တံ။|
  count |၁၁၄|
    block |အနေကတာလေ နရကေ၊ ဂမ္ဘီရေ စ သုဒုတ္တရေ။|
    block |ပါတိတော ဂိရိဒုဂ္ဂသ္မိံ၊ ကေန တွံ တတ္ထ နာမရိ။|
  count |၁၁၅|
    block |နာဂေါ ဇာတဖဏော တတ္ထ၊ ထာမဝါ ဂိရိသာနုဇော။|
    block |ပစ္စဂ္ဂဟိ မံ ဘောဂေဟိ၊ တေနာဟံ တတ္ထ နာမရိံ။|
  count |၁၁၆|
    block |ဧဟိ တံ ပဋိနေဿာမိ၊ ရာဇပုတ္တ သကံ ဃရံ။|
    block |ရဇ္ဇံ ကာရေဟိ ဘဒ္ဒန္တေ၊ ကိံ အရညေ ကရိဿသိ။|
  count |၁၁၇|
    block |ယထာ ဂိလိတွာ ဗဠိသံ၊ ဥဒ္ဓရေယျ သလောဟိတံ။|
    block |ဥဒ္ဓရိတွာ သုခီ အဿ၊ ဧဝံ ပဿာမိ အတ္တနံ။|
  count |၁၁၈|
    block |ကိံ နု တွံ ဗဠိသံ ဗြူသိ၊ ကိံ တွံ ဗြူသိ သလောဟိတံ။|
    block |ကိံ နု တွံ ဥဗ္ဘတံ ဗြူသိ၊ တံ မေ အက္ခါဟိ ပုစ္ဆိတော။|
  count |၁၁၉|
    block |ကာမာဟံ ဗဠိသံ ဗြူမိ၊ ဟတ္ထိအဿံ သလောဟိတံ။|
    block |စတ္တာဟံ ဥဗ္ဘတံ ဗြူမိ၊ ဧဝံ ဇာနာဟိ ခတ္တိယ။|
  count |၁၂၀|
    block |စိဉ္စာမာဏဝိကာ မာတာ၊ ဒေဝဒတ္တော စ မေ ပိတာ။|
    block |အာနန္ဒော ပဏ္ဍိတော နာဂေါ၊ သာရိပုတ္တော စ ဒေဝတာ။|
    block |ရာဇပုတ္တော အဟံ အာသိံ၊ ဧဝံ ဓာရေထ ဇာတကန္တိ။|
  stand |မဟာပဒုမဇာတကံ နဝမံ။|
  count |  |
  block |၄၇၃။ မိတ္တာမိတ္တဇာတကံ ၁၀|
  count |၁၂၁|
    block |ကာနိ ကမ္မာနိ ကုဗ္ဗာနံ၊ ကထံ ဝိညူ ပရက္ကမေ။|
    block |အမိတ္တံ ဇာနေယျ မေဓာဝီ၊ ဒိသွာ သုတွာ စ ပဏ္ဍိတော။|
  count |၁၂၂|
    block |န နံ ဥမှယတေ ဒိသွာ၊ န စ နံ ပဋိနန္ဒတိ။|
    block |စက္ခူနိ စဿ န ဒဒာတိ၊ ပဋိလောမဉ္စ ဝတ္တတိ။|
  count |၁၂၃|
    block |အမိတ္တေ တဿ ဘဇတိ၊ မိတ္တေ တဿ န သေဝတိ။|
    block |ဝဏ္ဏကာမေ နိဝါရေတိ၊ အက္ကောသန္တေ ပသံသတိ။|
  count |၁၂၄|
    block |ဂုယှဉ္စ တဿ နက္ခါတိ၊ တဿ ဂုယှံ န ဂူဟတိ။|
    block |ကမ္မံ တဿ န ဝဏ္ဏေတိ၊ ပညဿ နပ္ပသံသတိ။|
  count |၁၂၅|
    block |အဘဝေ နန္ဒတိ တဿ၊ ဘဝေ တဿ န နန္ဒတိ။|
    block |အစ္ဆေရံ ဘောဇနံ လဒ္ဓါ၊ တဿ နုပ္ပဇ္ဇတေ သတိ။|
    block |တတော နံ နာနုကမ္ပတိ၊ အဟော သောပိ လဘေယျိတော။|
  count |၁၂၆|
    block |ဣစ္စေတေ သောဠသာကာရာ၊ အမိတ္တသ္မိံ ပတိဋ္ဌိတာ။|
    block |ယေဟိ အမိတ္တံ ဇာနေယျ၊ ဒိသွာ သုတွာ စ ပဏ္ဍိတော။|
  count |၁၂၇|
    block |ကာနိ ကမ္မာနိ ကုဗ္ဗာနံ၊ ကထံ ဝိညူ ပရက္ကမေ။|
    block |မိတ္တံ ဇာနေယျ မေဓာဝီ၊ ဒိသွာ သုတွာ စ ပဏ္ဍိတော။|
  count |၁၂၈|
    block |ပဝုတ္ထံ တဿ သရတိ၊ အာဂတံ အဘိနန္ဒတိ။|
    block |တတော ကေလာယိတော ဟောတိ၊ ဝါစာယ ပဋိနန္ဒတိ။|
  count |၁၂၉|
    block |မိတ္တေ တဿေဝ ဘဇတိ၊ အမိတ္တေ တဿ န သေဝတိ။|
    block |အက္ကောသန္တေ နိဝါရေတိ၊ ဝဏ္ဏကာမေ ပသံသတိ။|
  count |၁၃၀|
    block |ဂုယှဉ္စ တဿ အက္ခါတိ၊ တဿ ဂုယှဉ္စ ဂူဟတိ။|
    block |ကမ္မဉ္စ တဿ ဝဏ္ဏေတိ၊ ပညံ တဿ ပသံသတိ။|
  count |၁၃၁|
    block |ဘဝေ စ နန္ဒတိ တဿ၊ အဘဝေ တဿ န နန္ဒတိ။|
    block |အစ္ဆေရံ ဘောဇနံ လဒ္ဓါ၊ တဿ ဥပ္ပဇ္ဇတေ သတိ။|
    block |တတော နံ အနုကမ္ပတိ၊ အဟော သောပိ လဘေယျိတော။|
  count |၁၃၂|
    block |ဣစ္စေတေ သောဠသာကာရာ၊ မိတ္တသ္မိံ သုပ္ပတိဋ္ဌိတာ။|
    block |ယေဟိ မိတ္တဉ္စ ဇာနေယျ၊ ဒိသွာ သုတွာ စ ပဏ္ဍိတောတိ။|
    block |လဟုစိတ္တ သသာလ ကသန္တိ ပုန၊ အထ ကာမ ဒသခလုဋ္ဌာနဝရော။|
    block |အထ ကဏှ သုကောသိယ မေဏ္ဍဝရော၊ ပဒုမော ပုန မိတ္တဝရေန ဒသာတိ။|
  stand |မိတ္တာမိတ္တဇာတကံ ဒသမံ။|
  stand |ဒွာဒသကနိပါတံ နိဋ္ဌိတံ။|
  block |တဿုဒ္ဒာနံ|
