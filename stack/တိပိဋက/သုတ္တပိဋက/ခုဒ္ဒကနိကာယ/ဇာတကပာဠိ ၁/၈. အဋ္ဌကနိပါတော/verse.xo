block |၈။ အဋ္ဌကနိပါတော|
  count |  |
  block |၄၁၇။ ကစ္စာနိဇာတကံ ၁|
  count |၁|
    block |ဩဒာတဝတ္ထာ သုစိ အလ္လကေသာ၊ ကစ္စာနိ ကိံ ကုမ္ဘိမဓိဿယိတွာ။|
    block |ပိဋ္ဌာ တိလာ ဓောဝသိ တဏ္ဍုလာနိ၊ တိလောဒနော ဟေဟိတိ ကိဿ ဟေတု။|
  count |၂|
    block |န ခေါ အယံ ဗြာဟ္မဏ ဘောဇနတ္ထာ၊ တိလောဒနော ဟေဟိတိ သာဓုပက္ကော။|
    block |ဓမ္မော မတော တဿ ပဟုတ္တမဇ္ဇ၊ အဟံ ကရိဿာမိ သုသာနမဇ္ဈေ။|
  count |၃|
    block |အနုဝိစ္စ ကစ္စာနိ ကရောဟိ ကိစ္စံ၊ ဓမ္မော မတော ကော နု တဝေဝ သံသိ။|
    block |သဟဿနေတ္တော အတုလာနုဘာဝေါ၊ န မိယျတီ ဓမ္မဝရော ကဒာစိ။|
  count |၄|
    block |ဒဠှပ္ပမာဏံ မမ ဧတ္ထ ဗြဟ္မေ၊ ဓမ္မော မတော နတ္ထိ မမေတ္ထ ကင်္ခါ။|
    block |ယေ ယေဝ ဒာနိ ပါပါ ဘဝန္တိ၊ တေ တေဝ ဒာနိ သုခိတာ ဘဝန္တိ။|
  count |၅|
    block |သုဏိသာ ဟိ မယှံ ဝဉ္ဈာ အဟောသိ၊ သာ မံ ဝဓိတွာန ဝိဇာယိ ပုတ္တံ။|
    block |သာ ဒာနိ သဗ္ဗဿ ကုလဿ ဣဿရာ၊ အဟံ ပနမှိ အပဝိဒ္ဓါ ဧကိကာ။|
  count |၆|
    block |ဇီဝါမိ ဝေါဟံ န မတောဟမသ္မိ၊ တဝေဝ အတ္ထာယ ဣဓာဂတောသ္မိ။|
    block |ယာ တံ ဝဓိတွာန ဝိဇာယိ ပုတ္တံ၊ သဟာဝ ပုတ္တေန ကရောမိ ဘသ္မံ။|
  count |၇|
    block |ဧဝဉ္စ တေ ရုစ္စတိ ဒေဝရာဇ၊ မမေဝ အတ္ထာယ ဣဓာဂတောသိ။|
    block |အဟဉ္စ ပုတ္တော သုဏိသာ စ နတ္တာ၊ သမ္မောဒမာနာ ဃရမာဝသေမ။|
  count |၈|
    block |ဧဝဉ္စ တေ ရုစ္စတိ ကာတိယာနိ၊ ဟတာပိ သန္တာ န ဇဟာသိ ဓမ္မံ။|
    block |တုဝဉ္စ ပုတ္တော သုဏိသာ စ နတ္တာ၊ သမ္မောဒမာနာ ဃရမာဝသေထ။|
  count |၉|
    block |သာ ကာတိယာနီ သုဏိသာယ သဒ္ဓိံ၊ သမ္မောဒမာနာ ဃရမာဝသိတ္ထ။|
    block |ပုတ္တော စ နတ္တာ စ ဥပဋ္ဌဟိံသု၊ ဒေဝါနမိန္ဒေန အဓိဂ္ဂဟီတာတိ။|
  stand |ကစ္စာနိဇာတကံ ပဌမံ။|
  count |  |
  block |၄၁၈။ အဋ္ဌသဒ္ဒဇာတကံ ၂|
  count |၁၀|
    block |ဣဒံ ပုရေ နိန္နမာဟု၊ ဗဟုမစ္ဆံ မဟောဒကံ။|
    block |အာဝါသော ဗကရာဇဿ၊ ပေတ္တိကံ ဘဝနံ မမ။|
    block |တျဇ္ဇ ဘေကေန ယာပေမ၊ ဩကံ န ဝဇဟာမသေ။|
  count |၁၁|
    block |ကော ဒုတိယံ အသီလိဿ၊ ဗန္ဓရဿက္ခိ ဘေစ္ဆတိ။|
    block |ကော မေ ပုတ္တေ ကုလာဝကံ၊ မဉ္စ သောတ္ထိံ ကရိဿတိ။|
  count |၁၂|
    block |သဗ္ဗာ ပရိက္ခယာ ဖေဂ္ဂု၊ ယာဝ တဿာ ဂတီ အဟု။|
    block |ခီဏဘက္ခေါ မဟာရာဇ၊ သာရေ န ရမတီ ဃုဏော။|
  count |၁၃|
    block |သာ နူနာဟံ ဣတော ဂန္တွာ၊ ရညော မုတ္တာ နိဝေသနာ။|
    block |အတ္တာနံ ရမယိဿာမိ၊ ဒုမသာခနိကေတိနီ။|
  count |၁၄|
    block |သော နူနာဟံ ဣတော ဂန္တွာ၊ ရညော မုတ္တော နိဝေသနာ။|
    block |အဂ္ဂေါဒကာနိ ပိဿာမိ၊ ယူထဿ ပုရတော ဝဇံ။|
  count |၁၅|
    block |တံ မံ ကာမေဟိ သမ္မတ္တံ၊ ရတ္တံ ကာမေသု မုစ္ဆိတံ။|
    block |အာနယီ ဘရတော လုဒ္ဒော၊ ဗာဟိကော ဘဒ္ဒမတ္ထု တေ။|
  count |၁၆|
    block |အန္ဓကာရတိမိသာယံ၊ တုင်္ဂေ ဥပရိပဗ္ဗတေ။|
    block |သာ မံ သဏှေန မုဒုနာ၊ မာ ပါဒံ ခလိ ယသ္မနိ။|
  count |၁၇|
    block |အသံသယံ ဇာတိခယန္တဒဿီ၊ န ဂဗ္ဘသေယျံ ပုနရာဝဇိဿံ။|
    block |အယမန္တိမာ ပစ္ဆိမာ ဂဗ္ဘသေယျာ၊ ခီဏော မေ သံသာရော ပုနဗ္ဘဝါယာတိ။|
  stand |အဋ္ဌသဒ္ဒဇာတကံ ဒုတိယံ။|
  count |  |
  block |၄၁၉။ သုလသာဇာတကံ ၃|
  count |၁၈|
    block |ဣဒံ သုဝဏ္ဏကာယူရံ၊ မုတ္တာ ဝေဠုရိယာ ဗဟူ။|
    block |သဗ္ဗံ ဟရဿု ဘဒ္ဒန္တေ၊ မဉ္စ ဒာသီတိ သာဝယ။|
  count |၁၉|
    block |ဩရောပယဿု ကလျာဏိ၊ မာ ဗာဠှံ ပရိဒေဝသိ။|
    block |န စာဟံ အဘိဇာနာမိ၊ အဟန္တွာ ဓနမာဘတံ။|
  count |၂၀|
    block |ယတော သရာမိ အတ္တာနံ၊ ယတော ပတ္တာသ္မိ ဝိညုတံ။|
    block |န စာဟံ အဘိဇာနာမိ၊ အညံ ပိယတရံ တယာ။|
  count |၂၁|
    block |ဧဟိ တံ ဥပဂူဟိဿံ၊ ကရိဿဉ္စ ပဒက္ခိဏံ။|
    block |န ဟိ ဒာနိ ပုန အတ္ထိ၊ မမ တုယှဉ္စ သင်္ဂမော။|
  count |၂၂|
    block |န ဟိ သဗ္ဗေသု ဌာနေသု၊ ပုရိသော ဟောတိ ပဏ္ဍိတော။|
    block |ဣတ္ထီပိ ပဏ္ဍိတာ ဟောတိ၊ တတ္ထ တတ္ထ ဝိစက္ခဏာ။|
  count |၂၃|
    block |န ဟိ သဗ္ဗေသု ဌာနေသု၊ ပုရိသော ဟောတိ ပဏ္ဍိတော။|
    block |ဣတ္ထီပိ ပဏ္ဍိတာ ဟောတိ၊ လဟုံ အတ္ထံ ဝိစိန္တိကာ။|
  count |၂၄|
    block |လဟုဉ္စ ဝတ ခိပ္ပဉ္စ၊ နိကဋ္ဌေ သမစေတယိ။|
    block |မိဂံ ပုဏ္ဏာယတေနေဝ၊ သုလသာ သတ္တုကံ ဝဓိ။|
  count |၂၅|
    block |ယောဓ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။|
    block |သော ဟညတိ မန္ဒမတိ၊ စောရောဝ ဂိရိဂဗ္ဘရေ။|
  count |၂၆|
    block |ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။|
    block |မုစ္စတေ သတ္တုသမ္ဗာဓာ၊ သုလသာ သတ္တုကာမိဝါတိ။|
  stand |သုလသာဇာတကံ တတိယံ။|
  count |  |
  block |၄၂၀။ သုမင်္ဂလဇာတကံ ၄|
  count |၂၇|
    block |ဘုသမှိ ကုဒ္ဓေါတိ အဝေက္ခိယာန၊ န တာဝ ဒဏ္ဍံ ပဏယေယျ ဣဿရော။|
    block |အဋ္ဌာနသော အပ္ပတိရူပမတ္တနော၊ ပရဿ ဒုက္ခါနိ ဘုသံ ဥဒီရယေ။|
  count |၂၈|
    block |ယတော စ ဇာနေယျ ပသာဒမတ္တနော၊ အတ္ထံ နိယုဉ္ဇေယျ ပရဿ ဒုက္ကဋံ။|
    block |တဒာယမတ္ထောတိ သယံ အဝေက္ခိယ၊ အထဿ ဒဏ္ဍံ သဒိသံ နိဝေသယေ။|
  count |၂၉|
    block |န စာပိ ဈာပေတိ ပရံ န အတ္တနံ၊ အမုစ္ဆိတော ယော နယတေ နယာနယံ။|
    block |ယော ဒဏ္ဍဓာရော ဘဝတီဓ ဣဿရော၊ သ ဝဏ္ဏဂုတ္တော သိရိယာ န ဓံသတိ။|
  count |၃၀|
    block |ယေ ခတ္တိယာ သေ အနိသမ္မကာရိနော၊ ပဏေန္တိ ဒဏ္ဍံ သဟသာ ပမုစ္ဆိတာ။|
    block |အဝဏ္ဏသံယုတာ ဇဟန္တိ ဇီဝိတံ၊ ဣတော ဝိမုတ္တာပိ စ ယန္တိ ဒုဂ္ဂတိံ။|
  count |၃၁|
    block |ဓမ္မေ စ ယေ အရိယပ္ပဝေဒိတေ ရတာ၊ အနုတ္တရာ တေ ဝစသာ မနသာ ကမ္မုနာ စ။|
    block |တေ သန္တိသောရစ္စသမာဓိသဏ္ဌိတာ၊ ဝဇန္တိ လောကံ ဒုဘယံ တထာဝိဓာ။|
  count |၃၂|
    block |ရာဇာဟမသ္မိ နရပမဒာနမိဿရော၊ သစေပိ ကုဇ္ဈာမိ ဌပေမိ အတ္တနံ။|
    block |နိသေဓယန္တော ဇနတံ တထာဝိဓံ၊ ပဏေမိ ဒဏ္ဍံ အနုကမ္ပ ယောနိသော။|
  count |၃၃|
    block |သိရီ စ လက္ခီ စ တဝေဝ ခတ္တိယ၊ ဇနာဓိပ မာ ဝိဇဟိ ကုဒာစနံ။|
    block |အက္ကောဓနော နိစ္စပသန္နစိတ္တော၊ အနီဃော တုဝံ ဝဿသတာနိ ပါလယ။|
  count |၃၄|
    block |ဂုဏေဟိ ဧတေဟိ ဥပေတ ခတ္တိယ၊ ဌိတမရိယဝတ္တီ သုဝစော အကောဓနော။|
    block |သုခီ အနုပ္ပီဠ ပသာသမေဒိနိံ၊ ဣတော ဝိမုတ္တောပိ စ ယာဟိ သုဂ္ဂတိံ။|
  count |၃၅|
    block |ဧဝံ သုနီတေန သုဘာသိတေန၊ ဓမ္မေန ဉာယေန ဥပါယသော နယံ။|
    block |နိဗ္ဗာပယေ သင်္ခုဘိတံ မဟာဇနံ၊ မဟာဝ မေဃော သလိလေန မေဒိနိန္တိ။|
  stand |သုမင်္ဂလဇာတကံ စတုတ္ထံ။|
  count |  |
  block |၄၂၁။ ဂင်္ဂမာလဇာတကံ ၅|
  count |၃၆|
    block |အင်္ဂါရဇာတာ ပထဝီ၊ ကုက္ကုဠာနုဂတာ မဟီ။|
    block |အထ ဂါယသိ ဝတ္တာနိ၊ န တံ တပတိ အာတပေါ။|
  count |၃၇|
    block |ဥဒ္ဓံ တပတိ အာဒိစ္စော၊ အဓော တပတိ ဝါလုကာ။|
    block |အထ ဂါယသိ ဝတ္တာနိ၊ န တံ တပတိ အာတပေါ။|
  count |၃၈|
    block |န မံ တပတိ အာတပေါ၊ အာတပါ တပယန္တိ မံ။|
    block |အတ္ထာ ဟိ ဝိဝိဓာ ရာဇ၊ တေ တပန္တိ န အာတပေါ။|
  count |၃၉|
    block |အဒ္ဒသံ ကာမ တေ မူလံ၊ သင်္ကပ္ပါ ကာမ ဇာယသိ။|
    block |န တံ သင်္ကပ္ပယိဿာမိ၊ ဧဝံ ကာမ န ဟေဟိသိ။|
  count |၄၀|
    block |အပ္ပါပိ ကာမာ န အလံ၊ ဗဟူဟိပိ န တပ္ပတိ။|
    block |အဟဟာ ဗာလလပနာ၊ ပရိဝဇ္ဇေထ ဇဂ္ဂတော။|
  count |၄၁|
    block |အပ္ပဿ ကမ္မဿ ဖလံ မမေဒံ၊ ဥဒယော အဇ္ဈာဂမာ မဟတ္တပတ္တံ။|
    block |သုလဒ္ဓလာဘော ဝတ မာဏဝဿ၊ ယော ပဗ္ဗဇီ ကာမရာဂံ ပဟာယ။|
  count |၄၂|
    block |တပသာ ပဇဟန္တိ ပါပကမ္မံ၊ တပသာ နှာပိတကုမ္ဘကာရဘာဝံ။|
    block |တပသာ အဘိဘုယျ ဂင်္ဂမာလ၊ နာမေနာလပသဇ္ဇ ဗြဟ္မဒတ္တံ။|
  count |၄၃|
    block |သန္ဒိဋ္ဌိကမေဝ အမ္မ ပဿထ၊ ခန္တီသောရစ္စဿ အယံ ဝိပါကော။|
    block |ယော သဗ္ဗဇနဿ ဝန္ဒိတောဟု၊ တံ ဝန္ဒာမ သရာဇိကာ သမစ္စာ။|
  count |၄၄|
    block |မာ ကိဉ္စိ အဝစုတ္ထ ဂင်္ဂမာလံ၊ မုနိနံ မောနပထေသု သိက္ခမာနံ။|
    block |ဧသော ဟိ အတရိ အဏ္ဏဝံ၊ ယံ တရိတွာ စရန္တိ ဝီတသောကာတိ။|
  stand |ဂင်္ဂမာလဇာတကံ ပဉ္စမံ။|
  count |  |
  block |၄၂၂။ စေတိယဇာတကံ ၆|
  count |၄၅|
    block |ဓမ္မော ဟဝေ ဟတော ဟန္တိ၊ နာဟတော ဟန္တိ ကိဉ္စနံ။|
    block |တသ္မာ ဟိ ဓမ္မံ န ဟနေ၊ မာ တွံ ဓမ္မော ဟတော ဟနိ။|
  count |၄၆|
    block |အလိကံ ဘာသမာနဿ၊ အပက္ကမန္တိ ဒေဝတာ။|
    block |ပူတိကဉ္စ မုခံ ဝါတိ၊ သကဋ္ဌာနာ စ ဓံသတိ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၄၇|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘူမိယံ တိဋ္ဌ စေတိယ။|
  count |၄၈|
    block |အကာလေ ဝဿတီ တဿ၊ ကာလေ တဿ န ဝဿတိ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၄၉|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘူမိံ ပဝိသ စေတိယ။|
  count |၅၀|
    block |ဇိဝှာ တဿ ဒွိဓာ ဟောတိ၊ ဥရဂဿေဝ ဒိသမ္ပတိ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၅၁|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘိယျော ပဝိသ စေတိယ။|
  count |၅၂|
    block |ဇိဝှာ တဿ န ဘဝတိ၊ မစ္ဆဿေဝ ဒိသမ္ပတိ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၅၃|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘိယျော ပဝိသ စေတိယ။|
  count |၅၄|
    block |ထိယောဝ တဿ ဇာယန္တိ၊ န ပုမာ ဇာယရေ ကုလေ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၅၅|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘိယျော ပဝိသ စေတိယ။|
  count |၅၆|
    block |ပုတ္တာ တဿ န ဘဝန္တိ၊ ပက္ကမန္တိ ဒိသောဒိသံ။|
    block |ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။|
  count |၅၇|
    block |သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။|
    block |မုသာ စေ ဘာသသေ ရာဇ၊ ဘိယျော ပဝိသ စေတိယ။|
  count |၅၈|
    block |သ ရာဇာ ဣသိနာ သတ္တော၊ အန္တလိက္ခစရော ပုရေ။|
    block |ပါဝေက္ခိ ပထဝိံ စေစ္စော၊ ဟီနတ္တော ပတွ ပရိယာယံ။|
  count |၅၉|
    block |တသ္မာ ဟိ ဆန္ဒာဂမနံ၊ နပ္ပသံသန္တိ ပဏ္ဍိတာ။|
    block |အဒုဋ္ဌစိတ္တော ဘာသေယျ၊ ဂိရံ သစ္စူပသံဟိတန္တိ။|
  stand |စေတိယဇာတကံ ဆဋ္ဌံ။|
  count |  |
  block |၄၂၃။ ဣန္ဒြိယဇာတကံ ၇|
  count |၆၀|
    block |ယော ဣန္ဒြိယာနံ ကာမေန၊ ဝသံ နာရဒ ဂစ္ဆတိ။|
    block |သော ပရိစ္စဇ္ဇုဘော လောကေ၊ ဇီဝန္တောဝ ဝိသုဿတိ။|
  count |၆၁|
    block |သုခဿာနန္တရံ ဒုက္ခံ၊ ဒုက္ခဿာနန္တရံ သုခံ။|
    block |သောသိ ပတ္တော သုခါ ဒုက္ခံ၊ ပါဋိကင်္ခ ဝရံ သုခံ။|
  count |၆၂|
    block |ကိစ္ဆကာလေ ကိစ္ဆသဟော၊ ယော ကိစ္ဆံ နာတိဝတ္တတိ။|
    block |သ ကိစ္ဆန္တံ သုခံ ဓီရော၊ ယောဂံ သမဓိဂစ္ဆတိ။|
  count |၆၃|
    block |န ဟေဝ ကာမာန ကာမာ၊ နာနတ္ထာ နာတ္ထကာရဏာ။|
    block |န ကတဉ္စ နိရင်္ကတွာ၊ ဓမ္မာ စဝိတုမရဟသိ။|
  count |၆၄|
    block |ဒက္ခံ ဂဟပတီ သာဓု၊ သံဝိဘဇ္ဇဉ္စ ဘောဇနံ။|
    block |အဟာသော အတ္ထလာဘေသု၊ အတ္ထဗျာပတ္တိ အဗျထော။|
  count |၆၅|
    block |ဧတ္တာဝတေတံ ပဏ္ဍိစ္စံ၊ အပိ သော ဒဝိလော ဗြဝိ။|
    block |န ယိတော ကိဉ္စိ ပါပိယော၊ ယော ဣန္ဒြိယာနံ ဝသံ ဝဇေ။|
  count |၆၆|
    block |အမိတ္တာနံဝ ဟတ္ထတ္ထံ၊ သိဝိ ပပ္ပေါတိ မာမိဝ။|
    block |ကမ္မံ ဝိဇ္ဇဉ္စ ဒက္ခေယျံ၊ ဝိဝါဟံ သီလမဒ္ဒဝံ။|
    block |ဧတေ စ ယသေ ဟာပေတွာ၊ နိဗ္ဗတ္တော သေဟိ ကမ္မေဟိ။|
  count |၆၇|
    block |သောဟံ သဟဿဇီနောဝ အဗန္ဓု အပရာယဏော။|
    block |အရိယဓမ္မာ အပက္ကန္တော၊ ယထာ ပေတော တထေဝဟံ။|
  count |၆၈|
    block |သုခကာမေ ဒုက္ခါပေတွာ၊ အာပန္နောသ္မိ ပဒံ ဣမံ။|
    block |သော သုခံ နာဓိဂစ္ဆာမိ၊ ဌိတော ဘာဏုမတာမိဝါတိ။|
  stand |ဣန္ဒြိယဇာတကံ သတ္တမံ။|
  count |  |
  block |၄၂၄။ အာဒိတ္တဇာတကံ ၈|
  count |၆၉|
    block |အာဒိတ္တသ္မိံ အဂါရသ္မိံ၊ ယံ နီဟရတိ ဘာဇနံ။|
    block |တံ တဿ ဟောတိ အတ္ထာယ၊ နော စ ယံ တတ္ထ ဍယှတိ။|
  count |၇၀|
    block |ဧဝါမာဒီပိတော လောကော၊ ဇရာယ မရဏေန စ။|
    block |နီဟရေထေဝ ဒာနေန၊ ဒိန္နံ ဟောတိ သုနီဟတံ။|
  count |၇၁|
    block |ယော ဓမ္မလဒ္ဓဿ ဒဒာတိ ဒာနံ၊ ဥဋ္ဌာနဝီရိယာဓိဂတဿ ဇန္တု။|
    block |အတိက္ကမ္မ သော ဝေတရဏိံ ယမဿ၊ ဒိဗ္ဗာနိ ဌာနာနိ ဥပေတိ မစ္စော။|
  count |၇၂|
    block |ဒာနဉ္စ ယုဒ္ဓဉ္စ သမာနမာဟု၊ အပ္ပါပိ သန္တာ ဗဟုကေ ဇိနန္တိ။|
    block |အပ္ပမ္ပိ စေ သဒ္ဒဟာနော ဒဒာတိ၊ တေနေဝ သော ဟောတိ သုခီ ပရတ္ထ။|
  count |၇၃|
    block |ဝိစေယျ ဒာနံ သုဂတပ္ပသတ္ထံ၊ ယေ ဒက္ခိဏေယျာ ဣဓ ဇီဝလောကေ။|
    block |ဧတေသု ဒိန္နာနိ မဟပ္ဖလာနိ၊ ဗီဇာနိ ဝုတ္တာနိ ယထာ သုခေတ္တေ။|
  count |၇၄|
    block |ယော ပါဏဘူတာနိ အဟေဌယံ စရံ၊ ပရူပဝါဒာ န ကရောတိ ပါပံ။|
    block |ဘီရုံ ပသံသန္တိ န တတ္ထ သူရံ၊ ဘယာ ဟိ သန္တော န ကရောန္တိ ပါပံ။|
  count |၇၅|
    block |ဟီနေန ဗြဟ္မစရိယေန၊ ခတ္တိယေ ဥပပဇ္ဇတိ။|
    block |မဇ္ဈိမေန စ ဒေဝတ္တံ၊ ဥတ္တမေန ဝိသုဇ္ဈတိ။|
  count |၇၆|
    block |အဒ္ဓါ ဟိ ဒာနံ ဗဟုဓာ ပသတ္ထံ၊ ဒာနာ စ ခေါ ဓမ္မပဒံဝ သေယျော။|
    block |ပုဗ္ဗေဝ ဟိ ပုဗ္ဗတရေဝ သန္တော၊ နိဗ္ဗာနမေဝဇ္ဈဂမုံ သပညာတိ။|
  stand |အာဒိတ္တဇာတကံ အဋ္ဌမံ။|
  count |  |
  block |၄၂၅။ အဋ္ဌာနဇာတကံ ၉|
  count |၇၇|
    block |ဂင်္ဂါ ကုမုဒိနီ သန္တာ၊ သင်္ခဝဏ္ဏာ စ ကောကိလာ။|
    block |ဇမ္ဗု တာလဖလံ ဒဇ္ဇာ၊ အထ နူန တဒာ သိယာ။|
  count |၇၈|
    block |ယဒာ ကစ္ဆပလောမာနံ၊ ပါဝါရော တိဝိဓော သိယာ။|
    block |ဟေမန္တိကံ ပါဝုရဏံ၊ အထ နူန တဒာ သိယာ။|
  count |၇၉|
    block |ယဒာ မကသပါဒာနံ၊ အဋ္ဋာလော သုကတော သိယာ။|
    block |ဒဠှော စ အဝိကမ္ပီ စ၊ အထ နူန တဒာ သိယာ။|
  count |၈၀|
    block |ယဒာ သသဝိသာဏာနံ၊ နိဿေဏီ သုကတာ သိယာ။|
    block |သဂ္ဂဿာရောဟဏတ္ထာယ၊ အထ နူန တဒာ သိယာ။|
  count |၈၁|
    block |ယဒာ နိဿေဏိမာရုယှ၊ စန္ဒံ ခါဒေယျု မူသိကာ။|
    block |ရာဟုဉ္စ ပရိပါတေယျုံ၊ အထ နူန တဒာ သိယာ။|
  count |၈၂|
    block |ယဒာ သုရာဃဋံ ပိတွာ၊ မက္ခိကာ ဂဏစာရိဏီ။|
    block |အင်္ဂါရေ ဝါသံ ကပ္ပေယျုံ၊ အထ နူန တဒာ သိယာ။|
  count |၈၃|
    block |ယဒာ ဗိမ္ဗောဋ္ဌသမ္ပန္နော၊ ဂဒြဘော သုမုခေါ သိယာ။|
    block |ကုသလော နစ္စဂီတဿ၊ အထ နူန တဒာ သိယာ။|
  count |၈၄|
    block |ယဒာ ကာကာ ဥလူကာ စ၊ မန္တယေယျုံ ရဟောဂတာ။|
    block |အညမညံ ပိဟယေယျုံ၊ အထ နူန တဒာ သိယာ။|
  count |၈၅|
    block |ယဒာ မုဠာလ ပတ္တာနံ၊ ဆတ္တံ ထိရတရံ သိယာ။|
    block |ဝဿဿ ပဋိဃာတာယ၊ အထ နူန တဒာ သိယာ။|
  count |၈၆|
    block |ယဒာ ကုလကော သကုဏော၊ ပဗ္ဗတံ ဂန္ဓမာဒနံ။|
    block |တုဏ္ဍေနာဒာယ ဂစ္ဆေယျ၊ အထ နူန တဒာ သိယာ။|
  count |၈၇|
    block |ယဒာ သာမုဒ္ဒိကံ နာဝံ၊ သ-ယန္တံ သ-ဝဋာကရံ။|
    block |စေဋော အာဒာယ ဂစ္ဆေယျ၊ အထ နူန တဒာ သိယာတိ။|
  stand |အဋ္ဌာနဇာတကံ နဝမံ။|
  count |  |
  block |၄၂၆။ ဒီပိဇာတကံ ၁၀|
  count |၈၈|
    block |ခမနီယံ ယာပနီယံ၊ ကစ္စိ မာတုလ တေ သုခံ။|
    block |သုခံ တေ အမ္မာ အဝစ၊ သုခကာမာဝ တေ မယံ။|
  count |၈၉|
    block |နင်္ဂုဋ္ဌံ မေ အဝက္ကမ္မ၊ ဟေဌယိတွာန ဧဠိကေ။|
    block |သာဇ္ဇ မာတုလဝါဒေန၊ မုဉ္စိတဗ္ဗာ နု မညသိ။|
  count |၉၀|
    block |ပုရတ္ထာမုခေါ နိသိန္နောသိ၊ အဟံ တေ မုခမာဂတာ။|
    block |ပစ္ဆတော တုယှံ နင်္ဂုဋ္ဌံ၊ ကထံ ခွာဟံ အဝက္ကမိံ။|
  count |၉၁|
    block |ယာဝတာ စတုရော ဒီပါ၊ သသမုဒ္ဒာ သပဗ္ဗတာ။|
    block |တာဝတာ မယှံ နင်္ဂုဋ္ဌံ၊ ကထံ ခေါ တွံ ဝိဝဇ္ဇယိ။|
  count |၉၂|
    block |ပုဗ္ဗေဝ မေတမက္ခိံသု၊ မာတာ ပိတာ စ ဘာတရော။|
    block |ဒီဃံ ဒုဋ္ဌဿ နင်္ဂုဋ္ဌံ၊ သာမှိ ဝေဟာယသာဂတာ။|
  count |၉၃|
    block |တဉ္စ ဒိသွာန အာယန္တိံ၊ အန္တလိက္ခသ္မိ ဧဠိကေ။|
    block |မိဂသင်္ဃော ပလာယိတ္ထ၊ ဘက္ခေါ မေ နာသိတော တယာ။|
  count |၉၄|
    block |ဣစ္စေဝံ ဝိလပန္တိယာ၊ ဧဠကိယာ ရုဟဂ္ဃသော။|
    block |ဂလကံ အနွာဝမဒ္ဒိ၊ နတ္ထိ ဒုဋ္ဌေ သုဘာသိတံ။|
  count |၉၅|
    block |နေဝ ဒုဋ္ဌေ နယော အတ္ထိ၊ န ဓမ္မော န သုဘာသိတံ။|
    block |နိက္ကမံ ဒုဋ္ဌေ ယုဉ္ဇေထ၊ သော စ သဗ္ဘိံ န ရဉ္ဇတီတိ။|
    block |ပရိသုဒ္ဓါ မနာဝိလာ ဝတ္ထဓရာ၊ ဗကရာဇဿ ကာယုရံ ဒဏ္ဍဝရော။|
    block |အထ အင်္ဂါရ စေတိယ ဒေဝိလိနာ၊ အထ အာဒိတ္တ ဂင်္ဂါ ဒသေဠကိနာတိ။|
  stand |ဒီပိဇာတကံ ဒသမံ။|
  stand |အဋ္ဌကနိပါတံ နိဋ္ဌိတံ။|
  block |တဿုဒ္ဒာနံ|
