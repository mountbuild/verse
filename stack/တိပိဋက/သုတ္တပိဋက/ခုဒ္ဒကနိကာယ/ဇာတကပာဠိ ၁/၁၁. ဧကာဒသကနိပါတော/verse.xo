block |၁၁။ ဧကာဒသကနိပါတော|
  count |  |
  block |၄၅၅။ မာတုပေါသကဇာတကံ ၁|
  count |၁|
    block |တဿ နာဂဿ ဝိပ္ပဝါသေန၊ ဝိရူဠှာ သလ္လကီ စ ကုဋဇာ စ။|
    block |ကုရုဝိန္ဒကရဝီရာ တိသသာမာ စ၊ နိဝါတေ ပုပ္ဖိတာ စ ကဏိကာရာ။|
  count |၂|
    block |ကောစိဒေဝ သုဝဏ္ဏကာယုရာ၊ နာဂရာဇံ ဘရန္တိ ပိဏ္ဍေန။|
    block |ယတ္ထ ရာဇာ ရာဇကုမာရော ဝါ၊ ကဝစမဘိဟေဿတိ အဆမ္ဘိတော။|
  count |၃|
    block |ဂဏှာဟိ နာဂ ကဗဠံ၊ မာ နာဂ ကိသကော ဘဝ။|
    block |ဗဟူနိ ရာဇကိစ္စာနိ၊ တာနိ နာဂ ကရိဿသိ။|
  count |၄|
    block |သာ နူနသာ ကပဏိကာ၊ အန္ဓာ အပရိဏာယိကာ။|
    block |ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။|
  count |၅|
    block |ကာ နု တေ သာ မဟာနာဂ၊ အန္ဓာ အပရိဏာယိကာ။|
    block |ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။|
  count |၆|
    block |မာတာ မေ သာ မဟာရာဇ၊ အန္ဓာ အပရိဏာယိကာ။|
    block |ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။|
  count |၇|
    block |မုဉ္စထေတံ မဟာနာဂံ၊ ယောယံ ဘရတိ မာတရံ။|
    block |သမေတု မာတရာ နာဂေါ၊ သဟ သဗ္ဗေဟိ ဉာတိဘိ။|
  count |၈|
    block |မုတ္တော စ ဗန္ဓနာ နာဂေါ၊ မုတ္တမာဒာယ ကုဉ္ဇရော။|
    block |မုဟုတ္တံ အဿာသယိတွာ၊ အဂမာ ယေန ပဗ္ဗတော။|
  count |၉|
    block |တတော သော နဠိနိံ ဂန္တွာ၊ သီတံ ကုဉ္ဇရသေဝိတံ။|
    block |သောဏ္ဍာယူဒကမာဟတွာ၊ မာတရံ အဘိသိဉ္စထ။|
  count |၁၀|
    block |ကောယ အနရိယော ဒေဝေါ၊ အကာလေနပိ ဝဿတိ။|
    block |ဂတော မေ အတြဇော ပုတ္တော၊ ယော မယှံ ပရိစာရကော။|
  count |၁၁|
    block |ဥဋ္ဌေဟိ အမ္မ ကိံ သေသိ၊ အာဂတော တျာဟမတြဇော။|
    block |မုတ္တောမှိ ကာသိရာဇေန၊ ဝေဒေဟေန ယသဿိနာ။|
  count |၁၂|
    block |စိရံ ဇီဝတု သော ရာဇာ၊ ကာသီနံ ရဋ္ဌဝဍ္ဎနော။|
    block |ယော မေ ပုတ္တံ ပမောစေသိ၊ သဒာ ဝုဒ္ဓါပစာယိကန္တိ။|
  stand |မာတုပေါသကဇာတကံ ပဌမံ။|
  count |  |
  block |၄၅၆။ ဇုဏှဇာတကံ ၂|
  count |၁၃|
    block |သုဏောဟိ မယှံ ဝစနံ ဇနိန္ဒ၊ အတ္ထေန ဇုဏှမှိ ဣဓာနုပတ္တော။|
    block |န ဗြာဟ္မဏေ အဒ္ဓိကေ တိဋ္ဌမာနေ၊ ဂန္တဗ္ဗ မာဟု ဒွိပဒိန္ဒ သေဋ္ဌ။|
  count |၁၄|
    block |သုဏောမိ တိဋ္ဌာမိ ဝဒေဟိ ဗြဟ္မေ၊ ယေနာသိ အတ္ထေန ဣဓာနုပတ္တော။|
    block |ကံ ဝါ တွမတ္ထံ မယိ ပတ္ထယာနော၊ ဣဓာဂမာ ဗြဟ္မေ တဒိင်္ဃ ဗြူဟိ။|
  count |၁၅|
    block |ဒဒာဟိ မေ ဂါမဝရာနိ ပဉ္စ၊ ဒာသီသတံ သတ္တ ဂဝံသတာနိ။|
    block |ပရောသဟဿဉ္စ သုဝဏ္ဏနိက္ခေ၊ ဘရိယာ စ မေ သာဒိသီ ဒွေ ဒဒာဟိ။|
  count |၁၆|
    block |တပေါ နု တေ ဗြာဟ္မဏ ဘိံသရူပေါ၊ မန္တာ နု တေ ဗြာဟ္မဏ စိတ္တရူပါ။|
    block |ယက္ခါ နု တေ အဿဝါ သန္တိ ကေစိ၊ အတ္ထံ ဝါ မေ အဘိဇာနာသိ ကတ္တံ။|
  count |၁၇|
    block |န မေ တပေါ အတ္ထိ န စာပိ မန္တာ၊ ယက္ခါပိ မေ အဿဝါ နတ္ထိ ကေစိ။|
    block |အတ္ထမ္ပိ တေ နာဘိဇာနာမိ ကတ္တံ၊ ပုဗ္ဗေ စ ခေါ သင်္ဂတိမတ္တမာသိ။|
  count |၁၈|
    block |ပဌမံ ဣဒံ ဒဿနံ ဇာနတော မေ၊ န တာဘိဇာနာမိ ဣတော ပုရတ္ထာ။|
    block |အက္ခါဟိ မေ ပုစ္ဆိတော ဧတမတ္ထံ၊ ကဒာ ကုဟိံ ဝါ အဟု သင်္ဂမော နော။|
  count |၁၉|
    block |ဂန္ဓာရရာဇဿ ပုရမှိ ရမ္မေ၊ အဝသိမှသေ တက္ကသီလာယံ ဒေဝ။|
    block |တတ္ထန္ဓကာရမှိ တိမီသိကာယံ၊ အံသေန အံသံ သမဃဋ္ဋယိမှ။|
  count |၂၀|
    block |တေ တတ္ထ ဌတွာန ဥဘော ဇနိန္ဒ၊ သာရာဏိယံ ဝီတိသာရယိမှ တတ္ထ။|
    block |သာယေဝ နော သင်္ဂတိမတ္တမာသိ၊ တတော န ပစ္ဆာ န ပုရေ အဟောသိ။|
  count |၂၁|
    block |ယဒာ ကဒာစိ မနုဇေသု ဗြဟ္မေ၊ သမာဂမော သပ္ပုရိသေန ဟောတိ။|
    block |န ပဏ္ဍိတာ သင်္ဂတိသန္ထဝါနိ၊ ပုဗ္ဗေ ကတံ ဝါပိ ဝိနာသယန္တိ။|
  count |၂၂|
    block |ဗာလာဝ ခေါ သင်္ဂတိသန္ထဝါနိ၊ ပုဗ္ဗေ ကတံ ဝါပိ ဝိနာသယန္တိ။|
    block |ဗဟုမ္ပိ ဗာလေသု ကတံ ဝိနဿတိ၊ တထာ ဟိ ဗာလာ အကတညုရူပါ။|
  count |၂၃|
    block |ဓီရာ စ ခေါ သင်္ဂတိသန္ထဝါနိ၊ ပုဗ္ဗေ ကတံ ဝါပိ န နာသယန္တိ။|
    block |အပ္ပမ္ပိ ဓီရေသု ကတံ န နဿတိ၊ တထာ ဟိ ဓီရာ သုကတညုရူပါ။|
  count |၂၄|
    block |ဒဒာမိ တေ ဂါမဝရာနိ ပဉ္စ၊ ဒာသီသတံ သတ္တ ဂဝံသတာနိ။|
    block |ပရောသဟဿဉ္စ သုဝဏ္ဏနိက္ခေ၊ ဘရိယာ စ တေ သာဒိသီ ဒွေ ဒဒာမိ။|
  count |၂၅|
    block |ဧဝံ သတံ ဟောတိ သမေစ္စ ရာဇ၊ နက္ခတ္တရာဇာရိဝ တာရကာနံ။|
    block |အာပူရတီ ကာသိပတီ တထာဟံ၊ တယာပိ မေ သင်္ဂမော အဇ္ဇ လဒ္ဓေါတိ။|
  stand |ဇုဏှဇာတကံ ဒုတိယံ။|
  count |  |
  block |၄၅၇။ ဓမ္မဒေဝပုတ္တဇာတကံ ၃|
  count |၂၆|
    block |ယသောကရော ပုညကရောဟမသ္မိ၊ သဒာတ္ထုတော သမဏဗြာဟ္မဏာနံ။|
    block |မဂ္ဂါရဟော ဒေဝမနုဿပူဇိတော၊ ဓမ္မော အဟံ ဒေဟိ အဓမ္မ မဂ္ဂံ။|
  count |၂၇|
    block |အဓမ္မယာနံ ဒဠှမာရုဟိတွာ၊ အသန္တသန္တော ဗလဝါဟမသ္မိ။|
    block |သ ကိဿ ဟေတုမှိ တဝဇ္ဇ ဒဇ္ဇံ၊ မဂ္ဂံ အဟံ ဓမ္မ အဒိန္နပုဗ္ဗံ။|
  count |၂၈|
    block |ဓမ္မော ဟဝေ ပါတုရဟောသိ ပုဗ္ဗေ၊ ပစ္ဆာ အဓမ္မော ဥဒပါဒိ လောကေ။|
    block |ဇေဋ္ဌော စ သေဋ္ဌော စ သနန္တနော စ၊ ဥယျာဟိ ဇေဋ္ဌဿ ကနိဋ္ဌ မဂ္ဂါ။|
  count |၂၉|
    block |န ယာစနာယ နပိ ပါတိရူပါ၊ န အရဟတာ တေဟံ ဒဒေယျံ မဂ္ဂံ။|
    block |ယုဒ္ဓဉ္စ နော ဟောတု ဥဘိန္နမဇ္ဇ၊ ယုဒ္ဓမှိ ယော ဇေဿတိ တဿ မဂ္ဂေါ။|
  count |၃၀|
    block |သဗ္ဗာ ဒိသာ အနုဝိသဋောဟမသ္မိ၊ မဟဗ္ဗလော အမိတယသော အတုလျော။|
    block |ဂုဏေဟိ သဗ္ဗေဟိ ဥပေတရူပေါ၊ ဓမ္မော အဓမ္မ တွံ ကထံ ဝိဇေဿသိ။|
  count |၃၁|
    block |လောဟေန ဝေ ဟညတိ ဇာတရူပံ၊ န ဇာတရူပေန ဟနန္တိ လောဟံ။|
    block |သစေ အဓမ္မော ဟဉ္ဆတိ ဓမ္မမဇ္ဇ၊ အယော သုဝဏ္ဏံ ဝိယ ဒဿနေယျံ။|
  count |၃၂|
    block |သစေ တုဝံ ယုဒ္ဓဗလော အဓမ္မ၊ န တုယှ ဝုဍ္ဎာ စ ဂရူ စ အတ္ထိ။|
    block |မဂ္ဂဉ္စ တေ ဒမ္မိ ပိယာပ္ပိယေန၊ ဝါစာဒုရုတ္တာနိပိ တေ ခမာမိ။|
  count |၃၃|
    block |ဣဒဉ္စ သုတွာ ဝစနံ အဓမ္မော၊ အဝံသိရော ပတိတော ဥဒ္ဓပါဒော။|
    block |ယုဒ္ဓတ္ထိကော စေ န လဘာမိ ယုဒ္ဓံ၊ ဧတ္တာဝတာ ဟောတိ ဟတော အဓမ္မော။|
  count |၃၄|
    block |ခန္တီဗလော ယုဒ္ဓဗလံ ဝိဇေတွာ၊ ဟန္တွာ အဓမ္မံ နိဟနိတွ ဘူမျာ။|
    block |ပါယာသိ ဝိတ္တော အဘိရုယှ သန္ဒနံ၊ မဂ္ဂေနေဝ အတိဗလော သစ္စနိက္ကမော။|
  count |၃၅|
    block |မာတာ ပိတာ သမဏဗြာဟ္မဏာ စ၊ အသမ္မာနိတာ ယဿ သကေ အဂါရေ။|
    block |ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ နိရယံ ဝဇန္တိ တေ။|
    block |ယထာ အဓမ္မော ပတိတော အဝံသိရော။|
  count |၃၆|
    block |မာတာ ပိတာ သမဏဗြာဟ္မဏာ စ၊ သုသမ္မာနိတာ ယဿ သကေ အဂါရေ။|
    block |ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ သုဂတိံ ဝဇန္တိ တေ။|
    block |ယထာပိ ဓမ္မော အဘိရုယှ သန္ဒနန္တိ။|
  stand |ဓမ္မဒေဝပုတ္တဇာတကံ တတိယံ။|
  count |  |
  block |၄၅၈။ ဥဒယဇာတကံ ၄|
  count |၃၇|
    block |ဧကာ နိသိန္နာ သုစိ သညတူရူ၊ ပါသာဒမာရုယှ အနိန္ဒိတင်္ဂီ။|
    block |ယာစာမိ တံ ကိန္နရနေတ္တစက္ခု၊ ဣမေကရတ္တိံ ဥဘယော ဝသေမ။|
  count |၃၈|
    block |ဩကိဏ္ဏန္တရပရိခံ၊ ဒဠှမဋ္ဋာလကောဋ္ဌကံ။|
    block |ရက္ခိတံ ခဂ္ဂဟတ္ထေဟိ၊ ဒုပ္ပဝေသမိဒံ ပုရံ။|
  count |၃၉|
    block |ဒဟရဿ ယုဝိနော စာပိ၊ အာဂမော စ န ဝိဇ္ဇတိ။|
    block |အထ ကေန နု ဝဏ္ဏေန၊ သင်္ဂမံ ဣစ္ဆသေ မယာ။|
  count |၄၀|
    block |ယက္ခေါဟမသ္မိ ကလျာဏိ၊ အာဂတောသ္မိ တဝန္တိကေ။|
    block |တွံ မံ နန္ဒယ ဘဒ္ဒန္တေ၊ ပုဏ္ဏကံသံ ဒဒာမိ တေ။|
  count |၄၁|
    block |ဒေဝံ ဝ ယက္ခံ အထ ဝါ မနုဿံ၊ န ပတ္ထယေ ဥဒယမတိစ္စ အညံ။|
    block |ဂစ္ဆေဝ တွံ ယက္ခ မဟာနုဘာဝ၊ မာ စဿု ဂန္တွာ ပုနရာဝဇိတ္ထ။|
  count |၄၂|
    block |ယာ သာ ရတိ ဥတ္တမာ ကာမဘောဂိနံ၊ ယံ ဟေတု သတ္တာ ဝိသမံ စရန္တိ။|
    block |မာ တံ ရတိံ ဇီယိ တုဝံ သုစိမှိ တေ၊ ဒဒာမိ တေ ရူပိယံ ကံသပူရံ။|
  count |၄၃|
    block |နာရိံ နရော နိဇ္ဈပယံ ဓနေန၊ ဥက္ကံသတီ ယတ္ထ ကရောတိ ဆန္ဒံ။|
    block |ဝိပစ္စနီကော တဝ ဒေဝဓမ္မော၊ ပစ္စက္ခတော ထောကတရေန ဧသိ။|
  count |၄၄|
    block |အာယု စ ဝဏ္ဏော စ မနုဿလောကေ၊ နိဟီယတိ မနုဇာနံ သုဂ္ဂတ္တေ။|
    block |တေနေဝ ဝဏ္ဏေန ဓနမ္ပိ တုယှံ၊ နိဟီယတိ ဇိဏ္ဏတရာသိ အဇ္ဇ။|
  count |၄၅|
    block |ဧဝံ မေ ပေက္ခမာနဿ၊ ရာဇပုတ္တိ ယသဿိနိ။|
    block |ဟာယတေဝ တဝ ဝဏ္ဏော၊ အဟောရတ္တာနမစ္စယေ။|
  count |၄၆|
    block |ဣမိနာဝ တွံ ဝယသာ၊ ရာဇပုတ္တိ သုမေဓသေ။|
    block |ဗြဟ္မစရိယံ စရေယျာသိ၊ ဘိယျော ဝဏ္ဏဝတီ သိယာ။|
  count |၄၇|
    block |ဒေဝါ န ဇီရန္တိ ယထာ မနုဿာ၊ ဂတ္တေသု တေသံ ဝလိယော န ဟောန္တိ။|
    block |ပုစ္ဆာမိ တံ ယက္ခ မဟာနုဘာဝ၊ ကထံ နု ဒေဝါန သရီရဒေဟော။|
  count |၄၈|
    block |ဒေဝါ န ဇီရန္တိ ယထာ မနုဿာ၊ ဂတ္တေသု တေသံ ဝလိယော န ဟောန္တိ။|
    block |သုဝေ သုဝေ ဘိယျတရောဝ တေသံ၊ ဒိဗ္ဗော စ ဝဏ္ဏော ဝိပုလာ စ ဘောဂါ။|
  count |၄၉|
    block |ကိံသူဓ ဘီတာ ဇနတာ အနေကာ၊ မဂ္ဂေါ စ နေကာယတနံ ပဝုတ္တော။|
    block |ပုစ္ဆာမိ တံ ယက္ခ မဟာနုဘာဝ၊ ကတ္ထဋ္ဌိတော ပရလောကံ န ဘာယေ။|
  count |၅၀|
    block |ဝါစံ မနဉ္စ ပဏိဓာယ သမ္မာ၊ ကာယေန ပါပါနိ အကုဗ္ဗမာနော။|
    block |ဗဟုန္နပါနံ ဃရမာဝသန္တော၊ သဒ္ဓေါ မုဒူ သံဝိဘာဂီ ဝဒညူ။|
    block |သင်္ဂါဟကော သခိလော သဏှဝါစော၊ ဧတ္ထဋ္ဌိတော ပရလောကံ န ဘာယေ။|
  count |၅၁|
    block |အနုသာသသိ မံ ယက္ခ၊ ယထာ မာတာ ယထာ ပိတာ။|
    block |ဥဠာရဝဏ္ဏံ ပုစ္ဆာမိ၊ ကော နု တွမသိ သုဗြဟာ။|
  count |၅၂|
    block |ဥဒယောဟမသ္မိ ကလျာဏိ၊ သင်္ကရတ္တာ ဣဓာဂတော။|
    block |အာမန္တ ခေါ တံ ဂစ္ဆာမိ၊ မုတ္တောသ္မိ တဝ သင်္ကရာ။|
  count |၅၃|
    block |သစေ ခေါ တွံ ဥဒယောသိ၊ သင်္ကရတ္တာ ဣဓာဂတော။|
    block |အနုသာသ မံ ရာဇပုတ္တ၊ ယထာဿ ပုန သင်္ဂမော။|
  count |၅၄|
    block |အတိပတတိ ဝယော ခဏော တထေဝ၊ ဌာနံ နတ္ထိ ဓုဝံ စဝန္တိ သတ္တာ။|
    block |ပရိဇိယျတိ အဒ္ဓုဝံ သရီရံ၊ ဥဒယေ မာ ပမာဒ စရဿု ဓမ္မံ။|
  count |၅၅|
    block |ကသိဏာ ပထဝီ ဓနဿ ပူရာ၊ ဧကဿေဝ သိယာ အနညဓေယျာ။|
    block |တဉ္စာပိ ဇဟတိ အဝီတရာဂေါ၊ ဥဒယေ မာ ပမာဒ စရဿု ဓမ္မံ။|
  count |၅၆|
    block |မာတာ စ ပိတာ စ ဘာတရော စ၊ ဘရိယာ ယာပိ ဓနေန ဟောတိ ကီတာ။|
    block |တေ စာပိ ဇဟန္တိ အညမညံ၊ ဥဒယေ မာ ပမာဒ စရဿု ဓမ္မံ။|
  count |၅၇|
    block |ကာယော ပရဘောဇနန္တိ ဉတွာ၊ သံသာရေ သုဂတိဉ္စ ဒုဂ္ဂတိဉ္စ။|
    block |ဣတ္တရဝါသောတိ ဇာနိယာန၊ ဥဒယေ မာ ပမာဒ စရဿု ဓမ္မံ။|
  count |၅၈|
    block |သာဓု ဘာသတိယံ ယက္ခေါ၊ အပ္ပံ မစ္စာန ဇီဝိတံ။|
    block |ကသိရဉ္စ ပရိတ္တဉ္စ၊ တဉ္စ ဒုက္ခေန သံယုတံ။|
    block |သာဟံ ဧကာ ပဗ္ဗဇိဿာမိ၊ ဟိတွာ ကာသိံ သုရုန္ဓနန္တိ။|
  stand |ဥဒယဇာတကံ စတုတ္ထံ။|
  count |  |
  block |၄၅၉။ ပါနီယဇာတကံ ၅|
  count |၅၉|
    block |မိတ္တော မိတ္တဿ ပါနီယံ၊ အဒိန္နံ ပရိဘုဉ္ဇိသံ။|
    block |တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။|
    block |မာ ပုန အကရံ ပါပံ၊ တသ္မာ ပဗ္ဗဇိတော အဟံ။|
  count |၆၀|
    block |ပရဒာရဉ္စ ဒိသွာန၊ ဆန္ဒော မေ ဥဒပဇ္ဇထ။|
    block |တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။|
    block |မာ ပုန အကရံ ပါပံ၊ တသ္မာ ပဗ္ဗဇိတော အဟံ။|
  count |၆၁|
    block |ပိတရံ မေ မဟာရာဇ၊ စောရာ အဂဏှု ကာနနေ။|
    block |တေသာဟံ ပုစ္ဆိတော ဇာနံ၊ အညထာ နံ ဝိယာကရိံ။|
  count |၆၂|
    block |တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။|
    block |မာ ပုန အကရံ ပါပံ၊ တသ္မာ ပဗ္ဗဇိတော အဟံ။|
  count |၆၃|
    block |ပါဏာတိပါတမကရုံ၊ သောမယာဂေ ဥပဋ္ဌိတေ။|
    block |တေသာဟံ သမနုညာသိံ၊ တေန ပစ္ဆာ ဝိဇိဂုစ္ဆိံ။|
  count |၆၄|
    block |တံ ပါပံ ပကတံ မယာ၊ မာ ပုန အကရံ ပါပံ။|
    block |တသ္မာ ပဗ္ဗဇိတော အဟံ။|
  count |၆၅|
    block |သုရာမေရယမာဓုကာ၊ ယေ ဇနာ ပဌမာသု နော။|
    block |ဗဟူနံ တေ အနတ္ထာယ၊ မဇ္ဇပါနမကပ္ပယုံ။|
  count |၆၆|
    block |တေသာဟံ သမနုညာသိံ၊ တေန ပစ္ဆာ ဝိဇိဂုစ္ဆိံ။|
    block |တံ ပါပံ ပကတံ မယာ၊ မာ ပုန အကရံ ပါပံ။|
    block |တသ္မာ ပဗ္ဗဇိတော အဟံ။|
  count |၆၇|
    block |ဓိရတ္ထု သုဗဟူ ကာမေ၊ ဒုဂ္ဂန္ဓေ ဗဟုကဏ္ဋကေ။|
    block |ယေ အဟံ ပဋိသေဝန္တော၊ နာလဘိံ တာဒိသံ သုခံ။|
  count |၆၈|
    block |မဟဿာဒာ သုခါ ကာမာ၊ နတ္ထိ ကာမာ ပရံ သုခံ။|
    block |ယေ ကာမေ ပဋိသေဝန္တိ၊ သဂ္ဂံ တေ ဥပပဇ္ဇရေ။|
  count |၆၉|
    block |အပ္ပဿာဒာ ဒုခါ ကာမာ၊ နတ္ထိ ကာမာ ပရံ ဒုခံ။|
    block |ယေ ကာမေ ပဋိသေဝန္တိ၊ နိရယံ တေ ဥပပဇ္ဇရေ။|
  count |၇၀|
    block |အသီ ယထာ သုနိသိတော၊ နေတ္တိံသောဝ သုပါယိကော။|
    block |သတ္တီဝ ဥရသိ ခိတ္တာ၊ ကာမာ ဒုက္ခတရာ တတော။|
  count |၇၁|
    block |အင်္ဂါရာနံဝ ဇလိတံ၊ ကာသုံ သာဓိကပေါရိသံ။|
    block |ဖာလံဝ ဒိဝသံတတ္တံ၊ ကာမာ ဒုက္ခတရာ တတော။|
  count |၇၂|
    block |ဝိသံ ယထာ ဟလာဟလံ၊ တေလံ ပက္ကုထိတံ ယထာ။|
    block |တမ္ဗလောဟ ဝိလီနံဝ၊ ကာမာ ဒုက္ခတရာ တတောတိ။|
  stand |ပါနီယဇာတကံ ပဉ္စမံ။|
  count |  |
  block |၄၆၀။ ယုဓဉ္စယဇာတကံ ၆|
  count |၇၃|
    block |မိတ္တာမစ္စပရိဗျူဠှံ၊ အဟံ ဝန္ဒေ ရထေသဘံ။|
    block |ပဗ္ဗဇိဿာမဟံ ရာဇ၊ တံ ဒေဝေါ အနုမညတု။|
  count |၇၄|
    block |သစေ တေ ဦနံ ကာမေဟိ၊ အဟံ ပရိပူရယာမိ တေ။|
    block |ယော တံ ဟိံသတိ ဝါရေမိ၊ မာ ပဗ္ဗဇ ယုဓဉ္စယ။|
  count |၇၅|
    block |န မတ္ထိ ဦနံ ကာမေဟိ၊ ဟိံသိတာ မေ န ဝိဇ္ဇတိ။|
    block |ဒီပဉ္စ ကာတုမိစ္ဆာမိ၊ ယံ ဇရာ နာဘိကီရတိ။|
  count |၇၆|
    block |ပုတ္တော ဝါ ပိတရံ ယာစေ၊ ပိတာ ဝါ ပုတ္တမောရသံ။|
    block |နေဂမော တံ ယာစေ တာတ၊ မာ ပဗ္ဗဇ ယုဓဉ္စယ။|
  count |၇၇|
    block |မာ မံ ဒေဝ နိဝါရေဟိ၊ ပဗ္ဗဇန္တံ ရထေသဘ။|
    block |မာဟံ ကာမေဟိ သမ္မတ္တော၊ ဇရာယ ဝသမနွဂူ။|
  count |၇၈|
    block |အဟံ တံ တာတ ယာစာမိ၊ အဟံ ပုတ္တ နိဝါရယေ။|
    block |စိရံ တံ ဒဋ္ဌုမိစ္ဆာမိ၊ မာ ပဗ္ဗဇ ယုဓဉ္စယ။|
  count |၇၉|
    block |ဥဿာဝေါဝ တိဏဂ္ဂမှိ၊ သူရိယုဂ္ဂမနံ ပတိ။|
    block |ဧဝမာယု မနုဿာနံ၊ မာ မံ အမ္မ နိဝါရယ။|
  count |၈၀|
    block |တရမာနော ဣမံ ယာနံ၊ အာရောပေတု ရထေသဘ။|
    block |မာ မေ မာတာ တရန္တဿ၊ အန္တရာယကရာ အဟု။|
  count |၈၁|
    block |အဘိဓာဝထ ဘဒ္ဒန္တေ၊ သုညံ ဟေဿတိ ရမ္မကံ။|
    block |ယုဓဉ္စယော အနုညာတော၊ သဗ္ဗဒတ္တေန ရာဇိနာ။|
  count |၈၂|
    block |ယောဟု သေဋ္ဌော သဟဿဿ၊ ယုဝါ ကဉ္စနသန္နိဘော။|
    block |သောယံ ကုမာရော ပဗ္ဗဇိတော၊ ကာသာယဝသနော ဗလီ။|
  count |၈၃|
    block |ဥဘော ကုမာရာ ပဗ္ဗဇိတာ၊ ယုဓဉ္စယော ယုဓိဋ္ဌိလော။|
    block |ပဟာယ မာတာပိတရော၊ သင်္ဂံ ဆေတွာန မစ္စုနောတိ။|
  stand |ယုဓဉ္စယဇာတကံ ဆဋ္ဌံ။|
  count |  |
  block |၄၆၁။ ဒသရထဇာတကံ ၇|
  count |၈၄|
    block |ဧထ လက္ခဏ သီတာ စ၊ ဥဘော ဩတရထောဒကံ။|
    block |ဧဝါယံ ဘရတော အာဟ၊ ရာဇာ ဒသရထော မတော။|
  count |၈၅|
    block |ကေန ရာမပ္ပဘာဝေန၊ သောစိတဗ္ဗံ န သောစသိ။|
    block |ပိတရံ ကာလကတံ သုတွာ၊ န တံ ပသဟတေ ဒုခံ။|
  count |၈၆|
    block |ယံ န သက္ကာ နိပါလေတုံ၊ ပေါသေန လပတံ ဗဟုံ။|
    block |သ ကိဿ ဝိညူ မေဓာဝီ၊ အတ္တာနမုပတာပယေ။|
  count |၈၇|
    block |ဒဟရာ စ ဟိ ဝုဒ္ဓါ စ၊ ယေ ဗာလာ ယေ စ ပဏ္ဍိတာ။|
    block |အဍ္ဎာ စေဝ ဒလိဒ္ဒာ စ၊ သဗ္ဗေ မစ္စုပရာယဏာ။|
  count |၈၈|
    block |ဖလာနမိဝ ပက္ကာနံ၊ နိစ္စံ ပတနတော ဘယံ။|
    block |ဧဝံ ဇာတာန မစ္စာနံ၊ နိစ္စ မရဏတော ဘယံ။|
  count |၈၉|
    block |သာယမေကေ န ဒိဿန္တိ၊ ပါတော ဒိဋ္ဌာ ဗဟုဇ္ဇနာ။|
    block |ပါတော ဧကေ န ဒိဿန္တိ၊ သာယံ ဒိဋ္ဌာ ဗဟုဇ္ဇနာ။|
  count |၉၀|
    block |ပရိဒေဝယမာနော စေ၊ ကိဉ္စိဒတ္ထံ ဥဒဗ္ဗဟေ။|
    block |သမ္မူဠှော ဟိံသမတ္တာနံ၊ ကယိရာ တံ ဝိစက္ခဏော။|
  count |၉၁|
    block |ကိသော ဝိဝဏ္ဏော ဘဝတိ၊ ဟိံသမတ္တာနမတ္တနော။|
    block |န တေန ပေတာ ပါလေန္တိ၊ နိရတ္ထာ ပရိဒေဝနာ။|
  count |၉၂|
    block |ယထာ သရဏမာဒိတ္တံ၊ ဝါရိနာ ပရိနိဗ္ဗယေ။|
    block |ဧဝမ္ပိ ဓီရော သုတဝါ၊ မေဓာဝီ ပဏ္ဍိတော နရော။|
    block |ခိပ္ပမုပ္ပတိတံ သောကံ၊ ဝါတော တူလံဝ ဓံသယေ။|
  count |၉၃|
    block |မစ္စော ဧကောဝ အစ္စေတိ၊ ဧကောဝ ဇာယတေ ကုလေ။|
    block |သံယောဂပရမာတွေဝ၊ သမ္ဘောဂါ သဗ္ဗပါဏိနံ။|
  count |၉၄|
    block |တသ္မာ ဟိ ဓီရဿ ဗဟုဿုတဿ၊ သမ္ပဿတော လောကမိမံ ပရဉ္စ။|
    block |အညာယ ဓမ္မံ ဟဒယံ မနဉ္စ၊ သောကာ မဟန္တာပိ န တာပယန္တိ။|
  count |၉၅|
    block |သောဟံ ဒဿဉ္စ ဘောက္ခဉ္စ၊ ဘရိဿာမိ စ ဉာတကေ။|
    block |သေသဉ္စ ပါလယိဿာမိ၊ ကိစ္စမေတံ ဝိဇာနတော။|
  count |၉၆|
    block |ဒသ ဝဿသဟဿာနိ၊ သဋ္ဌိ ဝဿသတာနိ စ။|
    block |ကမ္ဗုဂီဝေါ မဟာဗာဟု၊ ရာမော ရဇ္ဇမကာရယီတိ။|
  stand |ဒသရထဇာတကံ သတ္တမံ။|
  count |  |
  block |၄၆၂။ သံဝရဇာတကံ ၈|
  count |၉၇|
    block |ဇာနန္တော နော မဟာရာဇ၊ တဝ သီလံ ဇနာဓိပေါ။|
    block |ဣမေ ကုမာရေ ပူဇေန္တော၊ န တံ ကေနစိ မညထ။|
  count |၉၈|
    block |တိဋ္ဌန္တေ နော မဟာရာဇေ၊ အဒု ဒေဝေ ဒိဝင်္ဂတေ။|
    block |ဉာတီ တံ သမနုညိံသု၊ သမ္ပဿံ အတ္ထမတ္တနော။|
  count |၉၉|
    block |ကေန သံဝရဝတ္တေန၊ သဉ္ဇာတေ အဘိတိဋ္ဌသိ။|
    block |ကေန တံ နာတိဝတ္တန္တိ၊ ဉာတိသင်္ဃာ သမာဂတာ။|
  count |၁၀၀|
    block |န ရာဇပုတ္တ ဥသူယာမိ၊ သမဏာနံ မဟေသိနံ။|
    block |သက္ကစ္စံ တေ နမဿာမိ၊ ပါဒေ ဝန္ဒာမိ တာဒိနံ။|
  count |၁၀၁|
    block |တေ မံ ဓမ္မဂုဏေ ယုတ္တံ၊ သုဿူသမနုသူယကံ။|
    block |သမဏာ မနုသာသန္တိ၊ ဣသီ ဓမ္မဂုဏေ ရတာ။|
  count |၁၀၂|
    block |တေသာဟံ ဝစနံ သုတွာ၊ သမဏာနံ မဟေသိနံ။|
    block |န ကိဉ္စိ အတိမညာမိ၊ ဓမ္မေ မေ နိရတော မနော။|
  count |၁၀၃|
    block |ဟတ္ထာရောဟာ အနီကဋ္ဌာ၊ ရထိကာ ပတ္တိကာရကာ။|
    block |တေသံ နပ္ပဋိဗန္ဓာမိ၊ နိဝိဋ္ဌံ ဘတ္တဝေတနံ။|
  count |၁၀၄|
    block |မဟာမတ္တာ စ မေ အတ္ထိ၊ မန္တိနော ပရိစာရကာ။|
    block |ဗာရာဏသိံ ဝေါဟရန္တိ၊ ဗဟုမံသသုရောဒကံ။|
  count |၁၀၅|
    block |အထောပိ ဝါဏိဇာ ဖီတာ၊ နာနာရဋ္ဌေဟိ အာဂတာ။|
    block |တေသု မေ ဝိဟိတာ ရက္ခါ၊ ဧဝံ ဇာနာဟုပေါသထ။|
  count |၁၀၆|
    block |ဓမ္မေန ကိရ ဉာတီနံ၊ ရဇ္ဇံ ကာရေဟိ သံဝရ။|
    block |မေဓာဝီ ပဏ္ဍိတော စာသိ၊ အထောပိ ဉာတိနံ ဟိတော။|
  count |၁၀၇|
    block |တံ တံ ဉာတိပရိဗျူဠှံ၊ နာနာရတနမောစိတံ။|
    block |အမိတ္တာ နပ္ပသဟန္တိ၊ ဣန္ဒံဝ အသုရာဓိပေါတိ။|
  stand |သံဝရဇာတကံ အဋ္ဌမံ။|
  count |  |
  block |၄၆၃။ သုပ္ပါရကဇာတကံ ၉|
  count |၁၀၈|
    block |ဥမ္မုဇ္ဇန္တိ နိမုဇ္ဇန္တိ၊ မနုဿာ ခုရနာသိကာ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၀၉|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ ခုရမာလီတိ ဝုစ္စတိ။|
  count |၁၁၀|
    block |ယထာ အဂ္ဂီဝ သုရိယောဝ၊ သမုဒ္ဒော ပဋိဒိဿတိ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၁၁|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ အဂ္ဂိမာလီတိ ဝုစ္စတိ။|
  count |၁၁၂|
    block |ယထာ ဒဓီဝ ခီရံဝ၊ သမုဒ္ဒော ပဋိဒိဿတိ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၁၃|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ ဒဓိမာလီတိ ဝုစ္စတိ။|
  count |၁၁၄|
    block |ယထာ ကုသောဝ သဿောဝ၊ သမုဒ္ဒော ပဋိဒိဿတိ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၁၅|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ ကုသမာလီတိ ဝုစ္စတိ။|
  count |၁၁၆|
    block |ယထာ နဠောဝ ဝေဠူဝ၊ သမုဒ္ဒော ပဋိဒိဿတိ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၁၇|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ နဠမာလီတိ ဝုစ္စတိ။|
  count |၁၁၈|
    block |မဟဗ္ဘယော ဘိံသနကော၊ သဒ္ဒော သုယျတိမာနုသော။|
    block |ယထာ သောဗ္ဘော ပပါတောဝ၊ သမုဒ္ဒော ပဋိဒိဿတိ။|
    block |သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။|
  count |၁၁၉|
    block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
    block |နာဝါယ ဝိပ္ပနဋ္ဌာယ၊ ဗဠဝါမုခီတိ ဝုစ္စတိ။|
  count |၁၂၀|
    block |ယတော သရာမိ အတ္တာနံ၊ ယတော ပတ္တောသ္မိ ဝိညုတံ။|
    block |နာဘိဇာနာမိ သဉ္စိစ္စ၊ ဧကပါဏမ္ပိ ဟိံသိတံ။|
    block |ဧတေန သစ္စဝဇ္ဇေန၊ သောတ္ထိံ နာဝါ နိဝတ္တတူတိ။|
    block |သိရိမာတုသုပေါသကနာဂဝရော၊ ပုန ဇုဏှက ဓမ္မမုဒယဝရော။|
    block |အထ ပါနိ ယုဓဉ္စယကော စ၊ ဒသရထ သံဝရ ပါရဂတေန နဝါတိ။|
  stand |သုပ္ပါရကဇာတကံ နဝမံ။|
  stand |ဧကာဒသကနိပါတံ နိဋ္ဌိတံ။|
  block |တဿုဒ္ဒာနံ|
