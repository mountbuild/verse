block |၁။ ဧကကနိပါတော|
  stand |။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ|
  block |ပဌမော ဘာဂေါ|
  block |၁။ အပဏ္ဏကဝဂ္ဂေါ|
    block |၁။ အပဏ္ဏကဇာတကံ|
      count |၁|
        block |အပဏ္ဏကံ ဌာနမေကေ၊ ဒုတိယံ အာဟု တက္ကိကာ။|
        block |ဧတဒညာယ မေဓာဝီ၊ တံ ဂဏှေ ယဒပဏ္ဏကန္တိ။|
      stand |အပဏ္ဏကဇာတကံ ပဌမံ။|
    block |၂။ ဝဏ္ဏုပထဇာတကံ|
      count |၂|
        block |အကိလာသုနော ဝဏ္ဏုပထေ ခဏန္တာ၊ ဥဒင်္ဂဏေ တတ္ထ ပပံ အဝိန္ဒုံ။|
        block |ဧဝံ မုနီ ဝီရိယ ဗလူပပန္နော၊ အကိလာသု ဝိန္ဒေ ဟဒယဿ သန္တိန္တိ။|
      stand |ဝဏ္ဏုပထဇာတကံ ဒုတိယံ။|
    block |၃။ သေရိဝဝါဏိဇဇာတကံ|
      count |၃|
        block |ဣဓ စေ နံ ဝိရာဓေသိ၊ သဒ္ဓမ္မဿ နိယာမတံ။|
        block |စိရံ တွံ အနုတပ္ပေသိ၊ သေရိဝါယံဝ ဝါဏိဇောတိ။|
      stand |သေရိဝဝါဏိဇဇာတကံ တတိယံ။|
    block |၄။ စူဠသေဋ္ဌိဇာတကံ|
      count |၄|
        block |အပ္ပကေနပိ မေဓာဝီ၊ ပါဘတေန ဝိစက္ခဏော။|
        block |သမုဋ္ဌာပေတိ အတ္တာနံ၊ အဏုံ အဂ္ဂိံဝ သန္ဓမန္တိ။|
      stand |စူဠ သေဋ္ဌိဇာတကံ စတုတ္ထံ။|
    block |၅။ တဏ္ဍုလနာဠိဇာတကံ|
      count |၅|
        block |ကိမဂ္ဃတိ တဏ္ဍုလနာဠိကာယ၊ အဿာန မူလာယ ဝဒေဟိ ရာဇ။|
        block |ဗာရာဏသိံ သန္တရဗာဟိရတော၊ အယမဂ္ဃတိ တဏ္ဍုလနာဠိကာတိ။|
      stand |တဏ္ဍုလနာဠိဇာတကံ ပဉ္စမံ။|
    block |၆။ ဒေဝဓမ္မဇာတကံ|
      count |၆|
        block |ဟိရိဩတ္တပ္ပသမ္ပန္နာ၊ သုက္ကဓမ္မသမာဟိတာ။|
        block |သန္တော သပ္ပုရိသာ လောကေ၊ ဒေဝဓမ္မာတိ ဝုစ္စရေတိ။|
      stand |ဒေဝဓမ္မဇာတကံ ဆဋ္ဌံ။|
    block |၇။ ကဋ္ဌဟာရိဇာတကံ|
      count |၇|
        block |ပုတ္တော တျာဟံ မဟာရာဇ၊ တွံ မံ ပေါသ ဇနာဓိပ။|
        block |အညေပိ ဒေဝေါ ပေါသေတိ၊ ကိဉ္စ ဒေဝေါ သကံ ပဇန္တိ။|
      stand |ကဋ္ဌဟာရိ ဇာတကံ သတ္တမံ။|
    block |၈။ ဂါမဏိဇာတကံ|
      count |၈|
        block |အပိ အတရမာနာနံ၊ ဖလာသာဝ သမိဇ္ဈတိ။|
        block |ဝိပက္ကဗြဟ္မစရိယောသ္မိ၊ ဧဝံ ဇာနာဟိ ဂါမဏီတိ။|
      stand |ဂါမဏိဇာတကံ အဋ္ဌမံ။|
    block |၉။ မဃဒေဝဇာတကံ|
      count |၉|
        block |ဥတ္တမင်္ဂရုဟာ မယှံ၊ ဣမေ ဇာတာ ဝယောဟရာ။|
        block |ပါတုဘူတာ ဒေဝဒူတာ၊ ပဗ္ဗဇ္ဇာသမယော မမာတိ။|
      stand |မဃဒေဝ ဇာတကံ နဝမံ။|
    block |၁၀။ သုခဝိဟာရိဇာတကံ|
      count |၁၀|
        block |ယဉ္စ အညေ န ရက္ခန္တိ၊ ယော စ အညေ န ရက္ခတိ။|
        block |သ ဝေ ရာဇ သုခံ သေတိ၊ ကာမေသု အနပေက္ခဝါတိ။|
        block |ဝရာပဏ္ဏက ဝဏ္ဏုပထ သေရိဝရော၊ သုဝိစက္ခဏ တဏ္ဍုလနာဠိကဿာ။|
        block |ဟိရိ ပုတ္တဝရုတ္တဂါမဏိနာ၊ ယော စ န ရက္ခတိ တေန ဒသာတိ။|
      stand |သုခဝိဟာရိဇာတကံ ဒသမံ။|
      stand |အပဏ္ဏကဝဂ္ဂေါ ပဌမော။|
      block |တဿုဒ္ဒာနံ|
  block |၂။ သီလဝဂ္ဂေါ|
    block |၁၁။ လက္ခဏမိဂဇာတကံ|
      count |၁၁|
        block |ဟောတိ သီလဝတံ အတ္ထော၊ ပဋိသန္ထာရ ဝုတ္တိနံ။|
        block |လက္ခဏံ ပဿ အာယန္တံ၊ ဉာတိသင်္ဃပုရက္ခတံ။|
        block |အထ ပဿသိမံ ကာဠံ၊ သုဝိဟီနံဝ ဉာတိဘီတိ။|
      stand |လက္ခဏမိဂဇာတကံ ပဌမံ။|
    block |၁၂။ နိဂြောဓမိဂဇာတကံ|
      count |၁၂|
        block |နိဂြောဓမေဝ သေဝေယျ၊ န သာခမုပသံဝသေ။|
        block |နိဂြောဓသ္မိံ မတံ သေယျော၊ ယဉ္စေ သာခသ္မိ ဇီဝိတန္တိ။|
      stand |နိဂြောဓမိဂဇာတကံ ဒုတိယံ။|
    block |၁၃။ ကဏ္ဍိဇာတကံ|
      count |၁၃|
        block |ဓိရတ္ထု ကဏ္ဍိနံ သလ္လံ၊ ပုရိသံ ဂါဠှဝေဓိနံ။|
        block |ဓိရတ္ထု တံ ဇနပဒံ၊ ယတ္ထိတ္ထီ ပရိဏာယိကာ။|
        block |တေ စာပိ ဓိက္ကိတာ သတ္တာ၊ ယေ ဣတ္ထီနံ ဝသံဂတာတိ။|
      stand |ကဏ္ဍိဇာတကံ တတိယံ။|
    block |၁၄။ ဝါတမိဂဇာတကံ|
      count |၁၄|
        block |န ကိရတ္ထိ ရသေဟိ ပါပိယော၊ အာဝါသေဟိ ဝ သန္ထဝေဟိ ဝါ။|
        block |ဝါတမိဂံ ဂဟနနိဿိတံ၊ ဝသမာနေသိ ရသေဟိ သဉ္ဇယောတိ။|
      stand |ဝါတမိဂဇာတကံ စတုတ္ထံ။|
    block |၁၅။ ခရာဒိယဇာတကံ|
      count |၁၅|
        block |အဋ္ဌက္ခုရံ ခရာဒိယေ၊ မိဂံ ဝင်္ကာတိဝင်္ကိနံ။|
        block |သတ္တဟိ ကာလာတိက္ကန္တံ၊ န နံ ဩဝဒိတုဿဟေတိ။|
      stand |ခရာဒိယဇာတကံ ပဉ္စမံ။|
    block |၁၆။ တိပလ္လတ္ထမိဂဇာတကံ|
      count |၁၆|
        block |မိဂံ တိပလ္လတ္ထ မနေကမာယံ၊ အဋ္ဌက္ခုရံ အဍ္ဎရတ္တာပပါယိံ။|
        block |ဧကေန သောတေန ဆမာဿသန္တော၊ ဆဟိ ကလာဟိတိဘောတိ ဘာဂိနေယျောတိ။|
      stand |တိပလ္လတ္ထမိဂဇာတကံ ဆဋ္ဌံ။|
    block |၁၇။ မာလုတဇာတကံ|
      count |၁၇|
        block |ကာဠေ ဝါ ယဒိ ဝါ ဇုဏှေ၊ ယဒာ ဝါယတိ မာလုတော။|
        block |ဝါတဇာနိ ဟိ သီတာနိ၊ ဥဘောတ္ထမပရာဇိတာတိ။|
      stand |မာလုတဇာတကံ သတ္တမံ။|
    block |၁၈။ မတကဘတ္တဇာတကံ|
      count |၁၈|
        block |ဧဝံ စေ သတ္တာ ဇာနေယျုံ၊ ဒုက္ခါယံ ဇာတိသမ္ဘဝေါ။|
        block |န ပါဏော ပါဏိနံ ဟညေ၊ ပါဏဃာတီ ဟိ သောစတီတိ။|
      stand |မတကဘတ္တဇာတကံ အဋ္ဌမံ။|
    block |၁၉။ အာယာစိတဘတ္တဇာတကံ|
      count |၁၉|
        block |သစေ မုစ္စေ ပေစ္စ မုစ္စေ၊ မုစ္စမာနော ဟိ ဗဇ္ဈတိ။|
        block |န ဟေဝံ ဓီရာ မုစ္စန္တိ၊ မုတ္တိ ဗာလဿ ဗန္ဓနန္တိ။|
      stand |အာယာစိတဘတ္တဇာတကံ နဝမံ။|
    block |၂၀။ နဠပါနဇာတကံ|
      count |၂၀|
        block |ဒိသွာ ပဒမနုတ္တိဏ္ဏံ၊ ဒိသွာနောတရိတံ ပဒံ။|
        block |နဠေန ဝါရိံ ပိဿာမ၊ နေဝ မံ တွံ ဝဓိဿသီတိ။|
        block |အထ လက္ခဏ သာခ ဓိရတ္ထု ပုန၊ န ကိရတ္ထိ ရသေဟိ ခရာဒိယာ။|
        block |အတိဘောတိ ဝရ မာလုတ ပါဏ၊ မုစ္စေန နဠအဝှယနေန ဘဝန္တိ ဒသာတိ။|
      stand |နဠပါနဇာတကံ ဒသမံ။|
      stand |သီလဝဂ္ဂေါ ဒုတိယော။|
      block |တဿုဒ္ဒာနံ|
  block |၃။ ကုရုင်္ဂဝဂ္ဂေါ|
    block |၂၁။ ကုရုင်္ဂမိဂဇာတကံ|
      count |၂၁|
        block |ဉာတမေတံ ကုရုင်္ဂဿ၊ ယံ တွံ သေပဏ္ဏိ သိယျသိ။|
        block |အညံ သေပဏ္ဏိ ဂစ္ဆာမိ၊ န မေ တေ ရုစ္စတေ ဖလန္တိ။|
      stand |ကုရုင်္ဂမိဂဇာတကံ ပဌမံ။|
    block |၂၂။ ကုက္ကုရဇာတကံ|
      count |၂၂|
        block |ယေ ကုက္ကုရာ ရာဇကုလမှိ ဝဒ္ဓါ၊ ကောလေယျကာ ဝဏ္ဏဗလူပပန္နာ။|
        block |တေမေ န ဝဇ္ဈာ မယမသ္မ ဝဇ္ဈာ၊ နာယံ သဃစ္စာ ဒုဗ္ဗလဃာတိကာယန္တိ။|
      stand |ကုက္ကုရဇာတကံ ဒုတိယံ။|
    block |၂၃။ ဂေါဇာနီယဇာတကံ|
      count |၂၃|
        block |အပိ ပဿေန သေမာနော၊ သလ္လေဘိ သလ္လလီကတော။|
        block |သေယျောဝ ဝဠဝါ ဂေါဇော၊ ယုဉ္ဇ မညေဝ သာရထီတိ။|
      stand |ဂေါဇာနီယ ဇာတကံ တတိယံ။|
    block |၂၄။ အာဇညဇာတကံ|
      count |၂၄|
        block |ယဒာ ယဒာ ယတ္ထ ယဒာ၊ ယတ္ထ ယတ္ထ ယဒာ ယဒာ။|
        block |အာဇညော ကုရုတေ ဝေဂံ၊ ဟာယန္တိ တတ္ထ ဝါဠဝါတိ။|
      stand |အာဇညဇာတကံ စတုတ္ထံ။|
    block |၂၅။ တိတ္ထဇာတကံ|
      count |၂၅|
        block |အညမညေဟိ တိတ္ထေဟိ၊ အဿံ ပါယေဟိ သာရထိ။|
        block |အစ္စာသနဿ ပုရိသော၊ ပါယာသဿပိ တပ္ပတီတိ။|
      stand |တိတ္ထဇာတကံ ပဉ္စမံ။|
    block |၂၆။ မဟိဠာမုခဇာတကံ|
      count |၂၆|
        block |ပုရာဏစောရာန ဝစော နိသမ္မ၊ မဟိဠာမုခေါ ပေါထယမနွစာရီ။|
        block |သုသညတာနဉှိ ဝစော နိသမ္မ၊ ဂဇုတ္တမော သဗ္ဗဂုဏေသု အဋ္ဌာတိ။|
      stand |မဟိဠာမုခဇာတကံ ဆဋ္ဌံ။|
    block |၂၇။ အဘိဏှဇာတကံ|
      count |၂၇|
        block |နာလံ ကဗဠံ ပဒာတဝေ၊ န စ ပိဏ္ဍံ န ကုသေ န ဃံသိတုံ။|
        block |မညာမိ အဘိဏှဒဿနာ၊ နာဂေါ သ္နေဟမကာသိ ကုက္ကုရေတိ။|
      stand |အဘိဏှဇာတကံ သတ္တမံ။|
    block |၂၈။ နန္ဒိဝိသာလဇာတကံ|
      count |၂၈|
        block |မနုညမေဝ ဘာသေယျ၊ နာမနုညံ ကုဒာစနံ။|
        block |မနုညံ ဘာသမာနဿ၊ ဂရုံ ဘာရံ ဥဒဒ္ဓရိ။|
        block |ဓနဉ္စ နံ အလာဘေသိ၊ တေန စတ္တမနော အဟူတိ။|
      stand |နန္ဒိဝိသာလဇာတကံ အဋ္ဌမံ။|
    block |၂၉။ ကဏှဇာတကံ|
      count |၂၉|
        block |ယတော ယတော ဂရု ဓုရံ၊ ယတော ဂမ္ဘီရဝတ္တနီ။|
        block |တဒာဿု ကဏှံ ယုဉ္ဇန္တိ၊ သွာဿု တံ ဝဟတေ ဓုရန္တိ။|
      stand |ကဏှဇာတကံ နဝမံ။|
    block |၃၀။ မုနိကဇာတကံ|
      count |၃၀|
        block |မာ မုနိကဿ ပိဟယိ၊ အာတုရန္နာနိ ဘုဉ္ဇတိ။|
        block |အပ္ပေါဿုက္ကော ဘုသံ ခါဒ၊ ဧတံ ဒီဃာယုလက္ခဏန္တိ။|
        block |ကုရုင်္ဂဿ ကုက္ကုရဂေါဇဝရော၊ ပုန ဝါဠဝဿသိရိဝှယနော။|
        block |မဟိဠာမုခနာမနုညဝရော၊ ဝဟတေ ဓုရ မုနိကေန ဒသာတိ။|
      stand |မုနိကဇာတကံ ဒသမံ။|
      stand |ကုရုင်္ဂဝဂ္ဂေါ တတိယော။|
      block |တဿုဒ္ဒာနံ|
  block |၄။ ကုလာဝကဝဂ္ဂေါ|
    block |၃၁။ ကုလာဝကဇာတကံ|
      count |၃၁|
        block |ကုလာဝကာ မာတလိ သိမ္ဗလိသ္မိံ၊ ဤသာမုခေန ပရိဝဇ္ဇယဿု။|
        block |ကာမံ စဇာမ အသုရေသု ပါဏံ၊ မာ မေ ဒိဇာ ဝိက္ကုလဝါ အဟေသုန္တိ။|
      stand |ကုလာဝကဇာတကံ ပဌမံ။|
    block |၃၂။ နစ္စဇာတကံ|
      count |၃၂|
        block |ရုဒံ မနုညံ ရုစိရာ စ ပိဋ္ဌိ၊ ဝေဠုရိယဝဏ္ဏူပနိဘာ စ ဂီဝါ။|
        block |ဗျာမမတ္တာနိ စ ပေခုဏာနိ၊ နစ္စေန တေ ဓီတရံ နော ဒဒာမီတိ။|
      block |နစ္စဇာတကံ ဒုတိယံ။|
    block |၃၃။ သမ္မောဒမာနဇာတကံ|
      count |၃၃|
        block |သမ္မောဒမာနာ ဂစ္ဆန္တိ၊ ဇာလမာဒာယ ပက္ခိနော။|
        block |ယဒာ တေ ဝိဝဒိဿန္တိ၊ တဒာ ဧဟိန္တိ မေ ဝသန္တိ။|
      stand |သမ္မောဒမာနဇာတကံ တတိယံ။|
    block |၃၄။ မစ္ဆဇာတကံ|
      count |၃၄|
        block |န မံ သီတံ န မံ ဥဏှံ၊ န မံ ဇာလသ္မိ ဗာဓနံ။|
        block |ယဉ္စ မံ မညတေ မစ္ဆီ၊ အညံ သော ရတိယာ ဂတောတိ။|
      block |မစ္ဆဇာတကံ စတုတ္ထံ။|
    block |၃၅။ ဝဋ္ဋကဇာတကံ|
      count |၃၅|
        block |သန္တိ ပက္ခါ အပတနာ၊ သန္တိ ပါဒာ အဝဉ္စနာ။|
        block |မာတာပိတာ စ နိက္ခန္တာ၊ ဇာတဝေဒ ပဋိက္ကမာတိ။|
      stand |ဝဋ္ဋကဇာတကံ ပဉ္စမံ။|
    block |၃၆။ သကုဏဇာတကံ|
      count |၃၆|
        block |ယံ နိဿိတာ ဇဂတိရုဟံ ဝိဟင်္ဂမာ၊ သွာယံ အဂ္ဂိံ ပမုဉ္စတိ။|
        block |ဒိသာ ဘဇထ ဝက္ကင်္ဂါ၊ ဇာတံ သရဏတော ဘယန္တိ။|
      stand |သကုဏဇာတကံ ဆဋ္ဌံ။|
    block |၃၇။ တိတ္တိရဇာတကံ|
      count |၃၇|
        block |ယေ ဝုဍ္ဎ မပစာယန္တိ၊ နရာ ဓမ္မဿ ကောဝိဒာ။|
        block |ဒိဋ္ဌေဝ ဓမ္မေ ပါသံသာ၊ သမ္ပရာယေ စ သုဂ္ဂတီတိ။|
      stand |တိတ္တိရဇာတကံ သတ္တမံ။|
    block |၃၈။ ဗကဇာတကံ|
      count |၃၈|
        block |နာစ္စန္တံ နိကတိပ္ပညော၊ နိကတျာ သုခမေဓတိ။|
        block |အာရာဓေတိ နိကတိပ္ပညော၊ ဗကော ကက္ကဋကာမိဝါတိ။|
      stand |ဗကဇာတကံ အဋ္ဌမံ။|
    block |၃၉။ နန္ဒဇာတကံ|
      count |၃၉|
        block |မညေ သောဝဏ္ဏယော ရာသိ၊ သောဏ္ဏမာလာ စ နန္ဒကော။|
        block |ယတ္ထ ဒာသော အာမဇာတော၊ ဌိတော ထုလ္လာနိ ဂဇ္ဇတီတိ။|
      stand |နန္ဒဇာတကံ နဝမံ။|
    block |၄၀။ ခဒိရင်္ဂါရဇာတကံ|
      count |၄၀|
        block |ကာမံ ပတာမိ နိရယံ၊ ဥဒ္ဓံပါဒော အဝံသိရော။|
        block |နာနရိယံ ကရိဿာမိ၊ ဟန္ဒ ပိဏ္ဍံ ပဋိဂ္ဂဟာတိ။|
        block |သိရိမာတလိ ဓီတရ ပက္ခိဝရော၊ ရတိယာဂတော မာတာပိတာ စ ပုန။|
        block |ဇဂတီရုဟ ဝုဍ္ဎ သုကက္ကဋကော၊ တထာ နန္ဒကပိဏ္ဍဝရေန ဒသာတိ။|
      stand |ခဒိရင်္ဂါရဇာတကံ ဒသမံ။|
      stand |ကုလာဝကဝဂ္ဂေါ စတုတ္ထော။|
      block |တဿုဒ္ဒာနံ|
  block |၅။ အတ္ထကာမဝဂ္ဂေါ|
    block |၄၁။ လောသကဇာတကံ|
      count |၄၁|
        block |ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။|
        block |အဇိယာ ပါဒမောလမ္ဗ၊ မိတ္တကော ဝိယ သောစတီတိ။|
      stand |လောသကဇာတကံ ပဌမံ။|
    block |၄၂။ ကပေါတဇာတကံ|
      count |၄၂|
        block |ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။|
        block |ကပေါတကဿ ဝစနံ အကတွာ၊ အမိတ္တဟတ္ထတ္ထဂတောဝ သေတီတိ။|
      stand |ကပေါတဇာတကံ ဒုတိယံ။|
    block |၄၃။ ဝေဠုကဇာတကံ|
      count |၄၃|
        block |ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။|
        block |ဧဝံ သော နိဟတော သေတိ၊ ဝေဠုကဿ ယထာ ပိတာတိ။|
      stand |ဝေဠုကဇာတကံ တတိယံ။|
    block |၄၄။ မကသဇာတကံ|
      count |၄၄|
        block |သေယျော အမိတ္တော မတိယာ ဥပေတော၊ န တွေဝ မိတ္တော မတိဝိပ္ပဟီနော။|
        block |မကသံ ဝဓိဿန္တိ ဟိ ဧဠမူဂေါ၊ ပုတ္တော ပိတု အဗ္ဘိဒာ ဥတ္တမင်္ဂန္တိ။|
      stand |မကသဇာတကံ စတုတ္ထံ။|
    block |၄၅။ ရောဟိဏိဇာတကံ|
      count |၄၅|
        block |သေယျော အမိတ္တော မေဓာဝီ၊ ယဉ္စေ ဗာလာနုကမ္ပကော။|
        block |ပဿ ရောဟိဏိကံ ဇမ္မိံ၊ မာတရံ ဟန္တွာန သောစတီတိ။|
      stand |ရောဟိဏိဇာတကံ ပဉ္စမံ။|
    block |၄၆။ အာရာမဒူသကဇာတကံ|
      count |၄၆|
        block |န ဝေ အနတ္ထကုသလေန၊ အတ္ထစရိယာ သုခါဝဟာ။|
        block |ဟာပေတိ အတ္ထံ ဒုမ္မေဓော၊ ကပိ အာရာမိကော ယထာတိ။|
      stand |အာရာမဒူသကဇာတကံ ဆဋ္ဌံ။|
    block |၄၇။ ဝါရုဏိဒူသကဇာတကံ|
      count |၄၇|
        block |န ဝေ အနတ္ထကုသလေန၊ အတ္ထစရိယာ သုခါဝဟာ။|
        block |ဟာပေတိ အတ္ထံ ဒုမ္မေဓော၊ ကောဏ္ဍညော ဝါရုဏိံ ယထာတိ။|
      stand |ဝါရုဏိဒူသကဇာတကံ သတ္တမံ။|
    block |၄၈။ ဝေဒဗ္ဗဇာတကံ|
      count |၄၈|
        block |အနုပါယေန ယော အတ္ထံ၊ ဣစ္ဆတိ သော ဝိဟညတိ။|
        block |စေတာ ဟနိံသု ဝေဒဗ္ဗံ၊ သဗ္ဗေ တေ ဗျသနမဇ္ဈဂူတိ။|
      stand |ဝေဒဗ္ဗ ဇာတကံ အဋ္ဌမံ။|
    block |၄၉။ နက္ခတ္တဇာတကံ|
      count |၄၉|
        block |နက္ခတ္တံ ပဋိမာနေန္တံ၊ အတ္ထော ဗာလံ ဥပစ္စဂါ။|
        block |အတ္ထော အတ္ထဿ နက္ခတ္တံ၊ ကိံ ကရိဿန္တိ တာရကာတိ။|
      stand |နက္ခတ္တဇာတကံ နဝမံ။|
    block |၅၀။ ဒုမ္မေဓဇာတကံ|
      count |၅၀|
        block |ဒုမ္မေဓာနံ သဟဿေန၊ ယညော မေ ဥပယာစိတော။|
        block |ဣဒာနိ ခေါဟံ ယဇိဿာမိ၊ ဗဟု အဓမ္မိကော ဇနောတိ။|
        block |အထ မိတ္တက မာတု ကပေါတဝရော၊ တထာ ဝေဠူက ဧဠမူဂေါ ရောဟိဏီ။|
        block |ကပိ ဝါရုဏိ စေတစရာ စ ပုန၊ တထာ တာရက ယညဝရေန ဒသာတိ။|
      stand |ဒုမ္မေဓဇာတကံ ဒသမံ။|
      stand |အတ္ထကာမဝဂ္ဂေါ ပဉ္စမော။|
      block |တဿုဒ္ဒာနံ|
      stand |ပဌမော ပဏ္ဏာသကော။|
  block |၆။ အာသီသဝဂ္ဂေါ|
    block |၅၁။မဟာသီလဝဇာတကံ|
      count |၅၁|
        block |အာသီသေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
        block |ပဿာမိ ဝေါဟံ အတ္တာနံ၊ ယထာ ဣစ္ဆိံ တထာ အဟူတိ။|
      stand |မဟာသီလဝဇာတကံ ပဌမံ။|
    block |၅၂။ စူဠဇနကဇာတကံ|
      count |၅၂|
        block |ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
        block |ပဿာမိ ဝေါဟံ အတ္တာနံ၊ ဥဒကာ ထလမုဗ္ဘတန္တိ။|
      stand |စူဠဇနကဇာတကံ ဒုတိယံ။|
    block |၅၃။ ပုဏ္ဏပါတိဇာတကံ|
      count |၅၃|
        block |တထေဝ ပုဏ္ဏာ ပါတိယော၊ အညာယံ ဝတ္တတေ ကထာ။|
        block |အာကာရဏေန ဇာနာမိ၊ န စာယံ ဘဒ္ဒိကာ သုရာတိ။|
      stand |ပုဏ္ဏပါတိဇာတကံ တတိယံ။|
    block |၅၄။ ကိံဖလဇာတကံ|
      count |၅၄|
        block |နာယံ ရုက္ခေါ ဒုရာရုဟော၊ နပိ ဂါမတော အာရကာ။|
        block |အာကာရဏေန ဇာနာမိ၊ နာယံ သာဒုဖလော ဒုမောတိ။|
      stand |ကိံဖလဇာတကံ စတုတ္ထံ။|
    block |၅၅။ ပဉ္စာဝုဓဇာတကံ|
      count |၅၅|
        block |ယော အလီနေန စိတ္တေန၊ အလီနမနသော နရော။|
        block |ဘာဝေတိ ကုသလံ ဓမ္မံ၊ ယောဂက္ခေမဿ ပတ္တိယာ။|
        block |ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။|
      stand |ပဉ္စာဝုဓဇာတကံ ပဉ္စမံ။|
    block |၅၆။ ကဉ္စနက္ခန္ဓဇာတကံ|
      count |၅၆|
        block |ယော ပဟဋ္ဌေန စိတ္တေန၊ ပဟဋ္ဌမနသော နရော။|
        block |ဘာဝေတိ ကုသလံ ဓမ္မံ၊ ယောဂက္ခေမဿ ပတ္တိယာ။|
        block |ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။|
      stand |ကဉ္စနက္ခန္ဓဇာတကံ ဆဋ္ဌံ။|
    block |၅၇။ ဝါနရိန္ဒဇာတကံ|
      count |၅၇|
        block |ယဿေတေ စတုရော ဓမ္မာ၊ ဝါနရိန္ဒ ယထာ တဝ။|
        block |သစ္စံ ဓမ္မော ဓိတိ စာဂေါ၊ ဒိဋ္ဌံ သော အတိဝတ္တတီတိ။|
      stand |ဝါနရိန္ဒဇာတကံ သတ္တမံ။|
    block |၅၈။ တယောဓမ္မဇာတကံ|
      count |၅၈|
        block |ယဿေတေ စ တယော ဓမ္မာ၊ ဝါနရိန္ဒ ယထာ တဝ။|
        block |ဒက္ခိယံ သူရိယံ ပညာ၊ ဒိဋ္ဌံ သော အတိဝတ္တတီတိ။|
      stand |တယောဓမ္မဇာတကံ အဋ္ဌမံ။|
    block |၅၉။ ဘေရိဝါဒကဇာတကံ|
      count |၅၉|
        block |ဓမေ ဓမေ နာတိဓမေ၊ အတိဓန္တဉှိ ပါပကံ။|
        block |ဓန္တေန ဟိ သတံ လဒ္ဓံ၊ အတိဓန္တေန နာသိတန္တိ။|
      stand |ဘေရိဝါဒကဇာတကံ နဝမံ။|
    block |၆၀။ သင်္ခဓမဇာတကံ|
      count |၆၀|
        block |ဓမေ ဓမေ နာတိဓမေ၊ အတိဓန္တဉှိ ပါပကံ။|
        block |ဓန္တေနာဓိဂတာ ဘောဂါ၊ တေ တာတော ဝိဓမီ ဓမန္တိ။|
        block |ယထာ ဣစ္ဆိံ တထာဟုဒကာ ထလာ၊ သုရ သာဒုဖလော စ အလီနမနော။|
        block |သမ္ပဟဋ္ဌမနော စတုရော စ တယော၊ သတလဒ္ဓက ဘောဂဓနေန ဒသာတိ။|
      stand |သင်္ခဓမဇာတကံ ဒသမံ။|
      stand |အာသီသဝဂ္ဂေါ ဆဋ္ဌော။|
      block |တဿုဒ္ဒာနံ|
  block |၇။ ဣတ္ထိဝဂ္ဂေါ|
    block |၆၁။ အသာတမန္တဇာတကံ|
      count |၆၁|
        block |အသာ လောကိတ္ထိယော နာမ၊ ဝေလာ တာသံ န ဝိဇ္ဇတိ။|
        block |သာရတ္တာ စ ပဂဗ္ဘာ စ၊ သိခီ သဗ္ဗဃသော ယထာ။|
        block |တာ ဟိတွာ ပဗ္ဗဇိဿာမိ၊ ဝိဝေကမနုဗြူဟယန္တိ။|
      stand |အသာတမန္တဇာတကံ ပဌမံ။|
    block |၆၂။ အဏ္ဍဘူတဇာတကံ|
      count |၆၂|
        block |ယံ ဗြာဟ္မဏော အဝါဒေသိ၊ ဝီဏံ သမုခဝေဌိတော။|
        block |အဏ္ဍဘူတာ ဘတာ ဘရိယာ၊ တာသု ကော ဇာတု ဝိဿသေတိ။|
      stand |အဏ္ဍဘူတဇာတကံ ဒုတိယံ။|
    block |၆၃။ တက္ကပဏ္ဍိတဇာတကံ|
      count |၆၃|
        block |ကောဓနာ အကတညူ စ၊ ပိသုဏာ မိတ္တဘေဒိကာ။|
        block |ဗြဟ္မစရိယံ စရ ဘိက္ခု၊ သော သုခံ န ဝိဟာဟသီတိ။|
      stand |တက္ကပဏ္ဍိတဇာတကံ တတိယံ။|
    block |၆၄။ ဒုရာဇာနဇာတကံ|
      count |၆၄|
        block |မာ သု နန္ဒိ ဣစ္ဆတိ မံ၊ မာ သု သောစိ န မိစ္ဆတိ။|
        block |ထီနံ ဘာဝေါ ဒုရာဇာနော၊ မစ္ဆဿေဝေါဒကေ ဂတန္တိ။|
      stand |ဒုရာဇာနဇာတကံ စတုတ္ထံ။|
    block |၆၅။ အနဘိရတိဇာတကံ|
      count |၆၅|
        block |ယထာ နဒီ စ ပန္ထော စ၊ ပါနာဂါရံ သဘာ ပပါ။|
        block |ဧဝံ လောကိတ္ထိယော နာမ၊ နာသံ ကုဇ္ဈန္တိ ပဏ္ဍိတာတိ။|
      stand |အနဘိရတိဇာတကံ ပဉ္စမံ။|
    block |၆၆။ မုဒုလက္ခဏဇာတကံ|
      count |၆၆|
        block |ဧကာ ဣစ္ဆာ ပုရေ အာသိ၊ အလဒ္ဓါ မုဒုလက္ခဏံ။|
        block |ယတော လဒ္ဓါ အဠာရက္ခီ၊ ဣစ္ဆာ ဣစ္ဆံ ဝိဇာယထာတိ။|
      stand |မုဒုလက္ခဏဇာတကံ ဆဋ္ဌံ။|
    block |၆၇။ ဥစ္ဆင်္ဂဇာတကံ|
      count |၆၇|
        block |ဥစ္ဆင်္ဂေ ဒေဝ မေ ပုတ္တော၊ ပထေ ဓာဝန္တိယာ ပတိ။|
        block |တဉ္စ ဒေသံ န ပဿာမိ၊ ယတော သောဒရိယမာနယေတိ။|
      stand |ဥစ္ဆင်္ဂဇာတကံ သတ္တမံ။|
    block |၆၈။ သာကေတဇာတကံ|
      count |၆၈|
        block |ယသ္မိံ မနော နိဝိသတိ၊ စိတ္တဉ္စာပိ ပသီဒတိ။|
        block |အဒိဋ္ဌပုဗ္ဗကေ ပေါသေ၊ ကာမံ တသ္မိမ္ပိ ဝိဿသေတိ။|
      stand |သာကေတဇာတကံ အဋ္ဌမံ။|
    block |၆၉။ ဝိသဝန္တဇာတကံ|
      count |၆၉|
        block |ဓိရတ္ထု တံ ဝိသံ ဝန္တံ၊ ယမဟံ ဇီဝိတကာရဏာ။|
        block |ဝန္တံ ပစ္စာဝမိဿာမိ၊ မတံ မေ ဇီဝိတာ ဝရန္တိ။|
      stand |ဝိသဝန္တဇာတကံ နဝမံ။|
    block |၇၀။ ကုဒ္ဒာလဇာတကံ|
      count |၇၀|
        block |န တံ ဇိတံ သာဓု ဇိတံ၊ ယံ ဇိတံ အဝဇီယတိ။|
        block |တံ ခေါ ဇိတံ သာဓု ဇိတံ၊ ယံ ဇိတံ နာဝဇီယတီတိ။|
        block |သိခီသဗ္ဗဃသောပိ စ ဝီဏဝရော၊ ပိသုဏာ မိတ္တဘေဒိကာ နန္ဒီ နဒီ။|
        block |မုဒုလက္ခဏ သောဒရိယာ စ မနော၊ ဝိသ သာဓုဇိတေန ဘဝန္တိ ဒသာတိ။|
      stand |ကုဒ္ဒာလဇာတကံ ဒသမံ။|
      stand |ဣတ္ထိဝဂ္ဂေါ သတ္တမော။|
      block |တဿုဒ္ဒာနံ|
  block |၈။ ဝရုဏဝဂ္ဂေါ|
    block |၇၁။ ဝရုဏဇာတကံ|
      count |၇၁|
        block |ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။|
        block |ဝရုဏကဋ္ဌ ဘဉ္ဇောဝ၊ သ ပစ္ဆာ မနုတပ္ပတီတိ။|
      stand |ဝရုဏဇာတကံ ပဌမံ။|
    block |၇၂။ သီလဝဟတ္ထိဇာတကံ|
      count |၇၂|
        block |အကတညုဿ ပေါသဿ၊ နိစ္စံ ဝိဝရဒဿိနော။|
        block |သဗ္ဗံ စေ ပထဝိံ ဒဇ္ဇာ၊ နေဝ နံ အဘိရာဓယေတိ။|
      stand |သီလဝဟတ္ထိဇာတကံ ဒုတိယံ။|
    block |၇၃။ သစ္စံကိရဇာတကံ|
      count |၇၃|
        block |သစ္စံ ကိရေဝမာဟံသု၊ နရာ ဧကစ္စိယာ ဣဓ။|
        block |ကဋ္ဌံ နိပ္လဝိတံ သေယျော၊ န တွေဝေကစ္စိယော နရောတိ။|
      stand |သစ္စံကိရဇာတကံ တတိယံ။|
    block |၇၄။ ရုက္ခဓမ္မဇာတကံ|
      count |၇၄|
        block |သာဓူ သမ္ဗဟုလာ ဉာတီ၊ အပိ ရုက္ခါ အရညဇာ။|
        block |ဝါတော ဝဟတိ ဧကဋ္ဌံ၊ ဗြဟန္တမ္ပိ ဝနပ္ပတိန္တိ။|
      stand |ရုက္ခဓမ္မဇာတကံ စတုတ္ထံ။|
    block |၇၅။ မစ္ဆဇာတကံ|
      count |၇၅|
        block |အဘိတ္ထနယ ပဇ္ဇုန္န၊ နိဓိံ ကာကဿ နာသယ။|
        block |ကာကံ သောကာယ ရန္ဓေဟိ၊ မဉ္စ သောကာ ပမောစယာတိ။|
      stand |မစ္ဆဇာတကံ ပဉ္စမံ။|
    block |၇၆။ အသင်္ကိယဇာတကံ|
      count |၇၆|
        block |အသင်္ကိယောမှိ ဂါမမှိ၊ အရညေ နတ္ထိ မေ ဘယံ။|
        block |ဥဇုံ မဂ္ဂံ သမာရူဠှော၊ မေတ္တာယ ကရုဏာယ စာတိ။|
      stand |အသင်္ကိယဇာတကံ ဆဋ္ဌံ။|
    block |၇၇။ မဟာသုပိနဇာတကံ|
      count |၇၇|
        block |ဥသဘာ ရုက္ခါ ဂါဝိယော ဂဝါ စ၊ အဿော ကံသော သိင်္ဂါလီ စ ကုမ္ဘော။|
        block |ပေါက္ခရဏီ စ အပါကစန္ဒနံ၊ လာဗူနိ သီဒန္တိ သိလာ ပ္လဝန္တိ။|
        block |မဏ္ဍူကိယော ကဏှသပ္ပေ ဂိလန္တိ၊ ကာကံ သုပဏ္ဏာ ပရိဝါရယန္တိ။|
        block |တသာ ဝကာ ဧဠကာနံ ဘယာဟိ၊ ဝိပရိယာသော ဝတ္တတိ နယိဓ မတ္ထီတိ။|
      stand |မဟာသုပိနဇာတကံ သတ္တမံ။|
    block |၇၈။ ဣလ္လိသဇာတကံ|
      count |၇၈|
        block |ဥဘော ခဉ္ဇာ ဥဘော ကုဏီ၊ ဥဘော ဝိသမစက္ခုကာ။|
        block |ဥဘိန္နံ ပိဠကာ ဇာတာ၊ နာဟံ ပဿာမိ ဣလ္လိသန္တိ။|
      stand |ဣလ္လိသဇာတကံ အဋ္ဌမံ။|
    block |၇၉။ ခရဿရဇာတကံ|
      count |၇၉|
        block |ယတော ဝိလုတ္တာ စ ဟတာ စ ဂါဝေါ၊ ဒဍ္ဎာနိ ဂေဟာနိ ဇနော စ နီတော။|
        block |အထာဂမာ ပုတ္တဟတာယ ပုတ္တော၊ ခရဿရံ ဍိဏ္ဍိမံ ဝါဒယန္တောတိ။|
      stand |ခရဿရဇာတကံ နဝမံ။|
    block |၈၀။ ဘီမသေနဇာတကံ|
      count |၈၀|
        block |ယံ တေ ပဝိကတ္ထိတံ ပုရေ၊ အထ တေ ပူတိသရာ သဇန္တိ ပစ္ဆာ။|
        block |ဥဘယံ န သမေတိ ဘီမသေန၊ ယုဒ္ဓကထာ စ ဣဒဉ္စ တေ ဝိဟညန္တိ။|
        block |ဝရုဏာ အကတညူဝရေ တု သစ္စဝရံ၊ သဝနပ္ပတိနာ စ အဘိတ္ထနယ။|
        block |ကရုဏာယ သိလာပ္လဝ ဣလ္လိသတော၊ ပုန ဍိဏ္ဍိမပူတိသရေန ဒသာတိ။|
      stand |ဘီမသေနဇာတကံ ဒသမံ။|
      stand |ဝရုဏဝဂ္ဂေါ အဋ္ဌမော။|
      block |တဿုဒ္ဒာနံ|
  block |၉။ အပါယိမှဝဂ္ဂေါ|
    block |၈၁။ သုရာပါနဇာတကံ|
      count |၈၁|
        block |အပါယိမှ အနစ္စိမှ၊ အဂါယိမှ ရုဒိမှ စ။|
        block |ဝိသညိကရဏိံ ပိတွာ၊ ဒိဋ္ဌာ နာဟုမှ ဝါနရာတိ။|
      stand |သုရာပါနဇာတကံ ပဌမံ။|
    block |၈၂။ မိတ္တဝိန္ဒကဇာတကံ|
      count |၈၂|
        block |အတိက္ကမ္မ ရမဏကံ၊ သဒာမတ္တဉ္စ ဒူဘကံ။|
        block |သွာသိ ပါသာဏမာသီနော၊ ယသ္မာ ဇီဝံ န မောက္ခသီတိ။|
      stand |မိတ္တဝိန္ဒကဇာတကံ ဒုတိယံ။|
    block |၈၃။ ကာလကဏ္ဏိဇာတကံ|
      count |၈၃|
        block |မိတ္တော ဟဝေ သတ္တပဒေန ဟောတိ၊ သဟာယော ပန ဒွာဒသကေန ဟောတိ။|
        block |မာသဍ္ဎမာသေန စ ဉာတိ ဟောတိ၊ တတုတ္တရိံ အတ္တသမောပိ ဟောတိ။|
        block |သောဟံ ကထံ အတ္တသုခဿ ဟေတု၊ စိရသန္ထုတံ ကာဠကဏ္ဏိံ ဇဟေယျန္တိ။|
      stand |ကာလကဏ္ဏိဇာတကံ တတိယံ။|
    block |၈၄။ အတ္ထဿဒွာရဇာတကံ|
      count |၈၄|
        block |အာရောဂျမိစ္ဆေ ပရမဉ္စ လာဘံ၊ သီလဉ္စ ဝုဒ္ဓါနုမတံ သုတဉ္စ။|
        block |ဓမ္မာနုဝတ္တီ စ အလီနတာ စ၊ အတ္ထဿ ဒွာရာ ပမုခါ ဆဠေတေတိ။|
      stand |အတ္ထဿဒွာရဇာတကံ စတုတ္ထံ။|
    block |၈၅။ ကိံပက္ကဇာတကံ|
      count |၈၅|
        block |အာယတိံ ဒောသံ နာညာယ၊ ယော ကာမေ ပဋိသေဝတိ။|
        block |ဝိပါကန္တေ ဟနန္တိ နံ၊ ကိံပက္ကမိဝ ဘက္ခိတန္တိ။|
      stand |ကိံပက္ကဇာတကံ ပဉ္စမံ။|
    block |၈၆။ သီလဝီမံသကဇာတကံ|
      count |၈၆|
        block |သီလံ ကိရေဝ ကလျာဏံ၊ သီလံ လောကေ အနုတ္တရံ။|
        block |ပဿ ဃောရဝိသော နာဂေါ၊ သီလဝါတိ န ဟညတီတိ။|
      stand |သီလဝီမံသကဇာတကံ ဆဋ္ဌံ။|
    block |၈၇။ မင်္ဂလဇာတကံ|
      count |၈၇|
        block |ယဿ မင်္ဂလာ သမူဟတာသေ၊ ဥပ္ပါတာ သုပိနာ စ လက္ခဏာ စ။|
        block |သော မင်္ဂလဒောသဝီတိဝတ္တော၊ ယုဂယောဂါဓိဂတော န ဇာတုမေတီတိ။|
      stand |မင်္ဂလဇာတကံ သတ္တမံ။|
    block |၈၈။ သာရမ္ဘဇာတကံ|
      count |၈၈|
        block |ကလျာဏိမေဝ မုဉ္စေယျ၊ န ဟိ မုဉ္စေယျ ပါပိကံ။|
        block |မောက္ခေါ ကလျာဏိယာ သာဓု၊ မုတွာ တပ္ပတိ ပါပိကန္တိ။|
      stand |သာရမ္ဘဇာတကံ အဋ္ဌမံ။|
    block |၈၉။ ကုဟကဇာတကံ|
      count |၈၉|
        block |ဝါစာဝ ကိရ တေ အာသိ၊ သဏှာ သခိလဘာဏိနော။|
        block |တိဏမတ္တေ အသဇ္ဇိတ္ထော၊ နော စ နိက္ခသတံ ဟရန္တိ။|
      stand |ကုဟကဇာတကံ နဝမံ။|
    block |၉၀။ အကတညုဇာတကံ|
      count |၉၀|
        block |ယော ပုဗ္ဗေ ကတကလျာဏော၊ ကတတ္ထော နာဝဗုဇ္ဈတိ။|
        block |ပစ္ဆာ ကိစ္စေ သမုပ္ပန္နေ၊ ကတ္တာရံ နာဓိဂစ္ဆတီတိ။|
        block |အပါယိမှ စ ဒူဘကံ သတ္တပဒံ၊ ဆဠဒွရ စ အာယတိနာ စ ပုန။|
        block |အဟိသီလဝ မင်္ဂလိ ပါပိကဿာ၊ သတံနိက္ခ ကတတ္ထဝရေန ဒသာတိ။|
      stand |အကတညုဇာတကံ ဒသမံ။|
      stand |အပါယိမှဝဂ္ဂေါ နဝမော။|
      block |တဿုဒ္ဒာနံ|
  block |၁၀။ လိတ္တဝဂ္ဂေါ|
    block |၉၁။ လိတ္တဇာတကံ|
      count |၉၁|
        block |လိတ္တံ ပရမေန တေဇသာ၊ ဂိလမက္ခံ ပုရိသော န ဗုဇ္ဈတိ။|
        block |ဂိလ ရေ ဂိလ ပါပဓုတ္တက၊ ပစ္ဆာ တေ ကဋုကံ ဘဝိဿတီတိ။|
      stand |လိတ္တဇာတကံ ပဌမံ။|
    block |၉၂။ မဟာသာရဇာတကံ|
      count |၉၂|
        block |ဥက္ကဋ္ဌေ သူရမိစ္ဆန္တိ၊ မန္တီသု အကုတူဟလံ။|
        block |ပိယဉ္စ အန္နပါနမှိ၊ အတ္ထေ ဇာတေ စ ပဏ္ဍိတန္တိ။|
      stand |မဟာသာရဇာတကံ ဒုတိယံ။|
    block |၉၃။ ဝိသာသဘောဇနဇာတကံ|
      count |၉၃|
        block |န ဝိဿသေ အဝိဿတ္ထေ၊ ဝိဿတ္ထေပိ န ဝိဿသေ။|
        block |ဝိဿာသာ ဘယမနွေတိ၊ သီဟံဝ မိဂမာတုကာတိ။|
      stand |ဝိသာသဘောဇနဇာတကံ တတိယံ။|
    block |၉၄။ လောမဟံသဇာတကံ|
      count |၉၄|
        block |သောတတ္တော သောသိန္ဒော စေဝ၊ ဧကော ဘိံသနကေ ဝနေ။|
        block |နဂ္ဂေါ န စဂ္ဂိမာသီနော၊ ဧသနာပသုတော မုနီတိ။|
      stand |လောမဟံသဇာတကံ စတုတ္ထံ။|
    block |၉၅။ မဟာသုဒဿနဇာတကံ|
      count |၉၅|
        block |အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။|
        block |ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါတိ။|
      stand |မဟာသုဒဿနဇာတကံ ပဉ္စမံ။|
    block |၉၆။ တေလပတ္တဇာတကံ|
      count |၉၆|
        block |သမတိတ္တိကံ အနဝသေကံ၊ တေလပတ္တံ ယထာ ပရိဟရေယျ။|
        block |ဧဝံ သစိတ္တမနုရက္ခေ၊ ပတ္ထယာနော ဒိသံ အဂတပုဗ္ဗန္တိ။|
      stand |တေလပတ္တဇာတကံ ဆဋ္ဌံ။|
    block |၉၇။ နာမသိဒ္ဓိဇာတကံ|
      count |၉၇|
        block |ဇီဝကဉ္စ မတံ ဒိသွာ၊ ဓနပါလိဉ္စ ဒုဂ္ဂတံ။|
        block |ပန္ထကဉ္စ ဝနေ မူဠှံ၊ ပါပကော ပုနရာဂတောတိ။|
      stand |နာမသိဒ္ဓိဇာတကံ သတ္တမံ။|
    block |၉၈။ ကူဋဝါဏိဇဇာတကံ|
      count |၉၈|
        block |သာဓု ခေါ ပဏ္ဍိတော နာမ၊ န တွေဝ အတိပဏ္ဍိတော။|
        block |အတိပဏ္ဍိတေန ပုတ္တေန၊ မနမှိ ဥပကူဠိတောတိ။|
      stand |ကူဋဝါဏိဇဇာတကံ အဋ္ဌမံ။|
    block |၉၉။ ပရောသဟဿဇာတကံ|
      count |၉၉|
        block |ပရောသဟဿမ္ပိ သမာဂတာနံ၊ ကန္ဒေယျုံ တေ ဝဿသတံ အပညာ။|
        block |ဧကောဝ သေယျော ပုရိသော သပညော၊ ယော ဘာသိတဿ ဝိဇာနာတိ အတ္ထန္တိ။|
      stand |ပရောသဟဿဇာတကံ နဝမံ။|
    block |၁၀၀။ အသာတရူပဇာတကံ|
      count |၁၀၀|
        block |အသာတံ သာတရူပေန၊ ပိယရူပေန အပ္ပိယံ။|
        block |ဒုက္ခံ သုခဿ ရူပေန၊ ပမတ္တမတိဝတ္တတီတိ။|
        block |ဂိလမက္ခကုတူဟလ မာတုကဿာ၊ မုနိနာ စ အနိစ္စတ ပတ္တဝရံ။|
        block |ဓနပါလိဝရော အတိပဏ္ဍိတကော၊ သပရောသဟဿအသာတဒသာတိ။|
      stand |အသာတရူပဇာတကံ ဒသမံ။|
      stand |လိတ္တဝဂ္ဂေါ ဒသမော။|
      block |တဿုဒ္ဒာနံ|
      stand |မဇ္ဈိမော ပဏ္ဏာသကော။|
  block |၁၁။ ပရောသတဝဂ္ဂေါ|
    block |၁၀၁။ ပရောသတဇာတကံ|
      count |၁၀၁|
        block |ပရောသတံ စေပိ သမာဂတာနံ၊ ဈာယေယျုံ တေ ဝဿသတံ အပညာ။|
        block |ဧကောဝ သေယျော ပုရိသော သပညော၊ ယော ဘာသိတဿ ဝိဇာနာတိ အတ္ထန္တိ။|
      stand |ပရောသတဇာတကံ ပဌမံ။|
    block |၁၀၂။ ပဏ္ဏိကဇာတကံ|
      count |၁၀၂|
        block |ယော ဒုက္ခဖုဋ္ဌာယ ဘဝေယျ တာဏံ၊ သော မေ ပိတာ ဒုဗ္ဘိ ဝနေ ကရောတိ။|
        block |သာ ကဿ ကန္ဒာမိ ဝနဿ မဇ္ဈေ၊ ယော တာယိတာ သော သဟသံ ကရောတီတိ။|
      stand |ပဏ္ဏိကဇာတကံ ဒုတိယံ။|
    block |၁၀၃။ ဝေရိဇာတကံ|
      count |၁၀၃|
        block |ယတ္ထ ဝေရီ နိဝိသတိ၊ န ဝသေ တတ္ထ ပဏ္ဍိတော။|
        block |ဧကရတ္တံ ဒိရတ္တံ ဝါ၊ ဒုက္ခံ ဝသတိ ဝေရိသူတိ။|
      stand |ဝေရိဇာတကံ တတိယံ။|
    block |၁၀၄။ မိတ္တဝိန္ဒကဇာတကံ|
      count |၁၀၄|
        block |စတုဗ္ဘိ အဋ္ဌဇ္ဈဂမာ၊ အဋ္ဌာဟိပိ စ သောဠသ။|
        block |သောဠသာဟိ စ ဗာတ္တိံသ၊ အတြိစ္ဆံ စက္ကမာသဒော။|
        block |ဣစ္ဆာဟတဿ ပေါသဿ၊ စက္ကံ ဘမတိ မတ္ထကေတိ။|
      stand |မိတ္တဝိန္ဒကဇာတကံ စတုတ္ထံ။|
    block |၁၀၅။ ဒုဗ္ဗလကဋ္ဌဇာတကံ|
      count |၁၀၅|
        block |ဗဟုမ္ပေတံ ဝနေ ကဋ္ဌံ၊ ဝါတော ဘဉ္ဇတိ ဒုဗ္ဗလံ။|
        block |တဿ စေ ဘာယသီ နာဂ၊ ကိသော နူန ဘဝိဿသီတိ။|
      stand |ဒုဗ္ဗလကဋ္ဌဇာတကံ ပဉ္စမံ။|
    block |၁၀၆။ ဥဒဉ္စနီဇာတကံ|
      count |၁၀၆|
        block |သုခံ ဝတ မံ ဇီဝန္တံ၊ ပစမာနာ ဥဒဉ္စနီ။|
        block |စောရီ ဇာယပ္ပဝါဒေန၊ တေလံ လောဏဉ္စ ယာစတီတိ။|
      stand |ဥဒဉ္စနီဇာတကံ ဆဋ္ဌံ။|
    block |၁၀၇။ သာလိတ္တကဇာတကံ|
      count |၁၀၇|
        block |သာဓု ခေါ သိပ္ပကံ နာမ၊ အပိ ယာဒိသ ကီဒိသံ။|
        block |ပဿ ခဉ္ဇပ္ပဟာရေန၊ လဒ္ဓါ ဂါမာ စတုဒ္ဒိသာတိ။|
      stand |သာလိတ္တကဇာတကံ သတ္တမံ။|
    block |၁၀၈။ ဗာဟိယဇာတကံ|
      count |၁၀၈|
        block |သိက္ခေယျ သိက္ခိတဗ္ဗာနိ၊ သန္တိ တစ္ဆန္ဒိနော ဇနာ။|
        block |ဗာဟိယာ ဟိ သုဟန္နေန၊ ရာဇာနမဘိရာဓယီတိ။|
      stand |ဗာဟိယဇာတကံ အဋ္ဌမံ။|
    block |၁၀၉။ ကုဏ္ဍပူဝဇာတကံ|
      count |၁၀၉|
        block |ယထန္နော ပုရိသော ဟောတိ၊ တထန္နာ တဿ ဒေဝတာ။|
        block |အာဟရေတံ ကုဏ္ဍပူဝံ၊ မာ မေ ဘာဂံ ဝိနာသယာတိ။|
      stand |ကုဏ္ဍပူဝဇာတကံ နဝမံ။|
    block |၁၁၀။ သဗ္ဗသံဟာရကပဉှဇာတကံ|
      count |၁၁၀|
        block |သဗ္ဗသံဟာရကော နတ္ထိ၊ သုဒ္ဓံ ကင်္ဂု ပဝါယတိ။|
        block |အလိကံ ဘာယတိယံ ဓုတ္တီ၊ သစ္စမာဟ မဟလ္လိကာတိ။|
        block |သပရောသတ တာယိတ ဝေရီ ပုန၊ ဘမစက္ကထ နာဂသိရိဝှယနော။|
        block |သုခကဉ္စ ဝတ သိပ္ပက ဗာဟိယာ၊ ကုဏ္ဍပူဝ မဟလ္လိကကာ စ ဒသာတိ။|
      stand |သဗ္ဗသံဟာရကပဉှဇာတကံ ဒသမံ။|
      stand |ပရောသတဝဂ္ဂေါ ဧကာဒသမော။|
      block |တဿုဒ္ဒာနံ|
  block |၁၂။ ဟံစိဝဂ္ဂေါ|
    block |၁၁၁။ ဂဒြဘပဉှဇာတကံ|
      count |၁၁၁|
        block |ဟံစိ တုဝံ ဧဝမညသိ သေယျော၊ ပုတ္တေန ပိတာတိ ရာဇသေဋ္ဌ။|
        block |ဟန္ဒဿတရဿ တေ အယံ၊ အဿတရဿ ဟိ ဂဒြဘော ပိတာတိ။|
      stand |ဂဒြဘပဉှဇာတကံ ပဌမံ။|
    block |၁၁၂။ အမရာဒေဝီပဉှဇာတကံ|
      count |၁၁၂|
        block |ယေန သတ္တုဗိလင်္ဂါ စ၊ ဒိဂုဏပလာသော စ ပုပ္ဖိတော။|
        block |ယေန ဒဒာမိ တေန ဝဒာမိ၊ ယေန န ဒဒာမိ န တေန ဝဒာမိ။|
        block |ဧသ မဂ္ဂေါ ယဝမဇ္ဈကဿ၊ ဧတံ ဆန္နပထံ ဝိဇာနာဟီတိ။|
      stand |အမရာဒေဝီပဉှဇာတကံ ဒုတိယံ။|
    block |၁၁၃။ သိင်္ဂါလဇာတကံ|
      count |၁၁၃|
        block |သဒ္ဒဟာသိ သိင်္ဂါလဿ၊ သုရာပီတဿ ဗြာဟ္မဏ။|
        block |သိပ္ပိကာနံ သတံ နတ္ထိ၊ ကုတော ကံသသတာ ဒုဝေတိ။|
      stand |သိင်္ဂါလဇာတကံ တတိယံ။|
    block |၁၁၄။ မိတစိန္တိဇာတကံ|
      count |၁၁၄|
        block |ဗဟုစိန္တီ အပ္ပစိန္တီ၊ ဥဘော ဇာလေ အဗဇ္ဈရေ။|
        block |မိတစိန္တီ ပမောစေသီ၊ ဥဘော တတ္ထ သမာဂတာတိ။|
      stand |မိတစိန္တိဇာတကံ စတုတ္ထံ။|
    block |၁၁၅။ အနုသာသိကဇာတကံ|
      count |၁၁၅|
        block |ယာယည မနုသာသတိ၊ သယံ လောလုပ္ပစာရိနီ။|
        block |သာယံ ဝိပက္ခိကာ သေတိ၊ ဟတာ စက္ကေန သာသိကာတိ။|
      stand |အနုသာသိကဇာတကံ ပဉ္စမံ။|
    block |၁၁၆။ ဒုဗ္ဗစဇာတကံ|
      count |၁၁၆|
        block |အတိကရမကရာစရိယ၊ မယှမ္ပေတံ န ရုစ္စတိ။|
        block |စတုတ္ထေ လင်္ဃယိတွာန၊ ပဉ္စမာယသိ အာဝုတောတိ။|
      stand |ဒုဗ္ဗစဇာတကံ ဆဋ္ဌံ။|
    block |၁၁၇။ တိတ္တိရဇာတကံ|
      count |၁၁၇|
        block |အစ္စုဂ္ဂတာတိလပတာ၊ အတိဝေလံ ပဘာသိတာ။|
        block |ဝါစာ ဟနတိ ဒုမ္မေဓံ၊ တိတ္တိရံဝါတိဝဿိတန္တိ။|
      stand |တိတ္တိရဇာတကံ သတ္တမံ။|
    block |၁၁၈။ ဝဋ္ဋကဇာတကံ|
      count |၁၁၈|
        block |နာစိန္တယန္တော ပုရိသော၊ ဝိသေသမဓိဂစ္ဆတိ။|
        block |စိန္တိတဿ ဖလံ ပဿ၊ မုတ္တောသ္မိ ဝဓဗန္ဓနာတိ။|
      stand |ဝဋ္ဋကဇာတကံ အဋ္ဌမံ။|
    block |၁၁၉။ အကာလရာဝိဇာတကံ|
      count |၁၁၉|
        block |အမာတာပိတရသံဝဒ္ဓေါ၊ အနာစေရကုလေ ဝသံ။|
        block |နာယံ ကာလံ အကာလံ ဝါ၊ အဘိဇာနာတိ ကုက္ကုဋောတိ။|
      stand |အကာလရာဝိဇာတကံ နဝမံ။|
    block |၁၂၀။ ဗန္ဓနမောက္ခဇာတကံ|
      count |၁၂၀|
        block |အဗဒ္ဓါ တတ္ထ ဗဇ္ဈန္တိ၊ ယတ္ထ ဗာလာ ပဘာသရေ။|
        block |ဗဒ္ဓါပိ တတ္ထ မုစ္စန္တိ၊ ယတ္ထ ဓီရာ ပဘာသရေတိ။|
        block |အထ ဂဒြဘ သတ္တုဝ ကံသသတံ၊ ဗဟုစိန္တိ သာသိကာယာတိကရ။|
        block |အတိဝေလ ဝိသေသမနာစရိယောဝ၊ ဓီရာပဘာသရတေန ဒသာတိ။|
      stand |ဗန္ဓနမောက္ခဇာတကံ ဒသမံ။|
      stand |ဟံစိဝဂ္ဂေါ ဒွာဒသမော။|
      block |တဿုဒ္ဒာနံ|
  block |၁၃။ ကုသနာဠိဝဂ္ဂေါ|
    block |၁၂၁။ ကုသနာဠိဇာတကံ|
      count |၁၂၁|
        block |ကရေ သရိက္ခေါ အထ ဝါပိ သေဋ္ဌော၊ နိဟီနကော ဝါပိ ကရေယျ ဧကော။|
        block |ကရေယျုမေတေ ဗျသနေ ဥတ္တမတ္ထံ၊ ယထာ အဟံ ကုသနာဠိ ရုစာယန္တိ။|
      stand |ကုသနာဠိဇာတကံ ပဌမံ။|
    block |၁၂၂။ ဒုမ္မေဓဇာတကံ|
      count |၁၂၂|
        block |ယသံ လဒ္ဓါန ဒုမ္မေဓော၊ အနတ္ထံ စရတိ အတ္တနော။|
        block |အတ္တနော စ ပရေသဉ္စ၊ ဟိံသာယ ပဋိပဇ္ဇတီတိ။|
      stand |ဒုမ္မေဓဇာတကံ ဒုတိယံ။|
    block |၁၂၃။ နင်္ဂလီသဇာတကံ|
      count |၁၂၃|
        block |အသဗ္ဗတ္ထဂါမိံ ဝါစံ၊ ဗာလော သဗ္ဗတ္ထ ဘာသတိ။|
        block |နာယံ ဒဓိံ ဝေဒိ န နင်္ဂလီသံ၊ ဒဓိပ္ပယံ မညတိ နင်္ဂလီသန္တိ။|
      stand |နင်္ဂလီသဇာတကံ တတိယံ။|
    block |၁၂၄။ အမ္ဗဇာတကံ|
      count |၁၂၄|
        block |ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
        block |ဝါယာမဿ ဖလံ ပဿ၊ ဘုတ္တာ အမ္ဗာ အနီတိဟန္တိ။|
      stand |အမ္ဗဇာတကံ စတုတ္ထံ။|
    block |၁၂၅။ ကဋာဟကဇာတကံ|
      count |၁၂၅|
        block |ဗဟုမ္ပိ သော ဝိကတ္ထေယျ၊ အညံ ဇနပဒံ ဂတော။|
        block |အနွာဂန္တွာန ဒူသေယျ၊ ဘုဉ္ဇ ဘောဂေ ကဋာဟကာတိ။|
      stand |ကဋာဟကဇာတကံ ပဉ္စမံ။|
    block |၁၂၆။ အသိလက္ခဏဇာတကံ|
      count |၁၂၆|
        block |တဒေဝေကဿ ကလျာဏံ၊ တဒေဝေကဿ ပါပကံ။|
        block |တသ္မာ သဗ္ဗံ န ကလျာဏံ၊ သဗ္ဗံ ဝါပိ န ပါပကန္တိ။|
      stand |အသိလက္ခဏဇာတကံ ဆဋ္ဌံ။|
    block |၁၂၇။ ကလဏ္ဍုကဇာတကံ|
      count |၁၂၇|
        block |တေ ဒေသာ တာနိ ဝတ္ထူနိ၊ အဟဉ္စ ဝနဂေါစရော။|
        block |အနုဝိစ္စ ခေါ တံ ဂဏှေယျုံ၊ ပိဝ ခီရံ ကလဏ္ဍုကာတိ။|
      stand |ကလဏ္ဍုကဇာတကံ သတ္တမံ။|
    block |၁၂၈။ ဗိဠာရဝတဇာတကံ|
      count |၁၂၈|
        block |ယော ဝေ ဓမ္မံ ဓဇံ ကတွာ၊ နိဂူဠှော ပါပမာစရေ။|
        block |ဝိဿာသယိတွာ ဘူတာနိ၊ ဗိဠာရံ နာမ တံ ဝတန္တိ။|
      stand |ဗိဠာရဝတဇာတကံ အဋ္ဌမံ။|
    block |၁၂၉။ အဂ္ဂိကဘာရဒွာဇဇာတကံ|
      count |၁၂၉|
        block |နာယံ သိခါ ပုညဟေတု၊ ဃာသဟေတု အယံ သိခါ။|
        block |နာင်္ဂုဋ္ဌဂဏနံ ယာတိ၊ အလံ တေ ဟောတု အဂ္ဂိကာတိ။|
      stand |အဂ္ဂိကဘာရဒွာဇဇာတကံ နဝမံ။|
    block |၁၃၀။ ကောသိယဇာတကံ|
      count |၁၃၀|
        block |ယထာ ဝါစာ စ ဘုဉ္ဇဿု၊ ယထာ ဘုတ္တဉ္စ ဗျာဟရ။|
        block |ဥဘယံ တေ န သမေတိ၊ ဝါစာ ဘုတ္တဉ္စ ကောသိယေတိ။|
        block |ကုသနာဠိသိရိဝှယနော စ ယသံ၊ ဒဓိ မမ္ဗ ကဋာဟကပဉ္စမကော။|
        block |အထ ပါပက ခီရ ဗိဠာရဝတံ၊ သိခိ ကောသိယသဝှယနေန ဒသာတိ။|
      stand |ကောသိယဇာတကံ ဒသမံ။|
      stand |ကုသနာဠိဝဂ္ဂေါ တေရသမော။|
      block |တဿုဒ္ဒာနံ|
  block |၁၄။ အသမ္ပဒာနဝဂ္ဂေါ|
    block |၁၃၁။ အသမ္ပဒာနဇာတကံ|
      count |၁၃၁|
        block |အသမ္ပဒာနေနိတရီတရဿ၊ ဗာလဿ မိတ္တာနိ ကလီ ဘဝန္တိ။|
        block |တသ္မာ ဟရာမိ ဘုသံ အဍ္ဎမာနံ၊ မာ မေ မိတ္တိ ဇီယိတ္ထ သဿတာယန္တိ။|
      stand |အသမ္ပဒာနဇာတကံ ပဌမံ။|
    block |၁၃၂။ ဘီရုကဇာတကံ|
      count |၁၃၂|
        block |ကုသလူပဒေသေ ဓိတိယာ ဒဠှာယ စ၊ အနိဝတ္တိတတ္တာဘယဘီရုတာယ စ။|
        block |န ရက္ခသီနံ ဝသမာဂမိမှသေ၊ သ သောတ္ထိဘာဝေါ မဟတာ ဘယေန မေတိ။|
      stand |ဘီရုက ဇာတကံ ဒုတိယံ။|
    block |၁၃၃။ ဃတာသနဇာတကံ|
      count |၁၃၃|
        block |ခေမံ ယဟိံ တတ္ထ အရီ ဥဒီရိတော၊ ဒကဿ မဇ္ဈေ ဇလတေ ဃတာသနော။|
        block |န အဇ္ဇ ဝါသော မဟိယာ မဟီရုဟေ၊ ဒိသာ ဘဇဝှော သရဏာဇ္ဇ နော ဘယန္တိ။|
      stand |ဃတာသနဇာတကံ တတိယံ။|
    block |၁၃၄။ ဈာနသောဓနဇာတကံ|
      count |၁၃၄|
        block |ယေ သညိနော တေပိ ဒုဂ္ဂတာ၊ ယေပိ အသညိနော တေပိ ဒုဂ္ဂတာ။|
        block |ဧတံ ဥဘယံ ဝိဝဇ္ဇယ၊ တံ သမာပတ္တိသုခံ အနင်္ဂဏန္တိ။|
      stand |ဈာနသောဓနဇာတကံ စတုတ္ထံ။|
    block |၁၃၅။ စန္ဒာဘဇာတကံ|
      count |၁၃၅|
        block |စန္ဒာဘံ သူရိယာဘဉ္စ၊ ယောဓ ပညာယ ဂါဓတိ။|
        block |အဝိတက္ကေန ဈာနေန၊ ဟောတိ အာဘဿရူပဂေါတိ။|
      stand |စန္ဒာဘဇာတကံ ပဉ္စမံ။|
    block |၁၃၆။ သုဝဏ္ဏဟံသဇာတကံ|
      count |၁၃၆|
        block |ယံ လဒ္ဓံ တေန တုဋ္ဌဗ္ဗံ၊ အတိလောဘော ဟိ ပါပကော။|
        block |ဟံသရာဇံ ဂဟေတွာန၊ သုဝဏ္ဏာ ပရိဟာယထာတိ။|
      stand |သုဝဏ္ဏဟံသဇာတကံ ဆဋ္ဌံ။|
    block |၁၃၇။ ဗဗ္ဗုဇာတကံ|
      count |၁၃၇|
        block |ယတ္ထေကော လဘတေ ဗဗ္ဗု၊ ဒုတိယော တတ္ထ ဇာယတိ။|
        block |တတိယော စ စတုတ္ထော စ၊ ဣဒံ တေ ဗဗ္ဗုကာ ဗိလန္တိ။|
      stand |ဗဗ္ဗုဇာတကံ သတ္တမံ။|
    block |၁၃၈။ ဂေါဓဇာတကံ|
      count |၁၃၈|
        block |ကိံ တေ ဇဋာဟိ ဒုမ္မေဓ၊ ကိံ တေ အဇိနသာဋိယာ။|
        block |အဗ္ဘန္တရံ တေ ဂဟနံ၊ ဗာဟိရံ ပရိမဇ္ဇသီတိ။|
      stand |ဂေါဓဇာတကံ အဋ္ဌမံ။|
    block |၁၃၉။ ဥဘတောဘဋ္ဌဇာတကံ|
      count |၁၃၉|
        block |အက္ခီ ဘိန္နာ ပဋော နဋ္ဌော၊ သခိဂေဟေ စ ဘဏ္ဍနံ။|
        block |ဥဘတော ပဒုဋ္ဌာ ကမ္မန္တာ၊ ဥဒကမှိ ထလမှိ စာတိ။|
      stand |ဥဘတောဘဋ္ဌဇာတကံ နဝမံ။|
    block |၁၄၀။ ကာကဇာတကံ|
      count |၁၄၀|
        block |နိစ္စံ ဥဗ္ဗိဂ္ဂဟဒယာ၊ သဗ္ဗလောကဝိဟေသကာ။|
        block |တသ္မာ နေသံ ဝသာ နတ္ထိ၊ ကာကာနမှာက ဉာတိနန္တိ။|
        block |ဣတရီတရ ရက္ခသိ ခေမိယော စ၊ ပရောသတပဉှေန အာဘဿရော ပုန။|
        block |အထ ဟံသဝရုတ္တမဗဗ္ဗုဇဋံ၊ ပဋနဋ္ဌက ကာကဝရေန ဒသာတိ။|
      stand |ကာကဇာတကံ ဒသမံ။|
      stand |အသမ္ပဒာနဝဂ္ဂေါ စုဒ္ဒသမော။|
      block |တဿုဒ္ဒာနံ|
  block |၁၅။ ကကဏ္ဋကဝဂ္ဂေါ|
    block |၁၄၁။ ဂေါဓဇာတကံ|
      count |၁၄၁|
        block |န ပါပဇနသံသေဝီ၊ အစ္စန္တသုခမေဓတိ။|
        block |ဂေါဓာကုလံ ကကဏ္ဋာဝ၊ ကလိံ ပါပေတိ အတ္တနန္တိ။|
      stand |ဂေါဓဇာတကံ ပဌမံ။|
    block |၁၄၂။ သိင်္ဂါလဇာတကံ|
      count |၁၄၂|
        block |ဧတဉှိ တေ ဒုရာဇာနံ၊ ယံ သေသိ မတသာယိကံ။|
        block |ယဿ တေ ကဍ္ဎမာနဿ၊ ဟတ္ထာ ဒဏ္ဍော န မုစ္စတီတိ။|
      stand |သိင်္ဂါလဇာတကံ ဒုတိယံ။|
    block |၁၄၃။ ဝိရောစဇာတကံ|
      count |၁၄၃|
        block |လသီ စ တေ နိပ္ဖလိတာ၊ မတ္ထကော စ ပဒာလိတော။|
        block |သဗ္ဗာ တေ ဖာသုကာ ဘဂ္ဂါ၊ အဇ္ဇ ခေါ တွံ ဝိရောစသီတိ။|
      stand |ဝိရောစဇာတကံ တတိယံ။|
    block |၁၄၄။ နင်္ဂုဋ္ဌဇာတကံ|
      count |၁၄၄|
        block |ဗဟုမ္ပေတံ အသဗ္ဘိ ဇာတဝေဒ၊ ယံ တံ ဝါလဓိနာဘိပူဇယာမ။|
        block |မံသာရဟဿ နတ္ထဇ္ဇ မံသံ၊ နင်္ဂုဋ္ဌမ္ပိ ဘဝံ ပဋိဂ္ဂဟာတူတိ။|
      stand |နင်္ဂုဋ္ဌဇာတကံ စတုတ္ထံ။|
    block |၁၄၅။ ရာဓဇာတကံ|
      count |၁၄၅|
        block |န တွံ ရာဓ ဝိဇာနာသိ၊ အဍ္ဎရတ္တေ အနာဂတေ။|
        block |အဗျယတံ ဝိလပသိ၊ ဝိရတ္တာ ကောသိယာယနေတိ။|
      stand |ရာဓဇာတကံ ပဉ္စမံ။|
    block |၁၄၆။ သမုဒ္ဒကာကဇာတကံ|
      count |၁၄၆|
        block |အပိ နု ဟနုကာ သန္တာ၊ မုခဉ္စ ပရိသုဿတိ။|
        block |ဩရမာမ န ပါရေမ၊ ပူရတေဝ မဟောဒဓီတိ။|
      stand |သမုဒ္ဒကာကဇာတကံ ဆဋ္ဌံ။|
    block |၁၄၇။ ပုပ္ဖရတ္တဇာတကံ|
      count |၁၄၇|
        block |နယိဒံ ဒုက္ခံ အဒုံ ဒုက္ခံ၊ ယံ မံ တုဒတိ ဝါယသော။|
        block |ယံ သာမာ ပုပ္ဖရတ္တေန၊ ကတ္တိကံ နာနုဘောဿတီတိ။|
      stand |ပုပ္ဖရတ္တဇာတကံ သတ္တမံ။|
    block |၁၄၈။ သိင်္ဂါလဇာတကံ|
      count |၁၄၈|
        block |နာဟံ ပုနံ န စ ပုနံ၊ န စာပိ အပုနပ္ပုနံ။|
        block |ဟတ္ထိဗောန္ဒိံ ပဝေက္ခါမိ၊ တထာ ဟိ ဘယတဇ္ဇိတောတိ။|
      stand |သိင်္ဂါလဇာတကံ အဋ္ဌမံ။|
    block |၁၄၉။ ဧကပဏ္ဏဇာတကံ|
      count |၁၄၉|
        block |ဧကပဏ္ဏော အယံ ရုက္ခေါ၊ န ဘူမျာ စတုရင်္ဂုလော။|
        block |ဖလေန ဝိသကပ္ပေန၊ မဟာယံ ကိံ ဘဝိဿတီတိ။|
      stand |ဧကပဏ္ဏဇာတကံ နဝမံ။|
    block |၁၅၀။ သဉ္ဇီဝဇာတကံ|
      count |၁၅၀|
        block |အသန္တံ ယော ပဂ္ဂဏှာတိ၊ အသန္တံ စူပသေဝတိ။|
        block |တမေဝ ဃာသံ ကုရုတေ၊ ဗျဂ္ဃော သဉ္ဇီဝကော ယထာတိ။|
        block |သုခမေဓတိ ဒဏ္ဍဝရော စ ပုန၊ လသိ ဝါလဓိ ပဉ္စမရာဓဝရော။|
        block |သမဟောဒဓိ ကတ္တိက ဗောန္ဒိ ပုန၊ စတုရင်္ဂုလဗျဂ္ဃဝရေန ဒသာတိ။|
        block |အပဏ္ဏကံ သီလဝဂ္ဂကုရုင်္ဂ၊ ကုလာဝကံ အတ္ထကာမေန ပဉ္စမံ။|
        block |အာသီသော ဣတ္ထိဝရုဏံ အပါယိ၊ လိတ္တဝဂ္ဂေန တေ ဒသ။|
        block |ပရောသတံ ဟံစိ ကုသနာဠိ၊ အသမ္ပဒံ ကကဏ္ဋကဝဂ္ဂေါ။|
      stand |သဉ္ဇီဝဇာတကံ ဒသမံ။|
      stand |ကကဏ္ဋက ဝဂ္ဂေါ ပန္နရသမော။|
      block |တဿုဒ္ဒာနံ|
      stand |ဥပရိမော ပဏ္ဏာသကော။|
      block |အထ ဝဂ္ဂုဒ္ဒာနံ|
      stand |ဧကနိပါတမှိလင်္ကတန္တိ။|
      stand |ဧကကနိပါတံ နိဋ္ဌိတံ။|
