block |၁၃။ တေရသကနိပါတော|
  count |  |
  block |၄၇၄။ အမ္ဗဇာတကံ ၁|
  count |၁|
    block |အဟာသိ မေ အမ္ဗဖလာနိ ပုဗ္ဗေ၊ အဏူနိ ထူလာနိ စ ဗြဟ္မစာရိ။|
    block |တေဟေဝ မန္တေဟိ န ဒာနိ တုယှံ၊ ဒုမပ္ဖလာ ပါတုဘဝန္တိ ဗြဟ္မေ။|
  count |၂|
    block |နက္ခတ္တယောဂံ ပဋိမာနယာမိ၊ ခဏံ မုဟုတ္တဉ္စ မန္တေ န ပဿံ။|
    block |နက္ခတ္တယောဂဉ္စ ခဏဉ္စ လဒ္ဓါ၊ အဒ္ဓါဟရိဿမ္ဗဖလံ ပဟူတံ။|
  count |၃|
    block |နက္ခတ္တယောဂံ န ပုရေ အဘာဏိ၊ ခဏံ မုဟုတ္တံ န ပုရေ အသံသိ။|
    block |သယံ ဟရီ အမ္ဗဖလံ ပဟူတံ၊ ဝဏ္ဏေန ဂန္ဓေန ရသေနုပေတံ။|
  count |၄|
    block |မန္တာဘိဇပ္ပေန ပုရေ ဟိ တုယှံ၊ ဒုမပ္ဖလာ ပါတုဘဝန္တိ ဗြဟ္မေ။|
    block |သွာဇ္ဇ န ပါရေသိ ဇပ္ပမ္ပိ မန္တံ၊ အယံ သော ကော နာမ တဝဇ္ဇ ဓမ္မော။|
  count |၅|
    block |စဏ္ဍာလပုတ္တော မမ သမ္ပဒာသိ၊ ဓမ္မေန မန္တေ ပကတိဉ္စ သံသိ။|
    block |မာ စဿု မေ ပုစ္ဆိတော နာမဂေါတ္တံ၊ ဂုယှိတ္ထော အတ္ထံ ဝိဇဟေယျ မန္တော။|
  count |၆|
    block |သောဟံ ဇနိန္ဒေန ဇနမှိ ပုဋ္ဌော၊ မက္ခါဘိဘူတော အလိကံ အဘာဏိံ။|
    block |မန္တာ ဣမေ ဗြာဟ္မဏဿာတိ မိစ္ဆာ၊ ပဟီနမန္တော ကပဏော ရုဒာမိ။|
  count |၇|
    block |ဧရဏ္ဍာ ပုစိမန္ဒာ ဝါ၊ အထ ဝါ ပါလိဘဒ္ဒကာ။|
    block |မဓုံ မဓုတ္ထိကော ဝိန္ဒေ၊ သော ဟိ တဿ ဒုမုတ္တမော။|
  count |၈|
    block |ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။|
    block |ယမှာ ဓမ္မံ ဝိဇာနေယျ၊ သော ဟိ တဿ နရုတ္တမော။|
  count |၉|
    block |ဣမဿ ဒဏ္ဍဉ္စ ဝဓဉ္စ ဒတွာ၊ ဂလေ ဂဟေတွာ ခလယာထ ဇမ္မံ။|
    block |ယော ဥတ္တမတ္ထံ ကသိရေန လဒ္ဓံ၊ မာနာတိမာနေန ဝိနာသယိတ္ထ။|
  count |၁၀|
    block |ယထာ သမံ မညမာနော ပတေယျ၊ သောဗ္ဘံ ဂုဟံ နရကံ ပူတိပါဒံ။|
    block |ရဇ္ဇူတိ ဝါ အက္ကမေ ကဏှသပ္ပံ၊ အန္ဓော ယထာ ဇောတိမဓိဋ္ဌဟေယျ။|
    block |ဧဝမ္ပိ မံ တွံ ခလိတံ သပည၊ ပဟီနမန္တဿ ပုနပ္ပဒာဟိ။|
  count |၁၁|
    block |ဓမ္မေန မန္တံ တဝ သမ္ပဒာသိံ၊ တုဝမ္ပိ ဓမ္မေန ပရိဂ္ဂဟေသိ။|
    block |ပကတိမ္ပိ တေ အတ္တမနော အသံသိံ၊ ဓမ္မေ ဌိတံ တံ န ဇဟေယျ မန္တော။|
  count |၁၂|
    block |ယော ဗာလ မန္တံ ကသိရေန လဒ္ဓံ၊ ယံ ဒုလ္လဘံ အဇ္ဇ မနုဿလောကေ။|
    block |ကိဉ္စာပိ လဒ္ဓါ ဇီဝိတုံ အပ္ပပညော၊ ဝိနာသယီ အလိကံ ဘာသမာနော။|
  count |၁၃|
    block |ဗာလဿ မူဠှဿ အကတညုနော စ၊ မုသာ ဘဏန္တဿ အသညတဿ။|
    block |မန္တေ မယံ တာဒိသကေ န ဒေမ၊ ကုတော မန္တာ ဂစ္ဆ န မယှ ရုစ္စသီတိ။|
  stand |အမ္ဗဇာတကံ ပဌမံ။|
  count |  |
  block |၄၇၅။ ဖန္ဒနဇာတကံ ၂|
  count |၁၄|
    block |ကုဌာရိဟတ္ထော ပုရိသော၊ ဝနမောဂယှ တိဋ္ဌသိ။|
    block |ပုဋ္ဌော မေ သမ္မ အက္ခါဟိ၊ ကိံ ဒာရုံ ဆေတုမိစ္ဆသိ။|
  count |၁၅|
    block |ဣဿော ဝနာနိ စရသိ၊ သမာနိ ဝိသမာနိ စ။|
    block |ပုဋ္ဌော မေ သမ္မ အက္ခါဟိ၊ ကိံ ဒာရုံ နေမိယာ ဒဠှံ။|
  count |၁၆|
    block |နေဝ သာလော န ခဒိရော၊ နာဿကဏ္ဏော ကုတော ဓဝေါ။|
    block |ရုက္ခေါ စ ဖန္ဒနော နာမ၊ တံ ဒာရုံ နေမိယာ ဒဠှံ။|
  count |၁၇|
    block |ကီဒိသာနိဿ ပတ္တာနိ၊ ခန္ဓော ဝါ ပန ကီဒိသော။|
    block |ပုဋ္ဌော မေ သမ္မ အက္ခါဟိ၊ ယထာ ဇာနေမု ဖန္ဒနံ။|
  count |၁၈|
    block |ယဿ သာခါ ပလမ္ဗန္တိ၊ နမန္တိ န စ ဘဉ္ဇရေ။|
    block |သော ရုက္ခေါ ဖန္ဒနော နာမ၊ ယဿ မူလေ အဟံ ဌိတော။|
  count |၁၉|
    block |အရာနံ စက္ကနာဘီနံ၊ ဤသာနေမိရထဿ စ။|
    block |သဗ္ဗဿ တေ ကမ္မနိယော၊ အယံ ဟေဿတိ ဖန္ဒနော။|
  count |၂၀|
    block |ဣတိ ဖန္ဒနရုက္ခေါပိ၊ တာဝဒေ အဇ္ဈဘာသထ။|
    block |မယှမ္ပိ ဝစနံ အတ္ထိ၊ ဘာရဒွာဇ သုဏောဟိ မေ။|
  count |၂၁|
    block |ဣဿဿ ဥပက္ခန္ဓမှာ၊ ဥက္ကစ္စ စတုရင်္ဂုလံ။|
    block |တေန နေမိံ ပသာရေသိ၊ ဧဝံ ဒဠှတရံ သိယာ။|
  count |၂၂|
    block |ဣတိ ဖန္ဒနရုက္ခေါပိ၊ ဝေရံ အပ္ပေသိ တာဝဒေ။|
    block |ဇာတာနဉ္စ အဇာတာနံ၊ ဣဿာနံ ဒုက္ခမာဝဟိ။|
  count |၂၃|
    block |ဣစ္စေဝံ ဖန္ဒနော ဣဿံ၊ ဣဿော စ ပန ဖန္ဒနံ။|
    block |အညမညံ ဝိဝါဒေန၊ အညမညမဃာတယုံ။|
  count |၂၄|
    block |ဧဝမေဝ မနုဿာနံ၊ ဝိဝါဒော ယတ္ထ ဇာယတိ။|
    block |မယူရနစ္စံ နစ္စန္တိ၊ ယထာ တေ ဣဿဖန္ဒနာ။|
  count |၂၅|
    block |တံ ဝေါ ဝဒာမိ ဘဒ္ဒံ ဝေါ၊ ယာဝန္တေတ္ထ သမာဂတာ။|
    block |သမ္မောဒထ မာ ဝိဝဒထ၊ မာ ဟောထ ဣဿဖန္ဒနာ။|
  count |၂၆|
    block |သာမဂ္ဂိမေဝ သိက္ခေထ၊ ဗုဒ္ဓေဟေတံ ပသံသိတံ။|
    block |သာမဂ္ဂိရတော ဓမ္မဋ္ဌော၊ ယောဂက္ခေမာ န ဓံသတီတိ။|
  stand |ဖန္ဒနဇာတကံ ဒုတိယံ။|
  count |  |
  block |၄၇၆။ ဇဝနဟံသဇာတကံ ၃|
  count |၂၇|
    block |ဣဓေဝ ဟံသ နိပတ၊ ပိယံ မေ တဝ ဒဿနံ။|
    block |ဣဿရောသိ အနုပ္ပတ္တော၊ ယမိဓတ္ထိ ပဝေဒယ။|
  count |၂၈|
    block |သဝနေန ဧကဿ ပိယာ ဘဝန္တိ၊ ဒိသွာ ပနေကဿ ဝိယေတိ ဆန္ဒော။|
    block |ဒိသွာ စ သုတွာ စ ပိယာ ဘဝန္တိ၊ ကစ္စိန္နု မေ ပီယသိ ဒဿနေန။|
  count |၂၉|
    block |သဝနေန ပိယော မေသိ၊ ဘိယျော စာဂမ္မ ဒဿနံ။|
    block |ဧဝံ ပိယဒဿနော မေ၊ ဝသ ဟံသ မမန္တိကေ။|
  count |၃၀|
    block |ဝသေယျာမ တဝါဂါရေ၊ နိစ္စံ သက္ကတပူဇိတာ။|
    block |မတ္တော စ ဧကဒာ ဝဇ္ဇေ၊ ဟံသရာဇံ ပစန္တု မေ။|
  count |၃၁|
    block |ဓိရတ္ထု တံ မဇ္ဇပါနံ၊ ယံ မေ ပိယတရံ တယာ။|
    block |န စာပိ မဇ္ဇံ ပိဿာမိ၊ ယာဝ မေ ဝစ္ဆသီ ဃရေ။|
  count |၃၂|
    block |သုဝိဇာနံ သိင်္ဂါလာနံ၊ သကုဏာနဉ္စ ဝဿိတံ။|
    block |မနုဿဝဿိတံ ရာဇ၊ ဒုဗ္ဗိဇာနတရံ တတော။|
  count |၃၃|
    block |အပိ စေ မညတီ ပေါသော၊ ဉာတိ မိတ္တော သခါတိ ဝါ။|
    block |ယော ပုဗ္ဗေ သုမနော ဟုတွာ၊ ပစ္ဆာ သမ္ပဇ္ဇတေ ဒိသော။|
  count |၃၄|
    block |ယသ္မိံ မနော နိဝိသတိ၊ အဝိဒူရေ သဟာပိ သော။|
    block |သန္တိကေပိ ဟိ သော ဒူရေ၊ ယသ္မိံ နာဝိသတေ မနော။|
  count |၃၅|
    block |အန္တောပိ သော ဟောတိ ပသန္နစိတ္တော၊ ပါရံ သမုဒ္ဒဿ ပသန္နစိတ္တော။|
    block |အန္တောပိ သော ဟောတိ ပဒုဋ္ဌစိတ္တော၊ ပါရံ သမုဒ္ဒဿ ပဒုဋ္ဌစိတ္တော။|
  count |၃၆|
    block |သံဝသန္တာ ဝိဝသန္တိ၊ ယေ ဒိသာ တေ ရထေသဘ။|
    block |အာရာ သန္တော သံဝသန္တိ၊ မနသာ ရဋ္ဌဝဍ္ဎန။|
  count |၃၇|
    block |အတိစိရံ နိဝါသေန၊ ပိယော ဘဝတိ အပ္ပိယော။|
    block |အာမန္တ ခေါ တံ ဂစ္ဆာမ၊ ပုရာ တေ ဟောမ အပ္ပိယာ။|
  count |၃၈|
    block |ဧဝံ စေ ယာစမာနာနံ၊ အဉ္ဇလိံ နာဝဗုဇ္ဈသိ။|
    block |ပရိစာရကာနံ သတံ၊ ဝစနံ န ကရောသိ နော။|
    block |ဧဝံ တံ အဘိယာစာမ၊ ပုန ကယိရာသိ ပရိယာယံ။|
  count |၃၉|
    block |ဧဝံ စေ နော ဝိဟရတံ၊ အန္တရာယော န ဟေဿတိ။|
    block |တုယှဉ္စာပိ မဟာရာဇ၊ မယှဉ္စ ရဋ္ဌဝဍ္ဎန။|
    block |အပ္ပေဝ နာမ ပဿေမု၊ အဟောရတာနမစ္စယေတိ။|
  stand |ဇဝနဟံသဇာတကံ တတိယံ။|
  count |  |
  block |၄၇၇။ စူဠနာရဒဇာတကံ ၄|
  count |၄၀|
    block |န တေ ကဋ္ဌာနိ ဘိန္နာနိ၊ န တေ ဥဒကမာဘတံ။|
    block |အဂ္ဂီပိ တေ န ဟာပိတော၊ ကိံ နု မန္ဒောဝ ဈာယသိ။|
  count |၄၁|
    block |န ဥဿဟေ ဝနေ ဝတ္ထုံ၊ ကဿပါမန္တယာမိ တံ။|
    block |ဒုက္ခေါ ဝါသော အရညသ္မိံ၊ ရဋ္ဌံ ဣစ္ဆာမိ ဂန္တဝေ။|
  count |၄၂|
    block |ယထာ အဟံ ဣတော ဂန္တွာ၊ ယသ္မိံ ဇနပဒေ ဝသံ။|
    block |အာစာရံ ဗြဟ္မေ သိက္ခေယျံ၊ တံ ဓမ္မံ အနုသာသ မံ။|
  count |၄၃|
    block |သစေ အရညံ ဟိတွာန၊ ဝနမူလဖလာနိ စ။|
    block |ရဋ္ဌေ ရောစယသေ ဝါသံ၊ တံ ဓမ္မံ နိသာမေဟိ မေ။|
  count |၄၄|
    block |ဝိသံ မာ ပဋိသေဝိတ္ထော၊ ပပါတံ ပရိဝဇ္ဇယ။|
    block |ပင်္ကေ စ မာ ဝိသီဒိတ္ထော၊ ယတ္တော စာသီဝိသေ စရေ။|
  count |၄၅|
    block |ကိံ နု ဝိသံ ပပါတော ဝါ၊ ပင်္ကော ဝါ ဗြဟ္မစာရိနံ။|
    block |ကံ တွံ အာသီဝိသံ ဗြူသိ၊ တံ မေ အက္ခါဟိ ပုစ္ဆိတော။|
  count |၄၆|
    block |အာသဝေါ တာတ လောကသ္မိံ၊ သုရာ နာမ ပဝုစ္စတိ။|
    block |မနုညော သုရဘီ ဝဂ္ဂု၊ သာဒု ခုဒ္ဒရသူပမော။|
    block |ဝိသံ တဒာဟု အရိယာ သေ၊ ဗြဟ္မစရိယဿ နာရဒ။|
  count |၄၇|
    block |ဣတ္ထိယော တာတ လောကသ္မိံ၊ ပမတ္တံ ပမထေန္တိ တာ။|
    block |ဟရန္တိ ယုဝိနော စိတ္တံ၊ တူလံ ဘဋ္ဌံဝ မာလုတော။|
    block |ပပါတော ဧသော အက္ခါတော၊ ဗြဟ္မစရိယဿ နာရဒ။|
  count |၄၈|
    block |လာဘော သိလောကော သက္ကာရော၊ ပူဇာ ပရကုလေသု စ။|
    block |ပင်္ကော ဧသော စ အက္ခါတော၊ ဗြဟ္မစရိယဿ နာရဒ။|
  count |၄၉|
    block |သသတ္ထာ တာတ ရာဇာနော၊ အာဝသန္တိ မဟိံ ဣမံ။|
    block |တေ တာဒိသေ မနုဿိန္ဒေ၊ မဟန္တေ တာတ နာရဒ။|
  count |၅၀|
    block |ဣဿရာနံ အဓိပတီနံ၊ န တေသံ ပါဒတော စရေ။|
    block |အာသီဝိသောတိ အက္ခါတော၊ ဗြဟ္မစရိယဿ နာရဒ။|
  count |၅၁|
    block |ဘတ္တတ္ထော ဘတ္တကာလေ စ၊ ယံ ဂေဟမုပသင်္ကမေ။|
    block |ယဒေတ္ထ ကုသလံ ဇညာ၊ တတ္ထ ဃာသေသနံ စရေ။|
  count |၅၂|
    block |ပဝိသိတွာ ပရကုလံ၊ ပါနတ္ထံ ဘောဇနာယ ဝါ။|
    block |မိတံ ခါဒေ မိတံ ဘုဉ္ဇေ၊ န စ ရူပေ မနံ ကရေ။|
  count |၅၃|
    block |ဂေါဋ္ဌံ မဇ္ဇံ ကိရာဋဉ္စ၊ သဘာ နိကိရဏာနိ စ။|
    block |အာရကာ ပရိဝဇ္ဇေဟိ၊ ယာနီဝ ဝိသမံ ပထန္တိ။|
  stand |စူဠနာရဒဇာတကံ စတုတ္ထံ။|
  count |  |
  block |၄၇၈။ ဒူတဇာတကံ ၅|
  count |၅၄|
    block |ဒူတေ တေ ဗြဟ္မေ ပါဟေသိံ၊ ဂင်္ဂါတီရသ္မိ ဈာယတော။|
    block |တေသံ ပုဋ္ဌော န ဗျာကာသိ၊ ဒုက္ခံ ဂုယှမတံ နု တေ။|
  count |၅၅|
    block |သစေ တေ ဒုက္ခမုပ္ပဇ္ဇေ၊ ကာသီနံ ရဋ္ဌဝဍ္ဎန။|
    block |မာ ခေါ နံ တဿ အက္ခါဟိ၊ ယော တံ ဒုက္ခါ န မောစယေ။|
  count |၅၆|
    block |ယော တဿ ဒုက္ခဇာတဿ၊ ဧကင်္ဂမပိ ဘာဂသော။|
    block |ဝိပ္ပမောစေယျ ဓမ္မေန၊ ကာမံ တဿ ပဝေဒယ။|
  count |၅၇|
    block |သုဝိဇာနံ သိင်္ဂါလာနံ၊ သကုဏာနဉ္စ ဝဿိတံ။|
    block |မနုဿဝဿိတံ ရာဇ၊ ဒုဗ္ဗိဇာနတရံ တတော။|
  count |၅၈|
    block |အပိ စေ မညတီ ပေါသော၊ ဉာတိ မိတ္တော သခါတိ ဝါ။|
    block |ယော ပုဗ္ဗေ သုမနော ဟုတွာ၊ ပစ္ဆာ သမ္ပဇ္ဇတေ ဒိသော။|
  count |၅၉|
    block |ယော အတ္တနော ဒုက္ခမနာနုပုဋ္ဌော၊ ပဝေဒယေ ဇန္တု အကာလရူပေ။|
    block |အာနန္ဒိနော တဿ ဘဝန္တိမိတ္တာ၊ ဟိတေသိနော တဿ ဒုခီ ဘဝန္တိ။|
  count |၆၀|
    block |ကာလဉ္စ ဉတွာန တထာဝိဓဿ၊ မေဓာဝီနံ ဧကမနံ ဝိဒိတွာ။|
    block |အက္ခေယျ တိဗ္ဗာနိ ပရဿ ဓီရော၊ သဏှံ ဂိရံ အတ္ထဝတိံ ပမုဉ္စေ။|
  count |၆၁|
    block |သစေ စ ဇညာ အဝိသယှမတ္တနော၊ န တေ ဟိ မယှံ သုခါဂမာယ။|
    block |ဧကောဝ တိဗ္ဗာနိ သဟေယျ ဓီရော၊ သစ္စံ ဟိရောတ္တပ္ပမပေက္ခမာနော။|
  count |၆၂|
    block |အဟံ ရဋ္ဌာနိ ဝိစရန္တော၊ နိဂမေ ရာဇဓာနိယော။|
    block |ဘိက္ခမာနော မဟာရာဇ၊ အာစရိယဿ ဓနတ္ထိကော။|
  count |၆၃|
    block |ဂဟပတီ ရာဇပုရိသေ၊ မဟာသာလေ စ ဗြာဟ္မဏေ။|
    block |အလတ္ထံ သတ္တ နိက္ခါနိ၊ သုဝဏ္ဏဿ ဇနာဓိပ။|
    block |တေ မေ နဋ္ဌာ မဟာရာဇ၊ တသ္မာ သောစာမဟံ ဘုသံ။|
  count |၆၄|
    block |ပုရိသာ တေ မဟာရာဇ၊ မနသာနုဝိစိန္တိတာ။|
    block |နာလံ ဒုက္ခါ ပမောစေတုံ၊ တသ္မာ တေသံ န ဗျာဟရိံ။|
  count |၆၅|
    block |တွဉ္စ ခေါ မေ မဟာရာဇ၊ မနသာနုဝိစိန္တိတော။|
    block |အလံ ဒုက္ခါ ပမောစေတုံ၊ တသ္မာ တုယှံ ပဝေဒယိံ။|
  count |၆၆|
    block |တဿာဒာသိ ပသန္နတ္တော၊ ကာသီနံ ရဋ္ဌဝဍ္ဎနော။|
    block |ဇာတရူပမယေ နိက္ခေ၊ သုဝဏ္ဏဿ စတုဒ္ဒသာတိ။|
  stand |ဒူတဇာတကံ ပဉ္စမံ။|
  count |  |
  block |၄၇၉။ ကာလိင်္ဂဗောဓိဇာတကံ ၆|
  count |၆၇|
    block |ရာဇာ ကာလိင်္ဂေါ စက္ကဝတ္တိ၊ ဓမ္မေန ပထဝိမနုသာသံ။|
    block |အဂမာ ဗောဓိသမီပံ၊ နာဂေန မဟာနုဘာဝေန။|
  count |၆၈|
    block |ကာလိင်္ဂေါ ဘာရဒွာဇော စ၊ ရာဇာနံ ကာလိင်္ဂံ သမဏကောလညံ။|
    block |စက္ကံ ဝတ္တယတော ပရိဂ္ဂဟေတွာ၊ ပဉ္ဇလီ ဣဒမဝေါစ။|
  count |၆၉|
    block |ပစ္စောရောဟ မဟာရာဇ၊ ဘူမိဘာဂေါ ယထာ သမဏုဂ္ဂတော။|
    block |ဣဓ အနဓိဝရာ ဗုဒ္ဓါ၊ အဘိသမ္ဗုဒ္ဓါ ဝိရောစန္တိ။|
  count |၇၀|
    block |ပဒက္ခိဏတော အာဝဋ္ဋာ၊ တိဏလတာ အသ္မိံ ဘူမိဘာဂသ္မိံ။|
    block |ပထဝိယာ နာဘိယံ မဏ္ဍော၊ ဣတိ နော သုတံ မန္တေ မဟာရာဇ။|
  count |၇၁|
    block |သာဂရပရိယန္တာယ၊ မေဒိနိယာ သဗ္ဗဘူတဓရဏိယာ။|
    block |ပထဝိယာ အယံ မဏ္ဍော၊ ဩရောဟိတွာ နမော ကရောဟိ။|
  count |၇၂|
    block |ယေ တေ ဘဝန္တိ နာဂါ စ၊ အဘိဇာတာ စ ကုဉ္ဇရာ။|
    block |ဧတ္တာဝတာ ပဒေသံ တေ၊ နာဂါ နေဝ မုပယန္တိ။|
  count |၇၃|
    block |အဘိဇာတော နာဂေါ ကာမံ၊ ပေသေဟိ ကုဉ္ဇရံ ဒန္တိံ။|
    block |ဧတ္တာဝတာ ပဒေသော၊ သက္ကာ နာဂေန မုပဂန္တုံ။|
  count |၇၄|
    block |တံ သုတွာ ရာဇာ ကာလိင်္ဂေါ၊ ဝေယျဉ္ဇနိကဝစော နိသာမေတွာ။|
    block |သမ္ပေသေသိ နာဂံ ဉဿာမ၊ မယံ ယထိမဿိဒံ ဝစနံ။|
  count |၇၅|
    block |သမ္ပေသိတော စ ရညာ၊ နာဂေါ ကောဉ္စောဝ အဘိနဒိတွာန။|
    block |ပဋိသက္ကိတွာ နိသီဒိ၊ ဂရုံဝ ဘာရံ အသဟမာနော။|
  count |၇၆|
    block |ကာလိင်္ဂဘာရဒွာဇော၊ နာဂံ ခီဏာယုကံ ဝိဒိတွာန။|
    block |ရာဇာနံ ကာလိင်္ဂံ၊ တရမာနော အဇ္ဈဘာသိတ္ထ။|
    block |အညံ သင်္ကမ နာဂံ၊ နာဂေါ ခီဏာယုကော မဟာရာဇ။|
  count |၇၇|
    block |တံ သုတွာ ကာလိင်္ဂေါ၊ တရမာနော သင်္ကမီ နာဂံ။|
    block |သင်္ကန္တေဝ ရညေ၊ နာဂေါ တတ္ထေဝ ပတိ ဘုမျာ။|
    block |ဝေယျဉ္ဇနိကဝစော၊ ယထာ တထာ အဟု နာဂေါ။|
  count |၇၈|
    block |ကာလိင်္ဂေါ ရာဇာ ကာလိင်္ဂံ၊ ဗြာဟ္မဏံ ဧတဒဝေါစ။|
    block |တွမေဝ အသိ သမ္ဗုဒ္ဓေါ၊ သဗ္ဗညူ သဗ္ဗဒဿာဝီ။|
  count |၇၉|
    block |တံ အနဓိဝါသေန္တော ကာလိင်္ဂံ၊ ဗြာဟ္မဏော ဣဒမဝေါစ။|
    block |ဝေယျဉ္ဇနိကာ ဟိ မယံ၊ ဗုဒ္ဓါ သဗ္ဗညုနော မဟာရာဇ။|
  count |၈၀|
    block |သဗ္ဗညူ သဗ္ဗဝိဒူ စ၊ ဗုဒ္ဓါ န လက္ခဏေန ဇာနန္တိ။|
    block |အာဂမဗလသာ ဟိ မယံ၊ ဗုဒ္ဓါ သဗ္ဗံ ပဇာနန္တိ။|
  count |၈၁|
    block |မဟယိတွာ သမ္ဗောဓိံ၊ နာနာတုရိယေဟိ ဝဇ္ဇမာနေဟိ။|
    block |မာလာဝိလေပနံ အဘိဟရိတွာ အထ ရာဇာ မနုပါယာသိ။|
  count |၈၂|
    block |သဋ္ဌိ ဝါဟသဟဿာနိ၊ ပုပ္ဖာနံ သန္နိပါတယိ။|
    block |ပူဇေသိ ရာဇာ ကာလိင်္ဂေါ၊ ဗောဓိမဏ္ဍမနုတ္တရန္တိ။|
  stand |ကာလိင်္ဂဗောဓိဇာတကံ ဆဋ္ဌံ။|
  count |  |
  block |၄၈၀။ အကိတ္တိဇာတကံ ၇|
  count |၈၃|
    block |အကိတ္တိံ ဒိသွာ သမ္မန္တံ၊ သက္ကော ဘူတပတီ ဗြဝိ။|
    block |ကိံ ပတ္ထယံ မဟာဗြဟ္မေ၊ ဧကော သမ္မသိ ဃမ္မနိ။|
  count |၈၄|
    block |ဒုက္ခေါ ပုနဗ္ဘဝေါ သက္က၊ သရီရဿ စ ဘေဒနံ။|
    block |သမ္မောဟမရဏံ ဒုက္ခံ၊ တသ္မာ သမ္မာမိ ဝါသဝ။|
  count |၈၅|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၈၆|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |ယေန ပုတ္တေ စ ဒာရေ စ၊ ဓနဓညံ ပိယာနိ စ။|
    block |လဒ္ဓါ နရာ န တပ္ပန္တိ၊ သော လောဘော န မယီ ဝသေ။|
  count |၈၇|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၈၈|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |ခေတ္တံ ဝတ္ထုံ ဟိရညဉ္စ၊ ဂဝဿံ ဒာသပေါရိသံ။|
    block |ယေန ဇာတေန ဇီယန္တိ၊ သော ဒောသော န မယီ ဝသေ။|
  count |၈၉|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၉၀|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |ဗာလံ န ပဿေ န သုဏေ၊ န စ ဗာလေန သံဝသေ။|
    block |ဗာလေနလ္လာပ သလ္လာပံ၊ န ကရေ န စ ရောစယေ။|
  count |၉၁|
    block |ကိံ နု တေ အကရံ ဗာလော၊ ဝဒ ကဿပ ကာရဏံ။|
    block |ကေန ကဿပ ဗာလဿ၊ ဒဿနံ နာဘိကင်္ခသိ။|
  count |၉၂|
    block |အနယံ နယတိ ဒုမ္မေဓော၊ အဓုရာယံ နိယုဉ္ဇတိ။|
    block |ဒုန္နယော သေယျသော ဟောတိ၊ သမ္မာ ဝုတ္တော ပကုပ္ပတိ။|
    block |ဝိနယံ သော န ဇာနာတိ၊ သာဓု တဿ အဒဿနံ။|
  count |၉၃|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၉၄|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |ဓီရံ ပဿေ သုဏေ ဓီရံ၊ ဓီရေန သဟ သံဝသေ။|
    block |ဓီရေနလ္လာပသလ္လာပံ၊ တံ ကရေ တဉ္စ ရောစယေ။|
  count |၉၅|
    block |ကိံ နု တေ အကရံ ဓီရော၊ ဝဒ ကဿပ ကာရဏံ။|
    block |ကေန ကဿပ ဓီရဿ၊ ဒဿနံ အဘိကင်္ခသိ။|
  count |၉၆|
    block |နယံ နယတိ မေဓာဝီ၊ အဓုရာယံ န ယုဉ္ဇတိ။|
    block |သုနယော သေယျသော ဟောတိ၊ သမ္မာ ဝုတ္တော န ကုပ္ပတိ။|
    block |ဝိနယံ သော ပဇာနာတိ၊ သာဓု တေန သမာဂမော။|
  count |၉၇|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၉၈|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |တတော ရတျာ ဝိဝသာနေ၊ သူရိယုဂ္ဂမနံ ပတိ။|
    block |ဒိဗ္ဗာ ဘက္ခါ ပါတုဘဝေယျုံ၊ သီလဝန္တော စ ယာစကာ။|
  count |၉၉|
    block |ဒဒတော မေ န ခီယေထ၊ ဒတွာ နာနုတပေယျဟံ။|
    block |ဒဒံ စိတ္တံ ပသာဒေယျံ၊ ဧတံ သက္က ဝရံ ဝရေ။|
  count |၁၀၀|
    block |ဧတသ္မိံ တေ သုလပိတေ၊ ပတိရူပေ သုဘာသိတေ။|
    block |ဝရံ ကဿပ တေ ဒမ္မိ၊ ယံ ကိဉ္စိ မနသိစ္ဆသိ။|
  count |၁၀၁|
    block |ဝရံ စေ မေ အဒော သက္က၊ သဗ္ဗဘူတာနမိဿရ။|
    block |န မံ ပုန ဥပေယျာသိ၊ ဧတံ သက္က ဝရံ ဝရေ။|
  count |၁၀၂|
    block |ဗဟူဟိ ဝတစရိယာဟိ၊ နရာ စ အထ နာရိယော။|
    block |ဒဿနံ အဘိကင်္ခန္တိ၊ ကိံ နု မေ ဒဿနေ ဘယံ။|
  count |၁၀၃|
    block |တံ တာဒိသံ ဒေဝဝဏ္ဏံ၊ သဗ္ဗကာမသမိဒ္ဓိနံ။|
    block |ဒိသွာ တပေါ ပမဇ္ဇေယျ၊ ဧတံ တေ ဒဿနေ ဘယန္တိ။|
  stand |အကိတ္တိဇာတကံ သတ္တမံ။|
  count |  |
  block |၄၈၁။ တက္ကာရိယဇာတကံ ၈|
  count |၁၀၄|
    block |အဟမေဝ ဒုဗ္ဘာသိတံ ဘာသိ ဗာလော၊ ဘေကောဝရညေ အဟိမဝှာယမာနော။|
    block |တက္ကာရိယေ သောဗ္ဘမိမံ ပတာမိ၊ န ကိရေဝ သာဓု အတိဝေလဘာဏီ။|
  count |၁၀၅|
    block |ပပ္ပေါတိ မစ္စော အတိဝေလဘာဏီ၊ ဗန္ဓံ ဝဓံ သောကပရိဒ္ဒဝဉ္စ။|
    block |အတ္တာနမေဝ ဂရဟာသိ ဧတ္ထ၊ အာစေရ ယံ တံ နိခဏန္တိ သောဗ္ဘေ။|
  count |၁၀၆|
    block |ကိမေဝဟံ တုဏ္ဍိလမနုပုစ္ဆိံ၊ ကရေယျ သံ ဘာတရံ ကာဠိကာယံ။|
    block |နဂ္ဂေါဝဟံ ဝတ္ထယုဂဉ္စ ဇီနော၊ အယမ္ပိ အတ္ထော ဗဟုတာဒိသောဝ။|
  count |၁၀၇|
    block |ယော ယုဇ္ဈမာနာနမယုဇ္ဈမာနော၊ မေဏ္ဍန္တရံ အစ္စုပတီ ကုလိင်္ဂေါ။|
    block |သော ပိံသိတော မေဏ္ဍသိရေဟိ တတ္ထ၊ အယမ္ပိ အတ္ထော ဗဟုတာဒိသောဝ။|
  count |၁၀၈|
    block |စတုရော ဇနာ ပေါတ္ထကမဂ္ဂဟေသုံ၊ ဧကဉ္စ ပေါသံ အနုရက္ခမာနာ။|
    block |သဗ္ဗေဝ တေ ဘိန္နသိရာ သယိံသု၊ အယမ္ပိ အတ္ထော ဗဟုတာဒိသောဝ။|
  count |၁၀၉|
    block |အဇာ ယထာ ဝေဠုဂုမ္ဗသ္မိံ ဗဒ္ဓါ၊ အဝက္ခိပန္တီ အသိမဇ္ဈဂစ္ဆိ။|
    block |တေနေဝ တဿာ ဂလကာဝကန္တံ၊ အယမ္ပိ အတ္ထော ဗဟုတာဒိသောဝ။|
  count |၁၁၀|
    block |ဣမေ န ဒေဝါ န ဂန္ဓဗ္ဗပုတ္တာ၊ မိဂါ ဣမေ အတ္ထဝသံ ဂတာ မေ။|
    block |ဧကဉ္စ နံ သာယမာသေ ပစန္တု၊ ဧကံ ပုနပ္ပါတရာသေ ပစန္တု။|
  count |၁၁၁|
    block |သတံ သဟဿာနိ ဒုဘာသိတာနိ၊ ကလမ္ပိ နာဂ္ဃန္တိ သုဘာသိတဿ။|
    block |ဒုဗ္ဘာသိတံ သင်္ကမာနော ကိလေသော၊ တသ္မာ တုဏှီ ကိမ္ပုရိသာ န ဗာလျာ။|
  count |၁၁၂|
    block |ယာ မေသာ ဗျာဟာသိ ပမုဉ္စထေတံ၊ ဂိရိဉ္စ နံ ဟိမဝန္တံ နယန္တု။|
    block |ဣမဉ္စ ခေါ ဒေန္တု မဟာနသာယ၊ ပါတောဝ နံ ပါတရာသေ ပစန္တု။|
  count |၁၁၃|
    block |ပဇ္ဇုန္နနာထာ ပသဝေါ၊ ပသုနာထာ အယံ ပဇာ။|
    block |တွံ နာထောသိ မဟာရာဇ၊ နာထောဟံ ဘရိယာယ မေ။|
    block |ဒွိန္နမညတရံ ဉတွာ၊ မုတ္တော ဂစ္ဆေယျ ပဗ္ဗတံ။|
  count |၁၁၄|
    block |န ဝေ နိန္ဒာ သုပရိဝဇ္ဇယေထ၊ နာနာ ဇနာ သေဝိတဗ္ဗာ ဇနိန္ဒ။|
    block |ယေနေဝ ဧကော လဘတေ ပသံသံ၊ တေနေဝ အညော လဘတေ နိန္ဒိတာရံ။|
  count |၁၁၅|
    block |သဗ္ဗော လောကော ပရိစိတ္တော အတိစိတ္တော၊ သဗ္ဗော လောကော စိတ္တဝါ သမှိ စိတ္တေ။|
    block |ပစ္စေကစိတ္တာ ပုထု သဗ္ဗသတ္တာ၊ ကဿီဓ စိတ္တဿ ဝသေ န ဝတ္တေ။|
  count |၁၁၆|
    block |တုဏှီ အဟူ ကိမ္ပုရိသော သဘရိယော၊ ယော ဒာနိ ဗျာဟာသိ ဘယဿ ဘီတော။|
    block |သော ဒာနိ မုတ္တော သုခိတော အရောဂေါ၊ ဝါစာကိရေဝတ္တဝတီ နရာနန္တိ။|
  stand |တက္ကာရိယဇာတကံ အဋ္ဌမံ။|
  count |  |
  block |၄၈၂။ ရုရုမိဂရာဇဇာတကံ ၉|
  count |၁၁၇|
    block |တဿ ဂါမဝရံ ဒမ္မိ၊ နာရိယော စ အလင်္ကတာ။|
    block |ယော မေတံ မိဂမက္ခါတိ၊ မိဂါနံ မိဂမုတ္တမံ။|
  count |၁၁၈|
    block |မယှံ ဂါမဝရံ ဒေဟိ၊ နာရိယော စ အလင်္ကတာ။|
    block |အဟံ တေ မိဂမက္ခိဿံ၊ မိဂါနံ မိဂမုတ္တမံ။|
  count |၁၁၉|
    block |ဧတသ္မိံ ဝနသဏ္ဍသ္မိံ၊ အမ္ဗာ သာလာ စ ပုပ္ဖိတာ။|
    block |ဣန္ဒဂေါပကသဉ္ဆန္နာ၊ ဧတ္ထေသော တိဋ္ဌတေ မိဂေါ။|
  count |၁၂၀|
    block |ဓနုံ အဒွေဇ္ဈံ ကတွာန၊ ဥသုံ သန္နယှုပါဂမိ။|
    block |မိဂေါ စ ဒိသွာ ရာဇာနံ၊ ဒူရတော အဇ္ဈဘာသထ။|
  count |၁၂၁|
    block |အာဂမေဟိ မဟာရာဇ၊ မာ မံ ဝိဇ္ဈိ ရထေသဘ။|
    block |ကော နု တေ ဣဒမက္ခါသိ၊ ဧတ္ထေသော တိဋ္ဌတေ မိဂေါ။|
  count |၁၂၂|
    block |ဧသ ပါပစရော ပေါသော၊ သမ္မ တိဋ္ဌတိ အာရကာ။|
    block |သောယံ မေ ဣဒမက္ခါသိ၊ ဧတ္ထေသော တိဋ္ဌတေ မိဂေါ။|
  count |၁၂၃|
    block |သစ္စံ ကိရေဝ မာဟံသု၊ နရာ ဧကစ္စိယာ ဣဓ။|
    block |ကဋ္ဌံ နိပ္လဝိတံ သေယျော၊ န တွေဝေကစ္စိ ယော နရော။|
    block ||
  count |၁၂၄|
    block |ကိံ နု ရုရု ဂရဟသိ မိဂါနံ၊ ကိံ ပက္ခီနံ ကိံ ပန မာနုသာနံ။|
    block |ဘယဉှိ မံ ဝိန္ဒတိနပ္ပရူပံ၊ သုတွာန တံ မာနုသိံ ဘာသမာနံ။|
  count |၁၂၅|
    block |ယမုဒ္ဓရိံ ဝါဟနေ ဝုယှမာနံ၊ မဟောဒကေ သလိလေ သီဃသောတေ။|
    block |တတောနိဒာနံ ဘယမာဂတံ မမ၊ ဒုက္ခေါ ဟဝေ ရာဇ အသဗ္ဘိ သင်္ဂမော။|
  count |၁၂၆|
    block |သောဟံ စတုပ္ပတ္တမိမံ ဝိဟင်္ဂမံ၊ တနုစ္ဆိဒံ ဟဒယေ ဩဿဇာမိ။|
    block |ဟနာမိ တံ မိတ္တဒုဗ္ဘိံ အကိစ္စကာရိံ၊ ယော တာဒိသံ ကမ္မကတံ န ဇာနေ။|
  count |၁၂၇|
    block |ဓီရဿ ဗာလဿ ဟဝေ ဇနိန္ဒ၊ သန္တော ဝဓံ နပ္ပသံသန္တိ ဇာတု။|
    block |ကာမံ ဃရံ ဂစ္ဆတု ပါပဓမ္မော၊ ယဉ္စဿ ဘဋ္ဌံ တဒေတဿ ဒေဟိ။|
    block |အဟဉ္စ တေ ကာမကရော ဘဝါမိ။|
  count |၁၂၈|
    block |အဒ္ဓါ ရုရု အညတရော သတံ သော၊ ယော ဒုဗ္ဘတော မာနုသဿ န ဒုဗ္ဘိ။|
    block |ကာမံ ဃရံ ဂစ္ဆတု ပါပဓမ္မော၊ ယဉ္စဿ ဘဋ္ဌံ တဒေတဿ ဒမ္မိ။|
    block |အဟဉ္စ တေ ကာမစာရံ ဒဒာမိ။|
  count |၁၂၉|
    block |သုဝိဇာနံ သိင်္ဂါလာနံ၊ သကုဏာနဉ္စဝဿိတံ။|
    block |မနုဿဝဿိတံ ရာဇ၊ ဒုဗ္ဗိဇာနတရံ တတော။|
  count |၁၃၀|
    block |အပိ စေ မညတီ ပေါသော၊ ဉာတိ မိတ္တော သခါတိ ဝါ။|
    block |ယော ပုဗ္ဗေ သုမနော ဟုတွာ၊ ပစ္ဆာ သမ္ပဇ္ဇတေ ဒိသော။|
  count |၁၃၁|
    block |သမာဂတာ ဇာနပဒာ၊ နေဂမာ စ သမာဂတာ။|
    block |မိဂါ သဿာနိ ခါဒန္တိ၊ တံ ဒေဝေါ ပဋိသေဓတု။|
  count |၁၃၂|
    block |ကာမံ ဇနပဒော မာသိ၊ ရဋ္ဌဉ္စာပိ ဝိနဿတု။|
    block |န တွေဝါဟံ ရုရုံ ဒုဗ္ဘေ၊ ဒတွာ အဘယဒက္ခိဏံ။|
  count |၁၃၃|
    block |မာ မေ ဇနပဒော အာသိ၊ ရဋ္ဌဉ္စာပိ ဝိနဿတု။|
    block |န တွေဝါဟံ မိဂရာဇဿ၊ ဝရံ ဒတွာ မုသာ ဘဏေတိ။|
  stand |ရုရုမိဂရာဇဇာတကံ နဝမံ။|
  count |  |
  block |၄၈၃။ သရဘမိဂဇာတကံ ၁၀|
  count |၁၃၄|
    block |အာသီသေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
    block |ပဿာမိ ဝေါဟံ အတ္တာနံ၊ ယထာ ဣစ္ဆိံ တထာ အဟု။|
  count |၁၃၅|
    block |အာသီသေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
    block |ပဿာမိ ဝေါဟံ အတ္တာနံ၊ ဥဒကာ ထလမုဗ္ဘတံ။|
  count |၁၃၆|
    block |ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
    block |ပဿာမိ ဝေါဟံ အတ္တာနံ၊ ယထာ ဣစ္ဆိံ တထာ အဟု။|
  count |၁၃၇|
    block |ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။|
    block |ပဿာမိ ဝေါဟံ အတ္တာနံ၊ ဥဒကာ ထလမုဗ္ဘတံ။|
  count |၁၃၈|
    block |ဒုက္ခူပနီတောပိ နရော သပညော၊ အာသံ န ဆိန္ဒေယျ သုခါဂမာယ။|
    block |ဗဟူ ဟိ ဖဿာ အဟိတာ ဟိတာ စ၊ အဝိတက္ကိတာ မစ္စမုပဗ္ဗဇန္တိ။|
  count |၁၃၉|
    block |အစိန္တိတမ္ပိ ဘဝတိ၊ စိန္တိတမ္ပိ ဝိနဿတိ။|
    block |န ဟိ စိန္တာမယာ ဘောဂါ၊ ဣတ္ထိယာ ပုရိသဿ ဝါ။|
  count |၁၄၀|
    block |သရဘံ ဂိရိဒုဂ္ဂသ္မိံ၊ ယံ တွံ အနုသရီ ပုရေ။|
    block |အလီနစိတ္တဿ တုဝံ၊ ဝိက္ကန္တမနုဇီဝသိ။|
  count |၁၄၁|
    block |ယော တံ ဝိဒုဂ္ဂါ နရကာ သမုဒ္ဓရိ၊ သိလာယ ယောဂ္ဂံ သရဘော ကရိတွာ။|
    block |ဒုက္ခူပနီတံ မစ္စုမုခါ ပမောစယိ၊ အလီနစိတ္တံ တံ မိဂံ ဝဒေသိ။|
  count |၁၄၂|
    block |ကိံ တွံ နု တတ္ထေဝ တဒာ အဟောသိ၊ ဥဒာဟု တေ ကောစိ နံ ဧတဒက္ခါ။|
    block |ဝိဝဋ္ဋစ္ဆဒ္ဒော နုသိ သဗ္ဗဒဿီ၊ ဉာဏံ နု တေ ဗြာဟ္မဏ ဘိံသရူပံ။|
  count |၁၄၃|
    block |န စေဝဟံ တတ္ထ တဒာ အဟောသိံ၊ န စာပိ မေ ကောစိ နံ ဧတဒက္ခါ။|
    block |ဂါထာပဒာနဉ္စ သုဘာသိတာနံ၊ အတ္ထံ တဒာနေန္တိ ဇနိန္ဒ ဓီရာ။|
  count |၁၄၄|
    block |အာဒာယ ပတ္တိံ ပရဝိရိယဃာတိံ၊ စာပေ သရံ ကိံ ဝိစိကိစ္ဆသေ တုဝံ။|
    block |နုန္နော သရော သရဘံ ဟန္တု ခိပ္ပံ၊ အန္နဉှိ ဧတံ ဝရပည ရညော။|
  count |၁၄၅|
    block |အဒ္ဓါ ပဇာနာမိ အဟမ္ပိ ဧတံ၊ အန္နံ မိဂေါ ဗြာဟ္မဏ ခတ္တိယဿ။|
    block |ပုဗ္ဗေ ကတဉ္စ အပစာယမာနော၊ တသ္မာ မိဂံ သရဘံ နော ဟနာမိ။|
  count |၁၄၆|
    block |နေသော မိဂေါ မဟာရာဇ၊ အသုရေသော ဒိသမ္ပတိ။|
    block |ဧတံ ဟန္တွာ မနုဿိန္ဒ၊ ဘဝဿု အမရာဓိပေါ။|
  count |၁၄၇|
    block |သစေ စ ရာဇာ ဝိစိကိစ္ဆသေ တုဝံ၊ ဟန္တုံ မိဂံ သရဘံ သဟာယကံ။|
    block |သပုတ္တဒာရော နရဝီရသေဋ္ဌ၊ ဂန္တွာ တုဝံ ဝေတရဏိံ ယမဿ။|
  count |၁၄၈|
    block |ကာမံ အဟံ ဇာနပဒာ စ သဗ္ဗေ၊ ပုတ္တာ စ ဒာရာ စ သဟာယသင်္ဃာ။|
    block |ဂစ္ဆေမု တံ ဝေတရဏိံ ယမဿ၊ န တွေဝ ဟညော မမ ပါဏဒော ယော။|
  count |၁၄၉|
    block |အယံ မိဂေါ ကိစ္ဆဂတဿ မယှံ၊ ဧကဿ ကတ္တာ ဝိဝနသ္မိ ဃောရေ။|
    block |တံ တာဒိသံ ပုဗ္ဗကိစ္စံ သရန္တော၊ ဇာနံ မဟာဗြဟ္မေ ကထံ ဟနေယျံ။|
  count |၁၅၀|
    block |မိတ္တာဘိရာဓီ စိရမေဝ ဇီဝ၊ ရဇ္ဇံ ဣမံ ဓမ္မဂုဏေ ပသာသ။|
    block |နာရီဂဏေဟိ ပရိစာရိယန္တော၊ မောဒဿု ရဋ္ဌေ တိဒိဝေဝ ဝါသဝေါ။|
  count |၁၅၁|
    block |အက္ကောဓနော နိစ္စပသန္နစိတ္တော၊ သဗ္ဗာတိထီ ယာစယောဂေါ ဘဝိတွာ။|
    block |ဒတွာ စ ဘုတွာ စ ယထာနုဘာဝံ၊ အနိန္ဒိတော သဂ္ဂမုပေဟိ ဌာနန္တိ။|
    block |ဝရအမ္ဗ ကုဌာရိ သဟံသဝရော၊ အထရညသ္မိံ ဒူတကပဉ္စမကော။|
    block |အထ ဗောဓိ အကိတ္တိ သုတက္ကရိနာ၊ အထ ရုရုမိဂေနပရော သရဘောတိ။|
  stand |သရဘမိဂဇာတကံ ဒသမံ။|
  stand |တေရသကနိပါတံ နိဋ္ဌိတံ။|
  block |တဿုဒ္ဒာနံ|
