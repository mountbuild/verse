block |၄။ စတုက္ကနိပါတော|
  block |၁။ ကာလိင်္ဂဝဂ္ဂေါ|
    count |  |
    block |၃၀၁။ စူဠကာလိင်္ဂဇာတကံ ၄-၁-၁|
    count |၁|
      block |ဝိဝရထိမာသံ ဒွာရံ၊ နဂရံ ပဝိသန္တု အရုဏရာဇဿ။|
      block |သီဟေန သုသိဋ္ဌေန၊ သုရက္ခိတံ နန္ဒိသေနေန။|
    count |၂|
      block |ဇယော ကလိင်္ဂါနမသယှသာဟိနံ၊ ပရာဇယော အနယော အဿကာနံ။|
      block |ဣစ္စေဝ တေ ဘာသိတံ ဗြဟ္မစာရိ၊ န ဥဇ္ဇုဘူတာ ဝိတထံ ဘဏန္တိ။|
    count |၃|
      block |ဒေဝါ မုသာဝါဒမုပါတိဝတ္တာ၊ သစ္စံ ဓနံ ပရမံ တေသု သက္က။|
      block |တံ တေ မုသာ ဘာသိတံ ဒေဝရာဇ၊ ကိံ ဝါ ပဋိစ္စ မဃဝါ မဟိန္ဒ။|
    count |၄|
      block |နနု တေ သုတံ ဗြာဟ္မဏ ဘညမာနေ၊ ဒေဝါ န ဣဿန္တိ ပုရိသပရက္ကမဿ။|
      block |ဒမော သမာဓိ မနသော အဘေဇ္ဇော၊ အဗျဂ္ဂတာ နိက္ကမနဉ္စ ကာလေ။|
      block |ဒဠှဉ္စ ဝိရိယံ ပုရိသပရက္ကမော စ၊ တေနေဝ အာသိ ဝိဇယော အဿကာနန္တိ။|
    stand |စူဠကာလိင်္ဂဇာတကံ ပဌမံ။|
    count |  |
    block |၃၀၂။ မဟာအဿာရောဟဇာတကံ ၄-၁-၂|
    count |၅|
      block |အဒေယျေသု ဒဒံ ဒာနံ၊ ဒေယျေသု နပ္ပဝေစ္ဆတိ။|
      block |အာပါသု ဗျသနံ ပတ္တော၊ သဟာယံ နာဓိဂစ္ဆတိ။|
    count |၆|
      block |နာဒေယျေသု ဒဒံ ဒာနံ၊ ဒေယျေသု ယော ပဝေစ္ဆတိ။|
      block |အာပါသု ဗျသနံ ပတ္တော၊ သဟာယမဓိဂစ္ဆတိ။|
    count |၇|
      block |သညောဂသမ္ဘောဂဝိသေသဒဿနံ၊ အနရိယဓမ္မေသု သဌေသု နဿတိ။|
      block |ကတဉ္စ အရိယေသု စ အဇ္ဇဝေသု၊ မဟပ္ဖလံ ဟောတိ အဏုမ္ပိ တာဒိသု။|
    count |၈|
      block |ယော ပုဗ္ဗေ ကတကလျာဏော၊ အကာ လောကေ သုဒုက္ကရံ။|
      block |ပစ္ဆာ ကယိရာ န ဝါ ကယိရာ၊ အစ္စန္တံ ပူဇနာရဟောတိ။|
    stand |မဟာအဿာရောဟဇာတကံ ဒုတိယံ။|
    count |  |
    block |၃၀၃။ ဧကရာဇဇာတကံ ၄-၁-၃|
    count |၉|
      block |အနုတ္တရေ ကာမဂုဏေ သမိဒ္ဓေ၊ ဘုတွာန ပုဗ္ဗေ ဝသီ ဧကရာဇ။|
      block |သော ဒာနိ ဒုဂ္ဂေ နရကမှိ ခိတ္တော၊ နပ္ပဇ္ဇဟေ ဝဏ္ဏဗလံ ပုရာဏံ။|
    count |၁၀|
      block |ပုဗ္ဗေဝ ခန္တီ စ တပေါ စ မယှံ၊ သမ္ပတ္ထိတာ ဒုဗ္ဘိသေန အဟောသိ။|
      block |တံ ဒာနိ လဒ္ဓါန ကထံ နု ရာဇ၊ ဇဟေ အဟံ ဝဏ္ဏဗလံ ပုရာဏံ။|
    count |၁၁|
      block |သဗ္ဗာ ကိရေဝံ ပရိနိဋ္ဌိတာနိ၊ ယသဿိနံ ပညဝန္တံ ဝိသယှ။|
      block |ယသော စ လဒ္ဓါ ပုရိမံ ဥဠာရံ၊ နပ္ပဇ္ဇဟေ ဝဏ္ဏဗလံ ပုရာဏံ။|
    count |၁၂|
      block |ပနုဇ္ဇ ဒုက္ခေန သုခံ ဇနိန္ဒ၊ သုခေန ဝါ ဒုက္ခမသယှသာဟိ။|
      block |ဥဘယတ္ထ သန္တော အဘိနိဗ္ဗုတတ္တာ၊ သုခေ စ ဒုက္ခေ စ ဘဝန္တိ တုလျာတိ။|
    stand |ဧကရာဇဇာတကံ တတိယံ။|
    count |  |
    block |၃၀၄။ ဒဒ္ဒရဇာတကံ ၄-၁-၄|
    count |၁၃|
      block |ဣမာနိ မံ ဒဒ္ဒရ တာပယန္တိ၊ ဝါစာဒုရုတ္တာနိ မနုဿလောကေ။|
      block |မဏ္ဍူကဘက္ခါ ဥဒကန္တသေဝီ၊ အာသီဝိသံ မံ အဝိသာ သပန္တိ။|
    count |၁၄|
      block |သကာ ရဋ္ဌာ ပဗ္ဗာဇိတော၊ အညံ ဇနပဒံ ဂတော။|
      block |မဟန္တံ ကောဋ္ဌံ ကယိရာထ၊ ဒုရုတ္တာနံ နိဓေတဝေ။|
    count |၁၅|
      block |ယတ္ထ ပေါသံ န ဇာနန္တိ၊ ဇာတိယာ ဝိနယေန ဝါ။|
      block |န တတ္ထ မာနံ ကယိရာထ၊ ဝသမညာတကေ ဇနေ။|
    count |၁၆|
      block |ဝိဒေသဝါသံ ဝသတော၊ ဇာတဝေဒသမေနပိ။|
      block |ခမိတဗ္ဗံ သပညေန၊ အပိ ဒာသဿ တဇ္ဇိတန္တိ။|
    stand |ဒဒ္ဒရဇာတကံ စတုတ္ထံ။|
    count |  |
    block |၃၀၅။ သီလဝီမံသနဇာတကံ ၄-၁-၅|
    count |၁၇|
      block |နတ္ထိ လောကေ ရဟော နာမ၊ ပါပကမ္မံ ပကုဗ္ဗတော။|
      block |ပဿန္တိ ဝနဘူတာနိ၊ တံ ဗာလော မညတီ ရဟော။|
    count |၁၈|
      block |အဟံ ရဟော န ပဿာမိ၊ သုညံ ဝါပိ န ဝိဇ္ဇတိ။|
      block |ယတ္ထ အညံ န ပဿာမိ၊ အသုညံ ဟောတိ တံ မယာ။|
    count |၁၉|
      block |ဒုဇ္ဇစ္စော စ သုဇစ္စော စ၊ နန္ဒော စ သုခဝဍ္ဎိတော။|
      block |ဝေဇ္ဇော စ အဒ္ဓုဝသီလော စ၊ တေ ဓမ္မံ ဇဟု မတ္ထိကာ။|
    count |၂၀|
      block |ဗြာဟ္မဏော စ ကထံ ဇဟေ၊ သဗ္ဗဓမ္မာန ပါရဂူ။|
      block |ယော ဓမ္မမနုပါလေတိ၊ ဓိတိမာ သစ္စနိက္ကမောတိ။|
    stand |သီလဝီမံသနဇာတကံ ပဉ္စမံ။|
    count |  |
    block |၃၀၆။ သုဇာတဇာတကံ ၄-၁-၆|
    count |၂၁|
      block |ကိမဏ္ဍကာ ဣမေ ဒေဝ၊ နိက္ခိတ္တာ ကံသမလ္လကေ။|
      block |ဥပလောဟိတကာ ဝဂ္ဂူ၊ တံ မေ အက္ခါဟိ ပုစ္ဆိတော။|
    count |၂၂|
      block |ယာနိ ပုရေ တုဝံ ဒေဝိ၊ ဘဏ္ဍု နန္တကဝါသိနီ။|
      block |ဥစ္ဆင်္ဂဟတ္ထာ ပစိနာသိ၊ တဿာ တေ ကောလိယံ ဖလံ။|
    count |၂၃|
      block |ဥဍ္ဍယှတေ န ရမတိ၊ ဘောဂါ ဝိပ္ပဇဟန္တိ တံ။|
      block |တတ္ထေဝိမံ ပဋိနေထ၊ ယတ္ထ ကောလံ ပစိဿတိ။|
    count |၂၄|
      block |ဟောန္တိ ဟေတေ မဟာရာဇ၊ ဣဒ္ဓိပ္ပတ္တာယ နာရိယာ။|
      block |ခမ ဒေဝ သုဇာတာယ၊ မာဿာ ကုဇ္ဈ ရထေသဘာတိ။|
    stand |သုဇာတဇာတကံ ဆဋ္ဌံ။|
    count |  |
    block |၃၀၇။ ပလာသဇာတကံ ၄-၁-၇|
    count |၂၅|
      block |အစေတနံ ဗြာဟ္မဏ အဿုဏန္တံ၊ ဇာနော အဇာနန္တမိမံ ပလာသံ။|
      block |အာရဒ္ဓဝိရိယော ဓုဝံ အပ္ပမတ္တော၊ သုခသေယျံ ပုစ္ဆသိ ကိဿ ဟေတု။|
    count |၂၆|
      block |ဒူရေ သုတော စေဝ ဗြဟာ စ ရုက္ခေါ၊ ဒေသေ ဌိတော ဘူတနိဝါသရူပေါ။|
      block |တသ္မာ နမဿာမိ ဣမံ ပလာသံ၊ ယေ စေတ္ထ ဘူတာ တေ ဓနဿ ဟေတု။|
    count |၂၇|
      block |သော တေ ကရိဿာမိ ယထာနုဘာဝံ၊ ကတညုတံ ဗြာဟ္မဏ ပေက္ခမာနော။|
      block |ကထဉှိ အာဂမ္မ သတံ သကာသေ၊ မောဃာနိ တေ အဿု ပရိဖန္ဒိတာနိ။|
    count |၂၈|
      block |ယော တိန္ဒုကရုက္ခဿ ပရော ပိလက္ခေါ၊ ပရိဝါရိတော ပုဗ္ဗယညော ဥဠာရော။|
      block |တဿေသ မူလသ္မိံ နိဓိ နိခါတော၊ အဒာယာဒော ဂစ္ဆ တံ ဥဒ္ဓရာဟီတိ။|
    stand |ပလာသဇာတကံ သတ္တမံ။|
    count |  |
    block |၃၀၈။ သကုဏဇာတကံ ၄-၁-၈|
    count |၂၉|
      block |အကရမှသ တေ ကိစ္စံ၊ ယံ ဗလံ အဟုဝမှသေ။|
      block |မိဂရာဇ နမော တျတ္ထု၊ အပိ ကိဉ္စိ လဘာမသေ။|
    count |၃၀|
      block |မမ လောဟိတဘက္ခဿ၊ နိစ္စံ လုဒ္ဒာနိ ကုဗ္ဗတော။|
      block |ဒန္တန္တရဂတော သန္တော၊ တံ ဗဟုံ ယမ္ပိ ဇီဝသိ။|
    count |၃၁|
      block |အကတညုမကတ္တာရံ၊ ကတဿ အပ္ပဋိကာရကံ။|
      block |ယသ္မိံ ကတညုတာ နတ္ထိ၊ နိရတ္ထာ တဿ သေဝနာ။|
    count |၃၂|
      block |ယဿ သမ္မုခစိဏ္ဏေန၊ မိတ္တဓမ္မော န လဗ္ဘတိ။|
      block |အနုသူယ မနက္ကောသံ၊ သဏိကံ တမှာ အပက္ကမေတိ။|
    stand |သကုဏဇာတကံ အဋ္ဌမံ။|
    count |  |
    block |၃၀၉။ ဆဝကဇာတကံ ၄-၁-၉|
    count |၃၃|
      block |သဗ္ဗမိဒံ စရိမံ ကတံ၊ ဥဘော ဓမ္မံ န ပဿရေ။|
      block |ဥဘော ပကတိယာ စုတာ၊ ယော စာယံ မန္တေဇ္ဈာပေတိ။|
      block |ယော စ မန္တံ အဓီယတိ။|
    count |၃၄|
      block |သာလီနံ ဩဒနံ ဘုဉ္ဇေ၊ သုစိံ မံသူပသေစနံ။|
      block |တသ္မာ ဧတံ န သေဝါမိ၊ ဓမ္မံ ဣသီဟိ သေဝိတံ။|
    count |၃၅|
      block |ပရိဗ္ဗဇ မဟာ လောကော၊ ပစန္တညေပိ ပါဏိနော။|
      block |မာ တံ အဓမ္မော အာစရိတော၊ အသ္မာ ကုမ္ဘမိဝါဘိဒာ။|
    count |၃၆|
      block |ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။|
      block |ယာ ဝုတ္တိ ဝိနိပါတေန၊ အဓမ္မစရဏေန ဝါတိ။|
    stand |ဆဝကဇာတကံ နဝမံ။|
    count |  |
    block |၃၁၀။ သေယျဇာတကံ ၄-၁-၁၀|
    count |၃၇|
      block |သသမုဒ္ဒပရိယာယံ၊ မဟိံ သာဂရကုဏ္ဍလံ။|
      block |န ဣစ္ဆေ သဟ နိန္ဒာယ၊ ဧဝံ သေယျ ဝိဇာနဟိ။|
    count |၃၈|
      block |ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။|
      block |ယာ ဝုတ္တိ ဝိနိပါတေန၊ အဓမ္မစရဏေန ဝါ။|
    count |၃၉|
      block |အပိ စေ ပတ္တမာဒာယ၊ အနဂါရော ပရိဗ္ဗဇေ။|
      block |သာယေဝ ဇီဝိကာ သေယျော၊ ယာ စာဓမ္မေန ဧသနာ။|
    count |၄၀|
      block |အပိ စေ ပတ္တမာဒာယ၊ အနဂါရော ပရိဗ္ဗဇေ။|
      block |အညံ အဟိံသယံ လောကေ၊ အပိ ရဇ္ဇေန တံ ဝရန္တိ။|
      block |ဝိဝရဉ္စ အဒေယျ သမိဒ္ဓဝရံ၊ အထ ဒဒ္ဒရ ပါပမဟာတိရဟော။|
      block |အထ ကောလိ ပလာသဝရဉ္စ ကရ၊ စရိမံ သသမုဒ္ဒဝရေန ဒသာတိ။|
    stand |သေယျဇာတကံ ဒသမံ။|
    stand |ကာလိင်္ဂဝဂ္ဂေါ ပဌမော။|
    block |တဿုဒ္ဒာနံ|
  block |၂။ ပုစိမန္ဒဝဂ္ဂေါ|
    count |  |
    block |၃၁၁။ ပုစိမန္ဒဇာတကံ ၄-၂-၁|
    count |၄၁|
      block |ဥဋ္ဌေဟိ စောရ ကိံ သေသိ၊ ကော အတ္ထော သုပနေန တေ။|
      block |မာ တံ ဂဟေသုံ ရာဇာနော၊ ဂါမေ ကိဗ္ဗိသကာရကံ။|
    count |၄၂|
      block |ယံ နု စောရံ ဂဟေဿန္တိ၊ ဂါမေ ကိဗ္ဗိသကာရကံ။|
      block |ကိံ တတ္ထ ပုစိမန္ဒဿ၊ ဝနေ ဇာတဿ တိဋ္ဌတော။|
    count |၄၃|
      block |န တွံ အဿတ္ထ ဇာနာသိ၊ မမ စောရဿ စန္တရံ။|
      block |စောရံ ဂဟေတွာ ရာဇာနော၊ ဂါမေ ကိဗ္ဗိသကာရကံ။|
      block |အပ္ပေန္တိ နိမ္ဗသူလသ္မိံ၊ တသ္မိံ မေ သင်္ကတေ မနော။|
    count |၄၄|
      block |သင်္ကေယျ သင်္ကိတဗ္ဗာနိ၊ ရက္ခေယျာနာဂတံ ဘယံ။|
      block |အနာဂတဘယာ ဓီရော၊ ဥဘော လောကေ အဝေက္ခတီတိ။|
    stand |ပုစိမန္ဒဇာတကံ ပဌမံ။|
    count |  |
    block |၃၁၂။ ကဿပမန္ဒိယဇာတကံ ၄-၂-၂|
    count |၄၅|
      block |အပိ ကဿပ မန္ဒိယာ၊ ယုဝါ သပတိ ဟန္တိ ဝါ။|
      block |သဗ္ဗံ တံ ခမတေ ဓီရော၊ ပဏ္ဍိတော တံ တိတိက္ခတိ။|
    count |၄၆|
      block |သစေပိ သန္တော ဝိဝဒန္တိ၊ ခိပ္ပံ သန္ဓီယရေ ပုန။|
      block |ဗာလာ ပတ္တာဝ ဘိဇ္ဇန္တိ၊ န တေ သမထမဇ္ဈဂူ။|
    count |၄၇|
      block |ဧတေ ဘိယျော သမာယန္တိ၊ သန္ဓိ တေသံ န ဇီရတိ။|
      block |ယော စာဓိပန္နံ ဇာနာတိ၊ ယော စ ဇာနာတိ ဒေသနံ။|
    count |၄၈|
      block |ဧသော ဟိ ဥတ္တရိတရော၊ ဘာရဝဟော ဓုရဒ္ဓရော။|
      block |ယော ပရေသာဓိပန္နာနံ၊ သယံ သန္ဓာတုမရဟတီတိ။|
    stand |ကဿပမန္ဒိယဇာတကံ ဒုတိယံ။|
    count |  |
    block |၃၁၃။ ခန္တီဝါဒီဇာတကံ ၄-၂-၃|
    count |၄၉|
      block |ယော တေ ဟတ္ထေ စ ပါဒေ စ၊ ကဏ္ဏနာသဉ္စ ဆေဒယိ။|
      block |တဿ ကုဇ္ဈ မဟာဝီရ၊ မာ ရဋ္ဌံ ဝိနသာ ဣဒံ။|
    count |၅၀|
      block |ယော မေ ဟတ္ထေ စ ပါဒေ စ၊ ကဏ္ဏနာသဉ္စ ဆေဒယိ။|
      block |စိရံ ဇီဝတု သော ရာဇာ၊ န ဟိ ကုဇ္ဈန္တိ မာဒိသာ။|
    count |၅၁|
      block |အဟူ အတီတမဒ္ဓါနံ၊ သမဏော ခန္တိဒီပနော။|
      block |တံ ခန္တိယာယေဝ ဌိတံ၊ ကာသိရာဇာ အဆေဒယိ။|
    count |၅၂|
      block |တဿ ကမ္မ ဖရုသဿ၊ ဝိပါကော ကဋုကော အဟု။|
      block |ယံ ကာသိရာဇာ ဝေဒေသိ၊ နိရယမှိ သမပ္ပိတောတိ။|
    stand |ခန္တီဝါဒီဇာတကံ တတိယံ။|
    count |  |
    block |၃၁၄။ လောဟကုမ္ဘိဇာတကံ ၄-၂-၄|
    count |၅၃|
      block |ဒုဇ္ဇီဝိတမဇီဝိမှ၊ ယေ သန္တေ န ဒဒမှသေ။|
      block |ဝိဇ္ဇမာနေသု ဘောဂေသု၊ ဒီပံ နာကမှ အတ္တနော။|
    count |၅၄|
      block |သဋ္ဌိ ဝဿသဟဿာနိ၊ ပရိပုဏ္ဏာနိ သဗ္ဗသော။|
      block |နိရယေ ပစ္စမာနာနံ၊ ကဒာ အန္တော ဘဝိဿတိ။|
    count |၅၅|
      block |နတ္ထိ အန္တော ကုတော အန္တော၊ န အန္တော ပဋိဒိဿတိ။|
      block |တဒာ ဟိ ပကတံ ပါပံ၊ မမ တုယှဉ္စ မာရိသာ။|
    count |၅၆|
      block |သောဟံ နူန ဣတော ဂန္တွာ၊ ယောနိံ လဒ္ဓါန မာနုသိံ။|
      block |ဝဒညူ သီလသမ္ပန္နော၊ ကာဟာမိ ကုသလံ ဗဟုန္တိ။|
    stand |လောဟကုမ္ဘိဇာတကံ စတုတ္ထံ။|
    count |  |
    block |၃၁၅။ သဗ္ဗမံသလာဘဇာတကံ ၄-၂-၅|
    count |၅၇|
      block |ဖရုသာ ဝတ တေ ဝါစာ၊ မံသံ ယာစနကော အသိ။|
      block |ကိလောမသဒိသီ ဝါစာ၊ ကိလောမံ သမ္မ ဒမ္မိ တေ။|
    count |၅၈|
      block |အင်္ဂမေတံ မနုဿာနံ၊ ဘာတာ လောကေ ပဝုစ္စတိ။|
      block |အင်္ဂဿ သဒိသီ ဝါစာ၊ အင်္ဂံ သမ္မ ဒဒာမိ တေ။|
    count |၅၉|
      block |တာတာတိ ပုတ္တော ဝဒမာနော၊ ကမ္ပေတိ ဟဒယံ ပိတု။|
      block |ဟဒယဿ သဒိသီ ဝါစာ၊ ဟဒယံ သမ္မ ဒမ္မိ တေ။|
    count |၆၀|
      block |ယဿ ဂါမေ သခါ နတ္ထိ၊ ယထာရညံ တထေဝ တံ။|
      block |သဗ္ဗဿ သဒိသီ ဝါစာ၊ သဗ္ဗံ သမ္မ ဒဒာမိ တေတိ။|
    stand |သဗ္ဗမံသလာဘဇာတကံ ပဉ္စမံ။|
    count |  |
    block |၃၁၆။ သသပဏ္ဍိတဇာတကံ ၄-၂-၆|
    count |၆၁|
      block |သတ္တ မေ ရောဟိတာ မစ္ဆာ၊ ဥဒကာ ထလမုဗ္ဘတာ။|
      block |ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။|
    count |၆၂|
      block |ဒုဿ မေ ခေတ္တပါလဿ၊ ရတ္တိဘတ္တံ အပါဘတံ။|
      block |မံသသူလာ စ ဒွေ ဂေါဓာ၊ ဧကဉ္စ ဒဓိဝါရကံ။|
      block |ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။|
    count |၆၃|
      block |အမ္ဗပက္ကံ ဒကံ သီတံ၊ သီတစ္ဆာယာ မနောရမာ။|
      block |ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။|
    count |၆၄|
      block |န သသဿ တိလာ အတ္ထိ၊ န မုဂ္ဂါ နပိ တဏ္ဍုလာ။|
      block |ဣမိနာ အဂ္ဂိနာ ပက္ကံ၊ မမံ ဘုတွာ ဝနေ ဝသာတိ။|
    stand |သသပဏ္ဍိတဇာတကံ ဆဋ္ဌံ။|
    count |  |
    block |၃၁၇။ မတရောဒနဇာတကံ ၄-၂-၇|
    count |၆၅|
      block |မတံ မတံ ဧဝ ရောဒထ၊ န ဟိ တံ ရောဒထ ယော မရိဿတိ။|
      block |သဗ္ဗေပိ သရီရဓာရိနော၊ အနုပုဗ္ဗေန ဇဟန္တိ ဇီဝိတံ။|
    count |၆၆|
      block |ဒေဝမနုဿာ စတုပ္ပဒာ၊ ပက္ခိဂဏာ ဥရဂါ စ ဘောဂိနော။|
      block |သမှိ သရီရေ အနိဿရာ၊ ရမမာနာဝ ဇဟန္တိ ဇီဝိတံ။|
    count |၆၇|
      block |ဧဝံ စလိတံ အသဏ္ဌိတံ၊ သုခဒုက္ခံ မနုဇေသွပေက္ခိယ။|
      block |ကန္ဒိတရုဒိတံ နိရတ္ထကံ၊ ကိံ ဝေါ သောကဂဏာဘိကီရရေ။|
    count |၆၈|
      block |ဓုတ္တာ စ သောဏ္ဍာ အကတာ၊ ဗာလာ သူရာ အယောဂိနော။|
      block |ဓီရံ မညန္တိ ဗာလောတိ၊ ယေ ဓမ္မဿ အကောဝိဒာတိ။|
    stand |မတရောဒနဇာတကံ သတ္တမံ။|
    count |  |
    block |၃၁၈။ ကဏဝေရဇာတကံ ၄-၂-၈|
    count |၆၉|
      block |ယံ တံ ဝသန္တသမယေ၊ ကဏဝေရေသု ဘာဏုသု။|
      block |သာမံ ဗာဟာယ ပီဠေသိ၊ သာ တံ အာရောဂျမဗြဝိ။|
    count |၇၀|
      block |အမ္ဘော န ကိရ သဒ္ဓေယျံ၊ ယံ ဝါတော ပဗ္ဗတံ ဝဟေ။|
      block |ပဗ္ဗတဉ္စေ ဝဟေ ဝါတော၊ သဗ္ဗမ္ပိ ပထဝိံ ဝဟေ။|
      block |ယတ္ထ သာမာ ကာလကတာ၊ သာ မံ အာရောဂျမဗြဝိ။|
    count |၇၁|
      block |န စေဝ သာ ကာလကတာ၊ န စ သာ အညမိစ္ဆတိ။|
      block |ဧကဘတ္တိကိနီ သာမာ၊ တမေဝ အဘိကင်္ခတိ။|
    count |၇၂|
      block |အသန္ထုတံ မံ စိရသန္ထုတေန၊ နိမီနိ သာမာ အဓုဝံ ဓုဝေန။|
      block |မယာပိ သာမာ နိမိနေယျ အညံ၊ ဣတော အဟံ ဒူရတရံ ဂမိဿန္တိ။|
    stand |ကဏဝေရဇာတကံ အဋ္ဌမံ။|
    count |  |
    block |၃၁၉။ တိတ္တိရဇာတကံ ၄-၂-၉|
    count |၇၃|
      block |သုသုခံ ဝတ ဇီဝါမိ၊ လဘာမိ စေဝ ဘုဉ္ဇိတုံ။|
      block |ပရိပန္ထေဝ တိဋ္ဌာမိ၊ ကာ နု ဘန္တေ ဂတီ မမ။|
    count |၇၄|
      block |မနော စေ တေ နပ္ပဏမတိ၊ ပက္ခိ ပါပဿ ကမ္မုနော။|
      block |အဗျာဝဋဿ ဘဒြဿ၊ န ပါပမုပလိမ္ပတိ။|
    count |၇၅|
      block |ဉာတကော နော နိသိန္နောတိ၊ ဗဟု အာဂစ္ဆတေ ဇနော။|
      block |ပဋိစ္စ ကမ္မံ ဖုသတိ၊ တသ္မိံ မေ သင်္ကတေ မနော။|
    count |၇၆|
      block |န ပဋိစ္စ ကမ္မံ ဖုသတိ၊ မနော စေ နပ္ပဒုဿတိ။|
      block |အပ္ပေါဿုက္ကဿ ဘဒြဿ၊ န ပါပမုပလိမ္ပတီတိ။|
    stand |တိတ္တိရဇာတကံ နဝမံ။|
    count |  |
    block |၃၂၀။ သုစ္စဇဇာတကံ ၄-၂-၁၀|
    count |၇၇|
      block |သုစ္စဇံ ဝတ နစ္စဇိ၊ ဝါစာယ အဒဒံ ဂိရိံ။|
      block |ကိံ ဟိတဿ စဇန္တဿ၊ ဝါစာယ အဒဒ ပဗ္ဗတံ။|
    count |၇၈|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၇၉|
      block |ရာဇပုတ္တ နမော တျတ္ထု၊ သစ္စေ ဓမ္မေ ဌိတော စသိ။|
      block |ယဿ တေ ဗျသနံ ပတ္တော၊ သစ္စသ္မိံ ရမတေ မနော။|
    count |၈၀|
      block |ယာ ဒလိဒ္ဒီ ဒလိဒ္ဒဿ၊ အဍ္ဎာ အဍ္ဎဿ ကိတ္တိမ။|
      block |သာ ဟိဿ ပရမာ ဘရိယာ၊ သဟိရညဿ ဣတ္ထိယောတိ။|
      block |အထ စောရ သကဿပ ခန္တီဝရော၊ ဒုဇ္ဇီဝိတတာ စ ဝရာ ဖရုသာ။|
      block |အထ သသ မတဉ္စ ဝသန္တ သုခံ၊ သုစ္စဇံဝတနစ္စဇိနာ စ ဒသာတိ။|
    stand |သုစ္စဇဇာတကံ ဒသမံ။|
    stand |ပုစိမန္ဒဝဂ္ဂေါ ဒုတိယော။|
    block |တဿုဒ္ဒာနံ|
  block |၃။ ကုဋိဒူသကဝဂ္ဂေါ|
    count |  |
    block |၃၂၁။ ကုဋိဒူသကဇာတကံ ၄-၃-၁|
    count |၈၁|
      block |မနုဿဿေဝ တေ သီသံ၊ ဟတ္ထပါဒာ စ ဝါနရ။|
      block |အထ ကေန နု ဝဏ္ဏေန၊ အဂါရံ တေ န ဝိဇ္ဇတိ။|
    count |၈၂|
      block |မနုဿဿေဝ မေ သီသံ၊ ဟတ္ထပါဒာ စ သိင်္ဂိလ။|
      block |ယာဟု သေဋ္ဌာ မနုဿေသု၊ သာ မေ ပညာ န ဝိဇ္ဇတိ။|
    count |၈၃|
      block |အနဝဋ္ဌိတစိတ္တဿ၊ လဟုစိတ္တဿ ဒုဗ္ဘိနော။|
      block |နိစ္စံ အဒ္ဓုဝသီလဿ၊ သုခဘာဝေါ န ဝိဇ္ဇတိ။|
    count |၈၄|
      block |သော ကရဿု အာနုဘာဝံ၊ ဝီတိဝတ္တဿု သီလိယံ။|
      block |သီတဝါတပရိတ္တာဏံ၊ ကရဿု ကုဋဝံ ကပီတိ။|
    stand |ကုဋိဒူသက ဇာတကံ ပဌမံ။|
    count |  |
    block |၃၂၂။ ဒုဒ္ဒုဘဇာတကံ ၄-၃-၂|
    count |၈၅|
      block |ဒုဒ္ဒုဘာယတိ ဘဒ္ဒန္တေ၊ ယသ္မိံ ဒေသေ ဝသာမဟံ။|
      block |အဟမ္ပေတံ န ဇာနာမိ၊ ကိမေတံ ဒုဒ္ဒုဘာယတိ။|
    count |၈၆|
      block |ဗေလုဝံ ပတိတံ သုတွာ၊ ဒုဒ္ဒုဘန္တိ သသော ဇဝိ။|
      block |သသဿ ဝစနံ သုတွာ၊ သန္တတ္တာ မိဂဝါဟိနီ။|
    count |၈၇|
      block |အပ္ပတွာ ပဒဝိညာဏံ၊ ပရဃောသာနုသာရိနော။|
      block |ပနာဒပရမာ ဗာလာ၊ တေ ဟောန္တိ ပရပတ္တိယာ။|
    count |၈၈|
      block |ယေ စ သီလေန သမ္ပန္နာ၊ ပညာယူပသမေ ရတာ။|
      block |အာရကာ ဝိရတာ ဓီရာ၊ န ဟောန္တိ ပရပတ္တိယာတိ။|
    stand |ဒုဒ္ဒုဘဇာတကံ ဒုတိယံ။|
    count |  |
    block |၃၂၃။ ဗြဟ္မဒတ္တဇာတကံ ၄-၃-၃|
    count |၈၉|
      block |ဒွယံ ယာစနကော ရာဇ၊ ဗြဟ္မဒတ္တ နိဂစ္ဆတိ။|
      block |အလာဘံ ဓနလာဘံ ဝါ၊ ဧဝံ ဓမ္မာ ဟိ ယာစနာ။|
    count |၉၀|
      block |ယာစနံ ရောဒနံ အာဟု၊ ပဉ္စာလာနံ ရထေသဘ။|
      block |ယော ယာစနံ ပစ္စက္ခါတိ၊ တမာဟု ပဋိရောဒနံ။|
    count |၉၁|
      block |မာ မဒ္ဒသံသု ရောဒန္တံ၊ ပဉ္စာလာ သုသမာဂတာ။|
      block |တုဝံ ဝါ ပဋိရောဒန္တံ၊ တသ္မာ ဣစ္ဆာမဟံ ရဟော။|
    count |၉၂|
      block |ဒဒာမိ တေ ဗြာဟ္မဏ ရောဟိဏီနံ၊ ဂဝံ သဟဿံ သဟ ပုင်္ဂဝေန။|
      block |အရိယော ဟိ အရိယဿ ကထံ န ဒဇ္ဇာ၊ သုတွာန ဂါထာ တဝ ဓမ္မယုတ္တာတိ။|
    stand |ဗြဟ္မဒတ္တဇာတကံ တတိယံ။|
    count |  |
    block |၃၂၄။ စမ္မသာဋကဇာတကံ ၄-၃-၄|
    count |၉၃|
      block |ကလျာဏရူပေါ ဝတယံ စတုပ္ပဒော၊ သုဘဒ္ဒကော စေဝ သုပေသလော စ။|
      block |ယော ဗြာဟ္မဏံ ဇာတိမန္တူပပန္နံ၊ အပစာယတိ မေဏ္ဍဝရော ယသဿီ။|
    count |၉၄|
      block |မာ ဗြာဟ္မဏ ဣတ္တရဒဿနေန၊ ဝိဿာသမာပဇ္ဇိ စတုပ္ပဒဿ။|
      block |ဒဠှပ္ပဟာရံ အဘိကင်္ခမာနော၊ အဝသက္ကတီ ဒဿတိ သုပ္ပဟာရံ။|
    count |၉၅|
      block |ဦရုဋ္ဌိ ဘဂ္ဂံ ပဝဋ္ဋိတော ခါရိဘာရော၊ သဗ္ဗဉ္စ ဘဏ္ဍံ ဗြာဟ္မဏဿ ဘိန္နံ။|
      block |ဥဘောပိ ဗာဟာ ပဂ္ဂယှ ကန္ဒတိ၊ အဘိဓာဝထ ဟညတေ ဗြဟ္မစာရီ။|
    count |၉၆|
      block |ဧဝံ သော နိဟတော သေတိ၊ ယော အပူဇံ ပသံသတိ။|
      block |ယထာဟမဇ္ဇ ပဟတော၊ ဟတော မေဏ္ဍေန ဒုမ္မတီတိ။|
    stand |စမ္မသာဋကဇာတကံ စတုတ္ထံ။|
    count |  |
    block |၃၂၅။ ဂေါဓရာဇဇာတကံ ၄-၃-၅|
    count |၉၇|
      block |သမဏံ တံ မညမာနော၊ ဥပဂစ္ဆိမသညတံ။|
      block |သော မံ ဒဏ္ဍေန ပါဟာသိ၊ ယထာ အဿမဏော တထာ။|
    count |၉၈|
      block |ကိံ တေ ဇဋာဟိ ဒုမ္မေဓ၊ ကိံ တေ အဇိနသာဋိယာ။|
      block |အဗ္ဘန္တရံ တေ ဂဟနံ၊ ဗာဟိရံ ပရိမဇ္ဇသိ။|
    count |၉၉|
      block |ဧဟိ ဂေါဓ နိဝတ္တဿု၊ ဘုဉ္ဇ သာလီနမောဒနံ။|
      block |တေလံ လောဏဉ္စ မေ အတ္ထိ၊ ပဟူတံ မယှ ပိပ္ဖလိ။|
    count |၁၀၀|
      block |ဧသ ဘိယျော ပဝေက္ခါမိ၊ ဝမ္မိကံ သတပေါရိသံ။|
      block |တေလံ လောဏဉ္စ ကိတ္တေသိ၊ အဟိတံ မယှ ပိပ္ဖလီတိ။|
    stand |ဂေါဓရာဇဇာတကံ ပဉ္စမံ။|
    count |  |
    block |၃၂၆။ ကက္ကာရုဇာတကံ ၄-၃-၆|
    count |၁၀၁|
      block |ကာယေန ယော နာဝဟရေ၊ ဝါစာယ န မုသာ ဘဏေ။|
      block |ယသော လဒ္ဓါ န မဇ္ဇေယျ၊ သ ဝေ ကက္ကာရုမရဟတိ။|
    count |၁၀၂|
      block |ဓမ္မေန ဝိတ္တမေသေယျ၊ န နိကတျာ ဓနံ ဟရေ။|
      block |ဘောဂေ လဒ္ဓါ န မဇ္ဇေယျ၊ သ ဝေ ကက္ကာရုမရဟတိ။|
    count |၁၀၃|
      block |ယဿ စိတ္တံ အဟာလိဒ္ဒံ၊ သဒ္ဓါ စ အဝိရာဂိနီ။|
      block |ဧကော သာဒုံ န ဘုဉ္ဇေယျ၊ သ ဝေ ကက္ကာရုမရဟတိ။|
    count |၁၀၄|
      block |သမ္မုခါ ဝါ တိရောက္ခါ ဝါ၊ ယော သန္တေ န ပရိဘာသတိ။|
      block |ယထာဝါဒီ တထာကာရီ၊ သ ဝေ ကက္ကာရုမရဟတီတိ။|
    stand |ကက္ကာရုဇာတကံ ဆဋ္ဌံ။|
    count |  |
    block |၃၂၇။ ကာကဝတီဇာတကံ ၄-၃-၇|
    count |၁၀၅|
      block |ဝါတိ စာယံ တတော ဂန္ဓော၊ ယတ္ထ မေ ဝသတီ ပိယာ။|
      block |ဒူရေ ဣတော ဟိ ကာကဝတီ၊ ယတ္ထ မေ နိရတော မနော။|
    count |၁၀၆|
      block |ကထံ သမုဒ္ဒမတရီ၊ ကထံ အတရိ ကေပုကံ။|
      block |ကထံ သတ္တ သမုဒ္ဒာနိ၊ ကထံ သိမ္ဗလိမာရုဟိ။|
    count |၁၀၇|
      block |တယာ သမုဒ္ဒမတရိံ၊ တယာ အတရိ ကေပုကံ။|
      block |တယာ သတ္တ သမုဒ္ဒာနိ၊ တယာ သိမ္ဗလိမာရုဟိံ။|
    count |၁၀၈|
      block |ဓိရတ္ထုမံ မဟာကာယံ၊ ဓိရတ္ထုမံ အစေတနံ။|
      block |ယတ္ထ ဇာယာယဟံ ဇာရံ၊ အာဝဟာမိ ဝဟာမိ စာတိ။|
    stand |ကာကဝတီဇာတကံ သတ္တမံ။|
    count |  |
    block |၃၂၈။ အနနုသောစိယဇာတကံ ၄-၃-၈|
    count |၁၀၉|
      block |ဗဟူနံ ဝိဇ္ဇတီ ဘောတီ၊ တေဟိ မေ ကိံ ဘဝိဿတိ။|
      block |တသ္မာ ဧတံ န သောစာမိ၊ ပိယံ သမ္မိလ္လဟာသိနိံ။|
    count |၁၁၀|
      block |တံ တံ စေ အနုသောစေယျ၊ ယံ ယံ တဿ န ဝိဇ္ဇတိ။|
      block |အတ္တာနမနုသောစေယျ၊ သဒာ မစ္စုဝသံ ပတံ။|
    count |၁၁၁|
      block |န ဟေဝ ဌိတံ နာသီနံ၊ န သယာနံ န ပဒ္ဓဂုံ။|
      block |ယာဝ ဗျာတိ နိမိသတိ၊ တတြာပိ ရသတီ ဝယော။|
    count |၁၁၂|
      block |တတ္ထတ္တနိ ဝတပ္ပဒ္ဓေ၊ ဝိနာဘာဝေ အသံသယေ။|
      block |ဘူတံ သေသံ ဒယိတဗ္ဗံ၊ ဝီတံ အနနုသောစိယန္တိ။|
    stand |အနနုသောစိယဇာတကံ အဋ္ဌမံ။|
    count |  |
    block |၃၂၉။ ကာဠဗာဟုဇာတကံ ၄-၃-၉|
    count |၁၁၃|
      block |ယံ အန္နပါနဿ ပုရေ လဘာမ၊ တံ ဒာနိ သာခမိဂမေဝ ဂစ္ဆတိ။|
      block |ဂစ္ဆာမ ဒာနိ ဝနမေဝ ရာဓ၊ အသက္ကတာ စသ္မ ဓနဉ္ဇယာယ။|
    count |၁၁၄|
      block |လာဘော အလာဘော ယသော အယသော စ၊ နိန္ဒာ ပသံသာ စ သုခဉ္စ ဒုက္ခံ။|
      block |ဧတေ အနိစ္စာ မနုဇေသု ဓမ္မာ၊ မာ သောစိ ကိံ သောစသိ ပေါဋ္ဌပါဒ။|
    count |၁၁၅|
      block |အဒ္ဓါ တုဝံ ပဏ္ဍိတကောသိ ရာဓ၊ ဇာနာသိ အတ္ထာနိ အနာဂတာနိ။|
      block |ကထံ နု သာခါမိဂံ ဒက္ခိသာမ၊ နိဒ္ဓါဝိတံ ရာဇကုလတောဝ ဇမ္မံ။|
    count |၁၁၆|
      block |စာလေတိ ကဏ္ဏံ ဘကုဋိံ ကရောတိ၊ မုဟုံ မုဟုံ ဘာယယတေ ကုမာရေ။|
      block |သယမေဝ တံ ကာဟတိ ကာဠဗာဟု၊ ယေနာရကာ ဌဿတိ အန္နပါနာတိ။|
    stand |ကာဠဗာဟုဇာတကံ နဝမံ။|
    count |  |
    block |၃၃၀။ သီလဝီမံသဇာတကံ ၄-၃-၁၀|
    count |၁၁၇|
      block |သီလံ ကိရေဝ ကလျာဏံ၊ သီလံ လောကေ အနုတ္တရံ။|
      block |ပဿ ဃောရဝိသော နာဂေါ၊ သီလဝါတိ န ဟညတိ။|
    count |၁၁၈|
      block |ယာဝဒေဝဿဟူ ကိဉ္စိ၊ တာဝဒေဝ အခါဒိသုံ။|
      block |သင်္ဂမ္မ ကုလလာ လောကေ၊ န ဟိံသန္တိ အကိဉ္စနံ။|
    count |၁၁၉|
      block |သုခံ နိရာသာ သုပတိ၊ အာသာ ဖလဝတီ သုခါ။|
      block |အာသံ နိရာသံ ကတွာန၊ သုခံ သုပတိ ပိင်္ဂလာ။|
    count |၁၂၀|
      block |န သမာဓိပရော အတ္ထိ၊ အသ္မိံ လောကေ ပရမှိ စ။|
      block |န ပရံ နာပိ အတ္တာနံ၊ ဝိဟိံသတိ သမာဟိတောတိ။|
      block |သမနုဿ -သဒုဒ္ဒုဘ-ယာစနကော၊ အထ မေဏ္ဍဝရုတ္တမ-ဂေါဓဝရော။|
      block |အထ ကာယသကေပုက ဘောတီဝရော၊ အထ ရာဓသုသီလဝရေန ဒသာတိ။|
    stand |သီလဝီမံသဇာတကံ ဒသမံ။|
    stand |ကုဋိဒူသကဝဂ္ဂေါ တတိယော။|
    block |တဿုဒ္ဒာနံ|
  block |၄။ ကောကိလဝဂ္ဂေါ|
    count |  |
    block |၃၃၁။ ကောကိလဇာတကံ ၄-၄-၁|
    count |၁၂၁|
      block |ယော ဝေ ကာလေ အသမ္ပတ္တေ၊ အတိဝေလံ ပဘာသတိ။|
      block |ဧဝံ သော နိဟတော သေတိ၊ ကောကိလာယိဝ အတြဇော။|
    count |၁၂၂|
      block |န ဟိ သတ္ထံ သုနိသိတံ၊ ဝိသံ ဟလာဟလာမိဝ။|
      block |ဧဝံ နိကဋ္ဌေ ပါတေတိ၊ ဝါစာ ဒုဗ္ဘာသိတာ ယထာ။|
    count |၁၂၃|
      block |တသ္မာ ကာလေ အကာလေ ဝါ၊ ဝါစံ ရက္ခေယျ ပဏ္ဍိတော။|
      block |နာတိဝေလံ ပဘာသေယျ၊ အပိ အတ္တသမမှိ ဝါ။|
    count |၁၂၄|
      block |ယော စ ကာလေ မိတံ ဘာသေ၊ မတိပုဗ္ဗော ဝိစက္ခဏော။|
      block |သဗ္ဗေ အမိတ္တေ အာဒေတိ၊ သုပဏ္ဏော ဥရဂါမိဝါတိ။|
    stand |ကောကိလဇာတကံ ပဌမံ။|
    count |  |
    block |၃၃၂။ ရထလဋ္ဌိဇာတကံ ၄-၄-၂|
    count |၁၂၅|
      block |အပိ ဟန္တွာ ဟတော ဗြူတိ၊ ဇေတွာ ဇိတောတိ ဘာသတိ။|
      block |ပုဗ္ဗဝက္ခါယိနော ရာဇ၊ အညဒတ္ထု န သဒ္ဒဟေ။|
    count |၁၂၆|
      block |တသ္မာ ပဏ္ဍိတဇာတိယော၊ သုဏေယျ ဣတရဿပိ။|
      block |ဥဘိန္နံ ဝစနံ သုတွာ၊ ယထာ ဓမ္မော တထာ ကရေ။|
    count |၁၂၇|
      block |အလသော ဂိဟီ ကာမဘောဂီ န သာဓု၊ အသညတော ပဗ္ဗဇိတော န သာဓု။|
      block |ရာဇာ န သာဓု အနိသမ္မကာရီ၊ ယော ပဏ္ဍိတော ကောဓနော တံ န သာဓု။|
    count |၁၂၈|
      block |နိသမ္မ ခတ္တိယော ကယိရာ၊ နာနိသမ္မ ဒိသမ္ပတိ။|
      block |နိသမ္မကာရိနော ရာဇ၊ ယသော ကိတ္တိ စ ဝဍ္ဎတီတိ။|
    stand |ရထလဋ္ဌိဇာတကံ ဒုတိယံ။|
    count |  |
    block |၃၃၃။ ပက္ကဂေါဓဇာတကံ ၄-၄-၃|
    count |၁၂၉|
      block |တဒေဝ မေ တွံ ဝိဒိတော၊ ဝနမဇ္ဈေ ရထေသဘ။|
      block |ယဿ တေ ခဂ္ဂဗဒ္ဓဿ၊ သန္နဒ္ဓဿ တိရီဋိနော။|
      block |အဿတ္ထဒုမသာခါယ၊ ပက္ကာ ဂေါဓာ ပလာယထ။|
    count |၁၃၀|
      block |နမေ နမန္တဿ ဘဇေ ဘဇန္တံ၊ ကိစ္စာနုကုဗ္ဗဿ ကရေယျ ကိစ္စံ။|
      block |နာနတ္ထကာမဿ ကရေယျ အတ္ထံ၊ အသမ္ဘဇန္တမ္ပိ န သမ္ဘဇေယျ။|
    count |၁၃၁|
      block |စဇေ စဇန္တံ ဝနထံ န ကယိရာ၊ အပေတစိတ္တေန န သမ္ဘဇေယျ။|
      block |ဒိဇော ဒုမံ ခီဏဖလန္တိ ဉတွာ၊ အညံ သမေက္ခေယျ မဟာ ဟိ လောကော။|
    count |၁၃၂|
      block |သော တေ ကရိဿာမိ ယထာနုဘာဝံ၊ ကတညုတံ ခတ္တိယေ ပေက္ခမာနော။|
      block |သဗ္ဗဉ္စ တေ ဣဿရိယံ ဒဒာမိ၊ ယဿိစ္ဆသီ တဿ တုဝံ ဒဒာမီတိ။|
    stand |ပက္ကဂေါဓဇာတကံ တတိယံ။|
    count |  |
    block |၃၃၄။ ရာဇောဝါဒဇာတကံ ၄-၄-၄|
    count |၁၃၃|
      block |ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။|
      block |သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။|
    count |၁၃၄|
      block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
      block |သော စေ အဓမ္မံ စရတိ၊ ပဂေဝ ဣတရာ ပဇာ။|
      block |သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။|
    count |၁၃၅|
      block |ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။|
      block |သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။|
    count |၁၃၆|
      block |ဧဝမေဝ မနုဿေသု၊ ယော ဟောတိ သေဋ္ဌသမ္မတော။|
      block |သော သစေ ဓမ္မံ စရတိ၊ ပဂေဝ ဣတရာ ပဇာ။|
      block |သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကောတိ။|
    stand |ရာဇောဝါဒဇာတကံ စတုတ္ထံ။|
    count |  |
    block |၃၃၅။ ဇမ္ဗုကဇာတကံ ၄-၄-၅|
    count |၁၃၇|
      block |ဗြဟာ ပဝဍ္ဎကာယော သော၊ ဒီဃဒာဌော စ ဇမ္ဗုက။|
      block |န တွံ တတ္ထ ကုလေ ဇာတော၊ ယတ္ထ ဂဏှန္တိ ကုဉ္ဇရံ။|
    count |၁၃၈|
      block |အသီဟော သီဟမာနေန၊ ယော အတ္တာနံ ဝိကုဗ္ဗတိ။|
      block |ကောတ္ထူဝ ဂဇမာသဇ္ဇ၊ သေတိ ဘူမျာ အနုတ္ထုနံ။|
    count |၁၃၉|
      block |ယသဿိနော ဥတ္တမပုဂ္ဂလဿ၊ သဉ္ဇာတခန္ဓဿ မဟဗ္ဗလဿ။|
      block |အသမေက္ခိယ ထာမဗလူပပတ္တိံ၊ သ သေတိ နာဂေန ဟတောယံ ဇမ္ဗုကော။|
    count |၁၄၀|
      block |ယော စီဓ ကမ္မံ ကုရုတေ ပမာယ၊ ထာမဗ္ဗလံ အတ္တနိ သံဝိဒိတွာ။|
      block |ဇပ္ပေန မန္တေန သုဘာသိတေန၊ ပရိက္ခဝါ သော ဝိပုလံ ဇိနာတီတိ။|
    stand |ဇမ္ဗုကဇာတကံ ပဉ္စမံ။|
    count |  |
    block |၃၃၆။ ဗြဟာဆတ္တဇာတကံ ၄-၄-၆|
    count |၁၄၁|
      block |တိဏံ တိဏန္တိ လပသိ၊ ကော နု တေ တိဏမာဟရိ။|
      block |ကိံ နု တေ တိဏကိစ္စတ္ထိ၊ တိဏမေဝ ပဘာသသိ။|
    count |၁၄၂|
      block |ဣဓာဂမာ ဗြဟ္မစာရီ၊ ဗြဟာ ဆတ္တော ဗဟုဿုတော။|
      block |သော မေ သဗ္ဗံ သမာဒာယ၊ တိဏံ နိက္ခိပ္ပ ဂစ္ဆတိ။|
    count |၁၄၃|
      block |ဧဝေတံ ဟောတိ ကတ္တဗ္ဗံ၊ အပ္ပေန ဗဟုမိစ္ဆတာ။|
      block |သဗ္ဗံ သကဿ အာဒာနံ၊ အနာဒာနံ တိဏဿ စ။|
    count |၁၄၄|
      block |သီလဝန္တော န ကုဗ္ဗန္တိ၊ ဗာလော သီလာနိ ကုဗ္ဗတိ။|
      block |အနိစ္စသီလံ ဒုဿီလျံ၊ ကိံ ပဏ္ဍိစ္စံ ကရိဿတီတိ။|
    stand |ဗြဟာဆတ္တဇာတကံ ဆဋ္ဌံ။|
    count |  |
    block |၃၃၇။ ပီဌဇာတကံ ၄-၄-၇|
    count |၁၄၅|
      block |န တေ ပီဌမဒာယိမှာ၊ န ပါနံ နပိ ဘောဇနံ။|
      block |ဗြဟ္မစာရိ ခမဿု မေ၊ ဧတံ ပဿာမိ အစ္စယံ။|
    count |၁၄၆|
      block |နေဝါဘိသဇ္ဇာမိ န စာပိ ကုပ္ပေ၊ န စာပိ မေ အပ္ပိယမာသိ ကိဉ္စိ။|
      block |အထောပိ မေ အာသိ မနောဝိတက္ကော၊ ဧတာဒိသော နူန ကုလဿ ဓမ္မော။|
    count |၁၄၇|
      block |ဧသသ္မာကံ ကုလေ ဓမ္မော၊ ပိတုပိတာမဟော သဒာ။|
      block |အာသနံ ဥဒကံ ပဇ္ဇံ၊ သဗ္ဗေတံ နိပဒာမသေ။|
    count |၁၄၈|
      block |ဧသသ္မာကံ ကုလေ ဓမ္မော၊ ပိတုပိတာမဟော သဒာ။|
      block |သက္ကစ္စံ ဥပတိဋ္ဌာမ၊ ဥတ္တမံ ဝိယ ဉာတကန္တိ။|
    stand |ပီဌဇာတကံ သတ္တမံ။|
    count |  |
    block |၃၃၈။ ထုသဇာတကံ ၄-၄-၈|
    count |၁၄၉|
      block |ဝိဒိတံ ထုသံ ဥန္ဒုရာနံ၊ ဝိဒိတံ ပန တဏ္ဍုလံ။|
      block |ထုသံ ထုသံ ဝိဝဇ္ဇေတွာ၊ တဏ္ဍုလံ ပန ခါဒရေ။|
    count |၁၅၀|
      block |ယာ မန္တနာ အရညသ္မိံ၊ ယာ စ ဂါမေ နိကဏ္ဏိကာ။|
      block |ယဉ္စေတံ ဣတိ စီတိ စ၊ ဧတမ္ပိ ဝိဒိတံ မယာ။|
    count |၁၅၁|
      block |ဓမ္မေန ကိရ ဇာတဿ၊ ပိတာ ပုတ္တဿ မက္ကဋော။|
      block |ဒဟရဿေဝ သန္တဿ၊ ဒန္တေဟိ ဖလမစ္ဆိဒာ။|
    count |၁၅၂|
      block |ယမေတံ ပရိသပ္ပသိ၊ အဇကာဏောဝ သာသပေ။|
      block |ယောပါယံ ဟေဋ္ဌတော သေတိ၊ ဧတမ္ပိ ဝိဒိတံ မယာတိ။|
    stand |ထုသဇာတကံ အဋ္ဌမံ။|
    count |  |
    block |၃၃၉။ ဗာဝေရုဇာတကံ ၄-၄-၉|
    count |၁၅၃|
      block |အဒဿနေန မောရဿ၊ သိခိနော မဉ္ဇုဘာဏိနော။|
      block |ကာကံ တတ္ထ အပူဇေသုံ၊ မံသေန စ ဖလေန စ။|
    count |၁၅၄|
      block |ယဒာ စ သရသမ္ပန္နော၊ မောရော ဗာဝေရုမာဂမာ။|
      block |အထ လာဘော စ သက္ကာရော၊ ဝါယသဿ အဟာယထ။|
    count |၁၅၅|
      block |ယာဝ နုပ္ပဇ္ဇတီ ဗုဒ္ဓေါ၊ ဓမ္မရာဇာ ပဘင်္ကရော။|
      block |တာဝ အညေ အပူဇေသုံ၊ ပုထူ သမဏဗြာဟ္မဏေ။|
    count |၁၅၆|
      block |ယဒာ စ သရသမ္ပန္နော၊ ဗုဒ္ဓေါ ဓမ္မံ အဒေသယိ။|
      block |အထ လာဘော စ သက္ကာရော၊ တိတ္ထိယာနံ အဟာယထာတိ။|
    stand |ဗာဝေရုဇာတကံ နဝမံ။|
    count |  |
    block |၃၄၀။ ဝိသယှဇာတကံ ၄-၄-၁၀|
    count |၁၅၇|
      block |အဒာသိ ဒာနာနိ ပုရေ ဝိသယှ၊ ဒဒတော စ တေ ခယဓမ္မော အဟောသိ။|
      block |ဣတော ပရံ စေ န ဒဒေယျ ဒာနံ၊ တိဋ္ဌေယျုံ တေ သံယမန္တဿ ဘောဂါ။|
    count |၁၅၈|
      block |အနရိယမရိယေန သဟဿနေတ္တ၊ သုဒုဂ္ဂတေနာပိ အကိစ္စမာဟု။|
      block |မာ ဝေါ ဓနံ တံ အဟု ဒေဝရာဇ၊ ယံ ဘောဂဟေတု ဝိဇဟေမု သဒ္ဓံ။|
    count |၁၅၉|
      block |ယေန ဧကော ရထော ယာတိ၊ ယာတိ တေနာပရော ရထော။|
      block |ပေါရာဏံ နိဟိတံ ဝတ္တံ၊ ဝတ္တတညေဝ ဝါသဝ။|
    count |၁၆၀|
      block |ယဒိ ဟေဿတိ ဒဿာမ၊ အသန္တေ ကိံ ဒဒာမသေ။|
      block |ဧဝံဘူတာပိ ဒဿာမ၊ မာ ဒာနံ ပမဒမှသေတိ။|
      block |အတိဝေလပဘာသတိ ဇီတဝရော၊ ဝနမဇ္ဈ ရထေသဘ ဇိမှဂမော။|
      block |အထ ဇမ္ဗု တိဏာသနပီဌဝရံ၊ အထ တဏ္ဍုလ မောရ ဝိသယှ ဒသာတိ။|
    stand |ဝိသယှဇာတကံ ဒသမံ။|
    stand |ကောကိလဝဂ္ဂေါ စတုတ္ထော။|
    block |တဿုဒ္ဒာနံ|
  block |၅။ စူဠကုဏာလဝဂ္ဂေါ|
    count |  |
    block |၃၄၁။ ကဏ္ဍရီဇာတကံ ၄-၅-၁|
    count |၁၆၁|
      block |နရာနမာရာမကရာသု နာရိသု၊ အနေကစိတ္တာသု အနိဂ္ဂဟာသု စ။|
      block |သဗ္ဗတ္ထ နာပီတိကရာပိ စေ သိယာ၊ န ဝိဿသေ တိတ္ထသမာ ဟိ နာရိယော။|
    count |၁၆၂|
      block |ယံ ဝေ ဒိသွာ ကဏ္ဍရီကိန္နရာနံ၊ သဗ္ဗိတ္ထိယော န ရမန္တိ အဂါရေ။|
      block |တံ တာဒိသံ မစ္စံ စဇိတွာ ဘရိယာ၊ အညံ ဒိသွာ ပုရိသံ ပီဌသပ္ပိံ။|
    count |၁၆၃|
      block |ဗကဿ စ ဗာဝရိကဿ ရညော၊ အစ္စန္တကာမာနုဂတဿ ဘရိယာ။|
      block |အဝါစရီ ပဋ္ဌဝသာနုဂဿ၊ ကံ ဝါပိ ဣတ္ထီ နာတိစရေ တဒညံ။|
    count |၁၆၄|
      block |ပိင်္ဂိယာနီ သဗ္ဗလောကိဿရဿ၊ ရညော ပိယာ ဗြဟ္မဒတ္တဿ ဘရိယာ။|
      block |အဝါစရီ ပဋ္ဌဝသာနုဂဿ၊ တံ ဝါပိ သာ နာဇ္ဈဂါ ကာမကာမိနီတိ။|
    stand |ကဏ္ဍရီဇာတကံ ပဌမံ။|
    count |  |
    block |၃၄၂။ ဝါနရဇာတကံ ၄-၅-၂|
    count |၁၆၅|
      block |အသက္ခိံ ဝတ အတ္တာနံ၊ ဥဒ္ဓါတုံ ဥဒကာ ထလံ။|
      block |န ဒာနာဟံ ပုန တုယှံ၊ ဝသံ ဂစ္ဆာမိ ဝါရိဇ။|
    count |၁၆၆|
      block |အလမေတေဟိ အမ္ဗေဟိ၊ ဇမ္ဗူဟိ ပနသေဟိ စ။|
      block |ယာနိ ပါရံ သမုဒ္ဒဿ၊ ဝရံ မယှံ ဥဒုမ္ဗရော။|
    count |၁၆၇|
      block |ယော စ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။|
      block |အမိတ္တဝသမနွေတိ၊ ပစ္ဆာ စ အနုတပ္ပတိ။|
    count |၁၆၈|
      block |ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။|
      block |မုစ္စတေ သတ္တုသမ္ဗာဓာ၊ န စ ပစ္ဆာနုတပ္ပတီတိ။|
    stand |ဝါနရဇာတကံ ဒုတိယံ။|
    count |  |
    block |၃၄၃။ ကုန္တိနီဇာတကံ ၄-၅-၃|
    count |၁၆၉|
      block |အဝသိမှ တဝါဂါရေ၊ နိစ္စံ သက္ကတပူဇိတာ။|
      block |တွမေဝ ဒာနိမကရိ၊ ဟန္ဒ ရာဇ ဝဇာမဟံ။|
    count |၁၇၀|
      block |ယော ဝေ ကတေ ပဋိကတေ၊ ကိဗ္ဗိသေ ပဋိကိဗ္ဗိသေ။|
      block |ဧဝံ တံ သမ္မတီ ဝေရံ၊ ဝသ ကုန္တိနိ မာဂမာ။|
    count |၁၇၁|
      block |န ကတဿ စ ကတ္တာ စ၊ မေတ္တိ သန္ဓီယတေ ပုန။|
      block |ဟဒယံ နာနုဇာနာတိ၊ ဂစ္ဆညေဝ ရထေသဘ။|
    count |၁၇၂|
      block |ကတဿ စေဝ ကတ္တာ စ၊ မေတ္တိ သန္ဓီယတေ ပုန။|
      block |ဓီရာနံ နော စ ဗာလာနံ၊ ဝသ ကုန္တိနိ မာဂမာတိ။|
    stand |ကုန္တိနီဇာတကံ တတိယံ။|
    count |  |
    block |၃၄၄။ အမ္ဗဇာတကံ ၄-၅-၄|
    count |၁၇၃|
      block |ယော နီလိယံ မဏ္ဍယတိ၊ သဏ္ဍာသေန ဝိဟညတိ။|
      block |တဿ သာ ဝသမနွေတု၊ ယာ တေ အမ္ဗေ အဝါဟရိ။|
    count |၁၇၄|
      block |ဝီသံ ဝါ ပဉ္စဝီသံ ဝါ၊ ဦနတိံသံ ဝ ဇာတိယာ။|
      block |တာဒိသာ ပတိ မာ လဒ္ဓါ၊ ယာ တေ အမ္ဗေ အဝါဟရိ။|
    count |၁၇၅|
      block |ဒီဃံ ဂစ္ဆတု အဒ္ဓါနံ၊ ဧကိကာ အဘိသာရိကာ။|
      block |သင်္ကေတေ ပတိ မာ အဒ္ဒ၊ ယာ တေ အမ္ဗေ အဝါဟရိ။|
    count |၁၇၆|
      block |အလင်္ကတာ သုဝသနာ၊ မာလိနီ စန္ဒနုဿဒာ။|
      block |ဧကိကာ သယနေ သေတု၊ ယာ တေ အမ္ဗေ အဝါဟရီတိ။|
    stand |အမ္ဗဇာတကံ စတုတ္ထံ။|
    count |  |
    block |၃၄၅။ ဂဇကုမ္ဘဇာတကံ ၄-၅-၅|
    count |၁၇၇|
      block |ဝနံ ယဒဂ္ဂိ ဒဟတိ၊ ပါဝကော ကဏှဝတ္တနီ။|
      block |ကထံ ကရောသိ ပစလက၊ ဧဝံ ဒန္ဓပရက္ကမော။|
    count |၁၇၈|
      block |ဗဟူနိ ရုက္ခဆိဒ္ဒာနိ၊ ပထဗျာ ဝိဝရာနိ စ။|
      block |တာနိ စေ နာဘိသမ္ဘောမ၊ ဟောတိ နော ကာလပရိယာယော။|
    count |၁၇၉|
      block |ယော ဒန္ဓကာလေ တရတိ၊ တရဏီယေ စ ဒန္ဓတိ။|
      block |သုက္ခပဏ္ဏံဝ အက္ကမ္မ၊ အတ္ထံ ဘဉ္ဇတိ အတ္တနော။|
    count |၁၈၀|
      block |ယော ဒန္ဓကာလေ ဒန္ဓေတိ၊ တရဏီယေ စ တာရယိ။|
      block |သသီဝ ရတ္တိံ ဝိဘဇံ၊ တဿတ္ထော ပရိပူရတီတိ။|
    stand |ဂဇကုမ္ဘဇာတကံ ပဉ္စမံ။|
    count |  |
    block |၃၄၆။ ကေသဝဇာတကံ ၄-၅-၆|
    count |၁၈၁|
      block |မနုဿိန္ဒံ ဇဟိတွာန၊ သဗ္ဗကာမသမိဒ္ဓိနံ။|
      block |ကထံ နု ဘဂဝါ ကေသီ၊ ကပ္ပဿ ရမတိ အဿမေ။|
    count |၁၈၂|
      block |သာဒူနီ ရမဏီယာနိ၊ သန္တိ ဝက္ခါ မနောရမာ။|
      block |သုဘာသိတာနိ ကပ္ပဿ၊ နာရဒ ရမယန္တိ မံ။|
    count |၁၈၃|
      block |သာလီနံ ဩဒနံ ဘုဉ္ဇေ၊ သုစိံ မံသူပသေစနံ။|
      block |ကထံ သာမာကနီဝါရံ၊ အလောဏံ ဆာဒယန္တိ တံ။|
    count |၁၈၄|
      block |သာဒုံ ဝါ ယဒိ ဝါသာဒုံ၊ အပ္ပံ ဝါ ယဒိ ဝါ ဗဟုံ။|
      block |ဝိဿတ္ထော ယတ္ထ ဘုဉ္ဇေယျ၊ ဝိဿာသပရမာ ရသာတိ။|
    stand |ကေသဝဇာတကံ ဆဋ္ဌံ။|
    count |  |
    block |၃၄၇။ အယကူဋဇာတကံ ၄-၅-၇|
    count |၁၈၅|
      block |သဗ္ဗာယသံ ကူဋမတိပ္ပမာဏံ၊ ပဂ္ဂယှ ယော တိဋ္ဌသိ အန္တလိက္ခေ။|
      block |ရက္ခါယ မေ တွံ ဝိဟိတော နုသဇ္ဇ၊ ဥဒာဟု မေ စေတယသေ ဝဓာယ။|
    count |၁၈၆|
      block |ဒူတော အဟံ ရာဇိဓ ရက္ခသာနံ၊ ဝဓာယ တုယှံ ပဟိတောဟမသ္မိ။|
      block |ဣန္ဒော စ တံ ရက္ခတိ ဒေဝရာဇာ၊ တေနုတ္တမင်္ဂံ န တေ ဖာလယာမိ။|
    count |၁၈၇|
      block |သစေ စ မံ ရက္ခတိ ဒေဝရာဇာ၊ ဒေဝါနမိန္ဒော မဃဝါ သုဇမ္ပတိ။|
      block |ကာမံ ပိသာစာ ဝိနဒန္တု သဗ္ဗေ၊ န သန္တသေ ရက္ခသိယာ ပဇာယ။|
    count |၁၈၈|
      block |ကာမံ ကန္ဒန္တု ကုမ္ဘဏ္ဍာ၊ သဗ္ဗေ ပံသုပိသာစကာ။|
      block |နာလံ ပိသာစာ ယုဒ္ဓါယ၊ မဟတီ သာ ဝိဘိံသိကာတိ။|
    stand |အယကူဋဇာတကံ သတ္တမံ။|
    count |  |
    block |၃၄၈။ အရညဇာတကံ ၄-၅-၈|
    count |၁၈၉|
      block |အရညာ ဂါမမာဂမ္မ၊ ကိံသီလံ ကိံဝတံ အဟံ။|
      block |ပုရိသံ တာတ သေဝေယျံ၊ တံ မေ အက္ခါဟိ ပုစ္ဆိတော။|
    count |၁၉၀|
      block |ယော တံ ဝိဿာသယေ တာတ၊ ဝိဿာသဉ္စ ခမေယျ တေ။|
      block |သုဿူသီ စ တိတိက္ခီ စ၊ တံ ဘဇေဟိ ဣတော ဂတော။|
    count |၁၉၁|
      block |ယဿ ကာယေန ဝါစာယ၊ မနသာ နတ္ထိ ဒုက္ကဋံ။|
      block |ဥရသီဝ ပတိဋ္ဌာယ၊ တံ ဘဇေဟိ ဣတော ဂတော။|
    count |၁၉၂|
      block |ဟလိဒ္ဒိရာဂံ ကပိစိတ္တံ၊ ပုရိသံ ရာဂဝိရာဂိနံ။|
      block |တာဒိသံ တာတ မာ သေဝိ၊ နိမ္မနုဿမ္ပိ စေ သိယာတိ။|
    stand |အရညဇာတကံ အဋ္ဌမံ။|
    count |  |
    block |၃၄၉။ သန္ဓိဘေဒဇာတကံ ၄-၅-၉|
    count |၁၉၃|
      block |နေဝ ဣတ္ထီသု သာမညံ၊ နာပိ ဘက္ခေသု သာရထိ။|
      block |အထဿ သန္ဓိဘေဒဿ၊ ပဿ ယာဝ သုစိန္တိတံ။|
    count |၁၉၄|
      block |အသိ တိက္ခေါဝ မံသမှိ၊ ပေသုညံ ပရိဝတ္တတိ။|
      block |ယတ္ထူသဘဉ္စ သီဟဉ္စ၊ ဘက္ခယန္တိ မိဂါဓမာ။|
    count |၁၉၅|
      block |ဣမံ သော သယနံ သေတိ၊ ယမိမံ ပဿသိ သာရထိ။|
      block |ယော ဝါစံ သန္ဓိဘေဒဿ၊ ပိသုဏဿ နိဗောဓတိ။|
    count |၁၉၆|
      block |တေ ဇနာ သုခမေဓန္တိ၊ နရာ သဂ္ဂဂတာရိဝ။|
      block |ယေ ဝါစံ သန္ဓိဘေဒဿ၊ နာဝဗောဓန္တိ သာရထီတိ။|
    stand |သန္ဓိဘေဒဇာတကံ နဝမံ။|
    count |  |
    block |၃၅၀။ ဒေဝတာပဉှဇာတကံ ၄-၅-၁၀|
    count |၁၉၇|
      block |ဟန္တိ ဟတ္ထေဟိ ပါဒေဟိ၊ မုခဉ္စ ပရိသုမ္ဘတိ။|
      block |သ ဝေ ရာဇ ပိယော ဟောတိ၊ ကံ တေန တွာဘိပဿသိ။|
    count |၁၉၈|
      block |အက္ကောသတိ ယထာကာမံ၊ အာဂမဉ္စဿ ဣစ္ဆတိ။|
      block |သ ဝေ ရာဇ ပိယော ဟောတိ၊ ကံ တေန တွာဘိပဿသိ။|
    count |၁၉၉|
      block |အဗ္ဘက္ခါတိ အဘူတေန၊ အလိကေနာဘိသာရယေ။|
      block |သ ဝေ ရာဇ ပိယော ဟောတိ၊ ကံ တေန တွာဘိပဿသိ။|
    count |၂၀၀|
      block |ဟရံ အန္နဉ္စ ပါနဉ္စ၊ ဝတ္ထသေနာသနာနိ စ။|
      block |အညဒတ္ထုဟရာ သန္တာ၊ တေ ဝေ ရာဇ ပိယာ ဟောန္တိ။|
      block |ကံ တေန တွာဘိပဿသီတိ။|
      block |နရာနံ အသက္ခိဝသိမှဝရော၊ နီလိယမဂ္ဂိဝရဉ္စ ပုန။|
      block |ပုန ရသာယသကူဋဝရော၊ တထာရည သာရထိ ဟန္တိ ဒသာတိ။|
      block |ကာလိင်္ဂံ ပုစိမန္ဒဉ္စ၊ ကုဋိဒူသက ကောကိလာ။|
      block |စူဠကုဏာလဝဂ္ဂေါ သော၊ ပဉ္စမော သုပ္ပကာသိတောတိ။|
    stand |ဒေဝတာပဉှဇာတကံ ဒသမံ။|
    stand |စူဠကုဏာလဝဂ္ဂေါ ပဉ္စမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |စတုက္ကနိပါတံ နိဋ္ဌိတံ။|
