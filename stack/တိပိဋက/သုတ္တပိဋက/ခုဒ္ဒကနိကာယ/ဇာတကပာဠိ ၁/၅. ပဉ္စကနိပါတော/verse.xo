block |၅။ ပဉ္စကနိပါတော|
  block |၁။ မဏိကုဏ္ဍလဝဂ္ဂေါ|
    count |  |
    block |၃၅၁။ မဏိကုဏ္ဍလဇာတကံ ၅-၁-၁|
    count |၁|
      block |ဇီနော ရထဿံ မဏိကုဏ္ဍလေ စ၊ ပုတ္တေ စ ဒာရေ စ တထေဝ ဇီနော။|
      block |သဗ္ဗေသု ဘောဂေသု အသေသကေသု၊ ကသ္မာ န သန္တပ္ပသိ သောကကာလေ။|
    count |၂|
      block |ပုဗ္ဗေဝ မစ္စံ ဝိဇဟန္တိ ဘောဂါ၊ မစ္စော ဝါ တေ ပုဗ္ဗတရံ ဇဟာတိ။|
      block |အသဿတာ ဘောဂိနော ကာမကာမိ၊ တသ္မာ န သောစာမဟံ သောကကာလေ။|
    count |၃|
      block |ဥဒေတိ အာပူရတိ ဝေတိ စန္ဒော၊ အတ္ထံ တပေတွာန ပလေတိ သူရိယော။|
      block |ဝိဒိတာ မယာ သတ္တုက လောကဓမ္မာ၊ တသ္မာ န သောစာမဟံ သောကကာလေ။|
    count |၄|
      block |အလသော ဂိဟီ ကာမဘောဂီ န သာဓု၊ အသညတော ပဗ္ဗဇိတော န သာဓု။|
      block |ရာဇာ န သာဓု အနိသမ္မကာရီ၊ ယော ပဏ္ဍိတော ကောဓနော တံ န သာဓု။|
    count |၅|
      block |နိသမ္မ ခတ္တိယော ကယိရာ၊ နာနိသမ္မ ဒိသမ္ပတိ။|
      block |နိသမ္မကာရိနော ရာဇ၊ ယသော ကိတ္တိ စ ဝဍ္ဎတီတိ။|
    stand |မဏိကုဏ္ဍလဇာတကံ ပဌမံ။|
    count |  |
    block |၃၅၂။ သုဇာတဇာတကံ ၅-၁-၂|
    count |၆|
      block |ကိံ နု သန္တရမာနောဝ၊ လာယိတွာ ဟရိတံ တိဏံ။|
      block |ခါဒ ခါဒာတိ လပသိ၊ ဂတသတ္တံ ဇရဂ္ဂဝံ။|
    count |၇|
      block |န ဟိ အန္နေန ပါနေန၊ မတော ဂေါဏော သမုဋ္ဌဟေ။|
      block |တွဉ္စ တုစ္ဆံ ဝိလပသိ၊ ယထာ တံ ဒုမ္မတီ တထာ။|
    count |၈|
      block |တထေဝ တိဋ္ဌတိ သီသံ၊ ဟတ္ထပါဒာ စ ဝါလဓိ။|
      block |သောတာ တထေဝ တိဋ္ဌန္တိ၊ မညေ ဂေါဏော သမုဋ္ဌဟေ။|
    count |၉|
      block |နေဝယျကဿ သီသဉ္စ၊ ဟတ္ထပါဒာ စ ဒိဿရေ။|
      block |ရုဒံ မတ္တိကထူပသ္မိံ၊ နနု တွညေဝ ဒုမ္မတိ။|
    count |၁၀|
      block |အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။|
      block |ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။|
    count |၁၁|
      block |အဗ္ဗဟီ ဝတ မေ သလ္လံ၊ ယမာသိ ဟဒယဿိတံ။|
      block |ယော မေ သောကပရေတဿ၊ ပိတု သောကံ အပါနုဒိ။|
    count |၁၂|
      block |သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။|
      block |န သောစာမိ န ရောဒာမိ၊ တဝ သုတွာန မာဏဝ။|
    count |၁၃|
      block |ဧဝံ ကရောန္တိ သပ္ပညာ၊ ယေ ဟောန္တိ အနုကမ္ပကာ။|
      block |ဝိနိဝတ္တေန္တိ သောကမှာ၊ သုဇာတော ပိတရံ ယထာတိ။|
    stand |သုဇာတဇာတကံ ဒုတိယံ။|
    count |  |
    block |၃၅၃။ ဝေနသာခဇာတကံ ၅-၁-၃|
    count |၁၄|
      block |နယိဒံ နိစ္စံ ဘဝိတဗ္ဗံ ဗြဟ္မဒတ္တ၊ ခေမံ သုဘိက္ခံ သုခတာ စ ကာယေ။|
      block |အတ္ထစ္စယေ မာ အဟု သမ္ပမူဠှော၊ ဘိန္နပ္လဝေါ သာဂရဿေဝ မဇ္ဈေ။|
    count |၁၅|
      block |ယာနိ ကရောတိ ပုရိသော၊ တာနိ အတ္တနိ ပဿတိ။|
      block |ကလျာဏကာရီ ကလျာဏံ၊ ပါပကာရီ စ ပါပကံ။|
      block |ယာဒိသံ ဝပတေ ဗီဇံ၊ တာဒိသံ ဟရတေ ဖလံ။|
    count |၁၆|
      block |ဣဒံ တဒာစရိယဝစော၊ ပါရာသရိယော ယဒဗြဝိ။|
      block |မာ သု တွံ အကရိ ပါပံ၊ ယံ တွံ ပစ္ဆာ ကတံ တပေ။|
    count |၁၇|
      block |အယမေဝ သော ပိင်္ဂိယ ဝေနသာခေါ၊ ယမှိ ဃာတယိံ ခတ္တိယာနံ သဟဿံ။|
      block |အလင်္ကတေ စန္ဒနသာရာနုလိတ္တေ၊ တမေဝ ဒုက္ခံ ပစ္စာဂတံ မမံ။|
    count |၁၈|
      block |သာမာ စ ခေါ စန္ဒနလိတ္တဂတ္တာ၊ လဋ္ဌီဝ သောဘဉ္ဇနကဿ ဥဂ္ဂတာ။|
      block |အဒိသွာ ကာလံ ကရိဿာမိ ဥဗ္ဗရိံ၊ တံ မေ ဣတော ဒုက္ခတရံ ဘဝိဿတီတိ။|
    stand |ဝေနသာခဇာတကံ တတိယံ။|
    count |  |
    block |၃၅၄။ ဥရဂဇာတကံ ၅-၁-၄|
    count |၁၉|
      block |ဥရဂေါဝ တစံ ဇိဏ္ဏံ၊ ဟိတွာ ဂစ္ဆတိ သံ တနုံ။|
      block |ဧဝံ သရီရေ နိဗ္ဘောဂေ၊ ပေတေ ကာလင်္ကတေ သတိ။|
    count |၂၀|
      block |ဍယှမာနော န ဇာနာတိ၊ ဉာတီနံ ပရိဒေဝိတံ။|
      block |တသ္မာ ဧတံ န သောစာမိ၊ ဂတော သော တဿ ယာ ဂတိ။|
    count |၂၁|
      block |အနဝှိတော တတော အာဂါ၊ အနနုညာတော ဣတော ဂတော။|
      block |ယထာဂတော တထာ ဂတော၊ တတ္ထ ကာ ပရိဒေဝနာ။|
    count |၂၂|
      block |ဍယှမာနော န ဇာနာတိ၊ ဉာတီနံ ပရိဒေဝိတံ။|
      block |တသ္မာ ဧတံ န သောစာမိ၊ ဂတော သော တဿ ယာ ဂတိ။|
    count |၂၃|
      block |သစေ ရောဒေ ကိသာ အဿံ၊ တဿာ မေ ကိံ ဖလံ သိယာ။|
      block |ဉာတိမိတ္တသုဟဇ္ဇာနံ၊ ဘိယျော နော အရတီ သိယာ။|
    count |၂၄|
      block |ဍယှမာနော န ဇာနာတိ၊ ဉာတီနံ ပရိဒေဝိတံ။|
      block |တသ္မာ ဧတံ န သောစာမိ၊ ဂတော သော တဿ ယာ ဂတိ။|
    count |၂၅|
      block |ယထာပိ ဒာရကော စန္ဒံ၊ ဂစ္ဆန္တမနုရောဒတိ။|
      block |ဧဝံ သမ္ပဒမေဝေတံ၊ ယော ပေတမနုသောစတိ။|
    count |၂၆|
      block |ဍယှမာနော န ဇာနာတိ၊ ဉာတီနံ ပရိဒေဝိတံ။|
      block |တသ္မာ ဧတံ န သောစာမိ၊ ဂတော သော တဿ ယာ ဂတိ။|
    count |၂၇|
      block |ယထာပိ ဥဒကကုမ္ဘော၊ ဘိန္နော အပ္ပဋိသန္ဓိယော။|
      block |ဧဝံ သမ္ပဒမေဝေတံ၊ ယော ပေတမနုသောစတိ။|
    count |၂၈|
      block |ဍယှမာနော န ဇာနာတိ၊ ဉာတီနံ ပရိဒေဝိတံ။|
      block |တသ္မာ ဧတံ န သောစာမိ၊ ဂတော သော တဿ ယာ ဂတီတိ။|
    stand |ဥရဂဇာတကံ စတုတ္ထံ။|
    count |  |
    block |၃၅၅။ ဃဋဇာတကံ ၅-၁-၅|
    count |၂၉|
      block |အညေ သောစန္တိ ရောဒန္တိ၊ အညေ အဿုမုခါ ဇနာ။|
      block |ပသန္နမုခဝဏ္ဏောသိ၊ ကသ္မာ ဃဋ န သောစသိ။|
    count |၃၀|
      block |နာဗ္ဘတီတဟရော သောကော၊ နာနာဂတသုခါဝဟော။|
      block |တသ္မာ ဓင်္က န သောစာမိ၊ နတ္ထိ သောကေ ဒုတီယတာ။|
    count |၃၁|
      block |သောစံ ပဏ္ဍု ကိသော ဟောတိ၊ ဘတ္တဉ္စဿ န ရုစ္စတိ။|
      block |အမိတ္တာ သုမနာ ဟောန္တိ၊ သလ္လဝိဒ္ဓဿ ရုပ္ပတော။|
    count |၃၂|
      block |ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။|
      block |ဌိတံ မံ နာဂမိဿတိ၊ ဧဝံ ဒိဋ္ဌပဒော အဟံ။|
    count |၃၃|
      block |ယဿတ္တာ နာလမေကောဝ၊ သဗ္ဗကာမရသာဟရော။|
      block |သဗ္ဗာပိ ပထဝီ တဿ၊ န သုခံ အာဝဟိဿတီတိ။|
    stand |ဃဋဇာတကံ ပဉ္စမံ။|
    count |  |
    block |၃၅၆။ ကောရဏ္ဍိယဇာတကံ ၅-၁-၆|
    count |၃၄|
      block |ဧကော အရညေ ဂိရိကန္ဒရာယံ၊ ပဂ္ဂယှ ပဂ္ဂယှ သိလံ ပဝေစ္ဆသိ။|
      block |ပုနပ္ပုနံ သန္တရမာနရူပေါ၊ ကောရဏ္ဍိယ ကော နု တဝ ယိဓတ္ထော။|
    count |၃၅|
      block |အဟဉှိမံ သာဂရ သေဝိတန္တံ၊ သမံ ကရိဿာမိ ယထာပိ ပါဏိ။|
      block |ဝိကိရိယ သာနူနိ စ ပဗ္ဗတာနိ စ၊ တသ္မာ သိလံ ဒရိယာ ပက္ခိပါမိ။|
    count |၃၆|
      block |နယိမံ မဟိံ အရဟတိ ပါဏိကပ္ပံ၊ သမံ မနုဿော ကရဏာယ မေကော။|
      block |မညာမိမညေဝ ဒရိံ ဇိဂီသံ၊ ကောရဏ္ဍိယ ဟာဟသိ ဇီဝလောကံ။|
    count |၃၇|
      block |သစေ အဟံ ဘူတဓရံ န သက္ကာ၊ သမံ မနုဿော ကရဏာယ မေကော။|
      block |ဧဝမေဝ တွံ ဗြဟ္မေ ဣမေ မနုဿေ၊ နာနာဒိဋ္ဌိကေ နာနယိဿသိ တေ။|
    count |၃၈|
      block |သင်္ခိတ္တရူပေန ဘဝံ မမတ္ထံ၊ အက္ခါသိ ကောရဏ္ဍိယ ဧဝမေတံ။|
      block |ယထာ န သက္ကာ ပထဝီ သမာယံ၊ ကတ္တုံ မနုဿေန တထာ မနုဿာတိ။|
    stand |ကောရဏ္ဍိယဇာတကံ ဆဋ္ဌံ။|
    count |  |
    block |၃၅၇။ လဋုကိကဇာတကံ ၅-၁-၇|
    count |၃၉|
      block |ဝန္ဒာမိ တံ ကုဉ္ဇရ သဋ္ဌိဟာယနံ၊ အာရညကံ ယူထပတိံ ယသဿိံ။|
      block |ပက္ခေဟိ တံ ပဉ္ဇလိကံ ကရောမိ၊ မာ မေ ဝဓီ ပုတ္တကေ ဒုဗ္ဗလာယ။|
    count |၄၀|
      block |ဝန္ဒာမိ တံ ကုဉ္ဇရ ဧကစာရိံ၊ အာရညကံ ပဗ္ဗတသာနုဂေါစရံ။|
      block |ပက္ခေဟိ တံ ပဉ္ဇလိကံ ကရောမိ၊ မာ မေ ဝဓီ ပုတ္တကေ ဒုဗ္ဗလာယ။|
    count |၄၁|
      block |ဝမိဿာမိ တေ လဋုကိကေ ပုတ္တကာနိ၊ ကိံ မေ တုဝံ ကာဟသိ ဒုဗ္ဗလာသိ။|
      block |သတံ သဟဿာနိပိ တာဒိသီနံ၊ ဝါမေန ပါဒေန ပပေါထယေယျံ။|
    count |၄၂|
      block |န ဟေဝ သဗ္ဗတ္ထ ဗလေန ကိစ္စံ၊ ဗလဉှိ ဗာလဿ ဝဓာယ ဟောတိ။|
      block |ကရိဿာမိ တေ နာဂရာဇာ အနတ္ထံ၊ ယော မေ ဝဓီ ပုတ္တကေ ဒုဗ္ဗလာယ။|
    count |၄၃|
      block |ကာကဉ္စ ပဿ လဋုကိကံ၊ မဏ္ဍူကံ နီလမက္ခိကံ။|
      block |ဧတေ နာဂံ အဃာတေသုံ၊ ပဿ ဝေရဿ ဝေရိနံ။|
      block |တသ္မာ ဟိ ဝေရံ န ကယိရာထ၊ အပ္ပိယေနပိ ကေနစီတိ။|
    stand |လဋုကိကဇာတကံ သတ္တမံ။|
    count |  |
    block |၃၅၈။ စူဠဓမ္မပါလဇာတကံ ၅-၁-၈|
    count |၄၄|
      block |အဟမေဝ ဒူသိယာ ဘူနဟတာ၊ ရညော မဟာပတာပဿ။|
      block |ဧတံ မုဉ္စတု ဓမ္မပါလံ၊ ဟတ္ထေ မေ ဒေဝ ဆေဒေဟိ။|
    count |၄၅|
      block |အဟမေဝ ဒူသိယာ ဘူနဟတာ၊ ရညော မဟာပတာပဿ။|
      block |ဧတံ မုဉ္စတု ဓမ္မပါလံ၊ ပါဒေ မေ ဒေဝ ဆေဒေဟိ။|
    count |၄၆|
      block |အဟမေဝ ဒူသိယာ ဘူနဟတာ၊ ရညော မဟာပတာပဿ။|
      block |ဧတံ မုဉ္စတု ဓမ္မပါလံ၊ သီသံ မေ ဒေဝ ဆေဒေဟိ။|
    count |၄၇|
      block |န ဟိ နူနိမဿ ရညော၊ မိတ္တာမစ္စာ စ ဝိဇ္ဇရေ သုဟဒာ။|
      block |ယေ န ဝဒန္တိ ရာဇာနံ၊ မာ ဃာတယိ ဩရသံ ပုတ္တံ။|
    count |၄၈|
      block |န ဟိ နူနိမဿ ရညော၊ ဉာတီ မိတ္တာ စ ဝိဇ္ဇရေ သုဟဒာ။|
      block |ယေ န ဝဒန္တိ ရာဇာနံ၊ မာ ဃာတယိ အတြဇံ ပုတ္တံ။|
    count |၄၉|
      block |စန္ဒနသာရာနုလိတ္တာ၊ ဗာဟာ ဆိဇ္ဇန္တိ ဓမ္မပါလဿ။|
      block |ဒာယာဒဿ ပထဗျာ၊ ပါဏာ မေ ဒေဝ ရုဇ္ဈန္တီတိ။|
    stand |စူဠဓမ္မပါလဇာတကံ အဋ္ဌမံ။|
    count |  |
    block |၃၅၉။ သုဝဏ္ဏမိဂဇာတကံ ၅-၁-၉|
    count |၅၀|
      block |ဝိက္ကမ ရေ ဟရိပါဒ၊ ဝိက္ကမ ရေ မဟာမိဂ။|
      block |ဆိန္ဒ ဝါရတ္တိကံ ပါသံ၊ နာဟံ ဧကာ ဝနေ ရမေ။|
    count |၅၁|
      block |ဝိက္ကမာမိ န ပါရေမိ၊ ဘူမိံ သုမ္ဘာမိ ဝေဂသာ။|
      block |ဒဠှော ဝါရတ္တိကော ပါသော၊ ပါဒံ မေ ပရိကန္တတိ။|
    count |၅၂|
      block |အတ္ထရဿု ပလာသာနိ၊ အသိံ နိဗ္ဗာဟ လုဒ္ဒက။|
      block |ပဌမံ မံ ဝဓိတွာန၊ ဟန ပစ္ဆာ မဟာမိဂံ။|
    count |၅၃|
      block |န မေ သုတံ ဝါ ဒိဋ္ဌံ ဝါ၊ ဘာသန္တိံ မာနုသိံ မိဂိံ။|
      block |တွဉ္စ ဘဒ္ဒေ သုခီ ဟောဟိ၊ ဧသော စာပိ မဟာမိဂေါ။|
    count |၅၄|
      block |ဧဝံ လုဒ္ဒက နန္ဒဿု၊ သဟ သဗ္ဗေဟိ ဉာတိဘိ။|
      block |ယထာဟမဇ္ဇ နန္ဒာမိ၊ မုတ္တံ ဒိသွာ မဟာမိဂန္တိ။|
    stand |သုဝဏ္ဏမိဂဇာတကံ နဝမံ။|
    count |  |
    block |၃၆၀။ သုယောနန္ဒီဇာတကံ ၅-၁-၁၀|
    count |၅၅|
      block |ဝါတိ ဂန္ဓော တိမိရာနံ၊ ကုသမုဒ္ဒော စ ဃောသဝါ။|
      block |ဒူရေ ဣတော သုယောနန္ဒီ၊ တမ္ဗကာမာ တုဒန္တိ မံ။|
    count |၅၆|
      block |ကထံ သမုဒ္ဒမတရိ၊ ကထံ အဒ္ဒက္ခိ သေဒုမံ။|
      block |ကထံ တဿာ စ တုယှဉ္စ၊ အဟု သဂ္ဂ သမာဂမော။|
    count |၅၇|
      block |ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။|
      block |မကရေဟိ အဘိဒာ နာဝါ၊ ဖလကေနာဟမပ္လဝိံ။|
    count |၅၈|
      block |သာ မံ သဏှေန မုဒုနာ၊ နိစ္စံ စန္ဒနဂန္ဓိနီ။|
      block |အင်္ဂေန ဥဒ္ဓရီ ဘဒ္ဒာ၊ မာတာ ပုတ္တံဝ ဩရသံ။|
    count |၅၉|
      block |သာ မံ အန္နေန ပါနေန၊ ဝတ္ထေန သယနေန စ။|
      block |အတ္တနာပိ စ မန္ဒက္ခီ၊ ဧဝံ တမ္ဗ ဝိဇာနာဟီတိ။|
      block |အထ ဇိနဝရော ဟရိတံ တိဏကော၊ အထ ဘိန္နပ္လဝေါ ဥရဂေါဝ ဃဋော။|
      block |ဒရိယာ ပုန ကုဉ္ဇရ ဘူနဟတာ၊ မိဂမုတ္တမသဂ္ဂဝရေန ဒသာတိ။|
    stand |သုယောနန္ဒီဇာတကံ ဒသမံ။|
    stand |မဏိကုဏ္ဍလဝဂ္ဂေါ ပဌမော။|
    block |တဿုဒ္ဒာနံ|
  block |၂။ ဝဏ္ဏာရောဟဝဂ္ဂေါ|
    count |  |
    block |၃၆၁။ ဝဏ္ဏာရောဟဇာတကံ ၅-၂-၁|
    count |၆၀|
      block |ဝဏ္ဏာရောဟေန ဇာတိယာ၊ ဗလနိက္ကမနေန စ။|
      block |သုဗာဟု န မယာ သေယျော၊ သုဒာဌ ဣတိ ဘာသသိ။|
    count |၆၁|
      block |ဝဏ္ဏာရောဟေန ဇာတိယာ၊ ဗလနိက္ကမနေန စ။|
      block |သုဒာဌော န မယာ သေယျော၊ သုဗာဟု ဣတိ ဘာသသိ။|
    count |၆၂|
      block |ဧဝံ စေ မံ ဝိဟရန္တံ၊ သုဗာဟု သမ္မ ဒုဗ္ဘသိ။|
      block |န ဒာနာဟံ တယာ သဒ္ဓိံ၊ သံဝါသမဘိရောစယေ။|
    count |၆၃|
      block |ယော ပရေသံ ဝစနာနိ၊ သဒ္ဒဟေယျ ယထာတထံ။|
      block |ခိပ္ပံ ဘိဇ္ဇေထ မိတ္တသ္မိံ၊ ဝေရဉ္စ ပသဝေ ဗဟုံ။|
    count |၆၄|
      block |န သော မိတ္တော ယော သဒာ အပ္ပမတ္တော၊ ဘေဒာသင်္ကီ ရန္ဓမေဝါနုပဿီ။|
      block |ယသ္မိဉ္စ သေတီ ဥရသီဝ ပုတ္တော၊ သ ဝေ မိတ္တော ယော အဘေဇ္ဇော ပရေဟီတိ။|
    stand |ဝဏ္ဏာရောဟဇာတကံ ပဌမံ။|
    count |  |
    block |၃၆၂။ သီလဝီမံသဇာတကံ ၅-၂-၂|
    count |၆၅|
      block |သီလံ သေယျော သုတံ သေယျော၊ ဣတိ မေ သံသယော အဟု။|
      block |သီလမေဝ သုတာ သေယျော၊ ဣတိ မေ နတ္ထိ သံသယော။|
    count |၆၆|
      block |မောဃာ ဇာတိ စ ဝဏ္ဏော စ၊ သီလမေဝ ကိရုတ္တမံ။|
      block |သီလေန အနုပေတဿ၊ သုတေနတ္ထော န ဝိဇ္ဇတိ။|
    count |၆၇|
      block |ခတ္တိယော စ အဓမ္မဋ္ဌော၊ ဝေဿော စာဓမ္မနိဿိတော။|
      block |တေ ပရိစ္စဇ္ဇုဘော လောကေ၊ ဥပပဇ္ဇန္တိ ဒုဂ္ဂတိံ။|
    count |၆၈|
      block |ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။|
      block |ဣဓ ဓမ္မံ စရိတွာန၊ ဘဝန္တိ တိဒိဝေ သမာ။|
    count |၆၉|
      block |န ဝေဒာ သမ္ပရာယာယ၊ န ဇာတိ နာပိ ဗန္ဓဝါ။|
      block |သကဉ္စ သီလံ သံသုဒ္ဓံ၊ သမ္ပရာယာယ သုခါယ စာတိ။|
    stand |သီလဝီမံသဇာတကံ ဒုတိယံ။|
    count |  |
    block |၃၆၃။ ဟိရိဇာတကံ ၅-၂-၃|
    count |၇၀|
      block |ဟိရိံ တရန္တံ ဝိဇိဂုစ္ဆမာနံ၊ တဝါဟမသ္မီ ဣတိ ဘာသမာနံ။|
      block |သေယျာနိ ကမ္မာနိ အနာဒိယန္တံ၊ နေသော မမန္တိ ဣတိ နံ ဝိဇညာ။|
    count |၇၁|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၇၂|
      block |န သော မိတ္တော ယော သဒာ အပ္ပမတ္တော၊ ဘေဒာသင်္ကီ ရန္ဓမေဝါနုပဿီ။|
      block |ယသ္မိဉ္စ သေတီ ဥရသီဝ ပုတ္တော၊ သ ဝေ မိတ္တော ယော အဘေဇ္ဇော ပရေဟိ။|
    count |၇၃|
      block |ပါမောဇ္ဇကရဏံ ဌာနံ၊ ပသံသာဝဟနံ သုခံ။|
      block |ဖလာနိသံသော ဘာဝေတိ၊ ဝဟန္တော ပေါရိသံ ဓုရံ။|
    count |၇၄|
      block |ပဝိဝေကရသံ ပိတွာ၊ ရသံ ဥပသမဿ စ။|
      block |နိဒ္ဒရော ဟောတိ နိပ္ပါပေါ၊ ဓမ္မပ္ပီတိရသံ ပိဝန္တိ။|
    stand |ဟိရိဇာတကံ တတိယံ။|
    count |  |
    block |၃၆၄။ ခဇ္ဇောပနကဇာတကံ ၅-၂-၄|
    count |၇၅|
      block |ကော နု သန္တမှိ ပဇ္ဇောတေ၊ အဂ္ဂိပရိယေသနံ စရံ။|
      block |အဒ္ဒက္ခိ ရတ္တိ ခဇ္ဇောတံ၊ ဇာတဝေဒံ အမညထ။|
    count |၇၆|
      block |သွဿ ဂေါမယစုဏ္ဏာနိ၊ အဘိမတ္ထံ တိဏာနိ စ။|
      block |ဝိပရီတာယ သညာယ၊ နာသက္ခိ ပဇ္ဇလေတဝေ။|
    count |၇၇|
      block |ဧဝမ္ပိ အနုပါယေန၊ အတ္ထံ န လဘတေ မိဂေါ။|
      block |ဝိသာဏတော ဂဝံ ဒောဟံ၊ ယတ္ထ ခီရံ န ဝိန္ဒတိ။|
    count |၇၈|
      block |ဝိဝိဓေဟိ ဥပါယေဟိ၊ အတ္ထံ ပပ္ပေါန္တိ မာဏဝါ။|
      block |နိဂ္ဂဟေန အမိတ္တာနံ၊ မိတ္တာနံ ပဂ္ဂဟေန စ။|
    count |၇၉|
      block |သေနာမောက္ခပလာဘေန၊ ဝလ္လဘာနံ နယေန စ။|
      block |ဇဂတိံ ဇဂတိပါလာ၊ အာဝသန္တိ ဝသုန္ဓရန္တိ။|
    stand |ခဇ္ဇောပနကဇာတကံ စတုတ္ထံ။|
    count |  |
    block |၃၆၅။ အဟိတုဏ္ဍိကဇာတကံ ၅-၂-၅|
    count |၈၀|
      block |ဓုတ္တောမှိ သမ္မ သုမုခ၊ ဇူတေ အက္ခပရာဇိတော။|
      block |ဟရေဟိ အမ္ဗပက္ကာနိ၊ ဝီရိယံ တေ ဘက္ခယာမသေ။|
    count |၈၁|
      block |အလိကံ ဝတ မံ သမ္မ၊ အဘူတေန ပသံသသိ။|
      block |ကော တေ သုတော ဝါ ဒိဋ္ဌော ဝါ၊ သုမုခေါ နာမ မက္ကဋော။|
    count |၈၂|
      block |အဇ္ဇာပိ မေ တံ မနသိ၊ ယံ မံ တွံ အဟိတုဏ္ဍိက။|
      block |ဓညာပဏံ ပဝိသိတွာ၊ မတ္တော ဆာတံ ဟနာသိ မံ။|
    count |၈၃|
      block |တာဟံ သရံ ဒုက္ခသေယျံ၊ အပိ ရဇ္ဇမ္ပိ ကာရယေ။|
      block |နေဝါဟံ ယာစိတော ဒဇ္ဇံ၊ တထာ ဟိ ဘယတဇ္ဇိတော။|
    count |၈၄|
      block |ယဉ္စ ဇညာ ကုလေ ဇာတံ၊ ဂဗ္ဘေ တိတ္တံ အမစ္ဆရိံ။|
      block |တေန သခိဉ္စ မိတ္တဉ္စ၊ ဓီရော သန္ဓာတုမရဟတီတိ။|
    stand |အဟိတုဏ္ဍိကဇာတကံ ပဉ္စမံ။|
    count |  |
    block |၃၆၆။ ဂုမ္ဗိယဇာတကံ ၅-၂-၆|
    count |၈၅|
      block |မဓုဝဏ္ဏံ မဓုရသံ၊ မဓုဂန္ဓံ ဝိသံ အဟု။|
      block |ဂုမ္ဗိယော ဃာသမေသာနော၊ အရညေ ဩဒဟီ ဝိသံ။|
    count |၈၆|
      block |မဓု ဣတိ မညမာနာ၊ ယေ တံ ဝိသမခါဒိသုံ။|
      block |တေသံ တံ ကဋုကံ အာသိ၊ မရဏံ တေနုပါဂမုံ။|
    count |၈၇|
      block |ယေ စ ခေါ ပဋိသင်္ခါယ၊ ဝိသံ တံ ပရိဝဇ္ဇယုံ။|
      block |တေ အာတုရေသု သုခိတာ၊ ဍယှမာနေသု နိဗ္ဗုတာ။|
    count |၈၈|
      block |ဧဝမေဝ မနုဿေသု၊ ဝိသံ ကာမာ သမောဟိတာ။|
      block |အာမိသံ ဗန္ဓနဉ္စေတံ၊ မစ္စုဝေသော ဂုဟာသယော။|
    count |၈၉|
      block |ဧဝမေဝ ဣမေ ကာမေ၊ အာတုရာ ပရိစာရိကေ။|
      block |ယေ သဒာ ပရိဝဇ္ဇေန္တိ၊ သင်္ဂံ လောကေ ဥပစ္စဂုန္တိ။|
    stand |ဂုမ္ဗိယဇာတကံ ဆဋ္ဌံ။|
    count |  |
    block |၃၆၇။ သာဠိယဇာတကံ ၅-၂-၇|
    count |၉၀|
      block |ယွာယံ သာဠိယ ဆာပေါတိ၊ ကဏှသပ္ပံ အဂါဟယိ။|
      block |တေန သပ္ပေနယံ ဒဋ္ဌော၊ ဟတော ပါပါနုသာသကော။|
    count |၉၁|
      block |အဟန္တာရ မဟန္တာရံ၊ ယော နရော ဟန္တုမိစ္ဆတိ။|
      block |ဧဝံ သော နိဟတော သေတိ၊ ယထာယံ ပုရိသော ဟတော။|
    count |၉၂|
      block |အဟန္တာရ မဃာတေန္တံ၊ ယော နရော ဟန္တုမိစ္ဆတိ။|
      block |ဧဝံ သော နိဟတော သေတိ၊ ယထာယံ ပုရိသော ဟတော။|
    count |၉၃|
      block |ယထာ ပံသုမုဋ္ဌိံ ပုရိသော၊ ပဋိဝါတံ ပဋိက္ခိပေ။|
      block |တမေဝ သော ရဇော ဟန္တိ၊ တထာယံ ပုရိသော ဟတော။|
    count |၉၄|
      block |ယော အပ္ပဒုဋ္ဌဿ နရဿ ဒုဿတိ၊ သုဒ္ဓဿ ပေါသဿ အနင်္ဂဏဿ။|
      block |တမေဝ ဗာလံ ပစ္စေတိ ပါပံ၊ သုခုမော ရဇော ပဋိဝါတံဝ ခိတ္တောတိ။|
    stand |သာဠိယဇာတကံ သတ္တမံ။|
    count |  |
    block |၃၆၈။ တစသာရဇာတကံ ၅-၂-၈|
    count |၉၅|
      block |အမိတ္တဟတ္ထတ္ထဂတာ၊ တစသာရသမပ္ပိတာ။|
      block |ပသန္နမုခဝဏ္ဏာတ္ထ၊ ကသ္မာ တုမှေ န သောစထ။|
    count |၉၆|
      block |န သောစနာယ ပရိဒေဝနာယ၊ အတ္ထောဝ လဗ္ဘော အပိ အပ္ပကောပိ။|
      block |သောစန္တမေနံ ဒုခိတံ ဝိဒိတွာ၊ ပစ္စတ္ထိကာ အတ္တမနာ ဘဝန္တိ။|
    count |၉၇|
      block |ယတော စ ခေါ ပဏ္ဍိတော အာပဒာသု၊ န ဝေဓတီ အတ္ထဝိနိစ္ဆယညူ။|
      block |ပစ္စတ္ထိကာဿ ဒုခိတာ ဘဝန္တိ၊ ဒိသွာ မုခံ အဝိကာရံ ပုရာဏံ။|
    count |၉၈|
      block |ဇပ္ပေန မန္တေန သုဘာသိတေန၊ အနုပ္ပဒာနေန ပဝေဏိယာ ဝါ။|
      block |ယထာ ယထာ ယတ္ထ လဘေထ အတ္ထံ၊ တထာ တထာ တတ္ထ ပရက္ကမေယျ။|
    count |၉၉|
      block |ယတော စ ဇာနေယျ အလဗ္ဘနေယျော၊ မယာ ဝ အညေန ဝါ ဧသ အတ္ထော။|
      block |အသောစမာနော အဓိဝါသယေယျ၊ ကမ္မံ ဒဠှံ ကိန္တိ ကရောမိ ဒာနီတိ။|
    stand |တစသာရဇာတကံ အဋ္ဌမံ။|
    count |  |
    block |၃၆၉။ မိတ္တဝိန္ဒကဇာတကံ ၅-၂-၉|
    count |၁၀၀|
      block |ကျာဟံ ဒေဝါနမကရံ၊ ကိံ ပါပံ ပကတံ မယာ။|
      block |ယံ မေ သိရသ္မိံ ဩဟစ္စ၊ စက္ကံ ဘမတိ မတ္ထကေ။|
    count |၁၀၁|
      block |အတိက္ကမ္မ ရမဏကံ၊ သဒာမတ္တဉ္စ ဒူဘကံ။|
      block |ဗြဟ္မတ္တရဉ္စ ပါသာဒံ၊ ကေနတ္ထေန ဣဓာဂတော။|
    count |၁၀၂|
      block |ဣတော ဗဟုတရာ ဘောဂါ၊ အတြ မညေ ဘဝိဿရေ။|
      block |ဣတိ ဧတာယ သညာယ၊ ပဿ မံ ဗျသနံ ဂတံ။|
    count |၁၀၃|
      block |စတုဗ္ဘိ အဋ္ဌဇ္ဈဂမာ၊ အဋ္ဌာဟိပိ စ သောဠသ။|
      block |သောဠသာဟိ စ ဗာတ္တိံသ၊ အတြိစ္ဆံ စက္ကမာသဒော။|
    block |ဣစ္ဆာဟတဿ ပေါသဿ၊ စက္ကံ ဘမတိ မတ္ထကေ။|
    count |၁၀၄|
      block |ဥပရိဝိသာလာ ဒုပ္ပူရာ၊ ဣစ္ဆာ ဝိသဋဂါမိနီ။|
      block |ယေ စ တံ အနုဂိဇ္ဈန္တိ၊ တေ ဟောန္တိ စက္ကဓာရိနောတိ။|
    stand |မိတ္တဝိန္ဒကဇာတကံ နဝမံ။|
    count |  |
    block |၃၇၀။ ပလာသဇာတကံ ၅-၂-၁၀|
    count |၁၀၅|
      block |ဟံသော ပလာသမဝစ၊ နိဂြောဓော သမ္မ ဇာယတိ။|
      block |အင်္ကသ္မိံ တေ နိသိန္နောဝ၊ သော တေ မမ္မာနိ ဆေစ္ဆတိ။|
    count |၁၀၆|
      block |ဝဍ္ဎတာမေဝ နိဂြောဓော၊ ပတိဋ္ဌဿ ဘဝါမဟံ။|
      block |ယထာ ပိတာ စ မာတာ စ၊ ဧဝံ မေ သော ဘဝိဿတိ။|
    count |၁၀၇|
      block |ယံ တွံ အင်္ကသ္မိံ ဝဍ္ဎေသိ၊ ခီရရုက္ခံ ဘယာနကံ။|
      block |အာမန္တ ခေါ တံ ဂစ္ဆာမ၊ ဝုဍ္ဎိ မဿ န ရုစ္စတိ။|
    count |၁၀၈|
      block |ဣဒာနိ ခေါ မံ ဘာယေတိ၊ မဟာနေရုနိဒဿနံ။|
      block |ဟံသဿ အနဘိညာယ၊ မဟာ မေ ဘယမာဂတံ။|
    count |၁၀၉|
      block |န တဿ ဝုဍ္ဎိ ကုသလပ္ပသတ္ထာ၊ ယော ဝဍ္ဎမာနော ဃသတေ ပတိဋ္ဌံ။|
      block |တဿူပရောဓံ ပရိသင်္ကမာနော၊ ပတာရယီ မူလဝဓာယ ဓီရောတိ။|
    stand |ပလာသဇာတကံ ဒသမံ။|
    stand |ဝဏ္ဏာရောဟဝဂ္ဂေါ ဒုတိယော။|
  block |၃။ အဍ္ဎဝဂ္ဂေါ|
    count |  |
    block |၃၇၁။ ဒီဃီတိကောသလဇာတကံ ၅-၃-၁|
    count |၁၁၀|
      block |ဧဝံဘူတဿ တေ ရာဇ၊ အာဂတဿ ဝသေ မမ။|
      block |အတ္ထိ နု ကောစိ ပရိယာယော၊ ယော တံ ဒုက္ခါ ပမောစယေ။|
    count |၁၁၁|
      block |ဧဝံဘူတဿ မေ တာတ၊ အာဂတဿ ဝသေ တဝ။|
      block |နတ္ထိ နော ကောစိ ပရိယာယော၊ ယော မံ ဒုက္ခါ ပမောစယေ။|
    count |၁၁၂|
      block |နာညံ သုစရိတံ ရာဇ၊ နာညံ ရာဇ သုဘာသိတံ။|
      block |တာယတေ မရဏကာလေ၊ ဧဝမေဝိတရံ ဓနံ။|
    count |၁၁၃|
      block |အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။|
      block |ယေ စ တံ ဥပနယှန္တိ၊ ဝေရံ တေသံ န သမ္မတိ။|
    count |၁၁၄|
      block |အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။|
      block |ယေ စ တံ နုပနယှန္တိ၊ ဝေရံ တေသူပသမ္မတိ။|
    count |၁၁၅|
      block |န ဟိ ဝေရေန ဝေရာနိ၊ သမ္မန္တီဓ ကုဒာစနံ။|
      block |အဝေရေန စ သမ္မန္တိ၊ ဧသ ဓမ္မော သနန္တနောတိ။|
    stand |ဒီဃီတိကောသလဇာတကံ ပဌမံ။|
    count |  |
    block |၃၇၂။ မိဂပေါတကဇာတကံ ၅-၃-၂|
    count |၁၁၆|
      block |အဂါရာ ပစ္စုပေတဿ၊ အနဂါရဿ တေ သတော။|
      block |သမဏဿ န တံ သာဓု၊ ယံ ပေတမနုသောစသိ။|
    count |၁၁၇|
      block |သံဝါသေန ဟဝေ သက္က၊ မနုဿဿ မိဂဿ ဝါ။|
      block |ဟဒယေ ဇာယတေ ပေမံ၊ န တံ သက္ကာ အသောစိတုံ။|
    count |၁၁၈|
      block |မတံ မရိဿံ ရောဒန္တိ၊ ယေ ရုဒန္တိ လပန္တိ စ။|
      block |တသ္မာ တွံ ဣသိ မာ ရောဒိ၊ ရောဒိတံ မောဃမာဟု သန္တော။|
    count |၁၁၉|
      block |ရောဒိတေန ဟဝေ ဗြဟ္မေ၊ မတော ပေတော သမုဋ္ဌဟေ။|
      block |သဗ္ဗေ သင်္ဂမ္မ ရောဒာမ၊ အညမညဿ ဉာတကေ။|
    count |၁၂၀|
      block |အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။|
      block |ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။|
    count |၁၂၁|
      block |အဗ္ဗဟိ ဝတ မေ သလ္လံ၊ ယမာသိ ဟဒယဿိတံ။|
      block |ယော မေ သောကပရေတဿ၊ ပုတ္တသောကံ အပါနုဒိ။|
    count |၁၂၂|
      block |သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။|
      block |န သောစာမိ န ရောဒာမိ၊ တဝ သုတွာန ဝါသဝါတိ။|
    stand |မိဂပေါတကဇာတကံ ဒုတိယံ။|
    count |  |
    block |၃၇၃။ မူသိကဇာတကံ ၅-၃-၃|
    count |၁၂၃|
      block |ကုဟိံ ဂတာ ကတ္ထ ဂတာ၊ ဣတိ လာလပ္ပတီ ဇနော။|
      block |အဟမေဝေကော ဇာနာမိ၊ ဥဒပါနေ မူသိကာ ဟတာ။|
    count |၁၂၄|
      block |ယဉ္စေတံ ဣတိ စီတိ စ၊ ဂဒြဘောဝ နိဝတ္တသိ။|
      block |ဥဒပါနေ မူသိကံ ဟန္တွာ၊ ယဝံ ဘက္ခေတုမိစ္ဆသိ။|
    count |၁၂၅|
      block |ဒဟရော စာသိ ဒုမ္မေဓ၊ ပဌမုပ္ပတ္တိကော သုသု။|
      block |ဒီဃဉ္စေတံ သမာသဇ္ဇ၊ န တေ ဒဿာမိ ဇီဝိတံ။|
    count |၁၂၆|
      block |နာန္တလိက္ခဘဝနေန၊ နာင်္ဂပုတ္တပိနေန ဝါ။|
      block |ပုတ္တေန ဟိ ပတ္ထယိတော၊ သိလောကေဟိ ပမောစိတော။|
    count |၁၂၇|
      block |သဗ္ဗံ သုတမဓီယေထ၊ ဟီနမုက္ကဋ္ဌမဇ္ဈိမံ။|
      block |သဗ္ဗဿ အတ္ထံ ဇာနေယျ၊ န စ သဗ္ဗံ ပယောဇယေ။|
      block |ဟောတိ တာဒိသကော ကာလော၊ ယတ္ထ အတ္ထာဝဟံ သုတန္တိ။|
    stand |မူသိကဇာတကံ တတိယံ။|
    count |  |
    block |၃၇၄။ စူဠဓနုဂ္ဂဟဇာတကံ ၅-၃-၄|
    count |၁၂၈|
      block |သဗ္ဗံ ဘဏ္ဍံ သမာဒာယ၊ ပါရံ တိဏ္ဏောသိ ဗြာဟ္မဏ။|
    block |ပစ္စာဂစ္ဆ လဟုံ ခိပ္ပံ၊ မမ္ပိ တာရေဟိ ဒာနိတော။|
    count |၁၂၉|
      block |အသန္ထုတံ မံ စိရသန္ထုတေန၊ နိမီနိ ဘောတီ အဒ္ဓုဝံ ဓုဝေန။|
      block |မယာပိ ဘောတီ နိမိနေယျ အညံ၊ ဣတော အဟံ ဒူရတရံ ဂမိဿံ။|
    count |၁၃၀|
      block |ကာယံ ဧဠဂလာဂုမ္ဗေ၊ ကရောတိ အဟုဟာသိယံ။|
      block |နယီဓ နစ္စဂီတံ ဝါ၊ တာဠံ ဝါ သုသမာဟိတံ။|
      block |အနမှိကာလေ သုသောဏိ၊ ကိံ နု ဇဂ္ဃသိ သောဘနေ။|
    count |၁၃၁|
      block |သိင်္ဂါလ ဗာလ ဒုမ္မေဓ၊ အပ္ပပညောသိ ဇမ္ဗုက။|
      block |ဇီနော မစ္ဆဉ္စ ပေသိဉ္စ၊ ကပဏော ဝိယ ဈာယသိ။|
    count |၁၃၂|
      block |သုဒဿံ ဝဇ္ဇမညေသံ၊ အတ္တနော ပန ဒုဒ္ဒသံ။|
      block |ဇီနာ ပတိဉ္စ ဇာရဉ္စ၊ မညေ တွညေဝ ဈာယသိ။|
    count |၁၃၃|
      block |ဧဝမေတံ မိဂရာဇ၊ ယထာ ဘာသသိ ဇမ္ဗုက။|
      block |သာ နူနာဟံ ဣတော ဂန္တွာ၊ ဘတ္တု ဟေဿံ ဝသာနုဂါ။|
    count |၁၃၄|
      block |ယော ဟရေ မတ္တိကံ ထာလံ၊ ကံသထာလမ္ပိ သော ဟရေ။|
      block |ကတဉ္စေဝ တယာ ပါပံ၊ ပုနပေဝံ ကရိဿသီတိ။|
    stand |စူဠဓနုဂ္ဂဟဇာတကံ စတုတ္ထံ။|
    count |  |
    block |၃၇၅။ ကပေါတဇာတကံ ၅-၃-၅|
    count |၁၃၅|
      block |ဣဒာနိ ခေါမှိ သုခိတော အရောဂေါ၊ နိက္ကဏ္ဋကော နိပ္ပတိတော ကပေါတော။|
      block |ကာဟာမိ ဒာနီ ဟဒယဿ တုဋ္ဌိံ၊ တထာဟိမံ မံသသာကံ ဗလေတိ။|
    count |၁၃၆|
      block |ကာယံ ဗလာကာ သိခိနော၊ စောရီ လင်္ဃိပိတာမဟာ။|
      block |ဩရံ ဗလာကေ အာဂစ္ဆ၊ စဏ္ဍော မေ ဝါယသော သခါ။|
    count |၁၃၇|
      block |အလဉှိ တေ ဇဂ္ဃိတာယေ၊ မမံ ဒိသွာန ဧဒိသံ။|
      block |ဝိလူနံ သူဒပုတ္တေန၊ ပိဋ္ဌမဏ္ဍေန မက္ခိတံ။|
    count |၁၃၈|
      block |သုနှာတော သုဝိလိတ္တောသိ၊ အန္နပါနေန တပ္ပိတော။|
      block |ကဏ္ဌေ စ တေ ဝေဠုရိယော၊ အဂမာ နု ကဇင်္ဂလံ။|
    count |၁၃၉|
      block |မာ တေ မိတ္တော အမိတ္တော ဝါ၊ အဂမာသိ ကဇင်္ဂလံ။|
      block |ပိဉ္ဆာနိ တတ္ထ လာယိတွာ၊ ကဏ္ဌေ ဗန္ဓန္တိ ဝဋ္ဋနံ။|
    count |၁၄၀|
      block |ပုနပါပဇ္ဇသီ သမ္မ၊ သီလဉှိ တဝ တာဒိသံ။|
      block |န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။|
      block |အထ ဝဏ္ဏ သသီလ ဟိရိ လဘတေ၊ သုမုခါ ဝိသ သာဠိယမိတ္တဝရော။|
      block |အထ စက္က ပလာသ သရာဇ သတော၊ ယဝ ဗာလ ကပေါတက ပန္နရသာတိ။|
      block |ဇီနဉ္စ ဝဏ္ဏံ အသမံဝဂုပ္ပရိ၊ သုဒေသိတာ ဇာတကန္တိ သန္တိ ဝီသတိ။|
      block |မဟေသိနော ဗြဟ္မစရိတ္တမုတ္တ-မဝေါစ ဂါထာ အတ္ထဝတီ သုဗျဉ္ဇနာတိ။|
    stand |ကပေါတဇာတကံ ပဉ္စမံ။|
    stand |အဍ္ဎဝဂ္ဂေါ တတိယော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ပဉ္စကနိပါတံ နိဋ္ဌိတံ။|
