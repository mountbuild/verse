block |၆။ ဆက္ကနိပါတော|
  block |၁။ အဝါရိယဝဂ္ဂေါ|
    count |  |
    block |၃၇၆။ အဝါရိယဇာတကံ ၆-၁-၁|
    count |၁|
      block |မာသု ကုဇ္ဈ ဘူမိပတိ၊ မာသု ကုဇ္ဈ ရထေသဘ။|
      block |ကုဒ္ဓံ အပ္ပဋိကုဇ္ဈန္တော၊ ရာဇာ ရဋ္ဌဿ ပူဇိတော။|
    count |၂|
      block |ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။|
      block |သဗ္ဗတ္ထ အနုသာသာမိ၊ မာသု ကုဇ္ဈ ရထေသဘ။|
    count |၃|
      block |အဝါရိယပိတာ နာမ၊ အဟု ဂင်္ဂါယ နာဝိကော။|
      block |ပုဗ္ဗေ ဇနံ တာရေတွာန၊ ပစ္ဆာ ယာစတိ ဝေတနံ။|
      block |တေနဿ ဘဏ္ဍနံ ဟောတိ၊ န စ ဘောဂေဟိ ဝဍ္ဎတိ။|
    count |၄|
      block |အတိဏ္ဏံယေဝ ယာစဿု၊ အပါရံ တာတ နာဝိက။|
      block |အညော ဟိ တိဏ္ဏဿ မနော၊ အညော ဟောတိ ပါရေသိနော။|
    count |၅|
      block |ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။|
      block |သဗ္ဗတ္ထ အနုသာသာမိ၊ မာသု ကုဇ္ဈိတ္ထ နာဝိက။|
    count |၆|
      block |ယာယေဝါနုသာသနိယာ၊ ရာဇာ ဂါမဝရံ အဒာ။|
      block |တာယေဝါနုသာသနိယာ၊ နာဝိကော ပဟရီ မုခံ။|
    count |၇|
      block |ဘတ္တံ ဘိန္နံ ဟတာ ဘရိယာ၊ ဂဗ္ဘော စ ပတိတော ဆမာ။|
      block |မိဂေါဝ ဇာတရူပေန၊ န တေနတ္ထံ အဗန္ဓိ သူတိ။|
    stand |အဝါရိယဇာတကံ ပဌမံ။|
    count |  |
    block |၃၇၇။ သေတကေတုဇာတကံ ၆-၁-၂|
    count |၈|
      block |မာ တာတ ကုဇ္ဈိ န ဟိ သာဓု ကောဓော၊ ဗဟုမ္ပိ တေ အဒိဋ္ဌမဿုတဉ္စ။|
      block |မာတာ ပိတာ ဒိသတာ သေတကေတု၊ အာစရိယမာဟု ဒိသတံ ပသတ္ထာ။|
    count |၉|
      block |အဂါရိနော အန္နဒပါနဝတ္ထဒာ၊ အဝှာယိကာ တမ္ပိ ဒိသံ ဝဒန္တိ။|
      block |ဧသာ ဒိသာ ပရမာ သေတကေတု၊ ယံ ပတွာ ဒုက္ခီ သုခိနော ဘဝန္တိ။|
    count |၁၀|
      block |ခရာဇိနာ ဇဋိလာ ပင်္ကဒန္တာ၊ ဒုမ္မက္ခရူပါ ယေမေ ဇပ္ပန္တိ မန္တေ။|
      block |ကစ္စိ နု တေ မာနုသကေ ပယောဂေ၊ ဣဒံ ဝိဒူ ပရိမုတ္တာ အပါယာ။|
    count |၁၁|
      block |ပါပါနိ ကမ္မာနိ ကတွာန ရာဇ၊ ဗဟုဿုတော စေ န စရေယျ ဓမ္မံ။|
      block |သဟဿဝေဒောပိ န တံ ပဋိစ္စ၊ ဒုက္ခါ ပမုဉ္စေ စရဏံ အပတွာ။|
    count |၁၂|
      block |သဟဿဝေဒောပိ န တံ ပဋိစ္စ၊ ဒုက္ခါ ပမုဉ္စေ စရဏံ အပတွာ။|
      block |မညာမိ ဝေဒာ အဖလာ ဘဝန္တိ၊ သသံယမံ စရဏမေဝ သစ္စံ။|
    count |၁၃|
      block |န ဟေဝ ဝေဒာ အဖလာ ဘဝန္တိ၊ သသံယမံ စရဏမေဝ သစ္စံ။|
      block |ကိတ္တိဉှိ ပပ္ပေါတိ အဓိစ္စ ဝေဒေ၊ သန္တိံ ပုဏေတိ စရဏေန ဒန္တောတိ။|
    stand |သေတကေတုဇာတကံ ဒုတိယံ။|
    count |  |
    block |၃၇၈။ ဒရီမုခဇာတကံ ၆-၁-၃|
    count |၁၄|
      block |ပင်္ကော စ ကာမာ ပလိပေါ စ ကာမာ၊ ဘယဉ္စ မေတံ တိမူလံ ပဝုတ္တံ။|
      block |ရဇော စ ဓူမော စ မယာ ပကာသိတာ၊ ဟိတွာ တုဝံ ပဗ္ဗဇ ဗြဟ္မဒတ္တ။|
    count |၁၅|
      block |ဂဓိတော စ ရတ္တော စ အဓိမုစ္ဆိတော စ၊ ကာမေသွဟံ ဗြာဟ္မဏ ဘိံသရူပံ။|
      block |တံ နုဿဟေ ဇီဝိကတ္ထော ပဟာတုံ၊ ကာဟာမိ ပုညာနိ အနပ္ပကာနိ။|
    count |၁၆|
      block |ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။|
      block |ဣဒမေဝ သေယျော ဣတိ မညမာနော၊ ပုနပ္ပုနံ ဂဗ္ဘမုပေတိ မန္ဒော။|
    count |၁၇|
      block |သော ဃောရရူပံ နိရယံ ဥပေတိ၊ သုဘာသုဘံ မုတ္တကရီသပူရံ။|
      block |သတ္တာ သကာယေ န ဇဟန္တိ ဂိဒ္ဓါ၊ ယေ ဟောန္တိ ကာမေသု အဝီတရာဂါ။|
    count |၁၈|
      block |မီဠှေန လိတ္တာ ရုဟိရေန မက္ခိတာ၊ သေမှေန လိတ္တာ ဥပနိက္ခမန္တိ။|
      block |ယံ ယဉှိ ကာယေန ဖုသန္တိ တာဝဒေ၊ သဗ္ဗံ အသာတံ ဒုခမေဝ ကေဝလံ။|
    count |၁၉|
      block |ဒိသွာ ဝဒာမိ န ဟိ အညတော သဝံ၊ ပုဗ္ဗေနိဝါသံ ဗဟုကံ သရာမိ။|
      block |စိတြာဟိ ဂါထာဟိ သုဘာသိတာဟိ၊ ဒရီမုခေါ နိဇ္ဈာပယိ သုမေဓန္တိ။|
    stand |ဒရီမုခဇာတကံ တတိယံ။|
    count |  |
    block |၃၇၉။ နေရုဇာတကံ ၆-၁-၄|
    count |၂၀|
      block |ကာကောလာ ကာကသင်္ဃာ စ၊ မယဉ္စ ပတတံ ဝရာ။|
      block |သဗ္ဗေဝ သဒိသာ ဟောမ၊ ဣမံ အာဂမ္မ ပဗ္ဗတံ။|
    count |၂၁|
      block |ဣဓ သီဟာ စ ဗျဂ္ဃာ စ၊ သိင်္ဂါလာ စ မိဂါဓမာ။|
      block |သဗ္ဗေဝ သဒိသာ ဟောန္တိ၊ အယံ ကော နာမ ပဗ္ဗတော။|
    count |၂၂|
      block |ဣမံ နေရူတိ ဇာနန္တိ၊ မနုဿာ ပဗ္ဗတုတ္တမံ။|
      block |ဣဓ ဝဏ္ဏေန သမ္ပန္နာ၊ ဝသန္တိ သဗ္ဗပါဏိနော။|
    count |၂၃|
      block |အမာနနာ ယတ္ထ သိယာ၊ သန္တာနံ ဝါ ဝိမာနနာ။|
      block |ဟီနသမ္မာနနာ ဝါပိ၊ န တတ္ထ ဝသတိံ ဝသေ။|
    count |၂၄|
      block |ယတ္ထာလသော စ ဒက္ခေါ စ၊ သူရော ဘီရု စ ပူဇိယာ။|
      block |န တတ္ထ သန္တော ဝသန္တိ၊ အဝိသေသကရေ နရေ။|
    count |၂၅|
      block |နာယံ နေရု ဝိဘဇတိ၊ ဟီနဥက္ကဋ္ဌမဇ္ဈိမေ။|
      block |အဝိသေသကရော နေရု၊ ဟန္ဒ နေရုံ ဇဟာမသေတိ။|
    stand |နေရုဇာတကံ စတုတ္ထံ။|
    count |  |
    block |၃၈၀။ အာသင်္ကဇာတကံ ၆-၁-၅|
    count |၂၆|
      block |အာသာဝတီ နာမ လတာ၊ ဇာတာ စိတ္တလတာဝနေ။|
      block |တဿာ ဝဿသဟဿေန၊ ဧကံ နိဗ္ဗတ္တတေ ဖလံ။|
    count |၂၇|
      block |တံ ဒေဝါ ပယိရုပါသန္တိ၊ တာဝ ဒူရဖလံ သတိံ။|
      block |အာသီသေဝ တုဝံ ရာဇ၊ အာသာ ဖလဝတီ သုခါ။|
    count |၂၈|
      block |အာသီသတေဝ သော ပက္ခီ၊ အာသီသတေဝ သော ဒိဇော။|
      block |တဿ စာသာ သမိဇ္ဈတိ၊ တာဝ ဒူရဂတာ သတီ။|
      block |အာသီသေဝ တုဝံ ရာဇ၊ အာသာ ဖလဝတီ သုခါ။|
    count |၂၉|
      block |သမ္ပေသိ ခေါ မံ ဝါစာယ၊ န စ သမ္ပေသိ ကမ္မုနာ။|
      block |မာလာ သေရေယျကဿေဝ၊ ဝဏ္ဏဝန္တာ အဂန္ဓိကာ။|
    count |၃၀|
      block |အဖလံ မဓုရံ ဝါစံ၊ ယော မိတ္တေသု ပကုဗ္ဗတိ။|
      block |အဒဒံ အဝိဿဇံ ဘောဂံ၊ သန္ဓိ တေနဿ ဇီရတိ။|
    count |၃၁|
      block |ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။|
      block |အကရောန္တံ ဘာသမာနံ၊ ပရိဇာနန္တိ ပဏ္ဍိတာ။|
    count |၃၂|
      block |ဗလဉ္စ ဝတ မေ ခီဏံ၊ ပါထေယျဉ္စ န ဝိဇ္ဇတိ။|
      block |သင်္ကေ ပါဏူပရောဓာယ၊ ဟန္ဒ ဒာနိ ဝဇာမဟံ။|
    count |၃၃|
      block |ဧတဒေဝ ဟိ မေ နာမံ၊ ယံ နာမသ္မိ ရထေသဘ။|
      block |အာဂမေဟိ မဟာရာဇ၊ ပိတရံ အာမန္တယာမဟန္တိ။|
    stand |အာသင်္ကဇာတကံ ပဉ္စမံ။|
    count |  |
    block |၃၈၁။ မိဂါလောပဇာတကံ ၆-၁-၆|
    count |၃၄|
      block |န မေ ရုစ္စိ မိဂါလောပ၊ ယဿ တေ တာဒိသီ ဂတီ။|
      block |အတုစ္စံ တာတ ပတသိ၊ အဘူမိံ တာတ သေဝသိ။|
    count |၃၅|
      block |စတုက္ကဏ္ဏံဝ ကေဒာရံ၊ ယဒာ တေ ပထဝီ သိယာ။|
      block |တတော တာတ နိဝတ္တဿု၊ မာဿု ဧတ္တော ပရံ ဂမိ။|
    count |၃၆|
      block |သန္တိ အညေပိ သကုဏာ၊ ပတ္တယာနာ ဝိဟင်္ဂမာ။|
      block |အက္ခိတ္တာ ဝါတဝေဂေန၊ နဋ္ဌာ တေ သဿတီသမာ။|
    count |၃၇|
      block |အကတွာ အပနန္ဒဿ၊ ပိတု ဝုဒ္ဓဿ သာသနံ။|
      block |ကာလဝါတေ အတိက္ကမ္မ၊ ဝေရမ္ဘာနံ ဝသံ အဂါ။|
    count |၃၈|
      block |တဿ ပုတ္တာ စ ဒာရာ စ၊ ယေ စညေ အနုဇီဝိနော။|
      block |သဗ္ဗေ ဗျသနမာပါဒုံ၊ အနောဝါဒကရေ ဒိဇေ။|
    count |၃၉|
      block |ဧဝမ္ပိ ဣဓ ဝုဒ္ဓါနံ၊ ယော ဝါကျံ နာဝဗုဇ္ဈတိ။|
      block |အတိသီမစရော ဒိတ္တော၊ ဂိဇ္ဈောဝါတီတသာသနော။|
      block |သဗ္ဗေ ဗျသနံ ပပ္ပေါန္တိ၊ အကတွာ ဗုဒ္ဓသာသနန္တိ။|
    stand |မိဂါလောပဇာတကံ ဆဋ္ဌံ။|
    count |  |
    block |၃၈၂။ သိရိကာဠကဏ္ဏိဇာတကံ ၆-၁-၇|
    count |၄၀|
      block |ကာ နု ကာဠေန ဝဏ္ဏေန၊ န စာပိ ပိယဒဿနာ။|
      block |ကာ ဝါ တွံ ကဿ ဝါ ဓီတာ၊ ကထံ ဇာနေမု တံ မယံ။|
    count |၄၁|
      block |မဟာရာဇဿဟံ ဓီတာ၊ ဝိရူပက္ခဿ စဏ္ဍိယာ။|
      block |အဟံ ကာဠီ အလက္ခိကာ၊ ကာဠကဏ္ဏီတိ မံ ဝိဒူ။|
      block |ဩကာသံ ယာစိတော ဒေဟိ၊ ဝသေမု တဝ သန္တိကေ။|
    count |၄၂|
      block |ကိံသီလေ ကိံသမာစာရေ၊ ပုရိသေ နိဝိသသေ တုဝံ။|
      block |ပုဋ္ဌာ မေ ကာဠိ အက္ခါဟိ၊ ကထံ ဇာနေမု တံ မယံ။|
    count |၄၃|
      block |မက္ခီ ပဠာသီ သာရမ္ဘီ၊ ဣဿုကီ မစ္ဆရီ သဌော။|
      block |သော မယှံ ပုရိသော ကန္တော၊ လဒ္ဓံ ယဿ ဝိနဿတိ။|
    count |၄၄|
      block |ကောဓနော ဥပနာဟီ စ၊ ပိသုဏော စ ဝိဘေဒကော။|
      block |ကဏ္ဍကဝါစော ဖရုသော၊ သော မေ ကန္တတရော တတော။|
    count |၄၅|
      block |အဇ္ဇ သုဝေတိ ပုရိသော၊ သဒတ္ထံ နာဝဗုဇ္ဈတိ။|
      block |ဩဝဇ္ဇမာနော ကုပ္ပတိ၊ သေယျံ သော အတိမညတိ။|
    count |၄၆|
      block |ဒဝပ္ပလုဒ္ဓေါ ပုရိသော၊ သဗ္ဗမိတ္တေဟိ ဓံသတိ။|
      block |သော မယှံ ပုရိသော ကန္တော၊ တသ္မိံ ဟောမိ အနာမယာ။|
    count |၄၇|
      block |အပေဟိ ဧတ္တော တွံ ကာဠိ၊ နေတံ အမှေသု ဝိဇ္ဇတိ။|
      block |အညံ ဇနပဒံ ဂစ္ဆ၊ နိဂမေ ရာဇဓာနိယော။|
    count |၄၈|
      block |အဟမ္ပိ ခေါ တံ ဇာနာမိ၊ နေတံ တုမှေသု ဝိဇ္ဇတိ။|
      block |သန္တိ လောကေ အလက္ခိကာ၊ သင်္ဃရန္တိ ဗဟုံ ဓနံ။|
      block |အဟံ ဒေဝေါ စ မေ ဘာတာ၊ ဥဘော နံ ဝိဓမာမသေ။|
    count |၄၉|
      block |ကာ နု ဒိဗ္ဗေန ဝဏ္ဏေန၊ ပထဗျာ သုပတိဋ္ဌိတာ။|
      block |ကာ ဝါ တွံ ကဿ ဝါ ဓီတာ၊ ကထံ ဇာနေမု တံ မယံ။|
    count |၅၀|
      block |မဟာရာဇဿဟံ ဓီတာ၊ ဓတရဋ္ဌဿ သိရီမတော။|
      block |အဟံ သိရီ စ လက္ခီ စ၊ ဘူရိပညာတိ မံ ဝိဒူ။|
      block |ဩကာသံ ယာစိတော ဒေဟိ၊ ဝသေမု တဝ သန္တိကေ။|
    count |၅၁|
      block |ကိံသီလေ ကိံသမာစာရေ၊ ပုရိသေ နိဝိသသေ တုဝံ။|
      block |ပုဋ္ဌာ မေ လက္ခိ အက္ခါဟိ၊ ကထံ ဇာနေမု တံ မယံ။|
    count |၅၂|
      block |ယော စာပိ သီတေ အထဝါပိ ဥဏှေ၊ ဝါတာတပေ ဍံသသရီသပေ စ။|
      block |ခုဓံ ပိပါသံ အဘိဘုယျ သဗ္ဗံ၊ ရတ္တိန္တိဝံ ယော သတတံ နိယုတ္တော။|
      block |ကာလာဂတဉ္စ န ဟာပေတိ အတ္ထံ၊ သော မေ မနာပေါ နိဝိသေ စ တမှိ။|
    count |၅၃|
      block |အက္ကောဓနော မိတ္တဝါ စာဂဝါ စ၊ သီလူပပန္နော အသဌောဇုဘူတော။|
      block |သင်္ဂါဟကော သခိလော သဏှဝါစော၊ မဟတ္တပတ္တောပိ နိဝါတဝုတ္တိ။|
      block |တသ္မိံဟံ ပေါသေ ဝိပုလာ ဘဝါမိ၊ ဦမိ သမုဒ္ဒဿ ယထာပိ ဝဏ္ဏံ။|
    count |၅၄|
      block |ယော စာပိ မိတ္တေ အထဝါ အမိတ္တေ၊ သေဋ္ဌေ သရိက္ခေ အထ ဝါပိ ဟီနေ။|
      block |အတ္ထံ စရန္တံ အထဝါ အနတ္ထံ၊ အာဝီ ရဟော သင်္ဂဟမေဝ ဝတ္တေ။|
      block |ဝါစံ န ဝဇ္ဇာ ဖရုသံ ကဒာစိ၊ မတဿ ဇီဝဿ စ တဿ ဟောမိ။|
    count |၅၅|
      block |ဧတေသံ ယော အညတရံ လဘိတွာ၊ ကန္တာ သိရီ မဇ္ဇတိ အပ္ပပညော။|
      block |တံ ဒိတ္တရူပံ ဝိသမံ စရန္တံ၊ ကရီသဌာနံဝ ဝိဝဇ္ဇယာမိ။|
    count |၅၆|
      block |အတ္တနာ ကုရုတေ လက္ခိံ၊ အလက္ခိံ ကုရုတတ္တနာ။|
      block |န ဟိ လက္ခိံ အလက္ခိံ ဝါ၊ အညော အညဿ ကာရကောတိ။|
    stand |သိရိကာဠကဏ္ဏိဇာတကံ သတ္တမံ။|
    count |  |
    block |၃၈၃။ ကုက္ကုဋဇာတကံ ၆-၁-၈|
    count |၅၇|
      block |သုစိတ္တပတ္တဆဒန၊ တမ္ဗစူဠ ဝိဟင်္ဂမ။|
      block |ဩရောဟ ဒုမသာခါယ၊ မုဓာ ဘရိယာ ဘဝါမိ တေ။|
    count |၅၈|
      block |စတုပ္ပဒီ တွံ ကလျာဏိ၊ ဒွိပဒာဟံ မနောရမေ။|
      block |မိဂီ ပက္ခီ အသညုတ္တာ၊ အညံ ပရိယေသ သာမိကံ။|
    count |၅၉|
      block |ကောမာရိကာ တေ ဟေဿာမိ၊ မဉ္ဇုကာ ပိယဘာဏိနီ။|
      block |ဝိန္ဒ မံ အရိယေန ဝေဒေန၊ သာဝယ မံ ယဒိစ္ဆသိ။|
    count |၆၀|
      block |ကုဏပါဒိနိ လောဟိတပေ၊ စောရိ ကုက္ကုဋပေါထိနိ။|
      block |န တွံ အရိယေန ဝေဒေန၊ မမံ ဘတ္တာရမိစ္ဆသိ။|
    count |၆၁|
      block |ဧဝမ္ပိ စတုရာ နာရီ၊ ဒိသွာန သဓနံ နရံ။|
      block |နေန္တိ သဏှာဟိ ဝါစာဟိ၊ ဗိဠာရီ ဝိယ ကုက္ကုဋံ။|
    count |၆၂|
      block |ယော စ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။|
      block |အမိတ္တဝသမနွေတိ၊ ပစ္ဆာ စ အနုတပ္ပတိ။|
    count |၆၃|
      block |ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။|
      block |မုစ္စတေ သတ္တုသမ္ဗာဓာ၊ ကုက္ကုဋောဝ ဗိဠာရိယာတိ။|
    stand |ကုက္ကုဋဇာတကံ အဋ္ဌမံ။|
    count |  |
    block |၃၈၄။ ဓမ္မဓဇဇာတကံ ၆-၁-၉|
    count |၆၄|
      block |ဓမ္မံ စရထ ဉာတယော၊ ဓမ္မံ စရထ ဘဒ္ဒံ ဝေါ။|
      block |ဓမ္မစာရီ သုခံ သေတိ၊ အသ္မိံ လောကေ ပရမှိ စ။|
    count |၆၅|
      block |ဘဒ္ဒကော ဝတယံ ပက္ခီ၊ ဒိဇော ပရမဓမ္မိကော။|
      block |ဧကပါဒေန တိဋ္ဌန္တော၊ ဓမ္မမေဝါနုသာသတိ။|
    count |၆၆|
      block |နာဿ သီလံ ဝိဇာနာထ၊ အနညာယ ပသံသထ။|
      block |ဘုတွာ အဏ္ဍဉ္စ ပေါတဉ္စ၊ ဓမ္မော ဓမ္မောတိ ဘာသတိ။|
    count |၆၇|
      block |အညံ ဘဏတိ ဝါစာယ၊ အညံ ကာယေန ကုဗ္ဗတိ။|
      block |ဝါစာယ နော စ ကာယေန၊ န တံ ဓမ္မံ အဓိဋ္ဌိတော။|
    count |၆၈|
      block |ဝါစာယ သခိလော မနောဝိဒုဂ္ဂေါ၊ ဆန္နော ကူပသယောဝ ကဏှသပ္ပေါ။|
      block |ဓမ္မဓဇော ဂါမနိဂမာသုသာဓု၊ ဒုဇ္ဇာနော ပုရိသေန ဗာလိသေန။|
    count |၆၉|
      block |ဣမံ တုဏ္ဍေဟိ ပက္ခေဟိ၊ ပါဒာ စိမံ ဝိဟေဌထ။|
      block |ဆဝဉှိမံ ဝိနာသေထ၊ နာယံ သံဝါသနာရဟောတိ။|
    stand |ဓမ္မဓဇဇာတကံ နဝမံ။|
    count |  |
    block |၃၈၅။ နန္ဒိယမိဂရာဇဇာတကံ ၆-၁-၁၀|
    count |၇၀|
      block |သစေ ဗြာဟ္မဏ ဂစ္ဆေသိ၊ သာကေတေ အဇ္ဇုနံ ဝနံ။|
      block |ဝဇ္ဇာသိ နန္ဒိယံ နာမ၊ ပုတ္တံ အသ္မာကမောရသံ။|
      block |မာတာ ပိတာ စ တေ ဝုဒ္ဓါ၊ တေ တံ ဣစ္ဆန္တိ ပဿိတုံ။|
    count |၇၁|
      block |ဘုတ္တာ မယာ နိဝါပါနိ၊ ရာဇိနော ပါနဘောဇနံ။|
      block |တံ ရာဇပိဏ္ဍံ အဝဘောတ္တုံ၊ နာဟံ ဗြာဟ္မဏ မုဿဟေ။|
    count |၇၂|
      block |ဩဒဟိဿာမဟံ ပဿံ၊ ခုရပ္ပါနိဿ ရာဇိနော။|
      block |တဒာဟံ သုခိတော မုတ္တော၊ အပိ ပဿေယျ မာတရံ။|
    count |၇၃|
      block |မိဂရာဇာ ပုရေ အာသိံ၊ ကောသလဿ နိကေတနေ။|
      block |နန္ဒိယော နာမ နာမေန၊ အဘိရူပေါ စတုပ္ပဒော။|
    count |၇၄|
      block |တံ မံ ဝဓိတုမာဂစ္ဆိ၊ ဒာယသ္မိံ အဇ္ဇုနေ ဝနေ။|
      block |ဓနုံ အာရဇ္ဇံ ကတွာန၊ ဥသုံ သန္နယှ ကောသလော။|
    count |၇၅|
      block |တဿာဟံ ဩဒဟိံ ပဿံ၊ ခုရပ္ပါနိဿ ရာဇိနော။|
      block |တဒာဟံ သုခိတော မုတ္တော၊ မာတရံ ဒဋ္ဌုမာဂတောတိ။|
      block |အထ ကုဇ္ဈရထေသဘ ကေတုဝရော၊ သဒရီမုခ နေရု လတာ စ ပုန။|
      block |အပနန္ဒ သိရီ စ သုစိတ္တဝရော၊ အထ ဓမ္မိက နန္ဒိမိဂေန ဒသာတိ။|
    stand |နန္ဒိယမိဂရာဇဇာတကံ ဒသမံ။|
    stand |အဝါရိယဝဂ္ဂေါ ပဌမော။|
    block |တဿုဒ္ဒာနံ|
  block |၂။ ခရပုတ္တဝဂ္ဂေါ|
    count |  |
    block |၃၈၆။ ခရပုတ္တဇာတကံ ၆-၂-၁|
    count |၇၆|
      block |သစ္စံ ကိရေဝမာဟံသု၊ ဝသ္တံ ဗာလောတိ ပဏ္ဍိတာ။|
      block |ပဿ ဗာလော ရဟောကမ္မံ၊ အာဝိကုဗ္ဗံ န ဗုဇ္ဈတိ။|
    count |၇၇|
      block |တွံ ခေါပိ သမ္မ ဗာလောသိ၊ ခရပုတ္တ ဝိဇာနဟိ။|
      block |ရဇ္ဇုယာ ဟိ ပရိက္ခိတ္တော၊ ဝင်္ကောဋ္ဌော ဩဟိတောမုခေါ။|
    count |၇၈|
      block |အပရမ္ပိ သမ္မ တေ ဗာလျံ၊ ယော မုတ္တော န ပလာယသိ။|
      block |သော စ ဗာလတရော သမ္မ၊ ယံ တွံ ဝဟသိ သေနကံ။|
    count |၇၉|
      block |ယံ နု သမ္မ အဟံ ဗာလော၊ အဇရာဇ ဝိဇာနဟိ။|
      block |အထ ကေန သေနကော ဗာလော၊ တံ မေ အက္ခါဟိ ပုစ္ဆိတော။|
    count |၈၀|
      block |ဥတ္တမတ္ထံ လဘိတွာန၊ ဘရိယာယ ယော ပဒဿတိ။|
      block |တေန ဇဟိဿတတ္တာနံ၊ သာ စေဝဿ န ဟေဿတိ။|
    count |၈၁|
      block |န ဝေ ပိယမ္မေတိ ဇနိန္ဒ တာဒိသော၊ အတ္တံ နိရံကတွာ ပိယာနိ သေဝတိ။|
      block |အတ္တာဝ သေယျော ပရမာ စ သေယျော၊ လဗ္ဘာ ပိယာ ဩစိတတ္ထေန ပစ္ဆာတိ။|
    stand |ခရပုတ္တဇာတကံ ပဌမံ။|
    count |  |
    block |၃၈၇။ သူစိဇာတကံ ၆-၂-၂|
    count |၈၂|
      block |အကက္ကသံ အဖရုသံ၊ ခရဓောတံ သုပါသိယံ။|
      block |သုခုမံ တိခိဏဂ္ဂဉ္စ၊ ကော သူစိံ ကေတုမိစ္ဆတိ။|
    count |၈၃|
      block |သုမဇ္ဇဉ္စ သုပါသဉ္စ၊ အနုပုဗ္ဗံ သုဝဋ္ဋိတံ။|
      block |ဃနဃာတိမံ ပဋိထဒ္ဓံ၊ ကော သူစိံ ကေတုမိစ္ဆတိ။|
    count |၈၄|
      block |ဣတော ဒာနိ ပတာယန္တိ၊ သူစိယော ဗဠိသာနိ စ။|
      block |ကောယံ ကမ္မာရဂါမသ္မိံ၊ သူစိံ ဝိက္ကေတုမိစ္ဆတိ။|
    count |၈၅|
      block |ဣတော သတ္ထာနိ ဂစ္ဆန္တိ၊ ကမ္မန္တာ ဝိဝိဓာ ပုထူ။|
      block |ကောယံ ကမ္မာရဂါမသ္မိံ၊ သူစိံ ဝိက္ကေတုမိစ္ဆတိ။|
    count |၈၆|
      block |သူစိံ ကမ္မာရဂါမသ္မိံ၊ ဝိက္ကေတဗ္ဗာ ပဇာနတာ။|
      block |အာစရိယာဝ ဇာနန္တိ၊ ကမ္မံ သုကတဒုက္ကဋံ။|
    count |၈၇|
      block |ဣမံ စေ တေ ပိတာ ဘဒ္ဒေ၊ သူစိံ ဇညာ မယာ ကတံ။|
      block |တယာ စ မံ နိမန္တေယျ၊ ယဉ္စတ္ထညံ ဃရေ ဓနန္တိ။|
    stand |သူစိဇာတကံ ဒုတိယံ။|
    count |  |
    block |၃၈၈။ တုဏ္ဍိလဇာတကံ ၆-၂-၃|
    count |၈၈|
      block |နဝဆန္နကေ ဒာနိ ဒိယျတိ၊ ပုဏ္ဏာယံ ဒောဏိ သုဝါမိနီ ဌိတာ။|
      block |ဗဟုကေ ဇနေ ပါသပါဏိကေ၊ နော စ ခေါ မေ ပဋိဘာတိ ဘုဉ္ဇိတုံ။|
    count |၈၉|
      block |တသသိ ဘမသိ လေဏမိစ္ဆသိ၊ အတ္တာဏောသိ ကုဟိံ ဂမိဿသိ။|
      block |အပ္ပေါဿုက္ကော ဘုဉ္ဇ တုဏ္ဍိလ၊ မံသတ္ထာယ ဟိ ပေါသိတာမှသေ။|
    count |၉၀|
      block |ဩဂဟ ရဟဒံ အကဒ္ဒမံ၊ သဗ္ဗံ သေဒမလံ ပဝါဟယ။|
      block |ဂဏှာဟိ နဝံ ဝိလေပနံ၊ ယဿ ဂန္ဓော န ကဒာစိ ဆိဇ္ဇတိ။|
    count |၉၁|
      block |ကတမော ရဟဒော အကဒ္ဒမော၊ ကိံသု သေဒမလန္တိ ဝုစ္စတိ။|
      block |ကတမဉ္စ နဝံ ဝိလေပနံ၊ ယဿ ဂန္ဓော န ကဒာစိ ဆိဇ္ဇတိ။|
    count |၉၂|
      block |ဓမ္မော ရဟဒော အကဒ္ဒမော၊ ပါပံ သေဒမလန္တိ ဝုစ္စတိ။|
      block |သီလဉ္စ နဝံ ဝိလေပနံ၊ တဿ ဂန္ဓော န ကဒာစိ ဆိဇ္ဇတိ။|
    count |၉၃|
      block |နန္ဒန္တိ သရီရဃာတိနော၊ န စ နန္ဒန္တိ သရီရဓာရိနော။|
      block |ပုဏ္ဏာယ စ ပုဏ္ဏမာသိယာ၊ ရမမာနာဝ ဇဟန္တိ ဇီဝိတန္တိ။|
    stand |တုဏ္ဍိလဇာတကံ တတိယံ။|
    count |  |
    block |၃၈၉။ သုဝဏ္ဏကက္ကဋဇာတကံ ၆-၂-၄|
    count |၉၄|
      block |သိင်္ဂီမိဂေါ အာယတစက္ခုနေတ္တော၊ အဋ္ဌိတ္တစော ဝါရိသယော အလောမော။|
      block |တေနာဘိဘူတော ကပဏံ ရုဒာမိ၊ ဟရေ သခါ ကိဿ နု မံ ဇဟာသိ။|
    count |၉၅|
      block |သော ပဿသန္တော မဟတာ ဖဏေန၊ ဘုဇင်္ဂမော ကက္ကဋမဇ္ဈပတ္တော။|
      block |သခါ သခါရံ ပရိတာယမာနော၊ ဘုဇင်္ဂမံ ကက္ကဋကော ဂဟေသိ။|
    count |၉၆|
      block |န ဝါယသံ နော ပန ကဏှသပ္ပံ၊ ဃာသတ္ထိကော ကက္ကဋကော အဒေယျ။|
      block |ပုစ္ဆာမိ တံ အာယတစက္ခုနေတ္တ၊ အထ ကိဿ ဟေတုမှ ဥဘော ဂဟီတာ။|
    count |၉၇|
      block |အယံ ပုရိသော မမ အတ္ထကာမော၊ ယော မံ ဂဟေတွာန ဒကာယ နေတိ။|
      block |တသ္မိံ မတေ ဒုက္ခမနပ္ပကံ မေ၊ အဟဉ္စ ဧသော စ ဥဘော န ဟောမ။|
    count |၉၈|
      block |မမဉ္စ ဒိသွာန ပဝဒ္ဓကာယံ၊ သဗ္ဗော ဇနော ဟိံသိတုမေဝ မိစ္ဆေ။|
      block |သာဒုဉ္စ ထူလဉ္စ မုဒုဉ္စ မံသံ၊ ကာကာပိ မံ ဒိသွာန ဝိဟေဌယေယျုံ။|
    count |၉၉|
      block |သစေတဿ ဟေတုမှ ဥဘော ဂဟီတာ၊ ဥဋ္ဌာတု ပေါသော ဝိသမာဝမာမိ။|
      block |မမဉ္စ ကာကဉ္စ ပမုဉ္စ ခိပ္ပံ၊ ပုရေ ဝိသံ ဂါဠှမုပေတိ မစ္စံ။|
    count |၁၀၀|
      block |သပ္ပံ ပမောက္ခါမိ န တာဝ ကာကံ၊ ပဋိဗန္ဓကော ဟောဟိတိ တာဝ ကာကော။|
      block |ပုရိသဉ္စ ဒိသွာန သုခိံ အရောဂံ၊ ကာကံ ပမောက္ခါမိ ယထေဝ သပ္ပံ။|
    count |၁၀၁|
      block |ကာကော တဒာ ဒေဝဒတ္တော အဟောသိ၊ မာရော ပန ကဏှသပ္ပေါ အဟောသိ။|
      block |အာနန္ဒဘဒ္ဒော ကက္ကဋကော အဟောသိ၊ အဟံ တဒာ ဗြာဟ္မဏော ဟောမိ သတ္ထာတိ။|
    stand |သုဝဏ္ဏကက္ကဋဇာတကံ စတုတ္ထံ။|
    count |  |
    block |၃၉၀။ မယှကဇာတကံ ၆-၂-၅|
    count |၁၀၂|
      block |သကုဏော မယှကော နာမ၊ ဂိရိသာနုဒရီစရော။|
      block |ပက္ကံ ပိပ္ဖလိမာရုယှ၊ မယှံ မယှန္တိ ကန္ဒတိ။|
    count |၁၀၃|
      block |တဿေဝံ ဝိလပန္တဿ၊ ဒိဇသင်္ဃာ သမာဂတာ။|
      block |ဘုတွာန ပိပ္ဖလိံ ယန္တိ၊ ဝိလပတွေဝ သော ဒိဇော။|
    count |၁၀၄|
      block |ဧဝမေဝ ဣဓေကစ္စော၊ သင်္ဃရိတွာ ဗဟုံ ဓနံ။|
      block |နေဝတ္တနော န ဉာတီနံ၊ ယထောဓိံ ပဋိပဇ္ဇတိ။|
    count |၁၀၅|
      block |န သော အစ္ဆာဒနံ ဘတ္တံ၊ န မာလံ န ဝိလေပနံ။|
      block |အနုဘောတိ သကိံ ကိဉ္စိ၊ န သင်္ဂဏှာတိ ဉာတကေ။|
    count |၁၀၆|
      block |တဿေဝံ ဝိလပန္တဿ၊ မယှံ မယှန္တိ ရက္ခတော။|
      block |ရာဇာနော အထ ဝါ စောရာ၊ ဒာယဒာ ယေ ဝ အပ္ပိယာ။|
      block |ဓနမာဒာယ ဂစ္ဆန္တိ၊ ဝိလပတွေဝ သော နရော။|
    count |၁၀၇|
      block |ဓီရော ဘောဂေ အဓိဂမ္မ၊ သင်္ဂဏှာတိ စ ဉာတကေ။|
      block |တေန သော ကိတ္တိံ ပပ္ပေါတိ၊ ပေစ္စ သဂ္ဂေ ပမောဒတီတိ။|
    stand |မယှကဇာတကံ ပဉ္စမံ။|
    count |  |
    block |၃၉၁။ ဝိဇ္ဇာဓရဇာတကံ ၆-၂-၆|
    count |၁၀၈|
      block |ဒုဗ္ဗဏ္ဏရူပံ တုဝမရိယဝဏ္ဏီ၊ ပုရက္ခတွာ ပဉ္ဇလိကော နမဿသိ။|
      block |သေယျော နု တေ သော ဥဒဝါ သရိက္ခေါ၊ နာမံ ပရဿတ္တနော စာပိ ဗြူဟိ။|
    count |၁၀၉|
      block |န နာမဂေါတ္တံ ဂဏှန္တိ ရာဇ၊ သမ္မဂ္ဂတာနုဇ္ဇုဂတာန ဒေဝါ။|
      block |အဟဉ္စ တေ နာမဓေယျံ ဝဒာမိ၊ သက္ကောဟမသ္မီ တိဒသာနမိန္ဒော။|
    count |၁၁၀|
      block |ယော ဒိသွာ ဘိက္ခုံ စရဏူပပန္နံ၊ ပုရက္ခတွာ ပဉ္ဇလိကော နမဿတိ။|
      block |ပုစ္ဆာမိ တံ ဒေဝရာဇေတမတ္ထံ၊ ဣတော စုတော ကိံ လဘတေ သုခံ သော။|
    count |၁၁၁|
      block |ယော ဒိသွာ ဘိက္ခုံ စရဏူပပန္နံ၊ ပုရက္ခတွာ ပဉ္ဇလိကော နမဿတိ။|
      block |ဒိဋ္ဌေဝ ဓမ္မေ လဘတေ ပသံသံ၊ သဂ္ဂဉ္စ သော ယာတိ သရီရဘေဒာ။|
    count |၁၁၂|
      block |လက္ခီ ဝတ မေ ဥဒပါဒိ အဇ္ဇ၊ ယံ ဝါသဝံ ဘူတပတိဒ္ဒသာမ။|
      block |ဘိက္ခုဉ္စ ဒိသွာန တုဝဉ္စ သက္က၊ ကာဟာမိ ပုညာနိ အနပ္ပကာနိ။|
    count |၁၁၃|
      block |အဒ္ဓါ ဟဝေ သေဝိတဗ္ဗာ သပညာ၊ ဗဟုဿုတာ ယေ ဗဟုဌာနစိန္တိနော။|
      block |ဘိက္ခုဉ္စ ဒိသွာန မမဉ္စ ရာဇ၊ ကရောဟိ ပုညာနိ အနပ္ပကာနိ။|
    count |၁၁၄|
      block |အက္ကောဓနော နိစ္စပသန္နစိတ္တော၊ သဗ္ဗာတိထီယာစယောဂေါ ဘဝိတွာ။|
      block |နိဟစ္စ မာနံ အဘိဝါဒယိဿံ၊ သုတွာန ဒေဝိန္ဒ သုဘာသိတာနီတိ။|
    stand |ဝိဇ္ဇာဓရ ဇာတကံ ဆဋ္ဌံ။|
    count |  |
    block |၃၉၂။ သိင်္ဃပုပ္ဖဇာတကံ ၆-၂-၇|
    count |၁၁၅|
      block |ယမေတံ ဝါရိဇံ ပုပ္ဖံ၊ အဒိန္နံ ဥပသိင်္ဃသိ။|
      block |ဧကင်္ဂမေတံ ထေယျာနံ၊ ဂန္ဓထေနောသိ မာရိသ။|
    count |၁၁၆|
      block |န ဟရာမိ န ဘဉ္ဇာမိ၊ အာရာ သိင်္ဃာမိ ဝါရိဇံ။|
      block |အထ ကေန နု ဝဏ္ဏေန၊ ဂန္ဓထေနောတိ ဝုစ္စတိ။|
    count |၁၁၇|
      block |ယောယံ ဘိသာနိ ခဏတိ၊ ပုဏ္ဍရီကာနိ ဘဉ္ဇတိ။|
      block |ဧဝံ အာကိဏ္ဏကမ္မန္တော၊ ကသ္မာ ဧသော န ဝုစ္စတိ။|
    count |၁၁၈|
      block |အာကိဏ္ဏလုဒ္ဒော ပုရိသော၊ ဓာတိစေလံဝ မက္ခိတော။|
      block |တသ္မိံ မေ ဝစနံ နတ္ထိ၊ တဉ္စာရဟာမိ ဝတ္တဝေ။|
    count |၁၁၉|
      block |အနင်္ဂဏဿ ပေါသဿ၊ နိစ္စံ သုစိဂဝေသိနော။|
      block |ဝါလဂ္ဂမတ္တံ ပါပဿ၊ အဗ္ဘာမတ္တံဝ ခါယတိ။|
    count |၁၂၀|
      block |အဒ္ဓါ မံ ယက္ခ ဇာနာသိ၊ အထော မံ အနုကမ္ပသိ။|
      block |ပုနပိ ယက္ခ ဝဇ္ဇာသိ၊ ယဒာ ပဿသိ ဧဒိသံ။|
    count |၁၂၁|
      block |နေဝ တံ ဥပဇီဝါမိ၊ နပိ တေ ဘတကာမှသေ။|
      block |တွမေဝ ဘိက္ခု ဇာနေယျ၊ ယေန ဂစ္ဆေယျ သုဂ္ဂတိန္တိ။|
    stand |သိင်္ဃပုပ္ဖ ဇာတကံ သတ္တမံ။|
    count |  |
    block |၃၉၃။ ဝိဃာသာဒဇာတကံ ၆-၂-၈|
    count |၁၂၂|
      block |သုသုခံ ဝတ ဇီဝန္တိ၊ ယေ ဇနာ ဝိဃာသာဒိနော။|
      block |ဒိဋ္ဌေဝ ဓမ္မေ ပါသံသာ၊ သမ္ပရာယေ စ သုဂ္ဂတီ။|
    count |၁၂၃|
      block |သုကဿ ဘာသမာနဿ၊ န နိသာမေထ ပဏ္ဍိတာ။|
      block |ဣဒံ သုဏာထ သောဒရိယာ၊ အမှေဝါယံ ပသံသတိ။|
    count |၁၂၄|
      block |နာဟံ တုမှေ ပသံသာမိ၊ ကုဏပါဒာ သုဏာထ မေ။|
      block |ဥစ္ဆိဋ္ဌဘောဇိနော တုမှေ၊ န တုမှေ ဝိဃာသာဒိနော။|
    count |၁၂၅|
      block |သတ္တဝဿာ ပဗ္ဗဇိတာ၊ မေဇ္ဈာရညေ သိခဏ္ဍိနော။|
      block |ဝိဃာသေနေဝ ယာပေန္တာ၊ မယံ စေ ဘောတော ဂါရယှာ။|
      block |ကေ နု ဘောတော ပသံသိယာ။|
    count |၁၂၆|
      block |တုမှေ သီဟာနံ ဗျဂ္ဃာနံ၊ ဝါဠာနဉ္စာဝသိဋ္ဌကံ။|
      block |ဥစ္ဆိဋ္ဌေနေဝ ယာပေန္တာ၊ မညိဝှော ဝိဃာသာဒိနော။|
    count |၁၂၇|
      block |ယေ ဗြာဟ္မဏဿ သမဏဿ၊ အညဿ ဝါ ဝနိဗ္ဗိနော။|
      block |ဒတွာဝ သေသံ ဘုဉ္ဇန္တိ၊ တေ ဇနာ ဝိဃာသာဒိနောတိ။|
    stand |ဝိဃာသာဒဇာတကံ အဋ္ဌမံ။|
    count |  |
    block |၃၉၄။ ဝဋ္ဋကဇာတကံ ၆-၂-၉|
    count |၁၂၈|
      block |ပဏီတံ ဘုဉ္ဇသေ ဘတ္တံ၊ သပ္ပိတေလဉ္စ မာတုလ။|
      block |အထ ကေန နု ဝဏ္ဏေန၊ ကိသော တွမသိ ဝါယသ။|
    count |၁၂၉|
      block |အမိတ္တမဇ္ဈေ ဝသတော၊ တေသု အာမိသမေသတော။|
      block |နိစ္စံ ဥဗ္ဗိဂ္ဂဟဒယဿ၊ ကုတော ကာကဿ ဒဠှိယံ။|
    count |၁၃၀|
      block |နိစ္စံ ဥဗ္ဗေဂိနော ကာကာ၊ ဓင်္ကာ ပါပေန ကမ္မုနာ။|
      block |လဒ္ဓေါ ပိဏ္ဍော န ပီဏေတိ၊ ကိသော တေနသ္မိ ဝဋ္ဋက။|
    count |၁၃၁|
      block |လူခါနိ တိဏဗီဇာနိ၊ အပ္ပသ္နေဟာနိ ဘုဉ္ဇသိ။|
      block |အထ ကေန နု ဝဏ္ဏေန၊ ထူလော တွမသိ ဝဋ္ဋက။|
    count |၁၃၂|
      block |အပ္ပိစ္ဆာ အပ္ပစိန္တာယ၊ အဒူရဂမနေန စ။|
      block |လဒ္ဓါလဒ္ဓေန ယာပေန္တော၊ ထူလော တေနသ္မိ ဝါယသ။|
    count |၁၃၃|
      block |အပ္ပိစ္ဆဿ ဟိ ပေါသဿ၊ အပ္ပစိန္တသုခဿ စ။|
      block |သုသင်္ဂဟိတမာနဿ၊ ဝုတ္တီ သုသမုဒာနယာတိ။|
    stand |ဝဋ္ဋကဇာတကံ နဝမံ။|
    count |  |
    block |၃၉၅။ ပါရာဝတဇာတကံ ၆-၂-၁၀|
    count |၁၃၄|
      block |စိရဿံ ဝတ ပဿာမိ၊ သဟာယံ မဏိဓာရိနံ။|
      block |သုကတာ မဿုကုတ္တိယာ၊ သောဘတေ ဝတ မေ သခါ။|
    count |၁၃၅|
      block |ပရူဠှကစ္ဆနခလောမော၊ အဟံ ကမ္မေသု ဗျာဝဋော။|
      block |စိရဿံ နှာပိတံ လဒ္ဓါ၊ လောမံ တံ အဇ္ဇံ ဟာရယိံ။|
    count |၁၃၆|
      block |ယံ နု လောမံ အဟာရေသိ၊ ဒုလ္လဘံ လဒ္ဓ ကပ္ပကံ။|
      block |အထ ကိဉ္စရဟိ တေ သမ္မ၊ ကဏ္ဌေ ကိဏိကိဏာယတိ။|
    count |၁၃၇|
      block |မနုဿသုခုမာလာနံ၊ မဏိ ကဏ္ဌေသု လမ္ဗတိ။|
      block |တေသာဟံ အနုသိက္ခါမိ၊ မာ တွံ မညိ ဒဝါ ကတံ။|
    count |၁၃၈|
      block |သစေပိမံ ပိဟယသိ၊ မဿုကုတ္တိံ သုကာရိတံ။|
      block |ကာရယိဿာမိ တေ သမ္မ၊ မဏိဉ္စာပိ ဒဒာမိ တေ။|
    count |၁၃၉|
      block |တွညေဝ မဏိနာ ဆန္နော၊ သုကတာယ စ မဿုယာ။|
      block |အာမန္တ ခေါ တံ ဂစ္ဆာမိ၊ ပိယံ မေ တဝ ဒဿနန္တိ။|
      block |အထ ပဿ သသူစိ စ တုဏ္ဍိလကော၊ မိဂ မယှကပဉ္စမပက္ခိဝရော။|
      block |အထ ပဉ္ဇလိ ဝါရိဇ မေဇ္ဈ ပုန၊ အထ ဝဋ္ဋ ကပေါတဝရေန ဒသာတိ။|
      block |အထ ဝဂ္ဂံ ပကိတ္တိဿံ၊ ဆနိပါတံ ဝရုတ္တမေ။|
      block |အဝါရိယာ စ ခရော စ၊ ဒွေ စ ဝုတ္တာ သုဗျဉ္ဇနာတိ။|
    stand |ပါရာဝတဇာတကံ ဒသမံ။|
    stand |ခရပုတ္တဝဂ္ဂေါ ဒုတိယော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ဆက္ကနိပါတံ နိဋ္ဌိတံ။|
