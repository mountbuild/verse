block |၁၄။ ပကိဏ္ဏကနိပါတော|
  count |  |
  block |၄၈၄။ သာလိကေဒာရဇာတကံ ၁|
  count |၁|
    block |သမ္ပန္နံ သာလိကေဒာရံ၊ သုဝါ ဘုဉ္ဇန္တိ ကောသိယ။|
    block |ပဋိဝေဒေမိ တေ ဗြဟ္မေ၊ န နေ ဝါရေတုမုဿဟေ။|
  count |၂|
    block |ဧကော စ တတ္ထ သကုဏော၊ ယော နေသံ သဗ္ဗသုန္ဒရော။|
    block |ဘုတွာ သာလိံ ယထာကာမံ၊ တုဏ္ဍေနာဒာယ ဂစ္ဆတိ။|
  count |၃|
    block |ဩဍ္ဍေန္တု ဝါဠပါသာနိ၊ ယထာ ဝဇ္ဈေထ သော ဒိဇော။|
    block |ဇီဝဉ္စ နံ ဂဟေတွာန၊ အာနယေဟိ မမန္တိကေ။|
  count |၄|
    block |ဧတေ ဘုတွာ ပိဝိတွာ စ၊ ပက္ကမန္တိ ဝိဟင်္ဂမာ။|
    block |ဧကော ဗဒ္ဓေါသ္မိ ပါသေန၊ ကိံ ပါပံ ပကတံ မယာ။|
  count |၅|
    block |ဥဒရံ နူန အညေသံ၊ သုဝ အစ္စောဒရံ တဝ။|
    block |ဘုတွာ သာလိံ ယထာကာမံ၊ တုဏ္ဍေနာဒာယ ဂစ္ဆသိ။|
  count |၆|
    block |ကောဋ္ဌံ နု တတ္ထ ပူရေသိ၊ သုဝ ဝေရံ နု တေ မယာ။|
    block |ပုဋ္ဌော မေ သမ္မ အက္ခါဟိ၊ ကုဟိံ သာလိံ နိဒာဟသိ။|
  count |၇|
    block |န မေ ဝေရံ တယာ သဒ္ဓိံ၊ ကောဋ္ဌော မယှံ န ဝိဇ္ဇတိ။|
    block |ဣဏံ မုဉ္စာမိဏံ ဒမ္မိ၊ သမ္ပတ္တော ကောဋသိမ္ဗလိံ။|
    block |နိဓိမ္ပိ တတ္ထ နိဒဟာမိ၊ ဧဝံ ဇာနာဟိ ကောသိယ။|
  count |၈|
    block |ကီဒိသံ တေ ဣဏဒာနံ၊ ဣဏမောက္ခေါ စ ကီဒိသော။|
    block |နိဓိနိဓာနမက္ခါဟိ၊ အထ ပါသာ ပမောက္ခသိ။|
  count |၉|
    block |အဇာတပက္ခါ တရုဏာ၊ ပုတ္တကာ မယှ ကောသိယ။|
    block |တေ မံ ဘတာ ဘရိဿန္တိ၊ တသ္မာ တေသံ ဣဏံ ဒဒေ။|
  count |၁၀|
    block |မာတာ ပိတာ စ မေ ဝုဒ္ဓါ၊ ဇိဏ္ဏကာ ဂတယောဗ္ဗနာ။|
    block |တေသံ တုဏ္ဍေန ဟာတူန၊ မုဉ္စေ ပုဗ္ဗကတံ ဣဏံ။|
  count |၁၁|
    block |အညေပိ တတ္ထ သကုဏာ၊ ခီဏပက္ခါ သုဒုဗ္ဗလာ။|
    block |တေသံ ပုညတ္ထိကော ဒမ္မိ၊ တံ နိဓိံ အာဟု ပဏ္ဍိတာ။|
  count |၁၂|
    block |ဤဒိသံ မေ ဣဏဒာနံ၊ ဣဏမောက္ခေါ စ ဤဒိသော။|
    block |နိဓိနိဓာနမက္ခါမိ၊ ဧဝံ ဇာနာဟိ ကောသိယ။|
  count |၁၃|
    block |ဘဒ္ဒကော ဝတယံ ပက္ခီ၊ ဒိဇော ပရမဓမ္မိကော။|
    block |ဧကစ္စေသု မနုဿေသု၊ အယံ ဓမ္မော န ဝိဇ္ဇတိ။|
  count |၁၄|
    block |ဘုဉ္ဇ သာလိံ ယထာကာမံ၊ သဟ သဗ္ဗေဟိ ဉာတိဘိ။|
    block |ပုနာပိ သုဝ ပဿေမု၊ ပိယံ မေ တဝ ဒဿနံ။|
  count |၁၅|
    block |ဘုတ္တဉ္စ ပီတဉ္စ တဝဿမမှိ၊ ရတ္တိဉ္စ နော ကောသိယ တေ သကာသေ။|
    block |နိက္ခိတ္တဒဏ္ဍေသု ဒဒာဟိ ဒာနံ၊ ဇိဏ္ဏေ စ မာတာပိတရော ဘရဿု။|
  count |၁၆|
    block |လက္ခီ ဝတ မေ ဥဒပါဒိ အဇ္ဇ၊ ယော အဒ္ဒသာသိံ ပဝရံ ဒိဇာနံ။|
    block |သုဝဿ သုတွာန သုဘာသိတာနိ၊ ကာဟာမိ ပုညာနိ အနပ္ပကာနိ။|
  count |၁၇|
    block |သော ကောသိယော အတ္တမနော ဥဒဂ္ဂေါ၊ အန္နဉ္စ ပါနဉ္စဘိသင်္ခရိတွာ။|
    block |အန္နေန ပါနေန ပသန္နစိတ္တော၊ သန္တပ္ပယိ သမဏဗြာဟ္မဏေ စာတိ။|
  stand |သာလိကေဒာရဇာတကံ ပဌမံ။|
  count |  |
  block |၄၈၅။ စန္ဒကိန္နရီဇာတကံ ၂|
  count |၁၈|
    block |ဥပနီယတိဒံ မညေ၊ စန္ဒေ လောဟိတမဒ္ဒနေ။|
    block |အဇ္ဇ ဇဟာမိ ဇီဝိတံ၊ ပါဏာ မေ စန္ဒေ နိရုဇ္ဈန္တိ။|
  count |၁၉|
    block |ဩသီဒိ မေ ဒုက္ခံ ဟဒယံ၊ မေ ဍယှတေ နိတမ္မာမိ။|
    block |တဝ စန္ဒိယာ သောစန္တိယာ၊ န နံ အညေဟိ သောကေဟိ။|
  count |၂၀|
    block |တိဏမိဝ ဝနမိဝ မိလာယာမိ၊ နဒီ အပရိပုဏ္ဏာဝ သုဿာမိ။|
    block |တဝ စန္ဒိယာ သောစန္တိယာ၊ န နံ အညေဟိ သောကေဟိ။|
  count |၂၁|
    block |ဝဿမိဝ သရေ ပါဒေ၊ ဣမာနိ အဿူနိ ဝတ္တရေ မယှံ။|
    block |တဝ စန္ဒိယာ သောစန္တိယာ၊ န နံ အညေဟိ သောကေဟိ။|
  count |၂၂|
    block |ပါပေါ ခေါသိ ရာဇပုတ္တ၊ ယော မေ ဣစ္ဆိတံ ပတိံ ဝရာကိယာ။|
    block |ဝိဇ္ဈသိ ဝနမူလသ္မိံ၊ သောယံ ဝိဒ္ဓေါ ဆမာ သေတိ။|
  count |၂၃|
    block |ဣမံ မယှံ ဟဒယသောကံ၊ ပဋိမုဉ္စတု ရာဇပုတ္တ တဝ မာတာ။|
    block |ယော မယှံ ဟဒယသောကော၊ ကိမ္ပုရိသံ အဝေက္ခမာနာယ။|
  count |၂၄|
    block |ဣမံ မယှံ ဟဒယသောကံ၊ ပဋိမုဉ္စတု ရာဇပုတ္တ တဝ ဇာယာ။|
    block |ယော မယှံ ဟဒယသောကော၊ ကိမ္ပုရိသံ အဝေက္ခမာနာယ။|
  count |၂၅|
    block |မာ စ ပုတ္တံ မာ စ ပတိံ၊ အဒ္ဒက္ခိ ရာဇပုတ္တ တဝ မာတာ။|
    block |ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။|
  count |၂၆|
    block |မာ စ ပုတ္တံ မာ စ ပတိံ၊ အဒ္ဒက္ခိ ရာဇပုတ္တ တဝ ဇာယာ။|
    block |ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။|
  count |၂၇|
    block |မာ တွံ စန္ဒေ ရောဒိ၊ မာ သောစိ ဝနတိမိရမတ္တက္ခိ။|
    block |မမ တွံ ဟေဟိသိ ဘရိယာ၊ ရာဇကုလေ ပူဇိတာ နာရီဘိ။|
  count |၂၈|
    block |အပိ နူနဟံ မရိဿံ၊ နာဟံ ရာဇပုတ္တ တဝ ဟေဿံ။|
    block |ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။|
  count |၂၉|
    block |အပိ ဘီရုကေ အပိ ဇီဝိတုကာမိကေ၊ ကိမ္ပုရိသိ ဂစ္ဆ ဟိမဝန္တံ။|
    block |တာလီသတဂရဘောဇနာ၊ အညေ တံ မိဂါ ရမိဿန္တိ။|
  count |၃၀|
    block |တေ ပဗ္ဗတာ တာ စ ကန္ဒရာ၊ တာ စ ဂိရိဂုဟာယော တထေဝ တိဋ္ဌန္တိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၁|
    block |တေ ပဏ္ဏသန္ထတာ ရမဏီယာ၊ ဝါဠမိဂေဟိ အနုစိဏ္ဏာ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၂|
    block |တေ ပုပ္ဖသန္ထတာ ရမဏီယာ၊ ဝါဠမိဂေဟိ အနုစိဏ္ဏာ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၃|
    block |အစ္ဆာ သဝန္တိ ဂိရိဝန နဒိယော၊ ကုသုမာဘိကိဏ္ဏသောတာယော။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၄|
    block |နီလာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၅|
    block |ပီတာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၆|
    block |တမ္ဗာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၇|
    block |တုင်္ဂါနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၈|
    block |သေတာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၃၉|
    block |စိတြာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၄၀|
    block |ယက္ခဂဏသေဝိတေ ဂန္ဓမာဒနေ၊ ဩသဓေဘိ သဉ္ဆန္နေ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၄၁|
    block |ကိမ္ပုရိသသေဝိတေ ဂန္ဓမာဒနေ၊ ဩသဓေဘိ သဉ္ဆန္နေ။|
    block |တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။|
  count |၄၂|
    block |ဝန္ဒေ တေ အယိရဗြဟ္မေ၊ ယော မေ ဣစ္ဆိတံ ပတိံ ဝရာကိယာ။|
    block |အမတေန အဘိသိဉ္စိ၊ သမာဂတာသ္မိ ပိယတမေန။|
  count |၄၃|
    block |ဝိစရာမ ဒာနိ ဂိရိဝန နဒိယော၊ ကုသုမာဘိကိဏ္ဏသောတာယော။|
    block |နာနာဒုမဝသနာယော၊ ပိယံဝဒာ အညမညဿာတိ။|
  stand |စန္ဒကိန္နရီဇာတကံ ဒုတိယံ။|
  count |  |
  block |၄၈၆။ မဟာဥက္ကုသဇာတကံ ၃|
  count |၄၄|
    block |ဥက္ကာ စိလာစာ ဗန္ဓန္တိ ဒီပေ၊ ပဇာ မမံ ခါဒိတုံ ပတ္ထယန္တိ။|
    block |မိတ္တံ သဟာယဉ္စ ဝဒေဟိ သေနက၊ အာစိက္ခ ဉာတိဗျသနံ ဒိဇာနံ။|
  count |၄၅|
    block |ဒိဇော ဒိဇာနံ ပဝရောသိ ပက္ခိမ၊ ဥက္ကုသရာဇ သရဏံ တံ ဥပေမ။|
    block |ပဇာ မမံ ခါဒိတုံ ပတ္ထယန္တိ၊ လုဒ္ဒာ စိလာစာ ဘဝ မေ သုခါယ။|
  count |၄၆|
    block |မိတ္တံ သဟာယဉ္စ ကရောန္တိ ပဏ္ဍိတာ၊ ကာလေ အကာလေ သုခမေသမာနာ။|
    block |ကရောမိ တေ သေနက ဧတမတ္ထံ၊ အရိယော ဟိ အရိယဿ ကရောတိ ကိစ္စံ။|
  count |၄၇|
    block |ယံ ဟောတိ ကိစ္စံ အနုကမ္ပကေန၊ အရိယဿ အရိယေန ကတံ တယီဒံ။|
    block |အတ္တာနုရက္ခီ ဘဝ မာ အဒယှိ၊ လစ္ဆာမ ပုတ္တေ တယိ ဇီဝမာနေ။|
  count |၄၈|
    block |တဝေဝ ရက္ခါဝရဏံ ကရောန္တော၊ သရီရဘေဒာပိ န သန္တသာမိ။|
    block |ကရောန္တိ ဟေကေ သခီနံ သခါရော၊ ပါဏံ စဇန္တာ သတမေသ ဓမ္မော။|
  count |၄၉|
    block |သုဒုက္ကရံ ကမ္မမကာသိ၊ အဏ္ဍဇာယံ ဝိဟင်္ဂမော။|
    block |အတ္ထာယ ကုရရော ပုတ္တေ၊ အဍ္ဎရတ္တေ အနာဂတေ။|
  count |၅၀|
    block |စုတာပိ ဟေကေ ခလိတာ သကမ္မုနာ၊ မိတ္တာနုကမ္ပါယ ပတိဋ္ဌဟန္တိ။|
    block |ပုတ္တာ မမဋ္ဋာ ဂတိမာဂတောသ္မိ၊ အတ္ထံ စရေထော မမ ဝါရိစရ။|
  count |၅၁|
    block |ဓနေန ဓညေန စ အတ္တနာ စ၊ မိတ္တံ သဟာယဉ္စ ကရောန္တိ ပဏ္ဍိတာ။|
    block |ကရောမိ တေ သေနက ဧတမတ္ထံ၊ အရိယော ဟိ အရိယဿ ကရောတိ ကိစ္စံ။|
  count |၅၂|
    block |အပ္ပေါဿုက္ကော တာတ တုဝံ နိသီဒ၊ ပုတ္တော ပိတု စရတိ အတ္ထစရိယံ။|
    block |အဟံ စရိဿာမိ တဝေတမတ္ထံ၊ သေနဿ ပုတ္တေ ပရိတာယမာနော။|
  count |၅၃|
    block |အဒ္ဓါ ဟိ တာတ သတမေသ ဓမ္မော၊ ပုတ္တော ပိတု ယံ စရေ အတ္ထစရိယံ။|
    block |အပ္ပေဝ မံ ဒိသွာန ပဝဍ္ဎကာယံ၊ သေနဿ ပုတ္တာ န ဝိဟေဌယေယျုံ။|
  count |၅၄|
    block |ပသူ မနုဿာ မိဂဝီရသေဋ္ဌ၊ ဘယဋ္ဋိတာ သေဋ္ဌမုပဗ္ဗဇန္တိ။|
    block |ပုတ္တာ မမဋ္ဋာ ဂတိမာဂတောသ္မိ၊ တွံ နောသိ ရာဇာ ဘဝ မေ သုခါယ။|
  count |၅၅|
    block |ကရောမိ တေ သေနက ဧတမတ္ထံ၊ အာယာမိ တေ တံ ဒိသတံ ဝဓာယ။|
    block |ကထဉှိ ဝိညူ ပဟု သမ္ပဇာနော၊ န ဝါယမေ အတ္တဇနဿ ဂုတ္တိယာ။|
  count |၅၆|
    block |မိတ္တဉ္စ ကယိရာထ သုဟဒယဉ္စ၊ အယိရဉ္စ ကယိရာထ သုခါဂမာယ။|
    block |နိဝတ္ထကောစောဝ သရေဘိဟန္တွာ၊ မောဒာမ ပုတ္တေဟိ သမင်္ဂိဘူတာ။|
  count |၅၇|
    block |သကမိတ္တဿ ကမ္မေန၊ သဟာယဿာပလာယိနော။|
    block |ကူဇန္တမုပကူဇန္တိ၊ လောမသာ ဟဒယင်္ဂမံ။|
  count |၅၈|
    block |မိတ္တံ သဟာယံ အဓိဂမ္မ ပဏ္ဍိတော၊ သော ဘုဉ္ဇတီ ပုတ္တ ပသုံ ဓနံ ဝါ။|
    block |အဟဉ္စ ပုတ္တာ စ ပတီ စ မယှံ၊ မိတ္တာနုကမ္ပါယ သမင်္ဂိဘူတာ။|
  count |၅၉|
    block |ရာဇဝတာ သူရဝတာ စ အတ္ထော၊ သမ္ပန္နသခိဿ ဘဝန္တိ ဟေတေ။|
    block |သော မိတ္တဝါ ယသဝါ ဥဂ္ဂတတ္တော၊ အသ္မိံဓလောကေ မောဒတိ ကာမကာမီ။|
  count |၆၀|
    block |ကရဏီယာနိ မိတ္တာနိ၊ ဒလိဒ္ဒေနာပိ သေနက။|
    block |ပဿ မိတ္တာနုကမ္ပါယ၊ သမဂ္ဂမှာ သဉာတကေ။|
  count |၆၁|
    block |သူရေန ဗလဝန္တေန၊ ယော မိတ္တေ ကုရုတေ ဒိဇော။|
    block |ဧဝံ သော သုခိတော ဟောတိ၊ ယထာဟံ တွဉ္စ သေနကာတိ။|
  stand |မဟာဥက္ကုသဇာတကံ တတိယံ။|
  count |  |
  block |၄၈၇။ ဥဒ္ဒာလကဇာတကံ ၄|
  count |၆၂|
    block |ခရာဇိနာ ဇဋိလာ ပင်္ကဒန္တာ၊ ဒုမ္မက္ခရူပါ ယေ မန္တံ ဇပ္ပန္တိ။|
    block |ကစ္စိန္နု တေ မာနုသကေ ပယောဂေ၊ ဣဒံ ဝိဒူ ပရိမုတ္တာ အပါယာ။|
  count |၆၃|
    block |ပါပါနိ ကမ္မာနိ ကရေထ ရာဇ၊ ဗဟုဿုတော စေ န စရေယျ ဓမ္မံ။|
    block |သဟဿဝေဒောပိ န တံ ပဋိစ္စ၊ ဒုက္ခါ ပမုစ္စေ စရဏံ အပတွာ။|
  count |၆၄|
    block |သဟဿဝေဒောပိ န တံ ပဋိစ္စ၊ ဒုက္ခါ ပမုစ္စေ စရဏံ အပတွာ။|
    block |မညာမိ ဝေဒာ အဖလာ ဘဝန္တိ၊ သသံယမံ စရဏညေဝ သစ္စံ။|
  count |၆၅|
    block |န ဟေဝ ဝေဒာ အဖလာ ဘဝန္တိ၊ သသံယမံ စရဏညေဝ သစ္စံ။|
    block |ကိတ္တိဉှိ ပပ္ပေါတိ အဓိစ္စ ဝေဒေ၊ သန္တိံ ပုဏာတိ စရဏေန ဒန္တော။|
  count |၆၆|
    block |ဘစ္စာ မာတာ ပိတာ ဗန္ဓူ၊ ယေန ဇာတော သယေဝ သော။|
    block |ဥဒ္ဒာလကော အဟံ ဘောတော၊ သောတ္တိယာကုလဝံသကော။|
  count |၆၇|
    block |ကထံ ဘော ဗြာဟ္မဏော ဟောတိ၊ ကထံ ဘဝတိ ကေဝလီ။|
    block |ကထဉ္စ ပရိနိဗ္ဗာနံ၊ ဓမ္မဋ္ဌော ကိန္တိ ဝုစ္စတိ။|
  count |၆၈|
    block |နိရံကတွာ အဂ္ဂိမာဒာယ ဗြာဟ္မဏော၊ အာပေါ သိဉ္စံ ယဇံ ဥဿေတိ ယူပံ။|
    block |ဧဝံကရော ဗြာဟ္မဏော ဟောတိ ခေမီ၊ ဓမ္မေ ဌိတံ တေန အမာပယိံသု။|
  count |၆၉|
    block |န သုဒ္ဓိ သေစနေနတ္ထိ၊ နာပိ ကေဝလီ ဗြာဟ္မဏော။|
    block |န ခန္တီ နာပိ သောရစ္စံ၊ နာပိ သော ပရိနိဗ္ဗုတော။|
  count |၇၀|
    block |ကထံ သော ဗြာဟ္မဏော ဟောတိ၊ ကထံ ဘဝတိ ကေဝလီ။|
    block |ကထဉ္စ ပရိနိဗ္ဗာနံ၊ ဓမ္မဋ္ဌော ကိန္တိ ဝုစ္စတိ။|
  count |၇၁|
    block |အခေတ္တဗန္ဓူ အမမော နိရာသော၊ နိလ္လောဘပါပေါ ဘဝလောဘခီဏော။|
    block |ဧဝံကရော ဗြာဟ္မဏော ဟောတိ ခေမီ၊ ဓမ္မေ ဌိတံ တေန အမာပယိံသု။|
  count |၇၂|
    block |ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။|
    block |သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။|
    block |သဗ္ဗေသံ သီတိဘူတာနံ၊ အတ္ထိ သေယျောထ ပါပိယော။|
  count |၇၃|
    block |ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။|
    block |သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။|
    block |သဗ္ဗေသံ သီတိဘူတာနံ၊ နတ္ထိ သေယျောထ ပါပိယော။|
  count |၇၄|
    block |ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။|
    block |သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။|
  count |၇၅|
    block |သဗ္ဗေသံ သီတိဘူတာနံ၊ နတ္ထိ သေယျောထ ပါပိယော။|
    block |ပနတ္ထံ စရသိ ဗြဟ္မညံ၊ သောတ္တိယာကုလဝံသတံ။|
  count |၇၆|
    block |နာနာရတ္တေဟိ ဝတ္ထေဟိ၊ ဝိမာနံ ဘဝတိ ဆာဒိတံ။|
    block |န တေသံ ဆာယာ ဝတ္ထာနံ၊ သော ရာဂေါ အနုပဇ္ဇထ။|
  count |၇၇|
    block |ဧဝမေဝ မနုဿေသု၊ ယဒာ သုဇ္ဈန္တိ မာဏဝါ။|
    block |တေ သဇာတိံ ပမုဉ္စန္တိ၊ ဓမ္မမညာယ သုဗ္ဗတာတိ။|
  stand |ဥဒ္ဒာလကဇာတကံ စတုတ္ထံ။|
  count |  |
  block |၄၈၈။ ဘိသဇာတကံ ၅|
  count |၇၈|
    block |အဿံ ဂဝံ ရဇတံ ဇာတရူပံ၊ ဘရိယဉ္စ သော ဣဓ လဘတံ မနာပံ။|
    block |ပုတ္တေဟိ ဒာရေဟိ သမင်္ဂိ ဟောတု၊ ဘိသာနိ တေ ဗြာဟ္မဏ ယော အဟာသိ။|
  count |၇၉|
    block |မာလဉ္စ သော ကာသိကစန္ဒနဉ္စ၊ ဓာရေတု ပုတ္တဿ ဗဟူ ဘဝန္တု။|
    block |ကာမေသု တိဗ္ဗံ ကုရုတံ အပေက္ခံ၊ ဘိသာနိ တေ ဗြာဟ္မဏ ယော အဟာသိ။|
  count |၈၀|
    block |ပဟူတဓညော ကသိမာ ယသဿီ၊ ပုတ္တေ ဂိဟီ ဓနိမာ သဗ္ဗကာမေ။|
    block |ဝယံ အပဿံ ဃရမာဝသာတု၊ ဘိသာနိ တေ ဗြာဟ္မဏ ယော အဟာသိ။|
  count |၈၁|
    block |သော ခတ္တိယော ဟောတု ပသယှကာရီ၊ ရာဇာဘိရာဇာ ဗလဝါ ယသဿီ။|
    block |သ စာတုရန္တံ မဟိမာဝသာတု၊ ဘိသာနိ တေ ဗြာဟ္မဏ ယော အဟာသိ။|
  count |၈၂|
    block |သော ဗြာဟ္မဏော ဟောတု အဝီတရာဂေါ၊ မုဟုတ္တနက္ခတ္တပထေသု ယုတ္တော။|
    block |ပူဇေတု နံ ရဋ္ဌပတီ ယသဿီ၊ ဘိသာနိ တေ ဗြာဟ္မဏ ယော အဟာသိ။|
  count |၈၃|
    block |အဇ္ဈာယကံ သဗ္ဗသမန္တဝေဒံ၊ တပဿီနံ မညတု သဗ္ဗလောကော။|
    block |ပူဇေန္တု နံ ဇာနပဒာ သမေစ္စ၊ ဘိသာနိ တေ ဗြာဟ္မဏ ယော အဟာသိ။|
  count |၈၄|
    block |စတုဿဒံ ဂါမဝရံ သမိဒ္ဓံ၊ ဒိန္နဉှိ သော ဘုဉ္ဇတု ဝါသဝေန။|
    block |အဝီတရာဂေါ မရဏံ ဥပေတု၊ ဘိသာနိ တေ ဗြာဟ္မဏ ယော အဟာသိ။|
  count |၈၅|
    block |သော ဂါမဏီ ဟောတု သဟာယမဇ္ဈေ၊ နစ္စေဟိ ဂီတေဟိ ပမောဒမာနော။|
    block |သော ရာဇတော ဗျသန မာလတ္ထ ကိဉ္စိ၊ ဘိသာနိ တေ ဗြာဟ္မဏ ယော အဟာသိ။|
  count |၈၆|
    block |ယံ ဧကရာဇာ ပထဝိံ ဝိဇေတွာ၊ ဣတ္ထီသဟဿာန ဌပေတု အဂ္ဂံ။|
    block |သီမန္တိနီနံ ပဝရာ ဘဝါတု၊ ဘိသာနိ တေ ဗြာဟ္မဏ ယာ အဟာသိ။|
  count |၈၇|
    block |ဣသီနဉှိ သာ သဗ္ဗသမာဂတာနံ၊ ဘုဉ္ဇေယျ သာဒုံ အဝိကမ္ပမာနာ။|
    block |စရာတု လာဘေန ဝိကတ္ထမာနာ၊ ဘိသာနိ တေ ဗြာဟ္မဏ ယာ အဟာသိ။|
  count |၈၈|
    block |အာဝါသိကော ဟောတု မဟာဝိဟာရေ၊ နဝကမ္မိကော ဟောတု ဂဇင်္ဂလာယံ။|
    block |အာလောကသန္ဓိံ ဒိဝသံ ကရောတု၊ ဘိသာနိ တေ ဗြာဟ္မဏ ယော အဟာသိ။|
  count |၈၉|
    block |သော ဗဇ္ဈတူ ပါသသတေဟိ ဆဗ္ဘိ၊ ရမ္မာ ဝနာ နိယျတု ရာဇဓာနိံ။|
    block |တုတ္တေဟိ သော ဟညတု ပါစနေဟိ၊ ဘိသာနိ တေ ဗြာဟ္မဏ ယော အဟာသိ။|
  count |၉၀|
    block |အလက္ကမာလီ တိပုကဏ္ဏဝိဒ္ဓေါ၊ လဋ္ဌီဟတော သပ္ပမုခံ ဥပေတု။|
    block |သကစ္ဆဗန္ဓော ဝိသိခံ စရာတု၊ ဘိသာနိ တေ ဗြာဟ္မဏ ယော အဟာသိ။|
  count |၉၁|
    block |ယော ဝေ အနဋ္ဌံဝ နဋ္ဌန္တိ စာဟ၊ ကာမေဝ သော လဘတံ ဘုဉ္ဇတဉ္စ။|
    block |အဂါရမဇ္ဈေ မရဏံ ဥပေတု၊ ယော ဝါ ဘောန္တော သင်္ကတိ ကဉ္စိဒေဝ။|
  count |၉၂|
    block |ယဒေသမာနာ ဝိစရန္တိ လောကေ၊ ဣဋ္ဌဉ္စ ကန္တဉ္စ ဗဟူနမေတံ။|
    block |ပိယံ မနုညံ စိဓ ဇီဝလောကေ၊ ကသ္မာ ဣသယော နပ္ပသံသန္တိ ကာမေ။|
  count |၉၃|
    block |ကာမေသု ဝေ ဟညရေ ဗဇ္ဈရေ စ၊ ကာမေသု ဒုက္ခဉ္စ ဘယဉ္စ ဇာတံ။|
    block |ကာမေသု ဘူတာဓိပတီ ပမတ္တာ၊ ပါပါနိ ကမ္မာနိ ကရောန္တိ မောဟာ။|
  count |၉၄|
    block |တေ ပါပဓမ္မာ ပသဝေတွ ပါပံ၊ ကာယဿ ဘေဒာ နိရယံ ဝဇန္တိ။|
    block |အာဒီနဝံ ကာမဂုဏေသု ဒိသွာ၊ တသ္မာ ဣသယော နပ္ပသံသန္တိ ကာမေ။|
  count |၉၅|
    block |ဝီမံသမာနော ဣသိနော ဘိသာနိ၊ တီရေ ဂဟေတွာန ထလေ နိဓေသိံ။|
    block |သုဒ္ဓါ အပါပါ ဣသယော ဝသန္တိ၊ ဧတာနိ တေ ဗြဟ္မစာရီ ဘိသာနိ။|
  count |၉၆|
    block |န တေ နဋာ နော ပန ကီဠနေယျာ၊ န ဗန္ဓဝါ နော ပန တေ သဟာယာ။|
    block |ကိသ္မိံ ဝုပတ္ထမ္ဘ သဟဿနေတ္တ၊ ဣသီဟိ တွံ ကီဠသိ ဒေဝရာဇ။|
  count |၉၇|
    block |အာစရိယော မေသိ ပိတာ စ မယှံ၊ ဧသာ ပတိဋ္ဌာ ခလိတဿ ဗြဟ္မေ။|
    block |ဧကာပရာဓံ ခမ ဘူရိပည၊ န ပဏ္ဍိတာ ကောဓဗလာ ဘဝန္တိ။|
  count |၉၈|
    block |သုဝါသိတံ ဣသိနံ ဧကရတ္တံ၊ ယံ ဝါသဝံ ဘူတပတိဒ္ဒသာမ။|
    block |သဗ္ဗေဝ ဘောန္တော သုမနာ ဘဝန္တု၊ ယံ ဗြာဟ္မဏော ပစ္စုပါဒီ ဘိသာနိ။|
  count |၉၉|
    block |အဟဉ္စ သာရိပုတ္တော စ၊ မောဂ္ဂလ္လာနော စ ကဿပေါ။|
    block |အနုရုဒ္ဓေါ ပုဏ္ဏော အာနန္ဒော၊ တဒာသုံ သတ္တ ဘာတရော။|
  count |၁၀၀|
    block |ဘဂိနီ ဥပ္ပလဝဏ္ဏာ စ၊ ဒာသီ ခုဇ္ဇုတ္တရာ တဒာ။|
    block |စိတ္တော ဂဟပတိ ဒာသော၊ ယက္ခေါ သာတာဂိရော တဒာ။|
  count |၁၀၁|
    block |ပါလိလေယျော တဒာ နာဂေါ၊ မဓုဒော သေဋ္ဌဝါနရော။|
    block |ကာဠုဒာယီ တဒာ သက္ကော၊ ဧဝံ ဓာရေထ ဇာတကန္တိ။|
  stand |ဘိသဇာတကံ ပဉ္စမံ။|
  count |  |
  block |၄၈၉။ သုရုစိဇာတကံ ၆|
  count |၁၀၂|
    block |မဟေသီ သုရုစိနော ဘရိယာ၊ အာနီတာ ပဌမံ အဟံ။|
    block |ဒသ ဝဿသဟဿာနိ၊ ယံ မံ သုရုစိမာနယိ။|
  count |၁၀၃|
    block |သာဟံ ဗြာဟ္မဏ ရာဇာနံ၊ ဝေဒေဟံ မိထိလဂ္ဂဟံ။|
    block |နာဘိဇာနာမိ ကာယေန၊ ဝါစာယ ဥဒ စေတသာ။|
    block |သုရုစိံ အတိမညိတ္ထ၊ အာဝိ ဝါ ယဒိ ဝါ ရဟော။|
  count |၁၀၄|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၀၅|
    block |ဘတ္တု မမ သဿု မာတာ၊ ပိတာ စာပိ စ သဿုရော။|
    block |တေ မံ ဗြဟ္မေ ဝိနေတာရော၊ ယာဝ အဋ္ဌံသု ဇီဝိတံ။|
  count |၁၀၆|
    block |သာဟံ အဟိံသာရတိနီ၊ ကာမသာ ဓမ္မစာရိနီ။|
    block |သက္ကစ္စံ တေ ဥပဋ္ဌာသိံ၊ ရတ္တိန္ဒိဝမတန္ဒိတာ။|
  count |၁၀၇|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၀၈|
    block |သောဠသိတ္ထိသဟဿာနိ၊ သဟဘရိယာနိ ဗြာဟ္မဏ။|
    block |တာသု ဣဿာ ဝါ ကောဓော ဝါ၊ နာဟု မယှံ ကုဒာစနံ။|
  count |၁၀၉|
    block |ဟိတေန တာသံ နန္ဒာမိ၊ န စ မေ ကာစိ အပ္ပိယာ။|
    block |အတ္တာနံဝါနုကမ္ပါမိ၊ သဒာ သဗ္ဗာ သပတ္တိယော။|
  count |၁၁၀|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၁၁|
    block |ဒာသေ ကမ္မကရေ ပေဿေ၊ ယေ စညေ အနုဇီဝိနော။|
    block |ပေသေမိ သဟဓမ္မေန၊ သဒာ ပမုဒိတိန္ဒြိယာ။|
  count |၁၁၂|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၁၃|
    block |သမဏေ ဗြာဟ္မဏေ စာပိ၊ အညေ စာပိ ဝနိဗ္ဗကေ။|
    block |တပ္ပေမိ အန္နပါနေန၊ သဒာ ပယတပါဏိနီ။|
  count |၁၁၄|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၁၅|
    block |စာတုဒ္ဒသိံ ပဉ္စဒ္ဒသိံ၊ ယာ စ ပက္ခဿ အဋ္ဌမီ။|
    block |ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။|
    block |ဥပေါသထံ ဥပဝသာမိ၊ သဒာ သီလေသု သံဝုတာ။|
  count |၁၁၆|
    block |ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။|
    block |မုသာ မေ ဘဏမာနာယ၊ မုဒ္ဓါ ဖလတု သတ္တဓာ။|
  count |၁၁၇|
    block |သဗ္ဗေဝ တေ ဓမ္မဂုဏာ၊ ရာဇပုတ္တိ ယသဿိနိ။|
    block |သံဝိဇ္ဇန္တိ တယိ ဘဒ္ဒေ၊ ယေ တွံ ကိတ္တေသိ အတ္တနိ။|
  count |၁၁၈|
    block |ခတ္တိယော ဇာတိသမ္ပန္နော၊ အဘိဇာတော ယသဿိမာ။|
    block |ဓမ္မရာဇာ ဝိဒေဟာနံ၊ ပုတ္တော ဥပ္ပဇ္ဇတေ တဝ။|
  count |၁၁၉|
    block |ဒုမ္မီ ရဇောဇလ္လဓရော၊ အဃေ ဝေဟာယသံ ဌိတော။|
    block |မနုညံ ဘာသသေ ဝါစံ၊ ယံ မယှံ ဟဒယင်္ဂမံ။|
  count |၁၂၀|
    block |ဒေဝတာနုသိ သဂ္ဂမှာ၊ ဣသိ ဝါသိ မဟိဒ္ဓိကော။|
    block |ကော ဝါသိ တွံ အနုပ္ပတ္တော၊ အတ္တာနံ မေ ပဝေဒယ။|
  count |၁၂၁|
    block |ယံ ဒေဝသင်္ဃာ ဝန္ဒန္တိ၊ သုဓမ္မာယံ သမာဂတာ။|
    block |သောဟံ သက္ကော သဟဿက္ခေါ၊ အာဂတောသ္မိ တဝန္တိကေ။|
  count |၁၂၂|
    block |ဣတ္ထိယော ဇီဝလောကသ္မိံ၊ ယာ ဟောတိ သမစာရိနီ။|
    block |မေဓာဝိနီ သီလဝတီ၊ သဿုဒေဝါ ပတိဗ္ဗတာ။|
  count |၁၂၃|
    block |တာဒိသာယ သုမေဓာယ၊ သုစိကမ္မာယ နာရိယာ။|
    block |ဒေဝါ ဒဿနမာယန္တိ၊ မာနုသိယာ အမာနုသာ။|
  count |၁၂၄|
    block |တွဉ္စ ဘဒ္ဒေ သုစိဏ္ဏေန၊ ပုဗ္ဗေ သုစရိတေန စ။|
    block |ဣဓ ရာဇကုလေ ဇာတာ၊ သဗ္ဗကာမသမိဒ္ဓိနီ။|
  count |၁၂၅|
    block |အယဉ္စ တေ ရာဇပုတ္တိ၊ ဥဘယတ္ထ ကဋဂ္ဂဟော။|
    block |ဒေဝလောကူပပတ္တီ စ၊ ကိတ္တီ စ ဣဓ ဇီဝိတေ။|
  count |၁၂၆|
    block |စိရံ သုမေဓေ သုခိနီ၊ ဓမ္မမတ္တနိ ပါလယ။|
    block |ဧသာဟံ တိဒိဝံ ယာမိ၊ ပိယံ မေ တဝ ဒဿနန္တိ။|
  stand |သုရုစိဇာတကံ ဆဋ္ဌံ။|
  count |  |
  block |၄၉၀။ ပဉ္စုပေါသထိကဇာတကံ ၇|
  count |၁၂၇|
    block |အပ္ပေါဿုက္ကော ဒာနိ တုဝံ ကပေါတ၊ ဝိဟင်္ဂမ န တဝ ဘောဇနတ္ထော။|
    block |ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော ကပေါတ။|
  count |၁၂၈|
    block |အဟံ ပုရေ ဂိဒ္ဓိဂတော ကပေါတိယာ၊ အသ္မိံ ပဒေသသ္မိမုဘော ရမာမ။|
    block |အထဂ္ဂဟီ သာကုဏိကော ကပေါတိံ၊ အကာမကော တာယ ဝိနာ အဟောသိံ။|
  count |၁၂၉|
    block |နာနာဘဝါ ဝိပ္ပယောဂေန တဿာ၊ မနောမယံ ဝေဒန ဝေဒယာမိ။|
    block |တသ္မာ အဟံပေါသထံ ပါလယာမိ၊ ရာဂေါ မမံ မာ ပုနရာဂမာသိ။|
  count |၁၃၀|
    block |အနုဇ္ဇုဂါမီ ဥရဂါ ဒုဇိဝှ၊ ဒာဌာဝုဓော ဃောရဝိသောသိ သပ္ပ။|
    block |ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော နု ဒီဃ။|
  count |၁၃၁|
    block |ဥသဘော အဟူ ဗလဝါ ဂါမိကဿ၊ စလက္ကကူ ဝဏ္ဏဗလူပပန္နော။|
    block |သော မံ အက္ကမိ တံ ကုပိတော အဍံသိ၊ ဒုက္ခါဘိတုဏ္ဏော မရဏံ ဥပါဂါ။|
  count |၁၃၂|
    block |တတော ဇနာ နိက္ခမိတွာန ဂါမာ၊ ကန္ဒိတွာ ရောဒိတွာ အပက္ကမိံသု။|
    block |တသ္မာ အဟံပေါသထံ ပါလယာမိ၊ ကောဓော မမံ မာ ပုနရာဂမာသိ။|
  count |၁၃၃|
    block |မတာန မံသာနိ ဗဟူ သုသာနေ၊ မနုညရူပံ တဝ ဘောဇနေ တံ။|
    block |ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော သိင်္ဂါလ။|
  count |၁၃၄|
    block |ပဝိသိ ကုစ္ဆိံ မဟတော ဂဇဿ၊ ကုဏပေ ရတော ဟတ္ထိမံသေသု ဂိဒ္ဓေါ။|
    block |ဥဏှော စ ဝါတော တိခိဏာ စ ရသ္မိယော၊ တေ သောသယုံ တဿ ကရီသမဂ္ဂံ။|
  count |၁၃၅|
    block |ကိသော စ ပဏ္ဍူ စ အဟံ ဘဒန္တေ၊ န မေ အဟူ နိက္ခမနာယ မဂ္ဂေါ။|
    block |မဟာ စ မေဃော သဟသာ ပဝဿိ၊ သော တေမယီ တဿ ကရီသမဂ္ဂံ။|
  count |၁၃၆|
    block |တတော အဟံ နိက္ခမိသံ ဘဒန္တေ၊ စန္ဒော ယထာ ရာဟုမုခါ ပမုတ္တော။|
    block |တသ္မာ အဟံပေါသထံ ပါလယာမိ၊ လောဘော မမံ မာ ပုနရာဂမာသိ။|
  count |၁၃၇|
    block |ဝမ္မီကထူပသ္မိံ ကိပိလ္လိကာနိ၊ နိပ္ပေါထယန္တော တုဝံ ပုရေ စရာသိ။|
    block |ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော နု အစ္ဆ။|
  count |၁၃၈|
    block |သကံ နိကေတံ အတိဟီဠယာနော၊ အတြိစ္ဆတာ မလ္လဂါမံ အဂစ္ဆိံ။|
    block |တတော ဇနာ နိက္ခမိတွာန ဂါမာ၊ ကောဒဏ္ဍကေန ပရိပေါထယိံသု မံ။|
  count |၁၃၉|
    block |သော ဘိန္နသီသော ရုဟိရမက္ခိတင်္ဂေါ၊ ပစ္စာဂမာသိံ သကံ နိကေတံ။|
    block |တသ္မာ အဟံပေါသထံ ပါလယာမိ၊ အတြိစ္ဆတာ မာ ပုနရာဂမာသိ။|
  count |၁၄၀|
    block |ယံ နော အပုစ္ဆိတ္ထ တုဝံ ဘဒန္တေ၊ သဗ္ဗေဝ ဗျာကရိမှ ယထာ ပဇာနံ။|
    block |မယမ္ပိ ပုစ္ဆာမ တုဝံ ဘဒန္တေ၊ ကသ္မာ ဘဝံပေါသထိကော နု ဗြဟ္မေ။|
  count |၁၄၁|
    block |အနူပလိတ္တော မမ အဿမမှိ၊ ပစ္စေကဗုဒ္ဓေါ မုဟုတ္တံ နိသီဒိ။|
    block |သော မံ အဝေဒီ ဂတိမာဂတိဉ္စ၊ နာမဉ္စ ဂေါတ္တံ စရဏဉ္စ သဗ္ဗံ။|
  count |၁၄၂|
    block |ဧဝမ္ပဟံ ဝန္ဒိ န တဿ ပါဒေ၊ န စာပိ နံ မာနဂတေန ပုစ္ဆိံ။|
    block |တသ္မာ အဟံပေါသထံ ပါလယာမိ၊ မာနော မမံ မာ ပုနရာဂမာသီတိ။|
  stand |ပဉ္စုပေါသထိကဇာတကံ သတ္တမံ။|
  count |  |
  block |၄၉၁။ မဟာမောရဇာတကံ ၈|
  count |၁၄၃|
    block |သစေ ဟိ တျာဟံ ဓနဟေတု ဂါဟိတော၊ မာ မံ ဝဓီ ဇီဝဂါဟံ ဂဟေတွာ။|
    block |ရညော စ မံ သမ္မ ဥပန္တိကံ နေဟိ၊ မညေ ဓနံ လစ္ဆသိနပ္ပရူပံ။|
  count |၁၄၄|
    block |န မေ အယံ တုယှ ဝဓာယ အဇ္ဇ၊ သမာဟိတော စာပဓုရေ ခုရပ္ပေါ။|
    block |ပါသဉ္စ တျာဟံ အဓိပါတယိဿံ၊ ယထာသုခံ ဂစ္ဆတု မောရရာဇာ။|
  count |၁၄၅|
    block |ယံ သတ္တ ဝဿာနိ မမာနုဗန္ဓိ၊ ရတ္တိန္ဒိဝံ ခုပ္ပိပါသံ သဟန္တော။|
    block |အထ ကိဿ မံ ပါသဝသူပနီတံ၊ ပမုတ္တဝေ ဣစ္ဆသိ ဗန္ဓနသ္မာ။|
  count | |
    block |ပါဏာတိပါတာ ဝိရတော နုသဇ္ဇ၊ အဘယံ နု တေ သဗ္ဗဘူတေသု ဒိန္နံ။|
    block |ယံ မံ တုဝံ ပါသဝသူပနီတံ၊ ပမုတ္တဝေ ဣစ္ဆသိ ဗန္ဓနသ္မာ။|
  count |၁၄၇|
    block |ပါဏာတိပါတာ ဝိရတဿ ဗြူဟိ၊ အဘယဉ္စ ယော သဗ္ဗဘူတေသု ဒေတိ။|
    block |ပုစ္ဆာမိ တံ မောရရာဇေတမတ္ထံ၊ ဣတော စုတော ကိံ လဘတေ သုခံ သော။|
  count |၁၄၈|
    block |ပါဏာတိပါတာ ဝိရတဿ ဗြူမိ၊ အဘယဉ္စ ယော သဗ္ဗဘူတေသု ဒေတိ။|
    block |ဒိဋ္ဌေဝ ဓမ္မေ လဘတေ ပသံသံ၊ သဂ္ဂဉ္စ သော ယာတိ သရီရဘေဒာ။|
  count |၁၄၉|
    block |န သန္တိ ဒေဝါ ဣတိ အာဟု ဧကေ၊ ဣဓေဝ ဇီဝေါ ဝိဘဝံ ဥပေတိ။|
    block |တထာ ဖလံ သုကတဒုက္ကဋာနံ၊ ဒတ္တုပညတ္တဉ္စ ဝဒန္တိ ဒာနံ။|
    block |တေသံ ဝစော အရဟတံ သဒ္ဒဟာနော၊ တသ္မာ အဟံ သကုဏေ ဗာဓယာမိ။|
  count |၁၅၀|
    block |စန္ဒော စ သုရိယော စ ဥဘော သုဒဿနာ၊ ဂစ္ဆန္တိ ဩဘာသယမန္တလိက္ခေ။|
    block |ဣမဿ လောကဿ ပရဿ ဝါ တေ၊ ကထံ နု တေ အာဟု မနုဿလောကေ။|
  count |၁၅၁|
    block |စန္ဒော စ သုရိယော စ ဥဘော သုဒဿနာ၊ ဂစ္ဆန္တိ ဩဘာသယမန္တလိက္ခေ။|
    block |ပရဿ လောကဿ န တေ ဣမဿ၊ ဒေဝါတိ တေ အာဟု မနုဿလောကေ။|
  count |၁၅၂|
    block |ဧတ္ထေဝ တေ နီဟတာ ဟီနဝါဒာ၊ အဟေတုကာ ယေ န ဝဒန္တိ ကမ္မံ။|
    block |တထာ ဖလံ သုကတဒုက္ကဋာနံ၊ ဒတ္တုပညတ္တံ ယေ စ ဝဒန္တိ ဒာနံ။|
  count |၁၅၃|
    block |အဒ္ဓါ ဟိ သစ္စံ ဝစနံ တဝေဒံ၊ ကထဉှိ ဒာနံ အဖလံ ဘဝေယျ။|
    block |တထာ ဖလံ သုကတဒုက္ကဋာနံ၊ ဒတ္တုပညတ္တဉ္စ ကထံ ဘဝေယျ။|
  count |၁၅၄|
    block |ကထံကရော ကိန္တိကရော ကိမာစရံ၊ ကိံ သေဝမာနော ကေန တပေါဂုဏေန။|
    block |အက္ခါဟိ မေ မောရရာဇေတမတ္ထံ၊ ယထာ အဟံ နော နိရယံ ပတေယျံ။|
  count |၁၅၅|
    block |ယေ ကေစိ အတ္ထိ သမဏာ ပထဗျာ၊ ကာသာယဝတ္ထာ အနဂါရိယာ တေ။|
    block |ပါတောဝ ပိဏ္ဍာယ စရန္တိ ကာလေ၊ ဝိကာလစရိယာ ဝိရတာ ဟိ သန္တော။|
  count |၁၅၆|
    block |တေ တတ္ထ ကာလေနုပသင်္ကမိတွာ၊ ပုစ္ဆာဟိ ယံ တေ မနသော ပိယံ သိယာ။|
    block |တေ တေ ပဝက္ခန္တိ ယထာပဇာနံ၊ ဣမဿ လောကဿ ပရဿ စတ္ထံ။|
  count |၁၅၇|
    block |တစံဝ ဇိဏ္ဏံ ဥရဂေါ ပုရာဏံ၊ ပဏ္ဍူပလာသံ ဟရိတော ဒုမောဝ။|
    block |ဧသပ္ပဟီနော မမ လုဒ္ဒဘာဝေါ၊ ဇဟာမဟံ လုဒ္ဒကဘာဝမဇ္ဇ။|
  count |၁၅၈|
    block |ယေ စာပိ မေ သကုဏာ အတ္ထိ ဗဒ္ဓါ၊ သတာနိနေကာနိ နိဝေသနသ္မိံ။|
    block |တေသမ္ပဟံ ဇီဝိတမဇ္ဇ ဒမ္မိ၊ မောက္ခဉ္စ တေ ပတ္တာ သကံ နိကေတံ။|
  count |၁၅၉|
    block |လုဒ္ဒော စရီ ပါသဟတ္ထော အရညေ၊ ဗာဓေတု မောရာဓိပတိံ ယသဿိံ။|
    block |ဗန္ဓိတွာ မောရာဓိပတိံ ယသဿိံ၊ ဒုက္ခါ သ ပမုစ္စိ ယထာဟံ ပမုတ္တောတိ။|
  stand |မဟာမောရဇာတကံ အဋ္ဌမံ။|
  count |  |
  block |၄၉၂။ တစ္ဆသူကရဇာတကံ ၉|
  count |၁၆၀|
    block |ယဒေသမာနာ ဝိစရိမှ၊ ပဗ္ဗတာနိ ဝနာနိ စ။|
    block |အနွေသံ ဝိစရိံ ဉာတီ၊ တေမေ အဓိဂတာ မယာ။|
  count |၁၆၁|
    block |ဗဟုဉ္စိဒံ မူလဖလံ၊ ဘက္ခေါ စာယံ အနပ္ပကော။|
    block |ရမ္မာ စိမာ ဂိရီနဇ္ဇော၊ ဖာသုဝါသော ဘဝိဿတိ။|
  count |၁၆၂|
    block |ဣဓေဝါဟံ ဝသိဿာမိ၊ သဟ သဗ္ဗေဟိ ဉာတိဘိ။|
    block |အပ္ပေါဿုက္ကော နိရာသင်္ကီ၊ အသောကော အကုတောဘယော။|
  count |၁၆၃|
    block |အညမ္ပိ လေဏံ ပရိယေသ၊ သတ္တု နော ဣဓ ဝိဇ္ဇတိ။|
    block |သော တစ္ဆ သူကရေ ဟန္တိ၊ ဣဓာဂန္တွာ ဝရံ ဝရံ။|
  count |၁၆၄|
    block |ကော နုမှာကံ ဣဓ သတ္တု၊ ကော ဉာတီ သုသမာဂတေ။|
    block |ဒုပ္ပဓံသေ ပဓံသေတိ၊ တံ မေ အက္ခါထ ပုစ္ဆိတာ။|
  count |၁၆၅|
    block |ဥဒ္ဓဂ္ဂရာဇီ မိဂရာဇာ၊ ဗလီ ဒာဌာဝုဓော မိဂေါ။|
    block |သော တစ္ဆ သူကရေ ဟန္တိ၊ ဣဓာဂန္တွာ ဝရံ ဝရံ။|
  count |၁၆၆|
    block |န နော ဒာဌာ န ဝိဇ္ဇန္တိ၊ ဗလံ ကာယေ သမောဟိတံ။|
    block |သဗ္ဗေ သမဂ္ဂါ ဟုတွာန၊ ဝသံ ကာဟာမ ဧကကံ။|
  count |၁၆၇|
    block |ဟဒယင်္ဂမံ ကဏ္ဏသုခံ၊ ဝါစံ ဘာသသိ တစ္ဆက။|
    block |ယောပိ ယုဒ္ဓေ ပလာယေယျ၊ တမ္ပိ ပစ္ဆာ ဟနာမသေ။|
  count |၁၆၈|
    block |ပါဏာတိပါတာ ဝိရတော နု အဇ္ဇ၊ အဘယံ နု တေ သဗ္ဗဘူတေသု ဒိန္နံ။|
    block |ဒာဌာ နု တေ မိဂဝဓာယ န သန္တိ၊ ယော သင်္ဃပတ္တော ကပဏောဝ ဈာယသိ။|
  count |၁၆၉|
    block |န မေ ဒာဌာ န ဝိဇ္ဇန္တိ၊ ဗလံ ကာယေ သမောဟိတံ။|
    block |ဉာတီ စ ဒိသွာန သာမဂ္ဂီ ဧကတော၊ တသ္မာ စ ဈာယာမိ ဝနမှိ ဧကကော။|
  count |၁၇၀|
    block |ဣမဿုဒံ ယန္တိ ဒိသောဒိသံ ပုရေ၊ ဘယဋ္ဋိတာ လေဏဂဝေသိနော ပုထု။|
    block |တေ ဒာနိ သင်္ဂမ္မ ဝသန္တိ ဧကတော၊ ယတ္ထဋ္ဌိတာ ဒုပ္ပသဟဇ္ဇ တေ မယာ။|
  count |၁၇၁|
    block |ပရိဏာယကသမ္ပန္နာ၊ သဟိတာ ဧကဝါဒိနော။|
    block |တေ မံ သမဂ္ဂါ ဟိံသေယျုံ၊ တသ္မာ နေသံ န ပတ္ထယေ။|
  count |၁၇၂|
    block |ဧကောဝ ဣန္ဒော အသုရေ ဇိနာတိ၊ ဧကောဝ သေနော ဟန္တိ ဒိဇေ ပသယှ။|
    block |ဧကောဝ ဗျဂ္ဃော မိဂသင်္ဃပတ္တော၊ ဝရံ ဝရံ ဟန္တိ ဗလဉှိ တာဒိသံ။|
  count |၁၇၃|
    block |န ဟေဝ ဣန္ဒော န သေနော၊ နပိ ဗျဂ္ဃော မိဂါဓိပေါ။|
    block |သမဂ္ဂေ သဟိတေ ဉာတီ၊ န ဗျဂ္ဃေ ကုရုတေ ဝသေ။|
  count |၁၇၄|
    block |ကုမ္ဘီလကာ သကုဏကာ၊ သင်္ဃိနော ဂဏစာရိနော။|
    block |သမ္မောဒမာနာ ဧကဇ္ဈံ၊ ဥပ္ပတန္တိ ဍယန္တိ စ။|
  count |၁၇၅|
    block |တေသဉ္စ ဍယမာနာနံ၊ ဧကေတ္ထ အပသက္ကတိ။|
    block |တဉ္စ သေနော နိတာဠေတိ၊ ဝေယျဂ္ဃိယေဝ သာ ဂတိ။|
  count |၁၇၆|
    block |ဥဿာဟိတော ဇဋိလေန၊ လုဒ္ဒေနာမိသစက္ခုနာ။|
    block |ဒာဌီ ဒာဌီသု ပက္ခန္ဒိ၊ မညမာနော ယထာ ပုရေ။|
  count |၁၇၇|
    block |သာဓု သမ္ဗဟုလာ ဉာတီ၊ အပိ ရုက္ခါ အရညဇာ။|
    block |သူကရေဟိ သမဂ္ဂေဟိ၊ ဗျဂ္ဃော ဧကာယနေ ဟတော။|
  count |၁၇၈|
    block |ဗြာဟ္မဏဉ္စေဝ ဗျဂ္ဃဉ္စ၊ ဥဘော ဟန္တွာန သူကရာ။|
    block |အာနန္ဒိနော ပမုဒိတာ၊ မဟာနာဒံ ပနာဒိသုံ။|
  count |၁၇၉|
    block |တေ သု ဥဒုမ္ဗရမူလသ္မိံ၊ သူကရာ သုသမာဂတာ။|
    block |တစ္ဆကံ အဘိသိဉ္စိံသု၊ တွံ နော ရာဇာသိ ဣဿရောတိ။|
  stand |တစ္ဆသူကရဇာတကံ နဝမံ။|
  count |  |
  block |၄၉၃။ မဟာဝါဏိဇဇာတကံ ၁၀|
  count |၁၈၀|
    block |ဝါဏိဇာ သမိတိံ ကတွာ၊ နာနာရဋ္ဌတော အာဂတာ။|
    block |ဓနာဟရာ ပက္ကမိံသု၊ ဧကံ ကတွာန ဂါမဏိံ။|
  count |၁၈၁|
    block |တေ တံ ကန္တာရမာဂမ္မ၊ အပ္ပဘက္ခံ အနောဒကံ။|
    block |မဟာနိဂြောဓမဒ္ဒက္ခုံ၊ သီတစ္ဆာယံ မနောရမံ။|
  count |၁၈၂|
    block |တေ စ တတ္ထ နိသီဒိတွာ၊ တဿ ရုက္ခဿ ဆာယယာ။|
    block |ဝါဏိဇာ သမစိန္တေသုံ၊ ဗာလာ မောဟေန ပါရုတာ။|
  count |၁၈၃|
    block |အလ္လာယတေ အယံ ရုက္ခေါ၊ အပိ ဝါရီဝ သန္ဒတိ။|
    block |ဣင်္ဃဿ ပုရိမံ သာခံ၊ မယံ ဆိန္ဒာမ ဝါဏိဇာ။|
  count |၁၈၄|
    block |သာ စ ဆိန္နာဝ ပဂ္ဃရိ၊ အစ္ဆံ ဝါရိံ အနာဝိလံ။|
    block |တေ တတ္ထ နှတွာ ပိဝိတွာ၊ ယာဝတိစ္ဆိံသု ဝါဏိဇာ။|
  count |၁၈၅|
    block |ဒုတိယံ သမစိန္တေသုံ၊ ဗာလာ မောဟေန ပါရုတာ။|
    block |ဣင်္ဃဿ ဒက္ခိဏံ သာခံ၊ မယံ ဆိန္ဒာမ ဝါဏိဇာ။|
  count |၁၈၆|
    block |သာ စ ဆိန္နာဝ ပဂ္ဃရိ၊ သာလိမံသောဒနံ ဗဟုံ။|
    block |အပ္ပေါဒဝဏ္ဏေ ကုမ္မာသေ၊ သိင်္ဂိံ ဝိဒလသူပိယော။|
  count |၁၈၇|
    block |တေ တတ္ထ ဘုတွာ ခါဒိတွာ၊ ယာဝတိစ္ဆိံသု ဝါဏိဇာ။|
    block |တတိယံ သမစိန္တေသုံ၊ ဗာလာ မောဟေန ပါရုတာ။|
    block |ဣင်္ဃဿ ပစ္ဆိမံ သာခံ၊ မယံ ဆိန္ဒာမ ဝါဏိဇာ။|
  count |၁၈၈|
    block |သာ စ ဆိန္နာဝ ပဂ္ဃရိ၊ နာရိယော သမလင်္ကတာ။|
    block |ဝိစိတြဝတ္ထာဘရဏာ၊ အာမုတ္တမဏိကုဏ္ဍလာ။|
  count |၁၈၉|
    block |အပိ သု ဝါဏိဇာ ဧကာ၊ နာရိယော ပဏ္ဏဝီသတိ။|
    block |သမန္တာ ပရိဝါရိံသု၊ တဿ ရုက္ခဿ ဆာယယာ။|
  count |၁၉၀|
    block |တေ တာဟိ ပရိစာရေတွာ၊ ယာဝတိစ္ဆိံသု ဝါဏိဇာ။|
    block |စတုတ္ထံ သမစိန္တေသုံ၊ ဗာလာ မောဟေန ပါရုတာ။|
    block |ဣင်္ဃဿ ဥတ္တရံ သာခံ၊ မယံ ဆိန္ဒာမ ဝါဏိဇာ။|
  count |၁၉၁|
    block |သာ စ ဆိန္နာဝ ပဂ္ဃရိ၊ မုတ္တာ ဝေဠုရိယာ ဗဟူ။|
    block |ရဇတံ ဇာတရူပဉ္စ၊ ကုတ္တိယော ပဋိယာနိ စ။|
  count |၁၉၂|
    block |ကာသိကာနိ စ ဝတ္ထာနိ၊ ဥဒ္ဒိယာနိ စ ကမ္ဗလာ။|
    block |တေ တတ္ထ ဘာရေ ဗန္ဓိတွာ၊ ယာဝတိစ္ဆိံသု ဝါဏိဇာ။|
  count |၁၉၃|
    block |ပဉ္စမံ သမစိန္တေသုံ၊ ဗာလာ မောဟေန ပါရုတာ။|
    block |ဣင်္ဃဿ မူလေ ဆိန္ဒာမ၊ အပိ ဘိယျော လဘာမသေ။|
  count |၁၉၄|
    block |အထုဋ္ဌဟိ သတ္ထဝါဟော၊ ယာစမာနော ကတဉ္ဇလီ။|
    block |နိဂြောဓော ကိံ ပရဇ္ဈတိ၊ ဝါဏိဇာ ဘဒ္ဒမတ္ထု တေ။|
  count |၁၉၅|
    block |ဝါရိဒာ ပုရိမာ သာခါ၊ အန္နပါနဉ္စ ဒက္ခိဏာ။|
    block |နာရိဒာ ပစ္ဆိမာ သာခါ၊ သဗ္ဗကာမေ စ ဥတ္တရာ။|
    block |နိဂြောဓော ကိံ ပရဇ္ဈတိ၊ ဝါဏိဇာ ဘဒ္ဒမတ္ထု တေ။|
  count |၁၉၆|
    block |ယဿ ရုက္ခဿ ဆာယာယ၊ နိသီဒေယျ သယေယျ ဝါ။|
    block |န တဿ သာခံ ဘဉ္ဇေယျ၊ မိတ္တဒုဗ္ဘော ဟိ ပါပကော။|
  count |၁၉၇|
    block |တေ စ တဿာနာဒိယိတွာ၊ ဧကဿ ဝစနံ ဗဟူ။|
    block |နိသိတာဟိ ကုဌာရီဟိ၊ မူလတော နံ ဥပက္ကမုံ။|
  count |၁၉၈|
    block |တတော နာဂါ နိက္ခမိံသု၊ သန္နဒ္ဓါ ပဏ္ဏဝီသတိ။|
    block |ဓနုဂ္ဂဟာနံ တိသတာ၊ ဆသဟဿာ စ ဝမ္မိနော။|
  count |၁၉၉|
    block |ဧတေ ဟနထ ဗန္ဓထ၊ မာ ဝေါ မုဉ္စိတ္ထ ဇီဝိတံ။|
    block |ဌပေတွာ သတ္ထဝါဟံဝ၊ သဗ္ဗေ ဘသ္မံ ကရောထ နေ။|
  count |၂၀၀|
    block |တသ္မာ ဟိ ပဏ္ဍိတော ပေါသော၊ သမ္ပဿံ အတ္ထမတ္တနော။|
    block |လောဘဿ န ဝသံ ဂစ္ဆေ၊ ဟနေယျာရိသကံ မနံ။|
  count |၂၀၁|
    block |ဧဝ မာဒီနဝံ ဉတွာ၊ တဏှာ ဒုက္ခဿ သမ္ဘဝံ။|
    block |ဝီတတဏှော အနာဒာနော၊ သတော ဘိက္ခု ပရိဗ္ဗဇေတိ။|
  stand |မဟာဝါဏိဇဇာတကံ ဒသမံ။|
  count |  |
  block |၄၉၄။ သာဓိနဇာတကံ ၁၁|
  count |၂၀၂|
    block |အဗ္ဘုတော ဝတ လောကသ္မိံ၊ ဥပ္ပဇ္ဇိ လောမဟံသနော။|
    block |ဒိဗ္ဗော ရထော ပါတုရဟု၊ ဝေဒေဟဿ ယသဿိနော။|
  count |၂၀၃|
    block |ဒေဝပုတ္တော မဟိဒ္ဓိကော၊ မာတလိ ဒေဝသာရထိ။|
    block |နိမန္တယိတ္ထ ရာဇာနံ၊ ဝေဒေဟံ မိထိလဂ္ဂဟံ။|
  count |၂၀၄|
    block |ဧဟိမံ ရထမာရုယှ၊ ရာဇသေဋ္ဌ ဒိသမ္ပတိ။|
    block |ဒေဝါ ဒဿနကာမာ တေ၊ တာဝတိံသာ သဣန္ဒကာ။|
    block |သရမာနာ ဟိ တေ ဒေဝါ၊ သုဓမ္မာယံ သမစ္ဆရေ။|
  count |၂၀၅|
    block |တတော စ ရာဇာ သာဓိနော၊ ဝေဒေဟော မိထိလဂ္ဂဟော။|
    block |သဟဿယုတ္တမာရုယှ၊ အဂါ ဒေဝါန သန္တိကေ။|
    block |တံ ဒေဝါ ပဋိနန္ဒိံသု၊ ဒိသွာ ရာဇာနမာဂတံ။|
  count |၂၀၆|
    block |သွာဂတံ တေ မဟာရာဇ၊ အထော တေ အဒုရာဂတံ။|
    block |နိသီဒ ဒာနိ ရာဇီသိ၊ ဒေဝရာဇဿ သန္တိကေ။|
  count |၂၀၇|
    block |သက္ကောပိ ပဋိနန္ဒိတ္ထ၊ ဝေဒေဟံ မိထိလဂ္ဂဟံ။|
    block |နိမန္တယိတ္ထ ကာမေဟိ၊ အာသနေန စ ဝါသဝေါ။|
  count |၂၀၈|
    block |သာဓု ခေါသိ အနုပ္ပတ္တော၊ အာဝါသံ ဝသဝတ္တိနံ။|
    block |ဝသ ဒေဝေသု ရာဇီသိ၊ သဗ္ဗကာမသမိဒ္ဓိသု။|
    block |တာဝတိံသေသု ဒေဝေသု၊ ဘုဉ္ဇ ကာမေ အမာနုသေ။|
  count |၂၀၉|
    block |အဟံ ပုရေ သဂ္ဂဂတော ရမာမိ၊ နစ္စေဟိ ဂီတေဟိ စ ဝါဒိတေဟိ။|
    block |သော ဒာနိ အဇ္ဇ န ရမာမိ သဂ္ဂေ၊ အာယုံ နု ခီဏော မရဏံ နု သန္တိကေ။|
    block |ဥဒာဟု မူဠှောသ္မိ ဇနိန္ဒသေဋ္ဌ။|
  count |၂၁၀|
    block |န တာယု ခီဏံ မရဏဉ္စ ဒူရေ၊ န စာပိ မူဠှော နရဝီရသေဋ္ဌ။|
    block |တုယှဉ္စ ပုညာနိ ပရိတ္တကာနိ၊ ယေသံ ဝိပါကံ ဣဓ ဝေဒယိတ္ထော။|
  count |၂၁၁|
    block |ဝသ ဒေဝါနုဘာဝေန၊ ရာဇသေဋ္ဌ ဒိသမ္ပတိ။|
    block |တာဝတိံသေသု ဒေဝေသု၊ ဘုဉ္ဇ ကာမေ အမာနုသေ။|
  count |၂၁၂|
    block |ယထာ ယာစိတကံ ယာနံ၊ ယထာ ယာစိတကံ ဓနံ။|
    block |ဧဝံ သမ္ပဒမေဝေတံ၊ ယံ ပရတော ဒာနပစ္စယာ။|
  count |၂၁၃|
    block |န စာဟမေတမိစ္ဆာမိ၊ ယံ ပရတော ဒာနပစ္စယာ။|
    block |သယံကတာနိ ပုညာနိ၊ တံ မေ အာဝေဏိကံ ဓနံ။|
  count |၂၁၄|
    block |သောဟံ ဂန္တွာ မနုဿေသု၊ ကာဟာမိ ကုသလံ ဗဟုံ။|
    block |ဒာနေန သမစရိယာယ၊ သံယမေန ဒမေန စ။|
    block |ယံ ကတွာ သုခိတော ဟောတိ၊ န စ ပစ္ဆာနုတပ္ပတိ။|
  count |၂၁၅|
    block |ဣမာနိ တာနိ ခေတ္တာနိ၊ ဣမံ နိက္ခံ သုကုဏ္ဍလံ။|
    block |ဣမာ တာ ဟရိတာနူပါ၊ ဣမာ နဇ္ဇော သဝန္တိယော။|
  count |၂၁၆|
    block |ဣမာ တာ ပေါက္ခရဏီ ရမ္မာ၊ စက္ကဝါကပကူဇိတာ။|
    block |မန္ဒာလကေဟိ သဉ္ဆန္နာ၊ ပဒုမုပ္ပလကေဟိ စ။|
    block |ယဿိမာနိ မမာယိံသု၊ ကိံ နု တေ ဒိသတံ ဂတာ။|
  count |၂၁၇|
    block |တာနီဓ ခေတ္တာနိ သော ဘူမိဘာဂေါ၊ တေယေဝ အာရာမဝနုပစာရာ။|
    block |တမေဝ မယှံ ဇနတံ အပဿတော၊ သုညံဝ မေ နာရဒ ခါယတေ ဒိသာ။|
  count |၂၁၈|
    block |ဒိဋ္ဌာ မယာ ဝိမာနာနိ၊ ဩဘာသေန္တာ စတုဒ္ဒိသာ။|
    block |သမ္မုခါ ဒေဝရာဇဿ၊ တိဒသာနဉ္စ သမ္မုခါ။|
  count |၂၁၉|
    block |ဝုတ္ထံ မေ ဘဝနံ ဒိဗျံ၊ ဘုတ္တာ ကာမာ အမာနုသာ။|
    block |တာဝတိံသေသု ဒေဝေသု၊ သဗ္ဗကာမသမိဒ္ဓိသု။|
  count |၂၂၀|
    block |သောဟံ ဧတာဒိသံ ဟိတွာ၊ ပုညာယမှိ ဣဓာဂတော။|
    block |ဓမ္မမေဝ စရိဿာမိ၊ နာဟံ ရဇ္ဇေန အတ္ထိကော။|
  count |၂၂၁|
    block |အဒဏ္ဍာဝစရံ မဂ္ဂံ၊ သမ္မာသမ္ဗုဒ္ဓဒေသိတံ။|
    block |တံ မဂ္ဂံ ပဋိပဇ္ဇိဿံ၊ ယေန ဂစ္ဆန္တိ သုဗ္ဗတာတိ။|
  stand |သာဓိနဇာတကံ ဧကာဒသမံ။|
  count |  |
  block |၄၉၅။ ဒသဗြာဟ္မဏဇာတကံ ၁၂|
  count |၂၂၂|
    block |ရာဇာ အဝေါစ ဝိဓုရံ၊ ဓမ္မကာမော ယုဓိဋ္ဌိလော။|
    block |ဗြာဟ္မဏေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၂၃|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၂၄|
    block |ဒုလ္လဘာ ဗြာဟ္မဏာ ဒေဝ၊ သီလဝန္တော ဗဟုဿုတာ။|
    block |ဝိရတာ မေထုနာ ဓမ္မာ၊ ယေ တေ ဘုဉ္ဇေယျု ဘောဇနံ။|
  count |၂၂၅|
    block |ဒသ ခလု မဟာရာဇ၊ ယာ တာ ဗြာဟ္မဏဇာတိယော။|
    block |တေသံ ဝိဘင်္ဂံ ဝိစယံ၊ ဝိတ္ထာရေန သုဏောဟိ မေ။|
  count |၂၂၆|
    block |ပသိဗ္ဗကေ ဂဟေတွာန၊ ပုဏ္ဏေ မူလဿ သံဝုတေ။|
    block |ဩသဓိကာယော ဂန္ထေန္တိ၊ နှာပယန္တိ ဇပန္တိ စ။|
  count |၂၂၇|
    block |တိကိစ္ဆကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၂၈|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၂၉|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၃၀|
    block |ကိင်္ကိဏိကာယော ဂဟေတွာ၊ ဃောသေန္တိ ပုရတောပိ တေ။|
    block |ပေသနာနိပိ ဂစ္ဆန္တိ၊ ရထစရိယာသု သိက္ခရေ။|
  count |၂၃၁|
    block |ပရိစာရကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၃၂|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၃၃|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၃၄|
    block |ကမဏ္ဍလုံ ဂဟေတွာန၊ ဝင်္ကဒဏ္ဍဉ္စ ဗြာဟ္မဏာ။|
    block |ပစ္စုပေဿန္တိ ရာဇာနော၊ ဂါမေသု နိဂမေသု စ။|
    block |နာဒိန္နေ ဝုဋ္ဌဟိဿာမ၊ ဂါမမှိ ဝါ ဝနမှိ ဝါ။|
  count |၂၃၅|
    block |နိဂ္ဂါဟကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၃၆|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၃၇|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၃၈|
    block |ပရူဠှကစ္ဆနခလောမာ၊ ပင်္ကဒန္တာ ရဇဿိရာ။|
    block |ဩကိဏ္ဏာ ရဇရေဏူဟိ၊ ယာစကာ ဝိစရန္တိ တေ။|
  count |၂၃၉|
    block |ခါဏုဃာတသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၄၀|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၄၁|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၄၂|
    block |ဟရီတကံ အာမလကံ၊ အမ္ဗံ ဇမ္ဗုံ ဝိဘီတကံ။|
    block |လဗုဇံ ဒန္တပေါဏာနိ၊ ဗေလုဝါ ဗဒရာနိ စ။|
  count |၂၄၃|
    block |ရာဇာယတနံ ဥစ္ဆု-ပုဋံ၊ ဓူမနေတ္တံ မဓု-အဉ္ဇနံ။|
    block |ဥစ္စာဝစာနိ ပဏိယာနိ၊ ဝိပဏေန္တိ ဇနာဓိပ။|
  count |၂၄၄|
    block |ဝါဏိဇကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၄၅|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၄၆|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၄၇|
    block |ကသိ-ဝါဏိဇ္ဇံ ကာရေန္တိ၊ ပေါသယန္တိ အဇေဠကေ။|
    block |ကုမာရိယော ပဝေစ္ဆန္တိ၊ ဝိဝါဟန္တာဝဟန္တိ စ။|
  count |၂၄၈|
    block |သမာ အမ္ဗဋ္ဌဝေဿေဟိ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၄၉|
    block |အပေတာ တေ စ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၅၀|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၅၁|
    block |နိက္ခိတ္တဘိက္ခံ ဘုဉ္ဇန္တိ၊ ဂါမေသွေကေ ပုရောဟိတာ။|
    block |ဗဟူ တေ ပရိပုစ္ဆန္တိ၊ အဏ္ဍစ္ဆေဒာ နိလဉ္ဆကာ။|
  count |၂၅၂|
    block |ပသူပိ တတ္ထ ဟညန္တိ၊ မဟိံသာ သူကရာ အဇာ။|
    block |ဂေါဃာတကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၅၃|
    block |အပေတာ တေ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၅၄|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၅၅|
    block |အသိစမ္မံ ဂဟေတွာန၊ ခဂ္ဂံ ပဂ္ဂယှ ဗြာဟ္မဏာ။|
    block |ဝေဿပထေသု တိဋ္ဌန္တိ၊ သတ္ထံ အဗ္ဗာဟယန္တိပိ။|
  count |၂၅၆|
    block |သမာ ဂေါပနိသာဒေဟိ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၅၇|
    block |အပေတာ တေ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၅၈|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၅၉|
    block |အရညေ ကုဋိကံ ကတွာ၊ ကူဋာနိ ကာရယန္တိ တေ။|
    block |သသဗိဠာရေ ဗာဓေန္တိ၊ အာဂေါဓာ မစ္ဆကစ္ဆပံ။|
  count |၂၆၀|
    block |တေ လုဒ္ဒကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၆၁|
    block |အပေတာ တေ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၆၂|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၆၃|
    block |အညေ ဓနဿ ကာမာ ဟိ၊ ဟေဋ္ဌာမဉ္စေ ပသက္ကိတာ။|
    block |ရာဇာနော ဥပရိ နှာယန္တိ၊ သောမယာဂေ ဥပဋ္ဌိတေ။|
  count |၂၆၄|
    block |မလမဇ္ဇကသမာ ရာဇ၊ တေပိ ဝုစ္စန္တိ ဗြာဟ္မဏာ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၆၅|
    block |အပေတာ တေ ဗြဟ္မညာ၊|
    block |ဣတိ ရာဇာ ကောရဗျော|
    block |န တေ ဝုစ္စန္တိ ဗြာဟ္မဏာ။|
    block |အညေ ဝိဓုရ ပရိယေသ၊ သီလဝန္တေ ဗဟုဿုတေ။|
  count |၂၆၆|
    block |ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။|
    block |ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။|
  count |၂၆၇|
    block |အတ္ထိ ခေါ ဗြာဟ္မဏာ ဒေဝ၊ သီလဝန္တော ဗဟုဿုတာ။|
    block |ဝိရတာ မေထုနာ ဓမ္မာ၊ ယေ တေ ဘုဉ္ဇေယျု ဘောဇနံ။|
  count |၂၆၈|
    block |ဧကဉ္စ ဘတ္တံ ဘုဉ္ဇန္တိ၊ န စ မဇ္ဇံ ပိဝန္တိ တေ။|
    block |အက္ခါတာ တေ မဟာရာဇ၊ တာဒိသေ နိပတာမသေ။|
  count |၂၆၉|
    block |ဧတေ ခေါ ဗြာဟ္မဏာ ဝိဓုရ၊ သီလဝန္တော ဗဟုဿုတာ။|
    block |ဧတေ ဝိဓုရ ပရိယေသ၊ ခိပ္ပဉ္စ နေ နိမန္တယာတိ။|
  stand |ဒသဗြာဟ္မဏဇာတကံ ဒွာဒသမံ။|
  count |  |
  block |၄၉၆။ ဘိက္ခါပရမ္ပရဇာတကံ ၁၃|
  count |၂၇၀|
    block |သုခုမာလရူပံ ဒိသွာ၊ ရဋ္ဌာ ဝိဝနမာဂတံ။|
    block |ကူဋာဂါရဝရူပေတံ၊ မဟာသယနမုပါသိတံ။|
  count |၂၇၁|
    block |တဿ တေ ပေမကေနာဟံ၊ အဒာသိံ ဝဍ္ဎမောဒနံ။|
    block |သာလီနံ ဝိစိတံ ဘတ္တံ၊ သုစိံ မံသူပသေစနံ။|
  count |၂၇၂|
    block |တံ တွံ ဘတ္တံ ပဋိဂ္ဂယှ၊ ဗြာဟ္မဏဿ အဒာသယိ။|
    block |အတ္တာနံ အနသိတွာန၊ ကောယံ ဓမ္မော နမတ္ထု တေ။|
  count |၂၇၃|
    block |အာစရိယော ဗြာဟ္မဏော မယှံ၊ ကိစ္စာကိစ္စေသု ဗျာဝဋော။|
    block |ဂရု စ အာမန္တနီယော စ၊ ဒာတုမရဟာမိ ဘောဇနံ။|
  count |၂၇၄|
    block |ဗြာဟ္မဏံ ဒာနိ ပုစ္ဆာမိ၊ ဂေါတမံ ရာဇပူဇိတံ။|
    block |ရာဇာ တေ ဘတ္တံ ပါဒာသိ၊ သုစိံ မံသူပသေစနံ။|
  count |၂၇၅|
    block |တံ တွံ ဘတ္တံ ပဋိဂ္ဂယှ၊ ဣသိဿ ဘောဇနံ အဒာ။|
    block |အခေတ္တညူသိ ဒာနဿ၊ ကောယံ ဓမ္မော နမတ္ထု တေ။|
  count |၂၇၆|
    block |ဘရာမိ ပုတ္တ ဒာရေ စ၊ ဃရေသု ဂဓိတော အဟံ။|
    block |ဘုဉ္ဇေ မာနုသကေ ကာမေ၊ အနုသာသာမိ ရာဇိနော။|
  count |၂၇၇|
    block |အာရညိကဿ ဣသိနော၊ စိရရတ္တံ တပဿိနော။|
    block |ဝုဍ္ဎဿ ဘာဝိတတ္တဿ၊ ဒာတုမရဟာမိ ဘောဇနံ။|
  count |၂၇၈|
    block |ဣသိဉ္စ ဒာနိ ပုစ္ဆာမိ၊ ကိသံ ဓမနိသန္ထတံ။|
    block |ပရူဠှကစ္ဆနခလောမံ၊ ပင်္ကဒန္တံ ရဇဿိရံ။|
  count |၂၇၉|
    block |ဧကော အရညေ ဝိဟရသိ၊ နာဝကင်္ခသိ ဇီဝိတံ။|
    block |ဘိက္ခု ကေန တယာ သေယျော၊ ယဿ တွံ ဘောဇနံ အဒာ။|
  count |၂၈၀|
    block |ခဏန္တာလုကလမ္ဗာနိ၊ ဗိလာလိတက္ကလာနိ စ။|
    block |ဓုနံ သာမာကနီဝါရံ၊ သင်္ဃာရိယံ ပသာရိယံ။|
  count |၂၈၁|
    block |သာကံ ဘိသံ မဓုံ မံသံ၊ ဗဒရာမလကာနိ စ။|
    block |တာနိ အာဟရိတွာ ဘုဉ္ဇာမိ၊ အတ္ထိ မေ သော ပရိဂ္ဂဟော။|
  count |၂၈၂|
    block |ပစန္တော အပစန္တဿ၊ အမမဿ သကိဉ္စနော။|
    block |အနာဒာနဿ သာဒာနော၊ ဒာတုမရဟာမိ ဘောဇနံ။|
  count |၂၈၃|
    block |ဘိက္ခုဉ္စ ဒာနိ ပုစ္ဆာမိ၊ တုဏှီမာသီန သုဗ္ဗတံ။|
    block |ဣသိ တေ ဘတ္တံ ပါဒာသိ၊ သုစိံ မံသူပသေစနံ။|
  count |၂၈၄|
    block |တံ တွံ ဘတ္တံ ပဋိဂ္ဂယှ၊ တုဏှီ ဘုဉ္ဇသိ ဧကကော။|
    block |နာညံ ကဉ္စိ နိမန္တေသိ၊ ကောယံ ဓမ္မော နမတ္ထု တေ။|
  count |၂၈၅|
    block |န ပစာမိ န ပါစေမိ၊ န ဆိန္ဒာမိ န ဆေဒယေ။|
    block |တံ မံ အကိဉ္စနံ ဉတွာ၊ သဗ္ဗပါပေဟိ အာရတံ။|
  count |၂၈၆|
    block |ဝါမေန ဘိက္ခမာဒာယ၊ ဒက္ခိဏေန ကမဏ္ဍလုံ။|
    block |ဣသိ မေ ဘတ္တံ ပါဒာသိ၊ သုစိံ မံသူပသေစနံ။|
  count |၂၈၇|
    block |ဧတေ ဟိ ဒာတုမရဟန္တိ၊ သမမာ သပရိဂ္ဂဟာ။|
    block |ပစ္စနီကမဟံ မညေ၊ ယော ဒာတာရံ နိမန္တယေ။|
  count |၂၈၈|
    block |အတ္ထာယ ဝတ မေ အဇ္ဇ၊ ဣဓာဂစ္ဆိ ရထေသဘော။|
    block |သောဟံ အဇ္ဇ ပဇာနာမိ၊ ယတ္ထ ဒိန္နံ မဟပ္ဖလံ။|
  count |၂၈၉|
    block |ရဋ္ဌေသု ဂိဒ္ဓါ ရာဇာနော၊ ကိစ္စာကိစ္စေသု ဗြာဟ္မဏာ။|
    block |ဣသီ မူလဖလေ ဂိဒ္ဓါ၊ ဝိပ္ပမုတ္တာ စ ဘိက္ခဝေါတိ။|
    block |သုဝ ကိန္နရ မုက္က ခရာဇိနသော၊ ဘိသဇာတ မဟေသိ ကပေါတဝရော။|
    block |အထ မောရ သတစ္ဆက ဝါဏိဇကော၊ အထ ရာဇ သဗြာဟ္မဏ ဘိက္ခပရန္တိ။|
  stand |ဘိက္ခါပရမ္ပရဇာတကံ တေရသမံ။|
  block |တဿုဒ္ဒာနံ|
  stand |ပကိဏ္ဏကနိပါတံ နိဋ္ဌိတံ။|
