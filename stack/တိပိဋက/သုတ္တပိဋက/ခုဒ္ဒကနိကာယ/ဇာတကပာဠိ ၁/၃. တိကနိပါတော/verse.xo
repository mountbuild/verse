block |၃။ တိကနိပါတော|
  block |၁။ သင်္ကပ္ပဝဂ္ဂေါ|
    count |  |
    block |၂၅၁။ သင်္ကပ္ပရာဂဇာတကံ ၃-၁-၁|
    count |၁|
      block |သင်္ကပ္ပရာဂဓောတေန၊ ဝိတက္ကနိသိတေန စ။|
      block |နာလင်္ကတေန ဘဒြေန၊ ဥသုကာရာကတေန စ။|
    count |၂|
      block |န ကဏ္ဏာယတမုတ္တေန၊ နာပိ မောရူပသေဝိနာ။|
      block |တေနမှိ ဟဒယေ ဝိဒ္ဓေါ၊ သဗ္ဗင်္ဂပရိဒာဟိနာ။|
    count |၃|
      block |အာဝေဓဉ္စ န ပဿာမိ၊ ယတော ရုဟိရမဿဝေ။|
      block |ယာဝ အယောနိသော စိတ္တံ၊ သယံ မေ ဒုက္ခမာဘတန္တိ။|
    stand |သင်္ကပ္ပရာဂဇာတကံ ပဌမံ။|
    count |  |
    block |၂၅၂။ တိလမုဋ္ဌိဇာတကံ ၃-၁-၂|
    count |၄|
      block |အဇ္ဇာပိ မေ တံ မနသိ၊ ယံ မံ တွံ တိလမုဋ္ဌိယာ။|
      block |ဗာဟာယ မံ ဂဟေတွာန၊ လဋ္ဌိယာ အနုတာဠယိ။|
    count |၅|
      block |နနု ဇီဝိတေ န ရမသိ၊ ယေနာသိ ဗြာဟ္မဏာဂတော။|
      block |ယံ မံ ဗာဟာ ဂဟေတွာန၊ တိက္ခတ္တုံ အနုတာဠယိ။|
    count |၆|
      block |အရိယော အနရိယံ ကုဗ္ဗန္တံ၊ ယော ဒဏ္ဍေန နိသေဓတိ။|
      block |သာသနံ တံ န တံ ဝေရံ၊ ဣတိ နံ ပဏ္ဍိတာ ဝိဒူတိ။|
    stand |တိလမုဋ္ဌိဇာတကံ ဒုတိယံ။|
    count |  |
    block |၂၅၃။ မဏိကဏ္ဌဇာတကံ ၃-၁-၃|
    count |၇|
      block |မမန္နပါနံ ဝိပုလံ ဥဠာရံ၊ ဥပ္ပဇ္ဇတီမဿ မဏိဿ ဟေတု။|
      block |တံ တေ န ဒဿံ အတိယာစကောသိ၊ န စာပိ တေ အဿမမာဂမိဿံ။|
    count |၈|
      block |သုသူ ယထာ သက္ခရဓောတပါဏီ၊ တာသေသိ မံ သေလံ ယာစမာနော။|
      block |တံ တေ န ဒဿံ အတိယာစကောသိ၊ န စာပိ တေ အဿမမာဂမိဿံ။|
    count |၉|
      block |န တံ ယာစေ ယဿ ပိယံ ဇိဂီသေ၊ ဒေဿော ဟောတိ အတိယာစနာယ။|
      block |နာဂေါ မဏိံ ယာစိတော ဗြာဟ္မဏေန၊ အဒဿနံယေဝ တဒဇ္ဈဂမာတိ။|
    stand |မဏိကဏ္ဌဇာတကံ တတိယံ။|
    count |  |
    block |၂၅၄။ ကုဏ္ဍကကုစ္ဆိသိန္ဓဝဇာတကံ ၃-၁-၄|
    count |၁၀|
      block |ဘုတွာ တိဏပရိဃာသံ၊ ဘုတွာ အာစာမကုဏ္ဍကံ။|
      block |ဧတံ တေ ဘောဇနံ အာသိ၊ ကသ္မာ ဒာနိ န ဘုဉ္ဇသိ။|
    count |၁၁|
      block |ယတ္ထ ပေါသံ န ဇာနန္တိ၊ ဇာတိယာ ဝိနယေန ဝါ။|
      block |ဗဟုံ တတ္ထ မဟာဗြမှေ၊ အပိ အာစာမကုဏ္ဍကံ။|
    count |၁၂|
      block |တွဉ္စ ခေါ မံ ပဇာနာသိ၊ ယာဒိသာယံ ဟယုတ္တမော။|
      block |ဇာနန္တော ဇာနမာဂမ္မ၊ န တေ ဘက္ခါမိ ကုဏ္ဍကန္တိ။|
    stand |ကုဏ္ဍကကုစ္ဆိသိန္ဓဝဇာတကံ စတုတ္ထံ။|
    count |  |
    block |၂၅၅။ သုကဇာတကံ ၃-၁-၅|
    count |၁၃|
      block |ယာဝ သော မတ္တမညာသိ၊ ဘောဇနသ္မိံ ဝိဟင်္ဂမော။|
      block |တာဝ အဒ္ဓါနမာပါဒိ၊ မာတရဉ္စ အပေါသယိ။|
    count |၁၄|
      block |ယတော စ ခေါ ဗဟုတရံ၊ ဘောဇနံ အဇ္ဈဝါဟရိ။|
      block |တတော တတ္ထေဝ သံသီဒိ၊ အမတ္တညူ ဟိ သော အဟု။|
    count |၁၅|
      block |တသ္မာ မတ္တညုတာ သာဓု၊ ဘောဇနသ္မိံ အဂိဒ္ဓတာ။|
      block |အမတ္တညူ ဟိ သီဒန္တိ၊ မတ္တညူ စ န သီဒရေတိ။|
    stand |သုကဇာတကံ ပဉ္စမံ။|
    count |  |
    block |၂၅၆။ ဇရူဒပါနဇာတကံ ၃-၁-၆|
    count |၁၆|
      block |ဇရူဒပါနံ ခဏမာနာ၊ ဝါဏိဇာ ဥဒကတ္ထိကာ။|
      block |အဇ္ဈဂမုံ အယသံ လောဟံ၊ တိပုသီသဉ္စ ဝါဏိဇာ။|
      block |ရဇတံ ဇာတရူပဉ္စ၊ မုတ္တာ ဝေဠူရိယာ ဗဟူ။|
    count |၁၇|
      block |တေ စ တေန အသန္တုဋ္ဌာ၊ ဘိယျော ဘိယျော အခါဏိသုံ။|
      block |တေ တတ္ထာသီဝိသော ဃောရော၊ တေဇဿီ တေဇသာ ဟနိ။|
    count |၁၈|
      block |တသ္မာ ခဏေ နာတိခဏေ၊ အတိခါတံ ဟိ ပါပကံ။|
      block |ခါတေန စ ဓနံ လဒ္ဓံ၊ အတိခါတေန နာသိတန္တိ။|
    stand |ဇရူဒပါနဇာတကံ ဆဋ္ဌံ။|
    count |  |
    block |၂၅၇။ ဂါမဏိစန္ဒဇာတကံ ၃-၁-၇|
    count |၁၉|
      block |နာယံ ဃရာနံ ကုသလော၊ လောလော အယံ ဝလီမုခေါ။|
      block |ကတံ ကတံ ခေါ ဒူသေယျ၊ ဧဝံဓမ္မမိဒံ ကုလံ။|
    count |၂၀|
      block |နယိဒံ စိတ္တဝတော လောမံ၊ နာယံ အဿာသိကော မိဂေါ။|
      block |သိဋ္ဌံ မေ ဇနသန္ဓေန၊ နာယံ ကိဉ္စိ ဝိဇာနတိ။|
    count |၂၁|
      block |န မာတရံ ပိတရံ ဝါ၊ ဘာတရံ ဘဂိနိံ သကံ။|
      block |ဘရေယျ တာဒိသော ပေါသော၊ သိဋ္ဌံ ဒသရထေန မေတိ။|
    stand |ဂါမဏိစန္ဒ ဇာတကံ သတ္တမံ။|
    count |  |
    block |၂၅၈။ မန္ဓာတုဇာတကံ ၃-၁-၈|
    count |၂၂|
      block |ယာဝတာ စန္ဒိမသူရိယာ၊ ပရိဟရန္တိ ဒိသာ ဘန္တိ ဝိရောစနာ။|
      block |သဗ္ဗေဝ ဒာသာ မန္ဓာတု၊ ယေ ပါဏာ ပထဝိဿိတာ။|
    count |၂၃|
      block |န ကဟာပဏဝဿေန၊ တိတ္တိ ကာမေသု ဝိဇ္ဇတိ။|
      block |အပ္ပဿာဒာ ဒုခါ ကာမာ၊ ဣတိ ဝိညာယ ပဏ္ဍိတော။|
    count |၂၄|
      block |အပိ ဒိဗ္ဗေသု ကာမေသု၊ ရတိံ သော နာဓိဂစ္ဆတိ။|
      block |တဏှက္ခယရတော ဟောတိ၊ သမ္မာသမ္ဗုဒ္ဓသာဝကောတိ။|
    stand |မန္ဓာတုဇာတကံ အဋ္ဌမံ။|
    count |  |
    block |၂၅၉။ တိရီဋဝစ္ဆဇာတကံ ၃-၁-၉|
    count |၂၅|
      block |နယိမဿ ဝိဇ္ဇာမယမတ္ထိ ကိဉ္စိ၊ န ဗန္ဓဝေါ နော ပန တေ သဟာယော။|
      block |အထ ကေန ဝဏ္ဏေန တိရီဋဝစ္ဆော၊ တေဒဏ္ဍိကော ဘုဉ္ဇတိ အဂ္ဂပိဏ္ဍံ။|
    count |၂၆|
      block |အာပါသု မေ ယုဒ္ဓပရာဇိတဿ၊ ဧကဿ ကတွာ ဝိဝနသ္မိ ဃောရေ။|
      block |ပသာရယီ ကိစ္ဆဂတဿ ပါဏိံ၊ တေနူဒတာရိံ ဒုခသံပရေတော။|
    count |၂၇|
      block |ဧတဿ ကိစ္စေန ဣဓာနုပတ္တော၊ ဝေသာယိနော ဝိသယာ ဇီဝလောကေ။|
      block |လာဘာရဟော တာတ တိရီဋဝစ္ဆော၊ ဒေထဿ ဘောဂံ ယဇထဉ္စ ယညန္တိ။|
    stand |တိရီဋဝစ္ဆဇာတကံ နဝမံ။|
    count |  |
    block |၂၆၀။ ဒူတဇာတကံ ၃-၁-၁၀|
    count |၂၈|
      block |ယဿတ္ထာ ဒူရမာယန္တိ၊ အမိတ္တမပိ ယာစိတုံ။|
      block |တဿူဒရဿဟံ ဒူတော၊ မာ မေ ကုဇ္ဈ ရထေသဘ။|
    count |၂၉|
      block |ယဿ ဒိဝါ စ ရတ္တော စ၊ ဝသမာယန္တိ မာဏဝါ။|
      block |တဿူဒရဿဟံ ဒူတော၊ မာ မေ ကုဇ္ဈ ရထေသဘ။|
    count |၃၀|
      block |ဒဒာမိ တေ ဗြာဟ္မဏ ရောဟိဏီနံ၊ ဂဝံ သဟဿံ သဟ ပုင်္ဂဝေန။|
      block |ဒူတော ဟိ ဒူတဿ ကထံ န ဒဇ္ဇံ၊ မယမ္ပိ တဿေဝ ဘဝါမ ဒူတာတိ။|
      block |ဥသုကာရဝရော တိလမုဋ္ဌိ မဏိ၊ ဟယရာဇ ဝိဟင်္ဂမ အာသိဝိသော။|
      block |ဇနသန္ဓ ကဟာပဏဝဿ ပုန၊ တိရိဋံ ပုန ဒူတဝရေန ဒသာတိ။|
    stand |ဒူတဇာတကံ ဒသမံ။|
    stand |သင်္ကပ္ပဝဂ္ဂေါ ပဌမော။|
    block |တဿုဒ္ဒာနံ|
  block |၂။ ပဒုမဝဂ္ဂေါ|
    count |  |
    block |၂၆၁။ ပဒုမဇာတကံ ၃-၂-၁|
    count |၃၁|
      block |ယထာ ကေသာ စ မဿူ စ၊ ဆိန္နံ ဆိန္နံ ဝိရူဟတိ။|
      block |ဧဝံ ရူဟတု တေ နာသာ၊ ပဒုမံ ဒေဟိ ယာစိတော။|
    count |၃၂|
      block |ယထာ သာရဒိကံ ဗီဇံ၊ ခေတ္တေ ဝုတ္တံ ဝိရူဟတိ။|
      block |ဧဝံ ရူဟတု တေ နာသာ၊ ပဒုမံ ဒေဟိ ယာစိတော။|
    count |၃၃|
      block |ဥဘောပိ ပလပန္တေတေ၊ အပိ ပဒ္မာနိ ဒဿတိ။|
      block |ဝဇ္ဇုံ ဝါ တေ န ဝါ ဝဇ္ဇုံ၊ နတ္ထိ နာသာယ ရူဟနာ။|
      block |ဒေဟိ သမ္မ ပဒုမာနိ၊ အဟံ ယာစာမိ ယာစိတောတိ။|
    stand |ပဒုမဇာတကံ ပဌမံ။|
    count |  |
    block |၂၆၂။ မုဒုပါဏိဇာတကံ ၃-၂-၂|
    count |၃၄|
      block |ပါဏိ စေ မုဒုကော စဿ၊ နာဂေါ စဿ သုကာရိတော။|
      block |အန္ဓကာရော စ ဝဿေယျ၊ အထ နူန တဒာ သိယာ။|
    count |၃၅|
      block |အနလာ မုဒုသမ္ဘာသာ၊ ဒုပ္ပူရာ တာ နဒီသမာ။|
      block |သီဒန္တိ နံ ဝိဒိတွာန၊ အာရကာ ပရိဝဇ္ဇယေ။|
    count |၃၆|
      block |ယံ ဧတာ ဥပသေဝန္တိ၊ ဆန္ဒသာ ဝါ ဓနေန ဝါ။|
      block |ဇာတဝေဒောဝ သံ ဌာနံ၊ ခိပ္ပံ အနုဒဟန္တိ နန္တိ။|
    stand |မုဒုပါဏိဇာတကံ ဒုတိယံ။|
    count |  |
    block |၂၆၃။ စူဠပလောဘနဇာတကံ ၃-၂-၃|
    count |၃၇|
      block |အဘိဇ္ဇမာနေ ဝါရိသ္မိံ၊ သယံ အာဂမ္မ ဣဒ္ဓိယာ။|
      block |မိဿီဘာဝိတ္ထိယာ ဂန္တွာ၊ သံသီဒသိ မဟဏ္ဏဝေ။|
    count |၃၈|
      block |အာဝဋ္ဋနီ မဟာမာယာ၊ ဗြဟ္မစရိယဝိကောပနာ။|
      block |သီဒန္တိ နံ ဝိဒိတွာန၊ အာရကာ ပရိဝဇ္ဇယေ။|
    count |၃၉|
      block |ယံ ဧတာ ဥပသေဝန္တိ၊ ဆန္ဒသာ ဝါ ဓနေန ဝါ။|
      block |ဇာတဝေဒောဝ သံ ဌာနံ၊ ခိပ္ပံ အနုဒဟန္တိ နန္တိ။|
    stand |စူဠပလောဘန ဇာတကံ တတိယံ။|
    count |  |
    block |၂၆၄။ မဟာပနာဒဇာတကံ ၃-၂-၄|
    count |၄၀|
      block |ပနာဒော နာမ သော ရာဇာ၊ ယဿ ယူပေါ သုဝဏ္ဏယော။|
      block |တိရိယံ သောဠသုဗ္ဗေဓော၊ ဥဒ္ဓမာဟု သဟဿဓာ။|
    count |၄၁|
      block |သဟဿကဏ္ဍော သတဂေဏ္ဍု၊ ဓဇာသု ဟရိတာမယော။|
      block |အနစ္စုံ တတ္ထ ဂန္ဓဗ္ဗာ၊ ဆ သဟဿာနိ သတ္တဓာ။|
    count |၄၂|
      block |ဧဝမေတံ တဒာ အာသိ၊ ယထာ ဘာသသိ ဘဒ္ဒဇိ။|
      block |သက္ကော အဟံ တဒာ အာသိံ၊ ဝေယျာဝစ္စကရော တဝါတိ။|
    stand |မဟာပနာဒဇာတကံ စတုတ္ထံ။|
    count |  |
    block |၂၆၅။ ခုရပ္ပဇာတကံ ၃-၂-၅|
    count |၄၃|
      block |ဒိသွာ ခုရပ္ပေ ဓနုဝေဂနုန္နေ၊ ခဂ္ဂေ ဂဟီတေ တိခိဏေ တေလဓောတေ။|
      block |တသ္မိံ ဘယသ္မိံ မရဏေ ဝိယူဠှေ၊ ကသ္မာ နု တေ နာဟု ဆမ္ဘိတတ္တံ။|
    count |၄၄|
      block |ဒိသွာ ခုရပ္ပေ ဓနုဝေဂနုန္နေ၊ ခဂ္ဂေ ဂဟီတေ တိခိဏေ တေလဓောတေ။|
      block |တသ္မိံ ဘယသ္မိံ မရဏေ ဝိယူဠှေ၊ ဝေဒံ အလတ္ထံ ဝိပုလံ ဥဠာရံ။|
    count |၄၅|
      block |သော ဝေဒဇာတော အဇ္ဈဘဝိံ အမိတ္တေ၊ ပုဗ္ဗေဝ မေ ဇီဝိတမာသိ စတ္တံ။|
      block |န ဟိ ဇီဝိတေ အာလယံ ကုဗ္ဗမာနော၊ သူရော ကယိရာ သူရကိစ္စံ ကဒာစီတိ။|
    stand |ခုရပ္ပဇာတကံ ပဉ္စမံ။|
    count |  |
    block |၂၆၆။ ဝါတဂ္ဂသိန္ဓဝဇာတကံ ၃-၂-၆|
    count |၄၆|
      block |ယေနာသိ ကိသိယာ ပဏ္ဍု၊ ယေန ဘတ္တံ န ရုစ္စတိ။|
      block |အယံ သော အာဂတော ဘတ္တာ၊ ကသ္မာ ဒာနိ ပလာယသိ။|
    count |၄၇|
      block |သစေ ပနာဒိကေနေဝ၊ သန္ထဝေါ နာမ ဇာယတိ။|
      block |ယသော ဟာယတိ ဣတ္ထီနံ၊ တသ္မာ တာတ ပလာယဟံ။|
    count |၄၈|
      block |ယဿဿိနံ ကုလေ ဇာတံ၊ အာဂတံ ယာ န ဣစ္ဆတိ။|
      block |သောစတိ စိရရတ္တာယ၊ ဝါတဂ္ဂမိဝ ဘဒ္ဒလီတိ။|
    stand |ဝါတဂ္ဂသိန္ဓဝဇာတကံ ဆဋ္ဌံ။|
    count |  |
    block |၂၆၇။ ကက္ကဋကဇာတကံ ၃-၂-၇|
    count |၄၉|
      block |သိင်္ဂီမိဂေါ အာယတစက္ခုနေတ္တော၊ အဋ္ဌိတ္တစော ဝါရိသယော အလောမော။|
      block |တေနာဘိဘူတော ကပဏံ ရုဒာမိ၊ မာ ဟေဝ မံ ပါဏသမံ ဇဟေယျ။|
    count |၅၀|
      block |အယျ န တံ ဇဟိဿာမိ၊ ကုဉ္ဇရံ သဋ္ဌိဟာယနံ။|
      block |ပထဗျာ စာတုရန္တာယ၊ သုပ္ပိယော ဟောသိ မေ တုဝံ။|
    count |၅၁|
      block |ယေ ကုဠီရာ သမုဒ္ဒသ္မိံ၊ ဂင်္ဂါယ ယမုနာယ စ။|
      block |တေသံ တွံ ဝါရိဇော သေဋ္ဌော၊ မုဉ္စ ရောဒန္တိယာ ပတိန္တိ။|
    stand |ကက္ကဋက ဇာတကံ သတ္တမံ။|
    count |  |
    block |၂၆၈။ အာရာမဒူသကဇာတကံ ၃-၂-၈|
    count |၅၂|
      block |ယော ဝေ သဗ္ဗသမေတာနံ၊ အဟုဝါ သေဋ္ဌသမ္မတော။|
      block |တဿာယံ ဧဒိသီ ပညာ၊ ကိမေဝ ဣတရာ ပဇာ။|
    count |၅၃|
      block |ဧဝမေဝ တုဝံ ဗြဟ္မေ၊ အနညာယ ဝိနိန္ဒသိ။|
      block |ကထံ မူလံ အဒိသွာန၊ ရုက္ခံ ဇညာ ပတိဋ္ဌိတံ။|
    count |၅၄|
      block |နာဟံ တုမှေ ဝိနိန္ဒာမိ၊ ယေ စညေ ဝါနရာ ဝနေ။|
      block |ဝိဿသေနောဝ ဂါရယှော၊ ယဿတ္ထာ ရုက္ခရောပကာတိ။|
    stand |အာရာမဒူသကဇာတကံ အဋ္ဌမံ။|
    count |  |
    block |၂၆၉။ သုဇာတဇာတကံ ၃-၂-၉|
    count |၅၅|
      block |န ဟိ ဝဏ္ဏေန သမ္ပန္နာ၊ မဉ္ဇုကာ ပိယဒဿနာ။|
      block |ခရဝါစာ ပိယာ ဟောတိ၊ အသ္မိံ လောကေ ပရမှိ စ။|
    count |၅၆|
      block |နနု ပဿသိမံ ကာဠိံ၊ ဒုဗ္ဗဏ္ဏံ တိလကာဟတံ။|
      block |ကောကိလံ သဏှဝါစေန၊ ဗဟူနံ ပါဏိနံ ပိယံ။|
    count |၅၇|
      block |တသ္မာ သခိလဝါစဿ၊ မန္တဘာဏီ အနုဒ္ဓတော။|
      block |အတ္ထံ ဓမ္မဉ္စ ဒီပေတိ၊ မဓုရံ တဿ ဘာသိတန္တိ။|
    stand |သုဇာတဇာတကံ နဝမံ။|
    count |  |
    block |၂၇၀။ ဥလူကဇာတကံ ၃-၂-၁၀|
    count |၅၈|
      block |သဗ္ဗေဟိ ကိရ ဉာတီဟိ၊ ကောသိယော ဣဿရော ကတော။|
      block |သစေ ဉာတီဟိ အနုညာတော၊ ဘဏေယျာဟံ ဧကဝါစိကံ။|
    count |၅၉|
      block |ဘဏ သမ္မ အနုညာတော၊ အတ္ထံ ဓမ္မဉ္စ ကေဝလံ။|
      block |သန္တိ ဟိ ဒဟရာ ပက္ခီ၊ ပညဝန္တော ဇုတိန္ဓရာ။|
    count |၆၀|
      block |န မေ ရုစ္စတိ ဘဒ္ဒံ ဝေါ၊ ဥလူကဿာဘိသေစနံ။|
      block |အက္ကုဒ္ဓဿ မုခံ ပဿ၊ ကထံ ကုဒ္ဓေါ ကရိဿတီတိ။|
      block |ပဒုမုတ္တမ နာဂသိရိဝှယနော၊ သ-မဟဏ္ဏဝ ယူပ ခုရပ္ပဝရော။|
      block |အထ ဘဒ္ဒလီ ကုဉ္ဇရ ရုက္ခ ပုန၊ ခရဝါစ ဥလူကဝရေန ဒသာတိ။|
    stand |ဥလူကဇာတကံ ဒသမံ။|
    stand |ပဒုမဝဂ္ဂေါ ဒုတိယော။|
    block |တဿုဒ္ဒာနံ|
  block |၃။ ဥဒပါနဝဂ္ဂေါ|
    count |  |
    block |၂၇၁။ ဥဒပါနဒူသကဇာတကံ ၃-၃-၁|
    count |၆၁|
      block |အာရညိကဿ ဣသိနော၊ စိရရတ္တံ တပဿိနော။|
      block |ကိစ္ဆာကတံ ဥဒပါနံ၊ ကထံ သမ္မ အဝါဟသိ။|
    count |၆၂|
      block |ဧသ ဓမ္မော သိင်္ဂါလာနံ၊ ယံ ပိတွာ ဩဟဒာမသေ။|
      block |ပိတုပိတာမဟံ ဓမ္မော၊ န တံ ဥဇ္ဈာတုမရဟသိ။|
    count |၆၃|
      block |ယေသံ ဝေါ ဧဒိသော ဓမ္မော၊ အဓမ္မော ပန ကီဒိသော။|
      block |မာ ဝေါ ဓမ္မံ အဓမ္မံ ဝါ၊ အဒ္ဒသာမ ကုဒာစနန္တိ။|
    stand |ဥဒပါနဒူသကဇာတကံ ပဌမံ။|
    count |  |
    block |၂၇၂။ ဗျဂ္ဃဇာတကံ ၃-၃-၂|
    count |၆၄|
      block |ယေန မိတ္တေန သံသဂ္ဂါ၊ ယောဂက္ခေမော ဝိဟိယျတိ။|
      block |ပုဗ္ဗေဝဇ္ဈာဘဝံ တဿ၊ ရုက္ခေ အက္ခီဝ ပဏ္ဍိတော။|
    count |၆၅|
      block |ယေန မိတ္တေန သံသဂ္ဂါ၊ ယောဂက္ခေမော ပဝဍ္ဎတိ။|
      block |ကရေယျတ္တသမံ ဝုတ္တိံ၊ သဗ္ဗကိစ္စေသု ပဏ္ဍိတော။|
    count |၆၆|
      block |ဧထ ဗျဂ္ဃာ နိဝတ္တဝှော၊ ပစ္စုပေထ မဟာဝနံ။|
      block |မာ ဝနံ ဆိန္ဒိ နိဗျဂ္ဃံ၊ ဗျဂ္ဃာ မာဟေသု နိဗ္ဗနာတိ။|
    stand |ဗျဂ္ဃဇာတကံ ဒုတိယံ။|
    count |  |
    block |၂၇၃။ ကစ္ဆပဇာတကံ ၃-၃-၃|
    count |၆၇|
      block |ကော နု ဥဒ္ဓိတဘတ္တောဝ၊ ပူရဟတ္ထောဝ ဗြာဟ္မဏော။|
      block |ကဟံ နု ဘိက္ခံ အစရိ၊ ကံ သဒ္ဓံ ဥပသင်္ကမိ။|
    count |၆၈|
      block |အဟံ ကပိသ္မိ ဒုမ္မေဓော၊ အနာမာသာနိ အာမသိံ။|
      block |တွံ မံ မောစယ ဘဒ္ဒန္တေ၊ မုတ္တော ဂစ္ဆေယျ ပဗ္ဗတံ။|
    count |၆၉|
      block |ကစ္ဆပါ ကဿပါ ဟောန္တိ၊ ကောဏ္ဍညာ ဟောန္တိ မက္ကဋာ။|
      block |မုဉ္စ ကဿပ ကောဏ္ဍညံ၊ ကတံ မေထုနကံ တယာတိ။|
    stand |ကစ္ဆပဇာတကံ တတိယံ။|
    count |  |
    block |၂၇၄။ လောလဇာတကံ ၃-၃-၄|
    count |၇၀|
      block |ကာယံ ဗလာကာ သိခိနီ၊ စောရီ လင်္ဃိပိတာမဟာ။|
      block |ဩရံ ဗလာကေ အာဂစ္ဆ၊ စဏ္ဍော မေ ဝါယသော သခါ။|
    count |၇၁|
      block |နာဟံ ဗလာကာ သိခိနီ၊ အဟံ လောလောသ္မိ ဝါယသော။|
      block |အကတွာ ဝစနံ တုယှံ၊ ပဿ လူနောသ္မိ အာဂတော။|
    count |၇၂|
      block |ပုနပါပဇ္ဇသီ သမ္မ၊ သီလဉှိ တဝ တာဒိသံ။|
      block |န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။|
    stand |လောလဇာတကံ စတုတ္ထံ။|
    count |  |
    block |၂၇၅။ ရုစိရဇာတကံ ၃-၃-၅|
    count |၇၃|
      block |ကာယံ ဗလာကာ ရုစိရာ၊ ကာကနီဠသ္မိမစ္ဆတိ။|
      block |စဏ္ဍော ကာကော သခါ မယှံ၊ ယဿ စေတံ ကုလာဝကံ။|
    count |၇၄|
      block |နနု မံ သမ္မ ဇာနာသိ၊ ဒိဇ သာမာကဘောဇန။|
      block |အကတွာ ဝစနံ တုယှံ၊ ပဿ လူနောသ္မိ အာဂတော။|
    count |၇၅|
      block |ပုနပါပဇ္ဇသီ သမ္မ၊ သီလဉှိ တဝ တာဒိသံ။|
      block |န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။|
    stand |ရုစိရဇာတကံ ပဉ္စမံ။|
    count |  |
    block |၂၇၆။ ကုရုဓမ္မဇာတကံ ၃-၃-၆|
    count |၇၆|
      block |တဝ သဒ္ဓဉ္စ သီလဉ္စ၊ ဝိဒိတွာန ဇနာဓိပ။|
      block |ဝဏ္ဏံ အဉ္ဇနဝဏ္ဏေန၊ ကာလိင်္ဂသ္မိံ နိမိမှသေ။|
    count |၇၇|
      block |အန္နဘစ္စာ စဘစ္စာ စ၊ ယောဓ ဥဒ္ဒိဿ ဂစ္ဆတိ။|
      block |သဗ္ဗေ တေ အပ္ပဋိက္ခိပ္ပါ၊ ပုဗ္ဗာစရိယဝစော ဣဒံ။|
    count |၇၈|
      block |ဒဒာမိ ဝေါ ဗြာဟ္မဏာ နာဂမေတံ၊ ရာဇာရဟံ ရာဇဘောဂ္ဂံ ယသဿိနံ။|
      block |အလင်္ကတံ ဟေမဇာလာဘိဆန္နံ၊ သသာရထိံ ဂစ္ဆထ ယေန ကာမန္တိ။|
    stand |ကုရုဓမ္မဇာတကံ ဆဋ္ဌံ။|
    count |  |
    block |၂၇၇။ ရောမကဇာတကံ ၃-၃-၇|
    count |၇၉|
      block |ဝဿာနိ ပညာသ သမာဓိကာနိ၊ ဝသိမှ သေလဿ ဂုဟာယ ရောမက။|
      block |အသင်္ကမာနာ အဘိနိဗ္ဗုတတ္တာ၊ ဟတ္ထတ္တ မာယန္တိ မမဏ္ဍဇာ ပုရေ။|
    count |၈၀|
      block |တေ ဒာနိ ဝက္ကင်္ဂ ကိမတ္ထမုဿုကာ၊ ဘဇန္တိ အညံ ဂိရိကန္ဒရံ ဒိဇာ။|
      block |န နူန မညန္တိ မမံ ယထာ ပုရေ၊ စိရပ္ပဝုတ္ထာ အထ ဝါ န တေ ဣမေ။|
    count |၈၁|
      block |ဇာနာမ တံ န မယံ သမ္ပမူဠှာ၊ သောယေဝ တွံ တေ မယမသ္မ နာညေ။|
      block |စိတ္တဉ္စ တေ အသ္မိံ ဇနေ ပဒုဋ္ဌံ၊ အာဇီဝိကာ တေန တမုတ္တသာမာတိ။|
    stand |ရောမကဇာတကံ သတ္တမံ။|
    count |  |
    block |၂၇၈။ မဟိံသရာဇဇာတကံ ၃-၃-၈|
    count |၈၂|
      block |ကိမတ္ထ မဘိသန္ဓာယ၊ လဟုစိတ္တဿ ဒုဗ္ဘိနော။|
      block |သဗ္ဗကာမဒဒဿေဝ၊ ဣမံ ဒုက္ခံ တိတိက္ခသိ။|
    count |၈၃|
      block |သိင်္ဂေန နိဟနာဟေတံ၊ ပဒသာ စ အဓိဋ္ဌဟ။|
      block |ဘိယျော ဗာလာ ပကုဇ္ဈေယျုံ၊ နော စဿ ပဋိသေဓကော။|
    count |၈၄|
      block |မမေဝါယံ မညမာနော၊ အညေပေဝံ ကရိဿတိ။|
      block |တေ နံ တတ္ထ ဝဓိဿန္တိ၊ သာ မေ မုတ္တိ ဘဝိဿတီတိ။|
    stand |မဟိံသရာဇဇာတကံ အဋ္ဌမံ။|
    count |  |
    block |၂၇၉။ သတပတ္တဇာတကံ ၃-၃-၉|
    count |၈၅|
      block |ယထာ မာဏဝကော ပန္ထေ၊ သိင်္ဂါလိံ ဝနဂေါစရိံ။|
      block |အတ္ထကာမံ ပဝေဒေန္တိံ၊ အနတ္ထကာမာတိ မညတိ။|
      block |အနတ္ထကာမံ သတပတ္တံ၊ အတ္ထကာမောတိ မညတိ။|
    count |၈၆|
      block |ဧဝမေဝ ဣဓေကစ္စော၊ ပုဂ္ဂလော ဟောတိ တာဒိသော။|
      block |ဟိတေဟိ ဝစနံ ဝုတ္တော၊ ပဋိဂဏှာတိ ဝါမတော။|
    count |၈၇|
      block |ယေ စ ခေါ နံ ပသံသန္တိ၊ ဘယာ ဥက္ကံသယန္တိ ဝါ။|
      block |တဉှိ သော မညတေ မိတ္တံ၊ သတပတ္တံဝ မာဏဝေါတိ။|
    stand |သတပတ္တဇာတကံ နဝမံ။|
    count |  |
    block |၂၈၀။ ပုဋဒူသကဇာတကံ ၃-၃-၁၀|
    count |၈၈|
      block |အဒ္ဓါ ဟိ နူန မိဂရာဇာ၊ ပုဋကမ္မဿ ကောဝိဒော။|
      block |တထာ ဟိ ပုဋံ ဒူသေတိ၊ အညံ နူန ကရိဿတိ။|
    count |၈၉|
      block |န မေ မာတာ ဝါ ပိတာ ဝါ၊ ပုဋကမ္မဿ ကောဝိဒော။|
      block |ကတံ ကတံ ခေါ ဒူသေမ၊ ဧဝံ ဓမ္မမိဒံ ကုလံ။|
    count |၉၀|
      block |ယေသံ ဝေါ ဧဒိသော ဓမ္မော၊ အဓမ္မော ပန ကီဒိသော။|
      block |မာ ဝေါ ဓမ္မံ အဓမ္မံ ဝါ၊ အဒ္ဒသာမ ကုဒာစနန္တိ။|
      block |ဥဒပါနဝရံ ဝနဗျဂ္ဃ ကပိ၊ သိခိနီ စ ဗလာက ရုစိရဝရော။|
      block |သုဇနာဓိပရောမကဒူသ ပုန၊ သတပတ္တဝရော ပုဋကမ္မ ဒသာတိ။|
    stand |ပုဋဒူသကဇာတကံ ဒသမံ။|
    stand |ဥဒပါနဝဂ္ဂေါ တတိယော။|
    block |တဿုဒ္ဒာနံ|
  block |၄။ အဗ္ဘန္တရဝဂ္ဂေါ|
    count |  |
    block |၂၈၁။ အဗ္ဘန္တရဇာတကံ ၃-၄-၁|
    count |၉၁|
      block |အဗ္ဘန္တရော နာမ ဒုမော၊ ယဿ ဒိဗျမိဒံ ဖလံ။|
      block |ဘုတွာ ဒောဟဠိနီ နာရီ၊ စက္ကဝတ္တိံ ဝိဇာယတိ။|
    count |၉၂|
      block |တွမ္ပိ ဘဒ္ဒေ မဟေသီသိ၊ သာ စာပိ ပတိနော ပိယာ။|
      block |အာဟရိဿတိ တေ ရာဇာ၊ ဣဒံ အဗ္ဘန္တရံ ဖလံ။|
    count |၉၃|
      block |ဘတ္တုရတ္ထေ ပရက္ကန္တော၊ ယံ ဌာနမဓိဂစ္ဆတိ။|
      block |သူရော အတ္တပရိစ္စာဂီ၊ လဘမာနော ဘဝါမဟန္တိ။|
    stand |အဗ္ဘန္တရဇာတကံ ပဌမံ။|
    count |  |
    block |၂၈၂။ သေယျဇာတကံ ၃-၄-၂|
    count |၉၄|
      block |သေယျံသော သေယျသော ဟောတိ၊ ယော သေယျမုပသေဝတိ။|
      block |ဧကေန သန္ဓိံ ကတွာန၊ သတံ ဝဇ္ဈေ အမောစယိံ။|
    count |၉၅|
      block |တသ္မာ သဗ္ဗေန လောကေန၊ သန္ဓိံ ကတွာန ဧကတော။|
      block |ပေစ္စ သဂ္ဂံ နိဂစ္ဆေယျ၊ ဣဒံ သုဏာထ ကာသိယာ။|
    count |၉၆|
      block |ဣဒံ ဝတွာ မဟာရာဇာ၊ ကံသော ဗာရာဏသိဂ္ဂဟော။|
      block |ဓနုံ ကဏ္ဍဉ္စ နိက္ခိပ္ပ၊ သံယမံ အဇ္ဈုပါဂမီတိ။|
    stand |သေယျဇာတကံ ဒုတိယံ။|
    count |  |
    block |၂၈၃။ ဝဍ္ဎကီသူကရဇာတကံ ၃-၄-၃|
    count |၉၇|
      block |ဝရံ ဝရံ တွံ နိဟနံ ပုရေ စရိ၊ အသ္မိံ ပဒေသေ အဘိဘုယျ သူကရေ။|
      block |သော ဒာနိ ဧကော ဗျပဂမ္မ ဈာယသိ၊ ဗလံ နု တေ ဗျဂ္ဃ န စဇ္ဇ ဝိဇ္ဇတိ။|
    count |၉၈|
      block |ဣမေ သုဒံ ယန္တိ ဒိသောဒိသံ ပုရေ၊ ဘယဋ္ဋိတာ လေဏဂဝေသိနော ပုထု။|
      block |တေ ဒာနိ သင်္ဂမ္မ ဝသန္တိ ဧကတော၊ ယတ္ထဋ္ဌိတာ ဒုပ္ပသဟဇ္ဇမေ မယာ။|
    count |၉၉|
      block |နမတ္ထု သင်္ဃာန သမာဂတာနံ၊ ဒိသွာ သယံ သချ ဝဒာမိ အဗ္ဘုတံ။|
      block |ဗျဂ္ဃံ မိဂါ ယတ္ထ ဇိနိံသု ဒာဌိနော၊ သာမဂ္ဂိယာ ဒာဌဗလေသု မုစ္စရေတိ။|
    stand |ဝဍ္ဎကီသူကရဇာတကံ တတိယံ။|
    count |  |
    block |၂၈၄။ သိရိဇာတကံ ၃-၄-၄|
    count |၁၀၀|
      block |ယံ ဥဿုကာ သင်္ဃရန္တိ၊ အလက္ခိကာ ဗဟုံ ဓနံ။|
      block |သိပ္ပဝန္တော အသိပ္ပါ စ၊ လက္ခိဝါ တာနိ ဘုဉ္ဇတိ။|
    count |၁၀၁|
      block |သဗ္ဗတ္ထ ကတပုညဿ၊ အတိစ္စညေဝ ပါဏိနော။|
      block |ဥပ္ပဇ္ဇန္တိ ဗဟူ ဘောဂါ၊ အပ္ပနာယတနေသုပိ။|
    count |၁၀၂|
      block |ကုက္ကုဋော မဏယော ဒဏ္ဍော၊ ထိယော စ ပုညလက္ခဏာ။|
      block |ဥပ္ပဇ္ဇန္တိ အပါပဿ၊ ကတပုညဿ ဇန္တုနောတိ။|
    stand |သိရိဇာတကံ စတုတ္ထံ။|
    count |  |
    block |၂၈၅။ မဏိသူကရဇာတကံ ၃-၄-၅|
    count |၁၀၃|
      block |ဒရိယာ သတ္တ ဝဿာနိ၊ တိံသမတ္တာ ဝသာမသေ။|
      block |ဟညာမ မဏိနော အာဘံ၊ ဣတိ နော မန္တနံ အဟု။|
    count |၁၀၄|
      block |ယာဝတာ မဏိံ ဃံသာမ၊ ဘိယျော ဝေါဒာယတေ မဏိ။|
      block |ဣဒဉ္စ ဒာနိ ပုစ္ဆာမ၊ ကိံ ကိစ္စံ ဣဓ မညသိ။|
    count |၁၀၅|
      block |အယံ မဏိ ဝေဠူရိယော၊ အကာစော ဝိမလော သုဘော။|
      block |နာဿ သက္ကာ သိရိံ ဟန္တုံ၊ အပက္ကမထ သူကရာတိ။|
    stand |မဏိသူကရ ဇာတကံ ပဉ္စမံ။|
    count |  |
    block |၂၈၆။ သာလူကဇာတကံ ၃-၄-၆|
    count |၁၀၆|
      block |မာ သာလူကဿ ပိဟယိ၊ အာတုရန္နာနိ ဘုဉ္ဇတိ။|
      block |အပ္ပေါဿုက္ကော ဘုသံ ခါဒ၊ ဧတံ ဒီဃာယုလက္ခဏံ။|
    count |၁၀၇|
      block |ဣဒာနိ သော ဣဓာဂန္တွာ၊ အတိထီ ယုတ္တသေဝကော။|
      block |အထ ဒက္ခသိ သာလူကံ၊ သယန္တံ မုသလုတ္တရံ။|
    count |၁၀၈|
      block |ဝိကန္တံ သူကရံ ဒိသွာ၊ သယန္တံ မုသလုတ္တရံ။|
      block |ဇရဂ္ဂဝါ ဝိစိန္တေသုံ၊ ဝရမှာကံ ဘုသာမိဝါတိ။|
    stand |သာလူကဇာတကံ ဆဋ္ဌံ။|
    count |  |
    block |၂၈၇။ လာဘဂရဟဇာတကံ ၃-၄-၇|
    count |၁၀၉|
      block |နာနုမ္မတ္တော နာပိသုဏော၊ နာနဋော နာကုတူဟလော။|
      block |မူဠှေသု လဘတေ လာဘံ၊ ဧသာ တေ အနုသာသနီ။|
    count |၁၁၀|
      block |ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။|
      block |ယာ ဝုတ္တိ ဝိနိပါတေန၊ အဓမ္မစရဏေန ဝါ။|
    count |၁၁၁|
      block |အပိ စေ ပတ္တမာဒာယ၊ အနဂါရော ပရိဗ္ဗဇေ။|
      block |ဧသာဝ ဇီဝိကာ သေယျော၊ ယာ စာဓမ္မေန ဧသနာတိ။|
    stand |လာဘဂရဟဇာတကံ သတ္တမံ။|
    count |  |
    block |၂၈၈။ မစ္ဆုဒ္ဒာနဇာတကံ ၃-၄-၈|
    count |၁၁၂|
      block |အဂ္ဃန္တိ မစ္ဆာ အဓိကံ သဟဿံ၊ န သော အတ္ထိ ယော ဣမံ သဒ္ဒဟေယျ။|
      block |မယှဉ္စ အဿု ဣဓ သတ္တ မာသာ၊ အဟမ္ပိ တံ မစ္ဆုဒ္ဒာနံ ကိဏေယျံ။|
    count |၁၁၃|
      block |မစ္ဆာနံ ဘောဇနံ ဒတွာ၊ မမ ဒက္ခိဏမာဒိသိ။|
      block |တံ ဒက္ခိဏံ သရန္တိယာ၊ ကတံ အပစိတိံ တယာ။|
    count |၁၁၄|
      block |ပဒုဋ္ဌစိတ္တဿ န ဖာတိ ဟောတိ၊ န စာပိ တံ ဒေဝတာ ပူဇယန္တိ။|
      block |ယော ဘာတရံ ပေတ္တိကံ သာပတေယျံ၊ အဝဉ္စယီ ဒုက္ကဋကမ္မကာရီတိ။|
    stand |မစ္ဆုဒ္ဒာနဇာတကံ အဋ္ဌမံ။|
    count |  |
    block |၂၈၉။ နာနာဆန္ဒဇာတကံ ၃-၄-၉|
    count |၁၁၅|
      block |နာနာဆန္ဒာ မဟာရာဇ၊ ဧကာဂါရေ ဝသာမသေ။|
      block |အဟံ ဂါမဝရံ ဣစ္ဆေ၊ ဗြာဟ္မဏီ စ ဂဝံ သတံ။|
    count |၁၁၆|
      block |ပုတ္တော စ အာဇညရထံ၊ ကညာ စ မဏိကုဏ္ဍလံ။|
      block |ယာ စေသာ ပုဏ္ဏိကာ ဇမ္မီ၊ ဥဒုက္ခလံဘိကင်္ခတိ။|
    count |၁၁၇|
      block |ဗြာဟ္မဏဿ ဂါမဝရံ၊ ဗြာဟ္မဏိယာ ဂဝံ သတံ။|
      block |ပုတ္တဿ အာဇညရထံ၊ ကညာယ မဏိကုဏ္ဍလံ။|
      block |ယဉ္စေတံ ပုဏ္ဏိကံ ဇမ္မိံ၊ ပဋိပါဒေထုဒုက္ခလန္တိ။|
    stand |နာနာဆန္ဒဇာတကံ နဝမံ။|
    count |  |
    block |၂၉၀။ သီလဝီမံသကဇာတကံ ၃-၄-၁၀|
    count |၁၁၈|
      block |သီလံ ကိရေဝ ကလျာဏံ၊ သီလံ လောကေ အနုတ္တရံ။|
      block |ပဿ ဃောရဝိသော နာဂေါ၊ သီလဝါတိ န ဟညတိ။|
    count |၁၁၉|
      block |သောဟံ သီလံ သမာဒိဿံ၊ လောကေ အနုမတံ သိဝံ။|
      block |အရိယဝုတ္တိသမာစာရော၊ ယေန ဝုစ္စတိ သီလဝါ။|
    count |၁၂၀|
      block |ဉာတီနဉ္စ ပိယော ဟောတိ၊ မိတ္တေသု စ ဝိရောစတိ။|
      block |ကာယဿ ဘေဒာ သုဂတိံ၊ ဥပပဇ္ဇတိ သီလဝါတိ။|
      block |ဒုမ ကံသဝရုတ္တမဗျဂ္ဃမိဂါ၊ မဏယော မဏိ သာလုကမဝှယနော။|
      block |အနုသာသနိယောပိ စ မစ္ဆဝရော၊ မဏိကုဏ္ဍလကေန ကိရေန ဒသာတိ။|
    stand |သီလဝီမံသကဇာတကံ ဒသမံ။|
    stand |အဗ္ဘန္တရဝဂ္ဂေါ စတုတ္ထော။|
    block |တဿုဒ္ဒာနံ|
  block |၅။ ကုမ္ဘဝဂ္ဂေါ|
    count |  |
    block |၂၉၁။ သုရာဃဋဇာတကံ ၂-၅-၁|
    count |၁၂၁|
      block |သဗ္ဗကာမဒဒံ ကုမ္ဘံ၊ ကုဋံ လဒ္ဓါန ဓုတ္တကော။|
      block |ယာဝ နံ အနုပါလေတိ၊ တာဝ သော သုခမေဓတိ။|
    count |၁၂၂|
      block |ယဒာ မတ္တော စ ဒိတ္တော စ၊ ပမာဒာ ကုမ္ဘမဗ္ဘိဒာ။|
      block |တဒာ နဂ္ဂေါ စ ပေါတ္ထော စ၊ ပစ္ဆာ ဗာလော ဝိဟညတိ။|
    count |၁၂၃|
      block |ဧဝမေဝ ယော ဓနံ လဒ္ဓါ၊ ပမတ္တော ပရိဘုဉ္ဇတိ။|
      block |ပစ္ဆာ တပ္ပတိ ဒုမ္မေဓော၊ ကုဋံ ဘိတွာဝ ဓုတ္တကောတိ။|
    stand |သုရာဃဋ ဇာတကံ ပဌမံ။|
    count |  |
    block |၂၉၂။ သုပတ္တဇာတကံ ၃-၅-၂|
    count |၁၂၄|
      block |ဗာရာဏသျံ မဟာရာဇ၊ ကာကရာဇာ နိဝါသကော။|
      block |အသီတိယာ သဟဿေဟိ၊ သုပတ္တော ပရိဝါရိတော။|
    count |၁၂၅|
      block |တဿ ဒောဟဠိနီ ဘရိယာ၊ သုဖဿာ ဘက္ခိတုမိစ္ဆတိ။|
      block |ရညော မဟာနသေ ပက္ကံ၊ ပစ္စဂ္ဃံ ရာဇဘောဇနံ။|
    count |၁၂၆|
      block |တေသာဟံ ပဟိတော ဒူတော၊ ရညော စမှိ ဣဓာဂတော။|
      block |ဘတ္တု အပစိတိံ ကုမ္မိ၊ နာသာယမကရံ ဝဏန္တိ။|
    stand |သုပတ္တဇာတကံ ဒုတိယံ။|
    count |  |
    block |၂၉၃။ ကာယနိဗ္ဗိန္ဒဇာတကံ ၃-၅-၃|
    count |၁၂၇|
      block |ဖုဋ္ဌဿ မေ အညတရေန ဗျာဓိနာ၊ ရောဂေန ဗာဠှံ ဒုခိတဿ ရုပ္ပတော။|
      block |ပရိသုဿတိ ခိပ္ပမိဒံ ကဠေဝရံ၊ ပုပ္ဖံ ယထာ ပံသုနိ အာတပေ ကတံ။|
    count |၁၂၈|
      block |အဇညံ ဇညသင်္ခါတံ၊ အသုစိံ သုစိသမ္မတံ။|
      block |နာနာကုဏပပရိပူရံ၊ ဇညရူပံ အပဿတော။|
    count |၁၂၉|
      block |ဓိရတ္ထုမံ အာတုရံ ပူတိကာယံ၊ ဇေဂုစ္ဆိယံ အဿုစိံ ဗျာဓိဓမ္မံ။|
      block |ယတ္ထပ္ပမတ္တာ အဓိမုစ္ဆိတာ ပဇာ၊ ဟာပေန္တိ မဂ္ဂံ သုဂတူပပတ္တိယာတိ။|
    stand |ကာယနိဗ္ဗိန္ဒ ဇာတကံ တတိယံ။|
    count |  |
    block |၂၉၄။ ဇမ္ဗုခါဒကဇာတကံ ၃-၅-၄|
    count |၁၃၀|
      block |ကောယံ ဗိန္ဒုဿရော ဝဂ္ဂု၊ သရဝန္တာန မုတ္တမော။|
      block |အစ္စုတော ဇမ္ဗုသာခါယ၊ မောရစ္ဆာပေါဝ ကူဇတိ။|
    count |၁၃၁|
      block |ကုလပုတ္တောဝ ဇာနာတိ၊ ကုလပုတ္တံ ပသံသိတုံ။|
      block |ဗျဂ္ဃစ္ဆာပသရီဝဏ္ဏ၊ ဘုဉ္ဇ သမ္မ ဒဒာမိ တေ။|
    count |၁၃၂|
      block |စိရဿံ ဝတ ပဿာမိ၊ မုသာဝါဒီ သမာဂတေ။|
      block |ဝန္တာဒံ ကုဏပါဒဉ္စ၊ အညမညံ ပသံသကေတိ။|
    stand |ဇမ္ဗုခါဒကဇာတကံ စတုတ္ထံ။|
    count |  |
    block |၂၉၅။ အန္တဇာတကံ ၃-၅-၅|
    count |၁၃၃|
      block |ဥသဘဿေဝ တေ ခန္ဓော၊ သီဟဿေဝ ဝိဇမ္ဘိတံ။|
      block |မိဂရာဇ နမော တျတ္ထု၊ အပိ ကိဉ္စိ လဘာမသေ။|
    count |၁၃၄|
      block |ကုလပုတ္တောဝ ဇာနာတိ၊ ကုလပုတ္တံ ပသံသိတုံ။|
      block |မယူရဂီဝသင်္ကာသ၊ ဣတော ပရိယာဟိ ဝါယသ။|
    count |၁၃၅|
      block |မိဂါနံ သိင်္ဂါလော အန္တော၊ ပက္ခီနံ ပန ဝါယသော။|
      block |ဧရဏ္ဍော အန္တော ရုက္ခါနံ၊ တယော အန္တာ သမာဂတာတိ။|
    stand |အန္တဇာတကံ ပဉ္စမံ။|
    count |  |
    block |၂၉၆။ သမုဒ္ဒဇာတကံ ၃-၅-၆|
    count |၁၃၆|
      block |ကော နာယံ လောဏတောယသ္မိံ၊ သမန္တာ ပရိဓာဝတိ။|
      block |မစ္ဆေ မကရေ စ ဝါရေတိ၊ ဦမီသု စ ဝိဟညတိ။|
    count |၁၃၇|
      block |အနန္တပါယီ သကုဏော၊ အတိတ္တောတိ ဒိသာသုတော။|
      block |သမုဒ္ဒံ ပါတုမိစ္ဆာမိ၊ သာဂရံ သရိတံ ပတိံ။|
    count |၁၃၈|
      block |သော အယံ ဟာယတိ စေဝ၊ ပူရတေ စ မဟောဒဓိ။|
      block |နာဿ နာယတိ ပီတန္တော၊ အပေယျော ကိရ သာဂရောတိ။|
    stand |သမုဒ္ဒဇာတကံ ဆဋ္ဌံ။|
    count |  |
    block |၂၉၇။ ကာမဝိလာပဇာတကံ ၃-၅-၇|
    count |၁၃၉|
      block |ဥစ္စေ သကုဏ ဍေမာန၊ ပတ္တယာန ဝိဟင်္ဂမ။|
      block |ဝဇ္ဇာသိ ခေါ တွံ ဝါမူရုံ၊ စိရံ ခေါ သာ ကရိဿတိ။|
    count |၁၄၀|
      block |ဣဒံ ခေါ သာ န ဇာနာတိ၊ အသိံ သတ္တိဉ္စ ဩဍ္ဍိတံ။|
      block |သာ စဏ္ဍီ ကာဟတိ ကောဓံ၊ တံ မေ တပတိ နော ဣဒံ။|
    count |၁၄၁|
      block |ဧသ ဥပ္ပလသန္နာဟော၊ နိက္ခဉ္စုဿီသကောဟိတံ။|
      block |ကာသိကဉ္စ မုဒုံ ဝတ္ထံ၊ တပ္ပေတု ဓနိကာ ပိယာတိ။|
    stand |ကာမဝိလာပဇာတကံ သတ္တမံ။|
    count |  |
    block |၂၉၈။ ဥဒုမ္ဗရဇာတကံ ၃-၅-၈|
    count |၁၄၂|
      block |ဥဒုမ္ဗရာ စိမေ ပက္ကာ၊ နိဂြောဓာ စ ကပိတ္ထနာ။|
      block |ဧဟိ နိက္ခမ ဘုဉ္ဇဿု၊ ကိံ ဇိဃစ္ဆာယ မိယျသိ။|
    count |၁၄၃|
      block |ဧဝံ သော သုဟိတော ဟောတိ၊ ယော ဝုဍ္ဎမပစာယတိ။|
      block |ယထာဟမဇ္ဇ သုဟိတော၊ ဒုမပက္ကာနိ မာသိတော။|
    count |၁၄၄|
      block |ယံ ဝနေဇော ဝနေဇဿ၊ ဝဉ္စေယျ ကပိနော ကပိ။|
      block |ဒဟရော ကပိ သဒ္ဓေယျ၊ န ဟိ ဇိဏ္ဏော ဇရာကပီတိ။|
    stand |ဥဒုမ္ဗရဇာတကံ အဋ္ဌမံ။|
    count |  |
    block |၂၉၉။ ကောမာရပုတ္တဇာတကံ ၃-၅-၉|
    count |၁၄၅|
      block |ပုရေ တုဝံ သီလဝတံ သကာသေ၊ ဩက္ကန္တိကံ ကီဠသိ အဿမမှိ။|
      block |ကရောဟရေ မက္ကဋိယာနိ မက္ကဋ၊ န တံ မယံ သီလဝတံ ရမာမ။|
    count |၁၄၆|
      block |သုတာ ဟိ မယှံ ပရမာ ဝိသုဒ္ဓိ၊ ကောမာရပုတ္တဿ ဗဟုဿုတဿ။|
      block |မာ ဒာနိ မံ မညိ တုဝံ ယထာ ပုရေ၊ ဈာနာနုယုတ္တော ဝိဟရာမိ အာဝုသော။|
    count |၁၄၇|
      block |သစေပိ သေလသ္မိ ဝပေယျ ဗီဇံ၊ ဒေဝေါ စ ဝဿေ န ဟိ တံ ဝိရူဠှေ။|
      block |သုတာ ဟိ တေ သာ ပရမာ ဝိသုဒ္ဓိ၊ အာရာ တုဝံ မက္ကဋ ဈာနဘူမိယာတိ။|
    stand |ကောမာရပုတ္တဇာတကံ နဝမံ။|
    count |  |
    block |၃၀၀။ ဝကဇာတကံ ၃-၅-၁၀|
    count |၁၄၈|
      block |ပရပါဏရောဓာ ဇီဝန္တော၊ မံသလောဟိတဘောဇနော။|
      block |ဝကော ဝတံ သမာဒာယ၊ ဥပပဇ္ဇိ ဥပေါသထံ။|
    count |၁၄၉|
      block |တဿ သက္ကော ဝတညာယ၊ အဇရူပေနုပါဂမိ။|
      block |ဝီတတပေါ အဇ္ဈပ္ပတ္တော၊ ဘဉ္ဇိ လောဟိတပေါ တပံ။|
    count |၁၅၀|
      block |ဧဝမေဝ ဣဓေကစ္စေ၊ သမာဒာနမှိ ဒုဗ္ဗလာ။|
      block |လဟုံ ကရောန္တိ အတ္တာနံ၊ ဝကောဝ အဇကာရဏာတိ။|
      block |ဝရကုမ္ဘ သုပတ္တသိရိဝှယနော၊ သုစိသမ္မတ ဗိန္ဒုသရော စုသဘော။|
      block |သရိတံပတိ စဏ္ဍိ ဇရာကပိနာ၊ အထ မက္ကဋိယာ ဝကကေန ဒသာတိ။|
      block |သင်္ကပ္ပေါ ပဒုမော စေဝ၊ ဥဒပါနေန တတိယံ။|
      block |အဗ္ဘန္တရံ ဃဋဘေဒံ၊ တိကနိပါတမှိလင်္ကတန္တိ။|
    stand |ဝကဇာတကံ ဒသမံ။|
    stand |ကုမ္ဘဝဂ္ဂေါ ပဉ္စမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |တိကနိပါတံ နိဋ္ဌိတံ။|
