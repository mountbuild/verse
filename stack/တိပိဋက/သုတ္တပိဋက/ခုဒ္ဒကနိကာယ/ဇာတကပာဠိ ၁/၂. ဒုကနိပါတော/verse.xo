block |၂။ ဒုကနိပါတော|
  block |၁။ ဒဠှဝဂ္ဂေါ|
    count |  |
    block |၁၅၁။ ရာဇောဝါဒဇာတကံ ၂-၁-၁|
    count |၁|
      block |ဒဠှံ ဒဠှဿ ခိပတိ၊ ဗလ္လိကော မုဒုနာ မုဒုံ။|
      block |သာဓုမ္ပိ သာဓုနာ ဇေတိ၊ အသာဓုမ္ပိ အသာဓုနာ။|
      block |ဧတာဒိသော အယံ ရာဇာ၊ မဂ္ဂါ ဥယျာဟိ သာရထိ။|
    count |၂|
      block |အက္ကောဓေန ဇိနေ ကောဓံ၊ အသာဓုံ သာဓုနာ ဇိနေ။|
      block |ဇိနေ ကဒရိယံ ဒာနေန၊ သစ္စေနာလိကဝါဒိနံ။|
      block |ဧတာဒိသော အယံ ရာဇာ၊ မဂ္ဂါ ဥယျာဟိ သာရထီတိ။|
    stand |ရာဇောဝါဒဇာတကံ ပဌမံ။|
    count |  |
      block |သာနိ ကမ္မာနိ တပ္ပေန္တိ၊ ဥဏှံဝဇ္ဈောဟိတံ မုခေ။|
    block |၁၅၂ အသမေက္ခိတကမ္မန္တံ၊ တုရိတာဘိနိပါတိနံ။|
    count |၄|
      block |သီဟော စ သီဟနာဒေန၊ ဒဒ္ဒရံ အဘိနာဒယိ။|
      block |သုတွာ သီဟဿ နိဂ္ဃောသံ၊ သိင်္ဂါလော ဒဒ္ဒရေ ဝသံ။|
      block |ဘီတော သန္တာသမာပါဒိ၊ ဟဒယဉ္စဿ အပ္ဖလီတိ။|
    stand |သိင်္ဂါလဇာတကံ ဒုတိယံ။|
    count |  |
    block |၁၅၃။ သူကရဇာတကံ ၂-၁-၃|
    count |၅|
      block |စတုပ္ပဒော အဟံ သမ္မ၊ တွမ္ပိ သမ္မ စတုပ္ပဒော။|
      block |ဧဟိ သမ္မ နိဝတ္တဿု၊ ကိံ နု ဘီတော ပလာယသိ။|
    count |၆|
      block |အသုစိ ပူတိလောမောသိ၊ ဒုဂ္ဂန္ဓော ဝါသိ သူကရ။|
      block |သစေ ယုဇ္ဈိတုကာမောသိ၊ ဇယံ သမ္မ ဒဒာမိ တေတိ။|
    stand |သူကရဇာတကံ တတိယံ။|
    count |  |
    block |၁၅၄။ ဥရဂဇာတက ၂-၁-၄|
    count |၇|
      block |ဣဓူရဂါနံ ပဝရော ပဝိဋ္ဌော၊ သေလဿ ဝဏ္ဏေန ပမောက္ခမိစ္ဆံ။|
      block |ဗြဟ္မဉ္စ ဝဏ္ဏံ အပစာယမာနော၊ ဗုဘုက္ခိတော နော ဝိတရာမိ ဘောတ္တုံ။|
    count |၈|
      block |သော ဗြဟ္မဂုတ္တော စိရမေဝ ဇီဝ၊ ဒိဗျာ စ တေ ပါတုဘဝန္တု ဘက္ခါ။|
      block |ယော ဗြဟ္မဝဏ္ဏံ အပစာယမာနော၊ ဗုဘုက္ခိတော နော ဝိတရာသိ ဘောတ္တုန္တိ။|
    stand |ဥရဂဇာတကံ စတုတ္ထံ။|
    count |  |
    block |၁၅၅။ ဘဂ္ဂဇာတကံ ၂-၁-၅|
    count |၉|
      block |ဇီဝ ဝဿသတံ ဘဂ္ဂ၊ အပရာနိ စ ဝီသတိံ။|
      block |မာ မံ ပိသာစာ ခါဒန္တု၊ ဇီဝ တွံ သရဒော သတံ။|
    count |၁၀|
      block |တွမ္ပိ ဝဿသတံ ဇီဝ၊ အပရာနိ စ ဝီသတိံ။|
      block |ဝိသံ ပိသာစာ ခါဒန္တု၊ ဇီဝ တွံ သရဒော သတန္တိ။|
    stand |ဘဂ္ဂဇာတကံ ပဉ္စမံ။|
    count |  |
    block |၁၅၆။ အလီနစိတ္တဇာတကံ ၂-၁-၆|
    count |၁၁|
      block |အလီနစိတ္တံ နိဿာယ၊ ပဟဋ္ဌာ မဟတီ စမူ။|
      block |ကောသလံ သေနာသန္တုဋ္ဌံ၊ ဇီဝဂ္ဂါဟံ အဂါဟယိ။|
    count |၁၂|
      block |ဧဝံ နိဿယသမ္ပန္နော၊ ဘိက္ခု အာရဒ္ဓဝီရိယော။|
      block |ဘာဝယံ ကုသလံ ဓမ္မံ၊ ယောဂက္ခေမဿ ပတ္တိယာ။|
      block |ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။|
    stand |အလီနစိတ္တဇာတကံ ဆဋ္ဌံ။|
    count |  |
    block |၁၅၇။ ဂုဏဇာတကံ ၂-၁-၇|
    count |၁၃|
      block |ယေန ကာမံ ပဏာမေတိ၊ ဓမ္မော ဗလဝတံ မိဂီ။|
      block |ဥန္နဒန္တီ ဝိဇာနာဟိ၊ ဇာတံ သရဏတော ဘယံ။|
    count |၁၄|
      block |အပိ စေပိ ဒုဗ္ဗလော မိတ္တော၊ မိတ္တဓမ္မေသု တိဋ္ဌတိ။|
      block |သော ဉာတကော စ ဗန္ဓု စ၊ သော မိတ္တော သော စ မေ သခါ။|
      block |ဒာဌိနိ မာတိမညိတ္ထော၊ သိင်္ဂါလော မမ ပါဏဒောတိ။|
    stand |ဂုဏဇာတကံ သတ္တမံ။|
    count |  |
    block |၁၅၈။ သုဟနုဇာတကံ ၂-၁-၈|
    count |၁၅|
      block |နယိဒံ ဝိသမသီလေန၊ သောဏေန သုဟနူ သဟ။|
      block |သုဟနူပိ တာဒိသောယေဝ၊ ယော သောဏဿ သဂေါစရော။|
    count |၁၆|
      block |ပက္ခန္ဒိနာ ပဂဗ္ဘေန၊ နိစ္စံ သန္ဒာနခါဒိနာ။|
      block |သမေတိ ပါပံ ပါပေန၊ သမေတိ အသတာ အသန္တိ။|
    stand |သုဟနုဇာတကံ အဋ္ဌမံ။|
    count |  |
    block |၁၅၉။ မောရဇာတကံ ၂-၁-၉|
    count |၁၇|
      block |ဥဒေတယံ စက္ခုမာ ဧကရာဇာ၊ ဟရိဿဝဏ္ဏော ပထဝိပ္ပဘာသော။|
      block |တံ တံ နမဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ဒိဝသံ။|
      block |ယေ ဗြာဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။|
      block |နမတ္ထု ဗုဒ္ဓါနံ နမတ္ထု ဗောဓိယာ၊ နမော ဝိမုတ္တာနံ နမော ဝိမုတ္တိယာ။|
      block |ဣမံ သော ပရိတ္တံ ကတွာ၊ မောရော စရတိ ဧသနာ။|
    count |၁၈|
      block |အပေတယံ စက္ခုမာ ဧကရာဇာ၊ ဟရိဿဝဏ္ဏော ပထဝိပ္ပဘာသော။|
      block |တံ တံ နမ္မဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ရတ္တိံ။|
      block |ယေ ဗြာဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။|
      block |နမတ္ထု ဗုဒ္ဓါနံ နမတ္ထု ဗောဓိယာ၊ နမော ဝိမုတ္တာနံ နမော ဝိမုတ္တိယာ။|
      block |ဣမံ သော ပရိတ္တံ ကတွာ၊ မောရော ဝါသမကပ္ပယီတိ။|
    stand |မောရဇာတကံ နဝမံ။|
    count |  |
    block |၁၆၀။ ဝိနီလဇာတကံ ၂-၁-၁၀|
    count |၁၉|
      block |ဧဝမေဝ နူန ရာဇာနံ၊ ဝေဒေဟံ မိထိလဂ္ဂဟံ။|
      block |အဿာ ဝဟန္တိ အာဇညာ၊ ယထာ ဟံသာ ဝိနီလကံ။|
    count |၂၀|
      block |ဝိနီလ ဒုဂ္ဂံ ဘဇသိ၊ အဘူမိံ တာတ သေဝသိ။|
      block |ဂါမန္တကာနိ သေဝဿု၊ ဧတံ မာတာလယံ တဝါတိ။|
      block |ဝရဗလ္လိက ဒဒ္ဒရ သူကရကော၊ ဥရဂူတ္တမ ပဉ္စမဘဂ္ဂဝရော။|
      block |မဟတီစမု ယာဝ သိင်္ဂါလဝရော၊ သုဟနုတ္တမ မောရ ဝိနီလံ ဒသာတိ။|
    stand |ဝိနီလဇာတကံ ဒသမံ။|
    stand |ဒဠှဝဂ္ဂေါ ပဌမော။|
    block |တဿုဒ္ဒာနံ|
  block |၂။ သန္ထဝဝဂ္ဂေါ|
    count |  |
    block |၁၆၁။ ဣန္ဒသမာနဂေါတ္တဇာတကံ ၂-၂-၁|
    count |၂၁|
      block |န သန္ထဝံ ကာပုရိသေန ကယိရာ၊ အရိယော အနရိယေန ပဇာနမတ္ထံ။|
      block |စိရာနုဝုတ္ထောပိ ကရောတိ ပါပံ၊ ဂဇော ယထာ ဣန္ဒသမာနဂေါတ္တံ။|
    count |၂၂|
      block |ယံ တွေဝ ဇညာ သဒိသော မမန္တိ၊ သီလေန ပညာယ သုတေန စာပိ။|
      block |တေနေဝ မေတ္တိံ ကယိရာထ သဒ္ဓိံ၊ သုခေါ ဟဝေ သပ္ပုရိသေန သင်္ဂမောတိ။|
    stand |ဣန္ဒသမာနဂေါတ္တဇာတကံ ပဌမံ။|
    count |  |
    block |၁၆၂။ သန္ထဝဇာတကံ ၂-၂-၂|
    count |၂၃|
      block |န သန္ထဝသ္မာ ပရမတ္ထိ ပါပိယော၊ ယော သန္ထဝေါ ကာပုရိသေန ဟောတိ။|
      block |သန္တပ္ပိတော သပ္ပိနာ ပါယသေန၊ ကိစ္ဆာကတံ ပဏ္ဏကုဋိံ အဒယှိ။|
    count |၂၄|
      block |န သန္ထဝသ္မာ ပရမတ္ထိ သေယျော၊ ယော သန္ထဝေါ သပ္ပုရိသေန ဟောတိ။|
      block |သီဟဿ ဗျဂ္ဃဿ စ ဒီပိနော စ၊ သာမာ မုခံ လေဟတိ သန္ထဝေနာတိ။|
    stand |သန္ထဝဇာတကံ ဒုတိယံ။|
    count |  |
    block |၁၆၃။ သုသီမဇာတကံ ၂-၂-၃|
    count |၂၅|
      block |ကာဠာ မိဂါ သေတဒန္တာ တဝီမေ၊ ပရောသတံ ဟေမဇာလာဘိဆန္နာ။|
      block |တေ တေ ဒဒာမီတိ သုသီမ ဗြူသိ၊ အနုဿရံ ပေတ္တိပိတာမဟာနံ။|
    count |၂၆|
      block |ကာဠာ မိဂါ သေတဒန္တာ မမီမေ၊ ပရောသတံ ဟေမဇာလာဘိစ္ဆန္နာ။|
      block |တေ တေ ဒဒာမီတိ ဝဒာမိ မာဏဝ၊ အနုဿရံ ပေတ္တိပိတာမဟာနန္တိ။|
    stand |သုသီမဇာတကံ တတိယံ။|
    count |  |
    block |၁၆၄။ ဂိဇ္ဈဇာတကံ ၂-၂-၄|
    count |၂၇|
      block |ယံ နု ဂိဇ္ဈော ယောဇနသတံ၊ ကုဏပါနိ အဝေက္ခတိ။|
      block |ကသ္မာ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈသိ။|
    count |၂၈|
      block |ယဒာ ပရာဘဝေါ ဟောတိ၊ ပေါသော ဇီဝိတသင်္ခယေ။|
      block |အထ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈတီတိ။|
    stand |ဂိဇ္ဈဇာတကံ စတုတ္ထံ။|
    count |  |
    block |၁၆၅။ နကုလဇာတကံ ၂-၂-၅|
    count |၂၉|
      block |သန္ဓိံ ကတွာ အမိတ္တေန၊ အဏ္ဍဇေန ဇလာဗုဇ။|
      block |ဝိဝရိယ ဒာဌံ သေသိ၊ ကုတော တေ ဘယမာဂတံ။|
    count |၃၀|
      block |သင်္ကေထေဝ အမိတ္တသ္မိံ၊ မိတ္တသ္မိမ္ပိ န ဝိဿသေ။|
      block |အဘယာ ဘယမုပ္ပန္နံ၊ အပိ မူလာနိ ကန္တတီတိ။|
    stand |နကုလဇာတကံ ပဉ္စမံ။|
    count |  |
    block |၁၆၆။ ဥပသာဠကဇာတကံ ၂-၂-၆|
    count |၃၁|
      block |ဥပသာဠကနာမာနိ၊ သဟဿာနိ စတုဒ္ဒသ။|
      block |အသ္မိံ ပဒေသေ ဒဍ္ဎာနိ၊ နတ္ထိ လောကေ အနာမတံ။|
    count |၃၂|
      block |ယမှိ သစ္စဉ္စ ဓမ္မော စ၊ အဟိံသာ သံယမော ဒမော။|
      block |ဧတံ အရိယာ သေဝန္တိ၊ ဧတံ လောကေ အနာမတန္တိ။|
    stand |ဥပသာဠကဇာတကံ ဆဋ္ဌံ။|
    count |  |
    block |၁၆၇။ သမိဒ္ဓိဇာတကံ ၂-၂-၇|
    count |၃၃|
      block |အဘုတွာ ဘိက္ခသိ ဘိက္ခု၊ န ဟိ ဘုတွာန ဘိက္ခသိ။|
      block |ဘုတွာန ဘိက္ခု ဘိက္ခဿု၊ မာ တံ ကာလော ဥပစ္စဂါ။|
    count |၃၄|
      block |ကာလံ ဝေါဟံ န ဇာနာမိ၊ ဆန္နော ကာလော န ဒိဿတိ။|
      block |တသ္မာ အဘုတွာ ဘိက္ခါမိ၊ မာ မံ ကာလော ဥပစ္စဂါတိ။|
    stand |သမိဒ္ဓိဇာတကံ သတ္တမံ။|
    count |  |
    block |၁၆၈။ သကုဏဂ္ဃိဇာတကံ ၂-၂-၈|
    count |၃၅|
      block |သေနော ဗလသာ ပတမာနော၊ လာပံ ဂေါစရဌာယိနံ။|
      block |သဟသာ အဇ္ဈပ္ပတ္တောဝ၊ မရဏံ တေနုပါဂမိ။|
    count |၃၆|
      block |သောဟံ နယေန သမ္ပန္နော၊ ပေတ္တိကေ ဂေါစရေ ရတော။|
      block |အပေတသတ္တု မောဒာမိ၊ သမ္ပဿံ အတ္ထမတ္တနောတိ။|
    stand |သကုဏဂ္ဃိဇာတကံ အဋ္ဌမံ။|
    count |  |
    block |၁၆၉။ အရကဇာတကံ ၂-၂-၉|
    count |၃၇|
      block |ယော ဝေ မေတ္တေန စိတ္တေန၊ သဗ္ဗလောကာနုကမ္ပတိ။|
      block |ဥဒ္ဓံ အဓော စ တိရိယံ၊ အပ္ပမာဏေန သဗ္ဗသော။|
    count |၃၈|
      block |အပ္ပမာဏံ ဟိတံ စိတ္တံ၊ ပရိပုဏ္ဏံ သုဘာဝိတံ။|
      block |ယံ ပမာဏကတံ ကမ္မံ၊ န တံ တတြာဝသိဿတီတိ။|
    stand |အရကဇာတကံ နဝမံ။|
    count |  |
    block |၁၇၀။ ကကဏ္ဋကဇာတကံ ၂-၂-၁၀|
    count |၃၉|
      block |နာယံ ပုရေ ဥဏ္ဏမတိ၊ တောရဏဂ္ဂေ ကကဏ္ဋကော။|
      block |မဟောသဓ ဝိဇာနာဟိ၊ ကေန ထဒ္ဓေါ ကကဏ္ဋကော။|
    count |၄၀|
      block |အလဒ္ဓပုဗ္ဗံ လဒ္ဓါန၊ အဍ္ဎမာသံ ကကဏ္ဋကော။|
      block |အတိမညတိ ရာဇာနံ၊ ဝေဒေဟံ မိထိလဂ္ဂဟန္တိ။|
      block |အထ ဣန္ဒသမာန သပဏ္ဏကုဋိ၊ သုသိမုတ္တမ ဂိဇ္ဈ ဇလာဗုဇကော။|
      block |ဥပသာဠက ဘိက္ခု သလာပဝရော၊ အထ မေတ္တဝရော ဒသပုဏ္ဏမတီတိ။|
    stand |ကကဏ္ဋကဇာတကံ ဒသမံ။|
    stand |သန္ထဝဝဂ္ဂေါ ဒုတိယော။|
    block |တဿုဒ္ဒာနံ|
  block |၃။ ကလျာဏဝဂ္ဂေါ|
    count |  |
    block |၁၇၁။ ကလျာဏဓမ္မဇာတကံ ၂-၃-၁|
    count |၄၁|
      block |ကလျာဏဓမ္မောတိ ယဒာ ဇနိန္ဒ၊ လောကေ သမညံ အနုပါပုဏာတိ။|
      block |တသ္မာ န ဟိယျေထ နရော သပညော၊ ဟိရိယာပိ သန္တော ဓုရမာဒိယန္တိ။|
    count |၄၂|
      block |သာယံ သမညာ ဣဓ မဇ္ဇ ပတ္တာ၊ ကလျာဏဓမ္မောတိ ဇနိန္ဒ လောကေ။|
      block |တာဟံ သမေက္ခံ ဣဓ ပဗ္ဗဇိဿံ၊ န ဟိ မတ္ထိ ဆန္ဒော ဣဓ ကာမဘောဂေတိ။|
    stand |ကလျာဏဓမ္မဇာတကံ ပဌမံ။|
    count |  |
    block |၁၇၂။ ဒဒ္ဒရဇာတကံ ၂-၃-၂|
    count |၄၃|
      block |ကော နု သဒ္ဒေန မဟတာ၊ အဘိနာဒေတိ ဒဒ္ဒရံ။|
      block |တံ သီဟာ နပ္ပဋိနဒန္တိ၊ ကော နာမေသော မိဂါဓိဘူ။|
    count |၄၄|
      block |အဓမော မိဂဇာတာနံ၊ သိင်္ဂါလော တာတ ဝဿတိ။|
      block |ဇာတိမဿ ဇိဂုစ္ဆန္တာ၊ တုဏှီ သီဟာ သမစ္ဆရေတိ။|
    stand |ဒဒ္ဒရဇာတကံ ဒုတိယံ။|
    count |  |
    block |၁၇၃။ မက္ကဋဇာတကံ ၂-၃-၃|
    count |၄၅|
      block |တာတ မာဏဝကော ဧသော၊ တာလမူလံ အပဿိတော။|
      block |အဂါရကဉ္စိဒံ အတ္ထိ၊ ဟန္ဒ ဒေမဿဂါရကံ။|
    count |၄၆|
      block |မာ ခေါ တွံ တာတ ပက္ကောသိ၊ ဒူသေယျ နော အဂါရကံ။|
      block |နေတာဒိသံ မုခံ ဟောတိ၊ ဗြာဟ္မဏဿ သုသီလိနောတိ။|
    stand |မက္ကဋဇာတကံ တတိယံ။|
    count |  |
    block |၁၇၄။ ဒုဗ္ဘိယမက္ကဋဇာတကံ ၂-၃-၄|
    count |၄၇|
      block |အဒမှ တေ ဝါရိ ပဟူတရူပံ၊ ဃမ္မာဘိတတ္တဿ ပိပါသိတဿ။|
      block |သော ဒာနိ ပိတွာန ကိရိင်္ကရောသိ၊ အသင်္ဂမော ပါပဇနေန သေယျော။|
    count |၄၈|
      block |ကော တေ သုတော ဝါ ဒိဋ္ဌော ဝါ၊ သီလဝါ နာမ မက္ကဋော။|
      block |ဣဒာနိ ခေါ တံ ဩဟစ္ဆံ၊ ဧသာ အသ္မာက ဓမ္မတာတိ။|
    stand |ဒုဗ္ဘိယမက္ကဋဇာတကံ စတုတ္ထံ။|
    count |  |
    block |၁၇၅။ အာဒိစ္စုပဋ္ဌာနဇာတကံ ၂-၃-၅|
    count |၄၉|
      block |သဗ္ဗေသု ကိရ ဘူတေသု၊ သန္တိ သီလသမာဟိတာ။|
      block |ပဿ သာခါမိဂံ ဇမ္မံ၊ အာဒိစ္စမုပတိဋ္ဌတိ။|
    count |၅၀|
      block |နာဿ သီလံ ဝိဇာနာထ၊ အနညာယ ပသံသထ။|
      block |အဂ္ဂိဟုတ္တဉ္စ ဥဟန္နံ၊ ဒွေ စ ဘိန္နာ ကမဏ္ဍလူတိ။|
    stand |အာဒိစ္စုပဋ္ဌာနဇာတကံ ပဉ္စမံ။|
    count |  |
    block |၁၇၆။ ကဠာယမုဋ္ဌိဇာတကံ ၂-၃-၆|
    count |၅၁|
      block |ဗာလော ဝတာယံ ဒုမသာခဂေါစရော၊ ပညာ ဇနိန္ဒ နယိမဿ ဝိဇ္ဇတိ။|
      block |ကဠာယမုဋ္ဌိံ အဝကိရိယ ကေဝလံ၊ ဧကံ ကဠာယံ ပတိတံ ဂဝေသတိ။|
    count |၅၂|
      block |ဧဝမေဝ မယံ ရာဇ၊ ယေ စညေ အတိလောဘိနော။|
      block |အပ္ပေန ဗဟုံ ဇိယျာမ၊ ကဠာယေနေဝ ဝါနရောတိ။|
    stand |ကဠာယမုဋ္ဌိဇာတကံ ဆဋ္ဌံ။|
    count |  |
    block |၁၇၇။ တိန္ဒုကဇာတကံ ၂-၃-၇|
    count |၅၃|
      block |ဓနုဟတ္ထကလာပေဟိ၊ နေတ္တိံ သဝရဓာရိဘိ။|
      block |သမန္တာ ပရိကိဏ္ဏမှ၊ ကထံ မောက္ခေါ ဘဝိဿတိ။|
    count |၅၄|
      block |အပ္ပေဝ ဗဟုကိစ္စာနံ၊ အတ္ထော ဇာယေထ ကောစိ နံ။|
      block |အတ္ထိ ရုက္ခဿ အစ္ဆိန္နံ၊ ခဇ္ဇထညေဝ တိန္ဒုကန္တိ။|
    stand |တိန္ဒုကဇာတကံ သတ္တမံ။|
    count |  |
    block |၁၇၈။ ကစ္ဆပဇာတကံ ၂-၃-၈|
    count |၅၅|
      block |ဇနိတ္တံ မေ ဘဝိတ္တံ မေ၊ ဣတိ ပင်္ကေ အဝဿယိံ။|
      block |တံ မံ ပင်္ကော အဇ္ဈဘဝိ၊ ယထာ ဒုဗ္ဗလကံ တထာ။|
      block |တံ တံ ဝဒာမိ ဘဂ္ဂဝ၊ သုဏောဟိ ဝစနံ မမ။|
    count |၅၆|
      block |ဂါမေ ဝါ ယဒိ ဝါ ရညေ၊ သုခံ ယတြာဓိဂစ္ဆတိ။|
      block |တံ ဇနိတ္တံ ဘဝိတ္တဉ္စ၊ ပုရိသဿ ပဇာနတော။|
      block |ယမှိ ဇီဝေ တမှိ ဂစ္ဆေ၊ န နိကေတဟတော သိယာတိ။|
    block |ကစ္ဆပဇာတကံ အဋ္ဌမံ။|
    count |  |
    block |၁၇၉။ သတဓမ္မဇာတကံ ၂-၃-၉|
    count |၅၇|
      block |တဉ္စ အပ္ပဉ္စ ဥစ္ဆိဋ္ဌံ၊ တဉ္စ ကိစ္ဆေန နော အဒာ။|
      block |သောဟံ ဗြာဟ္မဏဇာတိကော၊ ယံ ဘုတ္တံ တမ္ပိ ဥဂ္ဂတံ။|
    count |၅၈|
      block |ဧဝံ ဓမ္မံ နိရံကတွာ၊ ယော အဓမ္မေန ဇီဝတိ။|
      block |သတဓမ္မောဝ လာဘေန၊ လဒ္ဓေနပိ န နန္ဒတီတိ။|
    stand |သတဓမ္မဇာတကံ နဝမံ။|
    count |  |
    block |၁၈၀။ ဒုဒ္ဒဒဇာတကံ ၂-၃-၁၀|
    count |၅၉|
      block |ဒုဒ္ဒဒံ ဒဒမာနာနံ၊ ဒုက္ကရံ ကမ္မ ကုဗ္ဗတံ။|
      block |အသန္တော နာနုကုဗ္ဗန္တိ၊ သတံ ဓမ္မော ဒုရန္နယော။|
    count |၆၀|
      block |တသ္မာ သတဉ္စ အသတံ၊ နာနာ ဟောတိ ဣတော ဂတိ။|
      block |အသန္တော နိရယံ ယန္တိ၊ သန္တော သဂ္ဂပရာယဏာတိ။|
      block |သုသမညမိဂါဓိဘူ မာဏဝကော၊ ဝါရိပဟူတရူပါဒိစ္စုပဋ္ဌာနာ။|
      block |သကဠာယသတိန္ဒုကပင်္က ပုန၊ သတဓမ္မ သုဒုဒ္ဒဒကေန ဒသာတိ။|
    stand |ဒုဒ္ဒဒဇာတကံ ဒသမံ။|
    stand |ကလျာဏဝဂ္ဂေါ တတိယော။|
    block |တဿုဒ္ဒာနံ|
  block |၄။ အသဒိသဝဂ္ဂေါ|
    count |  |
    block |၁၈၁။ အသဒိသဇာတကံ ၂-၄-၁|
    count |၆၁|
      block |ဓနုဂ္ဂဟော အသဒိသော၊ ရာဇပုတ္တော မဟဗ္ဗလော။|
      block |ဒူရေပါတီ အက္ခဏဝေဓီ၊ မဟာကာယပ္ပဒာလနော။|
    count |၆၂|
      block |သဗ္ဗာမိတ္တေ ရဏံ ကတွာ၊ န စ ကဉ္စိ ဝိဟေဌယိ။|
      block |ဘာတရံ သောတ္ထိံ ကတွာန၊ သံယမံ အဇ္ဈုပါဂမီတိ။|
    stand |အသဒိသဇာတကံ ပဌမံ။|
    count |  |
    block |၁၈၂။ သင်္ဂါမာဝစရဇာတကံ ၂-၄-၂|
    count |၆၃|
      block |သင်္ဂါမာဝစရော သူရော၊ ဗလဝါ ဣတိ ဝိဿုတော။|
      block |ကိံ နု တောရဏမာသဇ္ဇ၊ ပဋိက္ကမသိ ကုဉ္ဇရ။|
    count |၆၄|
      block |ဩမဒ္ဒ ခိပ္ပံ ပလိဃံ၊ ဧသိကာနိ စ အဗ္ဗဟ။|
      block |တောရဏာနိ စ မဒ္ဒိတွာ၊ ခိပ္ပံ ပဝိသ ကုဉ္ဇရာတိ။|
    stand |သင်္ဂါမာဝစရဇာတကံ ဒုတိယံ။|
    count |  |
    block |၁၈၃။ ဝါလောဒကဇာတကံ ၂-၄-၃|
    count |၆၅|
      block |ဝါလောဒကံ အပ္ပရသံ နိဟီနံ၊ ပိတွာ မဒော ဇာယတိ ဂဒြဘာနံ။|
      block |ဣမဉ္စ ပိတွာန ရသံ ပဏီတံ၊ မဒော န သဉ္ဇာယတိ သိန္ဓဝါနံ။|
    count |၆၆|
      block |အပ္ပံ ပိဝိတွာန နိဟီနဇစ္စော၊ သော မဇ္ဇတီ တေန ဇနိန္ဒ ပုဋ္ဌော။|
      block |ဓောရယှသီလီ စ ကုလမှိ ဇာတော၊ န မဇ္ဇတီ အဂ္ဂရသံ ပိဝိတွာတိ။|
    stand |ဝါလောဒကဇာတကံ တတိယံ။|
    count |  |
    block |၁၈၄။ ဂိရိဒတ္တဇာတကံ ၂-၄-၄|
    count |၆၇|
      block |ဒူသိတော ဂိရိဒတ္တေန၊ ဟယော သာမဿ ပဏ္ဍဝေါ။|
      block |ပေါရာဏံ ပကတိံ ဟိတွာ၊ တဿေဝါနုဝိဓိယျတိ။|
    count |၆၈|
      block |သစေ စ တနုဇော ပေါသော၊ သိခရာကာရ ကပ္ပိတော။|
      block |အာနနေ နံ ဂဟေတွာန၊ မဏ္ဍလေ ပရိဝတ္တယေ။|
      block |ခိပ္ပမေဝ ပဟန္တွာန၊ တဿေဝါနုဝိဓိယျတီတိ။|
    stand |ဂိရိဒတ္တဇာတကံ စတုတ္ထံ။|
    count |  |
    block |၁၈၅။ အနဘိရတိဇာတကံ ၂-၄-၅|
    count |၆၉|
      block |ယထောဒကေ အာဝိလေ အပ္ပသန္နေ၊ န ပဿတိ သိပ္ပိကသမ္ဗုကဉ္စ။|
      block |သက္ခရံ ဝါလုကံ မစ္ဆဂုမ္ဗံ၊ ဧဝံ အာဝိလမှိ စိတ္တေ။|
      block |န ပဿတိ အတ္တဒတ္ထံ ပရတ္ထံ။|
    count |၇၀|
      block |ယထောဒကေ အစ္ဆေ ဝိပ္ပသန္နေ၊ သော ပဿတိ သိပ္ပိကသမ္ဗုကဉ္စ။|
      block |သက္ခရံ ဝါလုကံ မစ္ဆဂုမ္ဗံ၊ ဧဝံ အနာဝိလမှိ စိတ္တေ။|
      block |သော ပဿတိ အတ္တဒတ္ထံ ပရတ္ထန္တိ။|
    stand |အနဘိရတိဇာတကံ ပဉ္စမံ။|
    count |  |
    block |၁၈၆။ ဒဓိဝါဟနဇာတကံ ၂-၄-၆|
    count |၇၁|
      block |ဝဏ္ဏဂန္ဓရသူပေတော၊ အမ္ဗောယံ အဟုဝါ ပုရေ။|
      block |တမေဝ ပူဇံ လဘမာနော၊ ကေနမ္ဗော ကဋုကပ္ဖလော။|
    count |၇၂|
      block |ပုစိမန္ဒပရိဝါရော၊ အမ္ဗော တေ ဒဓိဝါဟန။|
      block |မူလံ မူလေန သံသဋ္ဌံ၊ သာခါ သာခါ နိသေဝရေ။|
      block |အသာတသန္နိဝါသေန၊ တေနမ္ဗော ကဋုကပ္ဖလောတိ။|
    stand |ဒဓိဝါဟနဇာတကံ ဆဋ္ဌံ။|
    count |  |
    block |၁၈၇။ စတုမဋ္ဌဇာတကံ ၂-၄-၇|
    count |၇၃|
      block |ဥစ္စေ ဝိဋဘိမာရုယှ၊ မန္တယဝှော ရဟောဂတာ။|
      block |နီစေ ဩရုယှ မန္တဝှော၊ မိဂရာဇာပိ သောဿတိ။|
    count |၇၄|
      block |ယံ သုဝဏ္ဏော သုဝဏ္ဏေန၊ ဒေဝေါ ဒေဝေန မန္တယေ။|
      block |ကိံ တေတ္ထ စတုမဋ္ဌဿ၊ ဗိလံ ပဝိသ ဇမ္ဗုကာတိ။|
    stand |စတုမဋ္ဌဇာတကံ သတ္တမံ။|
    count |  |
    block |၁၈၈။ သီဟကောတ္ထုဇာတကံ ၂-၄-၈|
    count |၇၅|
      block |သီဟင်္ဂုလီ သီဟနခေါ၊ သီဟပါဒပတိဋ္ဌိတော။|
      block |သော သီဟော သီဟသင်္ဃမှိ၊ ဧကော နဒတိ အညထာ။|
    count |၇၆|
      block |မာ တွံ နဒိ ရာဇပုတ္တ၊ အပ္ပသဒ္ဒော ဝနေ ဝသ။|
      block |သရေန ခေါ တံ ဇာနေယျုံ၊ န ဟိ တေ ပေတ္တိကော သရောတိ။|
    stand |သီဟကောတ္ထုဇာတကံ အဋ္ဌမံ။|
    count |  |
    block |၁၈၉။ သီဟစမ္မဇာတကံ ၂-၄-၉|
    count |၇၇|
      block |နေတံ သီဟဿ နဒိတံ၊ န ဗျဂ္ဃဿ န ဒီပိနော။|
      block |ပါရုတော သီဟစမ္မေန၊ ဇမ္မော နဒတိ ဂဒြဘော။|
    count |၇၈|
      block |စိရမ္ပိ ခေါ တံ ခါဒေယျ၊ ဂဒြဘော ဟရိတံ ယဝံ။|
      block |ပါရုတော သီဟစမ္မေန၊ ရဝမာနောဝ ဒူသယီတိ။|
    stand |သီဟစမ္မဇာတကံ နဝမံ။|
    count |  |
    block |၁၉၀။ သီလာနိသံသဇာတကံ ၂-၄-၁၀|
    count |၇၉|
      block |ပဿ သဒ္ဓါယ သီလဿ၊ စာဂဿ စ အယံ ဖလံ။|
      block |နာဂေါ နာဝါယ ဝဏ္ဏေန၊ သဒ္ဓံ ဝဟတုပါသကံ။|
    count |၈၀|
      block |သဗ္ဘိရေဝ သမာသေထ၊ သဗ္ဘိ ကုဗ္ဗေထ သန္ထဝံ။|
      block |သတဉှိ သန္နိဝါသေန၊ သောတ္ထိံ ဂစ္ဆတိ နှာပိတောတိ။|
      block |ဓနုဂ္ဂဟ ကုဉ္ဇရ အပ္ပရသော၊ ဂိရိဒတ္တမနာဝိလစိတ္တဝရံ။|
      block |ဒဓိဝါဟန ဇမ္ဗူက သီဟနခေါ၊ ဟရိတယဝ နာဂဝရေန ဒသာတိ။|
    stand |သီလာနိသံသဇာတကံ ဒသမံ။|
    stand |အသဒိသဝဂ္ဂေါ စတုတ္ထော။|
    block |တဿုဒ္ဒာနံ|
  block |၅။ ရုဟကဝဂ္ဂေါ|
    count |  |
    block |၁၉၁။ ရုဟကဇာတကံ ၂-၅-၁|
    count |၈၁|
      block |အပိ ရုဟက ဆိန္နာပိ၊ ဇိယာ သန္ဓီယတေ ပုန။|
      block |သန္ဓီယဿု ပုရာဏိယာ၊ မာ ကောဓဿ ဝသံ ဂမိ။|
    count |၈၂|
      block |ဝိဇ္ဇမာနေသု ဝါကေသု၊ ဝိဇ္ဇမာနေသု ကာရိသု။|
      block |အညံ ဇိယံ ကရိဿာမိ၊ အလညေဝ ပုရာဏိယာတိ။|
    stand |ရုဟကဇာတကံ ပဌမံ။|
    count |  |
    block |၁၉၂။ သိရိကာဠကဏ္ဏိဇာတကံ ၂-၅-၂|
    count |၈၃|
      block |ဣတ္ထီ သိယာ ရူပဝတီ၊ သာ စ သီလဝတီ သိယာ။|
      block |ပုရိသော တံ န ဣစ္ဆေယျ၊ သဒ္ဒဟာသိ မဟောသဓ။|
    count |၈၄|
      block |သဒ္ဒဟာမိ မဟာရာဇ၊ ပုရိသော ဒုဗ္ဘဂေါ သိယာ။|
      block |သိရီ စ ကာဠကဏ္ဏီ စ၊ န သမေန္တိ ကုဒာစနန္တိ။|
    stand |သိရိကာဠကဏ္ဏိဇာတကံ ဒုတိယံ။|
    count |  |
    block |၁၉၃။ စူဠပဒုမဇာတကံ ၂-၅-၃|
    count |၈၅|
      block |အယမေဝ သာ အဟမပိ သော အနညော၊ အယမေဝ သော ဟတ္ထစ္ဆိန္နော အနညော။|
      block |ယမာဟ ကောမာရပတီ မမန္တိ၊ ဝဇ္ဈိတ္ထိယော နတ္ထိ ဣတ္ထီသု သစ္စံ။|
    count |၈၆|
      block |ဣမဉ္စ ဇမ္မံ မုသလေန ဟန္တွာ၊ လုဒ္ဒံ ဆဝံ ပရဒာရူပသေဝိံ။|
      block |ဣမိဿာ စ နံ ပါပပတိဗ္ဗတာယ၊ ဇီဝန္တိယာ ဆိန္ဒထ ကဏ္ဏနာသန္တိ။|
    stand |စူဠပဒုမဇာတကံ တတိယံ။|
    count |  |
    block |၁၉၄။ မဏိစောရဇာတကံ ၂-၅-၄|
    count |၈၇|
      block |န သန္တိ ဒေဝါ ပဝသန္တိ နူန၊ န ဟိ နူန သန္တိ ဣဓ လောကပါလာ။|
      block |သဟသာ ကရောန္တာနမသညတာနံ၊ န ဟိ နူန သန္တီ ပဋိသေဓိတာရော။|
    count |၈၈|
      block |အကာလေ ဝဿတီ တဿ၊ ကာလေ တဿ န ဝဿတိ။|
      block |သဂ္ဂါ စ စဝတိ ဌာနာ၊ နနု သော တာဝတာ ဟတောတိ။|
    stand |မဏိစောရဇာတကံ စတုတ္ထံ။|
    count |  |
    block |၁၉၅။ ပဗ္ဗတူပတ္ထရဇာတကံ ၂-၅-၅|
    count |၈၉|
      block |ပဗ္ဗတူပတ္ထရေ ရမ္မေ၊ ဇာတာ ပေါက္ခရဏီ သိဝါ။|
      block |တံ သိင်္ဂါလော အပါပါယိ၊ ဇာနံ သီဟေန ရက္ခိတံ။|
    count |၉၀|
      block |ပိဝန္တိ စေ မဟာရာဇ၊ သာပဒာနိ မဟာနဒိံ။|
      block |န တေန အနဒီ ဟောတိ၊ ခမဿု ယဒိ တေ ပိယာတိ။|
    stand |ပဗ္ဗတူပတ္ထရ ဇာတကံ ပဉ္စမံ။|
    count |  |
    block |၁၉၆။ ဝလာဟကဿဇာတကံ ၂-၅-၆|
    count |၉၁|
      block |ယေ န ကာဟန္တိ ဩဝါဒံ၊ နရာ ဗုဒ္ဓေန ဒေသိတံ။|
      block |ဗျသနံ တေ ဂမိဿန္တိ၊ ရက္ခသီဟိဝ ဝါဏိဇာ။|
    count |၉၂|
      block |ယေ စ ကာဟန္တိ ဩဝါဒံ၊ နရာ ဗုဒ္ဓေန ဒေသိတံ။|
      block |သောတ္ထိံ ပါရံ ဂမိဿန္တိ၊ ဝလာဟေနေဝ ဝါဏိဇာတိ။|
    stand |ဝလာဟကဿ ဇာတကံ ဆဋ္ဌံ။|
    count |  |
    block |၁၉၇။ မိတ္တာမိတ္တဇာတကံ ၂-၅-၇|
    count |၉၃|
      block |န နံ ဥမှယတေ ဒိသွာ၊ န စ နံ ပဋိနန္ဒတိ။|
      block |စက္ခူနိ စဿ န ဒဒာတိ၊ ပဋိလောမဉ္စ ဝတ္တတိ။|
    count |၉၄|
      block |ဧတေ ဘဝန္တိ အာကာရာ၊ အမိတ္တသ္မိံ ပတိဋ္ဌိတာ။|
      block |ယေဟိ အမိတ္တံ ဇာနေယျ၊ ဒိသွာ သုတွာ စ ပဏ္ဍိတောတိ။|
    stand |မိတ္တာမိတ္တဇာတကံ သတ္တမံ။|
    count |  |
    block |၁၉၈။ ရာဓဇာတကံ ၂-၅-၈|
    count |၉၅|
      block |ပဝါသာ အာဂတော တာတ၊ ဣဒာနိ နစိရာဂတော။|
      block |ကစ္စိန္နု တာတ တေ မာတာ၊ န အညမုပသေဝတိ။|
    count |၉၆|
      block |န ခေါ ပနေတံ သုဘဏံ၊ ဂိရံ သစ္စုပသံဟိတံ။|
      block |သယေထ ပေါဋ္ဌပါဒောဝ၊ မုမ္မုရေ ဥပကူထိတောတိ။|
    stand |ရာဓဇာတကံ အဋ္ဌမံ။|
    count |  |
    block |၁၉၉။ ဂဟပတိဇာတကံ ၂-၅-၉|
    count |၉၇|
      block |ဥဘယံ မေ န ခမတိ၊ ဥဘယံ မေ န ရုစ္စတိ။|
      block |ယာစာယံ ကောဋ္ဌမောတိဏ္ဏာ၊ နာဒ္ဒသံ ဣတိ ဘာသတိ။|
    count |၉၈|
      block |တံ တံ ဂါမပတိ ဗြူမိ၊ ကဒရေ အပ္ပသ္မိ ဇီဝိတေ။|
      block |ဒွေ မာသေ သင်္ဂရံ ကတွာ၊ မံသံ ဇရဂ္ဂဝံ ကိသံ။|
      block |အပ္ပတ္တကာလေ စောဒေသိ၊ တမ္ပိ မယှံ န ရုစ္စတီတိ။|
    stand |ဂဟပတိဇာတကံ နဝမံ။|
    count |  |
    block |၂၀၀။ သာဓုသီလဇာတကံ ၂-၅-၁၀|
    count |၉၉|
      block |သရီရဒဗျံ ဝုဍ္ဎဗျံ၊ သောဇစ္စံ သာဓုသီလိယံ။|
      block |ဗြာဟ္မဏံ တေဝ ပုစ္ဆာမ၊ ကန္နု တေသံ ဝနိမှသေ။|
    count |၁၀၀|
      block |အတ္ထော အတ္ထိ သရီရသ္မိံ၊ ဝုဍ္ဎဗျဿ နမော ကရေ။|
      block |အတ္ထော အတ္ထိ သုဇာတသ္မိံ၊ သီလံ အသ္မာက ရုစ္စတီတိ။|
      block |အပိရုဟက ရူပဝတီ မုသလော၊ ပဝသန္တိ သပဉ္စမပေါက္ခရဏီ။|
      block |အထ မုတ္တိမဝါဏိဇ ဥမှယတေ၊ စိရအာဂတ ကောဋ္ဌ သရီရ ဒသာတိ။|
    stand |သာဓုသီလဇာတကံ ဒသမံ။|
    stand |ရုဟကဝဂ္ဂေါ ပဉ္စမော။|
    block |တဿုဒ္ဒာနံ|
  block |၆။ နတံဒဠှဝဂ္ဂေါ|
    count |  |
    block |၂၀၁။ ဗန္ဓနာဂါရဇာတကံ ၂-၆-၁|
    count |၁၀၁|
      block |န တံ ဒဠှံ ဗန္ဓနမာဟု ဓီရာ၊ ယဒာယသံ ဒာရုဇပဗ္ဗဇဉ္စ။|
      block |သာရတ္တရတ္တာ မဏိကုဏ္ဍလေသု၊ ပုတ္တေသု ဒာရေသု စ ယာ အပေက္ခါ။|
    count |၁၀၂|
      block |ဧတံ ဒဠှံ ဗန္ဓနမာဟု ဓီရာ၊ ဩဟာရိနံ သိထိလံ ဒုပ္ပမုဉ္စံ။|
      block |ဧတမ္ပိ ဆေတွာန ဝဇန္တိ ဓီရာ၊ အနပေက္ခိနော ကာမသုခံ ပဟာယာတိ။|
    stand |ဗန္ဓနာဂါရဇာတကံ ပဌမံ။|
    count |  |
    block |၂၀၂။ ကေဠိသီလဇာတကံ ၂-၆-၂|
    count |၁၀၃|
      block |ဟံသာ ကောဉ္စာ မယူရာ စ၊ ဟတ္ထယော ပသဒာ မိဂါ။|
      block |သဗ္ဗေ သီဟဿ ဘာယန္တိ၊ နတ္ထိ ကာယသ္မိ တုလျတာ။|
    count |၁၀၄|
      block |ဧဝမေဝ မနုဿေသု၊ ဒဟရော စေပိ ပညဝါ။|
      block |သော ဟိ တတ္ထ မဟာ ဟောတိ၊ နေဝ ဗာလော သရီရဝါတိ။|
    stand |ကေဠိသီလဇာတကံ ဒုတိယံ။|
    count |  |
    block |၂၀၃။ ခဏ္ဍဇာတကံ ၂-၆-၃|
    count |၁၀၅|
      block |ဝိရူပက္ခေဟိ မေ မေတ္တံ၊ မေတ္တံ ဧရာပထေဟိ မေ။|
      block |ဆဗျာပုတ္တေဟိ မေ မေတ္တံ၊ မေတ္တံ ကဏှာဂေါတမကေဟိ စ။|
      block |အပါဒကေဟိ မေ မေတ္တံ၊ မေတ္တံ ဒွိပါဒကေဟိ မေ။|
      block |စတုပ္ပဒေဟိ မေ မေတ္တံ၊ မေတ္တံ ဗဟုပ္ပဒေဟိ မေ။|
      block |မာ မံ အပါဒကော ဟိံသိ၊ မာ မံ ဟိံသိ ဒွိပါဒကော။|
      block |မာ မံ စတုပ္ပဒော ဟိံသိ၊ မာ မံ ဟိံသိ ဗဟုပ္ပဒော။|
      block |သဗ္ဗေ သတ္တာ သဗ္ဗေ ပါဏာ၊ သဗ္ဗေ ဘူတာ စ ကေဝလာ။|
      block |သဗ္ဗေ ဘဒြာနိ ပဿန္တု၊ မာ ကဉ္စိ ပါပမာဂမာ။|
    count |၁၀၆|
      block |အပ္ပမာဏော ဗုဒ္ဓေါ၊ အပ္ပမာဏော ဓမ္မော။|
      block |အပ္ပမာဏော သင်္ဃော၊ ပမာဏဝန္တာနိ သရီသပါနိ။|
      block |အဟိဝိစ္ဆိကသတပဒီ၊ ဥဏ္ဏနာဘိ သရဗူမူသိကာ။|
      block |ကတာ မေ ရက္ခါ ကတာ မေ ပရိတ္တာ၊ ပဋိက္ကမန္တု ဘူတာနိ။|
      block |သောဟံ နမော ဘဂဝတော၊ နမော သတ္တန္နံ သမ္မာသမ္ဗုဒ္ဓါနန္တိ။|
    stand |ခဏ္ဍဇာတကံ တတိယံ။|
    count |  |
    block |၂၀၄။ ဝီရကဇာတကံ ၂-၆-၄|
    count |၁၀၇|
      block |အပိ ဝီရက ပဿေသိ၊ သကုဏံ မဉ္ဇုဘာဏကံ။|
      block |မယူရဂီဝသင်္ကာသံ၊ ပတိံ မယှံ သဝိဋ္ဌကံ။|
    count |၁၀၈|
      block |ဥဒကထလစရဿ ပက္ခိနော၊ နိစ္စံ အာမကမစ္ဆဘောဇိနော။|
      block |တဿာနုကရံ သဝိဋ္ဌကော၊ သေဝါလေ ပလိဂုဏ္ဌိတော မတောတိ။|
    stand |ဝီရကဇာတကံ စတုတ္ထံ။|
    count |  |
    block |၂၀၅။ ဂင်္ဂေယျဇာတကံ ၂-၆-၅|
    count |၁၀၉|
      block |သောဘတိ မစ္ဆော ဂင်္ဂေယျော၊ အထော သောဘတိ ယာမုနော။|
      block |စတုပ္ပဒောယံ ပုရိသော၊ နိဂြောဓပရိမဏ္ဍလော။|
      block |ဤသကာယတ ဂီဝေါ စ၊ သဗ္ဗေဝ အတိရောစတိ။|
    count |၁၁၀|
      block |ယံ ပုစ္ဆိတော န တံ အက္ခါသိ၊ အညံ အက္ခါသိ ပုစ္ဆိတော။|
      block |အတ္တပ္ပသံသကော ပေါသော၊ နာယံ အသ္မာက ရုစ္စတီတိ။|
    stand |ဂင်္ဂေယျဇာတကံ ပဉ္စမံ။|
    count |  |
    block |၂၀၆။ ကုရုင်္ဂမိဂဇာတကံ ၂-၆-၆|
    count |၁၁၁|
      block |ဣင်္ဃ ဝဒ္ဓမယံ ပါသံ၊ ဆိန္ဒ ဒန္တေဟိ ကစ္ဆပ။|
      block |အဟံ တထာ ကရိဿာမိ၊ ယထာ နေဟိတိ လုဒ္ဒကော။|
    count |၁၁၂|
      block |ကစ္ဆပေါ ပါဝိသီ ဝါရိံ၊ ကုရုင်္ဂေါ ပါဝိသီ ဝနံ။|
      block |သတပတ္တော ဒုမဂ္ဂမှာ၊ ဒူရေ ပုတ္တေ အပါနယီတိ။|
    stand |ကုရုင်္ဂမိဂဇာတကံ ဆဋ္ဌံ။|
    count |  |
    block |၂၀၇။ အဿကဇာတကံ ၂-၆-၇|
    count |၁၁၃|
      block |အယမဿကရာဇေန၊ ဒေသော ဝိစရိတော မယာ။|
      block |အနုကာမယ ကာမေန၊ ပိယေန ပတိနာ သဟ။|
    count |၁၁၄|
      block |နဝေန သုခဒုက္ခေန၊ ပေါရာဏံ အပိဓီယတိ။|
      block |တသ္မာ အဿကရညာဝ၊ ကီဋော ပိယတရော မမာတိ။|
    stand |အဿကဇာတကံ သတ္တမံ။|
    count |  |
    block |၂၀၈။ သုသုမာရဇာတကံ ၂-၆-၈|
    count |၁၁၅|
      block |အလံ မေတေဟိ အမ္ဗေဟိ၊ ဇမ္ဗူဟိ ပနသေဟိ စ။|
      block |ယာနိ ပါရံ သမုဒ္ဒဿ၊ ဝရံ မယှံ ဥဒုမ္ဗရော။|
    count |၁၁၆|
      block |မဟတီ ဝတ တေ ဗောန္ဒိ၊ န စ ပညာ တဒူပိကာ။|
      block |သုသုမာရ ဝဉ္စိတော မေသိ၊ ဂစ္ဆ ဒာနိ ယထာသုခန္တိ။|
    stand |သုသုမာရဇာတကံ အဋ္ဌမံ။|
    count |  |
    block |၂၀၉။ ကုက္ကုဋဇာတကံ ၂-၆-၉|
    count |၁၁၇|
      block |ဒိဋ္ဌာ မယာ ဝနေ ရုက္ခါ၊ အဿကဏ္ဏာ ဝိဘီဋကာ။|
      block |န တာနိ ဧဝံ သက္ကန္တိ၊ ယထာ တွံ ရုက္ခ သက္ကသိ။|
    count |၁၁၈|
      block |ပုရာဏကုက္ကုဋော အယံ၊ ဘေတွာ ပဉ္ဇရမာဂတော။|
      block |ကုသလော ဝါဠပါသာနံ၊ အပက္ကမတိ ဘာသတီတိ။|
    stand |ကုက္ကုဋ ဇာတကံ နဝမံ။|
    count |  |
    block |၂၁၀။ ကန္ဒဂလကဇာတကံ ၂-၆-၁၀|
    count |၁၁၉|
      block |အမ္ဘော ကော နာမ ယံ ရုက္ခေါ၊ သိန္နပတ္တော သကဏ္ဋကော။|
      block |ယတ္ထ ဧကပ္ပဟာရေန၊ ဥတ္တမင်္ဂံ ဝိဘိဇ္ဇိတံ။|
    count |၁၂၀|
      block |အစာရိ ဝတာယံ ဝိတုဒံ ဝနာနိ၊ ကဋ္ဌင်္ဂရုက္ခေသု အသာရကေသု။|
      block |အထာသဒာ ခဒိရံ ဇာတသာရံ၊ ယတ္ထဗ္ဘိဒာ ဂရုဠော ဥတ္တမင်္ဂန္တိ။|
      block |ဒဠှဗန္ဓန ဟံသဝရော စ ပုန၊ ဝိရူပက္ခ သဝိဋ္ဌက မစ္ဆဝရော။|
      block |သကုရုင်္ဂ သအဿက အမ္ဗဝရော၊ ပုန ကုက္ကုဋကော ဂရုဠေန ဒသာတိ။|
    stand |ကန္ဒဂလက ဇာတကံ ဒသမံ။|
    stand |နတံဒဠှဝဂ္ဂေါ ဆဋ္ဌော။|
    block |တဿုဒ္ဒာနံ|
  block |၇။ ဗီရဏထမ္ဘဝဂ္ဂေါ|
    count |  |
    block |၂၁၁။ သောမဒတ္တဇာတကံ ၂-၇-၁|
    count |၁၂၁|
      block |အကာသိ ယောဂ္ဂံ ဓုဝမပ္ပမတ္တော၊ သံဝစ္ဆရံ ဗီရဏထမ္ဘကသ္မိံ။|
      block |ဗျာကာသိ သညံ ပရိသံ ဝိဂယှ၊ န နိယျမော တာယတိ အပ္ပပညံ။|
    count |၁၂၂|
      block |ဒွယံ ယာစနကော တာတ၊ သောမဒတ္တ နိဂစ္ဆတိ။|
      block |အလာဘံ ဓနလာဘံ ဝါ၊ ဧဝံ ဓမ္မာ ဟိ ယာစနာတိ။|
    stand |သောမဒတ္တဇာတကံ ပဌမံ။|
    count |  |
    block |၂၁၂။ ဥစ္ဆိဋ္ဌဘတ္တဇာတကံ ၂-၇-၂|
    count |၁၂၃|
      block |အညော ဥပရိမော ဝဏ္ဏော၊ အညော ဝဏ္ဏော စ ဟေဋ္ဌိမော။|
      block |ဗြာဟ္မဏီ တွေဝ ပုစ္ဆာမိ၊ ကိံ ဟေဋ္ဌာ ကိဉ္စ ဥပ္ပရိ။|
    count |၁၂၄|
      block |အဟံ နဋောသ္မိ ဘဒ္ဒန္တေ၊ ဘိက္ခကောသ္မိ ဣဓာဂတော။|
      block |အယဉှိ ကောဋ္ဌမောတိဏ္ဏော၊ အယံ သော ယံ ဂဝေသသီတိ။|
    stand |ဥစ္ဆိဋ္ဌဘတ္တဇာတကံ ဒုတိယံ။|
    count |  |
    block |၂၁၃။ ဘရုဇာတကံ ၂-၇-၃|
    count |၁၂၅|
      block |ဣသီနမန္တရံ ကတွာ၊ ဘရုရာဇာတိ မေ သုတံ။|
      block |ဥစ္ဆိန္နော သဟ ရဋ္ဌေဟိ၊ သရာဇာ ဝိဘဝင်္ဂတော။|
    count |၁၂၆|
      block |တသ္မာ ဟိ ဆန္ဒာဂမနံ၊ နပ္ပသံသန္တိ ပဏ္ဍိတာ။|
      block |အဒုဋ္ဌစိတ္တော ဘာသေယျ၊ ဂိရံ သစ္စုပသံဟိတန္တိ။|
    stand |ဘရုဇာတကံ တတိယံ။|
    count |  |
    block |၂၁၄။ ပုဏ္ဏနဒီဇာတကံ ၂-၇-၄|
    count |၁၂၇|
      block |ပုဏ္ဏံ နဒိံ ယေန စ ပေယျမာဟု၊ ဇာတံ ယဝံ ယေန စ ဂုယှမာဟု။|
      block |ဒူရံ ဂတံ ယေန စ အဝှယန္တိ၊ သော တျာဂတော ဟန္ဒ စ ဘုဉ္ဇ ဗြာဟ္မဏ။|
    count |၁၂၈|
      block |ယတော မံ သရတီ ရာဇာ၊ ဝါယသမ္ပိ ပဟေတဝေ။|
      block |ဟံသာ ကောဉ္စာ မယူရာ စ၊ အသတီယေဝ ပါပိယာတိ။|
    stand |ပုဏ္ဏနဒီဇာတကံ စတုတ္ထံ။|
    count |  |
    block |၂၁၅။ ကစ္ဆပဇာတကံ ၂-၇-၅|
    count |၁၂၉|
      block |အဝဓီ ဝတ အတ္တာနံ၊ ကစ္ဆပေါ ဗျာဟရံ ဂိရံ။|
      block |သုဂ္ဂဟီတသ္မိံ ကဋ္ဌသ္မိံ၊ ဝါစာယ သကိယာဝဓိ။|
    count |၁၃၀|
      block |ဧတမ္ပိ ဒိသွာ နရဝီရိယသေဋ္ဌ၊ ဝါစံ ပမုဉ္စေ ကုသလံ နာတိဝေလံ။|
      block |ပဿသိ ဗဟုဘာဏေန၊ ကစ္ဆပံ ဗျသနံ ဂတန္တိ။|
    block |ကစ္ဆပဇာတကံ ပဉ္စမံ။|
    count |  |
    block |၂၁၆။ မစ္ဆဇာတကံ ၂-၇-၆|
    count |၁၃၁|
      block |န မာယမဂ္ဂိ တပတိ၊ န သူလော သာဓုတစ္ဆိတော။|
      block |ယဉ္စ မံ မညတေ မစ္ဆီ၊ အညံ သော ရတိယာ ဂတော။|
    count |၁၃၂|
      block |သော မံ ဒဟတိ ရာဂဂ္ဂိ၊ စိတ္တံ စူပတပေတိ မံ။|
      block |ဇာလိနော မုဉ္စထာယိရာ မံ၊ န ကာမေ ဟညတေ ကွစီတိ။|
    block |မစ္ဆဇာတကံ ဆဋ္ဌံ။|
    count |  |
    block |၂၁၇။ သေဂ္ဂုဇာတကံ ၂-၇-၇|
    count |၁၃၃|
      block |သဗ္ဗော လောကော အတ္တမနော အဟောသိ၊ အကောဝိဒာ ဂါမဓမ္မဿ သေဂ္ဂု။|
      block |ကောမာရိ ကော နာမ တဝဇ္ဇ ဓမ္မော၊ ယံ တွံ ဂဟိတာ ပဝနေ ပရောဒသိ။|
    count |၁၃၄|
      block |ယော ဒုက္ခဖုဋ္ဌာယ ဘဝေယျ တာဏံ၊ သော မေ ပိတာ ဒုဗ္ဘိ ဝနေ ကရောတိ။|
      block |သာ ကဿ ကန္ဒာမိ ဝနဿ မဇ္ဈေ၊ ယော တာယိတာ သော သဟသံ ကရောတီတိ။|
    stand |သေဂ္ဂုဇာတကံ သတ္တမံ။|
    count |  |
    block |၂၁၈။ ကူဋဝါဏိဇဇာတကံ ၂-၇-၈|
    count |၁၃၅|
      block |သဌဿ သာဌေယျမိဒံ သုစိန္တိတံ၊ ပစ္စောဍ္ဍိတံ ပဋိကူဋဿ ကူဋံ။|
      block |ဖာလဉ္စေ ခါဒေယျုံ မူသိကာ၊ ကသ္မာ ကုမာရံ ကုလလာ န ဟရေယျုံ။|
    count |၁၃၆|
      block |ကူဋဿ ဟိ သန္တိ ကူဋကူဋာ၊ ဘဝတိ စာပိ နိကတိနော နိကတျာ။|
      block |ဒေဟိ ပုတ္တနဋ္ဌ ဖာလနဋ္ဌဿ ဖာလံ၊ မာ တေ ပုတ္တမဟာသိ ဖာလနဋ္ဌောတိ။|
    stand |ကူဋဝါဏိဇဇာတကံ အဋ္ဌမံ။|
    count |  |
    block |၂၁၉။ ဂရဟိတဇာတကံ ၂-၇-၉|
    count |၁၃၇|
      block |ဟိရညံ မေ သုဝဏ္ဏံ မေ၊ ဧသာ ရတ္တိံ ဒိဝါ ကထာ။|
      block |ဒုမ္မေဓာနံ မနုဿာနံ၊ အရိယဓမ္မံ အပဿတံ။|
    count |၁၃၈|
      block |ဒွေ ဒွေ ဂဟပတယော ဂေဟေ၊ ဧကော တတ္ထ အမဿုကော။|
      block |လမ္ဗတ္ထနော ဝေဏိကတော၊ အထော အင်္ကိတကဏ္ဏကော။|
      block |ကီတော ဓနေန ဗဟုနာ၊ သော တံ ဝိတုဒတေ ဇနန္တိ။|
    stand |ဂရဟိတဇာတကံ နဝမံ။|
    count |  |
    block |၂၂၀။ ဓမ္မဓဇဇာတကံ ၂-၇-၁၀|
    count |၁၃၉|
      block |သုခံ ဇီဝိတရူပေါသိ၊ ရဋ္ဌာ ဝိဝနမာဂတော။|
      block |သော ဧကကော ရုက္ခမူလေ၊ ကပဏော ဝိယ ဈာယသိ။|
    count |၁၄၀|
      block |သုခံ ဇီဝိတရူပေါသ္မိ၊ ရဋ္ဌာ ဝိဝနမာဂတော။|
      block |သော ဧကကော ရုက္ခမူလေ၊ ကပဏော ဝိယ ဈာယာမိ။|
      block |သတံ ဓမ္မံ အနုဿရံတိ။|
      block |အထ ဗီရဏထမ္ဘဝရော စ နဋော၊ ဘရုရာဇဝရုတ္တမပုဏ္ဏနဒီ။|
      block |ဗဟုဘာဏိ အဂ္ဂိပဝနေ မူသိကာ၊ သဟလမ္ဗတ္ထနော ကပဏေန ဒသာတိ။|
    stand |ဓမ္မဓဇဇာတကံ ဒသမံ။|
    stand |ဗီရဏထမ္ဘဝဂ္ဂေါ သတ္တမော။|
    block |တဿုဒ္ဒာနံ|
  block |၈။ ကာသာဝဝဂ္ဂေါ|
    count |  |
    block |၂၂၁။ ကာသာဝဇာတကံ ၂-၈-၁|
    count |၁၄၁|
      block |အနိက္ကသာဝေါ ကာသာဝံ၊ ယော ဝတ္ထံ ပရိဒဟိဿတိ။|
      block |အပေတော ဒမသစ္စေန၊ န သော ကာသာဝမရဟတိ။|
    count |၁၄၂|
      block |ယော စ ဝန္တကသာဝဿ၊ သီလေသု သုသမာဟိတော။|
      block |ဥပေတော ဒမသစ္စေန၊ သ ဝေ ကာသာဝမရဟတီတိ။|
    stand |ကာသာဝဇာတကံ ပဌမံ။|
    count |  |
    block |၂၂၂။ စူဠနန္ဒိယဇာတကံ ၂-၈-၂|
    count |၁၄၃|
      block |ဣဒံ တဒာစရိယဝစော၊ ပါရာသရိယော ယဒဗြဝိ။|
      block |မာသု တွံ အကရိ ပါပံ၊ ယံ တွံ ပစ္ဆာ ကတံ တပေ။|
    count |၁၄၄|
      block |ယာနိ ကရောတိ ပုရိသော၊ တာနိ အတ္တနိ ပဿတိ။|
      block |ကလျာဏကာရီ ကလျာဏံ၊ ပါပကာရီ စ ပါပကံ။|
      block |ယာဒိသံ ဝပတေ ဗီဇံ၊ တာဒိသံ ဟရတေ ဖလန္တိ။|
    stand |စူဠနန္ဒိယဇာတကံ ဒုတိယံ။|
    count |  |
    block |၂၂၃။ ပုဋဘတ္တဇာတကံ ၂-၈-၃|
    count |၁၄၅|
      block |နမေ နမန္တဿ ဘဇေ ဘဇန္တံ၊ ကိစ္စာနုကုဗ္ဗဿ ကရေယျ ကိစ္စံ။|
      block |နာနတ္ထကာမဿ ကရေယျ အတ္ထံ၊ အသမ္ဘဇန္တမ္ပိ န သမ္ဘဇေယျ။|
    count |၁၄၆|
      block |စဇေ စဇန္တံ ဝနထံ န ကယိရာ၊ အပေတစိတ္တေန န သမ္ဘဇေယျ။|
      block |ဒိဇော ဒုမံ ခီဏဖလန္တိ ဉတွာ၊ အညံ သမေက္ခေယျ မဟာ ဟိ လောကောတိ။|
    stand |ပုဋဘတ္တဇာတကံ တတိယံ။|
    count |  |
    block |၂၂၄။ ကုမ္ဘိလဇာတကံ ၂-၈-၄|
    count |၁၄၇|
      block |ယဿေတေ စတုရော ဓမ္မာ၊ ဝါနရိန္ဒ ယထာ တဝ။|
      block |သစ္စံ ဓမ္မော ဓိတိ စာဂေါ၊ ဒိဋ္ဌံ သော အတိဝတ္တတိ။|
    count |၁၄၈|
      block |ယဿ စေတေ န ဝိဇ္ဇန္တိ၊ ဂုဏာ ပရမဘဒ္ဒကာ။|
      block |သစ္စံ ဓမ္မော ဓိတိ စာဂေါ၊ ဒိဋ္ဌံ သော နာတိဝတ္တတီတိ။|
    stand |ကုမ္ဘိလဇာတကံ စတုတ္ထံ။|
    count |  |
    block |၂၂၅။ ခန္တိဝဏ္ဏဇာတကံ ၂-၈-၅|
    count |၁၄၉|
      block |အတ္ထိ မေ ပုရိသော ဒေဝ၊ သဗ္ဗကိစ္စေသု ဗျာဝဋော။|
      block |တဿ စေကောပရာဓတ္ထိ၊ တတ္ထ တွံ ကိန္တိ မညသိ။|
    count |၁၅၀|
      block |အမှာကမ္ပတ္ထိ ပုရိသော၊ ဧဒိသော ဣဓ ဝိဇ္ဇတိ။|
      block |ဒုလ္လဘော အင်္ဂသမ္ပန္နော၊ ခန္တိရသ္မာက ရုစ္စတီတိ။|
    stand |ခန္တိဝဏ္ဏဇာတကံ ပဉ္စမံ။|
    count |  |
    block |၂၂၆။ ကောသိယဇာတကံ ၂-၈-၆|
    count |၁၅၁|
      block |ကာလေ နိက္ခမနာ သာဓု၊ နာကာလေ သာဓု နိက္ခမော။|
      block |အကာလေန ဟိ နိက္ခမ္မ၊ ဧကကမ္ပိ ဗဟုဇ္ဇနော။|
      block |န ကိဉ္စိ အတ္ထံ ဇောတေတိ၊ ဓင်္ကသေနာဝ ကောသိယံ။|
    count |၁၅၂|
      block |ဓီရော စ ဝိဓိဝိဓာနညူ၊ ပရေသံ ဝိဝရာနုဂူ။|
      block |သဗ္ဗာမိတ္တေ ဝသီကတွာ၊ ကောသိယောဝ သုခီ သိယာတိ။|
    stand |ကောသိယဇာတကံ ဆဋ္ဌံ။|
    count |  |
    block |၂၂၇။ ဂူထပါဏဇာတကံ ၂-၈-၇|
    count |၁၅၃|
      block |သူရော သူရေန သင်္ဂမ္မ၊ ဝိက္ကန္တေန ပဟာရိနာ။|
      block |ဧဟိ နာဂ နိဝတ္တဿု၊ ကိံ နု ဘီတော ပလာယသိ။|
      block |ပဿန္တု အင်္ဂမဂဓာ၊ မမ တုယှဉ္စ ဝိက္ကမံ။|
    count |၁၅၄|
      block |န တံ ပါဒာ ဝဓိဿာမိ၊ န ဒန္တေဟိ န သောဏ္ဍိယာ။|
      block |မီဠှေန တံ ဝဓိဿာမိ၊ ပူတိ ဟညတု ပူတိနာတိ။|
    stand |ဂူထပါဏဇာတကံ သတ္တမံ။|
    count |  |
    block |၂၂၈။ ကာမနီတဇာတကံ ၂-၈-၈|
    count |၁၅၅|
      block |တယော ဂိရိံ အန္တရံ ကာမယာမိ၊ ပဉ္စာလာ ကုရုယော ကေကကေ စ။|
      block |တတုတ္တရိံ ဗြာဟ္မဏ ကာမယာမိ၊ တိကိစ္ဆ မံ ဗြာဟ္မဏ ကာမနီတံ။|
    count |၁၅၆|
      block |ကဏှာဟိဒဋ္ဌဿ ကရောန္တိ ဟေကေ၊ အမနုဿပဝိဋ္ဌဿ ကရောန္တိ ပဏ္ဍိတာ။|
      block |န ကာမနီတဿ ကရောတိ ကောစိ၊ ဩက္ကန္တသုက္ကဿ ဟိ ကာ တိကိစ္ဆာတိ။|
    stand |ကာမနီတဇာတကံ အဋ္ဌမံ။|
    count |  |
    block |၂၂၉။ ပလာယိတဇာတကံ ၂-၈-၉|
    count |၁၅၇|
      block |ဂဇဂ္ဂမေဃေဟိ ဟယဂ္ဂမာလိဘိ၊ ရထူမိဇာတေဟိ သရာဘိဝဿေဘိ။|
      block |ထရုဂ္ဂဟာဝဋ္ဋ ဒဠှပ္ပဟာရိဘိ၊ ပရိဝါရိတာ တက္ကသိလာ သမန္တတော။|
    count |၁၅၈|
      block |အဘိဓာဝထ စူပဓာဝထ စ၊ ဝိဝိဓာ ဝိနာဒိတာ ဝဒန္တိဘိ။|
      block |ဝတ္တတဇ္ဇ တုမုလော ဃောသော ယထာ၊ ဝိဇ္ဇုလတာ ဇလဓရဿ ဂဇ္ဇတောတိ။|
    stand |ပလာယိတဇာတကံ နဝမံ။|
    count |  |
    block |၂၃၀။ ဒုတိယပလာယိတဇာတကံ ၂-၈-၁၀|
    count |၁၅၉|
      block |ဓဇမပရိမိတံ အနန္တပါရံ၊ ဒုပ္ပသဟံဓင်္ကေဟိ သာဂရံဝ။|
      block |ဂိရိမိဝအနိလေန ဒုပ္ပသယှော၊ ဒုပ္ပသဟော အဟမဇ္ဇတာဒိသေန။|
    count |၁၆၀|
      block |မာ ဗာလိယံ ဝိလပိ န ဟိဿ တာဒိသံ၊ ဝိဍယှသေ န ဟိ လဘသေ နိသေဓကံ။|
      block |အာသဇ္ဇသိ ဂဇမိဝ ဧကစာရိနံ၊ ယော တံ ပဒာ နဠမိဝ ပေါထယိဿတီတိ။|
      block |ဝရဝတ္ထဝစော ဒုမခီဏဖလံ၊ စတုရောဓမ္မဝရံ ပုရိသုတ္တမ။|
      block |ဓင်္ကမဂဓာ စ တယောဂိရိနာမ၊ ဂဇဂ္ဂဝရော ဓဇဝရေန ဒသာတိ။|
    stand |ဒုတိယပလာယိတဇာတကံ ဒသမံ။|
    stand |ကာသာဝဝဂ္ဂေါ အဋ္ဌမော။|
    block |တဿုဒ္ဒာနံ|
  block |၉။ ဥပါဟနဝဂ္ဂေါ|
    count |  |
    block |၂၃၁။ ဥပါဟနဇာတကံ ၂-၉-၁|
    count |၁၆၁|
      block |ယထာပိ ကီတာ ပုရိသဿုပါဟနာ၊ သုခဿ အတ္ထာယ ဒုခံ ဥဒဗ္ဗဟေ။|
      block |ဃမ္မာဘိတတ္တာ ထလသာ ပပီဠိတာ၊ တဿေဝ ပါဒေ ပုရိသဿ ခါဒရေ။|
    count |၁၆၂|
      block |ဧဝမေဝ ယော ဒုက္ကုလီနော အနရိယော၊ တမ္မာက ဝိဇ္ဇဉ္စ သုတဉ္စ အာဒိယ။|
      block |တမေဝ သော တတ္ထ သုတေန ခါဒတိ၊ အနရိယော ဝုစ္စတိ ဒုပါဟနူပမောတိ။|
    stand |ဥပါဟနဇာတကံ ပဌမံ။|
    count |  |
    block |၂၃၂။ ဝီဏာဂုဏဇာတကံ ၂-၉-၂|
    count |၁၆၃|
      block |ဧကစိန္တိတော ယမတ္ထော၊ ဗာလော အပရိဏာယကော။|
      block |န ဟိ ခုဇ္ဇေန ဝါမေန၊ ဘောတိ သင်္ဂန္တုမရဟသိ။|
    count |၁၆၄|
      block |ပုရိသူသဘံ မညမာနာ၊ အဟံ ခုဇ္ဇမကာမယိံ။|
      block |သောယံ သံကုဋိတော သေတိ၊ ဆိန္နတန္တိ ယထာ ဝိဏာတိ။|
    stand |ဝီဏာဂုဏဇာတကံ ဒုတိယံ။|
    count |  |
    block |၂၃၃။ ဝိကဏ္ဏဇာတကံ ၂-၉-၃|
    count |၁၆၅|
      block |ကာမံ ယဟိံ ဣစ္ဆသိ တေန ဂစ္ဆ၊ ဝိဒ္ဓေါသိ မမ္မမှိ ဝိကဏ္ဏကေန။|
      block |ဟတောသိ ဘတ္တေန သုဝါဒိတေန၊ လောလော စ မစ္ဆေ အနုဗန္ဓမာနော။|
    count |၁၆၆|
      block |ဧဝမ္ပိ လောကာမိသံ ဩပတန္တော၊ ဝိဟညတီ စိတ္တဝသာနုဝတ္တီ။|
      block |သော ဟညတိ ဉာတိသခါန မဇ္ဈေ၊ မစ္ဆာနုဂေါ သောရိဝ သုံသုမာရောတိ။|
    stand |ဝိကဏ္ဏဇာတကံ တတိယံ။|
    count |  |
    block |၂၃၄။ အသိတာဘူဇာတကံ ၂-၉-၄|
    count |၁၆၇|
      block |တွမေဝ ဒာနိမကရ၊ ယံ ကာမော ဗျဂမာ တယိ။|
      block |သောယံ အပ္ပဋိသန္ဓိကော၊ ခရဆိန္နံဝ ရေနုကံ။|
    count |၁၆၈|
      block |အတြိစ္ဆံ အတိလောဘေန၊ အတိလောဘမဒေန စ။|
      block |ဧဝံ ဟာယတိ အတ္ထမှာ၊ အဟံဝ အသိတာဘုယာတိ။|
    stand |အသိတာဘူဇာတကံ စတုတ္ထံ။|
    count |  |
    block |၂၃၅။ ဝစ္ဆနခဇာတကံ ၂-၉-၅|
    count |၁၆၉|
      block |သုခါ ဃရာ ဝစ္ဆနခ၊ သဟိရညာ သဘောဇနာ။|
      block |ယတ္ထ ဘုတွာ ပိဝိတွာ စ၊ သယေယျာထ အနုဿုကော။|
    count |၁၇၀|
      block |ဃရာ နာနီဟမာနဿ၊ ဃရာ နာဘဏတော မုသာ။|
      block |ဃရာ နာဒိန္နဒဏ္ဍဿ၊ ပရေသံ အနိကုဗ္ဗတော။|
      block |ဧဝံ ဆိဒ္ဒံ ဒုရဘိသမ္ဘဝံ၊ ကော ဃရံ ပဋိပဇ္ဇတီတိ။|
    block |ဝစ္ဆနခဇာတကံ ပဉ္စမံ။|
    count |  |
    block |၂၃၆။ ဗကဇာတကံ ၂-၉-၆|
    count |၁၇၁|
      block |ဘဒ္ဒကော ဝတယံ ပက္ခီ၊ ဒိဇော ကုမုဒသန္နိဘော။|
      block |ဝူပသန္တေဟိ ပက္ခေဟိ၊ မန္ဒမန္ဒောဝ ဈာယတိ။|
    count |၁၇၂|
      block |နာဿ သီလံ ဝိဇာနာထ၊ အနညာယ ပသံသထ။|
      block |အမှေ ဒိဇော န ပါလေတိ၊ တေန ပက္ခီ န ဖန္ဒတီတိ။|
    stand |ဗကဇာတကံ ဆဋ္ဌံ။|
    count |  |
    block |၂၃၇။ သာကေတဇာတကံ ၂-၉-၇|
    count |၁၇၃|
      block |ကော နု ခေါ ဘဂဝါ ဟေတု၊ ဧကစ္စေ ဣဓ ပုဂ္ဂလေ။|
      block |အတီဝ ဟဒယံ နိဗ္ဗာတိ၊ စိတ္တဉ္စာပိ ပသီဒတိ။|
    count |၁၇၄|
      block |ပုဗ္ဗေဝ သန္နိဝါသေန၊ ပစ္စုပ္ပန္နဟိတေန ဝါ။|
      block |ဧဝံ တံ ဇာယတေ ပေမံ၊ ဥပ္ပလံဝ ယထောဒကေတိ။|
    stand |သာကေတဇာတကံ သတ္တမံ။|
    count |  |
    block |၂၃၈။ ဧကပဒဇာတကံ ၂-၉-၈|
    count |၁၇၅|
      block |ဣင်္ဃ ဧကပဒံ တာတ၊ အနေကတ္ထပဒဿိတံ။|
      block |ကိဉ္စိ သင်္ဂါဟိကံ ဗြူသိ၊ ယေနတ္ထေ သာဓယေမသေ။|
    count |၁၇၆|
      block |ဒက္ခေယျေကပဒံ တာတ၊ အနေကတ္ထပဒဿိတံ။|
      block |တဉ္စ သီလေန သညုတ္တံ၊ ခန္တိယာ ဥပပါဒိတံ။|
      block |အလံ မိတ္တေ သုခါပေတုံ၊ အမိတ္တာနံ ဒုခါယ စာတိ။|
    stand |ဧကပဒဇာတကံ အဋ္ဌမံ။|
    count |  |
    block |၂၃၉။ ဟရိတမဏ္ဍူကဇာတကံ ၂-၉-၉|
    count |၁၇၇|
      block |အာသီဝိသမ္ပိ မံ သန္တံ၊ ပဝိဋ္ဌံ ကုမိနာမုခံ။|
      block |ရုစ္စတေ ဟရိတာမာတာ၊ ယံ မံ ခါဒန္တိ မစ္ဆကာ။|
    count |၁၇၈|
      block |ဝိလုမ္ပတေဝ ပုရိသော၊ ယာဝဿ ဥပကပ္ပတိ။|
      block |ယဒာ စညေ ဝိလုမ္ပန္တိ၊ သော ဝိလုတ္တော ဝိလုမ္ပတီတိ။|
    stand |ဟရိတမဏ္ဍူကဇာတကံ နဝမံ။|
    count |  |
    block |၂၄၀။ မဟာပိင်္ဂလဇာတကံ ၂-၉-၁၀|
    count |၁၇၉|
      block |သဗ္ဗော ဇနော ဟိံသိတော ပိင်္ဂလေန၊ တသ္မိံ မတေ ပစ္စယာ ဝေဒယန္တိ။|
      block |ပိယော နု တေ အာသိ အကဏှနေတ္တော၊ ကသ္မာ နု တွံ ရောဒသိ ဒွာရပါလ။|
    count |၁၈၀|
      block |န မေ ပိယော အာသိ အကဏှနေတ္တော၊ ဘာယာမိ ပစ္စာဂမနာယ တဿ။|
      block |ဣတော ဂတော ဟိံသေယျ မစ္စုရာဇံ၊ သော ဟိံသိတော အာနေယျ ပုန ဣဓ။|
    count |၁၈၁|
      block |ဒဍ္ဎော ဝါဟသဟဿေဟိ၊ သိတ္တော ဃဋသတေဟိ သော။|
      block |ပရိက္ခတာ စ သာ ဘူမိ၊ မာ ဘာယိ နာဂမိဿတီတိ။|
      block |ဝရုပါဟန ခုဇ္ဇ ဝိကဏ္ဏကကော၊ အသိတာဘုယ ပဉ္စမဝစ္ဆနခေါ။|
      block |ဒိဇ ပေမဝရုတ္တမဧကပဒံ၊ ကုမိနာမုခ ပိင်္ဂလကေန ဒသာတိ။|
    stand |မဟာပိင်္ဂလဇာတကံ ဒသမံ။|
    stand |ဥပါဟနဝဂ္ဂေါ နဝမော။|
    block |တဿုဒ္ဒာနံ|
  block |၁၀။ သိင်္ဂါလဝဂ္ဂေါ|
    count |  |
    block |၂၄၁။ သဗ္ဗဒာဌိဇာတကံ ၂-၁၀-၁|
    count |၁၈၂|
      block |သိင်္ဂါလော မာနထဒ္ဓေါ စ၊ ပရိဝါရေန အတ္ထိကော။|
      block |ပါပုဏိ မဟတိံ ဘူမိံ၊ ရာဇာသိ သဗ္ဗဒာဌိနံ။|
    count |၁၈၃|
      block |ဧဝမေဝ မနုဿေသု၊ ယော ဟောတိ ပရိဝါရဝါ။|
      block |သော ဟိ တတ္ထ မဟာ ဟောတိ၊ သိင်္ဂါလော ဝိယ ဒာဌိနန္တိ။|
    stand |သဗ္ဗဒာဌိဇာတကံ ပဌမံ။|
    count |  |
    block |၂၄၂။ သုနခဇာတကံ ၂-၁၀-၂|
    count |၁၈၄|
      block |ဗာလော ဝတာယံ သုနခေါ၊ ယော ဝရတ္တံ န ခါဒတိ။|
      block |ဗန္ဓနာ စ ပမုဉ္စေယျ၊ အသိတော စ ဃရံ ဝဇေ။|
    count |၁၈၅|
      block |အဋ္ဌိတံ မေ မနသ္မိံ မေ၊ အထော မေ ဟဒယေ ကတံ။|
      block |ကာလဉ္စ ပဋိကင်္ခါမိ၊ ယာဝ ပဿုပတူ ဇနော။|
    stand |သုနခဇာတကံ ဒုတိယံ။|
    count |  |
    block |၂၄၃။ ဂုတ္တိလဇာတကံ ၂-၁၀-၃|
    count |၁၈၆|
      block |သတ္တတန္တိံ သုမဓုရံ၊ ရာမဏေယျံ အဝါစယိံ။|
      block |သော မံ ရင်္ဂမှိ အဝှေတိ၊ သရဏံ မေ ဟောဟိ ကောသိယ။|
    count |၁၈၇|
      block |အဟံ တံ သရဏံ သမ္မ၊ အဟမာစရိယပူဇကော။|
      block |န တံ ဇယိဿတိ သိဿော၊ သိဿမာစရိယ ဇေဿသီတိ။|
    stand |ဂုတ္တိလဇာတကံ တတိယံ။|
    count |  |
    block |၂၄၄။ ဝိဂတိစ္ဆဇာတကံ ၂-၁၀-၄|
    count |၁၈၈|
      block |ယံ ပဿတိ န တံ ဣစ္ဆတိ၊ ယဉ္စ န ပဿတိ တံ ကိရိစ္ဆတိ။|
      block |မညာမိ စိရံ စရိဿတိ၊ န ဟိ တံ လစ္ဆတိ ယံ သ ဣစ္ဆတိ။|
    count |၁၈၉|
      block |ယံ လဘတိ န တေန တုဿတိ၊ ယဉ္စ ပတ္ထေတိ လဒ္ဓံ ဟီဠေတိ။|
      block |ဣစ္ဆာ ဟိ အနန္တဂေါစရာ၊ ဝိဂတိစ္ဆာန နမော ကရောမသေတိ။|
    stand |ဝိဂတိစ္ဆ ဇာတကံ စတုတ္ထံ။|
    count |  |
    block |၂၄၅။ မူလပရိယာယဇာတကံ ၂-၁၀-၅|
    count |၁၉၀|
      block |ကာလော ဃသတိ ဘူတာနိ၊ သဗ္ဗာနေဝ သဟတ္တနာ။|
      block |ယော စ ကာလဃသော ဘူတော၊ သ ဘူတပစနိံ ပစိ။|
    count |၁၉၁|
      block |ဗဟူနိ နရသီသာနိ၊ လောမသာနိ ဗြဟာနိ စ။|
      block |ဂီဝါသု ပဋိမုက္ကာနိ၊ ကောစိဒေဝေတ္ထ ကဏ္ဏဝါတိ။|
    stand |မူလပရိယာယဇာတကံ ပဉ္စမံ။|
    count |  |
    block |၂၄၆။ ဗာလောဝါဒဇာတကံ ၂-၁၀-၆|
    count |၁၉၂|
      block |ဟန္တွာ ဆေတွာ ဝဓိတွာ စ၊ ဒေတိ ဒာနံ အသညတော။|
      block |ဧဒိသံ ဘတ္တံ ဘုဉ္ဇမာနော၊ သ ပါပမုပလိမ္ပတိ။|
    count |၁၉၃|
      block |ပုတ္တဒာရမ္ပိ စေ ဟန္တွာ၊ ဒေတိ ဒာနံ အသညတော။|
      block |ဘုဉ္ဇမာနောပိ သပ္ပညော၊ န ပါပမုပလိမ္ပတီတိ။|
    stand |ဗာလောဝါဒဇာတကံ ဆဋ္ဌံ။|
    count |  |
    block |၂၄၇။ ပါဒဉ္ဇလီဇာတကံ ၂-၁၀-၇|
    count |၁၉၄|
      block |အဒ္ဓါ ပါဒဉ္ဇလီ သဗ္ဗေ၊ ပညာယ အတိရောစတိ။|
      block |တထာ ဟိ ဩဋ္ဌံ ဘဉ္ဇတိ၊ ဥတ္တရိံ နူန ပဿတိ။|
    count |၁၉၅|
      block |နာယံ ဓမ္မံ အဓမ္မံ ဝါ၊ အတ္ထာနတ္ထဉ္စ ဗုဇ္ဈတိ။|
      block |အညတြ ဩဋ္ဌနိဗ္ဘောဂါ၊ နာယံ ဇာနာတိ ကိဉ္စနန္တိ။|
    stand |ပါဒဉ္ဇလီဇာတကံ သတ္တမံ။|
    count |  |
    block |၂၄၈။ ကိံသုကောပမဇာတကံ ၂-၁၀-၈|
    count |၁၉၆|
      block |သဗ္ဗေဟိ ကိံသုကော ဒိဋ္ဌော၊ ကိံနွေတ္ထ ဝိစိကိစ္ဆထ။|
      block |န ဟိ သဗ္ဗေသု ဌာနေသု၊ သာရထီ ပရိပုစ္ဆိတော။|
    count |၁၉၇|
      block |ဧဝံ သဗ္ဗေဟိ ဉာဏေဟိ၊ ယေသံ ဓမ္မာ အဇာနိတာ။|
      block |တေ ဝေ ဓမ္မေသု ကင်္ခန္တိ၊ ကိံသုကသ္မိံဝ ဘာတရောတိ။|
    stand |ကိံသုကောပမဇာတကံ အဋ္ဌမံ။|
    count |  |
    block |၂၄၉။ သာလကဇာတကံ ၂-၁၀-၉|
    count |၁၉၈|
      block |ဧကပုတ္တကော ဘဝိဿသိ၊ တွဉ္စ နော ဟေဿသိ ဣဿရော ကုလေ။|
      block |ဩရောဟ ဒုမသ္မာ သာလက၊ ဧဟိ ဒာနိ ဃရကံ ဝဇေမသေ။|
    count |၁၉၉|
      block |နနု မံ သုဟဒယောတိ မညသိ၊ ယဉ္စ မံ ဟနသိ ဝေဠုယဋ္ဌိယာ။|
      block |ပက္ကမ္ဗဝနေ ရမာမသေ၊ ဂစ္ဆ တွံ ဃရကံ ယထာသုခန္တိ။|
    stand |သာလကဇာတကံ နဝမံ။|
    count |  |
    block |၂၅၀။ ကပိဇာတကံ ၂-၁၀-၁၀|
    count |၂၀၀|
      block |အယံ ဣသီ ဥပသမသံယမေ ရတော၊ သ တိဋ္ဌတိ သိသိရဘယေန အဋ္ဋိတော။|
      block |ဟန္ဒ အယံ ပဝိသတုမံ အဂါရကံ၊ ဝိနေတု သီတံ ဒရထဉ္စ ကေဝလံ။|
    count |၂၀၁|
      block |နာယံ ဣသီ ဥပသမသံယမေ ရတော၊ ကပီ အယံ ဒုမဝရသာခဂေါစရော။|
      block |သော ဒူသကော ရောသကော စာပိ ဇမ္မော၊ သစေဝဇေမမ္ပိ ဒူသေယျဂါရန္တိ။|
      block |အထ ရာဇာ သိင်္ဂါလဝရော သုနခေါ၊ တထာ ကောသိယ ဣစ္ဆတိ ကာလဃသော။|
      block |အထ ဒာနဝရောဋ္ဌပိ သာရထိနာ၊ ပုနမ္ဗဝနဉ္စ သိသိရကပိ ဒသာတိ။|
      block |ဒဠှဉ္စ ဝဂ္ဂံ အပရေန သန္ထဝံ၊ ကလျာဏဝဂ္ဂါသဒိသော စ ရူဟကံ။|
      block |နတံဒဠှ ဗီရဏထမ္ဘကံ ပုန၊ ကာသာဝုပါဟန သိင်္ဂါလကေန ဒသာတိ။|
    stand |ကပိဇာတကံ ဒသမံ။|
    stand |သိင်္ဂါလဝဂ္ဂေါ ဒသမော။|
    block |တဿုဒ္ဒာနံ|
    block |အထ ဝဂ္ဂုဒ္ဒာနံ|
    stand |ဒုကနိပါတံ နိဋ္ဌိတံ။|
