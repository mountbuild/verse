block |၄။ အဋ္ဌကဝဂ္ဂေါ|
  block |၁။ ကာမသုတ္တံ|
    count |၇၇၂|
      block |ကာမံ ကာမယမာနဿ၊ တဿ စေ တံ သမိဇ္ဈတိ။|
      block |အဒ္ဓါ ပီတိမနော ဟောတိ၊ လဒ္ဓါ မစ္စော ယဒိစ္ဆတိ။|
    count |၇၇၃|
      block |တဿ စေ ကာမယာနဿ၊ ဆန္ဒဇာတဿ ဇန္တုနော။|
      block |တေ ကာမာ ပရိဟာယန္တိ၊ သလ္လဝိဒ္ဓေါဝ ရုပ္ပတိ။|
    count |၇၇၄|
      block |ယော ကာမေ ပရိဝဇ္ဇေတိ၊ သပ္ပဿေဝ ပဒာ သိရော။|
      block |သောမံ ဝိသတ္တိကံ လောကေ၊ သတော သမတိဝတ္တတိ။|
    count |၇၇၅|
      block |ခေတ္တံ ဝတ္ထုံ ဟိရညံ ဝါ၊ ဂဝဿံ ဒာသပေါရိသံ။|
      block |ထိယော ဗန္ဓူ ပုထု ကာမေ၊ ယော နရော အနုဂိဇ္ဈတိ။|
    count |၇၇၆|
      block |အဗလာ နံ ဗလီယန္တိ၊ မဒ္ဒန္တေနံ ပရိဿယာ။|
      block |တတော နံ ဒုက္ခမနွေတိ၊ နာဝံ ဘိန္နမိဝေါဒကံ။|
    count |၇၇၇|
      block |တသ္မာ ဇန္တု သဒာ သတော၊ ကာမာနိ ပရိဝဇ္ဇယေ။|
      block |တေ ပဟာယ တရေ ဩဃံ၊ နာဝံ သိတွာဝ ပါရဂူတိ။|
    stand |ကာမသုတ္တံ ပဌမံ နိဋ္ဌိတံ။|
  block |၂။ ဂုဟဋ္ဌကသုတ္တံ|
    count |၇၇၈|
      block |သတ္တော ဂုဟာယံ ဗဟုနာဘိဆန္နော၊ တိဋ္ဌံ နရော မောဟနသ္မိံ ပဂါဠှော။|
      block |ဒူရေ ဝိဝေကာ ဟိ တထာဝိဓော သော၊ ကာမာ ဟိ လောကေ န ဟိ သုပ္ပဟာယာ။|
    count |၇၇၉|
      block |ဣစ္ဆာနိဒာနာ ဘဝသာတဗဒ္ဓါ၊ တေ ဒုပ္ပမုဉ္စာ န ဟိ အညမောက္ခါ။|
      block |ပစ္ဆာ ပုရေ ဝါပိ အပေက္ခမာနာ၊ ဣမေဝ ကာမေ ပုရိမေဝ ဇပ္ပံ။|
    count |၇၈၀|
      block |ကာမေသု ဂိဒ္ဓါ ပသုတာ ပမူဠှာ၊ အဝဒာနိယာ တေ ဝိသမေ နိဝိဋ္ဌာ။|
      block |ဒုက္ခူပနီတာ ပရိဒေဝယန္တိ၊ ကိံသူ ဘဝိဿာမ ဣတော စုတာသေ။|
    count |၇၈၁|
      block |တသ္မာ ဟိ သိက္ခေထ ဣဓေဝ ဇန္တု၊ ယံ ကိဉ္စိ ဇညာ ဝိသမန္တိ လောကေ။|
      block |န တဿ ဟေတူ ဝိသမံ စရေယျ၊ အပ္ပဉှိဒံ ဇီဝိတမာဟု ဓီရာ။|
    count |၇၈၂|
      block |ပဿာမိ လောကေ ပရိဖန္ဒမာနံ၊ ပဇံ ဣမံ တဏှဂတံ ဘဝေသု။|
      block |ဟီနာ နရာ မစ္စုမုခေ လပန္တိ၊ အဝီတတဏှာသေ ဘဝါဘဝေသု။|
    count |၇၈၃|
      block |မမာယိတေ ပဿထ ဖန္ဒမာနေ၊ မစ္ဆေဝ အပ္ပေါဒကေ ခီဏသောတေ။|
      block |ဧတမ္ပိ ဒိသွာ အမမော စရေယျ၊ ဘဝေသု အာသတ္တိမကုဗ္ဗမာနော။|
    count |၇၈၄|
      block |ဥဘောသု အန္တေသု ဝိနေယျ ဆန္ဒံ၊ ဖဿံ ပရိညာယ အနာနုဂိဒ္ဓေါ။|
      block |ယဒတ္တဂရဟီ တဒကုဗ္ဗမာနော၊ န လိပ္ပတီ ဒိဋ္ဌသုတေသု ဓီရော။|
    count |၇၈၅|
      block |သညံ ပရိညာ ဝိတရေယျ ဩဃံ၊ ပရိဂ္ဂဟေသု မုနိ နောပလိတ္တော။|
      block |အဗ္ဗူဠှသလ္လော စရမပ္ပမတ္တော၊ နာသီသတီ လောကမိမံ ပရဉ္စာတိ။|
    stand |ဂုဟဋ္ဌကသုတ္တံ ဒုတိယံ နိဋ္ဌိတံ။|
  block |၃။ ဒုဋ္ဌဋ္ဌကသုတ္တံ|
    count |၇၈၆|
      block |ဝဒန္တိ ဝေ ဒုဋ္ဌမနာပိ ဧကေ၊ အထောပိ ဝေ သစ္စမနာ ဝဒန္တိ။|
      block |ဝါဒဉ္စ ဇာတံ မုနိ နော ဥပေတိ၊ တသ္မာ မုနီ နတ္ထိ ခိလော ကုဟိဉ္စိ။|
    count |၇၈၇|
      block |သကဉှိ ဒိဋ္ဌိံ ကထမစ္စယေယျ၊ ဆန္ဒာနုနီတော ရုစိယာ နိဝိဋ္ဌော။|
      block |သယံ သမတ္တာနိ ပကုဗ္ဗမာနော၊ ယထာ ဟိ ဇာနေယျ တထာ ဝဒေယျ။|
    count |၇၈၈|
      block |ယော အတ္တနော သီလဝတာနိ ဇန္တု၊ အနာနုပုဋ္ဌောဝ ပရေသ ပါဝ။|
      block |အနရိယဓမ္မံ ကုသလာ တမာဟု၊ ယော အာတုမာနံ သယမေဝ ပါဝ။|
    count |၇၈၉|
      block |သန္တော စ ဘိက္ခု အဘိနိဗ္ဗုတတ္တော၊ ဣတိဟန္တိ သီလေသု အကတ္ထမာနော။|
      block |တမရိယဓမ္မံ ကုသလာ ဝဒန္တိ၊ ယဿုဿဒာ နတ္ထိ ကုဟိဉ္စိ လောကေ။|
    count |၇၉၀|
      block |ပကပ္ပိတာ သင်္ခတာ ယဿ ဓမ္မာ၊ ပုရက္ခတာ သန္တိ အဝီဝဒာတာ။|
      block |ယဒတ္တနိ ပဿတိ အာနိသံသံ၊ တံ နိဿိတော ကုပ္ပပဋိစ္စ သန္တိံ။|
    count |၇၉၁|
      block |ဒိဋ္ဌီနိဝေသာ န ဟိ သွာတိဝတ္တာ၊ ဓမ္မေသု နိစ္ဆေယျ သမုဂ္ဂဟီတံ။|
      block |တသ္မာ နရော တေသု နိဝေသနေသု၊ နိရဿတီ အာဒိယတီ စ ဓမ္မံ။|
    count |၇၉၂|
      block |ဓောနဿ ဟိ နတ္ထိ ကုဟိဉ္စိ လောကေ၊ ပကပ္ပိတာ ဒိဋ္ဌိ ဘဝါဘဝေသု။|
      block |မာယဉ္စ မာနဉ္စ ပဟာယ ဓောနော၊ သ ကေန ဂစ္ဆေယျ အနူပယော သော။|
    count |၇၉၃|
      block |ဥပယော ဟိ ဓမ္မေသု ဥပေတိ ဝါဒံ၊ အနူပယံ ကေန ကထံ ဝဒေယျ။|
      block |အတ္တာ နိရတ္တာ န ဟိ တဿ အတ္ထိ၊ အဓောသိ သော ဒိဋ္ဌိမိဓေဝ သဗ္ဗန္တိ။|
    stand |ဒုဋ္ဌဋ္ဌကသုတ္တံ တတိယံ နိဋ္ဌိတံ။|
  block |၄။ သုဒ္ဓဋ္ဌကသုတ္တံ|
    count |၇၉၄|
      block |ပဿာမိ သုဒ္ဓံ ပရမံ အရောဂံ၊ ဒိဋ္ဌေန သံသုဒ္ဓိ နရဿ ဟောတိ။|
      block |ဧဝါဘိဇာနံ ပရမန္တိ ဉတွာ၊ သုဒ္ဓါနုပဿီတိ ပစ္စေတိ ဉာဏံ။|
    count |၇၉၅|
      block |ဒိဋ္ဌေန စေ သုဒ္ဓိ နရဿ ဟောတိ၊ ဉာဏေန ဝါ သော ပဇဟာတိ ဒုက္ခံ။|
      block |အညေန သော သုဇ္ဈတိ သောပဓီကော၊ ဒိဋ္ဌီ ဟိ နံ ပါဝ တထာ ဝဒာနံ။|
    count |၇၉၆|
      block |န ဗြာဟ္မဏော အညတော သုဒ္ဓိမာဟ၊ ဒိဋ္ဌေ သုတေ သီလဝတေ မုတေ ဝါ။|
      block |ပုညေ စ ပါပေ စ အနူပလိတ္တော၊ အတ္တဉ္ဇဟော နယိဓ ပကုဗ္ဗမာနော။|
    count |၇၉၇|
      block |ပုရိမံ ပဟာယ အပရံ သိတာသေ၊ ဧဇာနုဂါ တေ န တရန္တိ သင်္ဂံ။|
      block |တေ ဥဂ္ဂဟာယန္တိ နိရဿဇန္တိ၊ ကပီဝ သာခံ ပမုဉ္စံ ဂဟာယံ။|
    count |၇၉၈|
      block |သယံ သမာဒာယ ဝတာနိ ဇန္တု၊ ဥစ္စာဝစံ ဂစ္ဆတိ သညသတ္တော။|
      block |ဝိဒွာ စ ဝေဒေဟိ သမေစ္စ ဓမ္မံ၊ န ဥစ္စာဝစံ ဂစ္ဆတိ ဘူရိပညော။|
    count |၇၉၉|
      block |သ သဗ္ဗဓမ္မေသု ဝိသေနိဘူတော၊ ယံ ကိဉ္စိ ဒိဋ္ဌံ ဝ သုတံ မုတံ ဝါ။|
      block |တမေဝ ဒဿိံ ဝိဝဋံ စရန္တံ၊ ကေနီဓ လောကသ္မိ ဝိကပ္ပယေယျ။|
    count |၈၀၀|
      block |န ကပ္ပယန္တိ န ပုရေက္ခရောန္တိ၊ အစ္စန္တသုဒ္ဓီတိ န တေ ဝဒန္တိ။|
      block |အာဒာနဂန္ထံ ဂထိတံ ဝိသဇ္ဇ၊ အာသံ န ကုဗ္ဗန္တိ ကုဟိဉ္စိ လောကေ။|
    count |၈၀၁|
      block |သီမာတိဂေါ ဗြာဟ္မဏော တဿ နတ္ထိ၊ ဉတွာ ဝ ဒိသွာ ဝ သမုဂ္ဂဟီတံ။|
      block |န ရာဂရာဂီ န ဝိရာဂရတ္တော၊ တဿီဓ နတ္ထီ ပရမုဂ္ဂဟီတန္တိ။|
    stand |သုဒ္ဓဋ္ဌကသုတ္တံ စတုတ္ထံ နိဋ္ဌိတံ။|
  block |၅။ ပရမဋ္ဌကသုတ္တံ|
    count |၈၀၂|
      block |ပရမန္တိ ဒိဋ္ဌီသု ပရိဗ္ဗသာနော၊ ယဒုတ္တရိ ကုရုတေ ဇန္တု လောကေ။|
      block |ဟီနာတိ အညေ တတော သဗ္ဗမာဟ၊ တသ္မာ ဝိဝါဒာနိ အဝီတိဝတ္တော။|
    count |၈၀၃|
      block |ယဒတ္တနီ ပဿတိ အာနိသံသံ၊ ဒိဋ္ဌေ သုတေ သီလဝတေ မုတေ ဝါ။|
      block |တဒေဝ သော တတ္ထ သမုဂ္ဂဟာယ၊ နိဟီနတော ပဿတိ သဗ္ဗမညံ။|
    count |၈၀၄|
      block |တံ ဝါပိ ဂန္ထံ ကုသလာ ဝဒန္တိ၊ ယံ နိဿိတော ပဿတိ ဟီနမညံ။|
      block |တသ္မာ ဟိ ဒိဋ္ဌံ ဝ သုတံ မုတံ ဝါ၊ သီလဗ္ဗတံ ဘိက္ခု န နိဿယေယျ။|
    count |၈၀၅|
      block |ဒိဋ္ဌိမ္ပိ လောကသ္မိံ န ကပ္ပယေယျ၊ ဉာဏေန ဝါ သီလဝတေန ဝါပိ။|
      block |သမောတိ အတ္တာနမနူပနေယျ၊ ဟီနော န မညေထ ဝိသေသိ ဝါပိ။|
    count |၈၀၆|
      block |အတ္တံ ပဟာယ အနုပါဒိယာနော၊ ဉာဏေပိ သော နိဿယံ နော ကရောတိ။|
      block |သ ဝေ ဝိယတ္တေသု န ဝဂ္ဂသာရီ၊ ဒိဋ္ဌိမ္ပိ သော န ပစ္စေတိ ကိဉ္စိ။|
    count |၈၀၇|
      block |ယဿူဘယန္တေ ပဏိဓီဓ နတ္ထိ၊ ဘဝါဘဝါယ ဣဓ ဝါ ဟုရံ ဝါ။|
      block |နိဝေသနာ တဿ န သန္တိ ကေစိ၊ ဓမ္မေသု နိစ္ဆေယျ သမုဂ္ဂဟီတံ။|
    count |၈၀၈|
      block |တဿီဓ ဒိဋ္ဌေ ဝ သုတေ မုတေ ဝါ၊ ပကပ္ပိတာ နတ္ထိ အဏူပိ သညာ။|
      block |တံ ဗြာဟ္မဏံ ဒိဋ္ဌိမနာဒိယာနံ၊ ကေနီဓ လောကသ္မိံ ဝိကပ္ပယေယျ။|
    count |၈၀၉|
      block |န ကပ္ပယန္တိ န ပုရေက္ခရောန္တိ၊ ဓမ္မာပိ တေသံ န ပဋိစ္ဆိတာသေ။|
      block |န ဗြာဟ္မဏော သီလဝတေန နေယျော၊ ပါရင်္ဂတော န ပစ္စေတိ တာဒီတိ။|
    stand |ပရမဋ္ဌကသုတ္တံ ပဉ္စမံ နိဋ္ဌိတံ။|
  block |၆။ ဇရာသုတ္တံ|
    count |၈၁၀|
      block |အပ္ပံ ဝတ ဇီဝိတံ ဣဒံ၊ ဩရံ ဝဿသတာပိ မိယျတိ။|
      block |ယော စေပိ အတိစ္စ ဇီဝတိ၊ အထ ခေါ သော ဇရသာပိ မိယျတိ။|
    count |၈၁၁|
      block |သောစန္တိ ဇနာ မမာယိတေ၊ န ဟိ သန္တိ နိစ္စာ ပရိဂ္ဂဟာ။|
      block |ဝိနာဘာဝသန္တမေဝိဒံ၊ ဣတိ ဒိသွာ နာဂါရမာဝသေ။|
    count |၈၁၂|
      block |မရဏေနပိ တံ ပဟီယတိ၊ ယံ ပုရိသော မမိဒန္တိ မညတိ။|
      block |ဧတမ္ပိ ဝိဒိတွာ ပဏ္ဍိတော၊ န မမတ္တာယ နမေထ မာမကော။|
    count |၈၁၃|
      block |သုပိနေန ယထာပိ သင်္ဂတံ၊ ပဋိဗုဒ္ဓေါ ပုရိသော န ပဿတိ။|
      block |ဧဝမ္ပိ ပိယာယိတံ ဇနံ၊ ပေတံ ကာလကတံ န ပဿတိ။|
    count |၈၁၄|
      block |ဒိဋ္ဌာပိ သုတာပိ တေ ဇနာ၊ ယေသံ နာမမိဒံ ပဝုစ္စတိ။|
      block |နာမံယေဝါဝသိဿတိ၊ အက္ခေယျံ ပေတဿ ဇန္တုနော။|
    count |၈၁၅|
      block |သောကပ္ပရိဒေဝမစ္ဆရံ၊ န ဇဟန္တိ ဂိဒ္ဓါ မမာယိတေ။|
      block |တသ္မာ မုနယော ပရိဂ္ဂဟံ၊ ဟိတွာ အစရိံသု ခေမဒဿိနော။|
    count |၈၁၆|
      block |ပတိလီနစရဿ ဘိက္ခုနော၊ ဘဇမာနဿ ဝိဝိတ္တမာသနံ။|
      block |သာမဂ္ဂိယမာဟု တဿ တံ၊ ယော အတ္တာနံ ဘဝနေ န ဒဿယေ။|
    count |၈၁၇|
      block |သဗ္ဗတ္ထ မုနီ အနိဿိတော၊ န ပိယံ ကုဗ္ဗတိ နောပိ အပ္ပိယံ။|
      block |တသ္မိံ ပရိဒေဝမစ္ဆရံ၊ ပဏ္ဏေ ဝါရိ ယထာ န လိမ္ပတိ။|
    count |၈၁၈|
      block |ဥဒဗိန္ဒု ယထာပိ ပေါက္ခရေ၊ ပဒုမေ ဝါရိ ယထာ န လိမ္ပတိ။|
      block |ဧဝံ မုနိ နောပလိမ္ပတိ၊ ယဒိဒံ ဒိဋ္ဌသုတံ မုတေသု ဝါ။|
    count |၈၁၉|
      block |ဓောနော န ဟိ တေန မညတိ၊ ယဒိဒံ ဒိဋ္ဌသုတံ မုတေသု ဝါ။|
      block |နာညေန ဝိသုဒ္ဓိမိစ္ဆတိ၊ န ဟိ သော ရဇ္ဇတိ နော ဝိရဇ္ဇတီတိ။|
    stand |ဇရာသုတ္တံ ဆဋ္ဌံ နိဋ္ဌိတံ။|
  block |၇။ တိဿမေတ္တေယျသုတ္တံ|
    count |၈၂၀|
      block |မေထုနမနုယုတ္တဿ၊ ဣစ္စာယသ္မာ တိဿော မေတ္တေယျော ဝိဃာတံ ဗြူဟိ မာရိသ။|
      block |သုတွာန တဝ သာသနံ၊ ဝိဝေကေ သိက္ခိဿာမသေ။|
    count |၈၂၁|
      block |မေထုနမနုယုတ္တဿ၊ မေတ္တေယျာတိ ဘဂဝါ မုဿတေ ဝါပိ သာသနံ။|
      block |မိစ္ဆာ စ ပဋိပဇ္ဇတိ၊ ဧတံ တသ္မိံ အနာရိယံ။|
    count |၈၂၂|
      block |ဧကော ပုဗ္ဗေ စရိတွာန၊ မေထုနံ ယော နိသေဝတိ။|
      block |ယာနံ ဘန္တံ ဝ တံ လောကေ၊ ဟီနမာဟု ပုထုဇ္ဇနံ။|
    count |၈၂၃|
      block |ယသော ကိတ္တိ စ ယာ ပုဗ္ဗေ၊ ဟာယတေ ဝါပိ တဿ သာ။|
      block |ဧတမ္ပိ ဒိသွာ သိက္ခေထ၊ မေထုနံ ဝိပ္ပဟာတဝေ။|
    count |၈၂၄|
      block |သင်္ကပ္ပေဟိ ပရေတော သော၊ ကပဏော ဝိယ ဈာယတိ။|
      block |သုတွာ ပရေသံ နိဂ္ဃောသံ၊ မင်္ကု ဟောတိ တထာဝိဓော။|
    count |၈၂၅|
      block |အထ သတ္ထာနိ ကုရုတေ၊ ပရဝါဒေဟိ စောဒိတော။|
      block |ဧသ ခွဿ မဟာဂေဓော၊ မောသဝဇ္ဇံ ပဂါဟတိ။|
    count |၈၂၆|
      block |ပဏ္ဍိတောတိ သမညာတော၊ ဧကစရိယံ အဓိဋ္ဌိတော။|
      block |အထာပိ မေထုနေ ယုတ္တော၊ မန္ဒောဝ ပရိကိဿတိ။|
    count |၈၂၇|
      block |ဧတမာဒီနဝံ ဉတွာ၊ မုနိ ပုဗ္ဗာပရေ ဣဓ။|
      block |ဧကစရိယံ ဒဠှံ ကယိရာ၊ န နိသေဝေထ မေထုနံ။|
    count |၈၂၈|
      block |ဝိဝေကညေဝ သိက္ခေထ၊ ဧတဒရိယာနမုတ္တမံ။|
      block |န တေန သေဋ္ဌော မညေထ၊ သ ဝေ နိဗ္ဗာနသန္တိကေ။|
    count |၈၂၉|
      block |ရိတ္တဿ မုနိနော စရတော၊ ကာမေသု အနပေက္ခိနော။|
      block |ဩဃတိဏ္ဏဿ ပိဟယန္တိ၊ ကာမေသု ဂဓိတာ ပဇာတိ။|
    stand |တိဿမေတ္တေယျသုတ္တံ သတ္တမံ နိဋ္ဌိတံ။|
  block |၈။ ပသူရသုတ္တံ|
    count |၈၃၀|
      block |ဣဓေဝ သုဒ္ဓိ ဣတိ ဝါဒယန္တိ၊ နာညေသု ဓမ္မေသု ဝိသုဒ္ဓိမာဟု။|
      block |ယံ နိဿိတာ တတ္ထ သုဘံ ဝဒာနာ၊ ပစ္စေကသစ္စေသု ပုထူ နိဝိဋ္ဌာ။|
    count |၈၃၁|
      block |တေ ဝါဒကာမာ ပရိသံ ဝိဂယှ၊ ဗာလံ ဒဟန္တီ မိထု အညမညံ။|
      block |ဝဒန္တိ တေ အညသိတာ ကထောဇ္ဇံ၊ ပသံသကာမာ ကုသလာ ဝဒာနာ။|
    count |၈၃၂|
      block |ယုတ္တော ကထာယံ ပရိသာယ မဇ္ဈေ၊ ပသံသမိစ္ဆံ ဝိနိဃာတိ ဟောတိ။|
      block |အပါဟတသ္မိံ ပန မင်္ကု ဟောတိ၊ နိန္ဒာယ သော ကုပ္ပတိ ရန္ဓမေသီ။|
    count |၈၃၃|
      block |ယမဿ ဝါဒံ ပရိဟီနမာဟု၊ အပါဟတံ ပဉှဝိမံသကာသေ။|
      block |ပရိဒေဝတိ သောစတိ ဟီနဝါဒော၊ ဥပစ္စဂါ မန္တိ အနုတ္ထုနာတိ။|
    count |၈၃၄|
      block |ဧတေ ဝိဝါဒာ သမဏေသု ဇာတာ၊ ဧတေသု ဥဂ္ဃာတိ နိဃာတိ ဟောတိ။|
      block |ဧတမ္ပိ ဒိသွာ ဝိရမေ ကထောဇ္ဇံ၊ န ဟညဒတ္ထတ္ထိပသံသလာဘာ။|
    count |၈၃၅|
      block |ပသံသိတော ဝါ ပန တတ္ထ ဟောတိ၊ အက္ခါယ ဝါဒံ ပရိသာယ မဇ္ဈေ။|
      block |သော ဟဿတီ ဥဏ္ဏမတီ စ တေန၊ ပပ္ပုယျ တမတ္ထံ ယထာ မနော အဟု။|
    count |၈၃၆|
      block |ယာ ဥဏ္ဏတီ သာဿ ဝိဃာတဘူမိ၊ မာနာတိမာနံ ဝဒတေ ပနေသော။|
      block |ဧတမ္ပိ ဒိသွာ န ဝိဝါဒယေထ၊ န ဟိ တေန သုဒ္ဓိံ ကုသလာ ဝဒန္တိ။|
    count |၈၃၇|
      block |သူရော ယထာ ရာဇခါဒာယ ပုဋ္ဌော၊ အဘိဂဇ္ဇမေတိ ပဋိသူရမိစ္ဆံ။|
      block |ယေနေဝ သော တေန ပလေဟိ သူရ၊ ပုဗ္ဗေဝ နတ္ထိ ယဒိဒံ ယုဓာယ။|
    count |၈၃၈|
      block |ယေ ဒိဋ္ဌိမုဂ္ဂယှ ဝိဝါဒယန္တိ၊ ဣဒမေဝ သစ္စန္တိ စ ဝါဒယန္တိ။|
      block |တေ တွံ ဝဒဿူ န ဟိ တေဓ အတ္ထိ၊ ဝါဒမှိ ဇာတေ ပဋိသေနိကတ္တာ။|
    count |၈၃၉|
      block |ဝိသေနိကတွာ ပန ယေ စရန္တိ၊ ဒိဋ္ဌီဟိ ဒိဋ္ဌိံ အဝိရုဇ္ဈမာနာ။|
      block |တေသု တွံ ကိံ လဘေထော ပသူရ၊ ယေသီဓ နတ္ထီ ပရမုဂ္ဂဟီတံ။|
    count |၈၄၀|
      block |အထ တွံ ပဝိတက္ကမာဂမာ၊ မနသာ ဒိဋ္ဌိဂတာနိ စိန္တယန္တော။|
      block |ဓောနေန ယုဂံ သမာဂမာ၊ န ဟိ တွံ သက္ခသိ သမ္ပယာတဝေတိ။|
    stand |ပသူရသုတ္တံ အဋ္ဌမံ နိဋ္ဌိတံ။|
  block |၉။ မာဂဏ္ဍိယသုတ္တံ|
    count |၈၄၁|
      block |ဒိသွာန တဏှံ အရတိံ ရဂဉ္စ၊ နာဟောသိ ဆန္ဒော အပိ မေထုနသ္မိံ။|
      block |ကိမေဝိဒံ မုတ္တကရီသပုဏ္ဏံ၊ ပါဒာပိ နံ သမ္ဖုသိတုံ န ဣစ္ဆေ။|
    count |၈၄၂|
      block |ဧတာဒိသံ စေ ရတနံ န ဣစ္ဆသိ၊ နာရိံ နရိန္ဒေဟိ ဗဟူဟိ ပတ္ထိတံ။|
      block |ဒိဋ္ဌိဂတံ သီလဝတံ နု ဇီဝိတံ၊ ဘဝူပပတ္တိဉ္စ ဝဒေသိ ကီဒိသံ။|
    count |၈၄၃|
      block |ဣဒံ ဝဒာမီတိ န တဿ ဟောတိ၊ မာဂဏ္ဍိယာတိ ဘဂဝါ|
      block |ဓမ္မေသု နိစ္ဆေယျ သမုဂ္ဂဟီတံ။|
      block |ပဿဉ္စ ဒိဋ္ဌီသု အနုဂ္ဂဟာယ၊|
      block |အဇ္ဈတ္တသန္တိံ ပစိနံ အဒဿံ။|
    count |၈၄၄|
      block |ဝိနိစ္ဆယာ ယာနိ ပကပ္ပိတာနိ၊ ဣတိ မာဂဏ္ဍိယော|
      block |တေ ဝေ မုနီ ဗြူသိ အနုဂ္ဂဟာယ။|
      block |အဇ္ဈတ္တသန္တီတိ ယမေတမတ္ထံ၊|
      block |ကထံ နု ဓီရေဟိ ပဝေဒိတံ တံ။|
    count |၈၄၅|
      block |န ဒိဋ္ဌိယာ န သုတိယာ န ဉာဏေန၊ မာဂဏ္ဍိယာတိ ဘဂဝါ|
      block |သီလဗ္ဗတေနာပိ န သုဒ္ဓိမာဟ။|
      block |အဒိဋ္ဌိယာ အဿုတိယာ အဉာဏာ၊|
      block |အသီလတာ အဗ္ဗတာ နောပိ တေန။|
      block |ဧတေ စ နိဿဇ္ဇ အနုဂ္ဂဟာယ၊|
      block |သန္တော အနိဿာယ ဘဝံ န ဇပ္ပေ။|
    count |၈၄၆|
      block |နော စေ ကိရ ဒိဋ္ဌိယာ န သုတိယာ န ဉာဏေန၊ ဣတိ မာဂဏ္ဍိယော|
      block |သီလဗ္ဗတေနာပိ န သုဒ္ဓိမာဟ။|
      block |အဒိဋ္ဌိယာ အဿုတိယာ အဉာဏာ၊|
      block |အသီလတာ အဗ္ဗတာ နောပိ တေန။|
      block |မညာမဟံ မောမုဟမေဝ ဓမ္မံ၊|
      block |ဒိဋ္ဌိယာ ဧကေ ပစ္စေန္တိ သုဒ္ဓိံ။|
    count |၈၄၇|
      block |ဒိဋ္ဌဉ္စ နိဿာယ အနုပုစ္ဆမာနော၊ မာဂဏ္ဍိယာတိ ဘဂဝါ|
      block |သမုဂ္ဂဟီတေသု ပမောဟမာဂါ။|
      block |ဣတော စ နာဒ္ဒက္ခိ အဏုမ္ပိ သညံ၊|
      block |တသ္မာ တုဝံ မောမုဟတော ဒဟာသိ။|
    count |၈၄၈|
      block |သမော ဝိသေသီ ဥဒ ဝါ နိဟီနော၊ ယော မညတီ သော ဝိဝဒေထ တေန။|
      block |တီသု ဝိဓာသု အဝိကမ္ပမာနော၊ သမော ဝိသေသီတိ န တဿ ဟောတိ။|
    count |၈၄၉|
      block |သစ္စန္တိ သော ဗြာဟ္မဏော ကိံ ဝဒေယျ၊ မုသာတိ ဝါ သော ဝိဝဒေထ ကေန။|
      block |ယသ္မိံ သမံ ဝိသမံ ဝါပိ နတ္ထိ၊ သ ကေန ဝါဒံ ပဋိသံယုဇေယျ။|
    count |၈၅၀|
      block |ဩကံ ပဟာယ အနိကေတသာရီ၊ ဂါမေ အကုဗ္ဗံ မုနိ သန္ထဝါနိ။|
      block |ကာမေဟိ ရိတ္တော အပုရေက္ခရာနော၊ ကထံ န ဝိဂ္ဂယှ ဇနေန ကယိရာ။|
    count |၈၅၁|
      block |ယေဟိ ဝိဝိတ္တော ဝိစရေယျ လောကေ၊ န တာနိ ဥဂ္ဂယှ ဝဒေယျ နာဂေါ။|
      block |ဇလမ္ဗုဇံ ကဏ္ဍကံ ဝါရိဇံ ယထာ၊ ဇလေန ပင်္ကေန စနူပလိတ္တံ။|
      block |ဧဝံ မုနီ သန္တိဝါဒော အဂိဒ္ဓေါ၊ ကာမေ စ လောကေ စ အနူပလိတ္တော။|
    count |၈၅၂|
      block |န ဝေဒဂူ ဒိဋ္ဌိယာယကော န မုတိယာ၊ သ မာနမေတိ န ဟိ တမ္မယော သော။|
      block |န ကမ္မုနာ နောပိ သုတေန နေယျော၊ အနူပနီတော သ နိဝေသနေသု။|
    count |၈၅၃|
      block |သညာဝိရတ္တဿ န သန္တိ ဂန္ထာ၊ ပညာဝိမုတ္တဿ န သန္တိ မောဟာ။|
      block |သညဉ္စ ဒိဋ္ဌိဉ္စ ယေ အဂ္ဂဟေသုံ၊ တေ ဃဋ္ဋယန္တာ ဝိစရန္တိ လောကေတိ။|
    stand |မာဂဏ္ဍိယသုတ္တံ နဝမံ နိဋ္ဌိတံ။|
  block |၁၀။ ပုရာဘေဒသုတ္တံ|
    count |၈၅၄|
      block |ကထံဒဿီ ကထံသီလော၊ ဥပသန္တောတိ ဝုစ္စတိ။|
      block |တံ မေ ဂေါတမ ပဗြူဟိ၊ ပုစ္ဆိတော ဥတ္တမံ နရံ။|
    count |၈၅၅|
      block |ဝီတတဏှော ပုရာ ဘေဒာ၊ ဣတိ ဘဂဝါ ပုဗ္ဗမန္တမနိဿိတော။|
      block |ဝေမဇ္ဈေ နုပသင်္ခေယျော၊ တဿ နတ္ထိ ပုရက္ခတံ။|
    count |၈၅၆|
      block |အက္ကောဓနော အသန္တာသီ၊ အဝိကတ္ထီ အကုက္ကုစော။|
      block |မန္တဘာဏီ အနုဒ္ဓတော၊ သ ဝေ ဝါစာယတော မုနိ။|
    count |၈၅၇|
      block |နိရာသတ္တိ အနာဂတေ၊ အတီတံ နာနုသောစတိ။|
      block |ဝိဝေကဒဿီ ဖဿေသု၊ ဒိဋ္ဌီသု စ န နီယတိ။|
    count |၈၅၈|
      block |ပတိလီနော အကုဟကော၊ အပိဟာလု အမစ္ဆရီ။|
      block |အပ္ပဂဗ္ဘော အဇေဂုစ္ဆော၊ ပေသုဏေယျေ စ နော ယုတော။|
    count |၈၅၉|
      block |သာတိယေသု အနဿာဝီ၊ အတိမာနေ စ နော ယုတော။|
      block |သဏှော စ ပဋိဘာနဝါ၊ န သဒ္ဓေါ န ဝိရဇ္ဇတိ။|
    count |၈၆၀|
      block |လာဘကမျာ န သိက္ခတိ၊ အလာဘေ စ န ကုပ္ပတိ။|
      block |အဝိရုဒ္ဓေါ စ တဏှာယ၊ ရသေသု နာနုဂိဇ္ဈတိ။|
    count |၈၆၁|
      block |ဥပေက္ခကော သဒာ သတော၊ န လောကေ မညတေ သမံ။|
      block |န ဝိသေသီ န နီစေယျော၊ တဿ နော သန္တိ ဥဿဒာ။|
    count |၈၆၂|
      block |ယဿ နိဿယနာ နတ္ထိ၊ ဉတွာ ဓမ္မံ အနိဿိတော။|
      block |ဘဝါယ ဝိဘဝါယ ဝါ၊ တဏှာ ယဿ န ဝိဇ္ဇတိ။|
    count |၈၆၃|
      block |တံ ဗြူမိ ဥပသန္တောတိ၊ ကာမေသု အနပေက္ခိနံ။|
      block |ဂန္ထာ တဿ န ဝိဇ္ဇန္တိ၊ အတရီ သော ဝိသတ္တိကံ။|
    count |၈၆၄|
      block |န တဿ ပုတ္တာ ပသဝေါ၊ ခေတ္တံ ဝတ္ထုဉ္စ ဝိဇ္ဇတိ။|
      block |အတ္တာ ဝါပိ နိရတ္တာ ဝါ၊ န တသ္မိံ ဥပလဗ္ဘတိ။|
    count |၈၆၅|
      block |ယေန နံ ဝဇ္ဇုံ ပုထုဇ္ဇနာ၊ အထော သမဏဗြာဟ္မဏာ။|
      block |တံ တဿ အပုရက္ခတံ၊ တသ္မာ ဝါဒေသု နေဇတိ။|
    count |၈၆၆|
      block |ဝီတဂေဓော အမစ္ဆရီ၊ န ဥဿေသု ဝဒတေ မုနိ။|
      block |န သမေသု န ဩမေသု၊ ကပ္ပံ နေတိ အကပ္ပိယော။|
    count |၈၆၇|
      block |ယဿ လောကေ သကံ နတ္ထိ၊ အသတာ စ န သောစတိ။|
      block |ဓမ္မေသု စ န ဂစ္ဆတိ၊ သ ဝေ သန္တောတိ ဝုစ္စတီတိ။|
    stand |ပုရာဘေဒသုတ္တံ ဒသမံ နိဋ္ဌိတံ။|
  block |၁၁။ ကလဟဝိဝါဒသုတ္တံ|
    count |၈၆၈|
      block |ကုတောပဟူတာ ကလဟာ ဝိဝါဒာ၊ ပရိဒေဝသောကာ သဟမစ္ဆရာ စ။|
      block |မာနာတိမာနာ သဟပေသုဏာ စ၊ ကုတောပဟူတာ တေ တဒိင်္ဃ ဗြူဟိ။|
    count |၈၆၉|
      block |ပိယပ္ပဟူတာ ကလဟာ ဝိဝါဒာ၊|
      block |ပရိဒေဝသောကာ သဟမစ္ဆရာ စ။|
      block |မာနာတိမာနာ သဟပေသုဏာ စ၊|
      block |မစ္ဆေရယုတ္တာ ကလဟာ ဝိဝါဒာ။|
      block |ဝိဝါဒဇာတေသု စ ပေသုဏာနိ။|
    count |၈၇၀|
      block |ပိယာ သု လောကသ္မိံ ကုတောနိဒာနာ၊ ယေ စာပိ လောဘာ ဝိစရန္တိ လောကေ။|
      block |အာသာ စ နိဋ္ဌာ စ ကုတောနိဒာနာ၊ ယေ သမ္ပရာယာယ နရဿ ဟောန္တိ။|
    count |၈၇၁|
      block |ဆန္ဒာနိဒာနာနိ ပိယာနိ လောကေ၊ ယေ စာပိ လောဘာ ဝိစရန္တိ လောကေ။|
      block |အာသာ စ နိဋ္ဌာ စ ဣတောနိဒာနာ၊ ယေ သမ္ပရာယာယ နရဿ ဟောန္တိ။|
    count |၈၇၂|
      block |ဆန္ဒော နု လောကသ္မိံ ကုတောနိဒာနော၊ ဝိနိစ္ဆယာ စာပိ ကုတောပဟူတာ။|
      block |ကောဓော မောသဝဇ္ဇဉ္စ ကထံကထာ စ၊ ယေ ဝါပိ ဓမ္မာ သမဏေန ဝုတ္တာ။|
    count |၈၇၃|
      block |သာတံ အသာတန္တိ ယမာဟု လောကေ၊ တမူပနိဿာယ ပဟောတိ ဆန္ဒော။|
      block |ရူပေသု ဒိသွာ ဝိဘဝံ ဘဝဉ္စ၊ ဝိနိစ္ဆယံ ကုဗ္ဗတိ ဇန္တု လောကေ။|
    count |၈၇၄|
      block |ကောဓော မောသဝဇ္ဇဉ္စ ကထံကထာ စ၊ ဧတေပိ ဓမ္မာ ဒွယမေဝ သန္တေ။|
      block |ကထံကထီ ဉာဏပထာယ သိက္ခေ၊ ဉတွာ ပဝုတ္တာ သမဏေန ဓမ္မာ။|
    count |၈၇၅|
      block |သာတံ အသာတဉ္စ ကုတောနိဒာနာ၊ ကိသ္မိံ အသန္တေ န ဘဝန္တိ ဟေတေ။|
      block |ဝိဘဝံ ဘဝဉ္စာပိ ယမေတမတ္ထံ၊ ဧတံ မေ ပဗြူဟိ ယတောနိဒာနံ။|
    count |၈၇၆|
      block |ဖဿနိဒာနံ သာတံ အသာတံ၊ ဖဿေ အသန္တေ န ဘဝန္တိ ဟေတေ။|
      block |ဝိဘဝံ ဘဝဉ္စာပိ ယမေတမတ္ထံ၊ ဧတံ တေ ပဗြူမိ ဣတောနိဒာနံ။|
    count |၈၇၇|
      block |ဖဿော နု လောကသ္မိ ကုတောနိဒာနော၊ ပရိဂ္ဂဟာ စာပိ ကုတောပဟူတာ။|
      block |ကိသ္မိံ အသန္တေ န မမတ္တမတ္ထိ၊ ကိသ္မိံ ဝိဘူတေ န ဖုသန္တိ ဖဿာ။|
    count |၈၇၈|
      block |နာမဉ္စ ရူပဉ္စ ပဋိစ္စ ဖဿော၊ ဣစ္ဆာနိဒာနာနိ ပရိဂ္ဂဟာနိ။|
      block |ဣစ္ဆာယသန္တျာ န မမတ္တမတ္ထိ၊ ရူပေ ဝိဘူတေ န ဖုသန္တိ ဖဿာ။|
    count |၈၇၉|
      block |ကထံသမေတဿ ဝိဘောတိ ရူပံ၊ သုခံ ဒုခဉ္စာပိ ကထံ ဝိဘောတိ။|
      block |ဧတံ မေ ပဗြူဟိ ယထာ ဝိဘောတိ၊ တံ ဇာနိယာမာတိ မေ မနော အဟု။|
    count |၈၈၀|
      block |န သညသညီ န ဝိသညသညီ၊ နောပိ အသညီ န ဝိဘူတသညီ။|
      block |ဧဝံသမေတဿ ဝိဘောတိ ရူပံ၊ သညာနိဒာနာ ဟိ ပပဉ္စသင်္ခါ။|
    count |၈၈၁|
      block |ယံ တံ အပုစ္ဆိမှ အကိတ္တယီ နော၊|
      block |အညံ တံ ပုစ္ဆာမ တဒိင်္ဃ ဗြူဟိ။|
      block |ဧတ္တာဝတဂ္ဂံ နု ဝဒန္တိ ဟေကေ၊|
      block |ယက္ခဿ သုဒ္ဓိံ ဣဓ ပဏ္ဍိတာသေ။|
      block |ဥဒာဟု အညမ္ပိ ဝဒန္တိ ဧတ္တော။|
    count |၈၈၂|
      block |ဧတ္တာဝတဂ္ဂမ္ပိ ဝဒန္တိ ဟေကေ၊ ယက္ခဿ သုဒ္ဓိံ ဣဓ ပဏ္ဍိတာသေ။|
      block |တေသံ ပနေကေ သမယံ ဝဒန္တိ၊ အနုပါဒိသေသေ ကုသလာ ဝဒာနာ။|
    count |၈၈၃|
      block |ဧတေ စ ဉတွာ ဥပနိဿိတာတိ၊ ဉတွာ မုနီ နိဿယေ သော ဝိမံသီ။|
      block |ဉတွာ ဝိမုတ္တော န ဝိဝါဒမေတိ၊ ဘဝါဘဝါယ န သမေတိ ဓီရောတိ။|
    stand |ကလဟဝိဝါဒသုတ္တံ ဧကာဒသမံ နိဋ္ဌိတံ။|
  block |၁၂။ စူဠဗျူဟသုတ္တံ|
    count |၈၈၄|
      block |သကံသကံဒိဋ္ဌိပရိဗ္ဗသာနာ၊ ဝိဂ္ဂယှ နာနာ ကုသလာ ဝဒန္တိ။|
      block |ယော ဧဝံ ဇာနာတိ သ ဝေဒိ ဓမ္မံ၊ ဣဒံ ပဋိက္ကောသမကေဝလီ သော။|
    count |၈၈၅|
      block |ဧဝမ္ပိ ဝိဂ္ဂယှ ဝိဝါဒယန္တိ၊ ဗာလော ပရော အက္ကုသလောတိ စာဟု။|
      block |သစ္စော နု ဝါဒော ကတမော ဣမေသံ၊ သဗ္ဗေဝ ဟီမေ ကုသလာ ဝဒာနာ။|
    count |၈၈၆|
      block |ပရဿ စေ ဓမ္မမနာနုဇာနံ၊ ဗာလောမကော ဟောတိ နိဟီနပညော။|
      block |သဗ္ဗေဝ ဗာလာ သုနိဟီနပညာ၊ သဗ္ဗေဝိမေ ဒိဋ္ဌိပရိဗ္ဗသာနာ။|
    count |၈၈၇|
      block |သန္ဒိဋ္ဌိယာ စေဝ န ဝီဝဒာတာ၊ သံသုဒ္ဓပညာ ကုသလာ မုတီမာ။|
      block |န တေသံ ကောစိ ပရိဟီနပညော၊ ဒိဋ္ဌီ ဟိ တေသမ္ပိ တထာ သမတ္တာ။|
    count |၈၈၈|
      block |န ဝါဟမေတံ တထိယန္တိ ဗြူမိ၊ ယမာဟု ဗာလာ မိထု အညမညံ။|
      block |သကံသကံဒိဋ္ဌိမကံသု သစ္စံ၊ တသ္မာ ဟိ ဗာလောတိ ပရံ ဒဟန္တိ။|
    count |၈၈၉|
      block |ယမာဟု သစ္စံ တထိယန္တိ ဧကေ၊ တမာဟု အညေ တုစ္ဆံ မုသာတိ။|
      block |ဧဝမ္ပိ ဝိဂယှ ဝိဝါဒယန္တိ၊ ကသ္မာ န ဧကံ သမဏာ ဝဒန္တိ။|
    count |၈၉၀|
      block |ဧကဉှိ သစ္စံ န ဒုတီယမတ္ထိ၊ ယသ္မိံ ပဇာ နော ဝိဝဒေ ပဇာနံ။|
      block |နာနာ တေ သစ္စာနိ သယံ ထုနန္တိ၊ တသ္မာ န ဧကံ သမဏာ ဝဒန္တိ။|
    count |၈၉၁|
      block |ကသ္မာ နု သစ္စာနိ ဝဒန္တိ နာနာ၊ ပဝါဒိယာသေ ကုသလာ ဝဒာနာ။|
      block |သစ္စာနိ သုတာနိ ဗဟူနိ နာနာ၊ ဥဒာဟု တေ တက္ကမနုဿရန္တိ။|
    count |၈၉၂|
      block |န ဟေဝ သစ္စာနိ ဗဟူနိ နာနာ၊ အညတြ သညာယ နိစ္စာနိ လောကေ။|
      block |တက္ကဉ္စ ဒိဋ္ဌီသု ပကပ္ပယိတွာ၊ သစ္စံ မုသာတိ ဒွယဓမ္မမာဟု။|
    count |၈၉၃|
      block |ဒိဋ္ဌေ သုတေ သီလဝတေ မုတေ ဝါ၊ ဧတေ စ နိဿာယ ဝိမာနဒဿီ။|
      block |ဝိနိစ္ဆယေ ဌတွာ ပဟဿမာနော၊ ဗာလော ပရော အက္ကုသလောတိ စာဟ။|
    count |၈၉၄|
      block |ယေနေဝ ဗာလောတိ ပရံ ဒဟာတိ၊ တေနာတုမာနံ ကုသလောတိ စာဟ။|
      block |သယမတ္တနာ သော ကုသလော ဝဒာနော၊ အညံ ဝိမာနေတိ တဒေဝ ပါဝ။|
    count |၈၉၅|
      block |အတိသာရဒိဋ္ဌိယာဝ သော သမတ္တော၊ မာနေန မတ္တော ပရိပုဏ္ဏမာနီ။|
      block |သယမေဝ သာမံ မနသာဘိသိတ္တော၊ ဒိဋ္ဌီ ဟိ သာ တဿ တထာ သမတ္တာ။|
    count |၈၉၆|
      block |ပရဿ စေ ဟိ ဝစသာ နိဟီနော၊ တုမော သဟာ ဟောတိ နိဟီနပညော။|
      block |အထ စေ သယံ ဝေဒဂူ ဟောတိ ဓီရော၊ န ကောစိ ဗာလော သမဏေသု အတ္ထိ။|
    count |၈၉၇|
      block |အညံ ဣတော ယာဘိဝဒန္တိ ဓမ္မံ၊ အပရဒ္ဓါ သုဒ္ဓိမကေဝလီ တေ။|
      block |ဧဝမ္ပိ တိတ္ထျာ ပုထုသော ဝဒန္တိ၊ သန္ဒိဋ္ဌိရာဂေန ဟိ တေဘိရတ္တာ။|
    count |၈၉၈|
      block |ဣဓေဝ သုဒ္ဓိ ဣတိ ဝါဒယန္တိ၊ နာညေသု ဓမ္မေသု ဝိသုဒ္ဓိမာဟု။|
      block |ဧဝမ္ပိ တိတ္ထျာ ပုထုသော နိဝိဋ္ဌာ၊ သကာယနေ တတ္ထ ဒဠှံ ဝဒာနာ။|
    count |၈၉၉|
      block |သကာယနေ ဝါပိ ဒဠှံ ဝဒာနော၊ ကမေတ္ထ ဗာလောတိ ပရံ ဒဟေယျ။|
      block |သယမေဝ သော မေဓဂမာဝဟေယျ၊ ပရံ ဝဒံ ဗာလမသုဒ္ဓိဓမ္မံ။|
    count |၉၀၀|
      block |ဝိနိစ္ဆယေ ဌတွာ သယံ ပမာယ၊ ဥဒ္ဓံ သ လောကသ္မိံ ဝိဝါဒမေတိ။|
      block |ဟိတွာန သဗ္ဗာနိ ဝိနိစ္ဆယာနိ၊ န မေဓဂံ ကုဗ္ဗတိ ဇန္တု လောကေတိ။|
    stand |စူဠဗျူဟသုတ္တံ ဒွာဒသမံ နိဋ္ဌိတံ။|
  block |၁၃။ မဟာဗျူဟသုတ္တံ|
    count |၉၀၁|
      block |ယေ ကေစိမေ ဒိဋ္ဌိပရိဗ္ဗသာနာ၊ ဣဒမေဝ သစ္စန္တိ ဝိဝါဒယန္တိ။|
      block |သဗ္ဗေဝ တေ နိန္ဒမနွာနယန္တိ၊ အထော ပသံသမ္ပိ လဘန္တိ တတ္ထ။|
    count |၉၀၂|
      block |အပ္ပဉှိ ဧတံ န အလံ သမာယ၊ ဒုဝေ ဝိဝါဒဿ ဖလာနိ ဗြူမိ။|
      block |ဧတမ္ပိ ဒိသွာ န ဝိဝါဒယေထ၊ ခေမာဘိပဿံ အဝိဝါဒဘူမိံ။|
    count |၉၀၃|
      block |ယာ ကာစိမာ သမ္မုတိယော ပုထုဇ္ဇာ၊ သဗ္ဗာဝ ဧတာ န ဥပေတိ ဝိဒွာ။|
      block |အနူပယော သော ဥပယံ ကိမေယျ၊ ဒိဋ္ဌေ သုတေ ခန္တိမကုဗ္ဗမာနော။|
    count |၉၀၄|
      block |သီလုတ္တမာ သညမေနာဟု သုဒ္ဓိံ၊ ဝတံ သမာဒာယ ဥပဋ္ဌိတာသေ။|
      block |ဣဓေဝ သိက္ခေမ အထဿ သုဒ္ဓိံ၊ ဘဝူပနီတာ ကုသလာ ဝဒာနာ။|
    count |၉၀၅|
      block |သစေ စုတော သီလဝတတော ဟောတိ၊ ပဝေဓတီ ကမ္မ ဝိရာဓယိတွာ။|
      block |ပဇပ္ပတီ ပတ္ထယတီ စ သုဒ္ဓိံ၊ သတ္ထာဝ ဟီနော ပဝသံ ဃရမှာ။|
    count |၉၀၆|
      block |သီလဗ္ဗတံ ဝါပိ ပဟာယ သဗ္ဗံ၊ ကမ္မဉ္စ သာဝဇ္ဇနဝဇ္ဇမေတံ။|
      block |သုဒ္ဓိံ အသုဒ္ဓိန္တိ အပတ္ထယာနော၊ ဝိရတော စရေ သန္တိမနုဂ္ဂဟာယ။|
    count |၉၀၇|
      block |တမူပနိဿာယ ဇိဂုစ္ဆိတံ ဝါ၊ အထဝါပိ ဒိဋ္ဌံ ဝ သုတံ မုတံ ဝါ။|
      block |ဥဒ္ဓံသရာ သုဒ္ဓိမနုတ္ထုနန္တိ၊ အဝီတတဏှာသေ ဘဝါဘဝေသု။|
    count |၉၀၈|
      block |ပတ္ထယမာနဿ ဟိ ဇပ္ပိတာနိ၊ ပဝေဓိတံ ဝါပိ ပကပ္ပိတေသု။|
      block |စုတူပပါတော ဣဓ ယဿ နတ္ထိ၊ သ ကေန ဝေဓေယျ ကုဟိံဝ ဇပ္ပေ။|
    count |၉၀၉|
      block |ယမာဟု ဓမ္မံ ပရမန္တိ ဧကေ၊ တမေဝ ဟီနန္တိ ပနာဟု အညေ။|
    block |သစ္စော နု ဝါဒော ကတမော ဣမေသံ၊ သဗ္ဗေဝ ဟီမေ ကုသလာ ဝဒာနာ။|
    count |၉၁၀|
      block |သကဉှိ ဓမ္မံ ပရိပုဏ္ဏမာဟု၊ အညဿ ဓမ္မံ ပန ဟီနမာဟု။|
      block |ဧဝမ္ပိ ဝိဂ္ဂယှ ဝိဝါဒယန္တိ၊ သကံ သကံ သမ္မုတိမာဟု သစ္စံ။|
    count |၉၁၁|
      block |ပရဿ စေ ဝမ္ဘယိတေန ဟီနော၊ န ကောစိ ဓမ္မေသု ဝိသေသိ အဿ။|
      block |ပုထူ ဟိ အညဿ ဝဒန္တိ ဓမ္မံ၊ နိဟီနတော သမှိ ဒဠှံ ဝဒာနာ။|
    count |၉၁၂|
      block |သဒ္ဓမ္မပူဇာပိ နေသံ တထေဝ၊ ယထာ ပသံသန္တိ သကာယနာနိ။|
      block |သဗ္ဗေဝ ဝါဒာ တထိယာ ဘဝေယျုံ၊ သုဒ္ဓီ ဟိ နေသံ ပစ္စတ္တမေဝ။|
    count |၉၁၃|
      block |န ဗြာဟ္မဏဿ ပရနေယျမတ္ထိ၊ ဓမ္မေသု နိစ္ဆေယျ သမုဂ္ဂဟီတံ။|
      block |တသ္မာ ဝိဝါဒာနိ ဥပါတိဝတ္တော၊ န ဟိ သေဋ္ဌတော ပဿတိ ဓမ္မမညံ။|
    count |၉၁၄|
      block |ဇာနာမိ ပဿာမိ တထေဝ ဧတံ၊ ဒိဋ္ဌိယာ ဧကေ ပစ္စေန္တိ သုဒ္ဓိံ။|
      block |အဒ္ဒက္ခိ စေ ကိဉှိ တုမဿ တေန၊ အတိသိတွာ အညေန ဝဒန္တိ သုဒ္ဓိံ။|
    count |၉၁၅|
      block |ပဿံ နရော ဒက္ခတိ နာမရူပံ၊ ဒိသွာန ဝါ ဉဿတိ တာနိမေဝ။|
      block |ကာမံ ဗဟုံ ပဿတု အပ္ပကံ ဝါ၊ န ဟိ တေန သုဒ္ဓိံ ကုသလာ ဝဒန္တိ။|
    count |၉၁၆|
      block |နိဝိဿဝါဒီ န ဟိ သုဗ္ဗိနာယော၊ ပကပ္ပိတံ ဒိဋ္ဌိ ပုရေက္ခရာနော။|
      block |ယံ နိဿိတော တတ္ထ သုဘံ ဝဒာနော၊ သုဒ္ဓိံဝဒော တတ္ထ တထဒ္ဒသာ သော။|
    count |၉၁၇|
      block |န ဗြာဟ္မဏော ကပ္ပမုပေတိ သင်္ခါ၊ န ဒိဋ္ဌိသာရီ နပိ ဉာဏဗန္ဓု။|
      block |ဉတွာ စ သော သမ္မုတိယော ပုထုဇ္ဇာ၊ ဥပေက္ခတီ ဥဂ္ဂဟဏန္တိ မညေ။|
    count |၉၁၈|
      block |ဝိဿဇ္ဇ ဂန္ထာနိ မုနီဓ လောကေ၊ ဝိဝါဒဇာတေသု န ဝဂ္ဂသာရီ။|
      block |သန္တော အသန္တေသု ဥပေက္ခကော သော၊ အနုဂ္ဂဟော ဥဂ္ဂဟဏန္တိ မညေ။|
    count |၉၁၉|
      block |ပုဗ္ဗာသဝေ ဟိတွာ နဝေ အကုဗ္ဗံ၊ န ဆန္ဒဂူ နောပိ နိဝိဿဝါဒီ။|
      block |သ ဝိပ္ပမုတ္တော ဒိဋ္ဌိဂတေဟိ ဓီရော၊ န လိမ္ပတိ လောကေ အနတ္တဂရဟီ။|
    count |၉၂၀|
      block |သ သဗ္ဗဓမ္မေသု ဝိသေနိဘူတော၊ ယံ ကိဉ္စိ ဒိဋ္ဌံ ဝ သုတံ မုတံ ဝါ။|
      block |သ ပန္နဘာရော မုနိ ဝိပ္ပမုတ္တော၊ န ကပ္ပိယော နူပရတော န ပတ္ထိယောတိ။|
    stand |မဟာဗျူဟသုတ္တံ တေရသမံ နိဋ္ဌိတံ။|
  block |၁၄။ တုဝဋကသုတ္တံ|
    count |၉၂၁|
      block |ပုစ္ဆာမိ တံ အာဒိစ္စဗန္ဓု၊ ဝိဝေကံ သန္တိပဒဉ္စ မဟေသိ။|
      block |ကထံ ဒိသွာ နိဗ္ဗာတိ ဘိက္ခု၊ အနုပါဒိယာနော လောကသ္မိံ ကိဉ္စိ။|
    count |၉၂၂|
      block |မူလံ ပပဉ္စသင်္ခါယ၊ ဣတိ ဘဂဝါ|
      block |မန္တာ အသ္မီတိ သဗ္ဗမုပရုန္ဓေ။|
      block |ယာ ကာစိ တဏှာ အဇ္ဈတ္တံ၊|
      block |တာသံ ဝိနယာ သဒာ သတော သိက္ခေ။|
    count |၉၂၃|
      block |ယံ ကိဉ္စိ ဓမ္မမဘိဇညာ၊ အဇ္ဈတ္တံ အထဝါပိ ဗဟိဒ္ဓါ။|
      block |န တေန ထာမံ ကုဗ္ဗေထ၊ န ဟိ သာ နိဗ္ဗုတိ သတံ ဝုတ္တာ။|
    count |၉၂၄|
      block |သေယျော န တေန မညေယျ၊ နီစေယျော အထဝါပိ သရိက္ခေါ။|
      block |ဖုဋ္ဌော အနေကရူပေဟိ၊ နာတုမာနံ ဝိကပ္ပယံ တိဋ္ဌေ။|
    count |၉၂၅|
      block |အဇ္ဈတ္တမေဝုပသမေ၊ န အညတော ဘိက္ခု သန္တိမေသေယျ။|
      block |အဇ္ဈတ္တံ ဥပသန္တဿ၊ နတ္ထိ အတ္တာ ကုတော နိရတ္တာ ဝါ။|
    count |၉၂၆|
      block |မဇ္ဈေ ယထာ သမုဒ္ဒဿ၊ ဦမိ နော ဇာယတီ ဌိတော ဟောတိ။|
      block |ဧဝံ ဌိတော အနေဇဿ၊ ဥဿဒံ ဘိက္ခု န ကရေယျ ကုဟိဉ္စိ။|
    count |၉၂၇|
      block |အကိတ္တယီ ဝိဝဋစက္ခု၊ သက္ခိဓမ္မံ ပရိဿယဝိနယံ။|
      block |ပဋိပဒံ ဝဒေဟိ ဘဒ္ဒန္တေ၊ ပါတိမောက္ခံ အထဝါပိ သမာဓိံ။|
    count |၉၂၈|
      block |စက္ခူဟိ နေဝ လောလဿ၊ ဂါမကထာယ အာဝရယေ သောတံ။|
      block |ရသေ စ နာနုဂိဇ္ဈေယျ၊ န စ မမာယေထ ကိဉ္စိ လောကသ္မိံ။|
    count |၉၂၉|
      block |ဖဿေန ယဒာ ဖုဋ္ဌဿ၊ ပရိဒေဝံ ဘိက္ခု န ကရေယျ ကုဟိဉ္စိ။|
      block |ဘဝဉ္စ နာဘိဇပ္ပေယျ၊ ဘေရဝေသု စ န သမ္ပဝေဓေယျ။|
    count |၉၃၀|
      block |အန္နာနမထော ပါနာနံ၊ ခါဒနီယာနံ အထောပိ ဝတ္ထာနံ။|
      block |လဒ္ဓါ န သန္နိဓိံ ကယိရာ၊ န စ ပရိတ္တသေ တာနိ အလဘမာနော။|
    count |၉၃၁|
      block |ဈာယီ န ပါဒလောလဿ၊ ဝိရမေ ကုက္ကုစ္စာ နပ္ပမဇ္ဇေယျ။|
      block |အထာသနေသု သယနေသု၊ အပ္ပသဒ္ဒေသု ဘိက္ခု ဝိဟရေယျ။|
    count |၉၃၂|
      block |နိဒ္ဒံ န ဗဟုလီကရေယျ၊ ဇာဂရိယံ ဘဇေယျ အာတာပီ။|
      block |တန္ဒိံ မာယံ ဟဿံ ခိဍ္ဍံ၊ မေထုနံ ဝိပ္ပဇဟေ သဝိဘူသံ။|
    count |၉၃၃|
      block |အာထဗ္ဗဏံ သုပိနံ လက္ခဏံ၊ နော ဝိဒဟေ အထောပိ နက္ခတ္တံ။|
      block |ဝိရုတဉ္စ ဂဗ္ဘကရဏံ၊ တိကိစ္ဆံ မာမကော န သေဝေယျ။|
    count |၉၃၄|
      block |နိန္ဒာယ နပ္ပဝေဓေယျ၊ န ဥဏ္ဏမေယျ ပသံသိတော ဘိက္ခု။|
      block |လောဘံ သဟ မစ္ဆရိယေန၊ ကောဓံ ပေသုဏိယဉ္စ ပနုဒေယျ။|
    count |၉၃၅|
      block |ကယဝိက္ကယေ န တိဋ္ဌေယျ၊ ဥပဝါဒံ ဘိက္ခု န ကရေယျ ကုဟိဉ္စိ။|
      block |ဂါမေ စ နာဘိသဇ္ဇေယျ၊ လာဘကမျာ ဇနံ န လပယေယျ။|
    count |၉၃၆|
      block |န စ ကတ္ထိတာ သိယာ ဘိက္ခု၊ န စ ဝါစံ ပယုတ္တံ ဘာသေယျ။|
      block |ပါဂဗ္ဘိယံ န သိက္ခေယျ၊ ကထံ ဝိဂ္ဂါဟိကံ န ကထယေယျ။|
    count |၉၃၇|
      block |မောသဝဇ္ဇေ န နီယေထ၊ သမ္ပဇာနော သဌာနိ န ကယိရာ။|
      block |အထ ဇီဝိတေန ပညာယ၊ သီလဗ္ဗတေန နာညမတိမညေ။|
    count |၉၃၈|
      block |သုတွာ ရုသိတော ဗဟုံ ဝါစံ၊ သမဏာနံ ဝါ ပုထုဇနာနံ။|
      block |ဖရုသေန နေ န ပဋိဝဇ္ဇာ၊ န ဟိ သန္တော ပဋိသေနိကရောန္တိ။|
    count |၉၃၉|
      block |ဧတဉ္စ ဓမ္မမညာယ၊ ဝိစိနံ ဘိက္ခု သဒာ သတော သိက္ခေ။|
      block |သန္တီတိ နိဗ္ဗုတိံ ဉတွာ၊ သာသနေ ဂေါတမဿ န ပမဇ္ဇေယျ။|
    count |၉၄၀|
      block |အဘိဘူ ဟိ သော အနဘိဘူတော၊ သက္ခိဓမ္မမနီတိဟမဒဿီ။|
      block |တသ္မာ ဟိ တဿ ဘဂဝတော သာသနေ၊ အပ္ပမတ္တော သဒာ နမဿမနုသိက္ခေတိ။|
    stand |တုဝဋကသုတ္တံ စုဒ္ဒသမံ နိဋ္ဌိတံ။|
  block |၁၅။ အတ္တဒဏ္ဍသုတ္တံ|
    count |၉၄၁|
      block |အတ္တဒဏ္ဍာ ဘယံ ဇာတံ၊ ဇနံ ပဿထ မေဓဂံ။|
      block |သံဝေဂံ ကိတ္တယိဿာမိ၊ ယထာ သံဝိဇိတံ မယာ။|
    count |၉၄၂|
      block |ဖန္ဒမာနံ ပဇံ ဒိသွာ၊ မစ္ဆေ အပ္ပေါဒကေ ယထာ။|
      block |အညမညေဟိ ဗျာရုဒ္ဓေ၊ ဒိသွာ မံ ဘယမာဝိသိ။|
    count |၉၄၃|
      block |သမန္တမသာရော လောကော၊ ဒိသာ သဗ္ဗာ သမေရိတာ။|
      block |ဣစ္ဆံ ဘဝနမတ္တနော၊ နာဒ္ဒသာသိံ အနောသိတံ။|
    count |၉၄၄|
      block |ဩသာနေတွေဝ ဗျာရုဒ္ဓေ၊ ဒိသွာ မေ အရတီ အဟု။|
      block |အထေတ္ထ သလ္လမဒ္ဒက္ခိံ၊ ဒုဒ္ဒသံ ဟဒယနိဿိတံ။|
    count |၉၄၅|
      block |ယေန သလ္လေန ဩတိဏ္ဏော၊ ဒိသာ သဗ္ဗာ ဝိဓာဝတိ။|
      block |တမေဝ သလ္လမဗ္ဗုယှ၊ န ဓာဝတိ န သီဒတိ။|
    count |၉၄၆|
      block |တတ္ထ သိက္ခါနုဂီယန္တိ၊ ယာနိ လောကေ ဂဓိတာနိ။|
      block |န တေသု ပသုတော သိယာ၊ နိဗ္ဗိဇ္ဈ သဗ္ဗသော ကာမေ။|
      block |သိက္ခေ နိဗ္ဗာနမတ္တနော။|
    count |၉၄၇|
      block |သစ္စော သိယာ အပ္ပဂဗ္ဘော၊ အမာယော ရိတ္တပေသုဏော။|
      block |အက္ကောဓနော လောဘပါပံ၊ ဝေဝိစ္ဆံ ဝိတရေ မုနိ။|
    count |၉၄၈|
      block |နိဒ္ဒံ တန္ဒိံ သဟေ ထီနံ၊ ပမာဒေန န သံဝသေ။|
      block |အတိမာနေ န တိဋ္ဌေယျ၊ နိဗ္ဗာနမနသော နရော။|
    count |၉၄၉|
      block |မောသဝဇ္ဇေ န နီယေထ၊ ရူပေ သ္နေဟံ န ကုဗ္ဗယေ။|
      block |မာနဉ္စ ပရိဇာနေယျ၊ သာဟသာ ဝိရတော စရေ။|
    count |၉၅၀|
      block |ပုရာဏံ နာဘိနန္ဒေယျ၊ နဝေ ခန္တိံ န ကုဗ္ဗယေ။|
      block |ဟိယျမာနေ န သောစေယျ၊ အာကာသံ န သိတော သိယာ။|
    count |၉၅၁|
      block |ဂေဓံ ဗြူမိ မဟောဃောတိ၊ အာဇဝံ ဗြူမိ ဇပ္ပနံ။|
      block |အာရမ္မဏံ ပကပ္ပနံ၊ ကာမပင်္ကော ဒုရစ္စယော။|
    count |၉၅၂|
      block |သစ္စာ အဝေါက္ကမ္မ မုနိ၊ ထလေ တိဋ္ဌတိ ဗြာဟ္မဏော။|
      block |သဗ္ဗံ သော ပဋိနိဿဇ္ဇ၊ သ ဝေ သန္တောတိ ဝုစ္စတိ။|
    count |၉၅၃|
      block |သ ဝေ ဝိဒွာ သ ဝေဒဂူ၊ ဉတွာ ဓမ္မံ အနိဿိတော။|
      block |သမ္မာ သော လောကေ ဣရိယာနော၊ န ပိဟေတီဓ ကဿစိ။|
    count |၉၅၄|
      block |ယောဓ ကာမေ အစ္စတရိ၊ သင်္ဂံ လောကေ ဒုရစ္စယံ။|
      block |န သော သောစတိ နာဇ္ဈေတိ၊ ဆိန္နသောတော အဗန္ဓနော။|
    count |၉၅၅|
      block |ယံ ပုဗ္ဗေ တံ ဝိသောသေဟိ၊ ပစ္ဆာ တေ မာဟု ကိဉ္စနံ။|
      block |မဇ္ဈေ စေ နော ဂဟေဿသိ၊ ဥပသန္တော စရိဿသိ။|
    count |၉၅၆|
      block |သဗ္ဗသော နာမရူပသ္မိံ၊ ယဿ နတ္ထိ မမာယိတံ။|
      block |အသတာ စ န သောစတိ၊ သ ဝေ လောကေ န ဇီယတိ။|
    count |၉၅၇|
      block |ယဿ နတ္ထိ ဣဒံ မေတိ၊ ပရေသံ ဝါပိ ကိဉ္စနံ။|
      block |မမတ္တံ သော အသံဝိန္ဒံ၊ နတ္ထိ မေတိ န သောစတိ။|
    count |၉၅၈|
      block |အနိဋ္ဌုရီ အနနုဂိဒ္ဓေါ၊ အနေဇော သဗ္ဗဓီ သမော။|
      block |တမာနိသံသံ ပဗြူမိ၊ ပုစ္ဆိတော အဝိကမ္ပိနံ။|
    count |၉၅၉|
      block |အနေဇဿ ဝိဇာနတော၊ နတ္ထိ ကာစိ နိသင်္ခတိ။|
      block |ဝိရတော သော ဝိယာရဗ္ဘာ၊ ခေမံ ပဿတိ သဗ္ဗဓိ။|
    count |၉၆၀|
      block |န သမေသု န ဩမေသု၊ န ဥဿေသု ဝဒတေ မုနိ။|
      block |သန္တော သော ဝီတမစ္ဆရော၊ နာဒေတိ န နိရဿတီတိ။|
    stand |အတ္တဒဏ္ဍသုတ္တံ ပန္နရသမံ နိဋ္ဌိတံ။|
  block |၁၆။ သာရိပုတ္တသုတ္တံ|
    count |၉၆၁|
      block |န မေ ဒိဋ္ဌော ဣတော ပုဗ္ဗေ၊ ဣစ္စာယသ္မာ သာရိပုတ္တော|
      block |န သုတော ဥဒ ကဿစိ။|
      block |ဧဝံ ဝဂ္ဂုဝဒော သတ္ထာ၊|
      block |တုသိတာ ဂဏိမာဂတော။|
    count |၉၆၂|
      block |သဒေဝကဿ လောကဿ၊ ယထာ ဒိဿတိ စက္ခုမာ။|
      block |သဗ္ဗံ တမံ ဝိနောဒေတွာ၊ ဧကောဝ ရတိမဇ္ဈဂါ။|
    count |၉၆၃|
      block |တံ ဗုဒ္ဓံ အသိတံ တာဒိံ၊ အကုဟံ ဂဏိမာဂတံ။|
      block |ဗဟူနမိဓ ဗဒ္ဓါနံ၊ အတ္ထိ ပဉှေန အာဂမံ။|
    count |၉၆၄|
      block |ဘိက္ခုနော ဝိဇိဂုစ္ဆတော၊ ဘဇတော ရိတ္တမာသနံ။|
      block |ရုက္ခမူလံ သုသာနံ ဝါ၊ ပဗ္ဗတာနံ ဂုဟာသု ဝါ။|
    count |၉၆၅|
      block |ဥစ္စာဝစေသု သယနေသု၊ ကီဝန္တော တတ္ထ ဘေရဝါ။|
      block |ယေဟိ ဘိက္ခု န ဝေဓေယျ၊ နိဂ္ဃောသေ သယနာသနေ။|
    count |၉၆၆|
      block |ကတီ ပရိဿယာ လောကေ၊ ဂစ္ဆတော အဂတံ ဒိသံ။|
      block |ယေ ဘိက္ခု အဘိသမ္ဘဝေ၊ ပန္တမှိ သယနာသနေ။|
    count |၉၆၇|
      block |ကျာဿ ဗျပ္ပထယော အဿု၊ ကျာဿဿု ဣဓ ဂေါစရာ။|
      block |ကာနိ သီလဗ္ဗတာနာဿု၊ ပဟိတတ္တဿ ဘိက္ခုနော။|
    count |၉၆၈|
      block |ကံ သော သိက္ခံ သမာဒာယ၊ ဧကောဒိ နိပကော သတော။|
      block |ကမ္မာရော ရဇတဿေဝ၊ နိဒ္ဓမေ မလမတ္တနော။|
    count |၉၆၉|
      block |ဝိဇိဂုစ္ဆမာနဿ ယဒိဒံ ဖာသု၊ သာရိပုတ္တာတိ ဘဂဝါ|
      block |ရိတ္တာသနံ သယနံ သေဝတော စေ။|
      block |သမ္ဗောဓိကာမဿ ယထာနုဓမ္မံ၊|
      block |တံ တေ ပဝက္ခါမိ ယထာ ပဇာနံ။|
    count |၉၇၀|
      block |ပဉ္စန္နံ ဓီရော ဘယာနံ န ဘာယေ၊ ဘိက္ခု သတော သပရိယန္တစာရီ။|
      block |ဍံသာဓိပါတာနံ သရီသပါနံ၊ မနုဿဖဿာနံ စတုပ္ပဒာနံ။|
    count |၉၇၁|
      block |ပရဓမ္မိကာနမ္ပိ န သန္တသေယျ၊ ဒိသွာပိ တေသံ ဗဟုဘေရဝါနိ။|
      block |အထာပရာနိ အဘိသမ္ဘဝေယျ၊ ပရိဿယာနိ ကုသလာနုဧသီ။|
    count |၉၇၂|
      block |အာတင်္ကဖဿေန ခုဒာယ ဖုဋ္ဌော၊ သီတံ အတုဏှံ အဓိဝါသယေယျ။|
      block |သော တေဟိ ဖုဋ္ဌော ဗဟုဓာ အနောကော၊ ဝီရိယံ ပရက္ကမ္မဒဠှံ ကရေယျ။|
    count |၉၇၃|
      block |ထေယျံ န ကာရေ န မုသာ ဘဏေယျ၊ မေတ္တာယ ဖဿေ တသထာဝရာနိ။|
      block |ယဒာဝိလတ္တံ မနသော ဝိဇညာ၊ ကဏှဿ ပက္ခေါတိ ဝိနောဒယေယျ။|
    count |၉၇၄|
      block |ကောဓာတိမာနဿ ဝသံ န ဂစ္ဆေ၊ မူလမ္ပိ တေသံ ပလိခည တိဋ္ဌေ။|
      block |အထပ္ပိယံ ဝါ ပန အပ္ပိယံ ဝါ၊ အဒ္ဓါ ဘဝန္တော အဘိသမ္ဘဝေယျ။|
    count |၉၇၅|
      block |ပညံ ပုရက္ခတွာ ကလျာဏပီတိ၊ ဝိက္ခမ္ဘယေ တာနိ ပရိဿယာနိ။|
      block |အရတိံ သဟေထ သယနမှိ ပန္တေ၊ စတုရော သဟေထ ပရိဒေဝဓမ္မေ။|
    count |၉၇၆|
      block |ကိံသူ အသိဿာမိ ကုဝံ ဝါ အသိဿံ၊ ဒုက္ခံ ဝတ သေတ္ထ ကွဇ္ဇ သေဿံ။|
      block |ဧတေ ဝိတက္ကေ ပရိဒေဝနေယျေ၊ ဝိနယေထ သေခေါ အနိကေတစာရီ။|
    count |၉၇၇|
      block |အန္နဉ္စ လဒ္ဓါ ဝသနဉ္စ ကာလေ၊ မတ္တံ သော ဇညာ ဣဓ တောသနတ္ထံ။|
      block |သော တေသု ဂုတ္တော ယတစာရိ ဂါမေ၊ ရုသိတောပိ ဝါစံ ဖရုသံ န ဝဇ္ဇာ။|
    count |၉၇၈|
      block |ဩက္ခိတ္တစက္ခု န စ ပါဒလောလော၊ ဈာနာနုယုတ္တော ဗဟုဇာဂရဿ။|
      block |ဥပေက္ခမာရဗ္ဘ သမာဟိတတ္တော၊ တက္ကာသယံ ကုက္ကုစ္စိယူပဆိန္ဒေ။|
    count |၉၇၉|
      block |စုဒိတော ဝစီဘိ သတိမာဘိနန္ဒေ၊ သဗြဟ္မစာရီသု ခိလံ ပဘိန္ဒေ။|
      block |ဝါစံ ပမုဉ္စေ ကုသလံ နာတိဝေလံ၊ ဇနဝါဒဓမ္မာယ န စေတယေယျ။|
    count |၉၈၀|
      block |အထာပရံ ပဉ္စ ရဇာနိ လောကေ၊ ယေသံ သတီမာ ဝိနယာယ သိက္ခေ။|
      block |ရူပေသု သဒ္ဒေသု အထော ရသေသု၊ ဂန္ဓေသု ဖဿေသု သဟေထ ရာဂံ။|
    count |၉၈၁|
      block |ဧတေသု ဓမ္မေသု ဝိနေယျ ဆန္ဒံ၊ ဘိက္ခု သတိမာ သုဝိမုတ္တစိတ္တော။|
      block |ကာလေန သော သမ္မာ ဓမ္မံ ပရိဝီမံသမာနော၊|
      block |ဧကောဒိဘူတော ဝိဟနေ တမံ သောတိ။|
      block |ကာမံ ဂုဟဉ္စ ဒုဋ္ဌာ စ၊ သုဒ္ဓဉ္စ ပရမာ ဇရာ။|
      block |မေတ္တေယျော စ ပသူရော စ၊ မာဂဏ္ဍိ ပုရာဘေဒနံ။|
      block |ကလဟံ ဒွေ စ ဗျူဟာနိ၊ ပုနဒေဝ တုဝဋ္ဋကံ။|
      block |အတ္တဒဏ္ဍဝရံ သုတ္တံ၊ ထေရပုဋ္ဌေန သောဠသ။|
      block |ဣတိ ဧတာနိ သုတ္တာနိ၊ သဗ္ဗာနဋ္ဌကဝဂ္ဂိကာတိ။|
    stand |သာရိပုတ္တသုတ္တံ သောဠသမံ နိဋ္ဌိတံ။ အဋ္ဌကဝဂ္ဂေါ စတုတ္ထော|
    block |နိဋ္ဌိတော။|
    block |တဿုဒ္ဒာနံ|
