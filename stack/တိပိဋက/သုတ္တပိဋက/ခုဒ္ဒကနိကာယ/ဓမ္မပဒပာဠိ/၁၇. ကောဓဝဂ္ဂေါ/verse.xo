block |၁၇။ ကောဓဝဂ္ဂေါ|
  count |၂၂၁|
    block |ကောဓံ ဇဟေ ဝိပ္ပဇဟေယျ မာနံ၊ သံယောဇနံ သဗ္ဗမတိက္ကမေယျ။|
    block |တံ နာမရူပသ္မိမသဇ္ဇမာနံ၊ အကိဉ္စနံ နာနုပတန္တိ ဒုက္ခါ။|
  count |၂၂၂|
    block |ယော ဝေ ဥပ္ပတိတံ ကောဓံ၊ ရထံ ဘန္တံဝ ဝါရယေ။|
    block |တမဟံ သာရထိံ ဗြူမိ၊ ရသ္မိဂ္ဂါဟော ဣတရော ဇနော။|
  count |၂၂၃|
    block |အက္ကောဓေန ဇိနေ ကောဓံ၊ အသာဓုံ သာဓုနာ ဇိနေ။|
    block |ဇိနေ ကဒရိယံ ဒာနေန၊ သစ္စေနာလိကဝါဒိနံ။|
  count |၂၂၄|
    block |သစ္စံ ဘဏေ န ကုဇ္ဈေယျ၊ ဒဇ္ဇာ အပ္ပမ္ပိ ယာစိတော။|
    block |ဧတေဟိ တီဟိ ဌာနေဟိ၊ ဂစ္ဆေ ဒေဝါန သန္တိကေ။|
  count |၂၂၅|
    block |အဟိံသကာ ယေ မုနယော၊ နိစ္စံ ကာယေန သံဝုတာ။|
    block |တေ ယန္တိ အစ္စုတံ ဌာနံ၊ ယတ္ထ ဂန္တွာ န သောစရေ။|
  count |၂၂၆|
    block |သဒာ ဇာဂရမာနာနံ၊ အဟောရတ္တာနုသိက္ခိနံ။|
    block |နိဗ္ဗာနံ အဓိမုတ္တာနံ၊ အတ္ထံ ဂစ္ဆန္တိ အာသဝါ။|
  count |၂၂၇|
    block |ပေါရာဏမေတံ အတုလ၊ နေတံ အဇ္ဇတနာမိဝ။|
    block |နိန္ဒန္တိ တုဏှိမာသီနံ၊ နိန္ဒန္တိ ဗဟုဘာဏိနံ။|
    block |မိတဘာဏိမ္ပိ နိန္ဒန္တိ၊ နတ္ထိ လောကေ အနိန္ဒိတော။|
  count |၂၂၈|
    block |န စာဟု န စ ဘဝိဿတိ၊ န စေတရဟိ ဝိဇ္ဇတိ။|
    block |ဧကန္တံ နိန္ဒိတော ပေါသော၊ ဧကန္တံ ဝါ ပသံသိတော။|
  count |၂၂၉|
    block |ယံ စေ ဝိညူ ပသံသန္တိ၊ အနုဝိစ္စ သုဝေ သုဝေ။|
    block |အစ္ဆိဒ္ဒဝုတ္တိံ မေဓာဝိံ၊ ပညာသီလသမာဟိတံ။|
  count |၂၃၀|
    block |နိက္ခံ ဇမ္ဗောနဒဿေဝ၊ ကော တံ နိန္ဒိတုမရဟတိ။|
    block |ဒေဝါပိ နံ ပသံသန္တိ၊ ဗြဟ္မုနာပိ ပသံသိတော။|
  count |၂၃၁|
    block |ကာယပ္ပကောပံ ရက္ခေယျ၊ ကာယေန သံဝုတော သိယာ။|
    block |ကာယဒုစ္စရိတံ ဟိတွာ၊ ကာယေန သုစရိတံ စရေ။|
  count |၂၃၂|
    block |ဝစီပကောပံ ရက္ခေယျ၊ ဝါစာယ သံဝုတော သိယာ။|
    block |ဝစီဒုစ္စရိတံ ဟိတွာ၊ ဝါစာယ သုစရိတံ စရေ။|
  count |၂၃၃|
    block |မနောပကောပံ ရက္ခေယျ၊ မနသာ သံဝုတော သိယာ။|
    block |မနောဒုစ္စရိတံ ဟိတွာ၊ မနသာ သုစရိတံ စရေ။|
  count |၂၃၄|
    block |ကာယေန သံဝုတာ ဓီရာ၊ အထော ဝါစာယ သံဝုတာ။|
    block |မနသာ သံဝုတာ ဓီရာ၊ တေ ဝေ သုပရိသံဝုတာ။|
  stand |ကောဓဝဂ္ဂေါ သတ္တရသမော နိဋ္ဌိတော။|
