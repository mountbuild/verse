block |၁၈။ မလဝဂ္ဂေါ|
  count |၂၃၅|
    block |ပဏ္ဍုပလာသောဝ ဒာနိသိ၊ ယမပုရိသာပိ စ တေ ဥပဋ္ဌိတာ။|
    block |ဥယျောဂမုခေ စ တိဋ္ဌသိ၊ ပါထေယျမ္ပိ စ တေ န ဝိဇ္ဇတိ။|
    block |သော ကရောဟိ ဒီပမတ္တနော၊ ခိပ္ပံ ဝါယမ ပဏ္ဍိတော ဘဝ။|
    block |နိဒ္ဓန္တမလော အနင်္ဂဏော၊ ဒိဗ္ဗံ အရိယဘူမိံ ဥပေဟိသိ။|
  count |၂၃၆|, ||
  count |၂၃၇|
    block |ဥပနီတဝယော စ ဒာနိသိ၊ သမ္ပယာတောသိ ယမဿ သန္တိကေ။|
    block |ဝါသော တေ နတ္ထိ အန္တရာ၊ ပါထေယျမ္ပိ စ တေ န ဝိဇ္ဇတိ။|
  count |၂၃၈|
    block |သော ကရောဟိ ဒီပမတ္တနော၊ ခိပ္ပံ ဝါယမ ပဏ္ဍိတော ဘဝ။|
    block |နိဒ္ဓန္တမလော အနင်္ဂဏော၊ န ပုနံ ဇာတိဇရံ ဥပေဟိသိ။|
  count |၂၃၉|
    block |အနုပုဗ္ဗေန မေဓာဝီ၊ ထောကံ ထောကံ ခဏေ ခဏေ။|
    block |ကမ္မာရော ရဇတဿေဝ၊ နိဒ္ဓမေ မလမတ္တနော။|
  count |၂၄၀|
    block |အယသာဝ မလံ သမုဋ္ဌိတံ၊ တတုဋ္ဌာယ တမေဝ ခါဒတိ။|
    block |ဧဝံ အတိဓောနစာရိနံ၊ သာနိ ကမ္မာနိ နယန္တိ ဒုဂ္ဂတိံ။|
  count |၂၄၁|
    block |အသဇ္ဈာယမလာ မန္တာ၊ အနုဋ္ဌာနမလာ ဃရာ။|
    block |မလံ ဝဏ္ဏဿ ကောသဇ္ဇံ၊ ပမာဒော ရက္ခတော မလံ။|
  count |၂၄၂|
    block |မလိတ္ထိယာ ဒုစ္စရိတံ၊ မစ္ဆေရံ ဒဒတော မလံ။|
    block |မလာ ဝေ ပါပကာ ဓမ္မာ၊ အသ္မိံ လောကေ ပရမှိ စ။|
  count |၂၄၃|
    block |တတော မလာ မလတရံ၊ အဝိဇ္ဇာ ပရမံ မလံ။|
    block |ဧတံ မလံ ပဟန္တွာန၊ နိမ္မလာ ဟောထ ဘိက္ခဝေါ။|
  count |၂၄၄|
    block |သုဇီဝံ အဟိရိကေန၊ ကာကသူရေန ဓံသိနာ။|
    block |ပက္ခန္ဒိနာ ပဂဗ္ဘေန၊ သံကိလိဋ္ဌေန ဇီဝိတံ။|
  count |၂၄၅|
    block |ဟိရီမတာ စ ဒုဇ္ဇီဝံ၊ နိစ္စံ သုစိဂဝေသိနာ။|
    block |အလီနေနာပ္ပဂဗ္ဘေန၊ သုဒ္ဓါဇီဝေန ပဿတာ။|
  count |၂၄၆|
    block |ယော ပါဏမတိပါတေတိ၊ မုသာဝါဒဉ္စ ဘာသတိ။|
    block |လောကေ အဒိန္နမာဒိယတိ၊ ပရဒာရဉ္စ ဂစ္ဆတိ။|
  count |၂၄၇|
    block |သုရာမေရယပါနဉ္စ၊ ယော နရော အနုယုဉ္ဇတိ။|
    block |ဣဓေဝမေသော လောကသ္မိံ၊ မူလံ ခဏတိ အတ္တနော။|
  count |၂၄၈|
    block |ဧဝံ ဘော ပုရိသ ဇာနာဟိ၊ ပါပဓမ္မာ အသညတာ။|
    block |မာ တံ လောဘော အဓမ္မော စ၊ စိရံ ဒုက္ခါယ ရန္ဓယုံ။|
  count |၂၄၉|
    block |ဒဒာတိ ဝေ ယထာသဒ္ဓံ၊ ယထာပသာဒနံ ဇနော။|
    block |တတ္ထ ယော မင်္ကု ဘဝတိ၊ ပရေသံ ပါနဘောဇနေ။|
    block |န သော ဒိဝါ ဝါ ရတ္တိံ ဝါ၊ သမာဓိမဓိဂစ္ဆတိ။|
  count |၂၅၀|
    block |ယဿ စေတံ သမုစ္ဆိန္နံ၊ မူလဃစ္စံ သမူဟတံ။|
    block |သ ဝေ ဒိဝါ ဝါ ရတ္တိံ ဝါ၊ သမာဓိမဓိဂစ္ဆတိ။|
  count |၂၅၁|
    block |နတ္ထိ ရာဂသမော အဂ္ဂိ၊ နတ္ထိ ဒောသသမော ဂဟော။|
    block |နတ္ထိ မောဟသမံ ဇာလံ၊ နတ္ထိ တဏှာသမာ နဒီ။|
  count |၂၅၂|
    block |သုဒဿံ ဝဇ္ဇမညေသံ၊ အတ္တနော ပန ဒုဒ္ဒသံ။|
    block |ပရေသံ ဟိ သော ဝဇ္ဇာနိ၊ ဩပုနာတိ ယထာ ဘုသံ။|
    block |အတ္တနော ပန ဆာဒေတိ၊ ကလိံဝ ကိတဝါ သဌော။|
  count |၂၅၃|
    block |ပရဝဇ္ဇာနုပဿိဿ၊ နိစ္စံ ဥဇ္ဈာနသညိနော။|
    block |အာသဝါ တဿ ဝဍ္ဎန္တိ၊ အာရာ သော အာသဝက္ခယာ။|
  count |၂၅၄|
    block |အာကာသေဝ ပဒံ နတ္ထိ၊ သမဏော နတ္ထိ ဗာဟိရေ။|
    block |ပပဉ္စာဘိရတာ ပဇာ၊ နိပ္ပပဉ္စာ တထာဂတာ။|
  count |၂၅၅|
    block |အာကာသေဝ ပဒံ နတ္ထိ၊ သမဏော နတ္ထိ ဗာဟိရေ။|
    block |သင်္ခါရာ သဿတာ နတ္ထိ၊ နတ္ထိ ဗုဒ္ဓါနမိဉ္ဇိတံ။|
  stand |မလဝဂ္ဂေါ အဋ္ဌာရသမော နိဋ္ဌိတော။|
