block |၃။ စိတ္တဝဂ္ဂေါ|
  count |၃၃|
    block |ဖန္ဒနံ စပလံ စိတ္တံ၊ ဒူရက္ခံ ဒုန္နိဝါရယံ။|
    block |ဥဇုံ ကရောတိ မေဓာဝီ၊ ဥသုကာရောဝ တေဇနံ။|
  count |၃၄|
    block |ဝါရိဇောဝ ထလေ ခိတ္တော၊ ဩကမောကတဥဗ္ဘတော။|
    block |ပရိဖန္ဒတိဒံ စိတ္တံ၊ မာရဓေယျံ ပဟာတဝေ။|
  count |၃၅|
    block |ဒုန္နိဂ္ဂဟဿ လဟုနော၊ ယတ္ထကာမနိပါတိနော။|
    block |စိတ္တဿ ဒမထော သာဓု၊ စိတ္တံ ဒန္တံ သုခါဝဟံ။|
  count |၃၆|
    block |သုဒုဒ္ဒသံ သုနိပုဏံ၊ ယတ္ထကာမနိပါတိနံ။|
    block |စိတ္တံ ရက္ခေထ မေဓာဝီ၊ စိတ္တံ ဂုတ္တံ သုခါဝဟံ။|
  count |၃၇|
    block |ဒူရင်္ဂမံ ဧကစရံ၊ အသရီရံ ဂုဟာသယံ။|
    block |ယေ စိတ္တံ သံယမေဿန္တိ၊ မောက္ခန္တိ မာရဗန္ဓနာ။|
  count |၃၈|
    block |အနဝဋ္ဌိတစိတ္တဿ၊ သဒ္ဓမ္မံ အဝိဇာနတော။|
    block |ပရိပ္လဝပသာဒဿ၊ ပညာ န ပရိပူရတိ။|
  count |၃၉|
    block |အနဝဿုတစိတ္တဿ၊ အနနွာဟတစေတသော။|
    block |ပုညပါပပဟီနဿ၊ နတ္ထိ ဇာဂရတော ဘယံ။|
  count |၄၀|
    block |ကုမ္ဘူပမံ ကာယမိမံ ဝိဒိတွာ၊ နဂရူပမံ စိတ္တမိဒံ ဌပေတွာ။|
    block |ယောဓေထ မာရံ ပညာဝုဓေန၊ ဇိတဉ္စ ရက္ခေ အနိဝေသနော သိယာ။|
  count |၄၁|
    block |အစိရံ ဝတယံ ကာယော၊ ပထဝိံ အဓိသေဿတိ။|
    block |ဆုဒ္ဓေါ အပေတဝိညာဏော၊ နိရတ္ထံဝ ကလိင်္ဂရံ။|
  count |၄၂|
    block |ဒိသော ဒိသံ ယံ တံ ကယိရာ၊ ဝေရီ ဝါ ပန ဝေရိနံ။|
    block |မိစ္ဆာပဏိဟိတံ စိတ္တံ၊ ပါပိယော နံ တတော ကရေ။|
  count |၄၃|
    block |န တံ မာတာ ပိတာ ကယိရာ၊ အညေ ဝါပိ စ ဉာတကာ။|
    block |သမ္မာပဏိဟိတံ စိတ္တံ၊ သေယျသော နံ တတော ကရေ။|
  stand |စိတ္တဝဂ္ဂေါ တတိယော နိဋ္ဌိတော။|
