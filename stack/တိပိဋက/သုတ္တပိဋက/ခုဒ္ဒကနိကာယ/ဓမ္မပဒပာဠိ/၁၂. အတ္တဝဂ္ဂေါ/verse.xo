block |၁၂။ အတ္တဝဂ္ဂေါ|
  count |၁၅၇|
    block |အတ္တာနဉ္စေ ပိယံ ဇညာ၊ ရက္ခေယျ နံ သုရက္ခိတံ။|
    block |တိဏ္ဏံ အညတရံ ယာမံ၊ ပဋိဇဂ္ဂေယျ ပဏ္ဍိတော။|
  count |၁၅၈|
    block |အတ္တာနမေဝ ပဌမံ၊ ပတိရူပေ နိဝေသယေ။|
    block |အထညမနုသာသေယျ၊ န ကိလိဿေယျ ပဏ္ဍိတော။|
  count |၁၅၉|
    block |အတ္တာနံ စေ တထာ ကယိရာ၊ ယထာညမနုသာသတိ။|
    block |သုဒန္တော ဝတ ဒမေထ၊ အတ္တာ ဟိ ကိရ ဒုဒ္ဒမော။|
  count |၁၆၀|
    block |အတ္တာ ဟိ အတ္တနော နာထော၊ ကော ဟိ နာထော ပရော သိယာ။|
    block |အတ္တနာ ဟိ သုဒန္တေန၊ နာထံ လဘတိ ဒုလ္လဘံ။|
  count |၁၆၁|
    block |အတ္တနာ ဟိ ကတံ ပါပံ၊ အတ္တဇံ အတ္တသမ္ဘဝံ။|
    block |အဘိမတ္ထတိ ဒုမ္မေဓံ၊ ဝဇိရံ ဝသ္မမယံ မဏိံ။|
  count |၁၆၂|
    block |ယဿ အစ္စန္တဒုဿီလျံ၊ မာလုဝါ သာလမိဝေါတ္ထတံ။|
    block |ကရောတိ သော တထတ္တာနံ၊ ယထာ နံ ဣစ္ဆတီ ဒိသော။|
  count |၁၆၃|
    block |သုကရာနိ အသာဓူနိ၊ အတ္တနော အဟိတာနိ စ။|
    block |ယံ ဝေ ဟိတဉ္စ သာဓုဉ္စ၊ တံ ဝေ ပရမဒုက္ကရံ။|
  count |၁၆၄|
    block |ယော သာသနံ အရဟတံ၊ အရိယာနံ ဓမ္မဇီဝိနံ။|
    block |ပဋိက္ကောသတိ ဒုမ္မေဓော၊ ဒိဋ္ဌိံ နိဿာယ ပါပိကံ။|
    block |ဖလာနိ ကဋ္ဌကဿေဝ၊ အတ္တဃာတာယ ဖလ္လတိ။|
  count |၁၆၅|
    block |အတ္တနာ ဟိ ကတံ ပါပံ၊ အတ္တနာ သံကိလိဿတိ။|
    block |အတ္တနာ အကတံ ပါပံ၊ အတ္တနာဝ ဝိသုဇ္ဈတိ။|
    block |သုဒ္ဓီ အသုဒ္ဓိ ပစ္စတ္တံ၊ နာညော အညံ ဝိသောဓယေ။|
  count |၁၆၆|
    block |အတ္တဒတ္ထံ ပရတ္ထေန၊ ဗဟုနာပိ န ဟာပယေ။|
    block |အတ္တဒတ္ထမဘိညာယ၊ သဒတ္ထပသုတော သိယာ။|
  stand |အတ္တဝဂ္ဂေါ ဒွာဒသမော နိဋ္ဌိတော။|
