block |၁၉။ ဓမ္မဋ္ဌဝဂ္ဂေါ|
  count |၂၅၆|
    block |န တေန ဟောတိ ဓမ္မဋ္ဌော၊ ယေနတ္ထံ သာဟသာ နယေ။|
    block |ယော စ အတ္ထံ အနတ္ထဉ္စ၊ ဥဘော နိစ္ဆေယျ ပဏ္ဍိတော။|
  count |၂၅၇|
    block |အသာဟသေန ဓမ္မေန၊ သမေန နယတီ ပရေ။|
    block |ဓမ္မဿ ဂုတ္တော မေဓာဝီ၊ ဓမ္မဋ္ဌောတိ ပဝုစ္စတိ။|
  count |၂၅၈|
    block |န တေန ပဏ္ဍိတော ဟောတိ၊ ယာဝတာ ဗဟု ဘာသတိ။|
    block |ခေမီ အဝေရီ အဘယော၊ ပဏ္ဍိတောတိ ပဝုစ္စတိ။|
  count |၂၅၉|
    block |န တာဝတာ ဓမ္မဓရော၊ ယာဝတာ ဗဟု ဘာသတိ။|
    block |ယော စ အပ္ပမ္ပိ သုတွာန၊ ဓမ္မံ ကာယေန ပဿတိ။|
    block |သ ဝေ ဓမ္မဓရော ဟောတိ၊ ယော ဓမ္မံ နပ္ပမဇ္ဇတိ။|
  count |၂၆၀|
    block |န တေန ထေရော သော ဟောတိ၊ ယေနဿ ပလိတံ သိရော။|
    block |ပရိပက္ကော ဝယော တဿ၊ မောဃဇိဏ္ဏောတိ ဝုစ္စတိ။|
  count |၂၆၁|
    block |ယမှိ သစ္စဉ္စ ဓမ္မော စ၊ အဟိံသာ သံယမော ဒမော။|
    block |သ ဝေ ဝန္တမလော ဓီရော၊ ထေရော ဣတိ ပဝုစ္စတိ။|
  count |၂၆၂|
    block |န ဝါက္ကရဏမတ္တေန၊ ဝဏ္ဏပေါက္ခရတာယ ဝါ။|
    block |သာဓုရူပေါ နရော ဟောတိ၊ ဣဿုကီ မစ္ဆရီ သဌော။|
  count |၂၆၃|
    block |ယဿ စေတံ သမုစ္ဆိန္နံ၊ မူလဃစ္စံ သမူဟတံ။|
    block |သ ဝန္တဒောသော မေဓာဝီ၊ သာဓုရူပေါတိ ဝုစ္စတိ။|
  count |၂၆၄|
    block |န မုဏ္ဍကေန သမဏော၊ အဗ္ဗတော အလိကံ ဘဏံ။|
    block |ဣစ္ဆာလောဘသမာပန္နော၊ သမဏော ကိံ ဘဝိဿတိ။|
  count |၂၆၅|
    block |ယော စ သမေတိ ပါပါနိ၊ အဏုံ ထူလာနိ သဗ္ဗသော။|
    block |သမိတတ္တာ ဟိ ပါပါနံ၊ သမဏောတိ ပဝုစ္စတိ။|
  count |၂၆၆|
    block |န တေန ဘိက္ခု သော ဟောတိ၊ ယာဝတာ ဘိက္ခတေ ပရေ။|
    block |ဝိဿံ ဓမ္မံ သမာဒာယ၊ ဘိက္ခု ဟောတိ န တာဝတာ။|
  count |၂၆၇|
    block |ယောဓ ပုညဉ္စ ပါပဉ္စ၊ ဗာဟေတွာ ဗြဟ္မစရိယဝါ။|
    block |သင်္ခါယ လောကေ စရတိ၊ သ ဝေ ဘိက္ခူတိ ဝုစ္စတိ။|
  count |၂၆၈|
    block |န မောနေန မုနီ ဟောတိ၊ မူဠှရူပေါ အဝိဒ္ဒသု။|
    block |ယော စ တုလံဝ ပဂ္ဂယှ၊ ဝရမာဒာယ ပဏ္ဍိတော။|
  count |၂၆၉|
    block |ပါပါနိ ပရိဝဇ္ဇေတိ၊ သ မုနီ တေန သော မုနိ။|
    block |ယော မုနာတိ ဥဘော လောကေ၊ မုနိ တေန ပဝုစ္စတိ။|
  count |၂၇၀|
    block |န တေန အရိယော ဟောတိ၊ ယေန ပါဏာနိ ဟိံသတိ။|
    block |အဟိံသာ သဗ္ဗပါဏာနံ၊ အရိယောတိ ပဝုစ္စတိ။|
  count |၂၇၁|
    block |န သီလဗ္ဗတမတ္တေန၊ ဗာဟုသစ္စေန ဝါ ပန။|
    block |အထ ဝါ သမာဓိလာဘေန၊ ဝိဝိတ္တသယနေန ဝါ။|
  count |၂၇၂|
    block |ဖုသာမိ နေက္ခမ္မသုခံ၊ အပုထုဇ္ဇနသေဝိတံ။|
    block |ဘိက္ခု ဝိဿာသမာပါဒိ၊ အပ္ပတ္တော အာသဝက္ခယံ။|
  stand |ဓမ္မဋ္ဌဝဂ္ဂေါ ဧကူနဝီသတိမော နိဋ္ဌိတော။|
