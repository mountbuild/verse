block |၁၆။ ပိယဝဂ္ဂေါ|
  count |၂၀၉|
    block |အယောဂေ ယုဉ္ဇမတ္တာနံ၊ ယောဂသ္မိဉ္စ အယောဇယံ။|
    block |အတ္ထံ ဟိတွာ ပိယဂ္ဂါဟီ၊ ပိဟေတတ္တာနုယောဂိနံ။|
  count |၂၁၀|
    block |မာ ပိယေဟိ သမာဂဉ္ဆိ၊ အပ္ပိယေဟိ ကုဒာစနံ။|
    block |ပိယာနံ အဒဿနံ ဒုက္ခံ၊ အပ္ပိယာနဉ္စ ဒဿနံ။|
  count |၂၁၁|
    block |တသ္မာ ပိယံ န ကယိရာထ၊ ပိယာပါယော ဟိ ပါပကော။|
    block |ဂန္ထာ တေသံ န ဝိဇ္ဇန္တိ၊ ယေသံ နတ္ထိ ပိယာပ္ပိယံ။|
  count |၂၁၂|
    block |ပိယတော ဇာယတီ သောကော၊ ပိယတော ဇာယတီ ဘယံ။|
    block |ပိယတော ဝိပ္ပမုတ္တဿ၊ နတ္ထိ သောကော ကုတော ဘယံ။|
  count |၂၁၃|
    block |ပေမတော ဇာယတီ သောကော၊ ပေမတော ဇာယတီ ဘယံ။|
    block |ပေမတော ဝိပ္ပမုတ္တဿ၊ နတ္ထိ သောကော ကုတော ဘယံ။|
  count |၂၁၄|
    block |ရတိယာ ဇာယတီ သောကော၊ ရတိယာ ဇာယတီ ဘယံ။|
    block |ရတိယာ ဝိပ္ပမုတ္တဿ၊ နတ္ထိ သောကော ကုတော ဘယံ။|
  count |၂၁၅|
    block |ကာမတော ဇာယတီ သောကော၊ ကာမတော ဇာယတီ ဘယံ။|
    block |ကာမတော ဝိပ္ပမုတ္တဿ၊ နတ္ထိ သောကော ကုတော ဘယံ။|
  count |၂၁၆|
    block |တဏှာယ ဇာယတီ သောကော၊ တဏှာယ ဇာယတီ ဘယံ။|
    block |တဏှာယ ဝိပ္ပမုတ္တဿ၊ နတ္ထိ သောကော ကုတော ဘယံ။|
  count |၂၁၇|
    block |သီလဒဿနသမ္ပန္နံ၊ ဓမ္မဋ္ဌံ သစ္စဝေဒိနံ။|
    block |အတ္တနော ကမ္မ ကုဗ္ဗာနံ၊ တံ ဇနော ကုရုတေ ပိယံ။|
  count |၂၁၈|
    block |ဆန္ဒဇာတော အနက္ခါတေ၊ မနသာ စ ဖုဋော သိယာ။|
    block |ကာမေသု စ အပ္ပဋိဗဒ္ဓစိတ္တော၊ ဥဒ္ဓံသောတောတိ ဝုစ္စတိ။|
  count |၂၁၉|
    block |စိရပ္ပဝါသိံ ပုရိသံ၊ ဒူရတော သောတ္ထိမာဂတံ။|
    block |ဉာတိမိတ္တာ သုဟဇ္ဇာ စ၊ အဘိနန္ဒန္တိ အာဂတံ။|
  count |၂၂၀|
    block |တထေဝ ကတပုညမ္ပိ၊ အသ္မာ လောကာ ပရံ ဂတံ။|
    block |ပုညာနိ ပဋိဂဏှန္တိ၊ ပိယံ ဉာတီဝ အာဂတံ။|
  stand |ပိယဝဂ္ဂေါ သောဠသမော နိဋ္ဌိတော။|
