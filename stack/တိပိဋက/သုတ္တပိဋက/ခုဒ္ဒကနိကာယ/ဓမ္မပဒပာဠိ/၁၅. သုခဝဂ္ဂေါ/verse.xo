block |၁၅။ သုခဝဂ္ဂေါ|
  count |၁၉၇|
    block |သုသုခံ ဝတ ဇီဝါမ၊ ဝေရိနေသု အဝေရိနော။|
    block |ဝေရိနေသု မနုဿေသု၊ ဝိဟရာမ အဝေရိနော။|
  count |၁၉၈|
    block |သုသုခံ ဝတ ဇီဝါမ၊ အာတုရေသု အနာတုရာ။|
    block |အာတုရေသု မနုဿေသု၊ ဝိဟရာမ အနာတုရာ။|
  count |၁၉၉|
    block |သုသုခံ ဝတ ဇီဝါမ၊ ဥဿုကေသု အနုဿုကာ။|
    block |ဥဿုကေသု မနဿေသု၊ ဝိဟရာမ အနုဿုကာ။|
  count |၂၀၀|
    block |သုသုခံ ဝတ ဇီဝါမ၊ ယေသံ နော နတ္ထိ ကိဉ္စနံ။|
    block |ပီတိဘက္ခါ ဘဝိဿာမ၊ ဒေဝါ အာဘဿရာ ယထာ။|
  count |၂၀၁|
    block |ဇယံ ဝေရံ ပသဝတိ၊ ဒုက္ခံ သေတိ ပရာဇိတော။|
    block |ဥပသန္တော သုခံ သေတိ၊ ဟိတွာ ဇယပရာဇယံ။|
  count |၂၀၂|
    block |နတ္ထိ ရာဂသမော အဂ္ဂိ၊ နတ္ထိ ဒောသသမော ကလိ။|
    block |နတ္ထိ ခန္ဓသမာ ဒုက္ခါ၊ နတ္ထိ သန္တိပရံ သုခံ။|
  count |၂၀၃|
    block |ဇိဃစ္ဆာပရမာ ရောဂါ၊ သင်္ခါရပရမာ ဒုခါ။|
    block |ဧတံ ဉတွာ ယထာဘူတံ၊ နိဗ္ဗာနံ ပရမံ သုခံ။|
  count |၂၀၄|
    block |အာရောဂျပရမာ လာဘာ၊ သန္တုဋ္ဌိပရမံ ဓနံ။|
    block |ဝိဿာသပရမာ ဉာတိ၊ နိဗ္ဗာနံ ပရမံ သုခံ။|
  count |၂၀၅|
    block |ပဝိဝေကရသံ ပိတွာ၊ ရသံ ဥပသမဿ စ။|
    block |နိဒ္ဒရော ဟောတိ နိပ္ပါပေါ၊ ဓမ္မပီတိရသံ ပိဝံ။|
  count |၂၀၆|
    block |သာဟု ဒဿနမရိယာနံ၊ သန္နိဝါသော သဒာ သုခေါ။|
    block |အဒဿနေန ဗာလာနံ၊ နိစ္စမေဝ သုခီ သိယာ။|
  count |၂၀၇|
    block |ဗာလသင်္ဂတစာရီ ဟိ၊ ဒီဃမဒ္ဓါန သောစတိ။|
    block |ဒုက္ခေါ ဗာလေဟိ သံဝါသော၊ အမိတ္တေနေဝ သဗ္ဗဒာ။|
    block |ဓီရော စ သုခသံဝါသော၊ ဉာတီနံဝ သမာဂမော။|
  count |၂၀၈|
    block |တသ္မာ ဟိ|
    block |ဓီရဉ္စ ပညဉ္စ ဗဟုဿုတဉ္စ၊ ဓောရယှသီလံ ဝတဝန္တမရိယံ။|
    block |တံ တာဒိသံ သပ္ပုရိသံ သုမေဓံ၊ ဘဇေထ နက္ခတ္တပထံဝ စန္ဒိမာ။|
  stand |သုခဝဂ္ဂေါ ပန္နရသမော နိဋ္ဌိတော။|
