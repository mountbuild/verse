block |၆။ ပဏ္ဍိတဝဂ္ဂေါ|
  count |၇၆|
    block |နိဓီနံဝ ပဝတ္တာရံ၊ ယံ ပဿေ ဝဇ္ဇဒဿိနံ။|
    block |နိဂ္ဂယှဝါဒိံ မေဓာဝိံ၊ တာဒိသံ ပဏ္ဍိတံ ဘဇေ။|
    block |တာဒိသံ ဘဇမာနဿ၊ သေယျော ဟောတိ န ပါပိယော။|
  count |၇၇|
    block |ဩဝဒေယျာနုသာသေယျ၊ အသဗ္ဘာ စ နိဝါရယေ။|
    block |သတဉှိ သော ပိယော ဟောတိ၊ အသတံ ဟောတိ အပ္ပိယော။|
  count |၇၈|
    block |န ဘဇေ ပါပကေ မိတ္တေ၊ န ဘဇေ ပုရိသာဓမေ။|
    block |ဘဇေထ မိတ္တေ ကလျာဏေ၊ ဘဇေထ ပုရိသုတ္တမေ။|
  count |၇၉|
    block |ဓမ္မပီတိ သုခံ သေတိ၊ ဝိပ္ပသန္နေန စေတသာ။|
    block |အရိယပ္ပဝေဒိတေ ဓမ္မေ၊ သဒာ ရမတိ ပဏ္ဍိတော။|
  count |၈၀|
    block |ဥဒကဉှိ နယန္တိ နေတ္တိကာ၊ ဥသုကာရာ နမယန္တိ တေဇနံ။|
    block |ဒာရုံ နမယန္တိ တစ္ဆကာ၊ အတ္တာနံ ဒမယန္တိ ပဏ္ဍိတာ။|
  count |၈၁|
    block |သေလော ယထာ ဧကဃနော၊ ဝါတေန န သမီရတိ။|
    block |ဧဝံ နိန္ဒာပသံသာသု၊ န သမိဉ္ဇန္တိ ပဏ္ဍိတာ။|
  count |၈၂|
    block |ယထာပိ ရဟဒော ဂမ္ဘီရော၊ ဝိပ္ပသန္နော အနာဝိလော။|
    block |ဧဝံ ဓမ္မာနိ သုတွာန၊ ဝိပ္ပသီဒန္တိ ပဏ္ဍိတာ။|
  count |၈၃|
    block |သဗ္ဗတ္ထ ဝေ သပ္ပုရိသာ စဇန္တိ၊ န ကာမကာမာ လပယန္တိ သန္တော။|
    block |သုခေန ဖုဋ္ဌာ အထ ဝါ ဒုခေန၊ န ဥစ္စာဝစံ ပဏ္ဍိတာ ဒဿယန္တိ။|
  count |၈၄|
    block |န အတ္တဟေတု န ပရဿ ဟေတု၊ န ပုတ္တမိစ္ဆေ န ဓနံ န ရဋ္ဌံ။|
    block |န ဣစ္ဆေယျ အဓမ္မေန သမိဒ္ဓိမတ္တနော၊ သ သီလဝါ ပညဝါ ဓမ္မိကော သိယာ။|
  count |၈၅|
    block |အပ္ပကာ တေ မနုဿေသု၊ ယေ ဇနာ ပါရဂါမိနော။|
    block |အထာယံ ဣတရာ ပဇာ၊ တီရမေဝါနုဓာဝတိ။|
  count |၈၆|
    block |ယေ စ ခေါ သမ္မဒက္ခါတေ၊ ဓမ္မေ ဓမ္မာနုဝတ္တိနော။|
    block |တေ ဇနာ ပါရမေဿန္တိ၊ မစ္စုဓေယျံ သုဒုတ္တရံ။|
  count |၈၇|
    block |ကဏှံ ဓမ္မံ ဝိပ္ပဟာယ၊ သုက္ကံ ဘာဝေထ ပဏ္ဍိတော။|
    block |ဩကာ အနောကမာဂမ္မ၊ ဝိဝေကေ ယတ္ထ ဒူရမံ။|
  count |၈၈|
    block |တတြာဘိရတိမိစ္ဆေယျ၊ ဟိတွာ ကာမေ အကိဉ္စနော။|
    block |ပရိယောဒပေယျ အတ္တာနံ၊ စိတ္တက္လေသေဟိ ပဏ္ဍိတော။|
  count |၈၉|
    block |ယေသံ သမ္ဗောဓိယင်္ဂေသု၊ သမ္မာ စိတ္တံ သုဘာဝိတံ။|
    block |အာဒာနပဋိနိဿဂ္ဂေ၊ အနုပါဒာယ ယေ ရတာ။|
    block |ခီဏာသဝါ ဇုတိမန္တော၊ တေ လောကေ ပရိနိဗ္ဗုတာ။|
  stand |ပဏ္ဍိတဝဂ္ဂေါ ဆဋ္ဌော နိဋ္ဌိတော။|
