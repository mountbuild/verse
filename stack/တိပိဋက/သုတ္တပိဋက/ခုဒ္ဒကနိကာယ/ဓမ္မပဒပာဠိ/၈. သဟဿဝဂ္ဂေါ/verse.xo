block |၈။ သဟဿဝဂ္ဂေါ|
  count |၁၀၀|
    block |သဟဿမပိ စေ ဝါစာ၊ အနတ္ထပဒသံဟိတာ။|
    block |ဧကံ အတ္ထပဒံ သေယျော၊ ယံ သုတွာ ဥပသမ္မတိ။|
  count |၁၀၁|
    block |သဟဿမပိ စေ ဂါထာ၊ အနတ္ထပဒသံဟိတာ။|
    block |ဧကံ ဂါထာပဒံ သေယျော၊ ယံ သုတွာ ဥပသမ္မတိ။|
  count |၁၀၂|
    block |ယော စ ဂါထာ သတံ ဘာသေ၊ အနတ္ထပဒသံဟိတာ။|
    block |ဧကံ ဓမ္မပဒံ သေယျော၊ ယံ သုတွာ ဥပသမ္မတိ။|
  count |၁၀၃|
    block |ယော သဟဿံ သဟဿေန၊ သင်္ဂါမေ မာနုသေ ဇိနေ။|
    block |ဧကဉ္စ ဇေယျမတ္တာနံ၊ သ ဝေ သင်္ဂါမဇုတ္တမော။|
  count |၁၀၄|
    block |အတ္တာ ဟဝေ ဇိတံ သေယျော၊ ယာ စာယံ ဣတရာ ပဇာ။|
    block |အတ္တဒန္တဿ ပေါသဿ၊ နိစ္စံ သညတစာရိနော။|
  count |၁၀၅|
    block |နေဝ ဒေဝေါ န ဂန္ဓဗ္ဗော၊ န မာရော သဟ ဗြဟ္မုနာ။|
    block |ဇိတံ အပဇိတံ ကယိရာ၊ တထာရူပဿ ဇန္တုနော။|
  count |၁၀၆|
    block |မာသေ မာသေ သဟဿေန၊ ယော ယဇေထ သတံ သမံ။|
    block |ဧကဉ္စ ဘာဝိတတ္တာနံ၊ မုဟုတ္တမပိ ပူဇယေ။|
    block |သာယေဝ ပူဇနာ သေယျော၊ ယဉ္စေ ဝဿသတံ ဟုတံ။|
  count |၁၀၇|
    block |ယော စ ဝဿသတံ ဇန္တု၊ အဂ္ဂိံ ပရိစရေ ဝနေ။|
    block |ဧကဉ္စ ဘာဝိတတ္တာနံ၊ မုဟုတ္တမပိ ပူဇယေ။|
    block |သာယေဝ ပူဇနာ သေယျော၊ ယဉ္စေ ဝဿသတံ ဟုတံ။|
  count |၁၀၈|
    block |ယံ ကိဉ္စိ ယိဋ္ဌံ ဝ ဟုတံ ဝ လောကေ၊ သံဝစ္ဆရံ ယဇေထ ပုညပေက္ခေါ။|
    block |သဗ္ဗမ္ပိ တံ န စတုဘာဂမေတိ၊ အဘိဝါဒနာ ဥဇ္ဇုဂတေသု သေယျော။|
  count |၁၀၉|
    block |အဘိဝါဒနသီလိဿ၊ နိစ္စံ ဝုဍ္ဎာပစာယိနော။|
    block |စတ္တာရော ဓမ္မာ ဝဍ္ဎန္တိ၊ အာယု ဝဏ္ဏော သုခံ ဗလံ။|
  count |၁၁၀|
    block |ယော စ ဝဿသတံ ဇီဝေ၊ ဒုဿီလော အသမာဟိတော။|
    block |ဧကာဟံ ဇီဝိတံ သေယျော၊ သီလဝန္တဿ ဈာယိနော။|
  count |၁၁၁|
    block |ယော စ ဝဿသတံ ဇီဝေ၊ ဒုပ္ပညော အသမာဟိတော။|
    block |ဧကာဟံ ဇီဝိတံ သေယျော၊ ပညဝန္တဿ ဈာယိနော။|
  count |၁၁၂|
    block |ယော စ ဝဿသတံ ဇီဝေ၊ ကုသီတော ဟီနဝီရိယော။|
    block |ဧကာဟံ ဇီဝိတံ သေယျော၊ ဝီရိယမာရဘတော ဒဠှံ။|
  count |၁၁၃|
    block |ယော စ ဝဿသတံ ဇီဝေ၊ အပဿံ ဥဒယဗ္ဗယံ။|
    block |ဧကာဟံ ဇီဝိတံ သေယျော၊ ပဿတော ဥဒယဗ္ဗယံ။|
  count |၁၁၄|
    block |ယော စ ဝဿသတံ ဇီဝေ၊ အပဿံ အမတံ ပဒံ။|
    block |ဧကာဟံ ဇီဝိတံ သေယျော၊ ပဿတော အမတံ ပဒံ။|
  count |၁၁၅|
    block |ယော စ ဝဿသတံ ဇီဝေ၊ အပဿံ ဓမ္မမုတ္တမံ။|
    block |ဧကာဟံ ဇီဝိတံ သေယျော၊ ပဿတော ဓမ္မမုတ္တမံ။|
  stand |သဟဿဝဂ္ဂေါ အဋ္ဌမော နိဋ္ဌိတော။|
