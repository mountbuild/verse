block |၂။ ဟတ္ထိနာဂဝဂ္ဂေါ|
  block |၁။ မာတုပေါသကစရိယာ|
    count |၁|
      block |ယဒာ အဟောသိံ ပဝနေ၊ ကုဉ္ဇရော မာတုပေါသကော။|
      block |န တဒာ အတ္ထိ မဟိယာ၊ ဂုဏေန မမ သာဒိသော။|
    count |၂|
      block |ပဝနေ ဒိသွာ ဝနစရော၊ ရညော မံ ပဋိဝေဒယိ။|
      block |တဝါနုစ္ဆဝေါ မဟာရာဇ၊ ဂဇော ဝသတိ ကာနနေ။|
    count |၃|
      block |န တဿ ပရိက္ခါယတ္ထော၊ နပိ အာဠကကာသုယာ။|
      block |သဟ ဂဟိတေ သောဏ္ဍာယ၊ သယမေဝ ဣဓေဟိတိ။|
    count |၄|
      block |တဿ တံ ဝစနံ သုတွာ၊ ရာဇာပိ တုဋ္ဌမာနသော။|
      block |ပေသေသိ ဟတ္ထိဒမကံ၊ ဆေကာစရိယံ သုသိက္ခိတံ။|
    count |၅|
      block |ဂန္တွာ သော ဟတ္ထိဒမကော၊ အဒ္ဒသ ပဒုမဿရေ။|
      block |ဘိသမုဠာလံ ဥဒ္ဓရန္တံ၊ ယာပနတ္ထာယ မာတုယာ။|
    count |၆|
      block |ဝိညာယ မေ သီလဂုဏံ၊ လက္ခဏံ ဥပဓာရယိ။|
      block |ဧဟိ ပုတ္တာတိ ပတွာန၊ မမ သောဏ္ဍာယ အဂ္ဂဟိ။|
    count |၇|
      block |ယံ မေ တဒာ ပါကတိကံ၊ သရီရာနုဂတံ ဗလံ။|
      block |အဇ္ဇ နာဂသဟဿာနံ၊ ဗလေန သမသာဒိသံ။|
    count |၈|
      block |ယဒိဟံ တေသံ ပကုပ္ပေယျံ၊ ဥပေတာနံ ဂဟဏာယ မံ။|
      block |ပဋိဗလော ဘဝေ တေသံ၊ ယာဝ ရဇ္ဇမ္ပိ မာနုသံ။|
    count |၉|
      block |အပိ စာဟံ သီလရက္ခါယ၊ သီလပါရမိပူရိယာ။|
      block |န ကရောမိ စိတ္တေ အညထတ္တံ၊ ပက္ခိပန္တံ မမာဠကေ။|
    count |၁၀|
      block |ယဒိ တေ မံ တတ္ထ ကောဋ္ဋေယျုံ၊ ဖရသူဟိ တောမရေဟိ စ။|
      block |နေဝ တေသံ ပကုပ္ပေယျံ၊ သီလခဏ္ဍဘယာ မမာတိ။|
    stand |မာတုပေါသကစရိယံ ပဌမံ။|
  block |၂။ ဘူရိဒတ္တစရိယာ|
    count |၁၁|
      block |ပုနာပရံ ယဒာ ဟောမိ၊ ဘူရိဒတ္တော မဟိဒ္ဓိကော။|
      block |ဝိရူပက္ခေန မဟာရညာ၊ ဒေဝလောကမဂဉ္ဆဟံ။|
    count |၁၂|
      block |တတ္ထ ပဿိတွာဟံ ဒေဝေ၊ ဧကန္တံ သုခသမပ္ပိတေ။|
      block |တံ သဂ္ဂဂမနတ္ထာယ၊ သီလဗ္ဗတံ သမာဒိယိံ။|
    count |၁၃|
      block |သရီရကိစ္စံ ကတွာန၊ ဘုတွာ ယာပနမတ္တကံ။|
      block |စတုရော အင်္ဂေ အဓိဋ္ဌာယ၊ သေမိ ဝမ္မိကမုဒ္ဓနိ။|
    count |၁၄|
      block |ဆဝိယာ စမ္မေန မံသေန၊ နဟာရုအဋ္ဌိကေဟိ ဝါ။|
      block |ယဿ ဧတေန ကရဏီယံ၊ ဒိန္နံယေဝ ဟရာတု သော။|
    count |၁၅|
      block |သံသိတော အကတညုနာ၊ အာလမ္ပါယနော မမဂ္ဂဟိ။|
      block |ပေဠာယ ပက္ခိပိတွာန၊ ကီဠေတိ မံ တဟိံ တဟိံ။|
    count |၁၆|
      block |ပေဠာယ ပက္ခိပန္တေပိ၊ သမ္မဒ္ဒန္တေပိ ပါဏိနာ။|
      block |အာလမ္ပါယနေ န ကုပ္ပါမိ၊ သီလခဏ္ဍဘယာ မမ။|
    count |၁၇|
      block |သကဇီဝိတပရိစ္စာဂေါ၊ တိဏတော လဟုကော မမ။|
      block |သီလဝီတိက္ကမော မယှံ၊ ပထဝီဥပ္ပတနံ ဝိယ။|
    count |၁၈|
      block |နိရန္တရံ ဇာတိသတံ၊ စဇေယျံ မမ ဇီဝိတံ။|
      block |နေဝ သီလံ ပဘိန္ဒေယျံ၊ စတုဒ္ဒီပါန ဟေတုပိ။|
    count |၁၉|
      block |အပိ စာဟံ သီလရက္ခါယ၊ သီလပါရမိပူရိယာ။|
      block |န ကရောမိ စိတ္တေ အညထတ္တံ၊ ပက္ခိပန္တမ္ပိ ပေဠကေတိ။|
    stand |ဘူရိဒတ္တစရိယံ ဒုတိယံ။|
  block |၃။ စမ္ပေယျနာဂစရိယာ|
    count |၂၀|
      block |ပုနာပရံ ယဒာ ဟောမိ၊ စမ္ပေယျကော မဟိဒ္ဓိကော။|
      block |တဒာပိ ဓမ္မိကော အာသိံ၊ သီလဗ္ဗတသမပ္ပိတော။|
    count |၂၁|
      block |တဒာပိ မံ ဓမ္မစာရိံ၊ ဥပဝုတ္ထံ ဥပေါသထံ။|
      block |အဟိတုဏ္ဍိကော ဂဟေတွာန၊ ရာဇဒွာရမှိ ကီဠတိ။|
    count |၂၂|
      block |ယံ ယံ သော ဝဏ္ဏံ စိန္တယိ၊ နီလံဝ ပီတလောဟိတံ။|
      block |တဿ စိတ္တာနုဝတ္တန္တော၊ ဟောမိ စိန္တိတသန္နိဘော။|
    count |၂၃|
      block |ထလံ ကရေယျမုဒကံ၊ ဥဒကမ္ပိ ထလံ ကရေ။|
      block |ယဒိဟံ တဿ ပကုပ္ပေယျံ၊ ခဏေန ဆာရိကံ ကရေ။|
    count |၂၄|
      block |ယဒိ စိတ္တဝသီ ဟေဿံ၊ ပရိဟာယိဿာမိ သီလတော။|
      block |သီလေန ပရိဟီနဿ၊ ဥတ္တမတ္ထော န သိဇ္ဈတိ။|
    count |၂၅|
      block |ကာမံ ဘိဇ္ဇတုယံ ကာယော၊ ဣဓေဝ ဝိကိရီယတု။|
      block |နေဝ သီလံ ပဘိန္ဒေယျံ၊ ဝိကိရန္တေ ဘုသံ ဝိယာတိ။|
    stand |စမ္ပေယျနာဂစရိယံ တတိယံ။|
  block |၄။ စူဠဗောဓိစရိယာ|
    count |၂၆|
      block |ပုနာပရံ ယဒာ ဟောမိ၊ စူဠဗောဓိ သုသီလဝါ။|
      block |ဘဝံ ဒိသွာန ဘယတော၊ နေက္ခမ္မံ အဘိနိက္ခမိံ။|
    count |၂၇|
      block |ယာ မေ ဒုတိယိကာ အာသိ၊ ဗြာဟ္မဏီ ကနကသန္နိဘာ။|
      block |သာပိ ဝဋ္ဋေ အနပေက္ခါ၊ နေက္ခမ္မံ အဘိနိက္ခမိ။|
    count |၂၈|
      block |နိရာလယာ ဆိန္နဗန္ဓူ၊ အနပေက္ခါ ကုလေ ဂဏေ။|
      block |စရန္တာ ဂါမနိဂမံ၊ ဗာရာဏသိမုပါဂမုံ။|
    count |၂၉|
      block |တတ္ထ ဝသာမ နိပကာ၊ အသံသဋ္ဌာ ကုလေ ဂဏေ။|
      block |နိရာကုလေ အပ္ပသဒ္ဒေ၊ ရာဇုယျာနေ ဝသာမုဘော။|
    count |၃၀|
      block |ဥယျာနဒဿနံ ဂန္တွာ၊ ရာဇာ အဒ္ဒသ ဗြာဟ္မဏိံ။|
      block |ဥပဂမ္မ မမံ ပုစ္ဆိ၊ တုယှေသာ ကာ ကဿ ဘရိယာ။|
    count |၃၁|
      block |ဧဝံ ဝုတ္တေ အဟံ တဿ၊ ဣဒံ ဝစနမဗြဝိံ။|
      block |န မယှံ ဘရိယာ ဧသာ၊ သဟဓမ္မာ ဧကသာသနီ။|
    count |၃၂|
      block |တိဿာ သာရတ္တဂဓိတော၊ ဂါဟာပေတွာန စေဋကေ။|
      block |နိပ္ပီဠယန္တော ဗလသာ၊ အန္တေပုရံ ပဝေသယိ။|
    count |၃၃|
      block |ဩဒပတ္တကိယာ မယှံ၊ သဟဇာ ဧကသာသနီ။|
      block |အာကဍ္ဎိတွာ နယန္တိယာ၊ ကောပေါ မေ ဥပပဇ္ဇထ။|
    count |၃၄|
      block |သဟ ကောပေ သမုပ္ပန္နေ၊ သီလဗ္ဗတမနုဿရိံ။|
      block |တတ္ထေဝ ကောပံ နိဂ္ဂဏှိံ၊ နာဒာသိံ ဝဍ္ဎိတူပရိ။|
    count |၃၅|
      block |ယဒိ နံ ဗြာဟ္မဏိံ ကောစိ၊ ကောဋ္ဋေယျ တိဏှသတ္တိယာ။|
      block |နေဝ သီလံ ပဘိန္ဒေယျံ၊ ဗောဓိယာယေဝ ကာရဏာ။|
    count |၃၆|
      block |န မေသာ ဗြာဟ္မဏီ ဒေဿာ၊ နပိ မေ ဗလံ န ဝိဇ္ဇတိ။|
      block |သဗ္ဗညုတံ ပိယံ မယှံ၊ တသ္မာ သီလာနုရက္ခိသန္တိ။|
    stand |စူဠဗောဓိစရိယံ စတုတ္ထံ။|
  block |၅။ မဟိံသရာဇစရိယာ|
    count |၃၇|
      block |ပုနာပရံ ယဒာ ဟောမိ၊ မဟိံသော ပဝနစာရကော။|
      block |ပဝဍ္ဎကာယော ဗလဝါ၊ မဟန္တော ဘီမဒဿနော။|
    count |၃၈|
      block |ပဗ္ဘာရေ ဂိရိဒုဂ္ဂေ စ၊ ရုက္ခမူလေ ဒကာသယေ။|
      block |ဟောတေတ္ထ ဌာနံ မဟိံသာနံ၊ ကောစိ ကောစိ တဟိံ တဟိံ။|
    count |၃၉|
      block |ဝိစရန္တော ဗြဟာရညေ၊ ဌာနံ အဒ္ဒသ ဘဒ္ဒကံ။|
      block |တံ ဌာနံ ဥပဂန္တွာန၊ တိဋ္ဌာမိ စ သယာမိ စ။|
    count |၄၀|
      block |အထေတ္ထ ကပိမာဂန္တွာ၊ ပါပေါ အနရိယော လဟု။|
      block |ခန္ဓေ နလာဋေ ဘမုကေ၊ မုတ္တေတိ ဩဟနေတိတံ။|
    count |၄၁|
      block |သကိမ္ပိ ဒိဝသံ ဒုတိယံ၊ တတိယံ စတုတ္ထမ္ပိ စ။|
      block |ဒူသေတိ မံ သဗ္ဗကာလံ၊ တေန ဟောမိ ဥပဒ္ဒုတော။|
    count |၄၂|
      block |မမံ ဥပဒ္ဒုတံ ဒိသွာ၊ ယက္ခေါ မံ ဣဒမဗြဝိ။|
      block |နာသေဟေတံ ဆဝံ ပါပံ၊ သိင်္ဂေဟိ စ ခုရေဟိ စ။|
    count |၄၃|
      block |ဧဝံ ဝုတ္တေ တဒာ ယက္ခေ၊ အဟံ တံ ဣဒမဗြဝိံ။|
      block |ကိံ တွံ မက္ခေသိ ကုဏပေန၊ ပါပေန အနရိယေန မံ။|
    count |၄၄|
      block |ယဒိဟံ တဿ ပကုပ္ပေယျံ၊ တတော ဟီနတရော ဘဝေ။|
      block |သီလဉ္စ မေ ပဘိဇ္ဇေယျ၊ ဝိညူ စ ဂရဟေယျု မံ။|
    count |၄၅|
      block |ဟီဠိတာ ဇီဝိတာ ဝါပိ၊ ပရိသုဒ္ဓေန မတံ ဝရံ။|
      block |ကျာဟံ ဇီဝိတဟေတူပိ၊ ကာဟာမိံ ပရဟေဌနံ။|
    count |၄၆|
      block |မမေဝါယံ မညမာနော၊ အညေပေဝံ ကရိဿတိ။|
      block |တေဝ တဿ ဝဓိဿန္တိ၊ သာ မေ မုတ္တိ ဘဝိဿတိ။|
    count |၄၇|
      block |ဟီနမဇ္ဈိမဥက္ကဋ္ဌေ၊ သဟန္တော အဝမာနိတံ။|
      block |ဧဝံ လဘတိ သပ္ပညော၊ မနသာ ယထာ ပတ္ထိတန္တိ။|
    stand |မဟိံသရာဇစရိယံ ပဉ္စမံ။|
  block |၆။ ရုရုရာဇစရိယာ|
    count |၄၈|
      block |ပုနာပရံ ယဒာ ဟောမိ၊ သုတတ္တကနကသန္နိဘော။|
      block |မိဂရာဇာ ရုရုနာမ၊ ပရမသီလသမာဟိတော။|
    count |၄၉|
      block |ရမ္မေ ပဒေသေ ရမဏီယေ၊ ဝိဝိတ္တေ အမနုဿကေ။|
      block |တတ္ထ ဝါသံ ဥပဂဉ္ဆိံ၊ ဂင်္ဂါကူလေ မနောရမေ။|
    count |၅၀|
      block |အထ ဥပရိ ဂင်္ဂါယ၊ ဓနိကေဟိ ပရိပီဠိတော။|
      block |ပုရိသော ဂင်္ဂါယ ပပတိ၊ ဇီဝါမိ ဝါ မရာမိ ဝါ။|
    count |၅၁|
      block |ရတ္တိန္ဒိဝံ သော ဂင်္ဂါယ၊ ဝုယှမာနော မဟောဒကေ။|
      block |ရဝန္တော ကရုဏံ ရဝံ၊ မဇ္ဈေ ဂင်္ဂါယ ဂစ္ဆတိ။|
    count |၅၂|
      block |တဿာဟံ သဒ္ဒံ သုတွာန၊ ကရုဏံ ပရိဒေဝတော။|
      block |ဂင်္ဂါယ တီရေ ဌတွာန၊ အပုစ္ဆိံ ကောသိ တွံ နရော။|
    count |၅၃|
      block |သော မေ ပုဋ္ဌော စ ဗျာကာသိ၊ အတ္တနော ကရဏံ တဒာ။|
      block |ဓနိကေဟိ ဘီတော တသိတော၊ ပက္ခန္ဒောဟံ မဟာနဒိံ။|
    count |၅၄|
      block |တဿ ကတွာန ကာရုညံ၊ စဇိတွာ မမ ဇီဝိတံ။|
      block |ပဝိသိတွာ နီဟရိံ တဿ၊ အန္ဓကာရမှိ ရတ္တိယာ။|
    count |၅၅|
      block |အဿတ္ထကာလမညာယ၊ တဿာဟံ ဣဒမဗြဝိံ။|
      block |ဧကံ တံ ဝရံ ယာစာမိ၊ မာ မံ ကဿစိ ပါဝဒ။|
    count |၅၆|
      block |နဂရံ ဂန္တွာန အာစိက္ခိ၊ ပုစ္ဆိတော ဓနဟေတုကော။|
      block |ရာဇာနံ သော ဂဟေတွာန၊ ဥပဂဉ္ဆိ မမန္တိကံ။|
    count |၅၇|
      block |ယာဝတာ ကရဏံ သဗ္ဗံ၊ ရညော အာရောစိတံ မယာ။|
      block |ရာဇာ သုတွာန ဝစနံ၊ ဥသုံ တဿ ပကပ္ပယိ။|
      block |ဣဓေဝ ဃာတယိဿာမိ၊ မိတ္တဒုဗ္ဘိံ အနာရိယံ။|
    count |၅၈|
      block |တမဟံ အနုရက္ခန္တော၊ နိမ္မိနိံ မမ အတ္တနာ။|
      block |တိဋ္ဌတေသော မဟာရာဇ၊ ကာမကာရော ဘဝါမိ တေ။|
    count |၅၉|
      block |အနုရက္ခိံ မမ သီလံ၊ နာရက္ခိံ မမ ဇီဝိတံ။|
      block |သီလဝါ ဟိ တဒာ အာသိံ၊ ဗောဓိယာယေဝ ကာရဏာတိ။|
    stand |ရုရုရာဇစရိယံ ဆဋ္ဌံ။|
  block |၇။ မာတင်္ဂစရိယာ|
    count |၆၀|
      block |ပုနာပရံ ယဒာ ဟောမိ၊ ဇဋိလော ဥဂ္ဂတာပနော။|
      block |မာတင်္ဂေါ နာမ နာမေန၊ သီလဝါ သုသမာဟိတော။|
    count |၆၁|
      block |အဟဉ္စ ဗြာဟ္မဏော ဧကော၊ ဂင်္ဂါကူလေ ဝသာမုဘော။|
      block |အဟံ ဝသာမိ ဥပရိ၊ ဟေဋ္ဌာ ဝသတိ ဗြာဟ္မဏော။|
    count |၆၂|
      block |ဝိစရန္တော အနုကူလမှိ၊ ဥဒ္ဓံ မေ အဿမဒ္ဒသ။|
      block |တတ္ထ မံ ပရိဘာသေတွာ၊ အဘိသပိ မုဒ္ဓဖာလနံ။|
    count |၆၃|
      block |ယဒိဟံ တဿ ပကုပ္ပေယျံ၊ ယဒိ သီလံ န ဂေါပယေ။|
      block |ဩလောကေတွာနဟံ တဿ၊ ကရေယျံ ဆာရိကံ ဝိယ။|
    count |၆၄|
      block |ယံ သော တဒာ မံ အဘိသပိ၊ ကုပိတော ဒုဋ္ဌမာနသော။|
      block |တဿေဝ မတ္ထကေ နိပတိ၊ ယောဂေန တံ ပမောစယိံ။|
    count |၆၅|
      block |အနုရက္ခိံ မမ သီလံ၊ နာရက္ခိံ မမ ဇီဝိတံ။|
      block |သီလဝါ ဟိ တဒာ အာသိံ၊ ဗောဓိယာယေဝ ကာရဏာတိ။|
    stand |မာတင်္ဂစရိယံ သတ္တမံ။|
  block |၈။ ဓမ္မဒေဝပုတ္တစရိယာ|
    count |၆၆|
      block |ပုနာပရံ ယဒာ ဟောမိ၊ မဟာပက္ခေါ မဟိဒ္ဓိကော။|
      block |ဓမ္မော နာမ မဟာယက္ခေါ၊ သဗ္ဗလောကာနုကမ္ပကော။|
    count |၆၇|
      block |ဒသကုသလကမ္မပထေ၊ သမာဒပေန္တော မဟာဇနံ။|
      block |စရာမိ ဂါမနိဂမံ၊ သမိတ္တော သပရိဇ္ဇနော။|
    count |၆၈|
      block |ပါပေါ ကဒရိယော ယက္ခေါ၊ ဒီပေန္တော ဒသ ပါပကေ။|
      block |သောပေတ္ထ မဟိယာ စရတိ၊ သမိတ္တော သပရိဇ္ဇနော။|
    count |၆၉|
      block |ဓမ္မဝါဒီ အဓမ္မော စ၊ ဥဘော ပစ္စနိကာ မယံ။|
      block |ဓုရေ ဓုရံ ဃဋ္ဋယန္တာ၊ သမိမှာ ပဋိပထေ ဥဘော။|
    count |၇၀|
      block |ကလဟော ဝတ္တတီ ဘေသ္မာ၊ ကလျာဏပါပကဿ စ။|
      block |မဂ္ဂါ ဩက္ကမနတ္ထာယ၊ မဟာယုဒ္ဓေါ ဥပဋ္ဌိတော။|
    count |၇၁|
      block |ယဒိဟံ တဿ ကုပ္ပေယျံ၊ ယဒိ ဘိန္ဒေ တပေါဂုဏံ။|
      block |သဟပရိဇနံ တဿ၊ ရဇဘူတံ ကရေယျဟံ။|
    count |၇၂|
      block |အပိစာဟံ သီလရက္ခါယ၊ နိဗ္ဗာပေတွာန မာနသံ။|
      block |သဟ ဇနေနောက္ကမိတွာ၊ ပထံ ပါပဿ ဒာသဟံ။|
    count |၇၃|
      block |သဟ ပထတော ဩက္ကန္တေ၊ ကတွာ စိတ္တဿ နိဗ္ဗုတိံ။|
      block |ဝိဝရံ အဒာသိ ပထဝီ၊ ပါပယက္ခဿ တာဝဒေတိ။|
    stand |ဓမ္မဒေဝပုတ္တစရိယံ အဋ္ဌမံ။|
  block |၉။ အလီနသတ္တုစရိယာ|
    count |၇၄|
      block |ပဉ္စာလရဋ္ဌေ နဂရဝရေ၊ ကပိလာယံ ပုရုတ္တမေ။|
      block |ရာဇာ ဇယဒ္ဒိသော နာမ၊ သီလဂုဏမုပါဂတော။|
    count |၇၅|
      block |တဿ ရညော အဟံ ပုတ္တော၊ သုတဓမ္မော သုသီလဝါ။|
      block |အလီနသတ္တော ဂုဏဝါ၊ အနုရက္ခပရိဇနော သဒာ။|
    count |၇၆|
      block |ပိတာ မေ မိဂဝံ ဂန္တွာ၊ ပေါရိသာဒံ ဥပါဂမိ။|
      block |သော မေ ပိတုမဂ္ဂဟေသိ၊ ဘက္ခေါသိ မမ မာ စလိ။|
    count |၇၇|
      block |တဿ တံ ဝစနံ သုတွာ၊ ဘီတော တသိတဝေဓိတော။|
      block |ဦရုက္ခမ္ဘော အဟု တဿ၊ ဒိသွာန ပေါရိသာဒကံ။|
    count |၇၈|
      block |မိဂဝံ ဂဟေတွာ မုဉ္စဿု၊ ကတွာ အာဂမနံ ပုန။|
      block |ဗြာဟ္မဏဿ ဓနံ ဒတွာ၊ ပိတာ အာမန္တယီ မမံ။|
    count |၇၉|
      block |ရဇ္ဇံ ပုတ္တ ပဋိပဇ္ဇ၊ မာ ပမဇ္ဇိ ပုရံ ဣဒံ။|
      block |ကတံ မေ ပေါရိသာဒေန၊ မမ အာဂမနံ ပုန။|
    count |၈၀|
      block |မာတာပိတူ စ ဝန္ဒိတွာ၊ နိမ္မိနိတွာန အတ္တနာ။|
      block |နိက္ခိပိတွာ ဓနုံ ခဂ္ဂံ၊ ပေါရိသာဒံ ဥပါဂမိံ။|
    count |၈၁|
      block |သသတ္ထဟတ္ထူပဂတံ၊ ကဒာစိ သော တသိဿတိ။|
      block |တေန ဘိဇ္ဇိဿတိ သီလံ၊ ပရိတ္တာသံ ကတေ မယိ။|
    count |၈၂|
      block |သီလခဏ္ဍဘယာ မယှံ၊ တဿ ဒေဿံ န ဗျာဟရိံ။|
      block |မေတ္တစိတ္တော ဟိတဝါဒီ၊ ဣဒံ ဝစနမဗြဝိံ။|
    count |၈၃|
      block |ဥဇ္ဇာလေဟိ မဟာအဂ္ဂိံ၊ ပပတိဿာမိ ရုက္ခတော။|
      block |တွံ ပက္ကကာလမညာယ၊ ဘက္ခယ မံ ပိတာမဟ။|
    count |၈၄|
      block |ဣတိ သီလဝတံ ဟေတု၊ နာရက္ခိံ မမ ဇီဝိတံ။|
      block |ပဗ္ဗာဇေသိံ စဟံ တဿ၊ သဒာ ပါဏာတိပါတိကန္တိ။|
    stand |အလီနသတ္တုစရိယံ နဝမံ။|
  block |၁၀။ သင်္ခပါလစရိယာ|
    count |၈၅|
      block |ပုနာပရံ ယဒာ ဟောမိ၊ သင်္ခပါလော မဟိဒ္ဓိကော။|
      block |ဒာဌာဝုဓော ဃောရဝိသော၊ ဒွိဇိဝှော ဥရဂါဓိဘူ။|
    count |၈၆|
      block |စတုပ္ပထေ မဟာမဂ္ဂေ၊ နာနာဇနသမာကုလေ။|
      block |စတုရော အင်္ဂေ အဓိဋ္ဌာယ၊ တတ္ထ ဝါသမကပ္ပယိံ။|
    count |၈၇|
      block |ဆဝိယာ စမ္မေန မံသေန၊ နဟာရုအဋ္ဌိကေဟိ ဝါ။|
      block |ယဿ ဧတေန ကရဏီယံ၊ ဒိန္နံယေဝ ဟရာတု သော။|
    count |၈၈|
      block |အဒ္ဒသံသု ဘောဇပုတ္တာ၊ ခရာ လုဒ္ဒာ အကာရုဏာ။|
      block |ဥပဂဉ္ဆုံ မမံ တတ္ထ၊ ဒဏ္ဍမုဂ္ဂရပါဏိနော။|
    count |၈၉|
      block |နာသာယ ဝိနိဝိဇ္ဈိတွာ၊ နင်္ဂုဋ္ဌေ ပိဋ္ဌိကဏ္ဋကေ။|
      block |ကာဇေ အာရောပယိတွာန၊ ဘောဇပုတ္တာ ဟရိံသု မံ။|
    count |၉၀|
      block |သသာဂရန္တံ ပထဝိံ၊ သကာနနံ သပဗ္ဗတံ။|
      block |ဣစ္ဆမာနော စဟံ တတ္ထ၊ နာသာဝါတေန ဈာပယေ။|
    count |၉၁|
      block |သူလေဟိ ဝိနိဝိဇ္ဈန္တေ၊ ကောဋ္ဋယန္တေပိ သတ္တိဘိ။|
      block |ဘောဇပုတ္တေ န ကုပ္ပါမိ၊ ဧသာ မေ သီလပါရမီတိ။|
      block |ဟတ္ထိနာဂေါ ဘူရိဒတ္တော၊ စမ္ပေယျော ဗောဓိ မဟိံသော။|
      block |ရုရု မာတင်္ဂေါ ဓမ္မော စ၊ အတြဇော စ ဇယဒ္ဒိသော။|
      block |ဧတေ နဝ သီလဗလာ၊ ပရိက္ခါရာ ပဒေသိကာ။|
      block |ဇီဝိတံ ပရိရက္ခိတွာ၊ သီလာနိ အနုရက္ခိသံ။|
      block |သင်္ခပါလဿ မေ သတော၊ သဗ္ဗကာလမ္ပိ ဇီဝိတံ။|
      block |ယဿ ကဿစိ နိယျတ္တံ၊ တသ္မာ သာ သီလပါရမီတိ။|
    stand |သင်္ခပါလစရိယံ ဒသမံ။|
    stand |ဟတ္ထိနာဂဝဂ္ဂေါ ဒုတိယော။|
    block |တဿုဒ္ဒာနံ|
    stand |သီလပါရမိနိဒ္ဒေသော နိဋ္ဌိတော။|
