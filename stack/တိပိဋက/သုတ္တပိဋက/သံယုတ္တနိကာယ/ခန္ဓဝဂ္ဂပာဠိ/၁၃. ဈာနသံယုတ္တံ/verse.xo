block |၁၃။ ဈာနသံယုတ္တံ|
  block |၁။ သမာဓိမူလကသမာပတ္တိသုတ္တံ|
    count |၆၆၂|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သမာပတ္တိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သမာပတ္တိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သမာပတ္တိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ပဌမံ။|
  block |၂။ သမာဓိမူလကဌိတိသုတ္တံ|
    count |၆၆၃|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဌိတိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဒုတိယံ။|
  block |၃။ သမာဓိမူလကဝုဋ္ဌာနသုတ္တံ|
    count |၆၆၄|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဝုဋ္ဌာနကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ တတိယံ။|
  block |၄။ သမာဓိမူလကကလ္လိတသုတ္တံ|
    count |၆၆၅|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ကလ္လိတကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ကလ္လိတကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ စတုတ္ထံ။|
  block |၅။ သမာဓိမူလကအာရမ္မဏသုတ္တံ|
    count |၆၆၆|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ အာရမ္မဏကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ပဉ္စမံ။|
  block |၆။ သမာဓိမူလကဂေါစရသုတ္တံ|
    count |၆၆၇|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဂေါစရကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဆဋ္ဌံ။|
  block |၇။ သမာဓိမူလကအဘိနီဟာရသုတ္တံ|
    count |၆၆၈|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ အဘိနီဟာရကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ အဘိနီဟာရကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ သတ္တမံ။|
  block |၈။ သမာဓိမူလကသက္ကစ္စကာရီသုတ္တံ|
    count |၆၆၉|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သက္ကစ္စကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ အဋ္ဌမံ။|
  block |၉။ သမာဓိမူလကသာတစ္စကာရီသုတ္တံ|
    count |၆၇၀|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သာတစ္စကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သာတစ္စကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ နဝမံ။|
  block |၁၀။ သမာဓိမူလကသပ္ပါယကာရီသုတ္တံ|
    count |၆၇၁|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဒသမံ။ သမာဓိမူလကံ။|
  block |၁၁။ သမာပတ္တိမူလကဌိတိသုတ္တံ|
    count |၆၇၂|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဌိတိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဧကာဒသမံ။|
  block |၁၂။ သမာပတ္တိမူလကဝုဋ္ဌာနသုတ္တံ|
    count |၆၇၃|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ပဝရော စာတိ။ ဒွာဒသမံ။|
  block |၁၃။ သမာပတ္တိမူလကကလ္လိတသုတ္တံ|
    count |၆၇၄|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ကလ္လိတကုသလော စ။ တတြ။ပေ။ ပဝရော စာတိ။ တေရသမံ။|
  block |၁၄။ သမာပတ္တိမူလကအာရမ္မဏသုတ္တံ|
    count |၆၇၅|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ။ပေ။ ပဝရော စာတိ။ စုဒ္ဒသမံ။|
  block |၁၅။ သမာပတ္တိမူလကဂေါစရသုတ္တံ|
    count |၆၇၆|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ။ပေ။ ပဝရော စာတိ။ ပန္နရသမံ။|
  block |၁၆။ သမာပတ္တိမူလကအဘိနီဟာရသုတ္တံ|
    count |၆၇၇|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ အဘိနီဟာရကုသလော စ။ တတြ။ပေ။ ပဝရော စာတိ။ သောဠသမံ။|
  block |၁၇။ သမာပတ္တိမူလကသက္ကစ္စသုတ္တံ|
    count |၆၇၈|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ။ပေ။ ပဝရော စာတိ။ သတ္တရသမံ။|
  block |၁၈။ သမာပတ္တိမူလကသာတစ္စသုတ္တံ|
    count |၆၇၉|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သာတစ္စကာရီ စ။ တတြ။ပေ။ ပဝရော စာတိ။ အဋ္ဌာရသမံ။|
  block |၁၉။ သမာပတ္တိမူလကသပ္ပါယကာရီသုတ္တံ|
    count |၆၈၀|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဧကူနဝီသတိမံ။ သမာပတ္တိမူလကံ။|
  block |၂၀-၂၇။ ဌိတိမူလကဝုဋ္ဌာနသုတ္တာဒိအဋ္ဌကံ|
    count |၆၈၁-၆၈၈|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ ဌိတိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ဝီသတိမံ။ ပုရိမမူလကာနိ ဝိယ ယာဝ သတ္တဝီသတိမာ ဌိတိမူလကသပ္ပါယကာရီသုတ္တာ အဋ္ဌ သုတ္တာနိ ပူရေတဗ္ဗာနိ။ ဌိတိမူလကံ။|
  block |၂၈-၃၄။ ဝုဋ္ဌာနမူလကကလ္လိတသုတ္တာဒိသတ္တကံ|
    count |၆၈၉-၆၉၅|, |သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ ကလ္လိတကုသလော။ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ ဝုဋ္ဌာနကုသလော။ နေဝ သမာဓိသ္မိံ ဝုဋ္ဌာနကုသလော ဟောတိ၊ န စ သမာဓိသ္မိံ ကလ္လိတကုသလော။ သမာဓိသ္မိံ ဝုဋ္ဌာနကုသလော စ ဟောတိ သမာဓိသ္မိံ ကလ္လိတကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ အဋ္ဌဝီသတိမံ။ ပုရိမမူလကာနိ ဝိယ ယာဝ စတုတ္တိံသတိမာ ဝုဋ္ဌာနမူလကသပ္ပါယကာရီသုတ္တာ သတ္တ သုတ္တာနိ ပူရေတဗ္ဗာနိ။ ဝုဋ္ဌာနမူလကံ။|
  block |၃၅-၄၀။ ကလ္လိတမူလကအာရမ္မဏသုတ္တာဒိဆက္ကံ|
    count |၆၉၆-၇၀၁|, |သာဝတ္ထိနိဒာနံ။ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ အာရမ္မဏကုသလော။ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ ကလ္လိတကုသလော။ နေဝ သမာဓိသ္မိံ ကလ္လိတကုသလော ဟောတိ၊ န စ သမာဓိသ္မိံ အာရမ္မဏကုသလော။ သမာဓိသ္မိံ ကလ္လိတကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ပဉ္စတိံသတိမံ။ ပုရိမမူလကာနိ ဝိယ ယာဝ စတ္တာလီသမာ ကလ္လိတမူလကသပ္ပါယကာရီသုတ္တာ ဆ သုတ္တာနိ ပူရေတဗ္ဗာနိ။ ကလ္လိတမူလကံ။|
  block |၄၁-၄၅။ အာရမ္မဏမူလကဂေါစရသုတ္တာဒိပဉ္စကံ|
    count |၇၀၂-၇၀၆|, |သာဝတ္ထိနိဒာနံ။ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ ဂေါစရကုသလော။ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ အာရမ္မဏကုသလော။ နေဝ သမာဓိသ္မိံ အာရမ္မဏကုသလော ဟောတိ၊ န စ သမာဓိသ္မိံ ဂေါစရကုသလော။ သမာဓိသ္မိံ အာရမ္မဏကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ဧကစတ္တာလီသမံ။ ပုရိမမူလကာနိ ဝိယ ယာဝ ပဉ္စစတ္တာလီသမာ အာရမ္မဏမူလကသပ္ပါယကာရီသုတ္တာ ပဉ္စ သုတ္တာနိ ပူရေတဗ္ဗာနိ။ အာရမ္မဏမူလကံ။|
  block |၄၆-၄၉။ ဂေါစရမူလကအဘိနီဟာရသုတ္တာဒိစတုက္ကံ|
    count |၇၀၇|, |သာဝတ္ထိနိဒာနံ။ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ အဘိနီဟာရကုသလော။ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ ဂေါစရကုသလော။ နေဝ သမာဓိသ္မိံ ဂေါစရကုသလော ဟောတိ၊ န စ သမာဓိသ္မိံ အဘိနီဟာရကုသလော။ သမာဓိသ္မိံ ဂေါစရကုသလော စ ဟောတိ၊ သမာဓိသ္မိံ အဘိနီဟာရကုသလော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ ဂေါစရကုသလော စ ဟောတိ သမာဓိသ္မိံ အဘိနီဟာရကုသလော စ အယံ ဣမေသံ စတုန္နံ ဈာယီနံ။ပေ။ ဥတ္တမော စ ပဝရော စာတိ။ ဆစတ္တာလီသမံ။|
    count |၇၀၈|, |သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သက္ကစ္စကာရီ။ပေ။ ဝိတ္ထာရေတဗ္ဗံ။ သတ္တစတ္တာလီသမံ။|
    count |၇၀၉|, |သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သာတစ္စကာရီ။ပေ။ အဋ္ဌစတ္တာလီသမံ။|
    count |၇၁၀|, |သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သပ္ပါယကာရီ။ပေ။ ဧကူနပညာသမံ။ ဂေါစရမူလကံ။|
  block |၅၀-၅၂။ အဘိနီဟာရမူလကသက္ကစ္စသုတ္တာဒိတိကံ|
    count |၇၁၁|, |သာဝတ္ထိနိဒာနံ။ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သက္ကစ္စကာရီ။ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ အဘိနီဟာရကုသလော။ နေဝ သမာဓိသ္မိံ အဘိနီဟာရကုသလော ဟောတိ၊ န စ သမာဓိသ္မိံ သက္ကစ္စကာရီ။ သမာဓိသ္မိံ အဘိနီဟာရကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ပညာသမံ။|
    count |၇၁၂|, |သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သာတစ္စကာရီ။ပေ။ ဧကပညာသမံ။|
    count |၇၁၃|, |သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သပ္ပါယကာရီ။ပေ။ ဒွေပညာသမံ။ အဘိနီဟာရမူလကံ။|
  block |၅၃-၅၄။ သက္ကစ္စမူလကသာတစ္စကာရီသုတ္တာဒိဒုကံ|
    count |၇၁၄|, |သာဝတ္ထိနိဒာနံ။ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သာတစ္စကာရီ။ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သက္ကစ္စကာရီ။ နေဝ သမာဓိသ္မိံ သက္ကစ္စကာရီ ဟောတိ၊ န စ သမာဓိသ္မိံ သာတစ္စကာရီ။ သမာဓိသ္မိံ သက္ကစ္စကာရီ စ ဟောတိ၊ သမာဓိသ္မိံ သာတစ္စကာရီ စ။ တတြ၊ ဘိက္ခဝေ၊ ယွာယံ။ပေ။ ဥတ္တမော စ ပဝရော စာတိ။ တေပညာသမံ။|
    count |၇၁၅|, |သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သပ္ပါယကာရီ။ပေ။ စတုပညာသမံ။|
  block |၅၅။ သာတစ္စမူလကသပ္ပါယကာရီသုတ္တံ|
    count |၇၁၆|, |သာဝတ္ထိနိဒာနံ။ စတာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သာတစ္စကာရီ ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သာတစ္စကာရီ စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သာတစ္စကာရီ စ ဟောတိ၊ သမာဓိသ္မိံ သပ္ပါယကာရီ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။ ပဉ္စပညာသမံ။ ယထာ ပဉ္စပညာသံ ဝေယျာကရဏာနိ ဟောန္တိ တထာ ဝိတ္ထာရေတဗ္ဗာနိ။|
    stand |ဈာနသံယုတ္တံ သမတ္တံ။|
    block |တဿုဒ္ဒာနံ|
    block
      block |သမာဓိ သမာပတ္တိ ဌိတိ စ၊ ဝုဋ္ဌာနံ ကလ္လိတာရမ္မဏေန စ။|
      block |ဂေါစရာ အဘိနီဟာရော သက္ကစ္စ၊ သာတစ္စ အထောပိ သပ္ပါယန္တိ။|
      block |ခန္ဓ ရာဓသံယုတ္တဉ္စ၊ ဒိဋ္ဌိဩက္ကန္တ ဥပ္ပါဒာ။|
      block |ကိလေသ သာရိပုတ္တာ စ၊ နာဂါ သုပဏ္ဏ ဂန္ဓဗ္ဗာ။|
      block |ဝလာဟ ဝစ္ဆဈာနန္တိ၊ ခန္ဓဝဂ္ဂမှိ တေရသာတိ။|
    stand |ခန္ဓဝဂ္ဂေါ တတိယော။|
    block |တဿုဒ္ဒာနံ|
    stand |ခန္ဓဝဂ္ဂသံယုတ္တပါဠိ နိဋ္ဌိတာ။|
