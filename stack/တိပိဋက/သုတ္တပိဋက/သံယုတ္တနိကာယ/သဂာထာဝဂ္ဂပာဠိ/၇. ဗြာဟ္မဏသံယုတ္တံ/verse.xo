block |၇။ ဗြာဟ္မဏသံယုတ္တံ|
  block |၁။ အရဟန္တဝဂ္ဂေါ|
    block |၁။ ဓနဉ္ဇာနီသုတ္တံ|
      count |၁၈၇|, |ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန အညတရဿ ဘာရဒွာဇဂေါတ္တဿ ဗြာဟ္မဏဿ ဓနဉ္ဇာနီ နာမ ဗြာဟ္မဏီ အဘိပ္ပသန္နာ ဟောတိ ဗုဒ္ဓေ စ ဓမ္မေ စ သင်္ဃေ စ။ အထ ခေါ ဓနဉ္ဇာနီ ဗြာဟ္မဏီ ဘာရဒွာဇဂေါတ္တဿ ဗြာဟ္မဏဿ ဘတ္တံ ဥပသံဟရန္တီ ဥပက္ခလိတွာ တိက္ခတ္တုံ ဥဒာနံ ဥဒာနေသိ|
      block
        block |နမော တဿ ဘဂဝတော အရဟတော သမ္မာသမ္ဗုဒ္ဓဿ။|
        block |နမော တဿ ဘဂဝတော အရဟတော သမ္မာသမ္ဗုဒ္ဓဿ။|
        block |နမော တဿ ဘဂဝတော အရဟတော သမ္မာသမ္ဗုဒ္ဓဿာတိ။|
        block |ကိံသု ဆေတွာ သုခံ သေတိ၊ ကိံသု ဆေတွာ န သောစတိ။|
        block |ကိဿဿု ဧကဓမ္မဿ၊ ဝဓံ ရောစေသိ ဂေါတမာတိ။|
        block |ကောဓံ ဆေတွာ သုခံ သေတိ၊ ကောဓံ ဆေတွာ န သောစတိ။|
        block |ကောဓဿ ဝိသမူလဿ၊ မဓုရဂ္ဂဿ ဗြာဟ္မဏ။|
        block |ဝဓံ အရိယာ ပသံသန္တိ၊ တဉှိ ဆေတွာ န သောစတီတိ။|
        block |အက္ကောဓဿ ကုတော ကောဓော၊ ဒန္တဿ သမဇီဝိနော။|
        block |သမ္မဒညာ ဝိမုတ္တဿ၊ ဥပသန္တဿ တာဒိနော။|
        block |တဿေဝ တေန ပါပိယော၊ ယော ကုဒ္ဓံ ပဋိကုဇ္ဈတိ။|
        block |ကုဒ္ဓံ အပ္ပဋိကုဇ္ဈန္တော၊ သင်္ဂါမံ ဇေတိ ဒုဇ္ဇယံ။|
        block |ဥဘိန္နမတ္ထံ စရတိ၊ အတ္တနော စ ပရဿ စ။|
        block |ပရံ သင်္ကုပိတံ ဉတွာ၊ ယော သတော ဥပသမ္မတိ။|
        block |ဥဘိန္နံ တိကိစ္ဆန္တာနံ၊ အတ္တနော စ ပရဿ စ။|
        block |ဇနာ မညန္တိ ဗာလောတိ၊ ယေ ဓမ္မဿ အကောဝိဒာတိ။|
        block |ဇယံ ဝေ မညတိ ဗာလော၊ ဝါစာယ ဖရုသံ ဘဏံ။|
        block |ဇယဉ္စေဝဿ တံ ဟောတိ၊ ယာ တိတိက္ခါ ဝိဇာနတော။|
        block |တဿေဝ တေန ပါပိယော၊ ယော ကုဒ္ဓံ ပဋိကုဇ္ဈတိ။|
        block |ကုဒ္ဓံ အပ္ပဋိကုဇ္ဈန္တော၊ သင်္ဂါမံ ဇေတိ ဒုဇ္ဇယံ။|
        block |ဥဘိန္နမတ္ထံ စရတိ၊ အတ္တနော စ ပရဿ စ။|
        block |ပရံ သင်္ကုပိတံ ဉတွာ၊ ယော သတော ဥပသမ္မတိ။|
        block |ဥဘိန္နံ တိကိစ္ဆန္တာနံ၊ အတ္တနော စ ပရဿ စ။|
        block |ဇနာ မညန္တိ ဗာလောတိ၊ ယေ ဓမ္မဿ အကောဝိဒာတိ။|
        block |ယော အပ္ပဒုဋ္ဌဿ နရဿ ဒုဿတိ၊|
        block |သုဒ္ဓဿ ပေါသဿ အနင်္ဂဏဿ။|
        block |တမေဝ ဗာလံ ပစ္စေတိ ပါပံ၊|
        block |သုခုမော ရဇော ပဋိဝါတံဝ ခိတ္တောတိ။|
        block |ယထာ နာမံ တထာ စဿ၊ သိယာ ခေါ တွံ အဟိံသကော။|
        block |ယော စ ကာယေန ဝါစာယ၊ မနသာ စ န ဟိံသတိ။|
        block |သ ဝေ အဟိံသကော ဟောတိ၊ ယော ပရံ န ဝိဟိံသတီတိ။|
        block |အန္တောဇဋာ ဗဟိဇဋာ၊ ဇဋာယ ဇဋိတာ ပဇာ။|
        block |တံ တံ ဂေါတမ ပုစ္ဆာမိ၊ ကော ဣမံ ဝိဇဋယေ ဇဋန္တိ။|
        block |သီလေ ပတိဋ္ဌာယ နရော သပညော၊ စိတ္တံ ပညဉ္စ ဘာဝယံ။|
        block |အာတာပီ နိပကော ဘိက္ခု၊ သော ဣမံ ဝိဇဋယေ ဇဋံ။|
        block |ယေသံ ရာဂေါ စ ဒောသော စ၊ အဝိဇ္ဇာ စ ဝိရာဇိတာ။|
        block |ခီဏာသဝါ အရဟန္တော၊ တေသံ ဝိဇဋိတာ ဇဋာ။|
        block |ယတ္ထ နာမဉ္စ ရူပဉ္စ၊ အသေသံ ဥပရုဇ္ဈတိ။|
        block |ပဋိဃံ ရူပသညာ စ၊ ဧတ္ထေသာ ဆိဇ္ဇတေ ဇဋာတိ။|
        block |န ဗြာဟ္မဏော သုဇ္ဈတိ ကောစိ၊ လောကေ သီလဝါပိ တပေါကရံ။|
        block |ဝိဇ္ဇာစရဏသမ္ပန္နော၊ သော သုဇ္ဈတိ န အညာ ဣတရာ ပဇာတိ။|
        block |ဗဟုမ္ပိ ပလပံ ဇပ္ပံ၊ န ဇစ္စာ ဟောတိ ဗြာဟ္မဏော။|
        block |အန္တောကသမ္ဗု သင်္ကိလိဋ္ဌော၊ ကုဟနံ ဥပနိဿိတော။|
        block |ခတ္တိယော ဗြာဟ္မဏော ဝေဿော၊ သုဒ္ဒော စဏ္ဍာလပုက္ကုသော။|
        block |အာရဒ္ဓဝီရိယော ပဟိတတ္တော၊ နိစ္စံ ဒဠှပရက္ကမော။|
        block |ပပ္ပေါတိ ပရမံ သုဒ္ဓိံ၊ ဧဝံ ဇာနာဟိ ဗြာဟ္မဏာတိ။|
        block |တီဟိ ဝိဇ္ဇာဟိ သမ္ပန္နော၊ ဇာတိမာ သုတဝါ ဗဟူ။|
        block |ဝိဇ္ဇာစရဏသမ္ပန္နော၊ သောမံ ဘုဉ္ဇေယျ ပါယသန္တိ။|
        block |ဗဟုမ္ပိ ပလပံ ဇပ္ပံ၊ န ဇစ္စာ ဟောတိ ဗြာဟ္မဏော။|
        block |အန္တောကသမ္ဗု သံကိလိဋ္ဌော၊ ကုဟနာပရိဝါရိတော။|
        block |ပုဗ္ဗေနိဝါသံ ယော ဝေဒီ၊ သဂ္ဂါပါယဉ္စ ပဿတိ။|
        block |အထော ဇာတိက္ခယံ ပတ္တော၊ အဘိညာဝေါသိတော မုနိ။|
        block |ဧတာဟိ တီဟိ ဝိဇ္ဇာဟိ၊ တေဝိဇ္ဇော ဟောတိ ဗြာဟ္မဏော။|
        block |ဝိဇ္ဇာစရဏသမ္ပန္နော၊ သောမံ ဘုဉ္ဇေယျ ပါယသန္တိ။|
        block |ဂါထာဘိဂီတံ မေ အဘောဇနေယျံ၊|
        block |သမ္ပဿတံ ဗြာဟ္မဏ နေသ ဓမ္မော။|
        block |ဂါထာဘိဂီတံ ပနုဒန္တိ ဗုဒ္ဓါ၊|
        block |ဓမ္မေ သတိ ဗြာဟ္မဏ ဝုတ္တိရေသာ။|
        block |အညေန စ ကေဝလိနံ မဟေသိံ၊|
        block |ခီဏာသဝံ ကုက္ကုစ္စဝူပသန္တံ။|
        block |အန္နေန ပါနေန ဥပဋ္ဌဟဿု၊|
        block |ခေတ္တဉှိ တံ ပုညပေက္ခဿ ဟောတီတိ။|
        block |မာ ဇာတိံ ပုစ္ဆ စရဏဉ္စ ပုစ္ဆ၊|
        block |ကဋ္ဌာ ဟဝေ ဇာယတိ ဇာတဝေဒော။|
        block |နီစာကုလီနောပိ မုနိ ဓိတိမာ၊|
        block |အာဇာနီယော ဟောတိ ဟိရီနိသေဓော။|
        block |သစ္စေန ဒန္တော ဒမသာ ဥပေတော၊|
        block |ဝေဒန္တဂူ ဝုသိတဗြဟ္မစရိယော။|
        block |ယညောပနီတော တမုပဝှယေထ၊|
        block |ကာလေန သော ဇုဟတိ ဒက္ခိဏေယျေတိ။|
        block |အဒ္ဓါ သုယိဋ္ဌံ သုဟုတံ မမ ယိဒံ၊|
        block |ယံ တာဒိသံ ဝေဒဂုမဒ္ဒသာမိ။|
        block |တုမှာဒိသာနဉှိ အဒဿနေန၊|
        block |အညော ဇနော ဘုဉ္ဇတိ ဟဗျသေသန္တိ။|
        block |ဂါထာဘိဂီတံ မေ အဘောဇနေယျံ၊|
        block |သမ္ပဿတံ ဗြာဟ္မဏ နေသ ဓမ္မော။|
        block |ဂါထာဘိဂီတံ ပနုဒန္တိ ဗုဒ္ဓါ၊|
        block |ဓမ္မေ သတိ ဗြာဟ္မဏ ဝုတ္တိရေသာ။|
        block |အညေန စ ကေဝလိနံ မဟေသိံ၊|
        block |ခီဏာသဝံ ကုက္ကုစ္စဝူပသန္တံ။|
        block |အန္နေန ပါနေန ဥပဋ္ဌဟဿု၊|
        block |ခေတ္တဉှိ တံ ပုညပေက္ခဿ ဟောတီတိ။|
        block |မာ ဗြာဟ္မဏ ဒာရု သမာဒဟာနော၊|
        block |သုဒ္ဓိံ အမညိ ဗဟိဒ္ဓါ ဟိ ဧတံ။|
        block |န ဟိ တေန သုဒ္ဓိံ ကုသလာ ဝဒန္တိ၊|
        block |ယော ဗာဟိရေန ပရိသုဒ္ဓိမိစ္ဆေ။|
        block |ဟိတွာ အဟံ ဗြာဟ္မဏ ဒာရုဒာဟံ|
        block |အဇ္ဈတ္တမေဝုဇ္ဇလယာမိ ဇောတိံ။|
        block |နိစ္စဂ္ဂိနီ နိစ္စသမာဟိတတ္တော၊|
        block |အရဟံ အဟံ ဗြဟ္မစရိယံ စရာမိ။|
        block |မာနော ဟိ တေ ဗြာဟ္မဏ ခါရိဘာရော၊|
        block |ကောဓော ဓုမော ဘသ္မနိ မောသဝဇ္ဇံ။|
        block |ဇိဝှာ သုဇာ ဟဒယံ ဇောတိဌာနံ၊|
        block |အတ္တာ သုဒန္တော ပုရိသဿ ဇောတိ။|
        block |ဓမ္မော ရဟဒော ဗြာဟ္မဏ သီလတိတ္ထော၊|
        block |အနာဝိလော သဗ္ဘိ သတံ ပသတ္ထော။|
        block |ယတ္ထ ဟဝေ ဝေဒဂုနော သိနာတာ၊|
        block |အနလ္လဂတ္တာဝ တရန္တိ ပါရံ။|
        block |သစ္စံ ဓမ္မော သံယမော ဗြဟ္မစရိယံ၊|
        block |မဇ္ဈေ သိတာ ဗြာဟ္မဏ ဗြဟ္မပတ္တိ။|
        block |သ တုဇ္ဇုဘူတေသု နမော ကရောဟိ၊|
        block |တမဟံ နရံ ဓမ္မသာရီတိ ဗြူမီတိ။|
        block |န ဟိ နူနိမဿ သမဏဿ၊ ဗလီဗဒ္ဒာ စတုဒ္ဒသ။|
        block |အဇ္ဇသဋ္ဌိံ န ဒိဿန္တိ၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ တိလာခေတ္တသ္မိ ပါပကာ။|
        block |ဧကပဏ္ဏာ ဒုပဏ္ဏာ စ၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ တုစ္ဆကောဋ္ဌသ္မိ မူသိကာ။|
        block |ဥဿောဠှိကာယ နစ္စန္တိ၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ သန္ထာရော သတ္တမာသိကော။|
        block |ဥပ္ပါဋကေဟိ သဉ္ဆန္နော၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ ဝိဓဝါ သတ္တ ဓီတရော။|
        block |ဧကပုတ္တာ ဒုပုတ္တာ စ၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ ပိင်္ဂလာ တိလကာဟတာ။|
        block |သောတ္တံ ပါဒေန ဗောဓေတိ၊ တေနာယံ သမဏော သုခီ။|
        block |န ဟိ နူနိမဿ သမဏဿ၊ ပစ္စူသမှိ ဣဏာယိကာ။|
        block |ဒေထ ဒေထာတိ စောဒေန္တိ၊ တေနာယံ သမဏော သုခီတိ။|
        block |န ဟိ မယှံ ဗြာဟ္မဏ၊ ဗလီဗဒ္ဒာ စတုဒ္ဒသ။|
        block |အဇ္ဇသဋ္ဌိံ န ဒိဿန္တိ၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ တိလာခေတ္တသ္မိ ပါပကာ။|
        block |ဧကပဏ္ဏာ ဒုပဏ္ဏာ စ၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ တုစ္ဆကောဋ္ဌသ္မိ မူသိကာ။|
        block |ဥဿောဠှိကာယ နစ္စန္တိ၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ သန္ထာရော သတ္တမာသိကော။|
        block |ဥပ္ပါဋကေဟိ သဉ္ဆန္နော၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ ဝိဓဝါ သတ္တ ဓီတရော။|
        block |ဧကပုတ္တာ ဒုပုတ္တာ စ၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ ပိင်္ဂလာ တိလကာဟတာ။|
        block |သောတ္တံ ပါဒေန ဗောဓေတိ၊ တေနာဟံ ဗြာဟ္မဏာ သုခီ။|
        block |န ဟိ မယှံ ဗြာဟ္မဏ၊ ပစ္စူသမှိ ဣဏာယိကာ။|
        block |ဒေထ ဒေထာတိ စောဒေန္တိ၊ တေနာဟံ ဗြာဟ္မဏာ သုခီတိ။|
        block |ဓနဉ္ဇာနီ စ အက္ကောသံ၊ အသုရိန္ဒံ ဗိလင်္ဂိကံ။|
        block |အဟိံသကံ ဇဋာ စေဝ၊ သုဒ္ဓိကဉ္စေဝ အဂ္ဂိကာ။|
        block |သုန္ဒရိကံ ဗဟုဓီတရေန စ တေ ဒသာတိ။|
        block |ကဿကော ပဋိဇာနာသိ၊ န စ ပဿာမိ တေ ကသိံ။|
        block |ကဿကော ပုစ္ဆိတော ဗြူဟိ၊ ကထံ ဇာနေမု တံ ကသိန္တိ။|
        block |သဒ္ဓါ ဗီဇံ တပေါ ဝုဋ္ဌိ၊ ပညာ မေ ယုဂနင်္ဂလံ။|
        block |ဟိရီ ဤသာ မနော ယောတ္တံ၊ သတိ မေ ဖာလပါစနံ။|
        block |ကာယဂုတ္တော ဝစီဂုတ္တော၊ အာဟာရေ ဥဒရေ ယတော။|
        block |သစ္စံ ကရောမိ နိဒ္ဒာနံ၊ သောရစ္စံ မေ ပမောစနံ။|
        block |ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။|
        block |ဂစ္ဆတိ အနိဝတ္တန္တံ၊ ယတ္ထ ဂန္တွာ န သောစတိ။|
        block |ဧဝမေသာ ကသီ ကဋ္ဌာ၊ သာ ဟောတိ အမတပ္ဖလာ။|
        block |ဧတံ ကသိံ ကသိတွာန၊ သဗ္ဗဒုက္ခါ ပမုစ္စတီတိ။|
        block |ဂါထာဘိဂီတံ မေ အဘောဇနေယျံ၊|
        block |သမ္ပဿတံ ဗြာဟ္မဏ နေသ ဓမ္မော။|
        block |ဂါထာဘိဂီတံ ပနုဒန္တိ ဗုဒ္ဓါ၊|
        block |ဓမ္မေ သတိ ဗြာဟ္မဏ ဝုတ္တိရေသာ။|
        block |အညေန စ ကေဝလိနံ မဟေသိံ၊|
        block |ခီဏာသဝံ ကုက္ကုစ္စဝူပသန္တံ။|
        block |အန္နေန ပါနေန ဥပဋ္ဌဟဿု၊|
        block |ခေတ္တဉှိ တံ ပုညပေက္ခဿ ဟောတီတိ။|
        block |ပုနပ္ပုနဉ္စေဝ ဝပန္တိ ဗီဇံ၊ ပုနပ္ပုနံ ဝဿတိ ဒေဝရာဇာ။|
        block |ပုနပ္ပုနံ ခေတ္တံ ကသန္တိ ကဿကာ၊ ပုနပ္ပုနံ ဓညမုပေတိ ရဋ္ဌံ။|
        block |ပုနပ္ပုနံ ယာစကာ ယာစယန္တိ၊ ပုနပ္ပုနံ ဒာနပတီ ဒဒန္တိ။|
        block |ပုနပ္ပုနံ ဒာနပတီ ဒဒိတွာ၊ ပုနပ္ပုနံ သဂ္ဂမုပေန္တိ ဌာနံ။|
        block |ပုနပ္ပုနံ ခီရနိကာ ဒုဟန္တိ၊ ပုနပ္ပုနံ ဝစ္ဆော ဥပေတိ မာတရံ။|
        block |ပုနပ္ပုနံ ကိလမတိ ဖန္ဒတိ စ၊ ပုနပ္ပုနံ ဂဗ္ဘမုပေတိ မန္ဒော။|
        block |ပုနပ္ပုနံ ဇာယတိ မီယတိ စ၊ ပုနပ္ပုနံ သိဝထိကံ ဟရန္တိ။|
        block |မဂ္ဂဉ္စ လဒ္ဓါ အပုနဗ္ဘဝါယ၊ န ပုနပ္ပုနံ ဇာယတိ ဘူရိပညောတိ။|
        block |တုဏှီဘူတော ဘဝံ တိဋ္ဌံ၊ မုဏ္ဍော သင်္ဃာဋိပါရုတော။|
        block |ကိံ ပတ္ထယာနော ကိံ ဧသံ၊ ကိံ နု ယာစိတုမာဂတောတိ။|
        block |အရဟံ သုဂတော လောကေ၊ ဝါတေဟာဗာဓိကော မုနိ။|
        block |သစေ ဥဏှောဒကံ အတ္ထိ၊ မုနိနော ဒေဟိ ဗြာဟ္မဏ။|
        block |ပူဇိတော ပူဇနေယျာနံ၊ သက္ကရေယျာန သက္ကတော။|
        block |အပစိတော အပစေယျာနံ၊ တဿ ဣစ္ဆာမိ ဟာတဝေတိ။|
        block |ကတ္ထ ဒဇ္ဇာ ဒေယျဓမ္မံ၊ ကတ္ထ ဒိန္နံ မဟပ္ဖလံ။|
        block |ကထဉှိ ယဇမာနဿ၊ ကထံ ဣဇ္ဈတိ ဒက္ခိဏာတိ။|
        block |ပုဗ္ဗေနိဝါသံ ယော ဝေဒီ၊ သဂ္ဂါပါယဉ္စ ပဿတိ။|
        block |အထော ဇာတိက္ခယံ ပတ္တော၊ အဘိညာဝေါသိတော မုနိ။|
        block |ဧတ္ထ ဒဇ္ဇာ ဒေယျဓမ္မံ၊ ဧတ္ထ ဒိန္နံ မဟပ္ဖလံ။|
        block |ဧဝဉှိ ယဇမာနဿ၊ ဧဝံ ဣဇ္ဈတိ ဒက္ခိဏာတိ။|
        block |ယေဟိ ဇာတေဟိ နန္ဒိဿံ၊ ယေသဉ္စ ဘဝမိစ္ဆိသံ။|
        block |တေ မံ ဒာရေဟိ သံပုစ္ဆ၊ သာဝ ဝါရေန္တိ သူကရံ။|
        block |အသန္တာ ကိရ မံ ဇမ္မာ၊ တာတ တာတာတိ ဘာသရေ။|
        block |ရက္ခသာ ပုတ္တရူပေန၊ တေ ဇဟန္တိ ဝယောဂတံ။|
        block |အဿောဝ ဇိဏ္ဏော နိဗ္ဘောဂေါ၊ ခါဒနာ အပနီယတိ။|
        block |ဗာလကာနံ ပိတာ ထေရော၊ ပရာဂါရေသု ဘိက္ခတိ။|
        block |ဒဏ္ဍောဝ ကိရ မေ သေယျော၊ ယဉ္စေ ပုတ္တာ အနဿဝါ။|
        block |စဏ္ဍမ္ပိ ဂေါဏံ ဝါရေတိ၊ အထော စဏ္ဍမ္ပိ ကုက္ကုရံ။|
        block |အန္ဓကာရေ ပုရေ ဟောတိ၊ ဂမ္ဘီရေ ဂါဓမေဓတိ။|
        block |ဒဏ္ဍဿ အာနုဘာဝေန၊ ခလိတွာ ပတိတိဋ္ဌတီတိ။|
        block |ယေဟိ ဇာတေဟိ နန္ဒိဿံ၊ ယေသဉ္စ ဘဝမိစ္ဆိသံ။|
        block |တေ မံ ဒာရေဟိ သံပုစ္ဆ၊ သာဝ ဝါရေန္တိ သူကရံ။|
        block |အသန္တာ ကိရ မံ ဇမ္မာ၊ တာတ တာတာတိ ဘာသရေ။|
        block |ရက္ခသာ ပုတ္တရူပေန၊ တေ ဇဟန္တိ ဝယောဂတံ။|
        block |အဿောဝ ဇိဏ္ဏော နိဗ္ဘောဂေါ၊ ခါဒနာ အပနီယတိ။|
        block |ဗာလကာနံ ပိတာ ထေရော၊ ပရာဂါရေသု ဘိက္ခတိ။|
        block |ဒဏ္ဍောဝ ကိရ မေ သေယျော၊ ယဉ္စေ ပုတ္တာ အနဿဝါ။|
        block |စဏ္ဍမ္ပိ ဂေါဏံ ဝါရေတိ၊ အထော စဏ္ဍမ္ပိ ကုက္ကုရံ။|
        block |အန္ဓကာရေ ပုရေ ဟောတိ၊ ဂမ္ဘီရေ ဂါဓမေဓတိ။|
        block |ဒဏ္ဍဿ အာနုဘာဝေန၊ ခလိတွာ ပတိတိဋ္ဌတီတိ။|
        block |န မာနံ ဗြာဟ္မဏ သာဓု၊ အတ္ထိကဿီဓ ဗြာဟ္မဏ။|
        block |ယေန အတ္ထေန အာဂစ္ဆိ၊ တမေဝမနုဗြူဟယေတိ။|
        block |ကေသု န မာနံ ကယိရာထ၊ ကေသု စဿ သဂါရဝေါ။|
        block |ကျဿ အပစိတာ အဿု၊ ကျဿု သာဓု သုပူဇိတာတိ။|
        block |မာတရိ ပိတရိ စာပိ၊ အထော ဇေဋ္ဌမှိ ဘာတရိ။|
        block |အာစရိယေ စတုတ္ထမှိ၊|
        block |တေသု န မာနံ ကယိရာထ။|
        block |တေသု အဿ သဂါရဝေါ၊|
        block |တျဿ အပစိတာ အဿု။|
        block |တျဿု သာဓု သုပူဇိတာ။|
        block |အရဟန္တေ သီတီဘူတေ၊ ကတကိစ္စေ အနာသဝေ။|
        block |နိဟစ္စ မာနံ အထဒ္ဓေါ၊ တေ နမဿေ အနုတ္တရေတိ။|
        block |န ပစ္စနီကသာတေန၊ သုဝိဇာနံ သုဘာသိတံ။|
        block |ဥပက္ကိလိဋ္ဌစိတ္တေန၊ သာရမ္ဘဗဟုလေန စ။|
        block |ယော စ ဝိနေယျ သာရမ္ဘံ၊ အပ္ပသာဒဉ္စ စေတသော။|
        block |အာဃာတံ ပဋိနိဿဇ္ဇ၊ သ ဝေ ဇညာ သုဘာသိတန္တိ။|
        block |ကေ နု ကမ္မန္တာ ကရီယန္တိ၊ ဘိက္ခု သာလဝနေ တဝ။|
        block |ယဒေကကော အရညသ္မိံ၊ ရတိံ ဝိန္ဒတိ ဂေါတမောတိ။|
        block |န မေ ဝနသ္မိံ ကရဏီယမတ္ထိ၊|
        block |ဥစ္ဆိန္နမူလံ မေ ဝနံ ဝိသူကံ။|
        block |သွာဟံ ဝနေ နိဗ္ဗနထော ဝိသလ္လော၊|
        block |ဧကော ရမေ အရတိံ ဝိပ္ပဟာယာတိ။|
        block |ဂမ္ဘီရရူပေ ဗဟုဘေရဝေ ဝနေ၊|
        block |သုညံ အရညံ ဝိဇနံ ဝိဂါဟိယ။|
        block |အနိဉ္ဇမာနေန ဌိတေန ဝဂ္ဂုနာ၊|
        block |သုစာရုရူပံ ဝတ ဘိက္ခု ဈာယသိ။|
        block |န ယတ္ထ ဂီတံ နပိ ယတ္ထ ဝါဒိတံ၊|
        block |ဧကော အရညေ ဝနဝဿိတော မုနိ။|
        block |အစ္ဆေရရူပံ ပဋိဘာတိ မံ ဣဒံ၊|
        block |ယဒေကကော ပီတိမနော ဝနေ ဝသေ။|
        block |မညာမဟံ လောကာဓိပတိသဟဗျတံ၊|
        block |အာကင်္ခမာနော တိဒိဝံ အနုတ္တရံ။|
        block |ကသ္မာ ဘဝံ ဝိဇနမရညမဿိတော၊|
        block |တပေါ ဣဓ ကုဗ္ဗသိ ဗြဟ္မပတ္တိယာတိ။|
        block |ယာ ကာစိ ကင်္ခါ အဘိနန္ဒနာ ဝါ၊|
        block |အနေကဓာတူသု ပုထူ သဒာသိတာ။|
        block |အညာဏမူလပ္ပဘဝါ ပဇပ္ပိတာ၊|
        block |သဗ္ဗာ မယာ ဗျန္တိကတာ သမူလိကာ။|
        block |သွာဟံ အကင်္ခေါ အသိတော အနူပယော၊|
        block |သဗ္ဗေသု ဓမ္မေသု ဝိသုဒ္ဓဒဿနော။|
        block |ပပ္ပုယျ သမ္ဗောဓိမနုတ္တရံ သိဝံ၊|
        block |ဈာယာမဟံ ဗြဟ္မ ရဟော ဝိသာရဒောတိ။|
        block |ယော မာတရံ ပိတရံ ဝါ၊ မစ္စော ဓမ္မေန ပေါသတိ။|
        block |တာယ နံ ပါရိစရိယာယ၊ မာတာပိတူသု ပဏ္ဍိတာ။|
        block |ဣဓေဝ နံ ပသံသန္တိ၊ ပေစ္စ သဂ္ဂေ ပမောဒတီတိ။|
        block |န တေန ဘိက္ခကော ဟောတိ၊ ယာဝတာ ဘိက္ခတေ ပရေ။|
        block |ဝိဿံ ဓမ္မံ သမာဒာယ၊ ဘိက္ခု ဟောတိ န တာဝတာ။|
        block |ယောဓ ပုညဉ္စ ပါပဉ္စ၊ ဗာဟိတွာ ဗြဟ္မစရိယံ။|
        block |သင်္ခါယ လောကေ စရတိ၊ သ ဝေ ဘိက္ခူတိ ဝုစ္စတီတိ။|
        block |ဓမ္မော ရဟဒော ဗြာဟ္မဏ သီလတိတ္ထော၊|
        block |အနာဝိလော သဗ္ဘိ သတံ ပသတ္ထော။|
        block |ယတ္ထ ဟဝေ ဝေဒဂုနော သိနာတာ၊|
        block |အနလ္လဂတ္တာဝ တရန္တိ ပါရန္တိ။|
        block |နေသာ သဘာ ယတ္ထ န သန္တိ သန္တော၊|
        block |သန္တော န တေ ယေ န ဝဒန္တိ ဓမ္မံ။|
        block |ရာဂဉ္စ ဒောသဉ္စ ပဟာယ မောဟံ၊|
        block |ဓမ္မံ ဝဒန္တာ စ ဘဝန္တိ သန္တောတိ။|
        block |ကသိ ဥဒယော ဒေဝဟိတော၊ အညတရမဟာသာလံ။|
        block |မာနထဒ္ဓံ ပစ္စနီကံ၊ နဝကမ္မိကကဋ္ဌဟာရံ။|
        block |မာတုပေါသကံ ဘိက္ခကော၊ သင်္ဂါရဝေါ စ ခေါမဒုဿေန ဒွာဒသာတိ။|
      block |ဧဝံ ဝုတ္တေ၊ ဘာရဒွာဇဂေါတ္တော ဗြာဟ္မဏော ဓနဉ္ဇာနိံ ဗြာဟ္မဏိံ ဧတဒဝေါစ ဧဝမေဝံ ပနာယံ ဝသလီ ယသ္မိံ ဝါ တသ္မိံ ဝါ တဿ မုဏ္ဍကဿ သမဏဿ ဝဏ္ဏံ ဘာသတိ။ ဣဒာနိ တျာဟံ၊ ဝသလိ၊ တဿ သတ္ထုနော ဝါဒံ အာရောပေဿာမီတိ။ န ခွာဟံ တံ၊ ဗြာဟ္မဏ၊ ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ၊ ယော တဿ ဘဂဝတော ဝါဒံ အာရောပေယျ အရဟတော သမ္မာသမ္ဗုဒ္ဓဿ။ အပိ စ တွံ၊ ဗြာဟ္မဏ၊ ဂစ္ဆ၊ ဂန္တွာ ဝိဇာနိဿသီတိ။|
      block |အထ ခေါ ဘာရဒွာဇဂေါတ္တော ဗြာဟ္မဏော ကုပိတော အနတ္တမနော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဘာရဒွာဇဂေါတ္တော ဗြာဟ္မဏော ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ ဘာရဒွာဇဂေါတ္တော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ သေယျထာပိ၊ ဘော ဂေါတမ၊ နိက္ကုဇ္ဇိတံ ဝါ ဥက္ကုဇ္ဇေယျ၊ ပဋိစ္ဆန္နံ ဝါ ဝိဝရေယျ၊ မူဠှဿ ဝါ မဂ္ဂံ အာစိက္ခေယျ၊ အန္ဓကာရေ ဝါ တေလပဇ္ဇောတံ ဓာရေယျ စက္ခုမန္တော ရူပါနိ ဒက္ခန္တီတိ၊ ဧဝမေဝံ ဘောတာ ဂေါတမေန အနေကပရိယာယေန ဓမ္မော ပကာသိတော။ ဧသာဟံ၊ ဘန္တေ၊ ဘဂဝန္တံ ဂေါတမံ သရဏံ ဂစ္ဆာမိ ဓမ္မဉ္စ ဘိက္ခုသင်္ဃဉ္စ။ လဘေယျာဟံ ဘောတော ဂေါတမဿ သန္တိကေ ပဗ္ဗဇ္ဇံ၊ လဘေယျံ ဥပသမ္ပဒန္တိ။|
      block |အလတ္ထ ခေါ ဘာရဒွာဇဂေါတ္တော ဗြာဟ္မဏော ဘဂဝတော သန္တိကေ ပဗ္ဗဇ္ဇံ၊ အလတ္ထ ဥပသမ္ပဒံ။ အစိရူပသမ္ပန္နော ခေါ ပနာယသ္မာ ဘာရဒွာဇော ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရန္တော နစိရဿေဝ ယဿတ္ထာယ ကုလပုတ္တာ သမ္မဒေဝ အဂါရသ္မာ အနဂါရိယံ ပဗ္ဗဇန္တိ တဒနုတ္တရံ ဗြဟ္မစရိယပရိယောသာနံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟာသိ။ ခီဏာ ဇာတိ၊ ဝုသိတံ ဗြဟ္မစရိယံ၊ ကတံ ကရဏီယံ၊ နာပရံ ဣတ္ထတ္တာယာတိ အဗ္ဘညာသိ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၂။ အက္ကောသသုတ္တံ|
      count |၁၈၈|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ အဿောသိ ခေါ အက္ကောသကဘာရဒွာဇော ဗြာဟ္မဏော ဘာရဒွာဇဂေါတ္တော ကိရ ဗြာဟ္မဏော သမဏဿ ဂေါတမဿ သန္တိကေ အဂါရသ္မာ အနဂါရိယံ ပဗ္ဗဇိတောတိ ကုပိတော အနတ္တမနော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အသဗ္ဘာဟိ ဖရုသာဟိ ဝါစာဟိ အက္ကောသတိ ပရိဘာသတိ။|
      block |ဧဝံ ဝုတ္တေ၊ ဘဂဝါ အက္ကောသကဘာရဒွာဇံ ဗြာဟ္မဏံ ဧတဒဝေါစ တံ ကိံ မညသိ၊ ဗြာဟ္မဏ၊ အပိ နု ခေါ တေ အာဂစ္ဆန္တိ မိတ္တာမစ္စာ ဉာတိသာလောဟိတာ အတိထိယော တိ။ အပ္ပေကဒာ မေ၊ ဘော ဂေါတမ၊ အာဂစ္ဆန္တိ မိတ္တာမစ္စာ ဉာတိသာလောဟိတာ အတိထိယောတိ။ တံ ကိံ မညသိ၊ ဗြာဟ္မဏ၊ အပိ နု တေသံ အနုပ္ပဒေသိ ခါဒနီယံ ဝါ ဘောဇနီယံ ဝါ သာယနီယံ ဝါတိ။ အပ္ပေကဒာ နေသာဟံ၊ ဘော ဂေါတမ၊ အနုပ္ပဒေမိ ခါဒနီယံ ဝါ ဘောဇနီယံ ဝါ သာယနီယံ ဝါတိ။ သစေ ခေါ ပန တေ၊ ဗြာဟ္မဏ၊ နပ္ပဋိဂ္ဂဏှန္တိ၊ ကဿ တံ ဟောတီတိ။ သစေ တေ၊ ဘော ဂေါတမ၊ နပ္ပဋိဂ္ဂဏှန္တိ၊ အမှာကမေဝ တံ ဟောတီတိ။ ဧဝမေဝ ခေါ၊ ဗြာဟ္မဏ၊ ယံ တွံ အမှေ အနက္ကောသန္တေ အက္ကောသသိ၊ အရောသေန္တေ ရောသေသိ၊ အဘဏ္ဍန္တေ ဘဏ္ဍသိ၊ တံ တေ မယံ နပ္ပဋိဂ္ဂဏှာမ။ တဝေဝေတံ၊ ဗြာဟ္မဏ၊ ဟောတိ၊ တဝေဝေတံ၊ ဗြာဟ္မဏ၊ ဟောတိ။|
      block |ယော ခေါ၊ ဗြာဟ္မဏ၊ အက္ကောသန္တံ ပစ္စက္ကောသတိ၊ ရောသေန္တံ ပဋိရောသေတိ၊ ဘဏ္ဍန္တံ ပဋိဘဏ္ဍတိ၊ အယံ ဝုစ္စတိ၊ ဗြာဟ္မဏ၊ သမ္ဘုဉ္ဇတိ ဝီတိဟရတီတိ။ တေ မယံ တယာ နေဝ သမ္ဘုဉ္ဇာမ န ဝီတိဟရာမ။ တဝေဝေတံ၊ ဗြာဟ္မဏ၊ ဟောတိ၊ တဝေဝေတံ၊ ဗြာဟ္မဏ၊ ဟောတီတိ။ ဘဝန္တံ ခေါ ဂေါတမံ သရာဇိကာ ပရိသာ ဧဝံ ဇာနာတိ အရဟံ သမဏော ဂေါတမောတိ။ အထ စ ပန ဘဝံ ဂေါတမော ကုဇ္ဈတီတိ။|
      block |ဧဝံ ဝုတ္တေ၊ အက္ကောသကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ ဧသာဟံ ဘဝန္တံ ဂေါတမံ သရဏံ ဂစ္ဆာမိ ဓမ္မဉ္စ ဘိက္ခုသင်္ဃဉ္စ။ လဘေယျာဟံ၊ ဘန္တေ၊ ဘောတော ဂေါတမဿ သန္တိကေ ပဗ္ဗဇ္ဇံ၊ လဘေယျံ ဥပသမ္ပဒန္တိ။|
      block |အလတ္ထ ခေါ အက္ကောသကဘာရဒွာဇော ဗြာဟ္မဏော ဘဂဝတော သန္တိကေ ပဗ္ဗဇ္ဇံ၊ အလတ္ထ ဥပသမ္ပဒံ။ အစိရူပသမ္ပန္နော ခေါ ပနာယသ္မာ အက္ကောသကဘာရဒွာဇော ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရန္တော နစိရဿေဝ ယဿတ္ထာယ ကုလပုတ္တာ သမ္မဒေဝ အဂါရသ္မာ အနဂါရိယံ ပဗ္ဗဇန္တိ တဒနုတ္တရံ ဗြဟ္မစရိယပရိယောသာနံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟာသိ။ ခီဏာ ဇာတိ၊ ဝုသိတံ ဗြဟ္မစရိယံ၊ ကတံ ကရဏီယံ နာပရံ ဣတ္ထတ္တာယာတိ အဗ္ဘညာသိ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၃။ အသုရိန္ဒကသုတ္တံ|
      count |၁၈၉|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ အဿောသိ ခေါ အသုရိန္ဒကဘာရဒွာဇော ဗြာဟ္မဏော ဘာရဒွာဇဂေါတ္တော ဗြာဟ္မဏော ကိရ သမဏဿ ဂေါတမဿ သန္တိကေ အဂါရသ္မာ အနဂါရိယံ ပဗ္ဗဇိတောတိ ကုပိတော အနတ္တမနော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အသဗ္ဘာဟိ ဖရုသာဟိ ဝါစာဟိ အက္ကောသတိ ပရိဘာသတိ။ ဧဝံ ဝုတ္တေ၊ ဘဂဝါ တုဏှီ အဟောသိ။ အထ ခေါ အသုရိန္ဒကဘာရဒွာဇော ဗြာဟ္မဏော ဘဂဝန္တံ ဧတဒဝေါစ ဇိတောသိ၊ သမဏ၊ ဇိတောသိ၊ သမဏာတိ။|
      block |ဧဝံ ဝုတ္တေ၊ အသုရိန္ဒကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အဗ္ဘညာသိ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၄။ ဗိလင်္ဂိကသုတ္တံ|
      count |၁၉၀|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ အဿောသိ ခေါ ဗိလင်္ဂိကဘာရဒွာဇော ဗြာဟ္မဏော ဘာရဒွာဇဂေါတ္တော ကိရ ဗြာဟ္မဏော သမဏဿ ဂေါတမဿ သန္တိကေ အဂါရသ္မာ အနဂါရိယံ ပဗ္ဗဇိတောတိ ကုပိတော အနတ္တမနော ယေန ဘဂဝါ တေနုပသင်္ကမိ၊ ဥပသင်္ကမိတွာ တုဏှီဘူတော ဧကမန္တံ အဋ္ဌာသိ။ အထ ခေါ ဘဂဝါ ဗိလင်္ဂိကဿ ဘာရဒွာဇဿ ဗြာဟ္မဏဿ စေတသာ စေတောပရိဝိတက္ကမညာယ ဗိလင်္ဂိကံ ဘာရဒွာဇံ ဗြာဟ္မဏံ ဂါထာယ အဇ္ဈဘာသိ|
      block |ဧဝံ ဝုတ္တေ၊ ဝိလင်္ဂိကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အဗ္ဘညာသိ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၅။ အဟိံသကသုတ္တံ|
      count |၁၉၁|, |သာဝတ္ထိနိဒာနံ။ အထ ခေါ အဟိံသကဘာရဒွာဇော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ အဟိံသကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဟိံသကာဟံ၊ ဘော ဂေါတမ၊ အဟိံသကာဟံ၊ ဘော ဂေါတမာတိ။|
      block |ဧဝံ ဝုတ္တေ၊ အဟိံသကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အဗ္ဘညာသိ။ အညတရော စ ပနာယသ္မာ အဟိံသကဘာရဒွာဇော အရဟတံ အဟောသီတိ။|
    block |၆။ ဇဋာသုတ္တံ|
      count |၁၉၂|, |သာဝတ္ထိနိဒာနံ။ အထ ခေါ ဇဋာဘာရဒွာဇော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဇဋာဘာရဒွာဇော ဗြာဟ္မဏော ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ ဇဋာဘာရဒွာဇော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၇။ သုဒ္ဓိကသုတ္တံ|
      count |၁၉၃|, |သာဝတ္ထိနိဒာနံ။ အထ ခေါ သုဒ္ဓိကဘာရဒွာဇော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ သုဒ္ဓိကဘာရဒွာဇော ဗြာဟ္မဏော ဘဂဝတော သန္တိကေ ဣမံ ဂါထံ အဇ္ဈဘာသိ|
      block |ဧဝံ ဝုတ္တေ၊ သုဒ္ဓိကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၈။ အဂ္ဂိကသုတ္တံ|
      count |၁၉၄|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန အဂ္ဂိကဘာရဒွာဇဿ ဗြာဟ္မဏဿ သပ္ပိနာ ပါယသော သန္နိဟိတော ဟောတိ အဂ္ဂိံ ဇုဟိဿာမိ၊ အဂ္ဂိဟုတ္တံ ပရိစရိဿာမီတိ။|
      block |အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ရာဇဂဟံ ပိဏ္ဍာယ ပါဝိသိ။ ရာဇဂဟေ သပဒာနံ ပိဏ္ဍာယ စရမာနော ယေန အဂ္ဂိကဘာရဒွာဇဿ ဗြာဟ္မဏဿ နိဝေသနံ တေနုပသင်္ကမိ၊ ဥပသင်္ကမိတွာ ဧကမန္တံ အဋ္ဌာသိ။ အဒ္ဒသာ ခေါ အဂ္ဂိကဘာရဒွာဇော ဗြာဟ္မဏော ဘဂဝန္တံ ပိဏ္ဍာယ ဌိတံ။ ဒိသွာန ဘဂဝန္တံ ဂါထာယ အဇ္ဈဘာသိ|
      block |ဘုဉ္ဇတု ဘဝံ ဂေါတမော။ ဗြာဟ္မဏော ဘဝန္တိ။|
      block |ဧဝံ ဝုတ္တေ၊ အဂ္ဂိကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အညတရော စ ပနာယသ္မာ အဂ္ဂိကဘာရဒွာဇော အရဟတံ အဟောသီတိ။|
    block |၉။ သုန္ဒရိကသုတ္တံ|
      count |၁၉၅|, |ဧကံ သမယံ ဘဂဝါ ကောသလေသု ဝိဟရတိ သုန္ဒရိကာယ နဒိယာ တီရေ။ တေန ခေါ ပန သမယေန သုန္ဒရိကဘာရဒွာဇော ဗြာဟ္မဏော သုန္ဒရိကာယ နဒိယာ တီရေ အဂ္ဂိံ ဇုဟတိ၊ အဂ္ဂိဟုတ္တံ ပရိစရတိ။ အထ ခေါ သုန္ဒရိကဘာရဒွာဇော ဗြာဟ္မဏော အဂ္ဂိံ ဇုဟိတွာ အဂ္ဂိဟုတ္တံ ပရိစရိတွာ ဥဋ္ဌာယာသနာ သမန္တာ စတုဒ္ဒိသာ အနုဝိလောကေသိ ကော နု ခေါ ဣမံ ဟဗျသေသံ ဘုဉ္ဇေယျာတိ။ အဒ္ဒသာ ခေါ သုန္ဒရိကဘာရဒွာဇော ဗြာဟ္မဏော ဘဂဝန္တံ အညတရသ္မိံ ရုက္ခမူလေ သသီသံ ပါရုတံ နိသိန္နံ။ ဒိသွာန ဝါမေန ဟတ္ထေန ဟဗျသေသံ ဂဟေတွာ ဒက္ခိဏေန ဟတ္ထေန ကမဏ္ဍလုံ ဂဟေတွာ ယေန ဘဂဝါ တေနုပသင်္ကမိ။ အထ ခေါ ဘဂဝါ သုန္ဒရိကဘာရဒွာဇဿ ဗြာဟ္မဏဿ ပဒသဒ္ဒေန သီသံ ဝိဝရိ။ အထ ခေါ သုန္ဒရိကဘာရဒွာဇော ဗြာဟ္မဏော မုဏ္ဍော အယံ ဘဝံ၊ မုဏ္ဍကော အယံ ဘဝန္တိ တတောဝ ပုန နိဝတ္တိတုကာမော အဟောသိ။ အထ ခေါ သုန္ဒရိကဘာရဒွာဇဿ ဗြာဟ္မဏဿ ဧတဒဟောသိ မုဏ္ဍာပိ ဟိ ဣဓေကစ္စေ ဗြာဟ္မဏာ ဘဝန္တိ၊ ယံနူနာဟံ တံ ဥပသင်္ကမိတွာ ဇာတိံ ပုစ္ဆေယျန္တိ။|
      block |အထ ခေါ သုန္ဒရိကဘာရဒွာဇော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဧတဒဝေါစ ကိံဇစ္စော ဘဝန္တိ။|
      block |ဘုဉ္ဇတု ဘဝံ ဂေါတမော။ ဗြာဟ္မဏော ဘဝန္တိ။|
      block |အထ ကဿ စာဟံ၊ ဘော ဂေါတမ၊ ဣမံ ဟဗျသေသံ ဒမ္မီတိ။ န ခွာဟံ၊ ဗြာဟ္မဏ၊ ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ ယဿေသော ဟဗျသေသော ဘုတ္တော သမ္မာ ပရိဏာမံ ဂစ္ဆေယျ အညတြ၊ ဗြာဟ္မဏ၊ တထာဂတဿ ဝါ တထာဂတသာဝကဿ ဝါ။ တေန ဟိ တွံ၊ ဗြာဟ္မဏ၊ တံ ဟဗျသေသံ အပ္ပဟရိတေ ဝါ ဆဍ္ဍေဟိ အပ္ပါဏကေ ဝါ ဥဒကေ ဩပိလာပေဟီတိ။|
      block |အထ ခေါ သုန္ဒရိကဘာရဒွာဇော ဗြာဟ္မဏော တံ ဟဗျသေသံ အပ္ပါဏကေ ဥဒကေ ဩပိလာပေသိ။ အထ ခေါ သော ဟဗျသေသော ဥဒကေ ပက္ခိတ္တော စိစ္စိဋာယတိ စိဋိစိဋာယတိ သန္ဓူပါယတိ သမ္ပဓူပါယတိ။ သေယျထာပိ နာမ ဖာလော ဒိဝသံသန္တတ္တော ဥဒကေ ပက္ခိတ္တော စိစ္စိဋာယတိ စိဋိစိဋာယတိ သန္ဓူပါယတိ သမ္ပဓူပါယတိ၊ ဧဝမေဝ သော ဟဗျသေသော ဥဒကေ ပက္ခိတ္တော စိစ္စိဋာယတိ စိဋိစိဋာယတိ သန္ဓူပါယတိ သမ္ပဓူပါယတိ။|
      block |အထ ခေါ သုန္ဒရိကဘာရဒွာဇော ဗြာဟ္မဏော သံဝိဂ္ဂေါ လောမဟဋ္ဌဇာတော ယေန ဘဂဝါ တေနုပသင်္ကမိ၊ ဥပသင်္ကမိတွာ ဧကမန္တံ အဋ္ဌာသိ။ ဧကမန္တံ ဌိတံ ခေါ သုန္ဒရိကဘာရဒွာဇံ ဗြာဟ္မဏံ ဘဂဝါ ဂါထာဟိ အဇ္ဈဘာသိ|
      block |ဧဝံ ဝုတ္တေ၊ သုန္ဒရိကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
    block |၁၀။ ဗဟုဓီတရသုတ္တံ|
      count |၁၉၆|, |ဧကံ သမယံ ဘဂဝါ ကောသလေသု ဝိဟရတိ အညတရသ္မိံ ဝနသဏ္ဍေ။ တေန ခေါ ပန သမယေန အညတရဿ ဘာရဒွာဇဂေါတ္တဿ ဗြာဟ္မဏဿ စတုဒ္ဒသ ဗလီဗဒ္ဒာ နဋ္ဌာ ဟောန္တိ။ အထ ခေါ ဘာရဒွာဇဂေါတ္တော ဗြာဟ္မဏော တေ ဗလီဗဒ္ဒေ ဂဝေသန္တော ယေန သော ဝနသဏ္ဍော တေနုပသင်္ကမိ၊ ဥပသင်္ကမိတွာ အဒ္ဒသ ဘဂဝန္တံ တသ္မိံ ဝနသဏ္ဍေ နိသိန္နံ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ။ ဒိသွာန ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော သန္တိကေ ဣမာ ဂါထာယော အဘာသိ|
      block |ဧဝံ ဝုတ္တေ၊ ဘာရဒွာဇဂေါတ္တော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ သေယျထာပိ၊ ဘော ဂေါတမ၊ နိက္ကုဇ္ဇိတံ ဝါ ဥက္ကုဇ္ဇေယျ၊ ပဋိစ္ဆန္နံ ဝါ ဝိဝရေယျ၊ မူဠှဿ ဝါ မဂ္ဂံ အာစိက္ခေယျ၊ အန္ဓကာရေ ဝါ တေလပဇ္ဇောတံ ဓာရေယျ စက္ခုမန္တော ရူပါနိ ဒက္ခန္တီတိ၊ ဧဝမေဝ ဘောတာ ဂေါတမေန အနေကပရိယာယေန ဓမ္မော ပကာသိတော။ ဧသာဟံ ဘဝန္တံ ဂေါတမံ သရဏံ ဂစ္ဆာမိ ဓမ္မဉ္စ ဘိက္ခုသင်္ဃဉ္စ။ လဘေယျာဟံ ဘောတော ဂေါတမဿ သန္တိကေ ပဗ္ဗဇ္ဇံ၊ လဘေယျံ ဥပသမ္ပဒန္တိ။|
      block |အလတ္ထ ခေါ ဘာရဒွာဇဂေါတ္တော ဗြာဟ္မဏော ဘဂဝတော သန္တိကေ ပဗ္ဗဇ္ဇံ၊ အလတ္ထ ဥပသမ္ပဒံ။ အစိရူပသမ္ပန္နော ပနာယသ္မာ ဘာရဒွာဇော ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရန္တော နစိရဿေဝ ယဿတ္ထာယ ကုလပုတ္တာ သမ္မဒေဝ အဂါရသ္မာ အနဂါရိယံ ပဗ္ဗဇန္တိ၊ တဒနုတ္တရံ ဗြဟ္မစရိယပရိယောသာနံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟာသိ။ ခီဏာ ဇာတိ၊ ဝုသိတံ ဗြဟ္မစရိယံ၊ ကတံ ကရဏီယံ၊ နာပရံ ဣတ္ထတ္တာယာတိ အဗ္ဘညာသိ။ အညတရော စ ပနာယသ္မာ ဘာရဒွာဇော အရဟတံ အဟောသီတိ။|
      stand |အရဟန္တဝဂ္ဂေါ ပဌမော။|
      block |တဿုဒ္ဒာနံ|
  block |၂။ ဥပါသကဝဂ္ဂေါ|
    block |၁။ ကသိဘာရဒွာဇသုတ္တံ|
      count |၁၉၇|, |ဧဝံ မေ သုတံ ဧကံ သမယံ ဘဂဝါ မဂဓေသု ဝိဟရတိ ဒက္ခိဏာဂိရိသ္မိံ ဧကနာဠာယံ ဗြာဟ္မဏဂါမေ။ တေန ခေါ ပန သမယေန ကသိဘာရဒွာဇဿ ဗြာဟ္မဏဿ ပဉ္စမတ္တာနိ နင်္ဂလသတာနိ ပယုတ္တာနိ ဟောန္တိ ဝပ္ပကာလေ။ အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ယေန ကသိဘာရဒွာဇဿ ဗြာဟ္မဏဿ ကမ္မန္တော တေနုပသင်္ကမိ။|
      block |တေန ခေါ ပန သမယေန ကသိဘာရဒွာဇဿ ဗြာဟ္မဏဿ ပရိဝေသနာ ဝတ္တတိ။ အထ ခေါ ဘဂဝါ ယေန ပရိဝေသနာ တေနုပသင်္ကမိ၊ ဥပသင်္ကမိတွာ ဧကမန္တံ အဋ္ဌာသိ။ အဒ္ဒသာ ခေါ ကသိဘာရဒွာဇော ဗြာဟ္မဏော ဘဂဝန္တံ ပိဏ္ဍာယ ဌိတံ။ ဒိသွာ ဘဂဝန္တံ ဧတဒဝေါစ အဟံ ခေါ၊ သမဏ၊ ကသာမိ စ ဝပါမိ စ၊ ကသိတွာ စ ဝပိတွာ စ ဘုဉ္ဇာမိ။ တွမ္ပိ၊ သမဏ၊ ကသဿု စ ဝပဿု စ၊ ကသိတွာ စ ဝပိတွာ စ ဘုဉ္ဇဿူတိ။ အဟမ္ပိ ခေါ၊ ဗြာဟ္မဏ၊ ကသာမိ စ ဝပါမိ စ၊ ကသိတွာ စ ဝပိတွာ စ ဘုဉ္ဇာမီတိ။ န ခေါ မယံ ပဿာမ ဘောတော ဂေါတမဿ ယုဂံ ဝါ နင်္ဂလံ ဝါ ဖာလံ ဝါ ပါစနံ ဝါ ဗလီဗဒ္ဒေ ဝါ၊ အထ စ ပန ဘဝံ ဂေါတမော ဧဝမာဟ အဟမ္ပိ ခေါ၊ ဗြာဟ္မဏ၊ ကသာမိ စ ဝပါမိ စ၊ ကသိတွာ စ ဝပိတွာ စ ဘုဉ္ဇာမီတိ။ အထ ခေါ ကသိဘာရဒွာဇော ဗြာဟ္မဏော ဘဂဝန္တံ ဂါထာယ အဇ္ဈဘာသိ|
      block |ဘုဉ္ဇတု ဘဝံ ဂေါတမော။ ကဿကော ဘဝံ။ ယဉှိ ဘဝံ ဂေါတမော အမတပ္ဖလမ္ပိ ကသိံ ကသတီတိ။|
      block |ဧဝံ ဝုတ္တေ၊ ကသိဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၂။ ဥဒယသုတ္တံ|
      count |၁၉၈|, |သာဝတ္ထိနိဒာနံ။ အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ယေန ဥဒယဿ ဗြာဟ္မဏဿ နိဝေသနံ တေနုပသင်္ကမိ။ အထ ခေါ ဥဒယော ဗြာဟ္မဏော ဘဂဝတော ပတ္တံ ဩဒနေန ပူရေသိ။ ဒုတိယမ္ပိ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ယေန ဥဒယဿ ဗြာဟ္မဏဿ နိဝေသနံ တေနုပသင်္ကမိ။ပေ။ တတိယမ္ပိ ခေါ ဥဒယော ဗြာဟ္မဏော ဘဂဝတော ပတ္တံ ဩဒနေန ပူရေတွာ ဘဂဝန္တံ ဧတဒဝေါစ ပကဋ္ဌကောယံ သမဏော ဂေါတမော ပုနပ္ပုနံ အာဂစ္ဆတီတိ။|
      block |ဧဝံ ဝုတ္တေ၊ ဥဒယော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၃။ ဒေဝဟိတသုတ္တံ|
      count |၁၉၉|, |သာဝတ္ထိနိဒာနံ။ တေန ခေါ ပန သမယေန ဘဂဝါ ဝါတေဟာဗာဓိကော ဟောတိ၊ အာယသ္မာ စ ဥပဝါဏော ဘဂဝတော ဥပဋ္ဌာကော ဟောတိ။ အထ ခေါ ဘဂဝါ အာယသ္မန္တံ ဥပဝါဏံ အာမန္တေသိ ဣင်္ဃ မေ တွံ၊ ဥပဝါဏ၊ ဥဏှောဒကံ ဇာနာဟီတိ။ ဧဝံ၊ ဘန္တေတိ ခေါ အာယသ္မာ ဥပဝါဏော ဘဂဝတော ပဋိဿုတွာ နိဝါသေတွာ ပတ္တစီဝရမာဒာယ ယေန ဒေဝဟိတဿ ဗြာဟ္မဏဿ နိဝေသနံ တေနုပသင်္ကမိ၊ ဥပသင်္ကမိတွာ တုဏှီဘူတော ဧကမန္တံ အဋ္ဌာသိ။ အဒ္ဒသာ ခေါ ဒေဝဟိတော ဗြာဟ္မဏော အာယသ္မန္တံ ဥပဝါဏံ တုဏှီဘူတံ ဧကမန္တံ ဌိတံ။ ဒိသွာန အာယသ္မန္တံ ဥပဝါဏံ ဂါထာယ အဇ္ဈဘာသိ|
      block |အထ ခေါ ဒေဝဟိတော ဗြာဟ္မဏော ဥဏှောဒကဿ ကာဇံ ပုရိသေန ဂါဟာပေတွာ ဖာဏိတဿ စ ပုဋံ အာယသ္မတော ဥပဝါဏဿ ပါဒာသိ။ အထ ခေါ အာယသ္မာ ဥပဝါဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဥဏှောဒကေန နှာပေတွာ ဥဏှောဒကေန ဖာဏိတံ အာလောလေတွာ ဘဂဝတော ပါဒာသိ။ အထ ခေါ ဘဂဝတော အာဗာဓော ပဋိပ္ပဿမ္ဘိ။|
      block |အထ ခေါ ဒေဝဟိတော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဒေဝဟိတော ဗြာဟ္မဏော ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ ဒေဝဟိတော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၄။ မဟာသာလသုတ္တံ|
      count |၂၀၀|, |သာဝတ္ထိနိဒာနံ။ အထ ခေါ အညတရော ဗြာဟ္မဏမဟာသာလော လူခေါ လူခပါဝုရဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နံ ခေါ တံ ဗြာဟ္မဏမဟာသာလံ ဘဂဝါ ဧတဒဝေါစ ကိန္နု တွံ၊ ဗြာဟ္မဏ၊ လူခေါ လူခပါဝုရဏောတိ။ ဣဓ မေ၊ ဘော ဂေါတမ၊ စတ္တာရော ပုတ္တာ။ တေ မံ ဒာရေဟိ သံပုစ္ဆ ဃရာ နိက္ခါမေန္တီတိ။ တေန ဟိ တွံ၊ ဗြာဟ္မဏ၊ ဣမာ ဂါထာယော ပရိယာပုဏိတွာ သဘာယံ မဟာဇနကာယေ သန္နိပတိတေ ပုတ္တေသု စ သန္နိသိန္နေသု ဘာသဿု|
      block |အထ ခေါ သော ဗြာဟ္မဏမဟာသာလော ဘဂဝတော သန္တိကေ ဣမာ ဂါထာယော ပရိယာပုဏိတွာ သဘာယံ မဟာဇနကာယေ သန္နိပတိတေ ပုတ္တေသု စ သန္နိသိန္နေသု အဘာသိ|
      block |အထ ခေါ နံ ဗြာဟ္မဏမဟာသာလံ ပုတ္တာ ဃရံ နေတွာ နှာပေတွာ ပစ္စေကံ ဒုဿယုဂေန အစ္ဆာဒေသုံ။ အထ ခေါ သော ဗြာဟ္မဏမဟာသာလော ဧကံ ဒုဿယုဂံ အာဒာယ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဗြာဟ္မဏမဟာသာလော ဘဂဝန္တံ ဧတဒဝေါစ မယံ၊ ဘော ဂေါတမ၊ ဗြာဟ္မဏာ နာမ အာစရိယဿ အာစရိယဓနံ ပရိယေသာမ။ ပဋိဂ္ဂဏှတု မေ ဘဝံ ဂေါတမော အာစရိယဓနန္တိ။ ပဋိဂ္ဂဟေသိ ဘဂဝါ အနုကမ္ပံ ဥပါဒာယ။ အထ ခေါ သော ဗြာဟ္မဏမဟာသာလော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၅။ မာနတ္ထဒ္ဓသုတ္တံ|
      count |၂၀၁|, |သာဝတ္ထိနိဒာနံ။ တေန ခေါ ပန သမယေန မာနတ္ထဒ္ဓေါ နာမ ဗြာဟ္မဏော သာဝတ္ထိယံ ပဋိဝသတိ။ သော နေဝ မာတရံ အဘိဝါဒေတိ၊ န ပိတရံ အဘိဝါဒေတိ၊ န အာစရိယံ အဘိဝါဒေတိ၊ န ဇေဋ္ဌဘာတရံ အဘိဝါဒေတိ။ တေန ခေါ ပန သမယေန ဘဂဝါ မဟတိယာ ပရိသာယ ပရိဝုတော ဓမ္မံ ဒေသေတိ။ အထ ခေါ မာနတ္ထဒ္ဓဿ ဗြာဟ္မဏဿ ဧတဒဟောသိ အယံ ခေါ သမဏော ဂေါတမော မဟတိယာ ပရိသာယ ပရိဝုတော ဓမ္မံ ဒေသေတိ။ ယံနူနာဟံ ယေန သမဏော ဂေါတမော တေနုပသင်္ကမေယျံ။ သစေ မံ သမဏော ဂေါတမော အာလပိဿတိ၊ အဟမ္ပိ တံ အာလပိဿာမိ။ နော စေ မံ သမဏော ဂေါတမော အာလပိဿတိ၊ အဟမ္ပိ နာလပိဿာမီတိ။ အထ ခေါ မာနတ္ထဒ္ဓေါ ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ တုဏှီဘူတော ဧကမန္တံ အဋ္ဌာသိ။ အထ ခေါ ဘဂဝါ တံ နာလပိ။ အထ ခေါ မာနတ္ထဒ္ဓေါ ဗြာဟ္မဏော နာယံ သမဏော ဂေါတမော ကိဉ္စိ ဇာနာတီတိ တတောဝ ပုန နိဝတ္တိတုကာမော အဟောသိ။ အထ ခေါ ဘဂဝါ မာနတ္ထဒ္ဓဿ ဗြာဟ္မဏဿ စေတသာ စေတောပရိဝိတက္ကမညာယ မာနတ္ထဒ္ဓံ ဗြာဟ္မဏံ ဂါထာယ အဇ္ဈဘာသိ|
      block |အထ ခေါ မာနတ္ထဒ္ဓေါ ဗြာဟ္မဏော စိတ္တံ မေ သမဏော ဂေါတမော ဇာနာတီတိ တတ္ထေဝ ဘဂဝတော ပါဒေသု သိရသာ နိပတိတွာ ဘဂဝတော ပါဒာနိ မုခေန စ ပရိစုမ္ဗတိ ပါဏီဟိ စ ပရိသမ္ဗာဟတိ၊ နာမဉ္စ သာဝေတိ မာနတ္ထဒ္ဓါဟံ၊ ဘော ဂေါတမ၊ မာနတ္ထဒ္ဓါဟံ၊ ဘော ဂေါတမာတိ။ အထ ခေါ သာ ပရိသာ အဗ္ဘုတစိတ္တဇာတာ အဟောသိ အစ္ဆရိယံ ဝတ ဘော၊ အဗ္ဘုတံ ဝတ ဘော။ အယဉှိ မာနတ္ထဒ္ဓေါ ဗြာဟ္မဏော နေဝ မာတရံ အဘိဝါဒေတိ၊ န ပိတရံ အဘိဝါဒေတိ၊ န အာစရိယံ အဘိဝါဒေတိ၊ န ဇေဋ္ဌဘာတရံ အဘိဝါဒေတိ၊ အထ စ ပန သမဏေ ဂေါတမေ ဧဝရူပံ ပရမနိပစ္စကာရံ ကရောတီတိ။ အထ ခေါ ဘဂဝါ မာနတ္ထဒ္ဓံ ဗြာဟ္မဏံ ဧတဒဝေါစ အလံ၊ ဗြာဟ္မဏ၊ ဥဋ္ဌေဟိ၊ သကေ အာသနေ နိသီဒ။ ယတော တေ မယိ စိတ္တံ ပသန္နန္တိ။ အထ ခေါ မာနတ္ထဒ္ဓေါ ဗြာဟ္မဏော သကေ အာသနေ နိသီဒိတွာ ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ မာနတ္ထဒ္ဓေါ ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၆။ ပစ္စနီကသုတ္တံ|
      count |၂၀၂|, |သာဝတ္ထိနိဒာနံ။ တေန ခေါ ပန သမယေန ပစ္စနီကသာတော နာမ ဗြာဟ္မဏော သာဝတ္ထိယံ ပဋိဝသတိ။ အထ ခေါ ပစ္စနီကသာတဿ ဗြာဟ္မဏဿ ဧတဒဟောသိ ယံနူနာဟံ ယေန သမဏော ဂေါတမော တေနုပသင်္ကမေယျံ။ ယံ ယဒေဝ သမဏော ဂေါတမော ဘာသိဿတိ တံ တဒေဝဿာဟံ ပစ္စနီကာဿန္တိ။ တေန ခေါ ပန သမယေန ဘဂဝါ အဗ္ဘောကာသေ စင်္ကမတိ။ အထ ခေါ ပစ္စနီကသာတော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ စင်္ကမန္တံ ဧတဒဝေါစ ဘဏ သမဏဓမ္မန္တိ။|
      block |ဧဝံ ဝုတ္တေ၊ ပစ္စနီကသာတော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၇။ နဝကမ္မိကသုတ္တံ|
      count |၂၀၃|, |ဧကံ သမယံ ဘဂဝါ ကောသလေသု ဝိဟရတိ အညတရသ္မိံ ဝနသဏ္ဍေ။ တေန ခေါ ပန သမယေန နဝကမ္မိကဘာရဒွာဇော ဗြာဟ္မဏော တသ္မိံ ဝနသဏ္ဍေ ကမ္မန္တံ ကာရာပေတိ။ အဒ္ဒသာ ခေါ နဝကမ္မိကဘာရဒွာဇော ဗြာဟ္မဏော ဘဂဝန္တံ အညတရသ္မိံ သာလရုက္ခမူလေ နိသိန္နံ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ။ ဒိသွာနဿ ဧတဒဟောသိ အဟံ ခေါ ဣမသ္မိံ ဝနသဏ္ဍေ ကမ္မန္တံ ကာရာပေန္တော ရမာမိ။ အယံ သမဏော ဂေါတမော ကိံ ကာရာပေန္တော ရမတီတိ။ အထ ခေါ နဝကမ္မိကဘာရဒွာဇော ဗြာဟ္မဏော ယေန ဘဂဝါ တေနုပသင်္ကမိ။ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ နဝကမ္မိကဘာရဒွာဇော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၈။ ကဋ္ဌဟာရသုတ္တံ|
      count |၂၀၄|, |ဧကံ သမယံ ဘဂဝါ ကောသလေသု ဝိဟရတိ အညတရသ္မိံ ဝနသဏ္ဍေ။ တေန ခေါ ပန သမယေန အညတရဿ ဘာရဒွာဇဂေါတ္တဿ ဗြာဟ္မဏဿ သမ္ဗဟုလာ အန္တေဝါသိကာ ကဋ္ဌဟာရကာ မာဏဝကာ ယေန ဝနသဏ္ဍော တေနုပသင်္ကမိံသု၊ ဥပသင်္ကမိတွာ အဒ္ဒသံသု ဘဂဝန္တံ တသ္မိံ ဝနသဏ္ဍေ နိသိန္နံ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ။ ဒိသွာန ယေန ဘာရဒွာဇဂေါတ္တော ဗြာဟ္မဏော တေနုပသင်္ကမိံသု၊ ဥပသင်္ကမိတွာ ဘာရဒွာဇဂေါတ္တံ ဗြာဟ္မဏံ ဧတဒဝေါစုံ ယဂ္ဃေ၊ ဘဝံ ဇာနေယျာသိ။ အသုကသ္မိံ ဝနသဏ္ဍေ သမဏော နိသိန္နော ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ။ အထ ခေါ ဘာရဒွာဇဂေါတ္တော ဗြာဟ္မဏော တေဟိ မာဏဝကေဟိ သဒ္ဓိံ ယေန သော ဝနသဏ္ဍော တေနုပသင်္ကမိ။ အဒ္ဒသာ ခေါ ဘဂဝန္တံ တသ္မိံ ဝနသဏ္ဍေ နိသိန္နံ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ။ ဒိသွာန ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ|
      block |ဧဝံ ဝုတ္တေ၊ ဘာရဒွာဇဂေါတ္တော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ အဘိက္ကန္တံ၊ ဘော ဂေါတမ။ပေ။ အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၉။ မာတုပေါသကသုတ္တံ|
      count |၂၀၅|, |သာဝတ္ထိနိဒာနံ။ အထ ခေါ မာတုပေါသကော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ မာတုပေါသကော ဗြာဟ္မဏော ဘဂဝန္တံ ဧတဒဝေါစ အဟဉှိ၊ ဘော ဂေါတမ၊ ဓမ္မေန ဘိက္ခံ ပရိယေသာမိ၊ ဓမ္မေန ဘိက္ခံ ပရိယေသိတွာ မာတာပိတရော ပေါသေမိ။ ကစ္စာဟံ၊ ဘော ဂေါတမ၊ ဧဝံကာရီ ကိစ္စကာရီ ဟောမီတိ။ တဂ္ဃ တွံ၊ ဗြာဟ္မဏ၊ ဧဝံကာရီ ကိစ္စကာရီ ဟောသိ။ ယော ခေါ၊ ဗြာဟ္မဏ၊ ဓမ္မေန ဘိက္ခံ ပရိယေသတိ၊ ဓမ္မေန ဘိက္ခံ ပရိယေသိတွာ မာတာပိတရော ပေါသေတိ၊ ဗဟုံ သော ပုညံ ပသဝတီတိ။|
      block |ဧဝံ ဝုတ္တေ၊ မာတုပေါသကော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ ဘော ဂေါတမ၊ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၁၀။ ဘိက္ခကသုတ္တံ|
      count |၂၀၆|, |သာဝတ္ထိနိဒာနံ။ အထ ခေါ ဘိက္ခကော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဘိက္ခကော ဗြာဟ္မဏော ဘဂဝန္တံ ဧတဒဝေါစ အဟမ္ပိ ခေါ၊ ဘော ဂေါတမ၊ ဘိက္ခကော၊ ဘဝမ္ပိ ဘိက္ခကော၊ ဣဓ နော ကိံ နာနာကရဏန္တိ။|
      block |ဧဝံ ဝုတ္တေ၊ ဘိက္ခကော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၁၁။ သင်္ဂါရဝသုတ္တံ|
      count |၂၀၇|, |သာဝတ္ထိနိဒာနံ။ တေန ခေါ ပန သမယေန သင်္ဂါရဝေါ နာမ ဗြာဟ္မဏော သာဝတ္ထိယံ ပဋိဝသတိ ဥဒကသုဒ္ဓိကော၊ ဥဒကေန ပရိသုဒ္ဓိံ ပစ္စေတိ၊ သာယံ ပါတံ ဥဒကောရောဟနာနုယောဂမနုယုတ္တော ဝိဟရတိ။ အထ ခေါ အာယသ္မာ အာနန္ဒော ပုဗ္ဗဏှသမယံ နိဝါသေတွာ ပတ္တစီဝရမာဒာယ သာဝတ္ထိံ ပိဏ္ဍာယ ပါဝိသိ။ သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော ခေါ အာယသ္မာ အာနန္ဒော ဘဂဝန္တံ ဧတဒဝေါစ ဣဓ၊ ဘန္တေ၊ သင်္ဂါရဝေါ နာမ ဗြာဟ္မဏော သာဝတ္ထိယံ ပဋိဝသတိ ဥဒကသုဒ္ဓိကော၊ ဥဒကေန သုဒ္ဓိံ ပစ္စေတိ၊ သာယံ ပါတံ ဥဒကောရောဟနာနုယောဂမနုယုတ္တော ဝိဟရတိ။ သာဓု၊ ဘန္တေ၊ ဘဂဝါ ယေန သင်္ဂါရဝဿ ဗြာဟ္မဏဿ နိဝေသနံ တေနုပသင်္ကမတု အနုကမ္ပံ ဥပါဒာယာတိ။ အဓိဝါသေသိ ဘဂဝါ တုဏှီဘာဝေန။|
      block |အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ယေန သင်္ဂါရဝဿ ဗြာဟ္မဏဿ နိဝေသနံ တေနုပသင်္ကမိ၊ ဥပသင်္ကမိတွာ ပညတ္တေ အာသနေ နိသီဒိ။ အထ ခေါ သင်္ဂါရဝေါ ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နံ ခေါ သင်္ဂါရဝံ ဗြာဟ္မဏံ ဘဂဝါ ဧတဒဝေါစ သစ္စံ ကိရ တွံ၊ ဗြာဟ္မဏ၊ ဥဒကသုဒ္ဓိကော၊ ဥဒကေန သုဒ္ဓိံ ပစ္စေသိ၊ သာယံ ပါတံ ဥဒကောရောဟနာနုယောဂမနုယုတ္တော ဝိဟရသီတိ။ ဧဝံ၊ ဘော ဂေါတမ။ ကိံ ပန တွံ၊ ဗြာဟ္မဏ၊ အတ္ထဝသံ သမ္ပဿမာနော ဥဒကသုဒ္ဓိကော၊ ဥဒကသုဒ္ဓိံ ပစ္စေသိ၊ သာယံ ပါတံ ဥဒကောရောဟနာနုယောဂမနုယုတ္တော ဝိဟရသီတိ။ ဣဓ မေ၊ ဘော ဂေါတမ၊ ယံ ဒိဝါ ပါပကမ္မံ ကတံ ဟောတိ၊ တံ သာယံ နှာနေန ပဝါဟေမိ၊ ယံ ရတ္တိံ ပါပကမ္မံ ကတံ ဟောတိ တံ ပါတံ နှာနေန ပဝါဟေမိ။ ဣမံ ခွာဟံ၊ ဘော ဂေါတမ၊ အတ္ထဝသံ သမ္ပဿမာနော ဥဒကသုဒ္ဓိကော၊ ဥဒကေန သုဒ္ဓိံ ပစ္စေမိ၊ သာယံ ပါတံ ဥဒကောရောဟနာနုယောဂမနုယုတ္တော ဝိဟရာမီတိ။|
      block |ဧဝံ ဝုတ္တေ၊ သင်္ဂါရဝေါ ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။|
    block |၁၂။ ခေါမဒုဿသုတ္တံ|
      count |၂၀၈|, |ဧဝံ မေ သုတံ ဧကံ သမယံ ဘဂဝါ သက္ကေသု ဝိဟရတိ ခေါမဒုဿံ နာမံ သကျာနံ နိဂမော။ အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ခေါမဒုဿံ နိဂမံ ပိဏ္ဍာယ ပါဝိသိ။ တေန ခေါ ပန သမယေန ခေါမဒုဿကာ ဗြာဟ္မဏဂဟပတိကာ သဘာယံ သန္နိပတိတာ ဟောန္တိ ကေနစိဒေဝ ကရဏီယေန၊ ဒေဝေါ စ ဧကမေကံ ဖုသာယတိ။ အထ ခေါ ဘဂဝါ ယေန သာ သဘာ တေနုပသင်္ကမိ။ အဒ္ဒသံသု ခေါမဒုဿကာ ဗြာဟ္မဏဂဟပတိကာ ဘဂဝန္တံ ဒူရတောဝ အာဂစ္ဆန္တံ။ ဒိသွာန ဧတဒဝေါစုံ ကေ စ မုဏ္ဍကာ သမဏကာ၊ ကေ စ သဘာဓမ္မံ ဇာနိဿန္တီတိ။ အထ ခေါ ဘဂဝါ ခေါမဒုဿကေ ဗြာဟ္မဏဂဟပတိကေ ဂါထာယ အဇ္ဈဘာသိ|
      block |ဧဝံ ဝုတ္တေ၊ ခေါမဒုဿကာ ဗြာဟ္မဏဂဟပတိကာ ဘဂဝန္တံ ဧတဒဝေါစုံ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ၊ သေယျထာပိ၊ ဘော ဂေါတမ၊ နိက္ကုဇ္ဇိတံ ဝါ ဥက္ကုဇ္ဇေယျ၊ ပဋိစ္ဆန္နံ ဝါ ဝိဝရေယျ၊ မူဠှဿ ဝါ မဂ္ဂံ အာစိက္ခေယျ၊ အန္ဓကာရေ ဝါ တေလပဇ္ဇောတံ ဓာရေယျ စက္ခုမန္တော ရူပါနိ ဒက္ခန္တီတိ၊ ဧဝမေဝံ ဘောတာ ဂေါတမေန အနေကပရိယာယေန ဓမ္မော ပကာသိတော။ ဧတေ မယံ ဘဝန္တံ ဂေါတမံ သရဏံ ဂစ္ဆာမ ဓမ္မဉ္စ ဘိက္ခုသင်္ဃဉ္စ။ ဥပါသကေ နော ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတေ သရဏံ ဂတေတိ။|
      stand |ဥပါသကဝဂ္ဂေါ ဒုတိယော။|
      block |တဿုဒ္ဒာနံ|
      stand |ဗြာဟ္မဏသံယုတ္တံ သမတ္တံ။|
