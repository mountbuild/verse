block |၁၀။ ယက္ခသံယုတ္တံ|
  block |၁။ ဣန္ဒကသုတ္တံ|
    count |၂၃၅|, |ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဣန္ဒကူဋေ ပဗ္ဗတေ၊ ဣန္ဒကဿ ယက္ခဿ ဘဝနေ။ အထ ခေါ ဣန္ဒကော ယက္ခေါ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ|
    block
      block |ရူပံ န ဇီဝန္တိ ဝဒန္တိ ဗုဒ္ဓါ၊ ကထံ နွယံ ဝိန္ဒတိမံ သရီရံ။|
      block |ကုတဿ အဋ္ဌီယကပိဏ္ဍမေတိ၊ ကထံ နွယံ သဇ္ဇတိ ဂဗ္ဘရသ္မိန္တိ။|
      block |ပဌမံ ကလလံ ဟောတိ၊ ကလလာ ဟောတိ အဗ္ဗုဒံ။|
      block |အဗ္ဗုဒာ ဇာယတေ ပေသိ၊ ပေသိ နိဗ္ဗတ္တတီ ဃနော။|
      block |ဃနာ ပသာခါ ဇာယန္တိ၊ ကေသာ လောမာ နခါပိ စ။|
      block |ယဉ္စဿ ဘုဉ္ဇတီ မာတာ၊ အန္နံ ပါနဉ္စ ဘောဇနံ။|
      block |တေန သော တတ္ထ ယာပေတိ၊ မာတုကုစ္ဆိဂတော နရောတိ။|
      block |သဗ္ဗဂန္ထပ္ပဟီနဿ၊ ဝိပ္ပမုတ္တဿ တေ သတော။|
      block |သမဏဿ န တံ သာဓု၊ ယဒညမနုသာသသီတိ။|
      block |ယေန ကေနစိ ဝဏ္ဏေန၊ သံဝါသော သက္က ဇာယတိ။|
      block |န တံ အရဟတိ သပ္ပညော၊ မနသာ အနုကမ္ပိတုံ။|
      block |မနသာ စေ ပသန္နေန၊ ယဒညမနုသာသတိ။|
      block |န တေန ဟောတိ သံယုတ္တော၊ ယာနုကမ္ပါ အနုဒ္ဒယာတိ။|
      block |ရာဂေါ စ ဒောသော စ ကုတောနိဒာနာ၊|
      block |အရတီ ရတီ လောမဟံသော ကုတောဇာ။|
      block |ကုတော သမုဋ္ဌာယ မနောဝိတက္ကာ၊|
      block |ကုမာရကာ ဓင်္ကမိဝေါဿဇန္တီတိ။|
      block |ရာဂေါ စ ဒောသော စ ဣတောနိဒာနာ၊|
      block |အရတီ ရတီ လောမဟံသော ဣတောဇာ။|
      block |ဣတော သမုဋ္ဌာယ မနောဝိတက္ကာ၊|
      block |ကုမာရကာ ဓင်္ကမိဝေါဿဇန္တိ။|
      block |သ္နေဟဇာ အတ္တသမ္ဘူတာ၊ နိဂြောဓဿေဝ ခန္ဓဇာ။|
      block |ပုထူ ဝိသတ္တာ ကာမေသု၊ မာလုဝါဝ ဝိတတာ ဝနေ။|
      block |ယေ နံ ပဇာနန္တိ ယတောနိဒာနံ၊|
      block |တေ နံ ဝိနောဒေန္တိ သုဏောဟိ ယက္ခ။|
      block |တေ ဒုတ္တရံ ဩဃမိမံ တရန္တိ၊|
      block |အတိဏ္ဏပုဗ္ဗံ အပုနဗ္ဘဝါယာတိ။|
      block |သတီမတော သဒာ ဘဒ္ဒံ၊ သတိမာ သုခမေဓတိ။|
      block |သတီမတော သုဝေ သေယျော၊ ဝေရာ စ ပရိမုစ္စတီတိ။|
      block |သတီမတော သဒာ ဘဒ္ဒံ၊ သတိမာ သုခမေဓတိ။|
      block |သတီမတော သုဝေ သေယျော၊ ဝေရာ န ပရိမုစ္စတိ။|
      block |ယဿ သဗ္ဗမဟောရတ္တံ၊ အဟိံသာယ ရတော မနော။|
      block |မေတ္တံ သော သဗ္ဗဘူတေသု၊ ဝေရံ တဿ န ကေနစီတိ။|
      block |စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။|
      block |ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။|
      block |ဥပေါသထံ ဥပဝသန္တိ၊ ဗြဟ္မစရိယံ စရန္တိ ယေ။|
      block |န တေဟိ ယက္ခါ ကီဠန္တိ၊ ဣတိ မေ အရဟတံ သုတံ။|
      block |သာ ဒာနိ အဇ္ဇ ပဿာမိ၊ ယက္ခါ ကီဠန္တိ သာနုနာတိ။|
      block |စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။|
      block |ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။|
      block |ဥပေါသထံ ဥပဝသန္တိ၊ ဗြဟ္မစရိယံ စရန္တိ ယေ။|
      block |န တေဟိ ယက္ခါ ကီဠန္တိ၊ သာဟု တေ အရဟတံ သုတံ။|
      block |သာနုံ ပဗုဒ္ဓံ ဝဇ္ဇာသိ၊ ယက္ခါနံ ဝစနံ ဣဒံ။|
      block |မာကာသိ ပါပကံ ကမ္မံ၊ အာဝိ ဝါ ယဒိ ဝါ ရဟော။|
      block |သစေ စ ပါပကံ ကမ္မံ၊ ကရိဿသိ ကရောသိ ဝါ။|
      block |န တေ ဒုက္ခါ ပမုတျတ္ထိ၊ ဥပ္ပစ္စာပိ ပလာယတောတိ။|
      block |မတံ ဝါ အမ္မ ရောဒန္တိ၊ ယော ဝါ ဇီဝံ န ဒိဿတိ။|
      block |ဇီဝန္တံ အမ္မ ပဿန္တီ၊ ကသ္မာ မံ အမ္မ ရောဒသီတိ။|
      block |မတံ ဝါ ပုတ္တ ရောဒန္တိ၊ ယော ဝါ ဇီဝံ န ဒိဿတိ။|
      block |ယော စ ကာမေ စဇိတွာန၊ ပုနရာဂစ္ဆတေ ဣဓ။|
      block |တံ ဝါပိ ပုတ္တ ရောဒန္တိ၊ ပုန ဇီဝံ မတော ဟိ သော။|
      block |ကုက္ကုဠာ ဥဗ္ဘတော တာတ၊ ကုက္ကုဠံ ပတိတုမိစ္ဆသိ။|
      block |နရကာ ဥဗ္ဘတော တာတ၊ နရကံ ပတိတုမိစ္ဆသိ။|
      block |အဘိဓာဝထ ဘဒ္ဒန္တေ၊ ကဿ ဥဇ္ဈာပယာမသေ။|
      block |အာဒိတ္တာ နီဟတံ ဘဏ္ဍံ၊ ပုန ဍယှိတုမိစ္ဆသီတိ။|
      block |မာ သဒ္ဒံ ကရိ ပိယင်္ကရ၊ ဘိက္ခု ဓမ္မပဒာနိ ဘာသတိ။|
      block |အပိ စ ဓမ္မပဒံ ဝိဇာနိယ၊ ပဋိပဇ္ဇေမ ဟိတာယ နော သိယာ။|
      block |ပါဏေသု စ သံယမာမသေ၊ သမ္ပဇာနမုသာ န ဘဏာမသေ။|
      block |သိက္ခေမ သုသီလျမတ္တနော၊ အပိ မုစ္စေမ ပိသာစယောနိယာတိ။|
      block |တုဏှီ ဥတ္တရိကေ ဟောဟိ၊ တုဏှီ ဟောဟိ ပုနဗ္ဗသု။|
      block |ယာဝါဟံ ဗုဒ္ဓသေဋ္ဌဿ၊ ဓမ္မံ သောဿာမိ သတ္ထုနော။|
      block |နိဗ္ဗာနံ ဘဂဝါ အာဟ၊ သဗ္ဗဂန္ထပ္ပမောစနံ။|
      block |အတိဝေလာ စ မေ ဟောတိ၊ အသ္မိံ ဓမ္မေ ပိယာယနာ။|
      block |ပိယော လောကေ သကော ပုတ္တော၊ ပိယော လောကေ သကော ပတိ။|
      block |တတော ပိယတရာ မယှံ၊ အဿ ဓမ္မဿ မဂ္ဂနာ။|
      block |န ဟိ ပုတ္တော ပတိ ဝါပိ၊ ပိယော ဒုက္ခါ ပမောစယေ။|
      block |ယထာ သဒ္ဓမ္မဿဝနံ၊ ဒုက္ခါ မောစေတိ ပါဏိနံ။|
      block |လောကေ ဒုက္ခပရေတသ္မိံ၊ ဇရာမရဏသံယုတေ။|
      block |ဇရာမရဏမောက္ခါယ၊ ယံ ဓမ္မံ အဘိသမ္ဗုဓံ။|
      block |တံ ဓမ္မံ သောတုမိစ္ဆာမိ၊ တုဏှီ ဟောဟိ ပုနဗ္ဗသူတိ။|
      block |အမ္မာ န ဗျာဟရိဿာမိ၊ တုဏှီဘူတာယမုတ္တရာ။|
      block |ဓမ္မမေဝ နိသာမေဟိ၊ သဒ္ဓမ္မဿဝနံ သုခံ။|
      block |သဒ္ဓမ္မဿ အနညာယ၊ အမ္မာ ဒုက္ခံ စရာမသေ။|
      block |ဧသ ဒေဝမနုဿာနံ၊ သမ္မူဠှာနံ ပဘင်္ကရော။|
      block |ဗုဒ္ဓေါ အန္တိမသာရီရော၊ ဓမ္မံ ဒေသေတိ စက္ခုမာတိ။|
      block |သာဓု ခေါ ပဏ္ဍိတော နာမ၊ ပုတ္တော ဇာတော ဥရေသယော။|
      block |ပုတ္တော မေ ဗုဒ္ဓသေဋ္ဌဿ၊ ဓမ္မံ သုဒ္ဓံ ပိယာယတိ။|
      block |ပုနဗ္ဗသု သုခီ ဟောဟိ၊ အဇ္ဇာဟမှိ သမုဂ္ဂတာ။|
      block |ဒိဋ္ဌာနိ အရိယသစ္စာနိ၊ ဥတ္တရာပိ သုဏာတု မေတိ။|
      block |သတံ ဟတ္ထီ သတံ အဿာ၊ သတံ အဿတရီရထာ။|
      block |သတံ ကညာသဟဿာနိ၊ အာမုက္ကမဏိကုဏ္ဍလာ။|
      block |ဧကဿ ပဒဝီတိဟာရဿ၊ ကလံ နာဂ္ဃန္တိ သောဠသိံ။|
      block |အဘိက္ကမ ဂဟပတိ၊ အဘိက္ကမ ဂဟပတိ။|
      block |အဘိက္ကမနံ တေ သေယျော၊ နော ပဋိက္ကမနန္တိ။|
      block |သတံ ဟတ္ထီ သတံ အဿာ။ပေ။|
      block |ကလံ နာဂ္ဃန္တိ သောဠသိံ။|
      block |အဘိက္ကမ ဂဟပတိ၊ အဘိက္ကမ ဂဟပတိ။|
      block |အဘိက္ကမနံ တေ သေယျော၊ နော ပဋိက္ကမနန္တိ။|
      block |သတံ ဟတ္ထီ သတံ အဿာ။ပေ။|
      block |ကလံ နာဂ္ဃန္တိ သောဠသိံ။|
      block |အဘိက္ကမ ဂဟပတိ၊ အဘိက္ကမ ဂဟပတိ။|
      block |အဘိက္ကမနံ တေ သေယျော၊ နော ပဋိက္ကမနန္တိ။|
      block |သဗ္ဗဒာ ဝေ သုခံ သေတိ၊ ဗြာဟ္မဏော ပရိနိဗ္ဗုတော။|
      block |ယော န လိမ္ပတိ ကာမေသု၊ သီတိဘူတော နိရူပဓိ။|
      block |သဗ္ဗာ အာသတ္တိယော ဆေတွာ၊ ဝိနေယျ ဟဒယေ ဒရံ။|
      block |ဥပသန္တော သုခံ သေတိ၊ သန္တိံ ပပ္ပုယျ စေတသာတိ။|
      block |ကိံ မေ ကတာ ရာဇဂဟေ မနုဿာ၊ မဓုပီတာဝ သေယရေ။|
      block |ယေ သုက္ကံ န ပယိရုပါသန္တိ၊ ဒေသေန္တိံ အမတံ ပဒံ။|
      block |တဉ္စ ပန အပ္ပဋိဝါနီယံ၊ အသေစနကမောဇဝံ။|
      block |ပိဝန္တိ မညေ သပ္ပညာ၊ ဝလာဟကမိဝ ပန္ထဂူတိ။|
      block |ပုညံ ဝတ ပသဝိ ဗဟုံ၊ သပ္ပညော ဝတာယံ ဥပါသကော။|
      block |ယော သုက္ကာယ အဒာသိ ဘောဇနံ၊ သဗ္ဗဂန္ထေဟိ ဝိပ္ပမုတ္တိယာတိ။|
      block |ပုညံ ဝတ ပသဝိ ဗဟုံ၊ သပ္ပညော ဝတာယံ ဥပါသကော။|
      block |ယော စီရာယ အဒာသိ စီဝရံ၊ သဗ္ဗယောဂေဟိ ဝိပ္ပမုတ္တိယာတိ။|
      block |ကိံသူဓ ဝိတ္တံ ပုရိသဿ သေဋ္ဌံ၊ ကိံသု သုစိဏ္ဏံ သုခမာဝဟာတိ။|
      block |ကိံသု ဟဝေ သာဒုတရံ ရသာနံ၊ ကထံဇီဝိံ ဇီဝိတမာဟု သေဋ္ဌန္တိ။|
      block |သဒ္ဓီဓ ဝိတ္တံ ပုရိဿ သေဋ္ဌံ၊ ဓမ္မော သုစိဏ္ဏော သုခမာဝဟာတိ။|
      block |သစ္စံ ဟဝေ သာဒုတရံ ရသာနံ၊ ပညာဇီဝိံ ဇီဝိတမာဟု သေဋ္ဌန္တိ။|
      block |ကထံသု တရတိ ဩဃံ၊ ကထံသု တရတိ အဏ္ဏဝံ။|
      block |ကထံသု ဒုက္ခမစ္စေတိ၊ ကထံသု ပရိသုဇ္ဈတီတိ။|
      block |သဒ္ဓါယ တရတိ ဩဃံ၊ အပ္ပမာဒေန အဏ္ဏဝံ။|
      block |ဝီရိယေန ဒုက္ခမစ္စေတိ၊ ပညာယ ပရိသုဇ္ဈတီတိ။|
      block |ကထံသု လဘတေ ပညံ၊ ကထံသု ဝိန္ဒတေ ဓနံ။|
      block |ကထံသု ကိတ္တိံ ပပ္ပေါတိ၊ ကထံ မိတ္တာနိ ဂန္ထတိ။|
      block |အသ္မာ လောကာ ပရံ လောကံ၊ ကထံ ပေစ္စ န သောစတီတိ။|
      block |သဒ္ဒဟာနော အရဟတံ၊ ဓမ္မံ နိဗ္ဗာနပတ္တိယာ။|
      block |သုဿူသံ လဘတေ ပညံ၊ အပ္ပမတ္တော ဝိစက္ခဏော။|
      block |ပတိရူပကာရီ ဓုရဝါ၊ ဥဋ္ဌာတာ ဝိန္ဒတေ ဓနံ။|
      block |သစ္စေန ကိတ္တိံ ပပ္ပေါတိ၊ ဒဒံ မိတ္တာနိ ဂန္ထတိ။|
      block |အသ္မာ လောကာ ပရံ လောကံ၊ ဧဝံ ပေစ္စ န သောစတိ။|
      block |ယဿေတေ စတုရော ဓမ္မာ၊ သဒ္ဓဿ ဃရမေသိနော။|
      block |သစ္စံ ဒမ္မော ဓိတိ စာဂေါ၊ သ ဝေ ပေစ္စ န သောစတိ။|
      block |ဣင်္ဃ အညေပိ ပုစ္ဆဿု၊ ပုထူ သမဏဗြာဟ္မဏေ။|
      block |ယဒိ သစ္စာ ဒမ္မာ စာဂါ၊ ခန္တျာ ဘိယျောဓ ဝိဇ္ဇတီတိ။|
      block |ကထံ နု ဒာနိ ပုစ္ဆေယျံ၊ ပုထူ သမဏဗြာဟ္မဏေ။|
      block |ယောဟံ အဇ္ဇ ပဇာနာမိ၊ ယော အတ္ထော သမ္ပရာယိကော။|
      block |အတ္ထာယ ဝတ မေ ဗုဒ္ဓေါ၊ ဝါသာယာဠဝိမာဂမာ။|
      block |ယောဟံ အဇ္ဇ ပဇာနာမိ၊ ယတ္ထ ဒိန္နံ မဟပ္ဖလံ။|
      block |သော အဟံ ဝိစရိဿာမိ၊ ဂါမာ ဂါမံ ပုရာ ပုရံ။|
      block |နမဿမာနော သမ္ဗုဒ္ဓံ၊ ဓမ္မဿ စ သုဓမ္မတန္တိ။|
      block |ဣန္ဒကော သက္က သူစိ စ၊ မဏိဘဒ္ဒော စ သာနု စ။|
      block |ပိယင်္ကရ ပုနဗ္ဗသု သုဒတ္တော စ၊ ဒွေ သုက္ကာ စီရအာဠဝီတိ ဒွာဒသ။|
  block |၂။ သက္ကနာမသုတ္တံ|
    count |၂၃၆|, |ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ။ အထ ခေါ သက္ကနာမကော ယက္ခေါ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ|
  block |၃။ သူစိလောမသုတ္တံ|
    count |၂၃၇|, |ဧကံ သမယံ ဘဂဝါ ဂယာယံ ဝိဟရတိ ဋင်္ကိတမဉ္စေ သူစိလောမဿ ယက္ခဿ ဘဝနေ။ တေန ခေါ ပန သမယေန ခရော စ ယက္ခေါ သူစိလောမော စ ယက္ခေါ ဘဂဝတော အဝိဒူရေ အတိက္ကမန္တိ။ အထ ခေါ ခရော ယက္ခေါ သူစိလောမံ ယက္ခံ ဧတဒဝေါစ ဧသော သမဏောတိ။ နေသော သမဏော၊ သမဏကော ဧသော။ ယာဝ ဇာနာမိ ယဒိ ဝါ သော သမဏော ယဒိ ဝါ ပန သော သမဏကောတိ။|
    block |အထ ခေါ သူစိလောမော ယက္ခေါ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော ကာယံ ဥပနာမေသိ။ အထ ခေါ ဘဂဝါ ကာယံ အပနာမေသိ။ အထ ခေါ သူစိလောမော ယက္ခေါ ဘဂဝန္တံ ဧတဒဝေါစ ဘာယသိ မံ သမဏာတိ။ န ခွာဟံ တံ၊ အာဝုသော၊ ဘာယာမိ၊ အပိ စ တေ သမ္ဖဿော ပါပကောတိ။ ပဉှံ တံ၊ သမဏ ပုစ္ဆိဿာမိ။ သစေ မေ န ဗျာကရိဿသိ၊ စိတ္တံ ဝါ တေ ခိပိဿာမိ၊ ဟဒယံ ဝါ တေ ဖာလေဿာမိ၊ ပါဒေသု ဝါ ဂဟေတွာ ပါရဂင်္ဂါယ ခိပိဿာမီတိ။ န ခွာဟံ တံ၊ အာဝုသော၊ ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ၊ ယော မေ စိတ္တံ ဝါ ခိပေယျ ဟဒယံ ဝါ ဖာလေယျ ပါဒေသု ဝါ ဂဟေတွာ ပါရဂင်္ဂါယ ခိပေယျ၊ အပိ စ တွံ၊ အာဝုသော၊ ပုစ္ဆ ယဒာ ကင်္ခသီတိ။ အထ ခေါ သူစိလောမော ယက္ခေါ ဘဂဝန္တံ ဂါထာယ အဇ္ဈဘာသိ|
  block |၄။ မဏိဘဒ္ဒသုတ္တံ|
    count |၂၃၈|, |ဧကံ သမယံ ဘဂဝါ မဂဓေသု ဝိဟရတိ မဏိမာလိကေ စေတိယေ မဏိဘဒ္ဒဿ ယက္ခဿ ဘဝနေ။ အထ ခေါ မဏိဘဒ္ဒော ယက္ခေါ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော သန္တိကေ ဣမံ ဂါထံ အဘာသိ|
  block |၅။ သာနုသုတ္တံ|
    count |၂၃၉|, |ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တေန ခေါ ပန သမယေန အညတရိဿာ ဥပါသိကာယ သာနု နာမ ပုတ္တော ယက္ခေန ဂဟိတော ဟောတိ။ အထ ခေါ သာ ဥပါသိကာ ပရိဒေဝမာနာ တာယံ ဝေလာယံ ဣမာ ဂါထာယော အဘာသိ|
  block |၆။ ပိယင်္ကရသုတ္တံ|
    count |၂၄၀|, |ဧကံ သမယံ အာယသ္မာ အနုရုဒ္ဓေါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တေန ခေါ ပန သမယေန အာယသ္မာ အနုရုဒ္ဓေါ ရတ္တိယာ ပစ္စူသသမယံ ပစ္စုဋ္ဌာယ ဓမ္မပဒာနိ ဘာသတိ။ အထ ခေါ ပိယင်္ကရမာတာ ယက္ခိနီ ပုတ္တကံ ဧဝံ တောသေသိ|
  block |၇။ ပုနဗ္ဗသုသုတ္တံ|
    count |၂၄၁|, |ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တေန ခေါ ပန သမယေန ဘဂဝါ ဘိက္ခူ နိဗ္ဗာနပဋိသံယုတ္တာယ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။ အထ ခေါ ပုနဗ္ဗသုမာတာ ယက္ခိနီ ပုတ္တကေ ဧဝံ တောသေသိ|
  block |၈။ သုဒတ္တသုတ္တံ|
    count |၂၄၂|, |ဧကံ သမယံ ဘဂဝါ ရာဇဂဟေ ဝိဟရတိ သီတဝနေ။ တေန ခေါ ပန သမယေန အနာထပိဏ္ဍိကော ဂဟပတိ ရာဇဂဟံ အနုပ္ပတ္တော ဟောတိ ကေနစိဒေဝ ကရဏီယေန။ အဿောသိ ခေါ အနာထပိဏ္ဍိကော ဂဟပတိ ဗုဒ္ဓေါ ကိရ လောကေ ဥပ္ပန္နောတိ။ တာဝဒေဝ စ ပန ဘဂဝန္တံ ဒဿနာယ ဥပသင်္ကမိတုကာမော ဟောတိ။ အထဿ အနာထပိဏ္ဍိကဿ ဂဟပတိဿ ဧတဒဟောသိ အကာလော ခေါ အဇ္ဇ ဘဂဝန္တံ ဒဿနာယ ဥပသင်္ကမိတုံ။ သွေ ဒာနာဟံ ကာလေန ဘဂဝန္တံ ဒဿနာယ ဂမိဿာမီတိ ဗုဒ္ဓဂတာယ သတိယာ နိပဇ္ဇိ။ ရတ္တိယာ သုဒံ တိက္ခတ္တုံ ဝုဋ္ဌာသိ ပဘာတန္တိ မညမာနော။ အထ ခေါ အနာထပိဏ္ဍိကော ဂဟပတိ ယေန သိဝထိကဒွာရံ တေနုပသင်္ကမိ။ အမနုဿာ ဒွာရံ ဝိဝရိံသု။ အထ ခေါ အနာထပိဏ္ဍိကဿ ဂဟပတိဿ နဂရမှာ နိက္ခမန္တဿ အာလောကော အန္တရဓာယိ၊ အန္ဓကာရော ပါတုရဟောသိ၊ ဘယံ ဆမ္ဘိတတ္တံ လောမဟံသော ဥဒပါဒိ၊ တတောဝ ပုန နိဝတ္တိတုကာမော အဟောသိ။ အထ ခေါ သိဝကော ယက္ခေါ အန္တရဟိတော သဒ္ဒမနုဿာဝေသိ|
    block |အထ ခေါ အနာထပိဏ္ဍိကဿ ဂဟပတိဿ အန္ဓကာရော အန္တရဓာယိ၊ အာလောကော ပါတုရဟောသိ၊ ယံ အဟောသိ ဘယံ ဆမ္ဘိတတ္တံ လောမဟံသော၊ သော ပဋိပ္ပဿမ္ဘိ။ ဒုတိယမ္ပိ ခေါ အနာထပိဏ္ဍိကဿ ဂဟပတိဿ အာလောကော အန္တရဓာယိ၊ အန္ဓကာရော ပါတုရဟောသိ၊ ဘယံ ဆမ္ဘိတတ္တံ လောမဟံသော ဥဒပါဒိ၊ တတောဝ ပုန နိဝတ္တိတုကာမော အဟောသိ။ ဒုတိယမ္ပိ ခေါ သိဝကော ယက္ခေါ အန္တရဟိတော သဒ္ဒမနုဿာဝေသိ|
    block |အထ ခေါ အနာထပိဏ္ဍိကဿ ဂဟပတိဿ အန္ဓကာရော အန္တရဓာယိ၊ အာလောကော ပါတုရဟောသိ၊ ယံ အဟောသိ ဘယံ ဆမ္ဘိတတ္တံ လောမဟံသော၊ သော ပဋိပ္ပဿမ္ဘိ။ တတိယမ္ပိ ခေါ အနာထပိဏ္ဍိကဿ ဂဟပတိဿ အာလောကော အန္တရဓာယိ၊ အန္ဓကာရော ပါတုရဟောသိ၊ ဘယံ ဆမ္ဘိတတ္တံ လောမဟံသော ဥဒပါဒိ၊ တတောဝ ပုန နိဝတ္တိတုကာမော အဟောသိ။ တတိယမ္ပိ ခေါ သိဝကော ယက္ခေါ အန္တရဟိတော သဒ္ဒမနုဿာဝေသိ|
    block |အထ ခေါ အနာထပိဏ္ဍိကဿ ဂဟပတိဿ အန္ဓကာရော အန္တရဓာယိ၊ အာလောကော ပါတုရဟောသိ၊ ယံ အဟောသိ ဘယံ ဆမ္ဘိတတ္တံ လောမဟံသော၊ သော ပဋိပ္ပဿမ္ဘိ။ အထ ခေါ အနာထပိဏ္ဍိကော ဂဟပတိ ယေန သီတဝနံ ယေန ဘဂဝါ တေနုပသင်္ကမိ။|
    block |တေန ခေါ ပန သမယေန ဘဂဝါ ရတ္တိယာ ပစ္စူသသမယံ ပစ္စုဋ္ဌာယ အဗ္ဘောကာသေ စင်္ကမတိ။ အဒ္ဒသာ ခေါ ဘဂဝါ အနာထပိဏ္ဍိကံ ဂဟပတိံ ဒူရတောဝ အာဂစ္ဆန္တံ။ ဒိသွာန စင်္ကမာ ဩရောဟိတွာ ပညတ္တေ အာသနေ နိသီဒိ။ နိသဇ္ဇ ခေါ ဘဂဝါ အနာထပိဏ္ဍိကံ ဂဟပတိံ ဧတဒဝေါစ ဧဟိ သုဒတ္တာတိ။ အထ ခေါ အနာထပိဏ္ဍိကော ဂဟပတိ၊ နာမေန မံ ဘဂဝါ အာလပတီတိ၊ ဟဋ္ဌော ဥဒဂ္ဂေါ တတ္ထေဝ ဘဂဝတော ပါဒေသု သိရသာ နိပတိတွာ ဘဂဝန္တံ ဧတဒဝေါစ ကစ္စိ၊ ဘန္တေ၊ ဘဂဝါ သုခမသယိတ္ထာတိ။|
  block |၉။ ပဌမသုက္ကာသုတ္တံ|
    count |၂၄၃|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန သုက္ကာ ဘိက္ခုနီ မဟတိယာ ပရိသာယ ပရိဝုတာ ဓမ္မံ ဒေသေတိ။ အထ ခေါ သုက္ကာယ ဘိက္ခုနိယာ အဘိပ္ပသန္နော ယက္ခေါ ရာဇဂဟေ ရထိကာယ ရထိကံ သိင်္ဃာဋကေန သိင်္ဃာဋကံ ဥပသင်္ကမိတွာ တာယံ ဝေလာယံ ဣမာ ဂါထာယော အဘာသိ|
  block |၁၀။ ဒုတိယသုက္ကာသုတ္တံ|
    count |၂၄၄|, |ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန အညတရော ဥပါသကော သုက္ကာယ ဘိက္ခုနိယာ ဘောဇနံ အဒာသိ။ အထ ခေါ သုက္ကာယ ဘိက္ခုနိယာ အဘိပ္ပသန္နော ယက္ခေါ ရာဇဂဟေ ရထိကာယ ရထိကံ သိင်္ဃာဋကေန သိင်္ဃာဋကံ ဥပသင်္ကမိတွာ တာယံ ဝေလာယံ ဣမံ ဂါထံ အဘာသိ|
  block |၁၁။ စီရာသုတ္တံ|
    count |၂၄၅|, |ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန အညတရော ဥပါသကော စီရာယ ဘိက္ခုနိယာ စီဝရံ အဒာသိ။ အထ ခေါ စီရာယ ဘိက္ခုနိယာ အဘိပ္ပသန္နော ယက္ခေါ ရာဇဂဟေ ရထိကာယ ရထိကံ သိင်္ဃာဋကေန သိင်္ဃာဋကံ ဥပသင်္ကမိတွာ တာယံ ဝေလာယံ ဣမံ ဂါထံ အဘာသိ|
  block |၁၂။ အာဠဝကသုတ္တံ|
    count |၂၄၆|, |ဧဝံ မေ သုတံ ဧကံ သမယံ ဘဂဝါ အာဠဝိယံ ဝိဟရတိ အာဠဝကဿ ယက္ခဿ ဘဝနေ။ အထ ခေါ အာဠဝကော ယက္ခေါ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဧတဒဝေါစ နိက္ခမ၊ သမဏာတိ။ သာဓာဝုသောတိ ဘဂဝါ နိက္ခမိ။ ပဝိသ၊ သမဏာတိ။ သာဓာဝုသောတိ ဘဂဝါ ပါဝိသိ။ ဒုတိယမ္ပိ ခေါ အာဠဝကော ယက္ခေါ ဘဂဝန္တံ ဧတဒဝေါစ နိက္ခမ၊ သမဏာတိ။ သာဓာဝုသောတိ ဘဂဝါ နိက္ခမိ။ ပဝိသ၊ သမဏာတိ။ သာဓာဝုသောတိ ဘဂဝါ ပါဝိသိ။ တတိယမ္ပိ ခေါ အာဠဝကော ယက္ခေါ ဘဂဝန္တံ ဧတဒဝေါစ နိက္ခမ၊ သမဏာတိ။ သာဓာဝုသောတိ ဘဂဝါ နိက္ခမိ။ ပဝိသ၊ သမဏာတိ။ သာဓာဝုသောတိ ဘဂဝါ ပါဝိသိ။ စတုတ္ထမ္ပိ ခေါ အာဠဝကော ယက္ခေါ ဘဂဝန္တံ ဧတဒဝေါစ နိက္ခမ၊ သမဏာတိ။ န ခွာဟံ တံ၊ အာဝုသော၊ နိက္ခမိဿာမိ။ ယံ တေ ကရဏီယံ တံ ကရောဟီတိ။ ပဉှံ တံ၊ သမဏ၊ ပုစ္ဆိဿာမိ။ သစေ မေ န ဗျာကရိဿသိ၊ စိတ္တံ ဝါ တေ ခိပိဿာမိ၊ ဟဒယံ ဝါ တေ ဖာလေဿာမိ၊ ပါဒေသု ဝါ ဂဟေတွာ ပါရဂင်္ဂါယ ခိပိဿာမီတိ။ န ခွာဟံ တံ၊ အာဝုသော၊ ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ၊ ယေ မေ စိတ္တံ ဝါ ခိပေယျ ဟဒယံ ဝါ ဖာလေယျ၊ ပါဒေသု ဝါ ဂဟေတွာ ပါရဂင်္ဂါယ ခိပေယျ။ အပိ စ တွံ၊ အာဝုသော၊ ပုစ္ဆ ယဒာ ကင်္ခသီတိ။|
    stand |ယက္ခသံယုတ္တံ သမတ္တံ။|
    block |တဿုဒ္ဒာနံ|
