
block |عمل سیں مے پرستوں کے تجھے کیا کام اے واعظ|
  block
    block |عمل سیں مے پرستوں کے تجھے کیا کام اے واعظ|
    block |شراب شوق کا تو نے پیا نیں جام اے واعظ|
  block
    block |لگے گا سنگ خجلت شیشۂ ناموس پر تیرے|
    block |عبث ہم بے گناہوں کوں نہ کر بد نام اے واعظ|
  block
    block |نہیں ہے امتیاز نیک و بد چشم حقیقت میں|
    block |مجھے یکساں ہوا ہے کفر اور اسلام اے واعظ|
  block
    block |نیاز بے خودی بہتر نماز خود نمائی سیں|
    block |نہ کر ہم پختہ مغزوں سیں خیال خام اے واعظ|
  block
    block |کلام نقطۂ علم مختصر ہے سب معانی کا|
    block |بیان منطق درسی کوں نیں انجام اے واعظ|
  block
    block |وو شیریں لب کی کڑوے بول امرت ہیں مرے حق میں|
    block |تجھے معلوم کیا ہے لذت دشنام اے واعظ|
  block
    block |سراجؔ اس کعبۂ جاں کے تصور کوں کیا سمرن|
    block |یہی ورد سحر ہے اور دعائے شام اے واعظ|