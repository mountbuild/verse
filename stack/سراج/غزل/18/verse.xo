
block |اغیار چھوڑ مجھ سیں اگر یار ہووے گا|
  block
    block |اغیار چھوڑ مجھ سیں اگر یار ہووے گا|
    block |شاید کہ یار محرم اسرار ہووے گا|
  block
    block |بوجھے گا قدر مجھ دل آشفتہ حال کی|
    block |پھاندے میں زلف کے جو گرفتار ہووے گا|
  block
    block |بے فکر میں نہیں کہ صنم مست خواب ہے|
    block |کیا کیا بلا کرے گا جو بیدار ہووے گا|
  block
    block |پنہاں رکھا ہوں درد کوں لوہو کی گھونٹ پی|
    block |کہتا نہیں کسی سیں کہ اظہار ہووے گا|
  block
    block |بزم جنوں میں ساغر وحشت پیا جو کوئی|
    block |غفلت سیں عقل و ہوش کی ہشیار ہووے گا|
  block
    block |تیری بھنووں کی تیغ کے پانی کوں دیکھ دل|
    block |اٹکا ہے اس سبب کہ ندی پار ہووے گا|
  block
    block |رنگیں نہ کر توں دل کا محل نقش عیش سیں|
    block |غم کے تبر سیں مار کہ مسمار ہووے گا|
  block
    block |برجا ہے یار مجھ پہ اگر مہربان ہے|
    block |بلبل پہ گل بغیر کسے پیار ہووے گا|
  block
    block |جاتا نہیں ہے یار کی شمشیر کا خیال|
    block |معلوم یوں ہوا کہ گلے ہار ہووے گا|
  block
    block |انکار مجھ کوں نیں ہے تری بندگی ستی|
    block |یاں کیا ہے بلکہ حشر میں اقرار ہووے گا|
  block
    block |مجھ پاس پھر کر آوے اگر وو کتاب رو|
    block |مکتب میں دل کے درس کا تکرار ہووے گا|
  block
    block |صحن چمن میں دیکھ تیرے قد کی راستی|
    block |ہر سرد تجھ سلام کوں خم دار ہووے گا|
  block
    block |اس چشم نیم خواب کی دیکھے اگر بہار|
    block |نرگس چمن میں تختۂ دیوار ہووے گا|
  block
    block |اس زلف عنبریں سیں جو یک تار جھڑ پڑے|
    block |ہر خوب رو کوں طرۂ دستار ہووے گا|
  block
    block |اے جان میرے پاس سیں یک دم جدا نہ ہو|
    block |جینا ترے فراق میں دشوار ہووے گا|
  block
    block |رکھتا ہے گرچہ آئنہ فولاد کا جگر|
    block |تیر نگہ کے سامنے لاچار ہووے گا|
  block
    block |مت ہو شب فراق میں بے تاب اے سراجؔ|
    block |امید ہے کہ صبح کوں دیدار ہووے گا|