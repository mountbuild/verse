
block |رشتے میں تری زلف کے ہے جان ہمارا|
  block
    block |رشتے میں تری زلف کے ہے جان ہمارا|
    block |بے جا نہیں سنبل کے اوپر مان ہمارا|
  block
    block |سرمایۂ آشفتہ دلی جمع ہوا ہے|
    block |آ دیکھ صنم حال پریشان ہمارا|
  block
    block |جیوں صورت دیوار ہوا محو تمنا|
    block |مشتاق ترا ہے دل حیران ہمارا|
  block
    block |درپیش ہے ہم کوں سفر منزل مقصود|
    block |بس آہ سحر گاہ یہ سامان ہمارا|
  block
    block |تیرے لب شیریں کی سنا جب سیں حکایت|
    block |کاشانۂ زنبور ہوا کان ہمارا|
  block
    block |مجنوں کی طرح وحشی صحرائے جنوں نہیں|
    block |ہے وسعت مشرب سیتی میدان ہمارا|
  block
    block |کہتے ہیں تری زلف کوں دیکھ اہل شریعت|
    block |قربان ہے اس کفر پر ایمان ہمارا|
  block
    block |آزاد کئے قید سیں تسبیح کی اس کوں|
    block |ہے گردن زنار پہ احسان ہمارا|
  block
    block |سینہ کے طبق میں ہے کباب دل پرسوز|
    block |جس دن سے غم ہجر ہے مہمان ہمارا|
  block
    block |اے شوخ کشش سیں ترے ابرو کی کماں کی|
    block |دل ہاتھ سیں جاتا ہے ہر اک آن ہمارا|
  block
    block |اے جان سراجؔ ایک غزل درد کی سن جا|
    block |مجموعۂ احوال ہے دیوان ہمارا|