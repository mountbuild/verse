
block |تجھ زلف کی شکن ہے مانند دام گویا|
  block
    block |تجھ زلف کی شکن ہے مانند دام گویا|
    block |یا صبح پر ہماری آئی ہے شام گویا|
  block
    block |ہیں صاد اس کی آنکھیں اور قد الف کے مانند|
    block |ابرو ہے نون نادر گیسو ہے لام گویا|
  block
    block |مسجد میں تجھ بھنؤں کی اے قبلۂ دل و جاں|
    block |پلکیں ہیں مقتدی اور پتلی امام گویا|
  block
    block |رنگیں بہار جنت دوزخ ہے مجھ کو اس بن|
    block |دوزخ ہے اس کے ہوتے دارالسلام گویا|
  block
    block |ٹک ماہ نو کی جانب اے ماہ رو نظر کر|
    block |خم ہو تری بھنؤں کوں کرتا سلام گویا|
  block
    block |گل رو کے قد مقابل ہو با ادب کھڑا ہے|
    block |شمشاد ہے چمن میں اس کا غلام گویا|
  block
    block |شعر سراجؔ از بس عالم میں ہیں زباں زد|
    block |دیوان کی زمیں ہے دیوان عام گویا|