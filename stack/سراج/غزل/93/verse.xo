
block |فجر اٹھ یار کا دیدار کرناں|
  block
    block |فجر اٹھ یار کا دیدار کرناں|
    block |شب ہجراں کا دکھ اظہار کرناں|
  block
    block |اگر ثابت ہے اے دل کفر میں توں|
    block |قیامت میں یہی اقرار کرناں|
  block
    block |کہا یوں کھول کر زلفوں کوں صیاد|
    block |کسی وحشی کوں اپنا یار کرناں|
  block
    block |تصور میں ترے اے مظہر رب|
    block |تماشائے در و دیوار کرناں|
  block
    block |تجھے سوگند اپنے چاہتے کی|
    block |کہ اپنے چاہتے پر پیار کرناں|
  block
    block |نہ کہناں خوب ہے تجھ زلف کی بات|
    block |عبث ہر تار کا بستار کرناں|
  block
    block |سراجؔ اب عشق کی پروانگی ہے|
    block |کہ سیر کوچہ و بازار کرناں|