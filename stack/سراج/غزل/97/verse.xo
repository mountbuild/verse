
block |بار تجھ ہجر کا بھاری ہے خدا خیر کرے|
  block
    block |بار تجھ ہجر کا بھاری ہے خدا خیر کرے|
    block |رات دن نالہ و زاری ہے خدا خیر کرے|
  block
    block |سختیٔ غم سیں مرے دل کا لہو پانی ہو|
    block |چشم گریاں ستی جاری ہے خدا خیر کرے|
  block
    block |کب مرے چاند کے آنے سیں اجالا ہوگا|
    block |ہجر کی رات اندھاری ہے خدا خیر کرے|
  block
    block |چشم خونریز تری کی ہے عجب تند نگاہ|
    block |ہو بہ ہو عین کٹاری ہے خدا خیر کرے|
  block
    block |دل پر آہ سیں میرے وہ صنم ڈرتا نہیں|
    block |کالے ناگوں کی پٹاری ہے خدا خیر کرے|
  block
    block |بسمل عشق کوں ہرگز نہیں امید حیات|
    block |زخم اس تیغ کا کاری ہے خدا خیر کرے|
  block
    block |آشنا شعلۂ دوری سیں ہوا جان سراجؔ|
    block |کاہ کوں آگ سیں یاری ہے خدا خیر کرے|