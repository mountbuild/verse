
block |صنم خوش طبعیاں سیکھے ہو تم کن کن ظریفوں سیں|
  block
    block |صنم خوش طبعیاں سیکھے ہو تم کن کن ظریفوں سیں|
    block |کہ یہ لطف ادا معلوم ہوتا ہے لطیفوں سیں|
  block
    block |لکھوں وصف اس کی زلفوں کے قلم کر شاخ سنبل کوں|
    block |دواتوں میں سیاہی بھر گل شبو کی قیفوں سیں|
  block
    block |تری سیدھی نگاہیں ان دنوں میں گرم الفت ہیں|
    block |مجھے سیفی لگی ہے ہات کئی ورد اور وظیفوں سیں|
  block
    block |خیال اس کا ہم آغوش نظر ہے سات پردوں میں|
    block |عجب شوخی سیں پیش آیا ہے یہ شوخ ان عفیفوں سیں|
  block
    block |کہاں پاے مزے کے اس قدر اس نے بڑے کوئی|
    block |تری آنکھوں کوں سو درجے شرافت ہی شریفوں سیں|
  block
    block |ہجوم بو الہوس کے شمع مجلس ہو سو کیا معنی|
    block |لطیفوں کوں روا نیں اختلاط ایسے کثیفوں سیں|
  block
    block |مزاجیں نا موافق ہوں تو کب صحبت برآر ہوئے|
    block |نہیں ملتی ہماری طبع ان دنیا کے جیفوں سیں|
  block
    block |عبث مت دیکھ آنکھیں پھاڑ پھاڑ ان چشم خونیں کوں|
    block |پڑا نیں نرگس باغی تجھے کام ان حریفوں سیں|
  block
    block |خس و خاشاک رہ ہیں ہم ترے اے شعلہ خو ظالم|
    block |مناسب نیں ہے اتنی سرکشی آخر ضعیفوں سیں|
  block
    block |سبک روحان معنی بوئے گل ہیں باغ عرفاں کے|
    block |ہر اک خار گراں جاں کوں خبر کیا ان لطیفوں سیں|
  block
    block |غلط نیں ہے کہ بلبل حافظ سیپارۂ گل ہے|
    block |سند رکھتا ہوں میں گلبرگ کے رنگیں صحیفوں سیں|
  block
    block |رقیب اس سنگ دل سیں منتظر ہیں ہم کلامی کے|
    block |سخن کرتا ہے کب وو کوہ تمکیں ان خفیفوں سیں|
    block |سوار توسن معنی ہوں چوگان طبیعت سیں|
    block |لیا ہوں گوئے میدان سخن میں ہم ردیفوں سیں|
  block
    block |ادیب عشق کے شاگرد ہیں فرہاد اور مجنوں|
    block |کہ کوہ و دشت کا مکتب ہے گرم ان دو خلیفوں سیں|
  block
    block |سراجؔ اس شمع کوں ہے شوق پروانے جلانے کا|
    block |دعا کر یا الٰہی موم دل ہوئے ہم نجیفوں سیں|