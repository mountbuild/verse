
block |اے دل بے ادب اس یار کی سوگند نہ کھا|
  block
    block |اے دل بے ادب اس یار کی سوگند نہ کھا|
    block |توں ہر اک بات میں دل دار کی سوگند نہ کھا|
  block
    block |روح چندر بدن اے بو الہوس آزردہ نہ کر|
    block |خوب نہیں تربت مہیار کی سوگند نہ کھا|
  block
    block |یہ ادا سرو میں زنہار نہیں اے قمری|
    block |یار کے قامت و رفتار کی سوگند نہ کھا|
  block
    block |خوف کر خط کی سیاہی ستی اے وعدہ خلاف|
    block |ہر گھڑی مصحف رخسار کی سوگند نہ کھا|
  block
    block |اپنی آنکھوں کی قسم کھا کہ لیا نہیں میں نے|
    block |جان لے کر دل بیمار کی سوگند نہ کھا|
  block
    block |پیچ دے دے کے مرے دل کوں پریشاں تو کیا|
    block |ناحق اس زلف گرہ دار کی سوگند نہ کھا|
  block
    block |تاب اس رخ کی تجلی کی نہیں تجھ کوں سراجؔ|
    block |توں عبث شعلۂ دیدار کی سوگند نہ کھا|