
block |شربت وصل پلا جا لب شیریں کی قسم|
  block
    block |شربت وصل پلا جا لب شیریں کی قسم|
    block |جان جاتا ہے مرا سورۂ یٰسیں کی قسم|
  block
    block |دیکھ مجھ حال کوں اے تازہ بہار خوبی|
    block |اشک رنگیں ہیں رواں دامن گلچیں کی قسم|
  block
    block |مکتب عشق میں آ عقل کی تختی دھوناں|
    block |راست ہے یہ سخن استاد کی تلقیں کی قسم|
  block
    block |شیشۂ خاطر نازک کوں مرے مت کر چور|
    block |اے ستم گر تجھے اپنے دل سنگیں کی قسم|
  block
    block |اشک ہے تیل شب ہجر میں اے جان سراجؔ|
    block |ہر پلک حسرت زیتون ہے والتیں کی قسم|