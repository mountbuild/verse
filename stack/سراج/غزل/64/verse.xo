
block |سنو تو خوب ہے ٹک کان دھر میرا سخن پیارے|
  block
    block |سنو تو خوب ہے ٹک کان دھر میرا سخن پیارے|
    block |کہ عاشق پر نہ ہونا اس قدر بھی دل کٹھن پیارے|
  block
    block |کدھر ہو بے خبر ہو کیا مگر احوال سیں میرے|
    block |ادھر دیکھو اے ظالم لاوبالی من ہرن پیارے|
  block
    block |نہ کر آزردہ خاطر بلبل بے تاب کوں ہرگز|
    block |غنیمت بوجھ دو دن کی بہار اے من ہرن پیارے|
  block
    block |پھنسا ہے مجھ سری کا صید آ کر دام میں تیرے|
    block |کیا تو نے مگر کچھ سحر اے جادو نین پیارے|
  block
    block |تغافل مت کرو اے نو بہار گلشن خوبی|
    block |تمہارے بن نپٹ بے آب ہے دل کا چمن پیارے|
  block
    block |مرے دل کی کلی مرجھا رہی ہے صرصر غم سیں|
    block |کرو ٹک مسکرا کر بات اے شیریں دہن پیارے|
  block
    block |سراجؔ اب شعلۂ الفت میں جیوں پروانہ جلتا ہے|
    block |نہ جانوں تجھ ستی اس کوں لگی ہے کیا لگن پیارے|