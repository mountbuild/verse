
block |سیماب جل گیا تو اسے گرد بولئے|
  block
    block |سیماب جل گیا تو اسے گرد بولئے|
    block |عاشق فنا ہوا تو اسے مرد بولئے|
  block
    block |شربت کوں خون دل کے پیو زہر کا سا گھونٹ|
    block |ایسا طبیب کاں ہے جسے درد بولئے|
  block
    block |ہے کیا کتاب مطلع انوار رخ ترا|
    block |سورج کوں جس کا یک ورق زرد بولئے|
  block
    block |جیوں بو ہوئے ہیں محو ہر یک رنگ گل میں ہم|
    block |اے بلبلو صدائے انا الورد بولئے|
  block
    block |البتہ ہووے مطلع دیوان آفتاب|
    block |تجھ حسن کی صفت میں اگر فرد بولئے|
  block
    block |بازی ہے جان ہجر ہے ہار اور وصال جیت|
    block |غم ہے بساط دل کوں مرے نرد بولئے|
  block
    block |ہے آگ عاشقوں کا دم سرد اے سراجؔ|
    block |اور آگ کی لپٹ کوں دم سرد بولئے|