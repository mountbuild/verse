
block |مجھ سیں غم دست و گریباں نہ ہوا تھا سو ہوا|
  block
    block |مجھ سیں غم دست و گریباں نہ ہوا تھا سو ہوا|
    block |چاک سینے کا نمایاں نہ ہوا تھا سو ہوا|
  block
    block |اب تلک مجھ کوں کسی شخص کے چہرہ کا خیال|
    block |صورت آئنۂ جاں نہ ہوا تھا سو ہوا|
  block
    block |صف عشاق میں کوئی ثانیٔ مجنوں مجھ سا|
    block |وحشی کوہ و بیاباں نہ ہوا تھا سو ہوا|
  block
    block |اشک اولے ہو برستے ہیں مرے دامن میں|
    block |یہ ورق نقرۂ افشاں نہ ہوا تھا سو ہوا|
  block
    block |خنجر عشق نے احسان کیا سر پہ مرے|
    block |جان کندن کبھی آساں نہ ہوا تھا سو ہوا|
  block
    block |قبلہ رو رحم کیا مجھ پہ خط آغازی میں|
    block |کافر ہند مسلماں نہ ہوا تھا سو ہوا|
  block
    block |آہ سوزاں سیں مرے دامن صحرا میں سراجؔ|
    block |قبر مجنوں پہ چراغاں نہ ہوا تھا سو ہوا|