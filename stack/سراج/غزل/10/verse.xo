
block |ہے جنبش مژگاں میں تری تیر کی آواز|
  block
    block |ہے جنبش مژگاں میں تری تیر کی آواز|
    block |اس تیر میں ہے صید کی تکبیر کی آواز|
  block
    block |مشتاق ہوں تجھ لب کی فصاحت کا ولیکن|
    block |رانجھا کے نصیبوں میں کہاں ہیر کی آواز|
  block
    block |تو خسرو خوباں ہے کہ لے ہند سیں تا روم|
    block |پہنچی ہے ترے حسن جہانگیر کی آواز|
  block
    block |حیرت کے مقامات میں قانون نوا نہیں|
    block |ہے ساز خموشی لب تصویر کی آواز|
  block
    block |دیوانے کوں مت شور جنوں یاد دلاؤ|
    block |ہرگز نہ سناؤ اسے زنجیر کی آواز|
  block
    block |پیتا ہوں جدائی میں تری گھونٹ لہو کی|
    block |سن غنچہ دہن عاشق دلگیر کی آواز|
  block
    block |اے جان سراجؔ آ کے پتنگوں کی خبر لیو|
    block |سن جاؤ مرے نالۂ شب گیر کی آواز|