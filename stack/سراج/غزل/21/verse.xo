
block |جان و دل سیں میں گرفتار ہوں کن کا ان کا|
  block
    block |جان و دل سیں میں گرفتار ہوں کن کا ان کا|
    block |بندۂ بے زر و دینار ہوں کن کا ان کا|
  block
    block |صبر کے باغ کے منڈوے سے جھڑا ہوں جیوں پھول|
    block |اب تو لاچار گلے ہار ہوں کن کا ان کا|
  block
    block |حوض کوثر کی نہیں چاہ زنخداں کی قسم|
    block |تشنۂ شربت دیدار ہوں کن کا ان کا|
  block
    block |لب و رخسار کے گلقند سیں لازم ہے علاج|
    block |دل کے آزار سیں بیمار ہوں کن کا ان کا|
  block
    block |مدتیں ہوئیں کہ ہوا خانۂ زنجیر خراب|
    block |بستۂ زلف گرہ دار ہوں کن کا ان کا|
  block
    block |تشنۂ مرگ کوں ہے آب صراحی دم تیغ|
    block |بسمل ابروئے خم دار ہوں کن کا ان کا|
  block
    block |ناحق اس سنگ دلی سیں مجھے دیتے ہیں شکست|
    block |میں تو آئینۂ سرکار ہوں کن کا ان کا|
  block
    block |گلشن وصل میں رہتا ہوں غزل خوان فراق|
    block |عندلیب گل رخسار ہوں کن کا ان کا|
  block
    block |میں کہا رحم پتنگوں پہ کر اے جان سراجؔ|
    block |تب کہا شمع شب تار ہوں کن کا ان کا|