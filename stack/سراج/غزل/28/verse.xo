
block |تھا بہانہ مجھے زنجیر کے ہل جانے کا|
  block
    block |تھا بہانہ مجھے زنجیر کے ہل جانے کا|
    block |چھوڑ دیو اب تو ہوا شوق نکل جانے کا|
  block
    block |سنگ دل نے دل نازک کوں مرے چور کیا|
    block |کیا ارادہ تھا اسے شیشہ محل جانے کا|
  block
    block |مت کرو شمع کوں بدنام جلاتی وو نہیں|
    block |آپ سیں شوق پتنگوں کوں ہے جل جانے کا|
  block
    block |آفریں دل کوں مرے خوب بجا کام آیا|
    block |سچ سپاہی کو بڑا ننگ ہے ٹل جانے کا|
  block
    block |شعلہ رو جام بکف بزم میں آتا ہے سراجؔ|
    block |گردن شمع کوں کیا باک ہے ڈھل جانے کا|