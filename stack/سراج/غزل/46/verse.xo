
block |گل رخوں نے کئے ہیں سیر کا ٹھاٹ|
  block
    block |گل رخوں نے کئے ہیں سیر کا ٹھاٹ|
    block |گلشن آباد کا بھرا ہے ہاٹ|
  block
    block |تیغ ابرو سیں میں شہید ہوا|
    block |اس سروہی کا کیا بلا ہے کاٹ|
  block
    block |دل میں آ راہ چشم حیراں سیں|
    block |کھل رہے ہیں مری پلک کے پاٹ|
  block
    block |زہر ہیں اس کوں نعمت الوان|
    block |لذت عشق کی جسے ہے چاٹ|
  block
    block |نہیں اثر تیر آہ کوں اس میں|
    block |دل سنگیں ترا ہے لوہا لاٹ|
  block
    block |پنجۂ عشق کے شکنجہ سیں|
    block |میں ہوا شش جہت میں بارہ باٹ|
  block
    block |اے سراجؔ اشک کے چراغوں کوں|
    block |نئے مژگاں سیں ہم نے باندھے ٹھاٹ|