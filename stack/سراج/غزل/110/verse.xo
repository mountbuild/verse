
block |صنم جب چیرۂ زر تار باندھے|
  block
    block |صنم جب چیرۂ زر تار باندھے|
    block |جھلک سیں کوچہ و بازار باندھے|
  block
    block |ہزاروں تیغ بندوں کوں کرے قتل|
    block |خم ابرو کی جب تلوار باندھے|
  block
    block |جو دیکھے ایک دم زاہد تری زلف|
    block |گلے میں زہد کا زنار باندھے|
  block
    block |طلب کے عقدۂ مشکل کوں کھولے|
    block |جو کوشش کی کمر یکبار باندھے|
  block
    block |جو کوئی غم کا حصار قلب چاہے|
    block |غبار آہ سیں دیوار باندھے|
  block
    block |جو دیکھے گل رخوں کو کو لاابالی|
    block |بجا ہے گر لب اظہار باندھے|
  block
    block |سراجؔ آنکھیں کیا ہے غیر سیں بند|
    block |کہ تا دل میں خیال یار باندھے|