
block |دل ناداں مرا ہے بے تقصیر|
  block
    block |دل ناداں مرا ہے بے تقصیر|
    block |ذبح کرتے ہو اوس کوں بے تکبیر|
  block
    block |نقش دیوار صحن گلشن ہے|
    block |جس نے دیکھا ہے یار کی تصویر|
  block
    block |عاشقوں کوں نہیں ہے رسوائی|
    block |مصحف عشق کی ہے یہ تفسیر|
  block
    block |گردش چشم یار بے جا نہیں|
    block |دل کے لینے کی ہے اسے تدبیر|
  block
    block |بو الہوس کب تلک رہے آزاد|
    block |کھول صیاد زلف کی زنجیر|
  block
    block |جانتی ہے وو زلف عقدہ کشا|
    block |میرے آشفتہ خواب کی تعبیر|
  block
    block |شب ہجراں میں اے سراجؔ مجھے|
    block |اشک ہے شمع اور پلک گلگیر|