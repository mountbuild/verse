
block |کیا بلا کا ہے نشہ عشق کے پیمانے میں|
  block
    block |کیا بلا کا ہے نشہ عشق کے پیمانے میں|
    block |کوئی ہوشیار نہیں عقل کے کاشانے میں|
  block
    block |ڈوب جاتا ہے مرا جی جو کہوں قصۂ درد|
    block |نیند آتی ہے مجھی کوں مرے افسانے میں|
  block
    block |دل مرا زلف کی زنجیر سیں ہے بازی میں|
    block |اپنے اس کام کا کیا ہوش ہے دیوانے میں|
  block
    block |کیا مزے کا ہے ترے سیب زنخداں کا خال|
    block |لذت میوۂ فردوس ہے اس دانے میں|
  block
    block |اس ادب گاہ کوں توں مسجد جامع مت بوجھ|
    block |شیخ بے باک نہ جا گوشۂ مئے خانے میں|
  block
    block |آنکھ اٹھاتے ہی مرے ہاتھ سیں مجھ کوں لے گئے|
    block |خوب استاد ہو تم جان کے لے جانے میں|
  block
    block |خوش ہوں میں صحبت مجنوں سیں نہ لیو عقل کا نام|
    block |آشنائی کی کہاں باس ہے بیگانے میں|
  block
    block |شعلہ ہے آب حیات دل مشتاق سراجؔ|
    block |اس سمندر سیں بڑا فرق ہے پروانے میں|