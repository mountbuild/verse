
block |یار جب پیش نظر ہوتا ہے|
  block
    block |یار جب پیش نظر ہوتا ہے|
    block |دل مرا زیر و زبر ہوتا ہے|
  block
    block |ہو خجل باغ میں گل آب ہوا|
    block |جب سیں گل رو کا گزر ہوتا ہے|
  block
    block |داغ دل کوں مرے نہیں بہرۂ وصل|
    block |گرچہ ہر گل کوں ثمر ہوتا ہے|
  block
    block |گرد غم دلبر خوش چشم بغیر|
    block |سرمۂ چشم جگر ہوتا ہے|
  block
    block |دل لیا نرگس ساحر نے تری|
    block |سچ کہ جادو کوں اثر ہوتا ہے|
  block
    block |تیغ ابرو سیں تری خوف نہیں|
    block |دل مرا جائے سپر ہوتا ہے|
  block
    block |شمع رو کی شب ہجراں میں سراجؔ|
    block |آگ غم داغ شرر ہوتا ہے|