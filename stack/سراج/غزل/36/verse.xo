
block |چراغ مہ سیں روشن تر ہے حسن بے مثال اس کا|
  block
    block |چراغ مہ سیں روشن تر ہے حسن بے مثال اس کا|
    block |کہ چوتھے چرخ پر خورشید ہے عکس جمال اس کا|
  block
    block |صنم کی زلف کے حلقے میں ہے جیوں جیم کا نقطہ|
    block |عجب ہے خوش نما اس عارض گلگوں پہ خال اس کا|
  block
    block |عیاں ہوتا ہے جیوں کر سرو پانی کے کنارے پر|
    block |ہوا یوں جلوہ گر آنکھوں میں قد نونہال اس کا|
  block
    block |جدا جب سیں ہوا وو دلبر جادو نظر مجھ سیں|
    block |جدا ہوتا نہیں یک آن خاطر سیں خیال اس کا|
  block
    block |مجھے ہے آرزو دل میں تری چاہ زنخداں کی|
    block |نہیں درکار حوض کوثر و آب زلال اس کا|
  block
    block |گرفتار ہوس کیا لذت دیدار کوں پاوے|
    block |جدا جو کوئی ہوا ہے آپ سیں پایا وصال اس کا|
  block
    block |سراجؔ اے شعلہ رو ہے کون سا سو میں نہیں واقف|
    block |مجھے کیا پوچھتا ہے پوچھ پروانے سیں حال اس کا|