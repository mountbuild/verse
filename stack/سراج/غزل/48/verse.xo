
block |تری زلف زنار کا تار ہے|
  block
    block |تری زلف زنار کا تار ہے|
    block |کہ جس تار میں دل گرفتار ہے|
  block
    block |کرشمے کے لشکر میں وو شاہ حسن|
    block |صف خوب رویاں کا سردار ہے|
  block
    block |تلطف سیں پوچھے گا کب درد دل|
    block |ستمگر ہے سرکش ہے عیار ہے|
  block
    block |جسے دل خراشی نہیں عشق کی|
    block |طریق محبت میں بے کار ہے|
  block
    block |سجن لطف کر نرگس باغ پر|
    block |تری چشم مے گوں کا بیمار ہے|
  block
    block |شفا دے مجھے مرہم وصل سوں|
    block |جگر پر مرے ہجر کا وار ہے|
  block
    block |شب ہجر میں گل بدن کے سراجؔ|
    block |نظر میں مری شمع جیوں خار ہے|