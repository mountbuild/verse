
block |جس نے تجھ حسن پر نگاہ کیا|
  block
    block |جس نے تجھ حسن پر نگاہ کیا|
    block |نور خورشید فرش راہ کیا|
  block
    block |حق نے اپنے کرم ستی مج کوں|
    block |ملک خوبی کا پادشاہ کیا|
  block
    block |مشق غفلت سے تیرہ باطن نے|
    block |صفحۂ زندگی سیاہ کیا|
  block
    block |حوض کوثر کا تشنہ لب کب ہے|
    block |اس زنخداں کی جس نے چاہ کیا|
  block
    block |کوچۂ زلف میں گیا جب دل|
    block |برگ سنبل کوں زاد راہ کیا|
  block
    block |برق خرمن ہے جان دشمن کا|
    block |درد سیں جس نے ایک آہ کیا|
  block
    block |مت جلا اب سراجؔ کوں ظالم|
    block |شعلۂ غم کوں عذر خواہ کیا|