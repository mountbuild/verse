
block |اگر کچھ ہوش ہم رکھتے تو مستانے ہوئے ہوتے|
  block
    block |اگر کچھ ہوش ہم رکھتے تو مستانے ہوئے ہوتے|
    block |پہنچتے جا لب ساقی کوں پیمانے ہوئے ہوتے|
  block
    block |عبث ان شہریوں میں وقت اپنا ہم کئے ضائع|
    block |کسی مجنوں کی صحبت بیٹھ دیوانے ہوئے ہوتے|
  block
    block |نہ رکھتا میں یہاں گر الفت لیلیٰ نگاہوں کوں|
    block |تو مجنوں کی طرح عالم میں افسانے ہوئے ہوتے|
  block
    block |اگر ہم آشنا ہوتے تری بیگانہ خوئی سیں|
    block |برائے مصلحت ظاہر میں بیگانے ہوئے ہوتے|
  block
    block |زبس کافر ادایوں نے چلائے سنگ بے رحمی|
    block |اگر سب جمع کرتا میں تو بت خانے ہوئے ہوتے|
  block
    block |نہ کرتا ضبط اگر میں گریۂ بے اختیاری کوں|
    block |گزرتا جس طرف یہ پور ویرانے ہوئے ہوتے|
  block
    block |نظر چشم خریداری سیں کرتا دلبر ناداں|
    block |اگر قطرے مرے آنسو کے دردانے ہوئے ہوتے|
  block
    block |محبت کے نشے میں خاص انساں واسطے ورنہ|
    block |فرشتے یہ شرابیں پی کہ مستانے ہوئے ہوتے|
  block
    block |عوض اپنے گریباں کے کسی کی زلف ہات آتی|
    block |ہمارے ہات کے پنجے مگر شانے ہوئے ہوتے|
  block
    block |تری شمشیر ابرو سیں ہوئے سنمکھ و الا نہ|
    block |اجل کی تیغ سیں جیوں آرا دندانے ہوئے ہوتے|
  block
    block |مزہ جو عاشقی میں ہے سو معشوقی میں ہرگز نیں|
    block |سراجؔ اب ہو چکے افسوس پروانے ہوئے ہوتے|