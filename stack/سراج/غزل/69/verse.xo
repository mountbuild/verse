
block |غم نے باندھا ہے مرے جی پہ کھلا ہائے کھلا|
  block
    block |غم نے باندھا ہے مرے جی پہ کھلا ہائے کھلا|
    block |پھر نئے سر سیتی آئی ہے بلا ہائے بلا|
  block
    block |اے گل گلشن جاں کر مجھے یک بار نہال|
    block |خار حسرت کا کلیجے میں سلا ہائے سلا|
  block
    block |دیکھ سکتا نہیں میں گل کوں ہر یک خار کے ساتھ|
    block |اپنے ہمراہ رقیبوں کوں نہ لا ہائے نہ لا|
  block
    block |ذبح کرنے میں مرے رحم نہ لایا اس نے|
    block |بلکہ اتنا بھی کہا نیں کہ گلا ہائے گلا|
  block
    block |جس نے کھایا ہے تیرے ابروئے خوں ریز کا زخم|
    block |مرغ بسمل سا لہو بیچ رلا ہائے رلا|
  block
    block |جان جاناں کوں مرے پاس شتابی لاؤ|
    block |نیں تو یک پل میں مرا جان چلا ہائے چلا|
  block
    block |بے طرح اب تو برہ آگ دہکتی ہے سراجؔ|
    block |دل مرا کیوں نہ پکارے کہ جلا ہائے جلا|