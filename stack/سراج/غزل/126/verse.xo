
block |نقش قدم ہوا ہوں محبت کی راہ کا|
  block
    block |نقش قدم ہوا ہوں محبت کی راہ کا|
    block |کیا دل کشا مکاں ہے مری سجدہ گاہ کا|
  block
    block |گرمی سیں آفتاب قیامت کی کیوں دروں|
    block |سایہ ہے مجھ کوں سرو قیامت پناہ کا|
  block
    block |ناسور ہو کہ روز قیامت تلک بہے|
    block |جس کے جگر میں تیر لگے تجھ نگاہ کا|
  block
    block |پیو کا جمال دیکھ ہوا چاک چاک دل|
    block |جیوں کہ کتاں پہ عکس پڑے نور ماہ کا|
  block
    block |ڈورے نہیں ہیں سرخ تری چشم مست میں|
    block |شاید چڑھا ہے خون کسی بے گناہ کا|
  block
    block |دل تجھ برہ کی آگ سیں کیونکر نکل سکے|
    block |شعلہ سیں کیا چلے گا کہو برگ کاہ کا|
  block
    block |سنبل ہے جیوں کہ جلوہ نما جوئبار پر|
    block |آنکھوں میں میری عکس دو زلف سیاہ کا|
  block
    block |مہتاب رو کے رخ پہ سیہ خط نہیں سراجؔ|
    block |جا کر کھلا ہوا ہے مرے دود آہ کا|