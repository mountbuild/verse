
block |غم آہستہ رو یاں رفتہ رفتہ|
  block
    block |غم آہستہ رو یاں رفتہ رفتہ|
    block |کیا ہے مجھ کوں حیراں رفتہ رفتہ|
  block
    block |وو ساحر نے ادا کا سحر کر کر|
    block |لیا مجھ سیں دل و جاں رفتہ رفتہ|
  block
    block |جگر عشاق کا داغ جفا سوں|
    block |ہوا صحن گلستاں رفتہ رفتہ|
  block
    block |کمند زلف دکھلا کر کیا ہے|
    block |مرے دل کوں پریشاں رفتہ رفتہ|
  block
    block |زبس اس یوسف مصری کے ہیں لب|
    block |ہوا دل مثل کنعاں رفتہ رفتہ|
  block
    block |سراجؔ اب تو نہ ہو غمگیں کہ رحماں|
    block |کرے گا مشکل آساں رفتہ رفتہ|