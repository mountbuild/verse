
block |دل میں خیالات رنگیں گزرتے ہیں جیوں باس پھولوں کے رنگوں میں رہیے|
  block
    block |دل میں خیالات رنگیں گزرتے ہیں جیوں باس پھولوں کے رنگوں میں رہیے|
    block |وحشت کے جنگل میں کب لگ پریشاں ہو غم کے بھاروں کے سنگوں میں رہیے|
  block
    block |جو کوئی کہ ہے دشت وحشت کا ساکن اسے ہوش کے شہریوں سے ہے نفرت|
    block |یہ دیوانگی کا نپٹ خوب عالم ہے زنجیر کی جا النگوں میں رہیے|
  block
    block |پندار ہستی سیں وہمی خیالوں نے کثرت کی تہمت لگائے ہیں ناحق|
    block |دراصل میں جوش طوفان وحدت ہے جیوں موج دریا امنگوں میں رہیے|
  block
    block |اس سرو قامت کے جوش محبت میں از بس کہ آزاد سب سیں ہوا ہوں|
    block |مانند قمری بدن کوں لگا را کہہ یاہو کے دم بھر ملنگوں میں رہیے|
  block
    block |ناحق سراجؔ آہ حسرت کی آتش سیں ہر دم میں سو بار جنباں سبب کیا|
    block |یکبار شعلے پہ گرنے کی طرحوں کوں معلوم کرنے پتنگوں میں رہیے|