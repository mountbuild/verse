
block |خبر تحیر عشق سن نہ جنوں رہا نہ پری رہی|
  block
    block |خبر تحیر عشق سن نہ جنوں رہا نہ پری رہی|
    block |نہ تو تو رہا نہ تو میں رہا جو رہی سو بے خبری رہی|
  block
    block |شہ بے خودی نے عطا کیا مجھے اب لباس برہنگی|
    block |نہ خرد کی بخیہ گری رہی نہ جنوں کی پردہ دری رہی|
  block
    block |چلی سمت غیب سیں کیا ہوا کہ چمن ظہور کا جل گیا|
    block |مگر ایک شاخ نہال غم جسے دل کہو سو ہری رہی|
  block
    block |نظر تغافل یار کا گلہ کس زباں سیں بیاں کروں|
    block |کہ شراب صد قدح آرزو خم دل میں تھی سو بھری رہی|
  block
    block |وہ عجب گھڑی تھی میں جس گھڑی لیا درس نسخۂ عشق کا|
    block |کہ کتاب عقل کی طاق پر جوں دھری تھی تیوں ہی دھری رہی|
  block
    block |ترے جوش حیرت حسن کا اثر اس قدر سیں یہاں ہوا|
    block |کہ نہ آئینے میں رہی جلا نہ پری کوں جلوہ گری رہی|
  block
    block |کیا خاک آتش عشق نے دل بے نوائے سراجؔ کوں|
    block |نہ خطر رہا نہ حذر رہا مگر ایک بے خطری رہی|