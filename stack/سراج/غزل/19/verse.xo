
block |اے صنم تجھ برہ میں روتا ہوں|
  block
    block |اے صنم تجھ برہ میں روتا ہوں|
    block |اشک خونیں سیں منہ کوں دھوتا ہوں|
  block
    block |بندگی میں مجھے قبول کرو|
    block |میں تمہارا غلام ہوتا ہوں|
  block
    block |بارش آب اشک ہے درکار|
    block |داغ ہجراں کے بیج بوتا ہوں|
  block
    block |بولتا ہوں جو وو بلاتا ہے|
    block |تن کے پنجرے میں اس کا طوطا ہوں|
  block
    block |مت کہو مجھ سیں قصۂ فرہاد|
    block |خواب شیریں میں آج سوتا ہوں|
  block
    block |گوہر اشک کوں مثال سراجؔ|
    block |رشتۂ آہ میں پروتا ہوں|