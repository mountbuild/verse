
block |پیو کے آنے کا وقت آیا ہے|
  block
    block |پیو کے آنے کا وقت آیا ہے|
    block |جی کے جانے کا وقت آیا ہے|
  block
    block |نیم بسمل ہوں تیغ ابرو سیں|
    block |تلملانے کا وقت آیا ہے|
  block
    block |شب خلوت میں اس پری رو کوں|
    block |دکھ سنانے کا وقت آیا ہے|
  block
    block |ملک ویران کوں مرے دل کے|
    block |پھر بسانے کا وقت آیا ہے|
  block
    block |کب تلک ہجر کی اگن میں جلوں|
    block |آ بجھانے کا وقت آیا ہے|
  block
    block |پیو کے غم میں انجھو بہاتا ہوں|
    block |کیا بہانے کا وقت آیا ہے|
  block
    block |مثل پروانہ شمع رو پہ سراجؔ|
    block |دل جلانے کا وقت آیا ہے|