
block |جس دن سیں میں یار بوجھتا ہوں|
  block
    block |جس دن سیں میں یار بوجھتا ہوں|
    block |کب صبر و قرار بوجھتا ہوں|
  block
    block |زنداں میں مجھے ہے سیر گلشن|
    block |زنجیر کوں ہار بوجھتا ہوں|
  block
    block |گلشن میں بغیر وصل گل رو|
    block |ہر پھول کوں خار بوجھتا ہوں|
  block
    block |تجھ شوق میں دل ہوا ہے طبنور|
    block |ہر آہ کوں تار بوجھتا ہوں|
  block
    block |از بس کہ ہوا ہوں سب سیں یک رنگ|
    block |اغیار کوں یار بوجھتا ہوں|
  block
    block |مشتاق ہوں جب سیں سرو قد کا|
    block |شمشاد کوں دار بوجھتا ہوں|
  block
    block |مانند سراجؔ سوز و غم میں|
    block |جلنے کوں بہار بوجھتا ہوں|