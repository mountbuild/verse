
block |ہم ہیں مشتاق جواب اور تم ہو الفت سیں بعید|
  block
    block |ہم ہیں مشتاق جواب اور تم ہو الفت سیں بعید|
    block |نقد دل گر تم کوں پہونچا ہے تو بھجوا دیو رسید|
  block
    block |باغ میں ہم مر گئے محروم وصل گل بدن|
    block |ہیں ہمارے آج پھول اور بلبلوں کے حق میں عید|
  block
    block |لشکر قلب صف عشاق میں ہے غلغلہ|
    block |یکہ تاز آہ کوں کس نے کیا ہے نا رسید|
  block
    block |حسن کوں ہے نقد ناز اور عشق کوں جنس نیاز|
    block |پھر عبث شکوہ ہے یہ سودا ہوا ہے خوش خرید|
  block
    block |باغ سیں گلچیں چلا تب بلبلوں نے غل کیا|
    block |حضرت گل کوں کیا جاتا ہے یہ کافر شہید|
  block
    block |رہروان جنوں کوں فتحیاب فیض ہے|
    block |آبلوں کے قفل کو خار بیاباں ہے کلید|
  block
    block |بت پرستوں کوں ہے ایمان حقیقی وصل بت|
    block |برگ گل ہے بلبلوں کوں جلد قرآن مجید|
  block
    block |نور جاں فانوس جسمی سیں جدا کب ہے سراجؔ|
    block |شعلہ تار شمع سیں کہتا ہے من حبل الورید|