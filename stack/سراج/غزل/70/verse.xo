
block |جب سیں تجھ عشق کی گرمی کا اثر ہے من میں|
  block
    block |جب سیں تجھ عشق کی گرمی کا اثر ہے من میں|
    block |تب سیں پھرتا ہوں اداسی ہو برہ کے بن میں|
  block
    block |آج کی رات مرا چاند نظر آیا ہے|
    block |چاندنی دود سی چھٹکی ہے مرے آنگن میں|
  block
    block |اس کی ثابت قدمی پر ستی قربان ہوں میں|
    block |کھیت چھوڑا نہیں مجھ دل نے پرت کے رن میں|
  block
    block |قطرۂ اشک مرا دانۂ تسبیح ہوا|
    block |رات دن مجھ کوں گزرتا ہے تری سمرن میں|
  block
    block |جب سیں دستار رنگایا ہے صنم عباسی|
    block |گل عباس کوں نیں رنگ رہا گلشن میں|
  block
    block |سیر دریا سیں نہیں ہم کوں تسلی ممکن|
    block |غم کے طوفان ابلتے ہیں ہمارے من میں|
  block
    block |کیوں نہ ہوئے دل یاقوت لباں موم سراجؔ|
    block |کام کرتا ہے مری آہ کا ہیرا کھن میں|