
block |دل میں جب آ کے عشق نے تیرے محل کیا|
  block
    block |دل میں جب آ کے عشق نے تیرے محل کیا|
    block |سب دست و پائے عقل کوں یک پل میں شل کیا|
  block
    block |اس زلف پر شکن سیں صنم کھول کر گرہ|
    block |عاشق کے دل کے عقدۂ مشکل کوں حل کیا|
  block
    block |سیر چمن کوں جب کہ ہوا لالہ رو سوار|
    block |راز و نیاز بلبل و گل میں خلل کیا|
  block
    block |اقلیم دل سیں عقل نے لی تب رہ گریز|
    block |جب صوبہ دار عشق نے آ کر عمل کیا|
  block
    block |مجلس میں عاشقوں کی جب آیا وو شمع رو|
    block |محجوب ہو کے شمع نے صورت بدل کیا|
  block
    block |اے شوخ سحر کار ہر یک بو الفضول کوں|
    block |تیر نگہ نے بسمل تیغ اجل کیا|
  block
    block |دیکھا ہے جب سیں مصرعہ موزون و قد یار|
    block |اس دن سیتی سراجؔ نے فکر غزل کیا|