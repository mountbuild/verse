
block |جاناں پہ جی نثار ہوا کیا بجا ہوا|
  block
    block |جاناں پہ جی نثار ہوا کیا بجا ہوا|
    block |اس راہ میں غبار ہوا کیا بجا ہوا|
  block
    block |مدت سے راز عشق مرے پہ عیاں نہ تھا|
    block |یہ بھید آشکار ہوا کیا بجا ہوا|
  block
    block |تازے کھلے ہیں داغ کے گل دل کے باغ میں|
    block |پھر موسم بہار ہوا کیا بجا ہوا|
  block
    block |دل تجھ پری کی آگ میں سیماب کی مثال|
    block |آخر کوں بے قرار ہوا کیا بجا ہوا|
  block
    block |کشور میں دل کے تھا عمل صوبہ دار عیش|
    block |اب غم کا اختیار ہوا کیا بجا ہوا|
  block
    block |آہوئے دل کہ وحشی صحرائے عقل تھا|
    block |تجھ زلف کا شکار ہوا کیا بجا ہوا|
  block
    block |وو آفتاب آج مرے قتل پر سراجؔ|
    block |شب دیز پر سوار ہوا کیا بجا ہوا|