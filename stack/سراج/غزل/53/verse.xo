
block |کیا بلا سحر ہیں سجن کے نین|
  block
    block |کیا بلا سحر ہیں سجن کے نین|
    block |ہے خجل جس انگے ہرن کے نین|
  block
    block |مجھ پہ کرتے ہیں یار کا جادو|
    block |اس ستم گار سحر فن کے نین|
  block
    block |گردش مے سوں آج فارغ ہے|
    block |جن نے دیکھے ہیں خوش نین کے نین|
  block
    block |آرزو میں تری اے نور نظر|
    block |منتظر ہوں کھلے ہیں من کے نین|
  block
    block |شور ڈالے ہیں سارے عالم میں|
    block |دلبر شکریں سخن کے نین|
  block
    block |گل نرگس اگر نہیں دیکھا|
    block |دیکھ یکبار گل بدن کے نین|
  block
    block |کیوں نہ ہوئے ہجر بے خبر سوں سراجؔ|
    block |ہوش کھوتے ہیں من ہرن کے نین|