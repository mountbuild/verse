
block |جب سیں دیکھا ہوں یار کی صورت|
  block
    block |جب سیں دیکھا ہوں یار کی صورت|
    block |گل کوں بوجھا ہوں خار کی صورت|
  block
    block |کیوں نہ ہوئے قتل دم بدم عاشق|
    block |ہیں بھویں ذو الفقار کی صورت|
  block
    block |مجھ کوں آئینۂ تصور ہے|
    block |دلبر گلعذار کی صورت|
  block
    block |دل نے میرے کیا ہے طوق گلو|
    block |زلف گل رو ہے ہار کی صورت|
  block
    block |ناامیدی میں جلوۂ دیدار|
    block |ہے خزاں میں بہار کی صورت|
  block
    block |صفحۂ دل پہ سینہ چاکوں کے|
    block |نقش ہے اس نگار کی صورت|
  block
    block |کاغذ ابر پر لکھا ہے سراجؔ|
    block |دیدۂ اشک بار کی صورت|