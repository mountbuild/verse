
block |فدا کر جان اگر جانی یہی ہے|
  block
    block |فدا کر جان اگر جانی یہی ہے|
    block |ارے دل وقت بے جانی یہی ہے|
  block
    block |یہی قبر زلیخا سیں ہے آواز|
    block |اگر ہے یوسف ثانی یہی ہے|
  block
    block |نہیں بجھتی ہے پیاس آنسو سیں لیکن|
    block |کریں کیا اب تو یاں پانی یہی ہے|
  block
    block |کسی عاشق کے مرنے کا نہیں ترس|
    block |مگر یاں کی مسلمانی یہی ہے|
  block
    block |برہ کا جان کندن ہے نپٹ سخت|
    block |شتاب آ مشکل آسانی یہی ہے|
  block
    block |پرو تار پلک میں دانۂ اشک|
    block |کہ تسبیح سلیمانی یہی ہے|
  block
    block |مجھے ظالم نے گریاں دیکھ بولا|
    block |کہ اس عالم میں طوفانی یہی ہے|
  block
    block |زمیں پر یار کا نقش کف پا|
    block |ہمارا خط پیشانی یہی ہے|
  block
    block |وو زلف پر شکن لگتی نہیں ہات|
    block |مجھے ساری پریشانی یہی ہے|
  block
    block |نہ پھرنا جان دینا اس گلی میں|
    block |دل بے جان کی بانی یہی ہے|
  block
    block |کیا روشن چراغ دل کوں میرے|
    block |سراجؔ اب فضل رحمانی یہی ہے|