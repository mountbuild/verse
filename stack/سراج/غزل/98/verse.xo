
block |جس کوں درد جگر کی لذت ہے|
  block
    block |جس کوں درد جگر کی لذت ہے|
    block |زہر اس کوں مثال امرت ہے|
  block
    block |دیکھ تجھ ناز کی نزاکت کوں|
    block |نگہت گل شہید حیرت ہے|
  block
    block |کم نمائی سیں اس قمر رو کوں|
    block |ماہ نو کی مثال شہرت ہے|
  block
    block |میری آنکھوں میں یار کی تصویر|
    block |عکس آئینۂ محبت ہے|
  block
    block |جھانجھ میں کیوں نہ آوے دل میرا|
    block |تجھ جدائی کی مجھ کو نوبت ہے|
  block
    block |کیا چکا بو ہے زلف میں تیری|
    block |آرسی جس کوں دیکھ چکرت ہے|
  block
    block |وصل میں اضطراب جاتا نہیں|
    block |سو قرن مجھ کوں ایک ساعت ہے|
  block
    block |مثل آئینہ کر نمد پوشی|
    block |صافیٔ سینہ ترک زینت ہے|
  block
    block |پھر پتنگوں کا شور اٹھا سراجؔ|
    block |جلوۂ شمع رو قیامت ہے|