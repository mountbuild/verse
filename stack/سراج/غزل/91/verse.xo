
block |مائل ہوں گل بدن کا مجھے گل سیں کیا غرض|
  block
    block |مائل ہوں گل بدن کا مجھے گل سیں کیا غرض|
    block |کاکل میں اس کے بند ہوں سنبل سیں کیا غرض|
  block
    block |خونیں دلوں کے قتل کوں سیدھی نگاہ بس|
    block |اس تیغ کوں فسان تغافل سیں کیا غرض|
  block
    block |رسوائی جہاں سیں مجھے فکر کچھ نہیں|
    block |دیوانۂ جنوں کوں تأمل سیں کیا غرض|
  block
    block |بس ہے غبار راہ لباس شہنشہی|
    block |سلطان بے خودی کوں تجمل سیں کیا غرض|
  block
    block |جام مئے الست سیں بے خود ہوں اے سراجؔ|
    block |دور شراب و شیشۂ پر مل سیں کیا غرض|