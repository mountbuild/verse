
block |ہمارے پاس جاناں آن پہنچا|
  block
    block |ہمارے پاس جاناں آن پہنچا|
    block |دل بے جان کوں اب جان پہنچا|
  block
    block |نہ ہووے کیوں شور دل کی بانسلی میں|
    block |ملاحت کا سلونا کان پہنچا|
  block
    block |کماں ابرو کی ہر ترچھی نگہ سیں|
    block |جگر کے توڑنے کوں بان پہنچا|
  block
    block |دکھایا مصحف رخسار اپناں|
    block |ہمارا دین اور ایمان پہنچا|
  block
    block |مجھے کہہ کاکریزی چیرے والے|
    block |کہ وقت سیر نا فرمان پہنچا|
  block
    block |مے و جام و گل مطرب ہے موجود|
    block |بہار وصل کا سامان پہنچا|
  block
    block |دل مفلس نے پایا وصل کا گنج|
    block |بھکاری کوں درس کا دان پہنچا|
  block
    block |سراجؔ اب گھر ترا روشن ہوا ہے|
    block |مگر وو شمع رو مہمان پہنچا|