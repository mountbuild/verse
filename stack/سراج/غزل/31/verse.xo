
block |عشق کی جو لگن نہیں دیکھا|
  block
    block |عشق کی جو لگن نہیں دیکھا|
    block |وو برہ کی اگن نہیں دیکھا|
  block
    block |قدر مج اشک کی وو کیا جانے|
    block |جس نے در عدن نہیں دیکھا|
  block
    block |تج گلی میں جو کوئی کیا مسکن|
    block |پھر کر اس نے وطن نہیں دیکھا|
  block
    block |آرزو ہے کہ زلف کوں کھولے|
    block |میں نے کالی رین نہیں دیکھا|
  block
    block |لب رنگیں دکھا اے معدن حسن|
    block |میں عقیق یمن نہیں دیکھا|
  block
    block |ٹک زمیں پر قدم رکھو ساجن|
    block |آج نقش چرن نہیں دیکھا|
  block
    block |دل عبث تشنہ لب ہے کوثر کا|
    block |پیو کا چاہ ذقن نہیں دیکھا|
  block
    block |غنچۂ گل کوں دیکھ گلشن میں|
    block |گر توں پیو کا دہن نہیں دیکھا|
  block
    block |تجھ مثل اے سراجؔ بعد ولیؔ|
    block |کوئی صاحب سخن نہیں دیکھا|