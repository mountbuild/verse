
block |عشق میں اول فنا درکار ہے|
  block
    block |عشق میں اول فنا درکار ہے|
    block |دل سیں ترک ماسوا درکار ہے|
  block
    block |ترک مقصد عین مقصد ہے اسے|
    block |جس کوں دل کا مدعا درکار ہے|
  block
    block |دل بتنگ آیا ہے اب لازم ہے آہ|
    block |غنچۂ گل کوں صبا درکار ہے|
  block
    block |زخمیٔ غم کیوں نہ کھینچے آہ درد|
    block |حلق بسمل کوں صدا درکار ہے|
  block
    block |وصف زلف یار کا آساں نہیں|
    block |رشتۂ فکر رسا درکار ہے|
  block
    block |ہے لب ساقی میں چشمہ خضر کا|
    block |گر تجھے آب بقا درکار ہے|
  block
    block |رنگ میرا کان زر ہے اے صنم|
    block |مجھ سیں آ مل گر طلا درکار ہے|
  block
    block |گوشۂ ابرو دکھا اے قبلہ رو|
    block |مجھ کوں محراب دعا درکار ہے|
  block
    block |دل رقیبوں کا جلانے اے سراجؔ|
    block |آتشیں رو دل ربا درکار ہے|