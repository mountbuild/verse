
block |میں نہ جانا تھا کہ تو یوں بے وفا ہو جائے گا|
  block
    block |میں نہ جانا تھا کہ تو یوں بے وفا ہو جائے گا|
    block |آشنا ہو اس قدر نا آشنا ہو جائے گا|
  block
    block |خوب لگتی ہے اگر بد نامی عاشق تجھے|
    block |آہ کرتا ہوں کہ شہرہ جا بجا ہو جائے گا|
  block
    block |گر تمہاری دل خوشی ہے ذبح کرنے میں مرے|
    block |خوب جی جاوے تو جاوے اور کیا ہو جائے گا|
  block
    block |میں سنا ہوں تجھ لبوں کا نام ہی حاجت روا|
    block |یک تبسم کر کہ میرا مدعا ہو جائے گا|
  block
    block |کیا عجب گر میں ہوا دیوانۂ زلف بتاں|
    block |گر فرشتہ ہووے تو ان کا مبتلا ہو جائے گا|
  block
    block |میں تمہارے آستانے سیں جدا ہونے کا نہیں|
    block |سر اگر شمشیر سیں کٹ کر جدا ہو جائے گا|
  block
    block |جیوں سراجؔ اس شمع رو پر دل کوں ہے ملنے کا شوق|
    block |فرض عین عاشقی سیں اب ادا ہو جائے گا|