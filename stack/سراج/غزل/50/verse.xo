
block |خوب بوجھا ہوں میں اس یار کوں کوئی کیا جانے|
  block
    block |خوب بوجھا ہوں میں اس یار کوں کوئی کیا جانے|
    block |اس طرح کے بت عیار کوں کوئی کیا جانے|
  block
    block |لے گئیں ہات سیں دل اس کی جھکی ہوئی آنکھیں|
    block |حیلۂ مردم بیمار کوں کوئی کیا جانے|
  block
    block |میں نہ بوجھا تھا تری زلف گرہ دار کے پیچ|
    block |سچ کہ کیفیت مکار کوں کوئی کیا جانے|
  block
    block |شرح بے تابیٔ دل نیں ہے قلم کی طاقت|
    block |تپش شوق کے طومار کوں کوئی کیا جانے|
  block
    block |شربت خون جگر کا مزہ عاشق پاوے|
    block |لذت عشق جگر خار کوں کوئی کیا جانے|
  block
    block |مشرب عشق میں ہیں شیخ و برہمن یکساں|
    block |رشتۂ سبحہ و زنار کوں کوئی کیا جانے|
  block
    block |نمک زخم ہوا مرہم جالینوسی|
    block |خلش سینۂ افگار کوں کوئی کیا جانے|
  block
    block |طوق و زنجیر نہیں جس پہ کسے رحم آوے|
    block |دام الفت کے گرفتار کوں کوئی کیا جانے|
  block
    block |جب تلک تلخیٔ شورابہ غم چاکھا نیں|
    block |تب تلک لذت دیدار کوں کوئی کیا جانے|
  block
    block |قدر اوس نافۂ تاتار کی مجھ سیں پوچھو|
    block |یار کی زلف کی مہکار کوں کوئی کیا جانے|
  block
    block |میں کہا زخمیٔ غم ہوں تو دیا اس نے جواب|
    block |اے سراجؔ ایسے چھپے وار کوں کوئی کیا جانے|