
block |مجھ پر اے محرم جاں پردۂ اسرار کوں کھول|
  block
    block |مجھ پر اے محرم جاں پردۂ اسرار کوں کھول|
    block |خواب غفلت سیں اٹھا دیدۂ بے دار کوں کھول|
  block
    block |دل کوں اب دامن صحرائے جنوں یاد آیا|
    block |عقل کے دام سیں اس صید گرفتار کوں کھول|
  block
    block |اے نسیم سحری بوئے محبت لے آ|
    block |طرۂ یار ستی عطر کی مہکار کوں کھول|
  block
    block |آرزو ہے مری آنکھوں سیں رواں ہویں آنسو|
    block |نشتر غم سیں رگ ابر گہر بار کوں کھول|
  block
    block |میں خریدار ہوں دے جنس جنوں خاطر خواہ|
    block |اے غم قافلہ سالار ٹک اس بار کوں کھول|
  block
    block |قفس غم میں دل افسردہ رہوں گا کب تک|
    block |نغمۂ شوق سیں میرے لب گفتار کوں کھول|
  block
    block |قصۂ درد کوں انجام نہیں مثل سراجؔ|
    block |غم کے دفتر کوں لپیٹ آہ کے طومار کوں کھول|