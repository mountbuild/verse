
block |یار کو بے حجاب دیکھا ہوں|
  block
    block |یار کو بے حجاب دیکھا ہوں|
    block |میں سمجھتا ہوں خواب دیکھا ہوں|
  block
    block |یہ عجب ہے کہ دن کوں تاریکی|
    block |رات کوں آفتاب دیکھا ہوں|
  block
    block |نسخۂ حسن میں ترے قد کوں|
    block |مصرع انتخاب دیکھا ہوں|
  block
    block |کس ستی اب امید لطف رکھوں|
    block |تجھ نگہ سیں عتاب دیکھا ہوں|
  block
    block |اب ہوا سب سیں فارغ التحصیل|
    block |بے خودی کی کتاب دیکھا ہوں|
  block
    block |لشکر عشق جب سیں آیا ہے|
    block |ملک دل کوں خراب دیکھا ہوں|
  block
    block |مجلس چشم مست ساقی میں|
    block |دور جام شراب دیکھا ہوں|
  block
    block |اے سراجؔ آتش محبت میں|
    block |دل کوں اپنے کباب دیکھا ہوں|