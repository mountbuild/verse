
block |ہے دل میں خیال گل رخسار کسی کا|
  block
    block |ہے دل میں خیال گل رخسار کسی کا|
    block |داغوں سیں محبت کے ہے گل زار کسی کا|
  block
    block |جاتا ہے مرا جان نپٹ پیاس لگی ہے|
    block |منگتا ہوں ذرا شربت دیدار کسی کا|
  block
    block |سب پر ہے کرم مجھ پہ ستم کیا ہے دو رنگی|
    block |دل دار کسی کا ہے دل آزار کسی کا|
  block
    block |زنجیر بھلی قید بھلی موت بھی جیوں تیوں|
    block |پن حق نہ کرے کس کوں گرفتار کسی کا|
  block
    block |میں ہوں تو دوانہ پہ کسی زلف کا نئیں ہوں|
    block |واللہ کہ رکھتا نہیں یک تار کسی کا|
  block
    block |یک دم تو ہم آغوش کرو اے گل خوبی|
    block |ہو جاؤں گا اب نئیں تو گلے ہار کسی کا|
  block
    block |جھکتا ہے ذرا باد کے چلنے میں زمیں پر|
    block |نرگس ہے مگر باغ ہے بیمار کسی کا|
  block
    block |لاتی ہے خبر یار کی موج دم شمشیر|
    block |کاری ہے مگر دل میں مرے وار کسی کا|
  block
    block |ہر رات سراجؔ آتش غم میں نہ جلے کیوں|
    block |پروانۂ جاں سوز ہے بلہار کسی کا|