block |๑๗ สตฺตรสมวคฺโค|
  block |๑๖๖ ๑ อรหโต ปุญฺญูปจยกถา|
    count |๗๗๖|, |อตฺถิ อรหโต ปุญฺญูปจโยติ อามนฺตาฯ อตฺถิ อรหโต อปุญฺญูปจโยติ น เหวํ วตฺตพฺเพ…เป … นตฺถิ อรหโต อปุญฺญูปจโยติ อามนฺตาฯ นตฺถิ อรหโต ปุญฺญูปจโยติ น เหวํ วตฺตพฺเพ…เป …ฯ|
    count |๗๗๗|, |อตฺถิ อรหโต ปุญฺญูปจโยติ อามนฺตาฯ อรหา ปุญฺญาภิสงฺขารํ อภิสงฺขโรติ อาเนญฺชาภิสงฺขารํ อภิสงฺขโรติ คติสํวตฺตนิยํ กมฺมํ กโรติ ภวสํวตฺตนิยํ กมฺมํ กโรติ อิสฺสริยสํวตฺตนิยํ กมฺมํ กโรติ อธิปจฺจสํวตฺตนิยํ กมฺมํ กโรติ มหาโภคสํวตฺตนิยํ กมฺมํ กโรติ มหาปริวารสํวตฺตนิยํ กมฺมํ กโรติ เทวโสภคฺยสํวตฺตนิยํ กมฺมํ กโรติ มนุสฺสโสภคฺยสํวตฺตนิยํ กมฺมํ กโรตีติ น เหวํ วตฺตพฺเพ…เป …ฯ|
    count |๗๗๘|, |อตฺถิ อรหโต ปุญฺญูปจโยติ อามนฺตาฯ อรหา อาจินาตีติ น เหวํ วตฺตพฺเพ…เป … อรหา อปจินาตีติ น เหวํ วตฺตพฺเพ …เป … อรหา ปชหตีติ…เป … อรหา อุปาทิยตีติ…เป … อรหา วิสิเนตีติ…เป … อรหา อุสฺสิเนตีติ…เป … อรหา วิธูเปตีติ …เป … อรหา สนฺธูเปตีติ น เหวํ วตฺตพฺเพ…เป … นนุ อรหา เนวาจินาติ น อปจินาติ อปจินิตฺวา ฐิโตติ อามนฺตาฯ หญฺจิ อรหา เนวาจินาติ นาปจินาติ อปจินิตฺวา ฐิโต โน จ วต เร วตฺตพฺเพ อตฺถิ อรหโต ปุญฺญูปจโยติฯ|
    block |นนุ อรหา เนว ปชหติ น อุปาทิยติ ปชหิตฺวา ฐิโต เนว วิสิเนติ น อุสฺสิเนติ วิสิเนตฺวา ฐิโต เนว วิธูเปติ น สนฺธูเปติ วิธูเปตฺวา ฐิโตติ อามนฺตาฯ หญฺจิ อรหา เนว วิธูเปติ น สนฺธูเปติ วิธูเปตฺวา ฐิโต โน จ วต เร วตฺตพฺเพ อตฺถิ อรหโต ปุญฺญูปจโยติฯ|
    count |๗๗๙|, |นตฺถิ อรหโต ปุญฺญูปจโยติ อามนฺตาฯ อรหา ทานํ ทเทยฺยาติ อามนฺตา ฯ หญฺจิ อรหา ทานํ ทเทยฺย โน จ วต เร วตฺตพฺเพ นตฺถิ อรหโต ปุญฺญูปจโยติฯ|
    block |อรหา จีวรํ ทเทยฺย…เป … ปิณฺฑปาตํ ทเทยฺย… เสนาสนํ ทเทยฺย… คิลานปจฺจยเภสชฺชปริกฺขารํ ทเทยฺย… ขาทนียํ ทเทยฺย… โภชนียํ ทเทยฺย… ปานียํ ทเทยฺย… เจติยํ วนฺเทยฺย… เจติเย มาลํ อาโรเปยฺย… คนฺธํ อาโรเปยฺย… วิเลปนํ อาโรเปยฺย…เป … เจติยํ อภิทกฺขิณํ กเรยฺยาติ อามนฺตาฯ หญฺจิ อรหา เจติยํ อภิทกฺขิณํ กเรยฺย โน จ วต เร วตฺตพฺเพ นตฺถิ อรหโต ปุญฺญูปจโยติฯ|
    stand |อตฺถิ อรหโต ปุญฺญูปจโยติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๖๗ ๒ นตฺถิ อรหโต อกาลมจฺจูติกถา|
      count |๗๘๐|, |นตฺถิ อรหโต อกาลมจฺจูติ อามนฺตาฯ นตฺถิ อรหนฺตฆาตโกติ น เหวํ วตฺตพฺเพ…เป … อตฺถิ อรหนฺตฆาตโกติ อามนฺตาฯ อตฺถิ อรหโต อกาลมจฺจูติ น เหวํ วตฺตพฺเพ…เป … นตฺถิ อรหโต อกาลมจฺจูติ อามนฺตาฯ โย อรหนฺตํ ชีวิตา โวโรเปติ สติ ชีวิเต ชีวิตาวเสเส ชีวิตา โวโรเปติ อสติ ชีวิเต ชีวิตาวเสเส ชีวิตา โวโรเปตีติ สติ ชีวิเต ชีวิตาวเสเส ชีวิตา โวโรเปตีติฯ หญฺจิ สติ ชีวิเต ชีวิตาวเสเส ชีวิตา โวโรเปติ โน จ วต เร วตฺตพฺเพ นตฺถิ อรหโต อกาลมจฺจูติฯ อสติ ชีวิเต ชีวิตาวเสเส ชีวิตา โวโรเปตีติ นตฺถิ อรหนฺตฆาตโกติ น เหวํ วตฺตพฺเพ…เป …ฯ|
      count |๗๘๑|, |นตฺถิ อรหโต อกาลมจฺจูติ อามนฺตาฯ อรหโต กาเย วิสํ น กเมยฺย สตฺถํ น กเมยฺย อคฺคิ น กเมยฺยาติ น เหวํ วตฺตพฺเพ…เป … นนุ อรหโต กาเย วิสํ กเมยฺย สตฺถํ กเมยฺย อคฺคิ กเมยฺยาติ อามนฺตาฯ หญฺจิ อรหโต กาเย วิสํ กเมยฺย สตฺถํ กเมยฺย อคฺคิ กเมยฺย โน จ วต เร วตฺตพฺเพ นตฺถิ อรหโต อกาลมจฺจูติฯ|
      block |อรหโต กาเย วิสํ น กเมยฺย สตฺถํ น กเมยฺย อคฺคิ น กเมยฺยาติ อามนฺตาฯ นตฺถิ อรหนฺตฆาตโกติ น เหวํ วตฺตพฺเพ…เป …ฯ|
      count |๗๘๒|, |อตฺถิ อรหโต อกาลมจฺจูติ อามนฺตาฯ นนุ วุตฺตํ ภควตา นาหํ ภิกฺขเว สญฺเจตนิกานํ กมฺมานํ กตานํ อุปจิตานํ อปฺปฏิสํเวทิตฺวา พฺยนฺตีภาวํ วทามิ ตญฺจ โข ทิฏฺเฐว ธมฺเม อุปปชฺชํ วา อปเร วา ปริยาเยติฯ อตฺเถว สุตฺตนฺโตติ อามนฺตา ฯ เตน หิ นตฺถิ อรหโต อกาลมจฺจูติฯ|
      stand |นตฺถิ อรหโต อกาลมจฺจูติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๖๘ ๓ สพฺพมิทํ กมฺมโตติกถา|
      count |๗๘๓|, |สพฺพมิทํ กมฺมโตติ อามนฺตาฯ กมฺมมฺปิ กมฺมโตติ น เหวํ วตฺตพฺเพ…เป … สพฺพมิทํ กมฺมโตติ อามนฺตาฯ สพฺพมิทํ ปุพฺเพกตเหตูติ น เหวํ วตฺตพฺเพ…เป … สพฺพมิทํ กมฺมโตติ อามนฺตาฯ สพฺพมิทํ กมฺมวิปากโตติ น เหวํ วตฺตพฺเพ…เป …ฯ|
      count |๗๘๔|, |สพฺพมิทํ กมฺมวิปากโตติ อามนฺตาฯ กมฺมวิปาเกน ปาณํ หเนยฺยาติ อามนฺตาฯ ปาณาติปาโต สผโลติ อามนฺตาฯ กมฺมวิปาโก สผโลติ น เหวํ วตฺตพฺเพ…เป … กมฺมวิปาโก อผโลติ อามนฺตาฯ ปาณาติปาโต อผโลติ น เหวํ วตฺตพฺเพ…เป …ฯ|
      block |กมฺมวิปาเกน อทินฺนํ อาทิเยยฺย…เป … มุสา ภเณยฺย… ปิสุณํ ภเณยฺย… ผรุสํ ภเณยฺย… สมฺผํ ปลเปยฺย… สนฺธิํ ฉินฺเทยฺย… นิลฺโลปํ หเรยฺย… เอกาคาริกํ กเรยฺย… ปริปนฺเถ ติฏฺเฐยฺย… ปรทารํ คจฺเฉยฺย… คามฆาตกํ กเรยฺย… นิคมฆาตกํ กเรยฺย… กมฺมวิปาเกน ทานํ ทเทยฺย… จีวรํ ทเทยฺย … ปิณฺฑปาตํ ทเทยฺย… เสนาสนํ ทเทยฺย… คิลานปจฺจยเภสชฺชปริกฺขารํ ทเทยฺยาติ อามนฺตาฯ คิลานปจฺจยเภสชฺชปริกฺขาโร สผโลติ อามนฺตาฯ กมฺมวิปาโก สผโลติ น เหวํ วตฺตพฺเพ…เป … กมฺมวิปาโก อผโลติ อามนฺตาฯ คิลานปจฺจยเภสชฺชปริกฺขาโร อผโลติ น เหวํ วตฺตพฺเพ…เป …ฯ|
      count |๗๘๕|, |น วตฺตพฺพํ สพฺพมิทํ กมฺมโตติ อามนฺตาฯ นนุ วุตฺตํ ภควตา|
      block
        block |กมฺมุนา วตฺตตี โลโก กมฺมุนา วตฺตตี ปชา|
        block |กมฺมนิพนฺธนา สตฺตา รถสฺสาณีว ยายโต ฯ|
        block |กมฺเมน กิตฺติํ ลภเต ปสํสํ|
        block |กมฺเมน ชานิญฺจ วธญฺจ พนฺธํ|
        block |ตํ กมฺมํ นานากรณํ วิทิตฺวา|
        block |กสฺมา วเท นตฺถิ กมฺมนฺติ โลเกติฯ|
        block |อาหุติํ ชาตเวโทว มหาเมฆํว เมทนี|
        block |สงฺโฆ สมาธิสมฺปนฺโน ปฏิคฺคณฺหาติ ทกฺขิณนฺติฯ|
        block |ยชมานานํ มนุสฺสานํ ปุญฺญเปกฺขาน ปาณินํ|
        block |กโรตํ โอปธิกํ ปุญฺญํ กตฺถ ทินฺนํ มหปฺผลนฺติฯ|
        block |จตฺตาโร จ ปฏิปนฺนา จตฺตาโร จ ผเล ฐิตา|
        block |เอส สงฺโฆ อุชุภูโต ปญฺญาสีลสมาหิโตฯ|
        block |ยชมานานํ มนุสฺสานํ ปุญฺญเปกฺขาน ปาณินํ|
        block |กโรตํ โอปธิกํ ปุญฺญํ สงฺเฆ ทินฺนํ มหปฺผลนฺติ ฯ|
        block |เอโส หิ สงฺโฆ วิปุโล มหคฺคโต|
        block |เอสปฺปเมยฺโย อุทธีว สาคโร|
        block |เอเต หิ เสฏฺฐา นรวีรสาวกา|
        block |ปภงฺกรา ธมฺมมุทีรยนฺติฯ|
        block |เตสํ สุทินฺนํ สุหุตํ สุยิฏฺฐํ|
        block |เย สงฺฆมุทฺทิสฺส ททนฺติ ทานํ|
        block |สา ทกฺขิณา สงฺฆคตา ปติฏฺฐิตา|
        block |มหปฺผลา โลกวิทูน วณฺณิตาฯ|
        block |เอตาทิสํ ยญฺญมนุสฺสรนฺตา|
        block |เย เวทชาตา วิจรนฺติ โลเก|
        block |วิเนยฺย มจฺเฉรมลํ สมูลํ|
        block |อนินฺทิตา สคฺคมุเปนฺติ ฐานนฺติ ฯ|
        block |นยิมสฺมิํ วา โลเก ปรสฺมิํ วา ปน|
        block |พุทฺเธน เสฏฺโฐ จ สโม จ วิชฺชติ|
        block |ยมาหุเนยฺยานํ อคฺคตํ คโต|
        block |ปุญฺญตฺถิกานํ วิปุลปฺผเลสินนฺติ ฯ|
      block |อตฺเถว สุตฺตนฺโตติ อามนฺตาฯ เตน หิ สพฺพมิทํ กมฺมโตติฯ|
      stand |สพฺพมิทํ กมฺมโตติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๖๙ ๔ อินฺทฺริยพทฺธกถา|
      count |๗๘๖|, |อินฺทฺริยพทฺธญฺเญว ทุกฺขนฺติ อามนฺตาฯ อินฺทฺริยพทฺธญฺเญว อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ น เหวํ วตฺตพฺเพ…เป … นนุ อนินฺทฺริยพทฺธํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ อามนฺตาฯ หญฺจิ อนินฺทฺริยพทฺธํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมํ โน จ วต เร วตฺตพฺเพ อินฺทฺริยพทฺธญฺเญว ทุกฺขนฺติฯ|
      block |อนินฺทฺริยพทฺธํ อนิจฺจํ สงฺขตํ ปฏิจฺจสมุปฺปนฺนํ…เป … วิปริณามธมฺมํ ตญฺจ น ทุกฺขนฺติ อามนฺตาฯ อินฺทฺริยพทฺธํ อนิจฺจํ สงฺขตํ…เป … วิปริณามธมฺมํ ตญฺจ น ทุกฺขนฺติ น เหวํ วตฺตพฺเพ…เป …ฯ|
      block |อินฺทฺริยพทฺธํ อนิจฺจํ สงฺขตํ…เป … วิปริณามธมฺมํ ตญฺจ ทุกฺขนฺติ อามนฺตาฯ อนินฺทฺริยพทฺธํ อนิจฺจํ สงฺขตํ…เป … วิปริณามธมฺมํ ตญฺจ ทุกฺขนฺติ น เหวํ วตฺตพฺเพ…เป …ฯ|
      count |๗๘๗|, |อินฺทฺริยพทฺธญฺเญว ทุกฺขนฺติ อามนฺตาฯ นนุ ยทนิจฺจํ ตํ ทุกฺขํ วุตฺตํ ภควตา อนินฺทฺริยพทฺธํ อนิจฺจนฺติ อามนฺตาฯ หญฺจิ ยทนิจฺจํ ตํ ทุกฺขํ วุตฺตํ ภควตา อนินฺทฺริยพทฺธํ อนิจฺจํ โน จ วต เร วตฺตพฺเพ อินฺทฺริยพทฺธญฺเญว ทุกฺขนฺติฯ|
      count |๗๘๘|, |น วตฺตพฺพํ อินฺทฺริยพทฺธญฺเญว ทุกฺขนฺติ อามนฺตาฯ ยถา อินฺทฺริยพทฺธสฺส ทุกฺขสฺส ปริญฺญาย ภควติ พฺรหฺมจริยํ วุสฺสติ เอวเมวํ อนินฺทฺริยพทฺธสฺส ทุกฺขสฺส ปริญฺญาย ภควติ พฺรหฺมจริยํ วุสฺสตีติ น เหวํ วตฺตพฺเพ…เป … ยถา อินฺทฺริยพทฺธํ ทุกฺขํ ปริญฺญาตํ น ปุน อุปฺปชฺชติ เอวเมวํ อนินฺทฺริยพทฺธํ ทุกฺขํ ปริญฺญาตํ น ปุน อุปฺปชฺชตีติ น เหวํ วตฺตพฺเพฯ เตน หิ อินฺทฺริยพทฺธญฺเญว ทุกฺขนฺติฯ|
      stand |อินฺทฺริยพทฺธกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๐ ๕ ฐเปตฺวา อริยมคฺคนฺติกถา|
      count |๗๘๙|, |ฐเปตฺวา อริยมคฺคํ อวเสสา สงฺขารา ทุกฺขาติ อามนฺตาฯ ทุกฺขสมุทโยปิ ทุกฺโขติ น เหวํ วตฺตพฺเพ…เป … ทุกฺขสมุทโยปิ ทุกฺโขติ อามนฺตาฯ ตีเณว อริยสจฺจานีติ น เหวํ วตฺตพฺเพ…เป … ตีเณว อริยสจฺจานีติ อามนฺตาฯ นนุ จตฺตาริ อริยสจฺจานิ วุตฺตานิ ภควตา ทุกฺขํ ทุกฺขสมุทโย ทุกฺขนิโรโธ ทุกฺขนิโรธคามินี ปฏิปทาติ อามนฺตาฯ หญฺจิ จตฺตาริ อริยสจฺจานิ วุตฺตานิ ภควตา ทุกฺขํ ทุกฺขสมุทโย ทุกฺขนิโรโธ ทุกฺขนิโรธคามินี ปฏิปทา โน จ วต เร วตฺตพฺเพ ตีเณว อริยสจฺจานีติฯ|
      block |ทุกฺขสมุทโยปิ ทุกฺโขติ อามนฺตาฯ เกนฏฺเฐนาติ อนิจฺจฏฺเฐนฯ อริยมคฺโค อนิจฺโจติ อามนฺตาฯ อริยมคฺโค ทุกฺโขติ น เหวํ วตฺตพฺเพ…เป …ฯ|
      block |อริยมคฺโค อนิจฺโจ โส จ น ทุกฺโขติ อามนฺตาฯ ทุกฺขสมุทโย อนิจฺโจ โส จ น ทุกฺโขติ น เหวํ วตฺตพฺเพ…เป … ทุกฺขสมุทโย อนิจฺโจ โส จ ทุกฺโขติ อามนฺตาฯ อริยมคฺโค อนิจฺโจ โส จ ทุกฺโขติ น เหวํ วตฺตพฺเพ…เป …ฯ|
      count |๗๙๐|, |น วตฺตพฺพํ ฐเปตฺวา อริยมคฺคํ อวเสสา สงฺขารา ทุกฺขาติ อามนฺตาฯ นนุ สา ทุกฺขนิโรธคามินี ปฏิปทาติ อามนฺตาฯ หญฺจิ สา ทุกฺขนิโรธคามินี ปฏิปทา เตน วต เร วตฺตพฺเพ ฐเปตฺวา อริยมคฺคํ อวเสสา สงฺขารา ทุกฺขาติฯ|
      stand |ฐเปตฺวา อริยมคฺคนฺติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๑ ๖ น วตฺตพฺพํ สงฺโฆ ทกฺขิณํ ปฏิคฺคณฺหาติกถา|
      count |๗๙๑|, |น วตฺตพฺพํ สงฺโฆ ทกฺขิณํ ปฏิคฺคณฺหาตีติ อามนฺตาฯ นนุ สงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ อามนฺตาฯ หญฺจิ สงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺส เตน วต เร วตฺตพฺเพ สงฺโฆ ทกฺขิณํ ปฏิคฺคณฺหาตีติฯ|
      block |น วตฺตพฺพํ สงฺโฆ ทกฺขิณํ ปฏิคฺคณฺหาตีติ อามนฺตาฯ นนุ จตฺตาโร ปุริสยุคา อฏฺฐปุริสปุคฺคลา ทกฺขิเณยฺยา วุตฺตา ภควตาติ อามนฺตาฯ หญฺจิ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตา เตน วต เร วตฺตพฺเพ สงฺโฆ ทกฺขิณํ ปฏิคฺคณฺหาตีติฯ|
      block |น วตฺตพฺพํ สงฺโฆ ทกฺขิณํ ปฏิคฺคณฺหาตีติ อามนฺตาฯ นนุ อตฺถิ เกจิ สงฺฆสฺส ทานํ เทนฺตีติ อามนฺตาฯ หญฺจิ อตฺถิ เกจิ สงฺฆสฺส ทานํ เทนฺติ เตน วต เร วตฺตพฺเพ สงฺโฆ ทกฺขิณํ ปฏิคฺคณฺหาตีติฯ นนุ อตฺถิ เกจิ สงฺฆสฺส จีวรํ เทนฺติ…เป … ปิณฺฑปาตํ เทนฺติ… เสนาสนํ เทนฺติ… คิลานปจฺจยเภสชฺชปริกฺขารํ เทนฺติ… ขาทนียํ เทนฺติ… โภชนียํ เทนฺติ…เป … ปานียํ เทนฺตีติ อามนฺตาฯ หญฺจิ อตฺถิ เกจิ สงฺฆสฺส ปานียํ เทนฺติ เตน วต เร วตฺตพฺเพ สงฺโฆ ทกฺขิณํ ปฏิคฺคณฺหาตีติฯ|
      block |น วตฺตพฺพํ สงฺโฆ ทกฺขิณํ ปฏิคฺคณฺหาตีติ อามนฺตาฯ นนุ วุตฺตํ ภควตา|
      block |อตฺเถว สุตฺตนฺโตติ อามนฺตาฯ เตน หิ สงฺโฆ ทกฺขิณํ ปฏิคฺคณฺหาตีติฯ|
      count |๗๙๒|, |สงฺโฆ ทกฺขิณํ ปฏิคฺคณฺหาตีติ อามนฺตาฯ มคฺโค ปฏิคฺคณฺหาติ ผลํ ปฏิคฺคณฺหาตีติ น เหวํ วตฺตพฺเพ…เป …ฯ|
      stand |น วตฺตพฺพํ สงฺโฆ ทกฺขิณํ ปฏิคฺคณฺหาตีติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๒ ๗ น วตฺตพฺพํ สงฺโฆ ทกฺขิณํ วิโสเธตีติกถา|
      count |๗๙๓|, |น วตฺตพฺพํ สงฺโฆ ทกฺขิณํ วิโสเธตีติ อามนฺตาฯ นนุ สงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ อามนฺตาฯ หญฺจิ สงฺโฆ อาหุเนยฺโย…เป … อนุตฺตรํ ปุญฺญกฺเขตฺตํ โลกสฺส เตน วต เร วตฺตพฺเพ สงฺโฆ ทกฺขิณํ วิโสเธตีติฯ|
      block |น วตฺตพฺพํ สงฺโฆ ทกฺขิณํ วิโสเธตีติ อามนฺตาฯ นนุ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตาติ อามนฺตาฯ หญฺจิ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตา เตน วต เร วตฺตพฺเพ สงฺโฆ ทกฺขิณํ วิโสเธตีติฯ|
      block |น วตฺตพฺพํ สงฺโฆ ทกฺขิณํ วิโสเธตีติ อามนฺตาฯ นนุ อตฺถิ เกจิ สงฺฆสฺส ทานํ ทตฺวา ทกฺขิณํ อาราเธนฺตีติ อามนฺตาฯ หญฺจิ อตฺถิ เกจิ สงฺฆสฺส ทานํ ทตฺวา ทกฺขิณํ อาราเธนฺติ เตน วต เร วตฺตพฺเพ สงฺโฆ ทกฺขิณํ วิโสเธตีติฯ|
      block |นนุ อตฺถิ เกจิ สงฺฆสฺส จีวรํ ทตฺวา…เป … ปิณฺฑปาตํ ทตฺวา…เป … เสนาสนํ ทตฺวา… คิลานปจฺจยเภสชฺชปริกฺขารํ ทตฺวา… ขาทนียํ ทตฺวา… โภชนียํ ทตฺวา…เป … ปานียํ ทตฺวา ทกฺขิณํ อาราเธนฺตีติ อามนฺตาฯ หญฺจิ อตฺถิ เกจิ สงฺฆสฺส ปานียํ ทตฺวา ทกฺขิณํ อาราเธนฺติ เตน วต เร วตฺตพฺเพ สงฺโฆ ทกฺขิณํ วิโสเธตีติฯ|
      count |๗๙๔|, |สงฺโฆ ทกฺขิณํ วิโสเธตีติ อามนฺตาฯ มคฺโค วิโสเธติ ผลํ วิโสเธตีติ น เหวํ วตฺตพฺเพ…เป …ฯ|
      stand |น วตฺตพฺพํ สงฺโฆ ทกฺขิณํ วิโสเธตีติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๓ ๘ น วตฺตพฺพํ สงฺโฆ ภุญฺชตีติกถา|
      count |๗๙๕|, |น วตฺตพฺพํ สงฺโฆ ภุญฺชติ ปิวติ ขาทติ สายตีติ อามนฺตาฯ นนุ อตฺถิ เกจิ สงฺฆภตฺตานิ กโรนฺติ อุทฺเทสภตฺตานิ กโรนฺติ ยาคุปานานิ กโรนฺตีติ อามนฺตาฯ หญฺจิ อตฺถิ เกจิ สงฺฆภตฺตานิ กโรนฺติ อุทฺเทสภตฺตานิ กโรนฺติ ยาคุปานานิ กโรนฺติ เตน วต เร วตฺตพฺเพ สงฺโฆ ภุญฺชติ ปิวติ ขาทติ สายตีติฯ|
      block |น วตฺตพฺพํ สงฺโฆ ภุญฺชติ ปิวติ ขาทติ สายตีติ อามนฺตาฯ นนุ วุตฺตํ ภควตา คณโภชนํ ปรมฺปรโภชนํ อติริตฺตโภชนํ อนติริตฺตโภชนนฺติ อามนฺตาฯ หญฺจิ วุตฺตํ ภควตา คณโภชนํ ปรมฺปรโภชนํ อติริตฺตโภชนํ อนติริตฺตโภชนํ เตน วต เร วตฺตพฺเพ สงฺโฆ ภุญฺชติ ปิวติ ขาทติ สายตีติฯ|
      block |น วตฺตพฺพํ สงฺโฆ ภุญฺชติ ปิวติ ขาทติ สายตีติ อามนฺตาฯ นนุ อฏฺฐ ปานานิ วุตฺตานิ ภควตา อมฺพปานํ ชมฺพุปานํ โจจปานํ โมจปานํ มธุกปานํ มุทฺทิกปานํ สาลุกปานํ ผารุสกปานนฺติ อามนฺตาฯ หญฺจิ อฏฺฐ ปานานิ วุตฺตานิ ภควตา อมฺพปานํ ชมฺพุปานํ โจจปานํ โมจปานํ มธุกปานํ มุทฺทิกปานํ สาลุกปานํ ผารุสกปานํ เตน วต เร วตฺตพฺเพ สงฺโฆ ภุญฺชติ ปิวติ ขาทติ สายตีติฯ|
      count |๗๙๖|, |สงฺโฆ ภุญฺชติ ปิวติ ขาทติ สายตีติ อามนฺตาฯ มคฺโค ภุญฺชติ ปิวติ ขาทติ สายติ ผลํ ภุญฺชติ ปิวติ ขาทติ สายตีติ น เหวํ วตฺตพฺเพ…เป …ฯ|
      stand |น วตฺตพฺพํ สงฺโฆ ภุญฺชตีติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๔ ๙ น วตฺตพฺพํ สงฺฆสฺสทินฺนํ มหปฺผลนฺติกถา|
      count |๗๙๗|, |น วตฺตพฺพํ สงฺฆสฺส ทินฺนํ มหปฺผลนฺติ อามนฺตาฯ นนุ สงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ อามนฺตาฯ หญฺจิ สงฺโฆ อาหุเนยฺโย…เป … อนุตฺตรํ ปุญฺญกฺเขตฺตํ โลกสฺส เตน วต เร วตฺตพฺเพ สงฺฆสฺส ทินฺนํ มหปฺผลนฺติฯ|
      block |น วตฺตพฺพํ สงฺฆสฺส ทินฺนํ มหปฺผลนฺติ อามนฺตาฯ นนุ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตาติ อามนฺตาฯ หญฺจิ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตา เตน วต เร วตฺตพฺเพ สงฺฆสฺส ทินฺนํ มหปฺผลนฺติฯ|
      count |๗๙๘|, |น วตฺตพฺพํ สงฺฆสฺส ทินฺนํ มหปฺผลนฺติ อามนฺตาฯ นนุ วุตฺตํ ภควตา สงฺเฆ โคตมิ เทหิ สงฺเฆ เต ทินฺเน อหญฺเจว ปูชิโต ภวิสฺสามิ สงฺโฆ จาติ ฯ อตฺเถว สุตฺตนฺโตติ อามนฺตาฯ เตน หิ สงฺฆสฺส ทินฺนํ มหปฺผลนฺติฯ|
      block |น วตฺตพฺพํ สงฺฆสฺส ทินฺนํ มหปฺผลนฺติ อามนฺตาฯ นนุ สกฺโก เทวานมินฺโท ภควนฺตํ เอตทโวจ|
      block |อตฺเถว สุตฺตนฺโตติ อามนฺตาฯ เตน หิ สงฺฆสฺส ทินฺนํ มหปฺผลนฺติฯ|
      stand |น วตฺตพฺพํ สงฺฆสฺส ทินฺนํ มหปฺผลนฺติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๕ ๑๐ น วตฺตพฺพํ พุทฺธสฺสทินฺนํ มหปฺผลนฺติกถา|
      count |๗๙๙|, |น วตฺตพฺพํ พุทฺธสฺส ทินฺนํ มหปฺผลนฺติ อามนฺตาฯ นนุ ภควา ทฺวิปทานํ อคฺโค ทฺวิปทานํ เสฏฺโฐ ทฺวิปทานํ ปโมกฺโข ทฺวิปทานํ อุตฺตโม ทฺวิปทานํ ปวโร อสโม อสมสโม อปฺปฏิสโม อปฺปฏิภาโค อปฺปฏิปุคฺคโลติ อามนฺตาฯ หญฺจิ ภควา ทฺวิปทานํ อคฺโค ทฺวิปทานํ เสฏฺโฐ ทฺวิปทานํ ปโมกฺโข ทฺวิปทานํ อุตฺตโม ทฺวิปทานํ ปวโร อสโม อสมสโม อปฺปฏิสโม อปฺปฏิภาโค อปฺปฏิปุคฺคโล เตน วต เร วตฺตพฺเพ พุทฺธสฺส ทินฺนํ มหปฺผลนฺติฯ|
      block |น วตฺตพฺพํ พุทฺธสฺส ทินฺนํ มหปฺผลนฺติ อามนฺตาฯ อตฺถิ โกจิ พุทฺเธน สมสโม สีเลน สมาธินา ปญฺญายาติ นตฺถิ ฯ หญฺจิ นตฺถิ โกจิ พุทฺเธน สมสโม สีเลน สมาธินา ปญฺญาย เตน วต เร วตฺตพฺเพ พุทฺธสฺส ทินฺนํ มหปฺผลนฺติฯ|
      block |น วตฺตพฺพํ พุทฺธสฺส ทินฺนํ มหปฺผลนฺติ อามนฺตาฯ นนุ วุตฺตํ ภควตา|
      block |อตฺเถว สุตฺตนฺโตติ อามนฺตาฯ เตน หิ พุทฺธสฺส ทินฺนํ มหปฺผลนฺติฯ|
      stand |น วตฺตพฺพํ พุทฺธสฺส ทินฺนํ มหปฺผลนฺติกถา นิฏฺฐิตาฯ|
  block |๑๗ สตฺตรสมวคฺโค|
    block |๑๗๖ ๑๑ ทกฺขิณาวิสุทฺธิกถา|
      count |๘๐๐|, |ทายกโตว ทานํ วิสุชฺฌติ โน ปฏิคฺคาหกโตติ อามนฺตาฯ นนุ อตฺถิ เกจิ ปฏิคฺคาหกา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญกฺเขตฺตํ โลกสฺสาติ อามนฺตา ฯ หญฺจิ อตฺถิ เกจิ ปฏิคฺคาหกา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญกฺเขตฺตํ โลกสฺส โน จ วต เร วตฺตพฺเพ ทายกโตว ทานํ วิสุชฺฌติ โน ปฏิคฺคาหกโตติฯ|
      block |ทายกโตว ทานํ วิสุชฺฌติ โน ปฏิคฺคาหกโตติ อามนฺตา ฯ นนุ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตาติ อามนฺตาฯ หญฺจิ จตฺตาโร ปุริสยุคา อฏฺฐ ปุริสปุคฺคลา ทกฺขิเณยฺยา วุตฺตา ภควตา โน จ วต เร วตฺตพฺเพ ทายกโตว ทานํ วิสุชฺฌติ โน ปฏิคฺคาหกโตติฯ|
      block |ทายกโตว ทานํ วิสุชฺฌติ โน ปฏิคฺคาหกโตติ อามนฺตาฯ นนุ อตฺถิ เกจิ โสตาปนฺเน ทานํ ทตฺวา ทกฺขิณํ อาราเธนฺตีติ อามนฺตาฯ หญฺจิ อตฺถิ เกจิ โสตาปนฺเน ทานํ ทตฺวา ทกฺขิณํ อาราเธนฺติ โน จ วต เร วตฺตพฺเพ ทายกโตว ทานํ วิสุชฺฌติ โน ปฏิคฺคาหกโตติฯ|
      block |นนุ อตฺถิ เกจิ สกทาคามิสฺส…เป … อนาคามิสฺส…เป … อรหโต ทานํ ทตฺวา ทกฺขิณํ อาราเธนฺตีติ อามนฺตาฯ หญฺจิ อตฺถิ เกจิ อรหโต ทานํ ทตฺวา ทกฺขิณํ อาราเธนฺติ โน จ วต เร วตฺตพฺเพ ทายกโตว ทานํ วิสุชฺฌติ โน ปฏิคฺคาหกโตติฯ|
      count |๘๐๑|, |ปฏิคฺคาหกโต ทานํ วิสุชฺฌตีติ อามนฺตาฯ อญฺโญ อญฺญสฺส การโก ปรกตํ สุขทุกฺขํ อญฺโญ กโรติ อญฺโญ ปฏิสํเวเทตีติ น เหวํ วตฺตพฺเพ…เป …ฯ|
      block |ทายกโตว ทานํ วิสุชฺฌติ โน ปฏิคฺคาหกโตติ อามนฺตาฯ นนุ วุตฺตํ ภควตา จตสฺโส โข อิมา อานนฺท ทกฺขิณา วิสุทฺธิโย กตมา จตสฺโส อตฺถานนฺท ทกฺขิณา ทายกโต วิสุชฺฌติ โน ปฏิคฺคาหกโต อตฺถานนฺท ทกฺขิณา ปฏิคฺคาหกโต วิสุชฺฌติ โน ทายกโต อตฺถานนฺท ทกฺขิณา ทายกโต เจว วิสุชฺฌติ ปฏิคฺคาหกโต จ อตฺถานนฺท ทกฺขิณา เนว ทายกโต วิสุชฺฌติ โน ปฏิคฺคาหกโตฯ อิมา โข อานนฺท จตสฺโส ทกฺขิณา วิสุทฺธิโยติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ทายกโตว ทานํ วิสุชฺฌติ โน ปฏิคฺคาหกโตติฯ|
      stand |ทกฺขิณาวิสุทฺธิกถา นิฏฺฐิตาฯ|
      stand |สตฺตรสมวคฺโคฯ|
      block |ตสฺสุทฺทานํ|
      block |อตฺถิ อรหโต ปุญฺญูปจโย นตฺถิ อรหโต อกาลมจฺจุ สพฺพมิทํ กมฺมโต อินฺทฺริยพทฺธญฺเญว ทุกฺขํ ฐเปตฺวา อริยมคฺคํ อวเสสา สงฺขารา ทุกฺขา สงฺโฆ ทกฺขิณํ ปฏิคฺคณฺหาติ สงฺโฆ ทกฺขิณํ วิโสเธติ สงฺโฆ ภุญฺชติ ปิวติ ขาทติ สายติ สงฺฆสฺส ทินฺนํ มหปฺผลํ อตฺถิ ทานํ วิสุทฺธิยาติ ฯ|
