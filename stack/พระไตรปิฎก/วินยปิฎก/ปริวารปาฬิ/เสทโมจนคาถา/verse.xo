block |เสทโมจนคาถา|
  block |๑ อวิปฺปวาสปญฺหา|
    count |๔๗๙|
      block |อสํวาโส ภิกฺขูหิ จ ภิกฺขุนีหิ จ|
      block |สมฺโภโค เอกจฺโจ ตหิํ น ลพฺภติ|
      block |อวิปฺปวาเสน อนาปตฺติ|
      block |ปญฺหา เมสา กุสเลหิ จินฺติตาฯ|
      block |อวิสฺสชฺชิยํ อเวภงฺคิยํ|
      block |ปญฺจ วุตฺตา มเหสินา|
      block |วิสฺสชฺชนฺตสฺส ปริภุญฺชนฺตสฺส อนาปตฺติ|
      block |ปญฺหา เมสา กุสเลหิ จินฺติตาฯ|
      block |ทส ปุคฺคเล น วทามิ เอกาทส วิวชฺชิย|
      block |วุฑฺฒํ วนฺทนฺตสฺส อาปตฺติ ปญฺหา เมสา กุสเลหิ จินฺติตาฯ|
      block |น อุกฺขิตฺตโก น จ ปน ปาริวาสิโก|
      block |น สงฺฆภินฺโน น จ ปน ปกฺขสงฺกนฺโต|
      block |สมานสํวาสกภูมิยา ฐิโต|
      block |กถํ นุ สิกฺขาย อสาธารโณ สิยา|
      block |ปญฺหา เมสา กุสเลหิ จินฺติตาฯ|
      block |อุเปติ ธมฺมํ ปริปุจฺฉมาโน กุสลํ อตฺถูปสญฺหิตํ|
      block |น ชีวติ น มโต น นิพฺพุโต ตํ ปุคฺคลํ กตมํ วทนฺติ พุทฺธา|
      block |ปญฺหา เมสา กุสเลหิ จินฺติตาฯ|
      block |อุพฺภกฺขเก น วทามิ อโธ นาภิํ วิวชฺชิย|
      block |เมถุนธมฺมปจฺจยา กถํ ปาราชิโก สิยา|
      block |ปญฺหา เมสา กุสเลหิ จินฺติตาฯ|
      block |ภิกฺขุ สญฺญาจิกาย กุฏิํ กโรติ|
      block |อเทสิตวตฺถุกํ ปมาณาติกฺกนฺตํ|
      block |สารมฺภํ อปริกฺกมนํ อนาปตฺติ|
      block |ปญฺหา เมสา กุสเลหิ จินฺติตาฯ|
      block |ภิกฺขุ สญฺญาจิกาย กุฏิํ กโรติ|
      block |เทสิตวตฺถุกํ ปมาณิกํ|
      block |อนารมฺภํ สปริกฺกมนํ อาปตฺติ|
      block |ปญฺหา เมสา กุสเลหิ จินฺติตาฯ|
      block |น กายิกํ กิญฺจิ ปโยคมาจเร|
      block |น จาปิ วาจาย ปเร ภเณยฺย|
      block |อาปชฺเชยฺย ครุกํ เฉชฺชวตฺถุํ|
      block |ปญฺหา เมสา กุสเลหิ จินฺติตาฯ|
      block |น กายิกํ วาจสิกญฺจ กิญฺจิ|
      block |มนสาปิ สนฺโต น กเรยฺย ปาปํ|
      block |โส นาสิโต กินฺติ สุนาสิโต ภเว|
      block |ปญฺหา เมสา กุสเลหิ จินฺติตาฯ|
      block |อนาลปนฺโต มนุเชน เกนจิ|
      block |วาจาคิรํ โน จ ปเร ภเณยฺย|
      block |อาปชฺเชยฺย วาจสิกํ น กายิกํ|
      block |ปญฺหา เมสา กุสเลหิ จินฺติตาฯ|
      block |สิกฺขาปทา พุทฺธวเรน วณฺณิตา|
      block |สงฺฆาทิเสสา จตุโร ภเวยฺยุํ|
      block |อาปชฺเชยฺย เอกปโยเคน สพฺเพ|
      block |ปญฺหา เมสา กุสเลหิ จินฺติตาฯ|
      block |อุโภ เอกโต อุปสมฺปนฺนา|
      block |อุภินฺนํ หตฺถโต จีวรํ ปฏิคฺคณฺเหยฺย|
      block |สิยา อาปตฺติโย นานา|
      block |ปญฺหา เมสา กุสเลหิ จินฺติตาฯ|
      block |จตุโร ชนา สํวิธาย|
      block |ครุภณฺฑํ อวาหรุํ|
      block |ตโย ปาราชิกา เอโก น ปาราชิโก|
      block |ปญฺหา เมสา กุสเลหิ จินฺติตาฯ|
  block |๒ ปาราชิกาทิปญฺหา|
    count |๔๘๐|
      block |อิตฺถี จ อพฺภนฺตเร สิยา|
      block |ภิกฺขุ จ พหิทฺธา สิยา|
      block |ฉิทฺทํ ตสฺมิํ ฆเร นตฺถิ|
      block |เมถุนธมฺมปจฺจยา|
      block |กถํ ปาราชิโก สิยา|
      block |ปญฺหา เมสา กุสเลหิ จินฺติตาฯ|
      block |เตลํ มธุํ ผาณิตญฺจาปิ สปฺปิํ|
      block |สามํ คเหตฺวาน นิกฺขิเปยฺย|
      block |อวีติวตฺเต สตฺตาเห|
      block |สติ ปจฺจเย ปริภุญฺชนฺตสฺส อาปตฺติ|
      block |ปญฺหา เมสา กุสเลหิ จินฺติตาฯ|
      block |นิสฺสคฺคิเยน อาปตฺติ|
      block |สุทฺธเกน ปาจิตฺติยํ|
      block |อาปชฺชนฺตสฺส เอกโต|
      block |ปญฺหา เมสา กุสเลหิ จินฺติตาฯ|
      block |ภิกฺขู สิยา วีสติยา สมาคตา|
      block |กมฺมํ กเรยฺยุํ สมคฺคสญฺญิโน|
      block |ภิกฺขุ สิยา ทฺวาทสโยชเน ฐิโต|
      block |กมฺมญฺจ ตํ กุปฺเปยฺย วคฺคปจฺจยา|
      block |ปญฺหา เมสา กุสเลหิ จินฺติตาฯ|
      block |ปทวีติหารมตฺเตน วาจาย ภณิเตน จ|
      block |สพฺพานิ ครุกานิ สปฺปฏิกมฺมานิ|
      block |จตุสฏฺฐิ อาปตฺติโย อาปชฺเชยฺย เอกโต|
      block |ปญฺหา เมสา กุสเลหิ จินฺติตาฯ|
      block |นิวตฺโถ อนฺตรวาสเกน|
      block |ทิคุณํ สงฺฆาฏิํ ปารุโต|
      block |สพฺพานิ ตานิ นิสฺสคฺคิยานิ โหนฺติ|
      block |ปญฺหา เมสา กุสเลหิ จินฺติตาฯ|
      block |น จาปิ ญตฺติ น จ ปน กมฺมวาจา|
      block |น เจหิ ภิกฺขูติ ชิโน อโวจ|
      block |สรณคมนมฺปิ น ตสฺส อตฺถิ|
      block |อุปสมฺปทา จสฺส อกุปฺปา|
      block |ปญฺหา เมสา กุสเลหิ จินฺติตาฯ|
      block |อิตฺถิํ หเน น มาตรํ ปุริสญฺจ น ปิตรํ หเน|
      block |หเนยฺย อนริยํ มนฺโท เตน จานนฺตรํ ผุเส|
      block |ปญฺหา เมสา กุสเลหิ จินฺติตาฯ|
      block |อิตฺถิํ หเน จ มาตรํ ปุริสญฺจ ปิตรํ หเน|
      block |มาตรํ ปิตรํ หนฺตฺวา น เตนานนฺตรํ ผุเส|
      block |ปญฺหา เมสา กุสเลหิ จินฺติตาฯ|
      block |อโจทยิตฺวา อสฺสารยิตฺวา|
      block |อสมฺมุขีภูตสฺส กเรยฺย กมฺมํ|
      block |กตญฺจ กมฺมํ สุกตํ ภเวยฺย|
      block |การโก จ สงฺโฆ อนาปตฺติโก สิยา|
      block |ปญฺหา เมสา กุสเลหิ จินฺติตาฯ|
      block |โจทยิตฺวา สารยิตฺวา|
      block |สมฺมุขีภูตสฺส กเรยฺย กมฺมํ|
      block |กตญฺจ กมฺมํ อกตํ ภเวยฺย|
      block |การโก จ สงฺโฆ สาปตฺติโก สิยา|
      block |ปญฺหา เมสา กุสเลหิ จินฺติตาฯ|
      block |ฉินฺทนฺตสฺส อาปตฺติ ฉินฺทนฺตสฺส อนาปตฺติ|
      block |ฉาเทนฺตสฺส อาปตฺติ ฉาเทนฺตสฺส อนาปตฺติ|
      block |ปญฺหา เมสา กุสเลหิ จินฺติตาฯ|
      block |สจฺจํ ภณนฺโต ครุกํ มุสา จ ลหุ ภาสโต|
      block |มุสา ภณนฺโต ครุกํ สจฺจญฺจ ลหุ ภาสโต|
      block |ปญฺหา เมสา กุสเลหิ จินฺติตาฯ|
  block |๓ ปาจิตฺติยาทิปญฺหา|
    count |๔๘๑|
      block |อธิฏฺฐิตํ รชนาย รตฺตํ|
      block |กปฺปกตมฺปิ สนฺตํ|
      block |ปริภุญฺชนฺตสฺส อาปตฺติ|
      block |ปญฺหา เมสา กุสเลหิ จินฺติตาฯ|
      block |อตฺถงฺคเต สูริเย ภิกฺขุ มํสานิ ขาทติ|
      block |น อุมฺมตฺตโก น จ ปน ขิตฺตจิตฺโต|
      block |น จาปิ โส เวทนาฏฺโฏ ภเวยฺย|
      block |น จสฺส โหติ อาปตฺติ|
      block |โส จ ธมฺโม สุคเตน เทสิโต|
      block |ปญฺหา เมสา กุสเลหิ จินฺติตาฯ|
      block |น รตฺตจิตฺโต น จ ปน เถยฺยจิตฺโต|
      block |น จาปิ โส ปรํ มรณาย เจตยิ|
      block |สลากํ เทนฺตสฺส โหติ เฉชฺชํ|
      block |ปฏิคฺคณฺหนฺตสฺส ถุลฺลจฺจยํ|
      block |ปญฺหา เมสา กุสเลหิ จินฺติตาฯ|
      block |น จาปิ อารญฺญกํ สาสงฺกสมฺมตํ|
      block |น จาปิ สงฺเฆน สมฺมุติ ทินฺนา|
      block |น จสฺส กถินํ อตฺถตํ ตตฺเถว|
      block |จีวรํ นิกฺขิปิตฺวา คจฺเฉยฺย อฑฺฒโยชนํ|
      block |ตตฺเถว อรุณํ อุคฺคจฺฉนฺตสฺส อนาปตฺติ|
      block |ปญฺหา เมสา กุสเลหิ จินฺติตาฯ|
      block |กายิกานิ น วาจสิกานิ|
      block |สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโต|
      block |ปญฺหา เมสา กุสเลหิ จินฺติตาฯ|
      block |วาจสิกานิ น กายิกานิ|
      block |สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโต|
      block |ปญฺหา เมสา กุสเลหิ จินฺติตาฯ|
      block |ติสฺสิตฺถิโย เมถุนํ ตํ น เสเว|
      block |ตโย ปุริเส ตโย อนริยปณฺฑเก|
      block |น จาจเร เมถุนํ พฺยญฺชนสฺมิํ|
      block |เฉชฺชํ สิยา เมถุนธมฺมปจฺจยา|
      block |ปญฺหา เมสา กุสเลหิ จินฺติตาฯ|
      block |มาตรํ จีวรํ ยาเจ โน จ สงฺเฆ ปริณตํ|
      block |เกนสฺส โหติ อาปตฺติ อนาปตฺติ จ ญาตเก|
      block |ปญฺหา เมสา กุสเลหิ จินฺติตาฯ|
      block |กุทฺโธ อาราธโก โหติ กุทฺโธ โหติ ครหิโย|
      block |อถ โก นาม โส ธมฺโม เยน กุทฺโธ ปสํสิโย|
      block |ปญฺหา เมสา กุสเลหิ จินฺติตาฯ|
      block |ตุฏฺโฐ อาราธโก โหติ ตุฏฺโฐ โหติ ครหิโย|
      block |อถ โก นาม โส ธมฺโม เยน ตุฏฺโฐ ครหิโย|
      block |ปญฺหา เมสา กุสเลหิ จินฺติตาฯ|
      block |สงฺฆาทิเสสํ ถุลฺลจฺจยํ|
      block |ปาจิตฺติยํ ปาฏิเทสนียํ|
      block |ทุกฺกฏํ อาปชฺเชยฺย เอกโต|
      block |ปญฺหา เมสา กุสเลหิ จินฺติตาฯ|
      block |อุโภ ปริปุณฺณวีสติวสฺสา|
      block |อุภินฺนํ เอกุปชฺฌาโย|
      block |เอกาจริโย เอกา กมฺมวาจา|
      block |เอโก อุปสมฺปนฺโน เอโก อนุปสมฺปนฺโน|
      block |ปญฺหา เมสา กุสเลหิ จินฺติตาฯ|
      block |อกปฺปกตํ นาปิ รชนาย รตฺตํ|
      block |เตน นิวตฺโถ เยน กามํ วเชยฺย|
      block |น จสฺส โหติ อาปตฺติ|
      block |โส จ ธมฺโม สุคเตน เทสิโต|
      block |ปญฺหา เมสา กุสเลหิ จินฺติตาฯ|
      block |น เทติ น ปฏิคฺคณฺหาติ ปฏิคฺคโห เตน น วิชฺชติ|
      block |อาปชฺชติ ครุกํ น ลหุกํ ตญฺจ ปริโภคปจฺจยา|
      block |ปญฺหา เมสา กุสเลหิ จินฺติตาฯ|
      block |น เทติ น ปฏิคฺคณฺหาติ ปฏิคฺคโห เตน น วิชฺชติ|
      block |อาปชฺชติ ลหุกํ น ครุกํ ตญฺจ ปริโภคปจฺจยา|
      block |ปญฺหา เมสา กุสเลหิ จินฺติตาฯ|
      block |อาปชฺชติ ครุกํ สาวเสสํ|
      block |ฉาเทติ อนาทริยํ ปฏิจฺจ|
      block |น ภิกฺขุนี โน จ ผุเสยฺย วชฺชํ|
      block |ปญฺหา เมสา กุสเลหิ จินฺติตาฯ|
      block |อสํวาโส อวิสฺสชฺชิ ทส จ อนุกฺขิตฺตโก|
      block |อุเปติ ธมฺมํ อุพฺภกฺขกํ ตโต สญฺญาจิกา จ ทฺเวฯ|
      block |น กายิกญฺจ ครุกํ น กายิกํ น วาจสิกํ|
      block |อนาลปนฺโต สิกฺขา จ อุโภ จ จตุโร ชนาฯ|
      block |อิตฺถี เตลญฺจ นิสฺสคฺคิ ภิกฺขุ จ ปทวีติโย|
      block |นิวตฺโถ จ น จ ญตฺติ น มาตรํ ปิตรํ หเนฯ|
      block |อโจทยิตฺวา โจทยิตฺวา ฉินฺทนฺตํ สจฺจเมว จ|
      block |อธิฏฺฐิตญฺจตฺถงฺคเต น รตฺตํ น จารญฺญกํฯ|
      block |กายิกา วาจสิกา จ ติสฺสิตฺถี จาปิ มาตรํ|
      block |กุทฺโธ อาราธโก ตุฏฺโฐ สงฺฆาทิเสสา จ อุโภฯ|
      block |อกปฺปกตํ น เทติ น เทตาปชฺชตี ครุํ|
      block |เสทโมจนิกา คาถา ปญฺหา วิญฺญูหิ วิภาวิตาติ ฯ|
    stand |เสทโมจนคาถา นิฏฺฐิตาฯ|
    stand |ตสฺสุทฺทานํ|
