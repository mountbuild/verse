block |สมุฏฺฐานสีสสงฺเขโป|
  block |สมุฏฺฐานสฺสุทฺทานํ|
    count |๒๕๗|
      block |อนิจฺจา สพฺเพ สงฺขารา ทุกฺขานตฺตา จ สงฺขตา|
      block |นิพฺพานญฺเจว ปญฺญตฺติ อนตฺตา อิติ นิจฺฉยาฯ|
      block |พุทฺธจนฺเท อนุปฺปนฺเน พุทฺธาทิจฺเจ อนุคฺคเต|
      block |เตสํ สภาคธมฺมานํ นามมตฺตํ น นายติฯ|
      block |ทุกฺกรํ วิวิธํ กตฺวา ปูรยิตฺวาน ปารมี|
      block |อุปฺปชฺชนฺติ มหาวีรา จกฺขุภูตา สพฺรหฺมเกฯ|
      block |เต เทสยนฺติ สทฺธมฺมํ ทุกฺขหานิํ สุขาวหํ|
      block |องฺคีรโส สกฺยมุนิ สพฺพภูตานุกมฺปโกฯ|
      block |สพฺพสตฺตุตฺตโม สีโห ปิฏเก ตีณิ เทสยิ|
      block |สุตฺตนฺตมภิธมฺมญฺจ วินยญฺจ มหาคุณํฯ|
      block |เอวํ นียติ สทฺธมฺโม วินโย ยทิ ติฏฺฐติ|
      block |อุภโต จ วิภงฺคานิ ขนฺธกา ยา จ มาติกาฯ|
      block |มาลา สุตฺตคุเณเนว ปริวาเรน คนฺถิตา|
      block |ตสฺเสว ปริวารสฺส สมุฏฺฐานํ นิยโต กตํฯ|
      block |สมฺเภทํ นิทานํ จญฺญํ สุตฺเต ทิสฺสนฺติ อุปริ|
      block |ตสฺมา สิกฺเข ปริวารํ ธมฺมกาโม สุเปสโลติฯ|
      block |วิภงฺเค ทฺวีสุ ปญฺญตฺตํ อุทฺทิสนฺติ อุโปสเถ|
      block |ปวกฺขามิ สมุฏฺฐานํ ยถาญายํ สุณาถ เมฯ|
      block |ปาราชิกํ ยํ ปฐมํ ทุติยญฺจ ตโต ปรํ|
      block |สญฺจริตฺตานุภาสนญฺจ อติเรกญฺจ จีวรํฯ|
      block |โลมานิ ปทโสธมฺโม ภูตํ สํวิธาเนน จ|
      block |เถยฺยเทสนโจรี จ อนนุญฺญาตาย เตรสฯ|
      block |เตรเสเต สมุฏฺฐาน นยา วิญฺญูหิ จินฺติตาฯ|
      block |เอเกกสฺมิํ สมุฏฺฐาเน สทิสา อิธ ทิสฺสเรฯ|
  block |เตรสสมุฏฺฐานํ|
  block |๑ ปฐมปาราชิกสมุฏฺฐานํ|
    count |๒๕๘|
      block |เมถุนํ สุกฺกสํสคฺโค อนิยตา ปฐมิกา|
      block |ปุพฺพูปปริปาจิตา รโห ภิกฺขุนิยา สหฯ|
      block |สโภชเน รโห ทฺเว จ องฺคุลิ อุทเก หสํ|
      block |ปหาเร อุคฺคิเร เจว เตปญฺญาสา จ เสขิยาฯ|
      block |อธกฺขคามาวสฺสุตา ตลมฏฺฐญฺจ สุทฺธิกา|
      block |วสฺสํวุฏฺฐา จ โอวาทํ นานุพนฺเธ ปวตฺตินิํฯ|
      block |ฉสตฺตติ อิเม สิกฺขา กายมานสิกา กตา|
      block |สพฺเพ เอกสมุฏฺฐานา ปฐมํ ปาราชิกํ ยถาฯ|
    stand |ปฐมปาราชิกสมุฏฺฐานํ นิฏฺฐิตํฯ|
  block |๒ ทุติยปาราชิกสมุฏฺฐานํ|
    count |๒๕๙|
      block |อทินฺนํ วิคฺคหุตฺตริ ทุฏฺฐุลฺลา อตฺตกามินํ|
      block |อมูลา อญฺญภาคิยา อนิยตา ทุติยิกาฯ|
      block |อจฺฉินฺเท ปริณามเน มุสา โอมสเปสุณา|
      block |ทุฏฺฐุลฺลา ปถวีขเณ ภูตํ อญฺญาย อุชฺฌาเปฯ|
      block |นิกฺกฑฺฒนํ สิญฺจนญฺจ อามิสเหตุ ภุตฺตาวี|
      block |เอหิ อนาทริ ภิํสา อปนิเธ จ ชีวิตํฯ|
      block |ชานํ สปฺปาณกํ กมฺมํ อูนสํวาสนาสนา|
      block |สหธมฺมิกวิเลขา โมโห อมูลเกน จฯ|
      block |กุกฺกุจฺจํ ธมฺมิกํ จีวรํ ทตฺวา ปริณาเมยฺย ปุคฺคเล|
      block |กิํ เต อกาลํ อจฺฉินฺเท ทุคฺคหี นิรเยน จฯ|
      block |คณํ วิภงฺคํ ทุพฺพลํ กถินาผาสุปสฺสยํ|
      block |อกฺโกสจณฺฑี มจฺฉรี คพฺภินี จ ปายนฺติยาฯ|
      block |ทฺเววสฺสํ สิกฺขา สงฺเฆน ตโย เจว คิหีคตา|
      block |กุมาริภูตา ติสฺโส จ อูนทฺวาทสสมฺมตาฯ|
      block |อลํ ตาว โสกาวาสํ ฉนฺทา อนุวสฺสา จ ทฺเว|
      block |สิกฺขาปทา สตฺตติเม สมุฏฺฐานา ติกา กตาฯ|
      block |กายจิตฺเตน น วาจา วาจาจิตฺตํ น กายิกํ|
      block |ตีหิ ทฺวาเรหิ ชายนฺติ ปาราชิกํ ทุติยํ ยถาฯ|
    stand |ทุติยปาราชิกสมุฏฺฐานํ นิฏฺฐิตํฯ|
  block |๓ สญฺจริตฺตสมุฏฺฐานํ|
    count |๒๖๐|
      block |สญฺจรี กุฏิ วิหาโร โธวนญฺจ ปฏิคฺคโห|
      block |วิญฺญตฺตุตฺตริ อภิหฏฺฐุํ อุภินฺนํ ทูตเกน จฯ|
      block |โกสิยา สุทฺธทฺเวภาคา ฉพฺพสฺสานิ นิสีทนํ|
      block |ริญฺจนฺติ รูปิกา เจว อุโภ นานปฺปการกาฯ|
      block |อูนพนฺธนวสฺสิกา สุตฺตํ วิกปฺปเนน จ|
      block |ทฺวารทานสิพฺพานิ จ ปูวปจฺจยโชติ จฯ|
      block |รตนํ สูจิ มญฺโจ จ ตูลํ นิสีทนกณฺฑุ จ|
      block |วสฺสิกา จ สุคเตน วิญฺญตฺติ อญฺญํ เจตาปนาฯ|
      block |ทฺเว สงฺฆิกา มหาชนิกา ทฺเว ปุคฺคลลหุกา ครุ|
      block |ทฺเว วิฆาสา สาฏิกา จ สมณจีวเรน จฯ|
      block |สมปญฺญาสิเม ธมฺมา ฉหิ ฐาเนหิ ชายเร|
      block |กายโต น วาจาจิตฺตา วาจโต น กายมนาฯ|
      block |กายวาจา น จ จิตฺตา กายจิตฺตา น วาจิกา|
      block |วาจาจิตฺตา น กาเยน ตีหิ ทฺวาเรหิ ชายเรฯ|
      block |ฉสมุฏฺฐานิกา เอเต สญฺจริตฺเตน สาทิสาฯ|
    stand |สญฺจริตฺตสมุฏฺฐานํ นิฏฺฐิตํฯ|
  block |๔ สมนุภาสนาสมุฏฺฐานํ|
    count |๒๖๑|
      block |เภทานุวตฺตทุพฺพจ ทูสทุฏฺฐุลฺลทิฏฺฐิ จ|
      block |ฉนฺทํ อุชฺชคฺฆิกา ทฺเว จ ทฺเว จ สทฺทา น พฺยาหเรฯ|
      block |ฉมา นีจาสเน ฐานํ ปจฺฉโต อุปฺปเถน จ|
      block |วชฺชานุวตฺติคหณา โอสาเร ปจฺจาจิกฺขนาฯ|
      block |กิสฺมิํ สํสฏฺฐา ทฺเว วธิ วิสิพฺเพ ทุกฺขิตาย จ|
      block |ปุน สํสฏฺฐา น วูปสเม อารามญฺจ ปวารณาฯ|
      block |อนฺวทฺธํ สห ชีวินิํ ทฺเว จีวรํ อนุพนฺธนา|
      block |สตฺตติํส อิเม ธมฺมา กายวาจาย จิตฺตโตฯ|
      block |สพฺเพ เอกสมุฏฺฐานา สมนุภาสนา ยถาฯ|
    stand |สมนุภาสนาสมุฏฺฐานํ นิฏฺฐิตํฯ|
  block |๕ กถินสมุฏฺฐานํ|
    count |๒๖๒|
      block |อุพฺภตํ กถินํ ตีณิ ปฐมํ ปตฺตเภสชฺชํ|
      block |อจฺเจกํ จาปิ สาสงฺกํ ปกฺกมนฺเตน วา ทุเวฯ|
      block |อุปสฺสยํ ปรมฺปรา อนติริตฺตํ นิมนฺตนา|
      block |วิกปฺปํ รญฺโญ วิกาเล โวสาสารญฺญเกน จฯ|
      block |อุสฺสยาสนฺนิจยญฺจ ปุเร ปจฺฉา วิกาเล จ|
      block |ปญฺจาหิกา สงฺกมนี ทฺเวปิ อาวสเถน จฯ|
      block |ปสาเข อาสเน เจว ติํส เอกูนกา อิเม|
      block |กายวาจา น จ จิตฺตา ตีหิ ทฺวาเรหิ ชายเรฯ|
      block |ทฺวิสมุฏฺฐานิกา สพฺเพ กถิเนน สหาสมาฯ|
    stand |กถินสมุฏฺฐานํ นิฏฺฐิตํฯ|
  block |๖ เอฬกโลมสมุฏฺฐานํ|
    count |๒๖๓|
      block |เอฬกโลมา ทฺเว เสยฺยา อาหจฺจ ปิณฺฑโภชนํ|
      block |คณวิกาลสนฺนิธิ ทนฺตโปเนน เจลกาฯ|
      block |อุยฺยุตฺตํ เสนํ อุยฺโยธิ สุรา โอเรน นฺหายนา|
      block |ทุพฺพณฺเณ ทฺเว เทสนิกา ลสุณุปติฏฺเฐ นจฺจนาฯ|
      block |นฺหานมตฺถรณํ เสยฺยา อนฺโตรฏฺเฐ ตถา พหิ|
      block |อนฺโตวสฺสํ จิตฺตาคารํ อาสนฺทิ สุตฺตกนฺตนาฯ|
      block |เวยฺยาวจฺจํ สหตฺถา จ อภิกฺขุกาวาเสน จ|
      block |ฉตฺตํ ยานญฺจ สงฺฆาณิํ อลงฺการํ คนฺธวาสิตํฯ|
      block |ภิกฺขุนี สิกฺขมานา จ สามเณรี คิหินิยา|
      block |อสํกจฺจิกา อาปตฺติ จตฺตารีสา จตุตฺตริฯ|
      block |กาเยน น วาจาจิตฺเตน กายจิตฺเตน น วาจโต|
      block |ทฺวิสมุฏฺฐานิกา สพฺเพ สมา เอฬกโลมิกาติฯ|
    stand |เอฬกโลมสมุฏฺฐานํ นิฏฺฐิตํฯ|
  block |๗ ปทโสธมฺมสมุฏฺฐานํ|
    count |๒๖๔|
      block |ปทญฺญตฺร อสมฺมตา ตถา อตฺถงฺคเตน จ|
      block |ติรจฺฉานวิชฺชา ทฺเว วุตฺตา อโนกาโส จ ปุจฺฉนาฯ|
      block |สตฺต สิกฺขาปทา เอเต วาจา น กายจิตฺตโต|
      block |วาจาจิตฺเตน ชายนฺติ น ตุ กาเยน ชายเรฯ|
      block |ทฺวิสมุฏฺฐานิกา สพฺเพ ปทโสธมฺมสทิสาฯ|
    stand |ปทโสธมฺมสมุฏฺฐานํ นิฏฺฐิตํฯ|
  block |๘ อทฺธานสมุฏฺฐานํ|
    count |๒๖๕|
      block |อทฺธานนาวํ ปณีตํ มาตุคาเมน สํหเร|
      block |ธญฺญํ นิมนฺติตา เจว อฏฺฐ จ ปาฏิเทสนีฯ|
      block |สิกฺขา ปนฺนรส เอเต กายา น วาจา น มนา|
      block |กายวาจาหิ ชายนฺติ น เต จิตฺเตน ชายเรฯ|
      block |กายจิตฺเตน ชายนฺติ น เต ชายนฺติ วาจโต|
      block |กายวาจาหิ จิตฺเตน สมุฏฺฐานา จตุพฺพิธาฯ|
      block |ปญฺญตฺตา พุทฺธญาเณน อทฺธาเนน สหา สมา ฯ|
    stand |อทฺธานสมุฏฺฐานํ นิฏฺฐิตํฯ|
  block |๙ เถยฺยสตฺถสมุฏฺฐานํ|
    count |๒๖๖|
      block |เถยฺยสตฺถํ อุปสฺสุติ สูปวิญฺญาปเนน จ|
      block |รตฺติฉนฺนญฺจ โอกาสํ เอเต พฺยูเหน สตฺตมาฯ|
      block |กายจิตฺเตน ชายนฺติ น เต ชายนฺติ วาจโต|
      block |ตีหิ ทฺวาเรหิ ชายนฺติ ทฺวิสมุฏฺฐานิกา อิเมฯ|
      block |เถยฺยสตฺถสมุฏฺฐานา เทสิตาทิจฺจพนฺธุนาฯ|
    stand |เถยฺยสตฺถสมุฏฺฐานํ นิฏฺฐิตํฯ|
  block |๑๐ ธมฺมเทสนาสมุฏฺฐานํ|
    count |๒๖๗|
      block |ฉตฺตปาณิสฺส สทฺธมฺมํ น เทเสนฺติ ตถาคตา|
      block |เอวเมว ทณฺฑปาณิสฺส สตฺถอาวุธปาณินํฯ|
      block |ปาทุกุปาหนา ยานํ เสยฺยปลฺลตฺถิกาย จ|
      block |เวฐิโตคุณฺฐิโต เจว เอกาทสมนูนกาฯ|
      block |วาจาจิตฺเตน ชายนฺติ น เต ชายนฺติ กายโต|
      block |สพฺเพ เอกสมุฏฺฐานา สมกา ธมฺมเทสเนฯ|
    stand |ธมฺมเทสนาสมุฏฺฐานํ นิฏฺฐิตํฯ|
  block |๑๑ ภูตาโรจนสมุฏฺฐานํ|
    count |๒๖๘|
      block |ภูตํ กาเยน ชายติ น วาจา น จ จิตฺตโต|
      block |วาจโต จ สมุฏฺฐาติ น กายา น จ จิตฺตโตฯ|
      block |กายวาจาย ชายติ น ตุ ชายติ จิตฺตโต|
      block |ภูตาโรจนกา นาม ตีหิ ฐาเนหิ ชายติฯ|
    stand |ภูตาโรจนสมุฏฺฐานํ นิฏฺฐิตํฯ|
  block |๑๒ โจริวุฏฺฐาปนสมุฏฺฐานํ|
    count |๒๖๙|
      block |โจรี วาจาย จิตฺเตน น ตํ ชายติ กายโต|
      block |ชายติ ตีหิ ทฺวาเรหิ โจริวุฏฺฐาปนํ อิทํ|
      block |อกตํ ทฺวิสมุฏฺฐานํ ธมฺมราเชน ภาสิตํ ฯ|
    stand |โจริวุฏฺฐาปนสมุฏฺฐานํ นิฏฺฐิตํฯ|
  block |๑๓ อนนุญฺญาตสมุฏฺฐานํ|
    count |๒๗๐|
      block |อนนุญฺญาตํ วาจาย น กายา น จ จิตฺตโต|
      block |ชายติ กายวาจาย น ตํ ชายติ จิตฺตโตฯ|
      block |ชายติ วาจาจิตฺเตน น ตํ ชายติ กายโต|
      block |ชายติ ตีหิ ทฺวาเรหิ อกตํ จตุฐานิกํฯ|
      block |สมุฏฺฐานญฺหิ สงฺเขปํ ทส ตีณิ สุเทสิตํ|
      block |อสมฺโมหกรํ ฐานํ เนตฺติธมฺมานุโลมิกํ|
      block |ธารยนฺโต อิมํ วิญฺญู สมุฏฺฐาเน น มุยฺหตีติฯ|
    stand |อนนุญฺญาตสมุฏฺฐานํ นิฏฺฐิตํฯ|
    stand |สมุฏฺฐานสีสสงฺเขโป นิฏฺฐิโตฯ|
