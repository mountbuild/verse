block |คาถาสงฺคณิกํ|
  block |๑ สตฺตนคเรสุ ปญฺญตฺตสิกฺขาปทํ|
    count |๓๓๕|
      block |เอกํสํ จีวรํ กตฺวา ปคฺคณฺหิตฺวาน อญฺชลิํ|
      block |อาสีสมานรูโปว กิสฺส ตฺวํ อิธ มาคโตฯ|
      block |ทฺวีสุ วินเยสุ เย ปญฺญตฺตา|
      block |อุทฺเทสํ อาคจฺฉนฺติ อุโปสเถสุ|
      block |กติ เต สิกฺขาปทา โหนฺติ|
      block |กติสุ นคเรสุ ปญฺญตฺตาฯ|
      block |ภทฺทโก เต อุมฺมงฺโค โยนิโส ปริปุจฺฉสิ|
      block |ตคฺฆ เต อหมกฺขิสฺสํ ยถาสิ กุสโล ตถาฯ|
      block |ทฺวีสุ วินเยสุ เย ปญฺญตฺตา|
      block |อุทฺเทสํ อาคจฺฉนฺติ อุโปสเถสุ|
      block |อฑฺฒุฑฺฒสตานิ เต โหนฺติ|
      block |สตฺตสุ นคเรสุ ปญฺญตฺตาฯ|
      block |กตเมสุ สตฺตสุ นคเรสุ ปญฺญตฺตา|
      block |อิงฺฆ เม ตฺวํ พฺยากร นํ|
      block |ตํ วจนปถํ นิสามยิตฺวา|
      block |ปฏิปชฺเชม หิตาย โน สิยาฯ|
      block |เวสาลิยํ ราชคเห สาวตฺถิยญฺจ อาฬวิยํ|
      block |โกสมฺพิยญฺจ สกฺเกสุ ภคฺเคสุ เจว ปญฺญตฺตาฯ|
      block |กติ เวสาลิยํ ปญฺญตฺตา กติ ราชคเห กตา|
      block |สาวตฺถิยํ กติ โหนฺติ กติ อาฬวิยํ กตาฯ|
      block |กติ โกสมฺพิยํ ปญฺญตฺตา กติ สกฺเกสุ วุจฺจนฺติ|
      block |กติ ภคฺเคสุ ปญฺญตฺตา ตํ เม อกฺขาหิ ปุจฺฉิโตฯ|
      block |ทส เวสาลิยํ ปญฺญตฺตา เอกวีส ราชคเห กตา|
      block |ฉอูน ตีณิสตานิ สพฺเพ สาวตฺถิยํ กตาฯ|
      block |ฉ อาฬวิยํ ปญฺญตฺตา อฏฺฐ โกสมฺพิยํ กตา|
      block |อฏฺฐ สกฺเกสุ วุจฺจนฺติ ตโย ภคฺเคสุ ปญฺญตฺตาฯ|
      block |เย เวสาลิยํ ปญฺญตฺตา เต สุโณหิ ยถาตถํ|
      block |เมถุนวิคฺคหุตฺตริ อติเรกญฺจ กาฬกํฯ|
      block |ภูตํ ปรมฺปรภตฺตํ ทนฺตโปเนน อเจลโก|
      block |ภิกฺขุนีสุ จ อกฺโกโส ทเสเต เวสาลิยํ กตาฯ|
      block |เย ราชคเห ปญฺญตฺตา เต สุโณหิ ยถาตถํ|
      block |อทินฺนาทานํ ราชคเห ทฺเว อนุทฺธํสนา ทฺเวปิ จ เภทาฯ|
      block |อนฺตรวาสกํ รูปิยํ สุตฺตํ อุชฺฌาปเนน จ ปาจิตปิณฺฑํ|
      block |คณโภชนํ วิกาเล จ จาริตฺตํ นหานํ อูนวีสติฯ|
      block |จีวรํ ทตฺวา โวสาสนฺติ เอเต ราชคเห กตา|
      block |คิรคฺคจริยา ตตฺเถว ฉนฺททาเนน เอกวีสติฯ|
      block |เย สาวตฺถิยํ ปญฺญตฺตา เต สุโณหิ ยถาตถํ|
      block |ปาราชิกานิ จตฺตาริ สงฺฆาทิเสสา ภวนฺติ โสฬสฯ|
      block |อนิยตา จ ทฺเว โหนฺติ นิสฺสคฺคิยา จตุวีสติ|
      block |ฉปญฺญาสสตญฺเจว ขุทฺทกานิ ปวุจฺจนฺติฯ|
      block |ทสเยว จ คารยฺหา ทฺเวสตฺตติ จ เสขิยา|
      block |ฉอูน ตีณิสตานิ สพฺเพ สาวตฺถิยํ กตาฯ|
      block |เย อาฬวิยํ ปญฺญตฺตา เต สุโณหิ ยถาตถํ|
      block |กุฏิโกสิยเสยฺยา จ ขณเน คจฺฉ เทวเต|
      block |สปฺปาณกญฺจ สิญฺจนฺติ ฉ เอเต อาฬวิยํ กตาฯ|
      block |เย โกสมฺพิยํ ปญฺญตฺตา เต สุโณหิ ยถาตถํ|
      block |มหาวิหาโร โทวจสฺสํ อญฺญํ ทฺวารํ สุราย จ|
      block |อนาทริยํ สหธมฺโม ปโยปาเนน อฏฺฐมํฯ|
      block |เย สกฺเกสุ ปญฺญตฺตา เต สุโณหิ ยถาตถํ|
      block |เอฬกโลมานิ ปตฺโต จ โอวาโท เจว เภสชฺชํฯ|
      block |สูจิ อารญฺญิโก เจว อฏฺเฐเต กาปิลวตฺถเว|
      block |อุทกสุทฺธิยา โอวาโท ภิกฺขุนีสุ ปวุจฺจนฺติฯ|
      block |เย ภคฺเคสุ ปญฺญตฺตา เต สุโณหิ ยถาตถํ|
      block |สมาทหิตฺวา วิสิพฺเพนฺติ สามิเสน สสิตฺถกํฯ|
      block |ปาราชิกานิ จตฺตาริ สงฺฆาทิเสสานิ ภวนฺติ|
      block |สตฺต จ นิสฺสคฺคิยานิ อฏฺฐ ทฺวตฺติํส ขุทฺทกาฯ|
      block |ทฺเว คารยฺหา ตโย เสกฺขา ฉปฺปญฺญาส สิกฺขาปทา|
      block |ฉสุ นคเรสุ ปญฺญตฺตา พุทฺเธนาทิจฺจพนฺธุนาฯ|
      block |ฉอูน ตีณิสตานิ สพฺเพ สาวตฺถิยํ กตา|
      block |การุณิเกน พุทฺเธน โคตเมน ยสสฺสินาฯ|
  block |๒ จตุวิปตฺติํ|
    count |๓๓๖|
      block |ยํ ตํ ปุจฺฉิมฺห อกิตฺตยิ โน|
      block |ตํ ตํ พฺยากตํ อนญฺญถา|
      block |อญฺญํ ตํ ปุจฺฉามิ ตทิงฺฆ พฺรูหิ|
      block |ครุก ลหุกญฺจาปิ สาวเสสํ|
      block |อนวเสสํ ทุฏฺฐุลฺลญฺจ อทุฏฺฐุลฺลํ|
      block |เย จ ยาวตติยกาฯ|
      block |สาธารณํ อสาธารณํ|
      block |วิภตฺติโย จ เยหิ สมเถหิ สมฺมนฺติ|
      block |สพฺพานิเปตานิ วิยากโรหิ|
      block |หนฺท วากฺยํ สุโณม เตฯ|
      block |เอกติํสา เย ครุกา อฏฺเฐตฺถ อนวเสสา|
      block |เย ครุกา เต ทุฏฺฐุลฺลา เย ทุฏฺฐุลฺลา สา สีลวิปตฺติ|
      block |ปาราชิกํ สงฺฆาทิเสโส สีลวิปตฺตีติ วุจฺจติฯ|
      block |ถุลฺลจฺจยํ ปาจิตฺติยา ปาฏิเทสนียํ ทุกฺกฏํ|
      block |ทุพฺภาสิตํ โย จายํ อกฺโกสติ หสาธิปฺปาโย|
      block |อยํ สา อาจารวิปตฺติสมฺมตาฯ|
      block |วิปรีตทิฏฺฐิํ คณฺหนฺติ อสทฺธมฺเมหิ ปุรกฺขตา|
      block |อพฺภาจิกฺขนฺติ สมฺพุทฺธํ ทุปฺปญฺญา โมหปารุตา|
      block |อยํ สา ทิฏฺฐิวิปตฺติสมฺมตาฯ|
      block |เอกาทส ยาวตติยกา เต สุโณหิ ยถาตถํ|
      block |อุกฺขิตฺตานุวตฺติกา อฏฺฐ ยาวตติยกา|
      block |อริฏฺโฐ จณฺฑกาฬี จ อิเม เต ยาวตติยกาฯ|
      block |กติ ชานนฺติ ปญฺญตฺตา พุทฺเธนาทิจฺจพนฺธุนาฯ|
      block |โสทส ชานนฺติ ปญฺญตฺตา พุทฺเธนาทิจฺจพนฺธุนาฯ|
    block |อาชีวเหตุ อาชีวการณา ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ อาชีวเหตุ อาชีวการณา สญฺจริตฺตํ สมาปชฺชติ อาชีวเหตุ อาชีวการณา โย เต วิหาเร วสติ โส ภิกฺขุ อรหาติ ภณติ อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติฯ อยํ สา อาชีววิปตฺติ สมฺมตาฯ|
  block |๓ เฉทนกาทิ|
    count |๓๓๗|, |กติ เฉทนกานิ กติ เภทนกานิ กติ อุทฺทาลนกานิ กติ อนญฺญปาจิตฺติยานิ กติ ภิกฺขุสมฺมุติโย กติ สามีจิโย กติ ปรมานิ|
    block |ฉ เฉทนกานิฯ เอกํ เภทนกํฯ เอกํ อุทฺทาลนกํฯ จตฺตาริ อนญฺญปาจิตฺติยานิฯ จตสฺโส ภิกฺขุสมฺมุติโยฯ สตฺต สามีจิโยฯ จุทฺทส ปรมานิฯ|
  block |๔ อสาธารณาทิ|
    count |๓๓๘|
      block |วีสํ ทฺเว สตานิ ภิกฺขูนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุ|
      block |ตีณิ สตานิ จตฺตาริ ภิกฺขุนีนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุฯ|
      block |ฉจตฺตารีสา ภิกฺขูนํ ภิกฺขุนีหิ อสาธารณา|
      block |สตํ ติํสา จ ภิกฺขุนีนํ ภิกฺขูหิ อสาธารณาฯ|
      block |สตํ สตฺตติ ฉจฺเจว อุภินฺนํ อสาธารณา|
      block |สตํ สตฺตติ จตฺตาริ อุภินฺนํ สมสิกฺขตาฯ|
      block |วีสํ ทฺเว สตานิ ภิกฺขูนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุ|
      block |เต สุโณหิ ยถาตถํฯ|
      block |ปาราชิกานิ จตฺตาริ สงฺฆาทิเสสานิ ภวนฺติ เตรส|
      block |อนิยตา ทฺเว โหนฺติฯ|
      block |นิสฺสคฺคิยานิ ติํเสว ทฺเวนวุติ จ ขุทฺทกา|
      block |จตฺตาโร ปาฏิเทสนียา ปญฺจสตฺตติ เสขิยาฯ|
      block |วีสํ ทฺเว สตานิ จิเม โหนฺติ ภิกฺขูนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุฯ|
      block |ตีณิ สตานิ จตฺตาริ ภิกฺขุนีนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุ เต สุโณหิ ยถาตถํฯ|
      block |ปาราชิกานิ อฏฺฐ สงฺฆาทิเสสานิ ภวนฺติ สตฺตรส|
      block |นิสฺสคฺคิยานิ ติํเสว สตํ สฏฺฐิ ฉ เจว ขุทฺทกานิ ปวุจฺจนฺติฯ|
      block |อฏฺฐ ปาฏิเทสนียา ปญฺจสตฺตติ เสขิยา|
      block |ตีณิ สตานิ จตฺตาริ จิเม โหนฺติ ภิกฺขุนีนํ สิกฺขาปทานิ|
      block |อุทฺเทสํ อาคจฺฉนฺติ อุโปสเถสุฯ|
      block |ฉจตฺตารีสา ภิกฺขูนํ ภิกฺขุนีหิ อสาธารณา|
      block |เต สุโณหิ ยถาตถํฯ|
      block |สงฺฆาทิเสสา ทฺเว อนิยเตหิ อฏฺฐ|
      block |นิสฺสคฺคิยานิ ทฺวาทส เตหิ เต โหนฺติ วีสติฯ|
      block |ทฺเววีสติ ขุทฺทกา จตุโร ปาฏิเทสนียา|
      block |ฉจตฺตารีสา จิเม โหนฺติ ภิกฺขูนํ ภิกฺขุนีหิ อสาธารณาฯ|
      block |สตํ ติํสา จ ภิกฺขุนีนํ ภิกฺขูหิ อสาธารณา|
      block |เต สุโณหิ ยถาตถํฯ|
      block |ปาราชิกานิ จตฺตาริ สงฺฆมฺหา ทส นิสฺสเร|
      block |นิสฺสคฺคิยานิ ทฺวาทส ฉนฺนวุติ จ ขุทฺทกา|
      block |อฏฺฐ ปาฏิเทสนียาฯ|
      block |สตํ ติํสา จิเม โหนฺติ ภิกฺขุนีนํ ภิกฺขูหิ อสาธารณา|
      block |สตํ สตฺตติ ฉจฺเจว อุภินฺนํ อสาธารณา|
      block |เต สุโณหิ ยถาตถํฯ|
      block |ปาราชิกานิ จตฺตาริ สงฺฆาทิเสสานิ ภวนฺติ โสฬส|
      block |อนิยตา ทฺเว โหนฺติ นิสฺสคฺคิยานิ จตุวีสติ|
      block |สตํ อฏฺฐารสา เจว ขุทฺทกานิ ปวุจฺจนฺติ|
      block |ทฺวาทส ปาฏิเทสนียาฯ|
      block |สตํ สตฺตติ ฉจฺเจวิเม โหนฺติ อุภินฺนํ อสาธารณา|
      block |สตํ สตฺตติ จตฺตาริ อุภินฺนํ สมสิกฺขตา|
      block |เต สุโณหิ ยถาตถํฯ|
      block |ปาราชิกานิ จตฺตาริ สงฺฆาทิเสสานิ ภวนฺติ สตฺต|
      block |นิสฺสคฺคิยานิ อฏฺฐารส สมสตฺตติ ขุทฺทกา|
      block |ปญฺจสตฺตติ เสขิยานิฯ|
      block |สตํ สตฺตติ จตฺตาริ จิเม โหนฺติ อุภินฺนํ สมสิกฺขตา|
      block |อฏฺเฐ ปาราชิกา เย ทุราสทา ตาลวตฺถุสมูปมาฯ|
      block |ปณฺฑุปลาโส ปุถุสิลา สีสจฺฉินฺโนว โส นโร|
      block |ตาโลว มตฺถกจฺฉินฺโน อวิรุฬฺหี ภวนฺติ เตฯ|
      block |เตวีสติ สงฺฆาทิเสสา ทฺเว อนิยตา|
      block |ทฺเว จตฺตารีส นิสฺสคฺคิยา|
      block |อฏฺฐาสีติสตํ ปาจิตฺติยา ทฺวาทส ปาฏิเทสนียาฯ|
      block |ปญฺจสตฺตติ เสขิยา ตีหิ สมเถหิ สมฺมนฺติ|
      block |สมฺมุขา จ ปฏิญฺญาย ติณวตฺถารเกน จฯ|
      block |ทฺเว อุโปสถา ทฺเว ปวารณา|
      block |จตฺตาริ กมฺมานิ ชิเนน เทสิตา|
      block |ปญฺเจว อุทฺเทสา จตุโร ภวนฺติ|
      block |อนญฺญถา อาปตฺติกฺขนฺธา จ ภวนฺติ สตฺตฯ|
      block |อธิกรณานิ จตฺตาริ สตฺตหิ สมเถหิ สมฺมนฺติ|
      block |ทฺวีหิ จตูหิ ตีหิ กิจฺจํ เอเกน สมฺมติฯ|
  block |๕ ปาราชิกาทิอาปตฺติ|
    count |๓๓๙|
      block |ปาราชิกนฺติ ยํ วุตฺตํ ตํ สุโณหิ ยถาตถํ|
      block |จุโต ปรทฺโธ ภฏฺโฐ จ สทฺธมฺมา หิ นิรงฺกโต|
      block |สํวาโสปิ ตหิํ นตฺถิ เตเนตํ อิติ วุจฺจติฯ|
      block |สงฺฆาทิเสโสติ ยํ วุตฺตํ ตํ สุโณหิ ยถาตถํ|
      block |สงฺโฆว เทติ ปริวาสํ มูลาย ปฏิกสฺสติ|
      block |มานตฺตํ เทติ อพฺเภติ เตเนตํ อิติ วุจฺจติฯ|
      block |อนิยโตติ ยํ วุตฺตํ ตํ สุโณหิ ยถาตถํ|
      block |อนิยโต น นิยโต อเนกํสิกตํ ปทํ|
      block |ติณฺณมญฺญตรํ ฐานํ อนิยโตติ ปวุจฺจติฯ|
      block |ถุลฺลจฺจยนฺติ ยํ วุตฺตํ ตํ สุโณหิ ยถาตถํ|
      block |เอกสฺส มูเล โย เทเสติ โย จ ตํ ปฏิคณฺหติ|
      block |อจฺจโย เตน สโม นตฺถิ เตเนตํ อิติ วุจฺจติฯ|
      block |นิสฺสคฺคิยนฺติ ยํ วุตฺตํ ตํ สุโณหิ ยถาตถํ|
      block |สงฺฆมชฺเฌ คณมชฺเฌ เอกสฺเสว จ เอกโต|
      block |นิสฺสชฺชิตฺวาน เทเสติ เตเนตํ อิติ วุจฺจติฯ|
      block |ปาจิตฺติยนฺติ ยํ วุตฺตํ ตํ สุโณหิ ยถาตถํ|
      block |ปาเตติ กุสลํ ธมฺมํ อริยมคฺคํ อปรชฺฌติ|
      block |จิตฺตสํโมหนฏฺฐานํ เตเนตํ อิติ วุจฺจติฯ|
      block |ปาฏิเทสนียนฺติ ยํ วุตฺตํ ตํ สุโณหิ ยถาตถํ|
      block |ภิกฺขุ อญฺญาตโก สนฺโต กิจฺฉา ลทฺธาย โภชนํ|
      block |สามํ คเหตฺวา ภุญฺเชยฺย คารยฺหนฺติ ปวุจฺจติฯ|
      block |นิมนฺตนาสุ ภุญฺชนฺตา ฉนฺทาย โวสาสติ ตตฺถ ภิกฺขุนิํ|
      block |อนิวาเรตฺวา ตหิํ ภุญฺเช คารยฺหนฺติ ปวุจฺจติฯ|
      block |สทฺธาจิตฺตํ กุลํ คนฺตฺวา อปฺปโภคํ อนาฬิยํ|
      block |อคิลาโน ตหิํ ภุญฺเช คารยฺหนฺติ ปวุจฺจติฯ|
      block |โย เจ อรญฺเญ วิหรนฺโต สาสงฺเก สภยานเก|
      block |อวิทิตํ ตหิํ ภุญฺเช คารยฺหนฺติ ปวุจฺจติฯ|
      block |ภิกฺขุนี อญฺญาติกา สนฺตา ยํ ปเรสํ มมายิตํ|
      block |สปฺปิ เตลํ มธุํ ผาณิตํ มจฺฉมํสํ อโถ ขีรํ|
      block |ทธิํ สยํ วิญฺญาเปยฺย ภิกฺขุนี คารยฺหปตฺตา สุคตสฺส สาสเนฯ|
      block |ทุกฺกฏนฺติ ยํ วุตฺตํ ตํ สุโณหิ ยถาตถํ|
      block |อปรทฺธํ วิรทฺธญฺจ ขลิตํ ยญฺจ ทุกฺกฏํฯ|
      block |ยํ มนุสฺโส กเร ปาปํ อาวิ วา ยทิ วา รโห|
      block |ทุกฺกฏนฺติ ปเวเทนฺติ เตเนตํ อิติ วุจฺจติฯ|
      block |ทุพฺภาสิตนฺติ ยํ วุตฺตํ ตํ สุโณหิ ยถาตถํ|
      block |ทุพฺภาสิตํ ทุราภฏฺฐํ สํกิลิฏฺฐญฺจ ยํ ปทํ|
      block |ยญฺจ วิญฺญู ครหนฺติ เตเนตํ อิติ วุจฺจติฯ|
      block |เสขิยนฺติ ยํ วุตฺตํ ตํ สุโณหิ ยถาตถํ|
      block |เสกฺขสฺส สิกฺขมานสฺส อุชุมคฺคานุสาริโนฯ|
      block |อาทิ เจตํ จรณญฺจ มุขํ สญฺญมสํวโร|
      block |สิกฺขา เอตาทิสี นตฺถิ เตเนตํ อิติ วุจฺจติฯ|
      block |ฉนฺนมติวสฺสติ วิวฏํ นาติวสฺสติ|
      block |ตสฺมา ฉนฺนํ วิวเรถ เอวํ ตํ นาติวสฺสติฯ|
      block |คติ มิคานํ ปวนํ อากาโส ปกฺขินํ คติ|
      block |วิภโว คติ ธมฺมานํ นิพฺพานํ อรหโต คตีติฯ|
      block |สตฺตนคเรสุ ปญฺญตฺตา วิปตฺติ จตุโรปิ จ|
      block |ภิกฺขูนํ ภิกฺขุนีนญฺจ สาธารณา อสาธารณา|
      block |สาสนํ อนุคฺคหาย คาถาสงฺคณิกํ อิทนฺติฯ|
    stand |คาถาสงฺคณิกํฯ|
    stand |ตสฺสุทฺทานํ|
    stand |คาถาสงฺคณิกํ นิฏฺฐิตํฯ|
