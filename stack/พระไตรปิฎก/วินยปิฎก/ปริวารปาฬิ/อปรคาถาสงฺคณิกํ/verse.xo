block |อปรคาถาสงฺคณิกํ|
  block |๑ โจทนาทิปุจฺฉาวิสฺสชฺชนา|
    count |๓๕๙|
      block |โจทนา กิมตฺถาย สารณา กิสฺส การณา|
      block |สงฺโฆ กิมตฺถาย มติกมฺมํ ปน กิสฺส การณาฯ|
      block |โจทนา สารณตฺถาย นิคฺคหตฺถาย สารณา|
      block |สงฺโฆ ปริคฺคหตฺถาย มติกมฺมํ ปน ปาฏิเยกฺกํฯ|
      block |มา โข ตุริโต อภณิ มา โข จณฺฑิกโต ภณิ|
      block |มา โข ปฏิฆํ ชนยิ สเจ อนุวิชฺชโก ตุวํฯ|
      block |มา โข สหสา อภณิ กถํ วิคฺคาหิกํ อนตฺถสํหิตํ|
      block |สุตฺเต วินเย อนุโลเม ปญฺญตฺเต อนุโลมิเกฯ|
      block |อนุโยควตฺตํ นิสามย กุสเลน พุทฺธิมตา กตํ|
      block |สุวุตฺตํ สิกฺขาปทานุโลมิกํ คติํ น นาเสนฺโต สมฺปรายิกํ|
      block |หิเตสี อนุยุญฺชสฺสุ กาเลนตฺถูปสํหิตํฯ|
      block |จุทิตสฺส จ โจทกสฺส จ|
      block |สหสา โวหารํ มา ปธาเรสิ|
      block |โจทโก อาห อาปนฺโนติ|
      block |จุทิตโก อาห อนาปนฺโนติฯ|
      block |อุโภ อนุกฺขิปนฺโต ปฏิญฺญานุสนฺธิเตน การเย|
      block |ปฏิญฺญา ลชฺชีสุ กตา อลชฺชีสุ เอวํ น วิชฺชติ|
      block |พหุมฺปิ อลชฺชี ภาเสยฺย วตฺตานุสนฺธิเตน การเยฯ|
      block |อลชฺชี กีทิโส โหติ ปฏิญฺญา ยสฺส น รูหติ|
      block |เอตญฺจ ตาหํ ปุจฺฉามิ กีทิโส วุจฺจติ อลชฺชี ปุคฺคโลฯ|
      block |สญฺจิจฺจ อาปตฺติํ อาปชฺชติ อาปตฺติํ ปริคูหติ|
      block |อคติคมนญฺจ คจฺฉติ เอทิโส วุจฺจติ อลชฺชีปุคฺคโลฯ|
      block |สจฺจํ อหมฺปิ ชานามิ เอทิโส วุจฺจติ อลชฺชีปุคฺคโล|
      block |อญฺญญฺจ ตาหํ ปุจฺฉามิ กีทิโส วุจฺจติ ลชฺชีปุคฺคโลฯ|
      block |สญฺจิจฺจ อาปตฺติํ นาปชฺชติ อาปตฺติํ น ปริคูหติ|
      block |อคติคมนํ น คจฺฉติ เอทิโส วุจฺจติ ลชฺชีปุคฺคโลฯ|
      block |สจฺจํ อหมฺปิ ชานามิ เอทิโส วุจฺจติ ลชฺชีปุคฺคโล|
      block |อญฺญญฺจ ตาหํ ปุจฺฉามิ กีทิโส วุจฺจติ อธมฺมโจทโกฯ|
      block |อกาเล โจเทติ อภูเตน|
      block |ผรุเสน อนตฺถสํหิเตน|
      block |โทสนฺตโร โจเทติ โน เมตฺตาจิตฺโต|
      block |เอทิโส วุจฺจติ อธมฺมโจทโกฯ|
      block |สจฺจํ อหมฺปิ ชานามิ เอทิโส วุจฺจติ อธมฺมโจทโก|
      block |อญฺญญฺจ ตาหํ ปุจฺฉามิ กีทิโส วุจฺจติ ธมฺมโจทโกฯ|
      block |กาเลน โจเทติ ภูเตน สณฺเหน อตฺถสํหิเตน|
      block |เมตฺตาจิตฺโต โจเทติ โน โทสนฺตโร|
      block |เอทิโส วุจฺจติ ธมฺมโจทโกฯ|
      block |สจฺจํ อหมฺปิ ชานามิ เอทิโส วุจฺจติ ธมฺมโจทโก|
      block |อญฺญญฺจ ตาหํ ปุจฺฉามิ กีทิโส วุจฺจติ พาลโจทโกฯ|
      block |ปุพฺพาปรํ น ชานาติ ปุพฺพาปรสฺส อโกวิโท|
      block |อนุสนฺธิวจนปถํ น ชานาติ|
      block |อนุสนฺธิวจนปถสฺส อโกวิโท|
      block |เอทิโส วุจฺจติ พาลโจทโกฯ|
      block |สจฺจํ อหมฺปิ ชานามิ เอทิโส วุจฺจติ พาลโจทโก|
      block |อญฺญญฺจ ตาหํ ปุจฺฉามิ กีทิโส วุจฺจติ ปณฺฑิตโจทโกฯ|
      block |ปุพฺพาปรมฺปิ ชานาติ ปุพฺพาปรสฺส โกวิโท|
      block |อนุสนฺธิวจนปถํ ชานาติ อนุสนฺธิวจนปถสฺส โกวิโท|
      block |เอทิโส วุจฺจติ ปณฺฑิตโจทโกฯ|
      block |สจฺจํ อหมฺปิ ชานามิ เอทิโส วุจฺจติ ปณฺฑิตโจทโก|
      block |อญฺญญฺจ ตาหํ ปุจฺฉามิ โจทนา กินฺติ วุจฺจติฯ|
      block |สีลวิปตฺติยา โจเทติ อโถ อาจารทิฏฺฐิยา|
      block |อาชีเวนปิ โจเทติ โจทนา เตน วุจฺจตีติฯ|
    stand |อปรํ คาถาสงฺคณิกํ นิฏฺฐิตํฯ|
