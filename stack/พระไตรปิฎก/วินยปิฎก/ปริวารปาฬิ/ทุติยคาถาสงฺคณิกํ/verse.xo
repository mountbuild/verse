block |ทุติยคาถาสงฺคณิกํ|
  block |๑ กายิกาทิอาปตฺติ|
    count |๔๗๔|, |กติ อาปตฺติโย กายิกา กติ วาจสิกา กตาฯ|
    block
      block |ฉาเทนฺตสฺส กติ อาปตฺติโย กติ สํสคฺคปจฺจยาฯ|
      block |ฉาปตฺติโย กายิกา ฉ วาจสิกา กตา|
      block |ฉาเทนฺตสฺส ติสฺโส อาปตฺติโย ปญฺจ สํสคฺคปจฺจยาฯ|
      block |อรุณุคฺเค กติ อาปตฺติโย กติ ยาวตติยกา|
      block |กเตตฺถ อฏฺฐ วตฺถุกา กติหิ สพฺพสงฺคโหฯ|
      block |อรุณุคฺเค ติสฺโส อาปตฺติโย ทฺเว ยาวตติยกา|
      block |เอเกตฺถ อฏฺฐ วตฺถุกา เอเกน สพฺพสงฺคโหฯ|
      block |วินยสฺส กติ มูลานิ ยานิ พุทฺเธน ปญฺญตฺตา|
      block |วินยครุกา กติ วุตฺตา ทุฏฺฐุลฺลจฺฉาทนา กติฯ|
      block |วินยสฺส ทฺเว มูลานิ ยานิ พุทฺเธน ปญฺญตฺตา|
      block |วินยครุกา ทฺเว วุตฺตา ทฺเว ทุฏฺฐุลฺลจฺฉาทนาฯ|
      block |คามนฺตเร กติ อาปตฺติโย กติ นทิปารปจฺจยา|
      block |กติมํเสสุ ถุลฺลจฺจยํ กติมํเสสุ ทุกฺกฏํฯ|
      block |คามนฺตเร จตสฺโส อาปตฺติโย จตสฺโส นทิปารปจฺจยา|
      block |เอกมํเส ถุลฺลจฺจยํ นวมํเสสุ ทุกฺกฏํฯ|
      block |กติ วาจสิกา รตฺติํ กติ วาจสิกา ทิวา|
      block |ททมานสฺส กติ อาปตฺติโย ปฏิคฺคณฺหนฺตสฺส กิตฺตกาฯ|
      block |ทฺเว วาจสิกา รตฺติํ ทฺเว วาจสิกา ทิวา|
      block |ททมานสฺส ติสฺโส อาปตฺติโย จตฺตาโร จ ปฏิคฺคเหฯ|
  block |๒ เทสนาคามินิยาทิอาปตฺติ|
    count |๔๗๕|
      block |กติ เทสนาคามินิโย กติ สปฺปฏิกมฺมา กตา|
      block |กเตตฺถ อปฺปฏิกมฺมา วุตฺตา พุทฺเธนาทิจฺจพนฺธุนาฯ|
      block |ปญฺจ เทสนาคามินิโย ฉ สปฺปฏิกมฺมา กตา|
      block |เอเกตฺถ อปฺปฏิกมฺมา วุตฺตา พุทฺเธนาทิจฺจพนฺธุนาฯ|
      block |วินยครุกา กติ วุตฺตา กายวาจสิกานิ จ|
      block |กติ วิกาเล ธญฺญรโส กติ ญตฺติจตุตฺเถน สมฺมุติฯ|
      block |วินยครุกา ทฺเว วุตฺตา กายวาจสิกานิ จ|
      block |เอโก วิกาเล ธญฺญรโส เอกา ญตฺติจตุตฺเถน สมฺมุติฯ|
      block |ปาราชิกา กายิกา กติ กติ สํวาสกภูมิโย|
      block |กตินํ รตฺติจฺเฉโท ปญฺญตฺตา ทฺวงฺคุลา กติฯ|
      block |ปาราชิกา กายิกา ทฺเว ทฺเว สํวาสกภูมิโย|
      block |ทฺวินฺนํ รตฺติจฺเฉโท ปญฺญตฺตา ทฺวงฺคุลา ทุเวฯ|
      block |กตตฺตานํ วธิตฺวาน กติหิ สงฺโฆ ภิชฺชติ|
      block |กเตตฺถ ปฐมาปตฺติกา ญตฺติยา กรณา กติฯ|
      block |ทฺเว อตฺตานํ วธิตฺวาน ทฺวีหิ สงฺโฆ ภิชฺชติ|
      block |ทฺเวตฺถ ปฐมาปตฺติกา ญตฺติยา กรณา ทุเวฯ|
      block |ปาณาติปาเต กติ อาปตฺติโย วาจา ปาราชิกา กติ|
      block |โอภาสนา กติ วุตฺตา สญฺจริตฺเตน วา กติฯ|
      block |ปาณาติปาเต ติสฺโส อาปตฺติโย|
      block |วาจา ปาราชิกา ตโย|
      block |โอภาสนา ตโย วุตฺตา|
      block |สญฺจริตฺเตน วา ตโยฯ|
      block |กติ ปุคฺคลา น อุปสมฺปาเทตพฺพา กติ กมฺมานํ สงฺคหา|
      block |นาสิตกา กติ วุตฺตา กตินํ เอกวาจิกาฯ|
      block |ตโย ปุคฺคลา น อุปสมฺปาเทตพฺพา ตโย กมฺมานํ สงฺคหา|
      block |นาสิตกา ตโย วุตฺตา ติณฺณนฺนํ เอกวาจิกาฯ|
      block |อทินฺนาทาเน กติ อาปตฺติโย กติ เมถุนปจฺจยา|
      block |ฉินฺทนฺตสฺส กติ อาปตฺติโย กติ ฉฑฺฑิตปจฺจยาฯ|
      block |อทินฺนาทาเน ติสฺโส อาปตฺติโย จตสฺโส เมถุนปจฺจยา|
      block |ฉินฺทนฺตสฺส ติสฺโส อาปตฺติโย ปญฺจ ฉฑฺฑิตปจฺจยาฯ|
      block |ภิกฺขุโนวาทกวคฺคสฺมิํ ปาจิตฺติเยน ทุกฺกฏา|
      block |กเตตฺถ นวกา วุตฺตา กตินํ จีวเรน จฯ|
      block |ภิกฺขุโนวาทกวคฺคสฺมิํ ปาจิตฺติเยน ทุกฺกฏา กตา|
      block |จตุเรตฺถ นวกา วุตฺตา ทฺวินฺนํ จีวเรน จฯ|
      block |ภิกฺขุนีนญฺจ อกฺขาตา ปาฏิเทสนิยา กติ|
      block |ภุญฺชนฺตามกธญฺเญน ปาจิตฺติเยน ทุกฺกฏา กติฯ|
      block |ภิกฺขุนีนญฺจ อกฺขาตา อฏฺฐ ปาฏิเทสนียา กตา|
      block |ภุญฺชนฺตามกธญฺเญน ปาจิตฺติเยน ทุกฺกฏา กตาฯ|
      block |คจฺฉนฺตสฺส กติ อาปตฺติโย ฐิตสฺส จาปิ กิตฺตกา|
      block |นิสินฺนสฺส กติ อาปตฺติโย นิปนฺนสฺสาปิ กิตฺตกาฯ|
      block |คจฺฉนฺตสฺส จตสฺโส อาปตฺติโย ฐิตสฺส จาปิ ตตฺตกา|
      block |นิสินฺนสฺส จตสฺโส อาปตฺติโย นิปนฺนสฺสาปิ ตตฺตกาฯ|
  block |๓ ปาจิตฺติยํ|
    count |๔๗๖|
      block |กติ ปาจิตฺติยานิ สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโตฯ|
      block |ปญฺจ ปาจิตฺติยานิ สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโตฯ|
      block |กติ ปาจิตฺติยานิ สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโตฯ|
      block |น ปาจิตฺติยานิ สพฺพานิ นานาวตฺถุกานิ|
      block |อปุพฺพํ อจริมํ อาปชฺเชยฺย เอกโตฯ|
      block |กติ ปาจิตฺติยานิ สพฺพานิ นานาวตฺถุกานิ|
      block |กติ วาจาย เทเสยฺย วุตฺตา อาทิจฺจพนฺธุนาฯ|
      block |ปญฺจ ปาจิตฺติยานิ สพฺพานิ นานาวตฺถุกานิ|
      block |เอกวาจาย เทเสยฺย วุตฺตา อาทิจฺจพนฺธุนาฯ|
      block |กติ ปาจิตฺติยานิ สพฺพานิ นานาวตฺถุกานิ|
      block |กติ วาจาย เทเสยฺย วุตฺตา อาทิจฺจพนฺธุนาฯ|
      block |นว ปาจิตฺติยานิ สพฺพานิ นานาวตฺถุกานิ|
      block |เอกวาจาย เทเสยฺย วุตฺตา อาทิจฺจพนฺธุนาฯ|
      block |กติ ปาจิตฺติยานิ สพฺพานิ นานาวตฺถุกานิ|
      block |กิญฺจ กิตฺเตตฺวา เทเสยฺย วุตฺตา อาทิจฺจพนฺธุนาฯ|
      block |ปญฺจ ปาจิตฺติยานิ สพฺพานิ นานาวตฺถุกานิ|
      block |วตฺถุํ กิตฺเตตฺวา เทเสยฺย วุตฺตา อาทิจฺจพนฺธุนาฯ|
      block |กติ ปาจิตฺติยานิ สพฺพานิ นานาวตฺถุกานิ|
      block |กิญฺจ กิตฺเตตฺวา เทเสยฺย วุตฺตา อาทิจฺจพนฺธุนาฯ|
      block |นว ปาจิตฺติยานิ สพฺพานิ นานาวตฺถุกานิ|
      block |วตฺถุํ กิตฺเตตฺวา เทเสยฺย วุตฺตา อาทิจฺจพนฺธุนาฯ|
      block |ยาวตติยเก กติ อาปตฺติโย กติ โวหารปจฺจยา|
      block |ขาทนฺตสฺส กติ อาปตฺติโย กติ โภชนปจฺจยาฯ|
      block |ยาวตติยเก ติสฺโส อาปตฺติโย ฉ โวหารปจฺจยา|
      block |ขาทนฺตสฺส ติสฺโส อาปตฺติโย ปญฺจ โภชนปจฺจยาฯ|
      block |สพฺพา ยาวตติยกา กติ ฐานานิ คจฺฉนฺติ|
      block |กตินญฺเจว อาปตฺติ กตินํ อธิกรเณน จฯ|
      block |สพฺพา ยาวตติยกา ปญฺจ ฐานานิ คจฺฉนฺติ|
      block |ปญฺจนฺนญฺเจว อาปตฺติ ปญฺจนฺนํ อธิกรเณน จฯ|
      block |กตินํ วินิจฺฉโย โหติ กตินํ วูปสเมน จ|
      block |กตินญฺเจว อนาปตฺติ กติหิ ฐาเนหิ โสภติฯ|
      block |ปญฺจนฺนํ วินิจฺฉโย โหติ ปญฺจนฺนํ วูปสเมน จ|
      block |ปญฺจนฺนญฺเจว อนาปตฺติ ตีหิ ฐาเนหิ โสภติฯ|
      block |กติ กายิกา รตฺติํ กติ กายิกา ทิวา|
      block |นิชฺฌายนฺตสฺส กติ อาปตฺติ กติ ปิณฺฑปาตปจฺจยาฯ|
      block |ทฺเว กายิกา รตฺติํ ทฺเว กายิกา ทิวา|
      block |นิชฺฌายนฺตสฺส เอกา อาปตฺติ เอกา ปิณฺฑปาตปจฺจยาฯ|
      block |กตานิสํเส สมฺปสฺสํ ปเรสํ สทฺธาย เทสเย|
      block |อุกฺขิตฺตกา กติ วุตฺตา กติ สมฺมาวตฺตนาฯ|
      block |อฏฺฐานิสํเส สมฺปสฺสํ ปเรสํ สทฺธาย เทสเย|
      block |อุกฺขิตฺตกา ตโย วุตฺตา เตจตฺตาลีส สมฺมาวตฺตนาฯ|
      block |กติ ฐาเน มุสาวาโท กติ ปรมนฺติ วุจฺจติ|
      block |กติ ปาฏิเทสนียา กตินํ เทสนาย จฯ|
      block |ปญฺจ ฐาเน มุสาวาโท จุทฺทส ปรมนฺติ วุจฺจติ|
      block |ทฺวาทส ปาฏิเทสนียา จตุนฺนํ เทสนาย จฯ|
      block |กตงฺคิโก มุสาวาโท กติ อุโปสถงฺคานิ|
      block |กติ ทูเตยฺยงฺคานิ กติ ติตฺถิยวตฺตนาฯ|
      block |อฏฺฐงฺคิโก มุสาวาโท อฏฺฐ อุโปสถงฺคานิ|
      block |อฏฺฐ ทูเตยฺยงฺคานิ อฏฺฐ ติตฺถิยวตฺตนาฯ|
      block |กติวาจิกา อุปสมฺปทา กตินํ ปจฺจุฏฺฐาตพฺพํ|
      block |กตินํ อาสนํ ทาตพฺพํ ภิกฺขุโนวาทโก กติหิฯ|
      block |อฏฺฐวาจิกา อุปสมฺปทา อฏฺฐนฺนํ ปจฺจุฏฺฐาตพฺพํ|
      block |อฏฺฐนฺนํ อาสนํ ทาตพฺพํ ภิกฺขุโนวาทโก อฏฺฐหิฯ|
      block |กตินํ เฉชฺชํ โหติ กตินํ ถุลฺลจฺจยํ|
      block |กตินญฺเจว อนาปตฺติ สพฺเพสํ เอกวตฺถุกาฯ|
      block |เอกสฺส เฉชฺชํ โหติ จตุนฺนํ ถุลฺลจฺจยํ|
      block |จตุนฺนญฺเจว อนาปตฺติ สพฺเพสํ เอกวตฺถุกาฯ|
      block |กติ อาฆาตวตฺถูนิ กติหิ สงฺโฆ ภิชฺชติ|
      block |กเตตฺถ ปฐมาปตฺติกา ญตฺติยา กรณา กติฯ|
      block |นว อาฆาตวตฺถูนิ นวหิ สงฺโฆ ภิชฺชติ|
      block |นเวตฺถ ปฐมาปตฺติกา ญตฺติยา กรณา นวฯ|
  block |๔ อวนฺทนียปุคฺคลาทิ|
    count |๔๗๗|
      block |กติ ปุคฺคลา นาภิวาเทตพฺพา อญฺชลิสามิเจน จ|
      block |กตินํ ทุกฺกฏํ โหติ กติ จีวรธารณาฯ|
      block |ทส ปุคฺคลา นาภิวาเทตพฺพา อญฺชลิสามิเจน จ|
      block |ทสนฺนํ ทุกฺกฏํ โหติ ทส จีวรธารณาฯ|
      block |กตินํ วสฺสํวุฏฺฐานํ ทาตพฺพํ อิธ จีวรํ|
      block |กตินํ ภนฺเต ทาตพฺพํ กตินญฺเจว น ทาตพฺพํฯ|
      block |ปญฺจนฺนํ วสฺสํวุฏฺฐานํ ทาตพฺพํ อิธ จีวรํ|
      block |สตฺตนฺนํ สนฺเต ทาตพฺพํ โสฬสนฺนํ น ทาตพฺพํฯ|
      block |กติสตํ รตฺติสตํ อาปตฺติโย ฉาทยิตฺวาน|
      block |กติ รตฺติโย วสิตฺวาน มุจฺเจยฺย ปาริวาสิโกฯ|
      block |ทสสตํ รตฺติสตํ อาปตฺติโย ฉาทยิตฺวาน|
      block |ทส รตฺติโย วสิตฺวาน มุจฺเจยฺย ปาริวาสิโกฯ|
      block |กติ กมฺมโทสา วุตฺตา พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ สพฺเพว อธมฺมิกา กติฯ|
      block |ทฺวาทส กมฺมโทสา วุตฺตา พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ สพฺเพว อธมฺมิกา กตาฯ|
      block |กติ กมฺมสมฺปตฺติโย วุตฺตา พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ สพฺเพว ธมฺมิกา กติฯ|
      block |จตสฺโส กมฺมสมฺปตฺติโย วุตฺตา พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ สพฺเพว ธมฺมิกา กตาฯ|
      block |กติ กมฺมานิ วุตฺตานิ พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ ธมฺมิกา อธมฺมิกา กติฯ|
      block |ฉ กมฺมานิ วุตฺตานิ พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ เอเกตฺถ ธมฺมิกา กตา|
      block |ปญฺจ อธมฺมิกา วุตฺตา พุทฺเธนาทิจฺจพนฺธุนาฯ|
      block |กติ กมฺมานิ วุตฺตานิ พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ ธมฺมิกา อธมฺมิกา กติฯ|
      block |จตฺตาริ กมฺมานิ วุตฺตานิ พุทฺเธนาทิจฺจพนฺธุนา|
      block |จมฺปายํ วินยวตฺถุสฺมิํ เอเกตฺถ ธมฺมิกา กตา|
      block |ตโย อธมฺมิกา วุตฺตา พุทฺเธนาทิจฺจพนฺธุนาฯ|
      block |ยํ เทสิตํนนฺตชิเนน ตาทินา|
      block |อาปตฺติกฺขนฺธานิ วิเวกทสฺสินา|
      block |กเตตฺถ สมฺมนฺติ วินา สมเถหิ|
      block |ปุจฺฉามิ ตํ พฺรูหิ วิภงฺคโกวิทฯ|
      block |ยํ เทสิตํนนฺตชิเนน ตาทินา|
      block |อาปตฺติกฺขนฺธานิ วิเวกทสฺสินา|
      block |เอเกตฺถ สมฺมติ วินา สมเถหิ|
      block |เอตํ เต อกฺขามิ วิภงฺคโกวิทฯ|
      block |กติ อาปายิกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ฉอูนทิยฑฺฒสตา วุตฺตา พุทฺเธนาทิจฺจพนฺธุนา|
      block |อาปายิกา เนรยิกา กปฺปฏฺฐา สงฺฆเภทกา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ นาปายิกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |อฏฺฐารส นาปายิกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ อฏฺฐกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |อฏฺฐารส อฏฺฐกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
  block |๕ โสฬสกมฺมาทิ|
    count |๔๗๘|
      block |กติ กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |โสฬส กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ กมฺมโทสา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ทฺวาทส กมฺมโทสา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ กมฺมสมฺปตฺติโย วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |จตสฺโส กมฺมสมฺปตฺติโย วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ฉ กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |จตฺตาริ กมฺมานิ วุตฺตานิ พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ ปาราชิกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |อฏฺฐ ปาราชิกา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ สงฺฆาทิเสสา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |เตวีส สงฺฆาทิเสสา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ อนิยตา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ทฺเว อนิยตา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ นิสฺสคฺคิยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ทฺเวจตฺตาลีส นิสฺสคฺคิยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ ปาจิตฺติยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |อฏฺฐาสีติสตํ ปาจิตฺติยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ ปาฏิเทสนียา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ทฺวาทส ปาฏิเทสนียา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |กติ เสขิยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณม เตฯ|
      block |ปญฺจสตฺตติ เสขิยา วุตฺตา พุทฺเธนาทิจฺจพนฺธุนา|
      block |วินยํ ปฏิชานนฺตสฺส วินยานิ สุโณหิ เมฯ|
      block |ยาว สุปุจฺฉิตํ ตยา ยาว สุวิสฺสชฺชิตํ มยา|
      block |ปุจฺฉาวิสฺสชฺชนาย วา นตฺถิ กิญฺจิ อสุตฺตกนฺติฯ|
    stand |ทุติยคาถาสงฺคณิกํ นิฏฺฐิตํฯ|
