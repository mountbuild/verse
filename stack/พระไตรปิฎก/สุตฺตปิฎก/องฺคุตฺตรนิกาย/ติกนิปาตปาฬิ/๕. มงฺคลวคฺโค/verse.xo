block |๑๕ ๕ มงฺคลวคฺโค|
  block |๑ อกุสลสุตฺตํ|
    count |๑๔๗|, |ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ ตีหิ อกุสเลน กายกมฺเมน อกุสเลน วจีกมฺเมน อกุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ|
    block |ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ ตีหิ กุสเลน กายกมฺเมน กุสเลน วจีกมฺเมน กุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ ปฐมํฯ|
  block |๒ สาวชฺชสุตฺตํ|
    count |๑๔๘|, |ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ ตีหิ สาวชฺเชน กายกมฺเมน สาวชฺเชน วจีกมฺเมน สาวชฺเชน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ|
    block |ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ ตีหิ อนวชฺเชน กายกมฺเมน อนวชฺเชน วจีกมฺเมน อนวชฺเชน มโนกมฺเมน อิเมหิ โข…เป … เอวํ สคฺเคติฯ ทุติยํฯ|
  block |๓ วิสมสุตฺตํ|
    count |๑๔๙|, |ตีหิ ภิกฺขเว…เป … วิสเมน กายกมฺเมน วิสเมน วจีกมฺเมน วิสเมน มโนกมฺเมน อิเมหิ โข…เป … เอวํ นิรเยฯ|
    block |ตีหิ ภิกฺขเว ธมฺเมหิ…เป … สเมน กายกมฺเมน สเมน วจีกมฺเมน สเมน มโนกมฺเมน อิเมหิ โข…เป … เอวํ สคฺเคติฯ ตติยํฯ|
  block |๔ อสุจิสุตฺตํ|
    count |๑๕๐|, |ตีหิ ภิกฺขเว…เป … อสุจินา กายกมฺเมน อสุจินา วจีกมฺเมน อสุจินา มโนกมฺเมน อิเมหิ โข…เป … เอวํ นิรเยฯ|
    block |ตีหิ ภิกฺขเว…เป … สุจินา กายกมฺเมน สุจินา วจีกมฺเมน สุจินา มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ จตุตฺถํฯ|
  block |๕ ปฐมขตสุตฺตํ|
    count |๑๕๑|, |ตีหิ ภิกฺขเว ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมหิ ตีหิ อกุสเลน กายกมฺเมน อกุสเลน วจีกมฺเมน อกุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ|
    block |ตีหิ ภิกฺขเว ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ กตเมหิ ตีหิ กุสเลน กายกมฺเมน กุสเลน วจีกมฺเมน กุสเลน มโนกมฺเมน…เป …ฯ ปญฺจมํฯ|
  block |๖ ทุติยขตสุตฺตํ|
    count |๑๕๒|, |ตีหิ ภิกฺขเว…เป … สาวชฺเชน กายกมฺเมน สาวชฺเชน วจีกมฺเมน สาวชฺเชน มโนกมฺเมน…เป …ฯ|
    block |ตีหิ ภิกฺขเว…เป … อนวชฺเชน กายกมฺเมน อนวชฺเชน วจีกมฺเมน อนวชฺเชน มโนกมฺเมน…เป …ฯ ฉฏฺฐํฯ|
  block |๗ ตติยขตสุตฺตํ|
    count |๑๕๓|, |ตีหิ ภิกฺขเว…เป … วิสเมน กายกมฺเมน วิสเมน วจีกมฺเมน วิสเมน มโนกมฺเมน…เป …ฯ|
    block |ตีหิ ภิกฺขเว…เป … สเมน กายกมฺเมน สเมน วจีกมฺเมน สเมน มโนกมฺเมน…เป …ฯ สตฺตมํฯ|
  block |๘ จตุตฺถขตสุตฺตํ|
    count |๑๕๔|, |ตีหิ ภิกฺขเว…เป … อสุจินา กายกมฺเมน อสุจินา วจีกมฺเมน อสุจินา มโนกมฺเมน…เป …ฯ|
    block |ตีหิ ภิกฺขเว…เป … สุจินา กายกมฺเมน สุจินา วจีกมฺเมน สุจินา มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวตีติฯ อฏฺฐมํฯ|
  block |๙ วนฺทนาสุตฺตํ|
    count |๑๕๕|, |ติสฺโส อิมา ภิกฺขเว วนฺทนาฯ กตมา ติสฺโส กาเยน วาจาย มนสา อิมา โข ภิกฺขเว ติสฺโส วนฺทนาติฯ นวมํฯ|
  block |๑๐ ปุพฺพณฺหสุตฺตํ|
    count |๑๕๖|, |เย ภิกฺขเว สตฺตา ปุพฺพณฺหสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุปุพฺพณฺโห ภิกฺขเว เตสํ สตฺตานํฯ|
    block |เย ภิกฺขเว สตฺตา มชฺฌนฺหิกสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุมชฺฌนฺหิโก ภิกฺขเว เตสํ สตฺตานํฯ|
    block |เย ภิกฺขเว สตฺตา สายนฺหสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุสายนฺโห ภิกฺขเว เตสํ สตฺตานนฺติฯ|
    block
      block |สุนกฺขตฺตํ สุมงฺคลํ สุปฺปภาตํ สุหุฏฺฐิตํ|
      block |สุขโณ สุมุหุตฺโต จ สุยิฏฺฐํ พฺรหฺมจาริสุฯ|
      block |ปทกฺขิณํ กายกมฺมํ วาจากมฺมํ ปทกฺขิณํ|
      block |ปทกฺขิณํ มโนกมฺมํ ปณีธิ เต ปทกฺขิเณ|
      block |ปทกฺขิณานิ กตฺวาน ลภนฺตตฺเถ ปทกฺขิเณฯ|
      block |เต อตฺถลทฺธา สุขิตา วิรุฬฺหา พุทฺธสาสเน|
      block |อโรคา สุขิตา โหถ สห สพฺเพหิ ญาติภีติฯ ทสมํ|
      block |อกุสลญฺจ สาวชฺชํ วิสมาสุจินา สห|
      block |จตุโร ขตา วนฺทนา ปุพฺพณฺเหน จ เต ทสาติฯ|
    stand |มงฺคลวคฺโค ปญฺจโมฯ|
    block |ตสฺสุทฺทานํ|
    stand |ตติโย ปณฺณาสโก สมตฺโตฯ|
