block |๕ จูฬวคฺโค|
  block |๑ สมฺมุขีภาวสุตฺตํ|
    count |๔๑|, |ติณฺณํ ภิกฺขเว สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ กตเมสํ ติณฺณํ สทฺธาย ภิกฺขเว สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ เทยฺยธมฺมสฺส ภิกฺขเว สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ ทกฺขิเณยฺยานํ ภิกฺขเว สมฺมุขีภาวา สทฺโธ กุลปุตฺโต พหุํ ปุญฺญํ ปสวติฯ อิเมสํ โข ภิกฺขเว ติณฺณํ สมฺมุขีภาวา สทฺโธ กุลปุตฺโต พหุํ ปุญฺญํ ปสวตีติฯ ปฐมํฯ|
  block |๒ ติฐานสุตฺตํ|
    count |๔๒|, |ตีหิ ภิกฺขเว ฐาเนหิ สทฺโธ ปสนฺโน เวทิตพฺโพฯ กตเมหิ ตีหิ สีลวนฺตานํ ทสฺสนกาโม โหติ สทฺธมฺมํ โสตุกาโม โหติ วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโตฯ อิเมหิ โข ภิกฺขเว ตีหิ ฐาเนหิ สทฺโธ ปสนฺโน เวทิตพฺโพฯ|
    block
      block |ทสฺสนกาโม สีลวตํ สทฺธมฺมํ โสตุมิจฺฉติ|
      block |วินเย มจฺเฉรมลํ ส เว สทฺโธติ วุจฺจตีติฯ ทุติยํ|
      block |สพฺภิ ทานํ อุปญฺญตฺตํ อหิํสา สํยโม ทโม|
      block |มาตาปิตุ อุปฏฺฐานํ สนฺตานํ พฺรหฺมจารินํฯ|
      block |สตํ เอตานิ ฐานานิ ยานิ เสเวถ ปณฺฑิโต|
      block |อริโย ทสฺสนสมฺปนฺโน ส โลกํ ภชเต สิวนฺติฯ ปญฺจมํ|
      block |ยถาปิ ปพฺพโต เสโล อรญฺญสฺมิํ พฺรหาวเน|
      block |ตํ รุกฺขา อุปนิสฺสาย วฑฺฒนฺเต เต วนปฺปตีฯ|
      block |ตเถว สีลสมฺปนฺนํ สทฺธํ กุลปติํ อิธ|
      block |อุปนิสฺสาย วฑฺฒนฺติ ปุตฺตทารา จ พนฺธวา|
      block |อมจฺจา ญาติสงฺฆา จ เย จสฺส อนุชีวิโนฯ|
      block |ตฺยาสฺส สีลวโต สีลํ จาคํ สุจริตานิ จ|
      block |ปสฺสมานานุกุพฺพนฺติ อตฺตมตฺถํ วิจกฺขณาฯ|
      block |อิธ ธมฺมํ จริตฺวาน มคฺคํ สุคติคามินํ|
      block |นนฺทิโน เทวโลกสฺมิํ โมทนฺติ กามกามิโนติฯ นวมํ|
      block |สมฺมุขี ฐานตฺถวสํ ปวตฺติ ปณฺฑิต สีลวํ|
      block |สงฺขตํ ปพฺพตาตปฺปํ มหาโจเรเนกาทสาติ ฯ|
  block |๓ อตฺถวสสุตฺตํ|
    count |๔๓|, |ตโย ภิกฺขเว อตฺถวเส สมฺปสฺสมาเนน อลเมว ปเรสํ ธมฺมํ เทเสตุํฯ กตเม ตโย โย ธมฺมํ เทเสติ โส อตฺถปฺปฏิสํเวที จ โหติ ธมฺมปฺปฏิสํเวที จฯ โย ธมฺมํ สุณาติ โส อตฺถปฺปฏิสํเวที จ โหติ ธมฺมปฺปฏิสํเวที จฯ โย เจว ธมฺมํ เทเสติ โย จ ธมฺมํ สุณาติ อุโภ อตฺถปฺปฏิสํเวทิโน จ โหนฺติ ธมฺมปฺปฏิสํเวทิโน จฯ อิเม โข ภิกฺขเว ตโย อตฺถวเส สมฺปสฺสมาเนน อลเมว ปเรสํ ธมฺมํ เทเสตุนฺติฯ ตติยํฯ|
  block |๔ กถาปวตฺติสุตฺตํ|
    count |๔๔|, |ตีหิ ภิกฺขเว ฐาเนหิ กถา ปวตฺตินี โหติฯ กตเมหิ ตีหิ โย ธมฺมํ เทเสติ โส อตฺถปฺปฏิสํเวที จ โหติ ธมฺมปฺปฏิสํเวที จฯ โย ธมฺมํ สุณาติ โส อตฺถปฺปฏิสํเวที จ โหติ ธมฺมปฺปฏิสํเวที จฯ โย เจว ธมฺมํ เทเสติ โย จ ธมฺมํ สุณาติ อุโภ อตฺถปฺปฏิสํเวทิโน จ โหนฺติ ธมฺมปฺปฏิสํเวทิโน จฯ อิเมหิ โข ภิกฺขเว ตีหิ ฐาเนหิ กถา ปวตฺตินี โหตีติฯ จตุตฺถํฯ|
  block |๕ ปณฺฑิตสุตฺตํ|
    count |๔๕|, |ตีณิมานิ ภิกฺขเว ปณฺฑิตปญฺญตฺตานิ สปฺปุริสปญฺญตฺตานิฯ กตมานิ ตีณิ ทานํ ภิกฺขเว ปณฺฑิตปญฺญตฺตํ สปฺปุริสปญฺญตฺตํ ฯ ปพฺพชฺชา ภิกฺขเว ปณฺฑิตปญฺญตฺตา สปฺปุริสปญฺญตฺตาฯ มาตาปิตูนํ ภิกฺขเว อุปฏฺฐานํ ปณฺฑิตปญฺญตฺตํ สปฺปุริสปญฺญตฺตํฯ อิมานิ โข ภิกฺขเว ตีณิ ปณฺฑิตปญฺญตฺตานิ สปฺปุริสปญฺญตฺตานีติฯ|
  block |๖ สีลวนฺตสุตฺตํ|
    count |๔๖|, |ยํ ภิกฺขเว สีลวนฺโต ปพฺพชิตา คามํ วา นิคมํ วา อุปนิสฺสาย วิหรนฺติฯ ตตฺถ มนุสฺสา ตีหิ ฐาเนหิ พหุํ ปุญฺญํ ปสวนฺติฯ กตเมหิ ตีหิ กาเยน วาจาย มนสาฯ ยํ ภิกฺขเว สีลวนฺโต ปพฺพชิตา คามํ วา นิคมํ วา อุปนิสฺสาย วิหรนฺติฯ ตตฺถ มนุสฺสา อิเมหิ ตีหิ ฐาเนหิ พหุํ ปุญฺญํ ปสวนฺตีติฯ ฉฏฺฐํฯ|
  block |๗ สงฺขตลกฺขณสุตฺตํ|
    count |๔๗|, |ตีณิมานิ ภิกฺขเว สงฺขตสฺส สงฺขตลกฺขณานิฯ กตมานิ ตีณิ อุปฺปาโท ปญฺญายติ วโย ปญฺญายติ ฐิตสฺส อญฺญถตฺตํ ปญฺญายติฯ อิมานิ โข ภิกฺขเว ตีณิ สงฺขตสฺส สงฺขตลกฺขณานีติฯ สตฺตมํฯ|
  block |๘ อสงฺขตลกฺขณสุตฺตํ|
    count |๔๘|, |ตีณิมานิ ภิกฺขเว อสงฺขตสฺส อสงฺขตลกฺขณานิฯ กตมานิ ตีณิ น อุปฺปาโท ปญฺญายติ น วโย ปญฺญายติ น ฐิตสฺส อญฺญถตฺตํ ปญฺญายติฯ อิมานิ โข ภิกฺขเว ตีณิ อสงฺขตสฺส อสงฺขตลกฺขณานีติฯ อฏฺฐมํฯ|
  block |๙ ปพฺพตราชสุตฺตํ|
    count |๔๙|, |หิมวนฺตํ ภิกฺขเว ปพฺพตราชํ นิสฺสาย มหาสาลา ตีหิ วฑฺฒีหิ วฑฺฒนฺติฯ กตมาหิ ตีหิ สาขาปตฺตปลาเสน วฑฺฒนฺติ ตจปปฏิกาย วฑฺฒนฺติ เผคฺคุสาเรน วฑฺฒนฺติฯ หิมวนฺตํ ภิกฺขเว ปพฺพตราชํ นิสฺสาย มหาสาลา อิมาหิ ตีหิ วฑฺฒีหิ วฑฺฒนฺติฯ|
    block |เอวเมวํ โข ภิกฺขเว สทฺธํ กุลปติํ นิสฺสาย อนฺโต ชโน ตีหิ วฑฺฒีหิ วฑฺฒติฯ กตมาหิ ตีหิ สทฺธาย วฑฺฒติ สีเลน วฑฺฒติ ปญฺญาย วฑฺฒติฯ สทฺธํ ภิกฺขเว กุลปติํ นิสฺสาย อนฺโต ชโน อิมาหิ ตีหิ วฑฺฒีหิ วฑฺฒตีติฯ|
  block |๑๐ อาตปฺปกรณียสุตฺตํ|
    count |๕๐|, |ตีหิ ภิกฺขเว ฐาเนหิ อาตปฺปํ กรณียํฯ กตเมหิ ตีหิ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย อาตปฺปํ กรณียํ อนุปฺปนฺนานํ กุสลานํ ธมฺมานํ อุปฺปาทาย อาตปฺปํ กรณียํ อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อธิวาสนาย อาตปฺปํ กรณียํฯ อิเมหิ ตีหิ ภิกฺขเว ฐาเนหิ อาตปฺปํ กรณียํฯ|
    block |ยโต โข ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย อาตปฺปํ กโรติ อนุปฺปนฺนานํ กุสลานํ ธมฺมานํ อุปฺปาทาย อาตปฺปํ กโรติ อุปฺปนฺนานํ สารีริกานํ เวทนานํ ทุกฺขานํ ติพฺพานํ ขรานํ กฏุกานํ อสาตานํ อมนาปานํ ปาณหรานํ อธิวาสนาย อาตปฺปํ กโรติฯ อยํ วุจฺจติ ภิกฺขเว ภิกฺขุ อาตาปี นิปโก สโต สมฺมา ทุกฺขสฺส อนฺตกิริยายาติฯ ทสมํฯ|
  block |๑๑ มหาโจรสุตฺตํ|
    count |๕๑|, |ตีหิ ภิกฺขเว องฺเคหิ สมนฺนาคโต มหาโจโร สนฺธิมฺปิ ฉินฺทติ นิลฺโลปมฺปิ หรติ เอกาคาริกมฺปิ กโรติ ปริปนฺเถปิ ติฏฺฐติฯ กตเมหิ ตีหิ อิธ ภิกฺขเว มหาโจโร วิสมนิสฺสิโต จ โหติ คหนนิสฺสิโต จ โหติ พลวนิสฺสิโต จ โหติฯ กถญฺจ ภิกฺขเว มหาโจโร วิสมนิสฺสิโต โหติ อิธ ภิกฺขเว มหาโจโร นทีวิทุคฺคํ วา นิสฺสิโต โหติ ปพฺพตวิสมํ วาฯ เอวํ โข ภิกฺขเว มหาโจโร วิสมนิสฺสิโต โหติฯ|
    block |กถญฺจ ภิกฺขเว มหาโจโร คหนนิสฺสิโต โหติ อิธ ภิกฺขเว มหาโจโร ติณคหนํ วา นิสฺสิโต โหติ รุกฺขคหนํ วา โรธํ วา มหาวนสณฺฑํ วาฯ เอวํ โข ภิกฺขเว มหาโจโร คหนนิสฺสิโต โหติฯ|
    block |กถญฺจ ภิกฺขเว มหาโจโร พลวนิสฺสิโต โหติ อิธ ภิกฺขเว มหาโจโร ราชานํ วา ราชมหามตฺตานํ วา นิสฺสิโต โหติฯ ตสฺส เอวํ โหติ สเจ มํ โกจิ กิญฺจิ วกฺขติ อิเม เม ราชาโน วา ราชมหามตฺตา วา ปริโยธาย อตฺถํ ภณิสฺสนฺตีติฯ สเจ นํ โกจิ กิญฺจิ อาห ตฺยาสฺส ราชาโน วา ราชมหามตฺตา วา ปริโยธาย อตฺถํ ภณนฺติฯ เอวํ โข ภิกฺขเว มหาโจโร พลวนิสฺสิโต โหติฯ อิเม โข ภิกฺขเว ตีหิ องฺเคหิ สมนฺนาคโต มหาโจโร สนฺธิมฺปิ ฉินฺทติ นิลฺโลปมฺปิ หรติ เอกาคาริกมฺปิ กโรติ ปริปนฺเถปิ ติฏฺฐติฯ|
    block |เอวเมวํ โข ภิกฺขเว ตีหิ องฺเคหิ สมนฺนาคโต ปาปภิกฺขุ ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมหิ ตีหิ อิธ ภิกฺขเว ปาปภิกฺขุ วิสมนิสฺสิโต จ โหติ คหนนิสฺสิโต จ พลวนิสฺสิโต จฯ|
    block |กถญฺจ ภิกฺขเว ปาปภิกฺขุ วิสมนิสฺสิโต โหติ อิธ ภิกฺขเว ปาปภิกฺขุ วิสเมน กายกมฺเมน สมนฺนาคโต โหติ วิสเมน วจีกมฺเมน สมนฺนาคโต โหติ วิสเมน มโนกมฺเมน สมนฺนาคโต โหติฯ เอวํ โข ภิกฺขเว ปาปภิกฺขุ วิสมนิสฺสิโต โหติฯ|
    block |กถญฺจ ภิกฺขเว ปาปภิกฺขุ คหนนิสฺสิโต โหติ อิธ ภิกฺขเว ปาปภิกฺขุ มิจฺฉาทิฏฺฐิโก โหติ อนฺตคฺคาหิกาย ทิฏฺฐิยา สมนฺนาคโต โหติฯ เอวํ โข ภิกฺขเว ปาปภิกฺขุ คหนนิสฺสิโต โหติฯ|
    block |กถญฺจ ภิกฺขเว ปาปภิกฺขุ พลวนิสฺสิโต โหติ อิธ ภิกฺขเว ปาปภิกฺขุ ราชานํ วา ราชมหามตฺตานํ วา นิสฺสิโต โหติฯ ตสฺส เอวํ โหติ สเจ มํ โกจิ กิญฺจิ วกฺขติ อิเม เม ราชาโน วา ราชมหามตฺตา วา ปริโยธาย อตฺถํ ภณิสฺสนฺตีติฯ สเจ นํ โกจิ กิญฺจิ อาห ตฺยาสฺส ราชาโน วา ราชมหามตฺตา วา ปริโยธาย อตฺถํ ภณนฺติฯ เอวํ โข ภิกฺขเว ปาปภิกฺขุ พลวนิสฺสิโต โหติฯ อิเมหิ โข ภิกฺขเว ตีหิ ธมฺเมหิ สมนฺนาคโต ปาปภิกฺขุ ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวตีติฯ เอกาทสมํฯ|
    stand |จูฬวคฺโค ปญฺจโมฯ|
    block |ตสฺสุทฺทานํ|
    stand |ปฐโม ปณฺณาสโก สมตฺโตฯ|
  block |๒ ทุติยปณฺณาสกํ|
