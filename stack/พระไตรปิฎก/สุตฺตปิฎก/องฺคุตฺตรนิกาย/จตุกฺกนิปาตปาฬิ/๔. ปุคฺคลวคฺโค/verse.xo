block |๑๔ ๔ ปุคฺคลวคฺโค|
  block |๑ สํโยชนสุตฺตํ|
    count |๑๓๑|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อิธ ภิกฺขเว เอกจฺจสฺส ปุคฺคลสฺส โอรมฺภาคิยานิ สํโยชนานิ อปฺปหีนานิ โหนฺติ อุปปตฺติปฏิลาภิยานิ สํโยชนานิ อปฺปหีนานิ โหนฺติ ภวปฏิลาภิยานิ สํโยชนานิ อปฺปหีนานิ โหนฺติฯ|
    block |อิธ ปน ภิกฺขเว เอกจฺจสฺส ปุคฺคลสฺส โอรมฺภาคิยานิ สํโยชนานิ ปหีนานิ โหนฺติ อุปปตฺติปฏิลาภิยานิ สํโยชนานิ อปฺปหีนานิ โหนฺติ ภวปฏิลาภิยานิ สํโยชนานิ อปฺปหีนานิ โหนฺติฯ|
    block |อิธ ปน ภิกฺขเว เอกจฺจสฺส ปุคฺคลสฺส โอรมฺภาคิยานิ สํโยชนานิ ปหีนานิ โหนฺติ อุปปตฺติปฏิลาภิยานิ สํโยชนานิ ปหีนานิ โหนฺติ ภวปฏิลาภิยานิ สํโยชนานิ อปฺปหีนานิ โหนฺติฯ|
    block |อิธ ปน ภิกฺขเว เอกจฺจสฺส ปุคฺคลสฺส โอรมฺภาคิยานิ สํโยชนานิ ปหีนานิ โหนฺติ อุปปตฺติปฏิลาภิยานิ สํโยชนานิ ปหีนานิ โหนฺติ ภวปฏิลาภิยานิ สํโยชนานิ ปหีนานิ โหนฺติฯ|
    block |กตมสฺส ภิกฺขเว ปุคฺคลสฺส โอรมฺภาคิยานิ สํโยชนานิ อปฺปหีนานิ อุปปตฺติปฏิลาภิยานิ สํโยชนานิ อปฺปหีนานิ ภวปฏิลาภิยานิ สํโยชนานิ อปฺปหีนานิ สกทาคามิสฺสฯ อิมสฺส โข ภิกฺขเว ปุคฺคลสฺส โอรมฺภาคิยานิ สํโยชนานิ อปฺปหีนานิ อุปปตฺติปฏิลาภิยานิ สํโยชนานิ อปฺปหีนานิ ภวปฏิลาภิยานิ สํโยชนานิ อปฺปหีนานิฯ|
    block |กตมสฺส ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ อปฺปหีนานิ ภวปฏิลาภิยานิ สํโยชนานิ อปฺปหีนานิ อุทฺธํโสตสฺส อกนิฏฺฐคามิโนฯ อิมสฺส โข ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ อปฺปหีนานิ ภวปฏิลาภิยานิ สํโยชนานิ อปฺปหีนานิฯ|
    block |กตมสฺส ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ ปหีนานิ ภวปฏิลาภิยานิ สํโยชนานิ อปฺปหีนานิ อนฺตราปรินิพฺพายิสฺสฯ อิมสฺส โข ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ ปหีนานิ ภวปฏิลาภิยานิ สํโยชนานิ อปฺปหีนานิฯ|
    block |กตมสฺส ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ ปหีนานิ ภวปฏิลาภิยานิ สํโยชนานิ ปหีนานิ อรหโตฯ อิมสฺส โข ภิกฺขเว ปุคฺคลสฺส โอรมฺภาคิยานิ สํโยชนานิ ปหีนานิ อุปปตฺติปฏิลาภิยานิ สํโยชนานิ ปหีนานิ ภวปฏิลาภิยานิ สํโยชนานิ ปหีนานิฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ ปฐมํฯ|
  block |๒ ปฏิภานสุตฺตํ|
    count |๑๓๒|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร ยุตฺตปฺปฏิภาโน โน มุตฺตปฺปฏิภาโน มุตฺตปฺปฏิภาโน โน ยุตฺตปฺปฏิภาโน ยุตฺตปฺปฏิภาโน จ มุตฺตปฺปฏิภาโน จ เนว ยุตฺตปฺปฏิภาโน น มุตฺตปฺปฏิภาโน อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ ทุติยํฯ|
  block |๓ อุคฺฆฏิตญฺญูสุตฺตํ|
    count |๑๓๓|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อุคฺฆฏิตญฺญู วิปญฺจิตญฺญู เนยฺโย ปทปรโม อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ ตติยํฯ|
  block |๔ อุฏฺฐานผลสุตฺตํ|
    count |๑๓๔|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อุฏฺฐานผลูปชีวี น กมฺมผลูปชีวี กมฺมผลูปชีวี น อุฏฺฐานผลูปชีวี อุฏฺฐานผลูปชีวี เจว กมฺมผลูปชีวี จ เนว อุฏฺฐานผลูปชีวี น กมฺมผลูปชีวี อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ จตุตฺถํฯ|
  block |๕ สาวชฺชสุตฺตํ|
    count |๑๓๕|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร สาวชฺโช วชฺชพหุโล อปฺปวชฺโช อนวชฺโชฯ|
    block |กถญฺจ ภิกฺขเว ปุคฺคโล สาวชฺโช โหติ อิธ ภิกฺขเว เอกจฺโจ ปุคฺคโล สาวชฺเชน กายกมฺเมน สมนฺนาคโต โหติ สาวชฺเชน วจีกมฺเมน สมนฺนาคโต โหติ สาวชฺเชน มโนกมฺเมน สมนฺนาคโต โหติฯ เอวํ โข ภิกฺขเว ปุคฺคโล สาวชฺโช โหติฯ|
    block |กถญฺจ ภิกฺขเว ปุคฺคโล วชฺชพหุโล โหติ อิธ ภิกฺขเว เอกจฺโจ ปุคฺคโล สาวชฺเชน พหุลํ กายกมฺเมน สมนฺนาคโต โหติ อปฺปํ อนวชฺเชน สาวชฺเชน พหุลํ วจีกมฺเมน สมนฺนาคโต โหติ อปฺปํ อนวชฺเชน สาวชฺเชน พหุลํ มโนกมฺเมน สมนฺนาคโต โหติ อปฺปํ อนวชฺเชนฯ เอวํ โข ภิกฺขเว ปุคฺคโล วชฺชพหุโล โหติฯ|
    block |กถญฺจ ภิกฺขเว ปุคฺคโล อปฺปวชฺโช โหติ อิธ ภิกฺขเว เอกจฺโจ ปุคฺคโล อนวชฺเชน พหุลํ กายกมฺเมน สมนฺนาคโต โหติ อปฺปํ สาวชฺเชน อนวชฺเชน พหุลํ วจีกมฺเมน สมนฺนาคโต โหติ อปฺปํ สาวชฺเชน อนวชฺเชน พหุลํ มโนกมฺเมน สมนฺนาคโต โหติ อปฺปํ สาวชฺเชนฯ เอวํ โข ภิกฺขเว ปุคฺคโล อปฺปวชฺโช โหติฯ|
    block |กถญฺจ ภิกฺขเว ปุคฺคโล อนวชฺโช โหติ อิธ ภิกฺขเว เอกจฺโจ ปุคฺคโล อนวชฺเชน กายกมฺเมน สมนฺนาคโต โหติ อนวชฺเชน วจีกมฺเมน สมนฺนาคโต โหติ อนวชฺเชน มโนกมฺเมน สมนฺนาคโต โหติฯ เอวํ โข ภิกฺขเว ปุคฺคโล อนวชฺโช โหติฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ ปญฺจมํฯ|
  block |๖ ปฐมสีลสุตฺตํ|
    count |๑๓๖|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อิธ ภิกฺขเว เอกจฺโจ ปุคฺคโล สีเลสุ น ปริปูรการี โหติ สมาธิสฺมิํ น ปริปูรการี ปญฺญาย น ปริปูรการีฯ|
    block |อิธ ปน ภิกฺขเว เอกจฺโจ ปุคฺคโล สีเลสุ ปริปูรการี โหติ สมาธิสฺมิํ น ปริปูรการี ปญฺญาย น ปริปูรการีฯ|
    block |อิธ ปน ภิกฺขเว เอกจฺโจ ปุคฺคโล สีเลสุ ปริปูรการี โหติ สมาธิสฺมิํ ปริปูรการี ปญฺญาย น ปริปูรการีฯ|
    block |อิธ ปน ภิกฺขเว เอกจฺโจ ปุคฺคโล สีเลสุ ปริปูรการี โหติ สมาธิสฺมิํ ปริปูรการี ปญฺญาย ปริปูรการีฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ ฉฏฺฐํฯ|
  block |๗ ทุติยสีลสุตฺตํ|
    count |๑๓๗|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อิธ ภิกฺขเว เอกจฺโจ ปุคฺคโล น สีลครุ โหติ น สีลาธิปเตยฺโย น สมาธิครุ โหติ น สมาธาธิปเตยฺโย น ปญฺญาครุ โหติ น ปญฺญาธิปเตยฺโยฯ|
    block |อิธ ปน ภิกฺขเว เอกจฺโจ ปุคฺคโล สีลครุ โหติ สีลาธิปเตยฺโย น สมาธิครุ โหติ น สมาธาธิปเตยฺโย น ปญฺญาครุ โหติ น ปญฺญาธิปเตยฺโยฯ|
    block |อิธ ปน ภิกฺขเว เอกจฺโจ ปุคฺคโล สีลครุ โหติ สีลาธิปเตยฺโย สมาธิครุ โหติ สมาธาธิปเตยฺโย น ปญฺญาครุ โหติ น ปญฺญาธิปเตยฺโยฯ|
    block |อิธ ปน ภิกฺขเว เอกจฺโจ ปุคฺคโล สีลครุ โหติ สีลาธิปเตยฺโย สมาธิครุ โหติ สมาธาธิปเตยฺโย ปญฺญาครุ โหติ ปญฺญาธิปเตยฺโยฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ สตฺตมํฯ|
  block |๘ นิกฏฺฐสุตฺตํ|
    count |๑๓๘|, |จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร นิกฏฺฐกาโย อนิกฏฺฐจิตฺโต อนิกฏฺฐกาโย นิกฏฺฐจิตฺโต อนิกฏฺฐกาโย จ อนิกฏฺฐจิตฺโต จ นิกฏฺฐกาโย จ นิกฏฺฐจิตฺโต จฯ|
    block |กถญฺจ ภิกฺขเว ปุคฺคโล นิกฏฺฐกาโย โหติ อนิกฏฺฐจิตฺโต อิธ ภิกฺขเว เอกจฺโจ ปุคฺคโล อรญฺญวนปตฺถานิ ปนฺตานิ เสนาสนานิ ปฏิเสวติฯ โส ตตฺถ กามวิตกฺกมฺปิ วิตกฺเกติ พฺยาปาทวิตกฺกมฺปิ วิตกฺเกติ วิหิํสาวิตกฺกมฺปิ วิตกฺเกติฯ เอวํ โข ภิกฺขเว ปุคฺคโล นิกฏฺฐกาโย โหติ อนิกฏฺฐจิตฺโตฯ|
    block |กถญฺจ ภิกฺขเว ปุคฺคโล อนิกฏฺฐกาโย โหติ นิกฏฺฐจิตฺโต อิธ ภิกฺขเว เอกจฺโจ ปุคฺคโล นเหว โข อรญฺญวนปตฺถานิ ปนฺตานิ เสนาสนานิ ปฏิเสวติฯ โส ตตฺถ เนกฺขมฺมวิตกฺกมฺปิ วิตกฺเกติ อพฺยาปาทวิตกฺกมฺปิ วิตกฺเกติ อวิหิํสาวิตกฺกมฺปิ วิตกฺเกติฯ เอวํ โข ภิกฺขเว ปุคฺคโล อนิกฏฺฐกาโย โหติ นิกฏฺฐจิตฺโตฯ|
    block |กถญฺจ ภิกฺขเว ปุคฺคโล อนิกฏฺฐกาโย จ โหติ อนิกฏฺฐจิตฺโต จ อิธ ภิกฺขเว เอกจฺโจ ปุคฺคโล นเหว โข อรญฺญวนปตฺถานิ ปนฺตานิ เสนาสนานิ ปฏิเสวติ ฯ โส ตตฺถ กามวิตกฺกมฺปิ วิตกฺเกติ พฺยาปาทวิตกฺกมฺปิ วิตกฺเกติ วิหิํสาวิตกฺกมฺปิ วิตกฺเกติฯ เอวํ โข ภิกฺขเว ปุคฺคโล อนิกฏฺฐกาโย จ โหติ อนิกฏฺฐจิตฺโต จฯ|
    block |กถญฺจ ภิกฺขเว ปุคฺคโล นิกฏฺฐกาโย จ โหติ นิกฏฺฐจิตฺโต จ อิธ ภิกฺขเว เอกจฺโจ ปุคฺคโล อรญฺญวนปตฺถานิ ปนฺตานิ เสนาสนานิ ปฏิเสวติฯ โส ตตฺถ เนกฺขมฺมวิตกฺกมฺปิ วิตกฺเกติ อพฺยาปาทวิตกฺกมฺปิ วิตกฺเกติ อวิหิํสาวิตกฺกมฺปิ วิตกฺเกติฯ เอวํ โข ภิกฺขเว ปุคฺคโล นิกฏฺฐกาโย จ โหติ นิกฏฺฐจิตฺโต จฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ อฏฺฐมํฯ|
  block |๙ ธมฺมกถิกสุตฺตํ|
    count |๑๓๙|, |จตฺตาโรเม ภิกฺขเว ธมฺมกถิกาฯ กตเม จตฺตาโร อิธ ภิกฺขเว เอกจฺโจ ธมฺมกถิโก อปฺปญฺจ ภาสติ อสหิตญฺจ ปริสา จสฺส น กุสลา โหติ สหิตาสหิตสฺสฯ เอวรูโป ภิกฺขเว ธมฺมกถิโก เอวรูปาย ปริสาย ธมฺมกถิโกตฺเวว สงฺขํ คจฺฉติฯ|
    block |อิธ ปน ภิกฺขเว เอกจฺโจ ธมฺมกถิโก อปฺปญฺจ ภาสติ สหิตญฺจ ปริสา จสฺส กุสลา โหติ สหิตาสหิตสฺสฯ เอวรูโป ภิกฺขเว ธมฺมกถิโก เอวรูปาย ปริสาย ธมฺมกถิโกตฺเวว สงฺขํ คจฺฉติฯ|
    block |อิธ ปน ภิกฺขเว เอกจฺโจ ธมฺมกถิโก พหุญฺจ ภาสติ อสหิตญฺจ ปริสา จสฺส น กุสลา โหติ สหิตาสหิตสฺสฯ เอวรูโป ภิกฺขเว ธมฺมกถิโก เอวรูปาย ปริสาย ธมฺมกถิโกตฺเวว สงฺขํ คจฺฉติฯ|
    block |อิธ ปน ภิกฺขเว เอกจฺโจ ธมฺมกถิโก พหุญฺจ ภาสติ สหิตญฺจ ปริสา จสฺส กุสลา โหติ สหิตาสหิตสฺสฯ เอวรูโป ภิกฺขเว ธมฺมกถิโก เอวรูปาย ปริสาย ธมฺมกถิโกตฺเวว สงฺขํ คจฺฉติฯ อิเม โข ภิกฺขเว จตฺตาโร ธมฺมกถิกาติฯ นวมํฯ|
  block |๑๐ วาทีสุตฺตํ|
    count |๑๔๐|, |จตฺตาโรเม ภิกฺขเว วาทีฯ กตเม จตฺตาโร อตฺถิ ภิกฺขเว วาที อตฺถโต ปริยาทานํ คจฺฉติ โน พฺยญฺชนโต อตฺถิ ภิกฺขเว วาที พฺยญฺชนโต ปริยาทานํ คจฺฉติ โน อตฺถโต อตฺถิ ภิกฺขเว วาที อตฺถโต จ พฺยญฺชนโต จ ปริยาทานํ คจฺฉติ อตฺถิ ภิกฺขเว วาที เนวตฺถโต โน พฺยญฺชนโต ปริยาทานํ คจฺฉติฯ อิเม โข ภิกฺขเว จตฺตาโร วาทีฯ อฏฺฐานเมตํ ภิกฺขเว อนวกาโส ยํ จตูหิ ปฏิสมฺภิทาหิ สมนฺนาคโต อตฺถโต วา พฺยญฺชนโต วา ปริยาทานํ คจฺเฉยฺยาติฯ ทสมํฯ|
    stand |ปุคฺคลวคฺโค จตุตฺโถฯ|
    block |ตสฺสุทฺทานํ|
    block
      block |สํโยชนํ ปฏิภาโน อุคฺฆฏิตญฺญุ อุฏฺฐานํ|
      block |สาวชฺโช ทฺเว จ สีลานิ นิกฏฺฐ ธมฺม วาที จาติฯ|
