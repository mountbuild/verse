block |๒๒ ๒ ปริสาวคฺโค|
  block |๑ ปริสาสุตฺตํ|
    count |๒๑๑|, |จตฺตาโรเม ภิกฺขเว ปริสทูสนาฯ กตเม จตฺตาโร ภิกฺขุ ภิกฺขเว ทุสฺสีโล ปาปธมฺโม ปริสทูสโน ภิกฺขุนี ภิกฺขเว ทุสฺสีลา ปาปธมฺมา ปริสทูสนา อุปาสโก ภิกฺขเว ทุสฺสีโล ปาปธมฺโม ปริสทูสโน อุปาสิกา ภิกฺขเว ทุสฺสีลา ปาปธมฺมา ปริสทูสนาฯ อิเม โข ภิกฺขเว จตฺตาโร ปริสทูสนาฯ|
    block |จตฺตาโรเม ภิกฺขเว ปริสโสภนาฯ กตเม จตฺตาโร ภิกฺขุ ภิกฺขเว สีลวา กลฺยาณธมฺโม ปริสโสภโน ภิกฺขุนี ภิกฺขเว สีลวตี กลฺยาณธมฺมา ปริสโสภนา อุปาสโก ภิกฺขเว สีลวา กลฺยาณธมฺโม ปริสโสภโน อุปาสิกา ภิกฺขเว สีลวตี กลฺยาณธมฺมา ปริสโสภนาฯ อิเม โข ภิกฺขเว จตฺตาโร ปริสโสภนาติฯ ปฐมํฯ|
  block |๒ ทิฏฺฐิสุตฺตํ|
    count |๒๑๒|, |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ จตูหิ กายทุจฺจริเตน วจีทุจฺจริเตน มโนทุจฺจริเตน มิจฺฉาทิฏฺฐิยา อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ|
    block |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ จตูหิ กายสุจริเตน วจีสุจริเตน มโนสุจริเตน สมฺมาทิฏฺฐิยา อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ ทุติยํฯ|
  block |๓ อกตญฺญุตาสุตฺตํ|
    count |๒๑๓|, |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ จตูหิ กายทุจฺจริเตน วจีทุจฺจริเตน มโนทุจฺจริเตน อกตญฺญุตา อกตเวทิตา อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ|
    block |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ จตูหิ กายสุจริเตน วจีสุจริเตน มโนสุจริเตน กตญฺญุตากตเวทิตา อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ ตติยํฯ|
  block |๔ ปาณาติปาตีสุตฺตํ|
    count |๒๑๔|, |…เป … ปาณาติปาตี โหติ อทินฺนาทายี โหติ กาเมสุมิจฺฉาจารี โหติ มุสาวาที โหติ…เป … ปาณาติปาตา ปฏิวิรโต โหติ อทินฺนาทานา ปฏิวิรโต โหติ กาเมสุมิจฺฉาจารา ปฏิวิรโต โหติ มุสาวาทา ปฏิวิรโต โหติฯ จตุตฺถํฯ|
  block |๕ ปฐมมคฺคสุตฺตํ|
    count |๒๑๕|, |…เป … มิจฺฉาทิฏฺฐิโก โหติ มิจฺฉาสงฺกปฺโป โหติ มิจฺฉาวาโจ โหติ มิจฺฉากมฺมนฺโต โหติ…เป … สมฺมาทิฏฺฐิโก โหติ สมฺมาสงฺกปฺโป โหติ สมฺมาวาโจ โหติ สมฺมากมฺมนฺโต โหติฯ ปญฺจมํฯ|
  block |๖ ทุติยมคฺคสุตฺตํ|
    count |๒๑๖|, |…เป … มิจฺฉาอาชีโว โหติ มิจฺฉาวายาโม โหติ มิจฺฉาสติ โหติ มิจฺฉาสมาธิ โหติ…เป … สมฺมาอาชีโว โหติ สมฺมาวายาโม โหติ สมฺมาสติ โหติ สมฺมาสมาธิ โหติฯ ฉฏฺฐํฯ|
  block |๗ ปฐมโวหารปถสุตฺตํ|
    count |๒๑๗|, |…เป … อทิฏฺเฐ ทิฏฺฐวาที โหติ อสุเต สุตวาที โหติ อมุเต มุตวาที โหติ อวิญฺญาเต วิญฺญาตวาที โหติ…เป … อทิฏฺเฐ อทิฏฺฐวาที โหติ อสุเต อสุตวาที โหติ อมุเต อมุตวาที โหติ อวิญฺญาเต อวิญฺญาตวาที โหติฯ สตฺตมํฯ|
  block |๘ ทุติยโวหารปถสุตฺตํ|
    count |๒๑๘|, |…เป … ทิฏฺเฐ อทิฏฺฐวาที โหติ สุเต อสุตวาที โหติ มุเต อมุตวาที โหติ วิญฺญาเต อวิญฺญาตวาที โหติ…เป … ทิฏฺเฐ ทิฏฺฐวาที โหติ สุเต สุตวาที โหติ มุเต มุตวาที โหติ วิญฺญาเต วิญฺญาตวาที โหติฯ อฏฺฐมํฯ|
  block |๙ อหิริกสุตฺตํ|
    count |๒๑๙|, |…เป … อสฺสทฺโธ โหติ ทุสฺสีโล โหติ อหิริโก โหติ อโนตฺตปฺปี โหติ…เป … สทฺโธ โหติ สีลวา โหติ หิริมา โหติ โอตฺตปฺปี โหติฯ นวมํฯ|
  block |๑๐ ทุสฺสีลสุตฺตํ|
    count |๒๒๐|, |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ จตูหิ อสฺสทฺโธ โหติ ทุสฺสีโล โหติ กุสีโต โหติ ทุปฺปญฺโญ โหติ อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ|
    block |จตูหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ จตูหิ สทฺโธ โหติ สีลวา โหติ อารทฺธวีริโย โหติ ปญฺญวา โหติ อิเมหิ โข ภิกฺขเว จตูหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ ทสมํฯ|
    stand |ปริสาวคฺโค ทุติโยฯ|
    block |ตสฺสุทฺทานํ|
    block
      block |ปริสา ทิฏฺฐิ อกตญฺญุตา ปาณาติปาตาปิ ทฺเว มคฺคา|
      block |ทฺเว โวหารปถา วุตฺตา อหิริกํ ทุปฺปญฺเญน จาติฯ|
