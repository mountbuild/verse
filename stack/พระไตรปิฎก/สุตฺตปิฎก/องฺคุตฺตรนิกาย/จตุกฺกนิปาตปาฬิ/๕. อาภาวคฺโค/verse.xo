block |๑๕ ๕ อาภาวคฺโค|
  block |๑ อาภาสุตฺตํ|
    count |๑๔๑|, |จตสฺโส อิมา ภิกฺขเว อาภาฯ กตมา จตสฺโส จนฺทาภา สูริยาภา อคฺคาภา ปญฺญาภา อิมา โข ภิกฺขเว จตสฺโส อาภาฯ เอตทคฺคํ ภิกฺขเว อิมาสํ จตุนฺนํ อาภานํ ยทิทํ ปญฺญาภาติฯ ปฐมํฯ|
  block |๒ ปภาสุตฺตํ|
    count |๑๔๒|, |จตสฺโส อิมา ภิกฺขเว ปภาฯ กตมา จตสฺโส จนฺทปฺปภา สูริยปฺปภา อคฺคิปฺปภา ปญฺญาปภา อิมา โข ภิกฺขเว จตสฺโส ปภาฯ เอตทคฺคํ ภิกฺขเว อิมาสํ จตุนฺนํ ปภานํ ยทิทํ ปญฺญาปภาติฯ ทุติยํฯ|
  block |๓ อาโลกสุตฺตํ|
    count |๑๔๓|, |จตฺตาโรเม ภิกฺขเว อาโลกาฯ กตเม จตฺตาโร จนฺทาโลโก สูริยาโลโก อคฺคาโลโก ปญฺญาโลโก อิเม โข ภิกฺขเว จตฺตาโร อาโลกาฯ เอตทคฺคํ ภิกฺขเว อิเมสํ จตุนฺนํ อาโลกานํ ยทิทํ ปญฺญาโลโกติฯ ตติยํฯ|
  block |๔ โอภาสสุตฺตํ|
    count |๑๔๔|, |จตฺตาโรเม ภิกฺขเว โอภาสาฯ กตเม จตฺตาโร จนฺโทภาโส สูริโยภาโส อคฺโคภาโส ปญฺโญภาโส อิเม โข ภิกฺขเว จตฺตาโร โอภาสาฯ เอตทคฺคํ ภิกฺขเว อิเมสํ จตุนฺนํ โอภาสานํ ยทิทํ ปญฺโญภาโสติฯ จตุตฺถํฯ|
  block |๕ ปชฺโชตสุตฺตํ|
    count |๑๔๕|, |จตฺตาโรเม ภิกฺขเว ปชฺโชตาฯ กตเม จตฺตาโร จนฺทปชฺโชโต สูริยปชฺโชโต อคฺคิปชฺโชโต ปญฺญาปชฺโชโต อิเม โข ภิกฺขเว จตฺตาโร ปชฺโชตาฯ เอตทคฺคํ ภิกฺขเว อิเมสํ จตุนฺนํ ปชฺโชตานํ ยทิทํ ปญฺญาปชฺโชโตติฯ ปญฺจมํฯ|
  block |๖ ปฐมกาลสุตฺตํ|
    count |๑๔๖|, |จตฺตาโรเม ภิกฺขเว กาลาฯ กตเม จตฺตาโร กาเลน ธมฺมสฺสวนํ กาเลน ธมฺมสากจฺฉา กาเลน สมฺมสนา กาเลน วิปสฺสนา อิเม โข ภิกฺขเว จตฺตาโร กาลาติฯ ฉฏฺฐํฯ|
  block |๗ ทุติยกาลสุตฺตํ|
    count |๑๔๗|, |จตฺตาโรเม ภิกฺขเว กาลา สมฺมา ภาวิยมานา สมฺมา อนุปริวตฺติยมานา อนุปุพฺเพน อาสวานํ ขยํ ปาเปนฺติฯ กตเม จตฺตาโร กาเลน ธมฺมสฺสวนํ กาเลน ธมฺมสากจฺฉา กาเลน สมฺมสนา กาเลน วิปสฺสนา อิเม โข ภิกฺขเว จตฺตาโร กาลา สมฺมา ภาวิยมานา สมฺมา อนุปริวตฺติยมานา อนุปุพฺเพน อาสวานํ ขยํ ปาเปนฺติฯ|
    block |เสยฺยถาปิ ภิกฺขเว อุปริปพฺพเต ถุลฺลผุสิตเก เทเว วสฺสนฺเต ตํ อุทกํ ยถานินฺนํ ปวตฺตมานํ ปพฺพตกนฺทรปทรสาขา ปริปูเรติ ปพฺพตกนฺทรปทรสาขา ปริปูรา กุโสพฺเภ ปริปูเรนฺติ กุโสพฺภา ปริปูรา มหาโสพฺเภ ปริปูเรนฺติ มหาโสพฺภา ปริปูรา กุนฺนทิโย ปริปูเรนฺติ กุนฺนทิโย ปริปูรา มหานทิโย ปริปูเรนฺติ มหานทิโย ปริปูรา สมุทฺทํ ปริปูเรนฺติฯ เอวเมวํ โข ภิกฺขเว อิเม จตฺตาโร กาลา สมฺมา ภาวิยมานา สมฺมา อนุปริวตฺติยมานา อนุปุพฺเพน อาสวานํ ขยํ ปาเปนฺตีติฯ สตฺตมํฯ|
  block |๘ ทุจฺจริตสุตฺตํ|
    count |๑๔๘|, |จตฺตาริมานิ ภิกฺขเว วจีทุจฺจริตานิฯ กตมานิ จตฺตาริ มุสาวาโท ปิสุณา วาจา ผรุสา วาจา สมฺผปฺปลาโป อิมานิ โข ภิกฺขเว จตฺตาริ วจีทุจฺจริตานีติฯ อฏฺฐมํฯ|
  block |๙ สุจริตสุตฺตํ|
    count |๑๔๙|, |จตฺตาริมานิ ภิกฺขเว วจีสุจริตานิฯ กตมานิ จตฺตาริ สจฺจวาจา อปิสุณา วาจา สณฺหา วาจา มนฺตภาสา อิมานิ โข ภิกฺขเว จตฺตาริ วจีสุจริตานีติฯ นวมํฯ|
  block |๑๐ สารสุตฺตํ|
    count |๑๕๐|, |จตฺตาโรเม ภิกฺขเว สาราฯ กตเม จตฺตาโร สีลสาโร สมาธิสาโร ปญฺญาสาโร วิมุตฺติสาโร อิเม โข ภิกฺขเว จตฺตาโร สาราติฯ ทสมํฯ|
    stand |อาภาวคฺโค ปญฺจโมฯ|
    block |ตสฺสุทฺทานํ|
    block
      block |อาภา ปภา จ อาโลกา โอภาสา เจว ปชฺโชตา|
      block |ทฺเว กาลา จริตา ทฺเว จ โหนฺติ สาเรน เต ทสาติฯ|
    stand |ตติยปณฺณาสกํ สมตฺตํฯ|
  block |๔ จตุตฺถปณฺณาสกํ|
