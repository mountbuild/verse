block |๑๓ ๓ ปริสุทฺธวคฺโค|
  block |๑ ปฐมสุตฺตํ|
    count |๑๒๓|, |ทสยิเม ภิกฺขเว ธมฺมา ปริสุทฺธา ปริโยทาตา นาญฺญตฺร สุคตวินยาฯ กตเม ทส สมฺมาทิฏฺฐิ สมฺมาสงฺกปฺโป สมฺมาวาจา สมฺมากมฺมนฺโต สมฺมาอาชีโว สมฺมาวายาโม สมฺมาสติ สมฺมาสมาธิ สมฺมาญาณํ สมฺมาวิมุตฺติ อิเม โข ภิกฺขเว ทส ธมฺมา ปริสุทฺธา ปริโยทาตา นาญฺญตฺร สุคตวินยาติฯ ปฐมํฯ|
  block |๒ ทุติยสุตฺตํ|
    count |๑๒๔|, |ทสยิเม ภิกฺขเว ธมฺมา อนุปฺปนฺนา อุปฺปชฺชนฺติ นาญฺญตฺร สุคตวินยาฯ กตเม ทส สมฺมาทิฏฺฐิ …เป … สมฺมาวิมุตฺติ อิเม โข ภิกฺขเว ทส ธมฺมา อนุปฺปนฺนา อุปฺปชฺชนฺติ นาญฺญตฺร สุคตวินยาติฯ ทุติยํฯ|
  block |๓ ตติยสุตฺตํ|
    count |๑๒๕|, |ทสยิเม ภิกฺขเว ธมฺมา มหปฺผลา มหานิสํสา นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา มหปฺผลา มหานิสํสา นาญฺญตฺร สุคตวินยาติฯ ตติยํฯ|
  block |๔ จตุตฺถสุตฺตํ|
    count |๑๒๖|, |ทสยิเม ภิกฺขเว ธมฺมา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ นาญฺญตฺร สุคตวินยาติฯ จตุตฺถํฯ|
  block |๕ ปญฺจมสุตฺตํ|
    count |๑๒๗|, |ทสยิเม ภิกฺขเว ธมฺมา เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตนฺติ นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตนฺติ นาญฺญตฺร สุคตวินยาติฯ ปญฺจมํฯ|
  block |๖ ฉฏฺฐสุตฺตํ|
    count |๑๒๘|, |ทสยิเม ภิกฺขเว ธมฺมา ภาวิตา พหุลีกตา อนุปฺปนฺนา อุปฺปชฺชนฺติ นาญฺญตฺร สุคตวินยาฯ กตเม ทส สมฺมาทิฏฺฐิ …เป … สมฺมาวิมุตฺติ อิเม โข ภิกฺขเว ทส ธมฺมา ภาวิตา พหุลีกตา อนุปฺปนฺนา อุปฺปชฺชนฺติ นาญฺญตฺร สุคตวินยาติฯ ฉฏฺฐํฯ|
  block |๗ สตฺตมสุตฺตํ|
    count |๑๒๙|, |ทสยิเม ภิกฺขเว ธมฺมา ภาวิตา พหุลีกตา มหปฺผลา โหนฺติ มหานิสํสา นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา ภาวิตา พหุลีกตา มหปฺผลา โหนฺติ มหานิสํสา นาญฺญตฺร สุคตวินยาติฯ สตฺตมํฯ|
  block |๘ อฏฺฐมสุตฺตํ|
    count |๑๓๐|, |ทสยิเม ภิกฺขเว ธมฺมา ภาวิตา พหุลีกตา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา ภาวิตา พหุลีกตา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ นาญฺญตฺร สุคตวินยาติฯ อฏฺฐมํฯ|
  block |๙ นวมสุตฺตํ|
    count |๑๓๑|, |ทสยิเม ภิกฺขเว ธมฺมา ภาวิตา พหุลีกตา เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตนฺติ นาญฺญตฺร สุคตวินยาฯ กตเม ทส สมฺมาทิฏฺฐิ…เป … สมฺมาวิมุตฺติ อิเม โข ภิกฺขเว ทส ธมฺมา ภาวิตา พหุลีกตา เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตนฺติ นาญฺญตฺร สุคตวินยาติฯ นวมํฯ|
  block |๑๐ ทสมสุตฺตํ|
    count |๑๓๒|, |ทสยิเม ภิกฺขเว มิจฺฉตฺตาฯ กตเม ทส มิจฺฉาทิฏฺฐิ มิจฺฉาสงฺกปฺโป มิจฺฉาวาจา มิจฺฉากมฺมนฺโต มิจฺฉาอาชีโว มิจฺฉาวายาโม มิจฺฉาสติ มิจฺฉาสมาธิ มิจฺฉาญาณํ มิจฺฉาวิมุตฺติ อิเม โข ภิกฺขเว ทส มิจฺฉตฺตาติฯ ทสมํฯ|
  block |๑๑ เอกาทสมสุตฺตํ|
    count |๑๓๓|, |ทสยิเม ภิกฺขเว สมฺมตฺตาฯ กตเม ทส สมฺมาทิฏฺฐิ สมฺมาสงฺกปฺโป สมฺมาวาจา สมฺมากมฺมนฺโต สมฺมาอาชีโว สมฺมาวายาโม สมฺมาสติ สมฺมาสมาธิ สมฺมาญาณํ สมฺมาวิมุตฺติ อิเม โข ภิกฺขเว ทส สมฺมตฺตาติฯ เอกาทสมํฯ|
    stand |ปริสุทฺธวคฺโค ตติโยฯ|
