block |๑๐ ๕ พาลวคฺโค|
  count |๙๙|, |ทฺเวเม ภิกฺขเว พาลาฯ กตเม ทฺเว โย จ อนาคตํ ภารํ วหติ โย จ อาคตํ ภารํ น วหติฯ อิเม โข ภิกฺขเว ทฺเว พาลาติฯ|
  count |๑๐๐|, |ทฺเวเม ภิกฺขเว ปณฺฑิตาฯ กตเม ทฺเว โย จ อนาคตํ ภารํ น วหติ โย จ อาคตํ ภารํ วหติฯ อิเม โข ภิกฺขเว ทฺเว ปณฺฑิตาติฯ|
  count |๑๐๑|, |ทฺเวเม ภิกฺขเว พาลาฯ กตเม ทฺเว โย จ อกปฺปิเย กปฺปิยสญฺญี โย จ กปฺปิเย อกปฺปิยสญฺญีฯ อิเม โข ภิกฺขเว ทฺเว พาลาติฯ|
  count |๑๐๒|, |ทฺเวเม ภิกฺขเว ปณฺฑิตาฯ กตเม ทฺเว โย จ อกปฺปิเย อกปฺปิยสญฺญี โย จ กปฺปิเย กปฺปิยสญฺญีฯ อิเม โข ภิกฺขเว ทฺเว ปณฺฑิตาติฯ|
  count |๑๐๓|, |ทฺเวเม ภิกฺขเว พาลาฯ กตเม ทฺเว โย จ อนาปตฺติยา อาปตฺติสญฺญี โย จ อาปตฺติยา อนาปตฺติสญฺญีฯ อิเม โข ภิกฺขเว ทฺเว พาลาติฯ|
  count |๑๐๔|, |ทฺเวเม ภิกฺขเว ปณฺฑิตาฯ กตเม ทฺเว โย จ อนาปตฺติยา อนาปตฺติสญฺญี โย จ อาปตฺติยา อาปตฺติสญฺญีฯ อิเม โข ภิกฺขเว ทฺเว ปณฺฑิตาติฯ|
  count |๑๐๕|, |ทฺเวเม ภิกฺขเว พาลาฯ กตเม ทฺเว โย จ อธมฺเม ธมฺมสญฺญี โย จ ธมฺเม อธมฺมสญฺญีฯ อิเม โข ภิกฺขเว ทฺเว พาลาติฯ|
  count |๑๐๖|, |ทฺเวเม ภิกฺขเว ปณฺฑิตาฯ กตเม ทฺเว โย จ ธมฺเม ธมฺมสญฺญี โย จ อธมฺเม อธมฺมสญฺญีฯ อิเม โข ภิกฺขเว ทฺเว ปณฺฑิตาติฯ|
  count |๑๐๗|, |ทฺเวเม ภิกฺขเว พาลาฯ กตเม ทฺเว โย จ อวินเย วินยสญฺญี โย จ วินเย อวินยสญฺญีฯ อิเม โข ภิกฺขเว ทฺเว พาลาติฯ|
  count |๑๐๘|, |ทฺเวเม ภิกฺขเว ปณฺฑิตาฯ กตเม ทฺเว โย จ อวินเย อวินยสญฺญี โย จ วินเย วินยสญฺญีฯ อิเม โข ภิกฺขเว ทฺเว ปณฺฑิตาติฯ|
  count |๑๐๙|, |ทฺวินฺนํ ภิกฺขเว อาสวา วฑฺฒนฺติฯ กตเมสํ ทฺวินฺนํ โย จ น กุกฺกุจฺจายิตพฺพํ กุกฺกุจฺจายติ โย จ กุกฺกุจฺจายิตพฺพํ น กุกฺกุจฺจายติฯ อิเมสํ โข ภิกฺขเว ทฺวินฺนํ อาสวา วฑฺฒนฺตีติฯ|
  count |๑๑๐|, |ทฺวินฺนํ ภิกฺขเว อาสวา น วฑฺฒนฺติฯ กตเมสํ ทฺวินฺนํ โย จ น กุกฺกุจฺจายิตพฺพํ น กุกฺกุจฺจายติ โย จ กุกฺกุจฺจายิตพฺพํ กุกฺกุจฺจายติฯ อิเมสํ โข ภิกฺขเว ทฺวินฺนํ อาสวา น วฑฺฒนฺตีติฯ|
  count |๑๑๑|, |ทฺวินฺนํ ภิกฺขเว อาสวา วฑฺฒนฺติฯ กตเมสํ ทฺวินฺนํ โย จ อกปฺปิเย กปฺปิยสญฺญี โย จ กปฺปิเย อกปฺปิยสญฺญีฯ อิเมสํ โข ภิกฺขเว ทฺวินฺนํ อาสวา วฑฺฒนฺตีติฯ|
  count |๑๑๒|, |ทฺวินฺนํ ภิกฺขเว อาสวา น วฑฺฒนฺติฯ กตเมสํ ทฺวินฺนํ โย จ อกปฺปิเย อกปฺปิยสญฺญี โย จ กปฺปิเย กปฺปิยสญฺญีฯ อิเมสํ โข ภิกฺขเว ทฺวินฺนํ อาสวา น วฑฺฒนฺตีติฯ|
  count |๑๑๓|, |ทฺวินฺนํ ภิกฺขเว อาสวา วฑฺฒนฺติฯ กตเมสํ ทฺวินฺนํ โย จ อาปตฺติยา อนาปตฺติสญฺญี โย จ อนาปตฺติยา อาปตฺติสญฺญีฯ อิเมสํ โข ภิกฺขเว ทฺวินฺนํ อาสวา วฑฺฒนฺตีติฯ|
  count |๑๑๔|, |ทฺวินฺนํ ภิกฺขเว อาสวา น วฑฺฒนฺติฯ กตเมสํ ทฺวินฺนํ โย จ อาปตฺติยา อาปตฺติสญฺญี โย จ อนาปตฺติยา อนาปตฺติสญฺญี ฯ อิเมสํ โข ภิกฺขเว ทฺวินฺนํ อาสวา น วฑฺฒนฺตีติฯ|
  count |๑๑๕|, |ทฺวินฺนํ ภิกฺขเว อาสวา วฑฺฒนฺติฯ กตเมสํ ทฺวินฺนํ โย จ อธมฺเม ธมฺมสญฺญี โย จ ธมฺเม อธมฺมสญฺญีฯ อิเมสํ โข ภิกฺขเว ทฺวินฺนํ อาสวา วฑฺฒนฺตีติฯ|
  count |๑๑๖|, |ทฺวินฺนํ ภิกฺขเว อาสวา น วฑฺฒนฺติฯ กตเมสํ ทฺวินฺนํ โย จ ธมฺเม ธมฺมสญฺญี โย จ อธมฺเม อธมฺมสญฺญีฯ อิเมสํ โข ภิกฺขเว ทฺวินฺนํ อาสวา น วฑฺฒนฺตีติฯ|
  count |๑๑๗|, |ทฺวินฺนํ ภิกฺขเว อาสวา วฑฺฒนฺติฯ กตเมสํ ทฺวินฺนํ โย จ อวินเย วินยสญฺญี โย จ วินเย อวินยสญฺญีฯ อิเมสํ โข ภิกฺขเว ทฺวินฺนํ อาสวา วฑฺฒนฺตีติฯ|
  count |๑๑๘|, |ทฺวินฺนํ ภิกฺขเว อาสวา น วฑฺฒนฺติฯ กตเมสํ ทฺวินฺนํ โย จ อวินเย อวินยสญฺญี โย จ วินเย วินยสญฺญีฯ อิเมสํ โข ภิกฺขเว ทฺวินฺนํ อาสวา น วฑฺฒนฺตีติฯ|
  stand |พาลวคฺโค ปญฺจโมฯ|
  stand |ทุติโย ปณฺณาสโก สมตฺโตฯ|
  block |๓ ตติยปณฺณาสกํ|
