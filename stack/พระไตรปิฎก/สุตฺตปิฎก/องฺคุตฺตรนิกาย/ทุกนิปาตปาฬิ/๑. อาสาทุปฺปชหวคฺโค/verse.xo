block |๑๑ ๑ อาสาทุปฺปชหวคฺโค|
  count |๑๑๙|, |ทฺเวมา ภิกฺขเว อาสา ทุปฺปชหาฯ กตมา ทฺเว ลาภาสา จ ชีวิตาสา จฯ อิมา โข ภิกฺขเว ทฺเว อาสา ทุปฺปชหาติฯ|
  count |๑๒๐|, |ทฺเวเม ภิกฺขเว ปุคฺคลา ทุลฺลภา โลกสฺมิํฯ กตเม ทฺเว โย จ ปุพฺพการี โย จ กตญฺญู กตเวทีฯ อิเม โข ภิกฺขเว ทฺเว ปุคฺคลา ทุลฺลภา โลกสฺมินฺติฯ|
  count |๑๒๑|, |ทฺเวเม ภิกฺขเว ปุคฺคลา ทุลฺลภา โลกสฺมิํฯ กตเม ทฺเว ติตฺโต จ ตปฺเปตา จฯ อิเม โข ภิกฺขเว ทฺเว ปุคฺคลา ทุลฺลภา โลกสฺมินฺติฯ|
  count |๑๒๒|, |ทฺเวเม ภิกฺขเว ปุคฺคลา ทุตฺตปฺปยาฯ กตเม ทฺเว โย จ ลทฺธํ ลทฺธํ นิกฺขิปติ โย จ ลทฺธํ ลทฺธํ วิสฺสชฺเชติฯ อิเม โข ภิกฺขเว ทฺเว ปุคฺคลา ทุตฺตปฺปยาติฯ|
  count |๑๒๓|, |ทฺเวเม ภิกฺขเว ปุคฺคลา สุตปฺปยาฯ กตเม ทฺเว โย จ ลทฺธํ ลทฺธํ น นิกฺขิปติ โย จ ลทฺธํ ลทฺธํ น วิสฺสชฺเชติฯ อิเม โข ภิกฺขเว ทฺเว ปุคฺคลา สุตปฺปยาติฯ|
  count |๑๒๔|, |ทฺเวเม ภิกฺขเว ปจฺจยา ราคสฺส อุปฺปาทายฯ กตเม ทฺเว สุภนิมิตฺตญฺจ อโยนิโส จ มนสิกาโรฯ อิเม โข ภิกฺขเว ทฺเว ปจฺจยา ราคสฺส อุปฺปาทายาติฯ|
  count |๑๒๕|, |ทฺเวเม ภิกฺขเว ปจฺจยา โทสสฺส อุปฺปาทายฯ กตเม ทฺเว ปฏิฆนิมิตฺตญฺจ อโยนิโส จ มนสิกาโรฯ อิเม โข ภิกฺขเว ทฺเว ปจฺจยา โทสสฺส อุปฺปาทายาติฯ|
  count |๑๒๖|, |ทฺเวเม ภิกฺขเว ปจฺจยา มิจฺฉาทิฏฺฐิยา อุปฺปาทายฯ กตเม ทฺเว ปรโต จ โฆโส อโยนิโส จ มนสิกาโรฯ อิเม โข ภิกฺขเว ทฺเว ปจฺจยา มิจฺฉาทิฏฺฐิยา อุปฺปาทายาติฯ|
  count |๑๒๗|, |ทฺเวเม ภิกฺขเว ปจฺจยา สมฺมาทิฏฺฐิยา อุปฺปาทายฯ กตเม ทฺเว ปรโต จ โฆโส โยนิโส จ มนสิกาโรฯ อิเม โข ภิกฺขเว ทฺเว ปจฺจยา สมฺมาทิฏฺฐิยา อุปฺปาทายาติฯ|
  count |๑๒๘|, |ทฺเวมา ภิกฺขเว อาปตฺติโยฯ กตมา ทฺเว ลหุกา จ อาปตฺติ ครุกา จ อาปตฺติฯ อิมา โข ภิกฺขเว ทฺเว อาปตฺติโยติฯ|
  count |๑๒๙|, |ทฺเวมา ภิกฺขเว อาปตฺติโยฯ กตมา ทฺเว ทุฏฺฐุลฺลา จ อาปตฺติ อทุฏฺฐุลฺลา จ อาปตฺติฯ อิมา โข ภิกฺขเว ทฺเว อาปตฺติโยติฯ|
  count |๑๓๐|, |ทฺเวมา ภิกฺขเว อาปตฺติโยฯ กตมา ทฺเว สาวเสสา จ อาปตฺติ อนวเสสา จ อาปตฺติฯ อิมา โข ภิกฺขเว ทฺเว อาปตฺติโยติฯ|
  stand |อาสาทุปฺปชหวคฺโค ปฐโมฯ|
