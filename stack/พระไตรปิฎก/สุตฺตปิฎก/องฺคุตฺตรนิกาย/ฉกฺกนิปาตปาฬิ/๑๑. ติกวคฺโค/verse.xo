block |๑๑ ติกวคฺโค|
  block |๑ ราคสุตฺตํ|
    count |๑๐๗|, |ตโยเม ภิกฺขเว ธมฺมาฯ กตเม ตโย ราโค โทโส โมโหฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย ราคสฺส ปหานาย อสุภา ภาเวตพฺพา โทสสฺส ปหานาย เมตฺตา ภาเวตพฺพา โมหสฺส ปหานาย ปญฺญา ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ปฐมํฯ|
  block |๒ ทุจฺจริตสุตฺตํ|
    count |๑๐๘|, |ตโยเม ภิกฺขเว ธมฺมาฯ กตเม ตโย กายทุจฺจริตํ วจีทุจฺจริตํ มโนทุจฺจริตํฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย กายทุจฺจริตสฺส ปหานาย กายสุจริตํ ภาเวตพฺพํ วจีทุจฺจริตสฺส ปหานาย วจีสุจริตํ ภาเวตพฺพํ มโนทุจฺจริตสฺส ปหานาย มโนสุจริตํ ภาเวตพฺพํฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ทุติยํฯ|
  block |๓ วิตกฺกสุตฺตํ|
    count |๑๐๙|, |ตโยเม ภิกฺขเว ธมฺมาฯ กตเม ตโย กามวิตกฺโก พฺยาปาทวิตกฺโก วิหิํสาวิตกฺโกฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย กามวิตกฺกสฺส ปหานาย เนกฺขมฺมวิตกฺโก ภาเวตพฺโพ พฺยาปาทวิตกฺกสฺส ปหานาย อพฺยาปาทวิตกฺโก ภาเวตพฺโพ วิหิํสาวิตกฺกสฺส ปหานาย อวิหิํสาวิตกฺโก ภาเวตพฺโพฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ตติยํฯ|
  block |๔ สญฺญาสุตฺตํ|
    count |๑๑๐|, |ตโยเม ภิกฺขเว ธมฺมาฯ กตเม ตโย กามสญฺญา พฺยาปาทสญฺญา วิหิํสาสญฺญาฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย กามสญฺญาย ปหานาย เนกฺขมฺมสญฺญา ภาเวตพฺพา พฺยาปาทสญฺญาย ปหานาย อพฺยาปาทสญฺญา ภาเวตพฺพา วิหิํสาสญฺญาย ปหานาย อวิหิํสาสญฺญา ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ จตุตฺถํฯ|
  block |๕ ธาตุสุตฺตํ|
    count |๑๑๑|, |ตโยเม ภิกฺขเว ธมฺมาฯ กตเม ตโย กามธาตุ พฺยาปาทธาตุ วิหิํสาธาตุฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย กามธาตุยา ปหานาย เนกฺขมฺมธาตุ ภาเวตพฺพา พฺยาปาทธาตุยา ปหานาย อพฺยาปาทธาตุ ภาเวตพฺพา วิหิํสาธาตุยา ปหานาย อวิหิํสาธาตุ ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ปญฺจมํฯ|
  block |๖ อสฺสาทสุตฺตํ|
    count |๑๑๒|, |ตโยเม ภิกฺขเว ธมฺมาฯ กตเม ตโย อสฺสาททิฏฺฐิ อตฺตานุทิฏฺฐิ มิจฺฉาทิฏฺฐิฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย อสฺสาททิฏฺฐิยา ปหานาย อนิจฺจสญฺญา ภาเวตพฺพา อตฺตานุทิฏฺฐิยา ปหานาย อนตฺตสญฺญา ภาเวตพฺพา มิจฺฉาทิฏฺฐิยา ปหานาย สมฺมาทิฏฺฐิ ภาเวตพฺพา ฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ฉฏฺฐํฯ|
  block |๗ อรติสุตฺตํ|
    count |๑๑๓|, |ตโยเม ภิกฺขเว ธมฺมาฯ กตเม ตโย อรติ วิหิํสา อธมฺมจริยาฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย อรติยา ปหานาย มุทิตา ภาเวตพฺพา วิหิํสาย ปหานาย อวิหิํสา ภาเวตพฺพา อธมฺมจริยาย ปหานาย ธมฺมจริยา ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ สตฺตมํฯ|
  block |๘ สนฺตุฏฺฐิตาสุตฺตํ|
    count |๑๑๔|, |ตโยเม ภิกฺขเว ธมฺมาฯ กตเม ตโย อสนฺตุฏฺฐิตา อสมฺปชญฺญํ มหิจฺฉตาฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย อสนฺตุฏฺฐิตาย ปหานาย สนฺตุฏฺฐิตา ภาเวตพฺพา อสมฺปชญฺญสฺส ปหานาย สมฺปชญฺญํ ภาเวตพฺพํ มหิจฺฉตาย ปหานาย อปฺปิจฺฉตา ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ อฏฺฐมํฯ|
  block |๙ โทวจสฺสตาสุตฺตํ|
    count |๑๑๕|, |ตโยเม ภิกฺขเว ธมฺมาฯ กตเม ตโย โทวจสฺสตา ปาปมิตฺตตา เจตโส วิกฺเขโปฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย โทวจสฺสตาย ปหานาย โสวจสฺสตา ภาเวตพฺพา ปาปมิตฺตตาย ปหานาย กลฺยาณมิตฺตตา ภาเวตพฺพา เจตโส วิกฺเขปสฺส ปหานาย อานาปานสฺสติ ภาเวตพฺพาฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ นวมํฯ|
  block |๑๐ อุทฺธจฺจสุตฺตํ|
    count |๑๑๖|, |ตโยเม ภิกฺขเว ธมฺมาฯ กตเม ตโย อุทฺธจฺจํ อสํวโร ปมาโทฯ อิเม โข ภิกฺขเว ตโย ธมฺมาฯ อิเมสํ โข ภิกฺขเว ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย อุทฺธจฺจสฺส ปหานาย สมโถ ภาเวตพฺโพ อสํวรสฺส ปหานาย สํวโร ภาเวตพฺโพ ปมาทสฺส ปหานาย อปฺปมาโท ภาเวตพฺโพฯ อิเมสํ โข ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติฯ ทสมํฯ|
    stand |ติกวคฺโค เอกาทสโมฯ|
    block |ตสฺสุทฺทานํ|
    block
      block |ราคทุจฺจริตวิตกฺก สญฺญา ธาตูติ วุจฺจติ|
      block |อสฺสาทอรติตุฏฺฐิ ทุเว จ อุทฺธจฺเจน วคฺโคติฯ|
