block |๘ สกฺกปญฺหสุตฺตํ|
  count |๓๔๔|, |เอวํ เม สุตํ เอกํ สมยํ ภควา มคเธสุ วิหรติ ปาจีนโต ราชคหสฺส อมฺพสณฺฑา นาม พฺราหฺมณคาโม ตสฺสุตฺตรโต เวทิยเก ปพฺพเต อินฺทสาลคุหายํฯ เตน โข ปน สมเยน สกฺกสฺส เทวานมินฺทสฺส อุสฺสุกฺกํ อุทปาทิ ภควนฺตํ ทสฺสนายฯ อถ โข สกฺกสฺส เทวานมินฺทสฺส เอตทโหสิ กหํ นุ โข ภควา เอตรหิ วิหรติ อรหํ สมฺมาสมฺพุทฺโธติ อทฺทสา โข สกฺโก เทวานมินฺโท ภควนฺตํ มคเธสุ วิหรนฺตํ ปาจีนโต ราชคหสฺส อมฺพสณฺฑา นาม พฺราหฺมณคาโม ตสฺสุตฺตรโต เวทิยเก ปพฺพเต อินฺทสาลคุหายํฯ ทิสฺวาน เทเว ตาวติํเส อามนฺเตสิ อยํ มาริสา ภควา มคเธสุ วิหรติ ปาจีนโต ราชคหสฺส อมฺพสณฺฑา นาม พฺราหฺมณคาโม ตสฺสุตฺตรโต เวทิยเก ปพฺพเต อินฺทสาลคุหายํฯ ยทิ ปน มาริสา มยํ ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธนฺติ เอวํ ภทฺทนฺตวาติ โข เทวา ตาวติํสา สกฺกสฺส เทวานมินฺทสฺส ปจฺจสฺโสสุํฯ|
  count |๓๔๕|, |อถ โข สกฺโก เทวานมินฺโท ปญฺจสิขํ คนฺธพฺพเทวปุตฺตํ อามนฺเตสิ อยํ ตาต ปญฺจสิข ภควา มคเธสุ วิหรติ ปาจีนโต ราชคหสฺส อมฺพสณฺฑา นาม พฺราหฺมณคาโม ตสฺสุตฺตรโต เวทิยเก ปพฺพเต อินฺทสาลคุหายํฯ ยทิ ปน ตาต ปญฺจสิข มยํ ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธนฺติ เอวํ ภทฺทนฺตวาติ โข ปญฺจสิโข คนฺธพฺพเทวปุตฺโต สกฺกสฺส เทวานมินฺทสฺส ปฏิสฺสุตฺวา เพลุวปณฺฑุวีณํ อาทาย สกฺกสฺส เทวานมินฺทสฺส อนุจริยํ อุปาคมิฯ|
  count |๓๔๖|, |อถ โข สกฺโก เทวานมินฺโท เทเวหิ ตาวติํเสหิ ปริวุโต ปญฺจสิเขน คนฺธพฺพเทวปุตฺเตน ปุรกฺขโต เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิญฺเชยฺย เอวเมว เทเวสุ ตาวติํเสสุ อนฺตรหิโต มคเธสุ ปาจีนโต ราชคหสฺส อมฺพสณฺฑา นาม พฺราหฺมณคาโม ตสฺสุตฺตรโต เวทิยเก ปพฺพเต ปจฺจุฏฺฐาสิฯ เตน โข ปน สมเยน เวทิยโก ปพฺพโต อติริว โอภาสชาโต โหติ อมฺพสณฺฑา จ พฺราหฺมณคาโม ยถา ตํ เทวานํ เทวานุภาเวนฯ อปิสฺสุทํ ปริโต คาเมสุ มนุสฺสา เอวมาหํสุ อาทิตฺตสฺสุ นามชฺช เวทิยโก ปพฺพโต ฌายติสุ นามชฺช เวทิยโก ปพฺพโต ชลติสุ นามชฺช เวทิยโก ปพฺพโต กิํสุ นามชฺช เวทิยโก ปพฺพโต อติริว โอภาสชาโต อมฺพสณฺฑา จ พฺราหฺมณคาโมติ สํวิคฺคา โลมหฏฺฐชาตา อเหสุํฯ|
  count |๓๔๗|, |อถ โข สกฺโก เทวานมินฺโท ปญฺจสิขํ คนฺธพฺพเทวปุตฺตํ อามนฺเตสิ ทุรุปสงฺกมา โข ตาต ปญฺจสิข ตถาคตา มาทิเสน ฌายี ฌานรตา ตทนฺตรํ ปฏิสลฺลีนาฯ ยทิ ปน ตฺวํ ตาต ปญฺจสิข ภควนฺตํ ปฐมํ ปสาเทยฺยาสิ ตยา ตาต ปฐมํ ปสาทิตํ ปจฺฉา มยํ ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธนฺติฯ เอวํ ภทฺทนฺตวาติ โข ปญฺจสิโข คนฺธพฺพเทวปุตฺโต สกฺกสฺส เทวานมินฺทสฺส ปฏิสฺสุตฺวา เพลุวปณฺฑุวีณํ อาทาย เยน อินฺทสาลคุหา เตนุปสงฺกมิ อุปสงฺกมิตฺวา เอตฺตาวตา เม ภควา เนว อติทูเร ภวิสฺสติ นาจฺจาสนฺเน สทฺทญฺจ เม โสสฺสตีติ เอกมนฺตํ อฏฺฐาสิฯ|
  block |ปญฺจสิขคีตคาถา|
    count |๓๔๘|, |เอกมนฺตํ ฐิโต โข ปญฺจสิโข คนฺธพฺพเทวปุตฺโต เพลุวปณฺฑุวีณํ อสฺสาเวสิ อิมา จ คาถา อภาสิ พุทฺธูปสญฺหิตา ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตา|
    block
      block |วนฺเท เต ปิตรํ ภทฺเท ติมฺพรุํ สูริยวจฺฉเส|
      block |เยน ชาตาสิ กลฺยาณี อานนฺทชนนี มมฯ|
      block |วาโตว เสทตํ กนฺโต ปานียํว ปิปาสโต|
      block |องฺคีรสิ ปิยาเมสิ ธมฺโม อรหตามิวฯ|
      block |อาตุรสฺเสว เภสชฺชํ โภชนํว ชิฆจฺฉโต|
      block |ปรินิพฺพาปย มํ ภทฺเท ชลนฺตมิว วารินาฯ|
      block |สีโตทกํ โปกฺขรณิํ ยุตฺตํ กิญฺชกฺขเรณุนา|
      block |นาโค ฆมฺมาภิตตฺโตว โอคาเห เต ถนูทรํฯ|
      block |อจฺจงฺกุโสว นาโคว ชิตํ เม ตุตฺตโตมรํ|
      block |การณํ นปฺปชานามิ สมฺมตฺโต ลกฺขณูรุยาฯ|
      block |ตยิ เคธิตจิตฺโตสฺมิ จิตฺตํ วิปริณามิตํ|
      block |ปฏิคนฺตุํ น สกฺโกมิ วงฺกฆสฺโตว อมฺพุโชฯ|
      block |วามูรุ สช มํ ภทฺเท สช มํ มนฺทโลจเน|
      block |ปลิสฺสช มํ กลฺยาณิ เอตํ เม อภิปตฺถิตํฯ|
      block |อปฺปโก วต เม สนฺโต กาโม เวลฺลิตเกสิยา|
      block |อเนกภาโว สมุปฺปาทิ อรหนฺเตว ทกฺขิณาฯ|
      block |ยํ เม อตฺถิ กตํ ปุญฺญํ อรหนฺเตสุ ตาทิสุ|
      block |ตํ เม สพฺพงฺคกลฺยาณิ ตยา สทฺธิํ วิปจฺจตํฯ|
      block |ยํ เม อตฺถิ กตํ ปุญฺญํ อสฺมิํ ปถวิมณฺฑเล|
      block |ตํ เม สพฺพงฺคกลฺยาณิ ตยา สทฺธิํ วิปจฺจตํฯ|
      block |สกฺยปุตฺโตว ฌาเนน เอโกทิ นิปโก สโต|
      block |อมตํ มุนิ ชิคีสาโน ตมหํ สูริยวจฺฉเสฯ|
      block |ยถาปิ มุนิ นนฺเทยฺย ปตฺวา สมฺโพธิมุตฺตมํ|
      block |เอวํ นนฺเทยฺยํ กลฺยาณิ มิสฺสีภาวํ คโต ตยาฯ|
      block |สกฺโก เจ เม วรํ ทชฺชา ตาวติํสานมิสฺสโร|
      block |ตาหํ ภทฺเท วเรยฺยาเห เอวํ กาโม ทฬฺโห มมฯ|
      block |สาลํว น จิรํ ผุลฺลํ ปิตรํ เต สุเมธเส|
      block |วนฺทมาโน นมสฺสามิ ยสฺสา เสตาทิสี ปชาติฯ|
      block |วนฺเท เต ปิตรํ ภทฺเท ติมฺพรุํ สูริยวจฺฉเส|
      block |เยน ชาตาสิ กลฺยาณี อานนฺทชนนี มมฯ …เป …|
      block |สาลํว น จิรํ ผุลฺลํ ปิตรํ เต สุเมธเส|
      block |วนฺทมาโน นมสฺสามิ ยสฺสา เสตาทิสี ปชาติฯ|
      block |นามมฺปิ มยฺหํ อหุ โคปิกาติ|
      block |พุทฺเธ จ ธมฺเม จ อภิปฺปสนฺนา|
      block |สงฺฆญฺจุปฏฺฐาสิํ ปสนฺนจิตฺตาฯ|
      block |ตสฺเสว พุทฺธสฺส สุธมฺมตาย|
      block |สกฺกสฺส ปุตฺโตมฺหิ มหานุภาโว|
      block |มหาชุตีโก ติทิวูปปนฺโน|
      block |ชานนฺติ มํ อิธาปิ โคปโกติฯ|
      block |อถทฺทสํ ภิกฺขโว ทิฏฺฐปุพฺเพ|
      block |คนฺธพฺพกายูปคเต วสีเน|
      block |อิเมหิ เต โคตมสาวกาเส|
      block |เย จ มยํ ปุพฺเพ มนุสฺสภูตาฯ|
      block |อนฺเนน ปาเนน อุปฏฺฐหิมฺหา|
      block |ปาทูปสงฺคยฺห สเก นิเวสเน|
      block |กุโตมุขา นาม อิเม ภวนฺโต|
      block |พุทฺธสฺส ธมฺมานิ ปฏิคฺคเหสุํ ฯ|
      block |ปจฺจตฺตํ เวทิตพฺโพ หิ ธมฺโม|
      block |สุเทสิโต จกฺขุมตานุพุทฺโธ|
      block |อหญฺหิ ตุมฺเหว อุปาสมาโน|
      block |สุตฺวาน อริยาน สุภาสิตานิฯ|
      block |สกฺกสฺส ปุตฺโตมฺหิ มหานุภาโว|
      block |มหาชุตีโก ติทิวูปปนฺโน|
      block |ตุมฺเห ปน เสฏฺฐมุปาสมานา|
      block |อนุตฺตรํ พฺรหฺมจริยํ จริตฺวาฯ|
      block |หีนํ กายํ อุปปนฺนา ภวนฺโต|
      block |อนานุโลมา ภวตูปปตฺติ|
      block |ทุทฺทิฏฺฐรูปํ วต อทฺทสาม|
      block |สหธมฺมิเก หีนกายูปปนฺเนฯ|
      block |คนฺธพฺพกายูปคตา ภวนฺโต|
      block |เทวานมาคจฺฉถ ปาริจริยํ|
      block |อคาเร วสโต มยฺหํ|
      block |อิมํ ปสฺส วิเสสตํฯ|
      block |อิตฺถี หุตฺวา สฺวชฺช ปุโมมฺหิ เทโว|
      block |ทิพฺเพหิ กาเมหิ สมงฺคิภูโต|
      block |เต โจทิตา โคตมสาวเกน|
      block |สํเวคมาปาทุ สเมจฺจ โคปกํฯ|
      block |หนฺท วิยายาม พฺยายาม|
      block |มา โน มยํ ปรเปสฺสา อหุมฺหา|
      block |เตสํ ทุเว วีริยมารภิํสุ|
      block |อนุสฺสรํ โคตมสาสนานิฯ|
      block |อิเธว จิตฺตานิ วิราชยิตฺวา|
      block |กาเมสุ อาทีนวมทฺทสํสุ|
      block |เต กามสํโยชนพนฺธนานิ|
      block |ปาปิมโยคานิ ทุรจฺจยานิฯ|
      block |นาโคว สนฺนานิ คุณานิ เฉตฺวา|
      block |เทเว ตาวติํเส อติกฺกมิํสุ|
      block |สอินฺทา เทวา สปชาปติกา|
      block |สพฺเพ สุธมฺมาย สภายุปวิฏฺฐาฯ|
      block |เตสํ นิสินฺนานํ อภิกฺกมิํสุ|
      block |วีรา วิราคา วิรชํ กโรนฺตา|
      block |เต ทิสฺวา สํเวคมกาสิ วาสโว|
      block |เทวาภิภู เทวคณสฺส มชฺเฌฯ|
      block |อิเมหิ เต หีนกายูปปนฺนา|
      block |เทเว ตาวติํเส อภิกฺกมนฺติ|
      block |สํเวคชาตสฺส วโจ นิสมฺม|
      block |โส โคปโก วาสวมชฺฌภาสิฯ|
      block |พุทฺโธ ชนินฺทตฺถิ มนุสฺสโลเก|
      block |กามาภิภู สกฺยมุนีติ ญายติ|
      block |ตสฺเสว เต ปุตฺตา สติยา วิหีนา|
      block |โจทิตา มยา เต สติมชฺฌลตฺถุํฯ|
      block |ติณฺณํ เตสํ อาวสิเนตฺถ เอโก|
      block |คนฺธพฺพกายูปคโต วสีโน|
      block |ทฺเว จ สมฺโพธิปถานุสาริโน|
      block |เทเวปิ หีเฬนฺติ สมาหิตตฺตาฯ|
      block |เอตาทิสี ธมฺมปฺปกาสเนตฺถ|
      block |น ตตฺถ กิํกงฺขติ โกจิ สาวโก|
      block |นิติณฺณโอฆํ วิจิกิจฺฉฉินฺนํ|
      block |พุทฺธํ นมสฺสาม ชินํ ชนินฺทํฯ|
      block |ยํ เต ธมฺมํ อิธญฺญาย|
      block |วิเสสํ อชฺฌคํสุ เต|
      block |กายํ พฺรหฺมปุโรหิตํ|
      block |ทุเว เตสํ วิเสสคูฯ|
      block |ตสฺส ธมฺมสฺส ปตฺติยา|
      block |อาคตมฺหาสิ มาริส|
      block |กตาวกาสา ภควตา|
      block |ปญฺหํ ปุจฺเฉมุ มาริสาติฯ|
      block |ปุจฺฉ วาสว มํ ปญฺหํ ยํ กิญฺจิ มนสิจฺฉสิ|
      block |ตสฺส ตสฺเสว ปญฺหสฺส อหํ อนฺตํ กโรมิ เตติฯ|
      block |อิเธว ติฏฺฐมานสฺส เทวภูตสฺส เม สโต|
      block |ปุนรายุ จ เม ลทฺโธ เอวํ ชานาหิ มาริสฯ|
      block |จุตาหํ ทิวิยา กายา อายุํ หิตฺวา อมานุสํ|
      block |อมูฬฺโห คพฺภเมสฺสามิ ยตฺถ เม รมตี มโนฯ|
      block |สฺวาหํ อมูฬฺหปญฺญสฺส วิหรํ สาสเน รโต|
      block |ญาเยน วิหริสฺสามิ สมฺปชาโน ปฏิสฺสโตฯ|
      block |ญาเยน เม จรโต จ สมฺโพธิ เจ ภวิสฺสติ|
      block |อญฺญาตา วิหริสฺสามิ สฺเวว อนฺโต ภวิสฺสติฯ|
      block |จุตาหํ มานุสา กายา อายุํ หิตฺวาน มานุสํ|
      block |ปุน เทโว ภวิสฺสามิ เทวโลกมฺหิ อุตฺตโมฯ|
      block |เต ปณีตตรา เทวา อกนิฏฺฐา ยสสฺสิโน|
      block |อนฺติเม วตฺตมานมฺหิ โส นิวาโส ภวิสฺสติฯ|
      block |วิจริํ ทีฆมทฺธานํ อนฺเวสนฺโต ตถาคตํฯ|
      block |ยสฺสุ มญฺญามิ สมเณ ปวิวิตฺตวิหาริโน|
      block |สมฺพุทฺธา อิติ มญฺญาโน คจฺฉามิ เต อุปาสิตุํฯ|
      block |กถํ อาราธนา โหติ กถํ โหติ วิราธนา|
      block |อิติ ปุฏฺฐา น สมฺปายนฺติ มคฺเค ปฏิปทาสุ จฯ|
      block |ตฺยสฺสุ ยทา มํ ชานนฺติ สกฺโก เทวานมาคโต|
      block |ตฺยสฺสุ มเมว ปุจฺฉนฺติ กิํ กตฺวา ปาปุณี อิทํฯ|
      block |เตสํ ยถาสุตํ ธมฺมํ เทสยามิ ชเน สุตํ|
      block |เตน อตฺตมนา โหนฺติ ทิฏฺโฐ โน วาสโวติ จฯ|
      block |ยทา จ พุทฺธมทฺทกฺขิํ วิจิกิจฺฉาวิตารณํ|
      block |โสมฺหิ วีตภโย อชฺช สมฺพุทฺธํ ปยิรุปาสิย ฯ|
      block |ตณฺหาสลฺลสฺส หนฺตารํ พุทฺธํ อปฺปฏิปุคฺคลํ|
      block |อหํ วนฺเท มหาวีรํ พุทฺธมาทิจฺจพนฺธุนํฯ|
      block |ยํ กโรมสิ พฺรหฺมุโน สมํ เทเวหิ มาริส|
      block |ตทชฺช ตุยฺหํ กสฺสาม หนฺท สามํ กโรม เตฯ|
      block |ตฺวเมว อสิ สมฺพุทฺโธ ตุวํ สตฺถา อนุตฺตโร|
      block |สเทวกสฺมิํ โลกสฺมิํ นตฺถิ เต ปฏิปุคฺคโลติฯ|
    count |๓๔๙|, |เอวํ วุตฺเต ภควา ปญฺจสิขํ คนฺธพฺพเทวปุตฺตํ เอตทโวจ สํสนฺทติ โข เต ปญฺจสิข ตนฺติสฺสโร คีตสฺสเรน คีตสฺสโร จ ตนฺติสฺสเรน น จ ปน เต ปญฺจสิข ตนฺติสฺสโร คีตสฺสรํ อติวตฺตติ คีตสฺสโร จ ตนฺติสฺสรํฯ กทา สํยูฬฺหา ปน เต ปญฺจสิข อิมา คาถา พุทฺธูปสญฺหิตา ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตาติ เอกมิทํ ภนฺเต สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิคฺโรเธ ปฐมาภิสมฺพุทฺโธ ฯ เตน โข ปนาหํ ภนฺเต สมเยน ภทฺทา นาม สูริยวจฺฉสา ติมฺพรุโน คนฺธพฺพรญฺโญ ธีตา ตมภิกงฺขามิฯ สา โข ปน ภนฺเต ภคินี ปรกามินี โหติ สิขณฺฑี นาม มาตลิสฺส สงฺคาหกสฺส ปุตฺโต ตมภิกงฺขติฯ ยโต โข อหํ ภนฺเต ตํ ภคินิํ นาลตฺถํ เกนจิ ปริยาเยนฯ อถาหํ เพลุวปณฺฑุวีณํ อาทาย เยน ติมฺพรุโน คนฺธพฺพรญฺโญ นิเวสนํ เตนุปสงฺกมิํ อุปสงฺกมิตฺวา เพลุวปณฺฑุวีณํ อสฺสาเวสิํ อิมา จ คาถา อภาสิํ พุทฺธูปสญฺหิตา ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตา|
    block |เอวํ วุตฺเต ภนฺเต ภทฺทา สูริยวจฺฉสา มํ เอตทโวจ น โข เม มาริส โส ภควา สมฺมุขา ทิฏฺโฐ อปิ จ สุโตเยว เม โส ภควา เทวานํ ตาวติํสานํ สุธมฺมายํ สภายํ อุปนจฺจนฺติยาฯ ยโต โข ตฺวํ มาริส ตํ ภควนฺตํ กิตฺเตสิ โหตุ โน อชฺช สมาคโมติฯ โสเยว โน ภนฺเต ตสฺสา ภคินิยา สทฺธิํ สมาคโม อโหสิฯ น จ ทานิ ตโต ปจฺฉาติฯ|
  block |สกฺกูปสงฺกม|
    count |๓๕๐|, |อถ โข สกฺกสฺส เทวานมินฺทสฺส เอตทโหสิ ปฏิสมฺโมทติ ปญฺจสิโข คนฺธพฺพเทวปุตฺโต ภควตา ภควา จ ปญฺจสิเขนาติฯ อถ โข สกฺโก เทวานมินฺโท ปญฺจสิขํ คนฺธพฺพเทวปุตฺตํ อามนฺเตสิ อภิวาเทหิ เม ตฺวํ ตาต ปญฺจสิข ภควนฺตํ สกฺโก ภนฺเต เทวานมินฺโท สามจฺโจ สปริชโน ภควโต ปาเท สิรสา วนฺทตีติฯ เอวํ ภทฺทนฺตวาติ โข ปญฺจสิโข คนฺธพฺพเทวปุตฺโต สกฺกสฺส เทวานมินฺทสฺส ปฏิสฺสุตฺวา ภควนฺตํ อภิวาเทติ สกฺโก ภนฺเต เทวานมินฺโท สามจฺโจ สปริชโน ภควโต ปาเท สิรสา วนฺทตีติฯ เอวํ สุขี โหตุ ปญฺจสิข สกฺโก เทวานมินฺโท สามจฺโจ สปริชโน สุขกามา หิ เทวา มนุสฺสา อสุรา นาคา คนฺธพฺพา เย จญฺเญ สนฺติ ปุถุกายาติฯ|
    count |๓๕๑|, |เอวญฺจ ปน ตถาคตา เอวรูเป มเหสกฺเข ยกฺเข อภิวทนฺติฯ อภิวทิโต สกฺโก เทวานมินฺโท ภควโต อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เทวาปิ ตาวติํสา อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฏฺฐํสุฯ ปญฺจสิโขปิ คนฺธพฺพเทวปุตฺโต อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ|
    block |เตน โข ปน สมเยน อินฺทสาลคุหา วิสมา สนฺตี สมา สมปาทิ สมฺพาธา สนฺตี อุรุนฺทา สมปาทิ อนฺธกาโร คุหายํ อนฺตรธายิ อาโลโก อุทปาทิ ยถา ตํ เทวานํ เทวานุภาเวนฯ|
    count |๓๕๒|, |อถ โข ภควา สกฺกํ เทวานมินฺทํ เอตทโวจ อจฺฉริยมิทํ อายสฺมโต โกสิยสฺส อพฺภุตมิทํ อายสฺมโต โกสิยสฺส ตาว พหุกิจฺจสฺส พหุกรณียสฺส ยทิทํ อิธาคมนนฺติฯ จิรปฏิกาหํ ภนฺเต ภควนฺตํ ทสฺสนาย อุปสงฺกมิตุกาโม อปิ จ เทวานํ ตาวติํสานํ เกหิจิ เกหิจิ กิจฺจกรณีเยหิ พฺยาวโฏ เอวาหํ นาสกฺขิํ ภควนฺตํ ทสฺสนาย อุปสงฺกมิตุํฯ เอกมิทํ ภนฺเต สมยํ ภควา สาวตฺถิยํ วิหรติ สลฬาคารเกฯ อถ ขฺวาหํ ภนฺเต สาวตฺถิํ อคมาสิํ ภควนฺตํ ทสฺสนายฯ เตน โข ปน ภนฺเต สมเยน ภควา อญฺญตเรน สมาธินา นิสินฺโน โหติ ภูชติ จ นาม เวสฺสวณสฺส มหาราชสฺส ปริจาริกา ภควนฺตํ ปจฺจุปฏฺฐิตา โหติ ปญฺชลิกา นมสฺสมานา ติฏฺฐติฯ อถ ขฺวาหํ ภนฺเต ภูชติํ เอตทโวจํ อภิวาเทหิ เม ตฺวํ ภคินิ ภควนฺตํ สกฺโก ภนฺเต เทวานมินฺโท สามจฺโจ สปริชโน ภควโต ปาเท สิรสา วนฺทตีติฯ เอวํ วุตฺเต ภนฺเต สา ภูชติ มํ เอตทโวจ อกาโล โข มาริส ภควนฺตํ ทสฺสนาย ปฏิสลฺลีโน ภควาติฯ เตน หี ภคินิ ยทา ภควา ตมฺหา สมาธิมฺหา วุฏฺฐิโต โหติ อถ มม วจเนน ภควนฺตํ อภิวาเทหิ สกฺโก ภนฺเต เทวานมินฺโท สามจฺโจ สปริชโน ภควโต ปาเท สิรสา วนฺทตีติฯ กจฺจิ เม สา ภนฺเต ภคินี ภควนฺตํ อภิวาเทสิ สรติ ภควา ตสฺสา ภคินิยา วจนนฺติ อภิวาเทสิ มํ สา เทวานมินฺท ภคินี สรามหํ ตสฺสา ภคินิยา วจนํฯ อปิ จาหํ อายสฺมโต เนมิสทฺเทน ตมฺหา สมาธิมฺหา วุฏฺฐิโตติฯ เย เต ภนฺเต เทวา อมฺเหหิ ปฐมตรํ ตาวติํสกายํ อุปปนฺนา เตสํ เม สมฺมุขา สุตํ สมฺมุขา ปฏิคฺคหิตํ ยทา ตถาคตา โลเก อุปฺปชฺชนฺติ อรหนฺโต สมฺมาสมฺพุทฺธา ทิพฺพา กายา ปริปูเรนฺติ หายนฺติ อสุรกายาติฯ ตํ เม อิทํ ภนฺเต สกฺขิทิฏฺฐํ ยโต ตถาคโต โลเก อุปฺปนฺโน อรหํ สมฺมาสมฺพุทฺโธ ทิพฺพา กายา ปริปูเรนฺติ หายนฺติ อสุรกายาติฯ|
  block |โคปกวตฺถุ|
    count |๓๕๓|, |อิเธว ภนฺเต กปิลวตฺถุสฺมิํ โคปิกา นาม สกฺยธีตา อโหสิ พุทฺเธ ปสนฺนา ธมฺเม ปสนฺนา สงฺเฆ ปสนฺนา สีเลสุ ปริปูรการินีฯ สา อิตฺถิตฺตํ วิราเชตฺวา ปุริสตฺตํ ภาเวตฺวา กายสฺส เภทา ปรํ มรณา สุคติํ สคฺคํ โลกํ อุปปนฺนาฯ เทวานํ ตาวติํสานํ สหพฺยตํ อมฺหากํ ปุตฺตตฺตํ อชฺฌุปคตาฯ ตตฺรปิ นํ เอวํ ชานนฺติ โคปโก เทวปุตฺโต โคปโก เทวปุตฺโตติฯ อญฺเญปิ ภนฺเต ตโย ภิกฺขู ภควติ พฺรหฺมจริยํ จริตฺวา หีนํ คนฺธพฺพกายํ อุปปนฺนาฯ เต ปญฺจหิ กามคุเณหิ สมปฺปิตา สมงฺคีภูตา ปริจารยมานา อมฺหากํ อุปฏฺฐานํ อาคจฺฉนฺติ อมฺหากํ ปาริจริยํฯ เต อมฺหากํ อุปฏฺฐานํ อาคเต อมฺหากํ ปาริจริยํ โคปโก เทวปุตฺโต ปฏิโจเทสิ กุโตมุขา นาม ตุมฺเห มาริสา ตสฺส ภควโต ธมฺมํ อสฺสุตฺถ อหญฺหิ นาม อิตฺถิกา สมานา พุทฺเธ ปสนฺนา ธมฺเม ปสนฺนา สงฺเฆ ปสนฺนา สีเลสุ ปริปูรการินี อิตฺถิตฺตํ วิราเชตฺวา ปุริสตฺตํ ภาเวตฺวา กายสฺส เภทา ปรํ มรณา สุคติํ สคฺคํ โลกํ อุปปนฺนา เทวานํ ตาวติํสานํ สหพฺยตํ สกฺกสฺส เทวานมินฺทสฺส ปุตฺตตฺตํ อชฺฌุปคตาฯ อิธาปิ มํ เอวํ ชานนฺติ โคปโก เทวปุตฺโต โคปโก เทวปุตฺโตติฯ ตุมฺเห ปน มาริสา ภควติ พฺรหฺมจริยํ จริตฺวา หีนํ คนฺธพฺพกายํ อุปปนฺนาฯ ทุทฺทิฏฺฐรูปํ วต โภ อทฺทสาม เย มยํ อทฺทสาม สหธมฺมิเก หีนํ คนฺธพฺพกายํ อุปปนฺเนติฯ เตสํ ภนฺเต โคปเกน เทวปุตฺเตน ปฏิโจทิตานํ ทฺเว เทวา ทิฏฺเฐว ธมฺเม สติํ ปฏิลภิํสุ กายํ พฺรหฺมปุโรหิตํ เอโก ปน เทโว กาเม อชฺฌาวสิฯ|
    count |๓๕๔|, |อุปาสิกา จกฺขุมโต อโหสิํ|
    count |๓๕๕|, |อถ โข ภควโต เอตทโหสิ ทีฆรตฺตํ วิสุทฺโธ โข อยํ ยกฺโข ยํ กิญฺจิ มํ ปญฺหํ ปุจฺฉิสฺสติ สพฺพํ ตํ อตฺถสญฺหิตํเยว ปุจฺฉิสฺสติ โน อนตฺถสญฺหิตํฯ ยญฺจสฺสาหํ ปุฏฺโฐ พฺยากริสฺสามิ ตํ ขิปฺปเมว อาชานิสฺสตีติฯ|
    count |๓๕๖|, |อถ โข ภควา สกฺกํ เทวานมินฺทํ คาถาย อชฺฌภาสิ|
    stand |ปฐมภาณวาโร นิฏฺฐิโตฯ|
    count |๓๕๗|, |กตาวกาโส สกฺโก เทวานมินฺโท ภควตา อิมํ ภควนฺตํ ปฐมํ ปญฺหํ อปุจฺฉิ|
    block |กิํ สํโยชนา นุ โข มาริส เทวา มนุสฺสา อสุรา นาคา คนฺธพฺพา เย จญฺเญ สนฺติ ปุถุกายา เต อเวรา อทณฺฑา อสปตฺตา อพฺยาปชฺชา วิหเรมุ อเวริโนติ อิติ จ เนสํ โหติ อถ จ ปน สเวรา สทณฺฑา สสปตฺตา สพฺยาปชฺชา วิหรนฺติ สเวริโนติ อิตฺถํ สกฺโก เทวานมินฺโท ภควนฺตํ ปญฺหํ อปุจฺฉิฯ ตสฺส ภควา ปญฺหํ ปุฏฺโฐ พฺยากาสิ|
    block |อิสฺสามจฺฉริยสํโยชนา โข เทวานมินฺท เทวา มนุสฺสา อสุรา นาคา คนฺธพฺพา เย จญฺเญ สนฺติ ปุถุกายา เต อเวรา อทณฺฑา อสปตฺตา อพฺยาปชฺชา วิหเรมุ อเวริโนติ อิติ จ เนสํ โหติ อถ จ ปน สเวรา สทณฺฑา สสปตฺตา สพฺยาปชฺชา วิหรนฺติ สเวริโนติฯ อิตฺถํ ภควา สกฺกสฺส เทวานมินฺทสฺส ปญฺหํ ปุฏฺโฐ พฺยากาสิฯ อตฺตมโน สกฺโก เทวานมินฺโท ภควโต ภาสิตํ อภินนฺทิ อนุโมทิ เอวเมตํ ภควา เอวเมตํ สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวาติฯ|
    count |๓๕๘|, |อิติห สกฺโก เทวานมินฺโท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ|
    block |อิสฺสามจฺฉริยํ ปน มาริส กิํนิทานํ กิํสมุทยํ กิํชาติกํ กิํปภวํ กิสฺมิํ สติ อิสฺสามจฺฉริยํ โหติ กิสฺมิํ อสติ อิสฺสามจฺฉริยํ น โหตีติ อิสฺสามจฺฉริยํ โข เทวานมินฺท ปิยาปฺปิยนิทานํ ปิยาปฺปิยสมุทยํ ปิยาปฺปิยชาติกํ ปิยาปฺปิยปภวํ ปิยาปฺปิเย สติ อิสฺสามจฺฉริยํ โหติ ปิยาปฺปิเย อสติ อิสฺสามจฺฉริยํ น โหตีติฯ|
    block |ปิยาปฺปิยํ โข ปน มาริส กิํนิทานํ กิํสมุทยํ กิํชาติกํ กิํปภวํ กิสฺมิํ สติ ปิยาปฺปิยํ โหติ กิสฺมิํ อสติ ปิยาปฺปิยํ น โหตีติ ปิยาปฺปิยํ โข เทวานมินฺท ฉนฺทนิทานํ ฉนฺทสมุทยํ ฉนฺทชาติกํ ฉนฺทปภวํ ฉนฺเท สติ ปิยาปฺปิยํ โหติ ฉนฺเท อสติ ปิยาปฺปิยํ น โหตีติฯ|
    block |ฉนฺโท โข ปน มาริส กิํนิทาโน กิํสมุทโย กิํชาติโก กิํปภโว กิสฺมิํ สติ ฉนฺโท โหติ กิสฺมิํ อสติ ฉนฺโท น โหตีติ ฉนฺโท โข เทวานมินฺท วิตกฺกนิทาโน วิตกฺกสมุทโย วิตกฺกชาติโก วิตกฺกปภโว วิตกฺเก สติ ฉนฺโท โหติ วิตกฺเก อสติ ฉนฺโท น โหตีติฯ|
    block |วิตกฺโก โข ปน มาริส กิํนิทาโน กิํสมุทโย กิํชาติโก กิํปภโว กิสฺมิํ สติ วิตกฺโก โหติ กิสฺมิํ อสติ วิตกฺโก น โหตีติ วิตกฺโก โข เทวานมินฺท ปปญฺจสญฺญาสงฺขานิทาโน ปปญฺจสญฺญาสงฺขาสมุทโย ปปญฺจสญฺญาสงฺขาชาติโก ปปญฺจสญฺญาสงฺขาปภโว ปปญฺจสญฺญาสงฺขาย สติ วิตกฺโก โหติ ปปญฺจสญฺญาสงฺขาย อสติ วิตกฺโก น โหตีติฯ|
    block |กถํ ปฏิปนฺโน ปน มาริส ภิกฺขุ ปปญฺจสญฺญาสงฺขานิโรธสารุปฺปคามินิํ ปฏิปทํ ปฏิปนฺโน โหตีติ|
  block |เวทนากมฺมฏฺฐานํ|
    count |๓๕๙|, |โสมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ โทมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ อุเปกฺขํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ|
    count |๓๖๐|, |โสมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา โสมนสฺสํ อิมํ โข เม โสมนสฺสํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูปํ โสมนสฺสํ น เสวิตพฺพํฯ ตตฺถ ยํ ชญฺญา โสมนสฺสํ อิมํ โข เม โสมนสฺสํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูปํ โสมนสฺสํ เสวิตพฺพํฯ ตตฺถ ยํ เจ สวิตกฺกํ สวิจารํ ยํ เจ อวิตกฺกํ อวิจารํ เย อวิตกฺเก อวิจาเร เต ปณีตตเรฯ โสมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติฯ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    count |๓๖๑|, |โทมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติฯ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา โทมนสฺสํ อิมํ โข เม โทมนสฺสํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูปํ โทมนสฺสํ น เสวิตพฺพํฯ ตตฺถ ยํ ชญฺญา โทมนสฺสํ อิมํ โข เม โทมนสฺสํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูปํ โทมนสฺสํ เสวิตพฺพํฯ ตตฺถ ยํ เจ สวิตกฺกํ สวิจารํ ยํ เจ อวิตกฺกํ อวิจารํ เย อวิตกฺเก อวิจาเร เต ปณีตตเรฯ โทมนสฺสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    count |๓๖๒|, |อุเปกฺขํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา อุเปกฺขํ อิมํ โข เม อุเปกฺขํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูปา อุเปกฺขา น เสวิตพฺพาฯ ตตฺถ ยํ ชญฺญา อุเปกฺขํ อิมํ โข เม อุเปกฺขํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูปา อุเปกฺขา เสวิตพฺพาฯ ตตฺถ ยํ เจ สวิตกฺกํ สวิจารํ ยํ เจ อวิตกฺกํ อวิจารํ เย อวิตกฺเก อวิจาเร เต ปณีตตเรฯ อุเปกฺขํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    count |๓๖๓|, |เอวํ ปฏิปนฺโน โข เทวานมินฺท ภิกฺขุ ปปญฺจสญฺญาสงฺขานิโรธสารุปฺปคามินิํ ปฏิปทํ ปฏิปนฺโน โหตีติฯ อิตฺถํ ภควา สกฺกสฺส เทวานมินฺทสฺส ปญฺหํ ปุฏฺโฐ พฺยากาสิฯ อตฺตมโน สกฺโก เทวานมินฺโท ภควโต ภาสิตํ อภินนฺทิ อนุโมทิ เอวเมตํ ภควา เอวเมตํ สุคต ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวาติฯ|
  block |ปาติโมกฺขสํวโร|
    count |๓๖๔|, |อิติห สกฺโก เทวานมินฺโท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ|
    block |กถํ ปฏิปนฺโน ปน มาริส ภิกฺขุ ปาติโมกฺขสํวราย ปฏิปนฺโน โหตีติ กายสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ วจีสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ ปริเยสนํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ|
    block |กายสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา กายสมาจารํ อิมํ โข เม กายสมาจารํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูโป กายสมาจาโร น เสวิตพฺโพฯ ตตฺถ ยํ ชญฺญา กายสมาจารํ อิมํ โข เม กายสมาจารํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูโป กายสมาจาโร เสวิตพฺโพฯ กายสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    block |วจีสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติฯ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา วจีสมาจารํ อิมํ โข เม วจีสมาจารํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูโป วจีสมาจาโร น เสวิตพฺโพฯ ตตฺถ ยํ ชญฺญา วจีสมาจารํ อิมํ โข เม วจีสมาจารํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูโป วจีสมาจาโร เสวิตพฺโพฯ วจีสมาจารํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    block |ปริเยสนํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ โข ปเนตํ วุตฺตํ กิญฺเจตํ ปฏิจฺจ วุตฺตํ ตตฺถ ยํ ชญฺญา ปริเยสนํ อิมํ โข เม ปริเยสนํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺตีติ เอวรูปา ปริเยสนา น เสวิตพฺพาฯ ตตฺถ ยํ ชญฺญา ปริเยสนํ อิมํ โข เม ปริเยสนํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺตีติ เอวรูปา ปริเยสนา เสวิตพฺพาฯ ปริเยสนํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติ อิติ ยํ ตํ วุตฺตํ อิทเมตํ ปฏิจฺจ วุตฺตํฯ|
    block |เอวํ ปฏิปนฺโน โข เทวานมินฺท ภิกฺขุ ปาติโมกฺขสํวราย ปฏิปนฺโน โหตีติฯ อิตฺถํ ภควา สกฺกสฺส เทวานมินฺทสฺส ปญฺหํ ปุฏฺโฐ พฺยากาสิฯ อตฺตมโน สกฺโก เทวานมินฺโท ภควโต ภาสิตํ อภินนฺทิ อนุโมทิ เอวเมตํ ภควา เอวเมตํ สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวาติฯ|
  block |อินฺทฺริยสํวโร|
    count |๓๖๕|, |อิติห สกฺโก เทวานมินฺโท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ|
    block |กถํ ปฏิปนฺโน ปน มาริส ภิกฺขุ อินฺทฺริยสํวราย ปฏิปนฺโน โหตีติ จกฺขุวิญฺเญยฺยํ รูปํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ โสตวิญฺเญยฺยํ สทฺทํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ ฆานวิญฺเญยฺยํ คนฺธํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ ชิวฺหาวิญฺเญยฺยํ รสํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ กายวิญฺเญยฺยํ โผฏฺฐพฺพํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปิฯ มโนวิญฺเญยฺยํ ธมฺมํปาหํ เทวานมินฺท ทุวิเธน วทามิ เสวิตพฺพมฺปิ อเสวิตพฺพมฺปีติฯ|
    block |เอวํ วุตฺเต สกฺโก เทวานมินฺโท ภควนฺตํ เอตทโวจ|
    block |อิมสฺส โข อหํ ภนฺเต ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานามิฯ ยถารูปํ ภนฺเต จกฺขุวิญฺเญยฺยํ รูปํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ เอวรูปํ จกฺขุวิญฺเญยฺยํ รูปํ น เสวิตพฺพํ ฯ ยถารูปญฺจ โข ภนฺเต จกฺขุวิญฺเญยฺยํ รูปํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺติ เอวรูปํ จกฺขุวิญฺเญยฺยํ รูปํ เสวิตพฺพํฯ ยถารูปญฺจ โข ภนฺเต โสตวิญฺเญยฺยํ สทฺทํ เสวโต…เป … ฆานวิญฺเญยฺยํ คนฺธํ เสวโต… ชิวฺหาวิญฺเญยฺยํ รสํ เสวโต… กายวิญฺเญยฺยํ โผฏฺฐพฺพํ เสวโต… มโนวิญฺเญยฺยํ ธมฺมํ เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ เอวรูโป มโนวิญฺเญยฺโย ธมฺโม น เสวิตพฺโพฯ ยถารูปญฺจ โข ภนฺเต มโนวิญฺเญยฺยํ ธมฺมํ เสวโต อกุสลา ธมฺมา ปริหายนฺติ กุสลา ธมฺมา อภิวฑฺฒนฺติ เอวรูโป มโนวิญฺเญยฺโย ธมฺโม เสวิตพฺโพฯ|
    block |อิมสฺส โข เม ภนฺเต ภควตา สงฺขิตฺเตน ภาสิตสฺส เอวํ วิตฺถาเรน อตฺถํ อาชานโต ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวาติฯ|
    count |๓๖๖|, |อิติห สกฺโก เทวานมินฺโท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ|
    block |สพฺเพว นุ โข มาริส สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอชฺโฌสานาติ น โข เทวานมินฺท สพฺเพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอชฺโฌสานาติฯ|
    block |กสฺมา ปน มาริส น สพฺเพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอชฺโฌสานาติ อเนกธาตุ นานาธาตุ โข เทวานมินฺท โลโกฯ ตสฺมิํ อเนกธาตุนานาธาตุสฺมิํ โลเก ยํ ยเทว สตฺตา ธาตุํ อภินิวิสนฺติ ตํ ตเทว ถามสา ปรามาสา อภินิวิสฺส โวหรนฺติ อิทเมว สจฺจํ โมฆมญฺญนฺติฯ ตสฺมา น สพฺเพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอชฺโฌสานาติฯ|
    block |สพฺเพว นุ โข มาริส สมณพฺราหฺมณา อจฺจนฺตนิฏฺฐา อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสานาติ น โข เทวานมินฺท สพฺเพ สมณพฺราหฺมณา อจฺจนฺตนิฏฺฐา อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสานาติฯ|
    block |กสฺมา ปน มาริส น สพฺเพ สมณพฺราหฺมณา อจฺจนฺตนิฏฺฐา อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสานาติ เย โข เทวานมินฺท ภิกฺขู ตณฺหาสงฺขยวิมุตฺตา เต อจฺจนฺตนิฏฺฐา อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสานาฯ ตสฺมา น สพฺเพ สมณพฺราหฺมณา อจฺจนฺตนิฏฺฐา อจฺจนฺตโยคกฺเขมี อจฺจนฺตพฺรหฺมจารี อจฺจนฺตปริโยสานาติฯ|
    block |อิตฺถํ ภควา สกฺกสฺส เทวานมินฺทสฺส ปญฺหํ ปุฏฺโฐ พฺยากาสิฯ อตฺตมโน สกฺโก เทวานมินฺโท ภควโต ภาสิตํ อภินนฺทิ อนุโมทิ เอวเมตํ ภควา เอวเมตํ สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวาติฯ|
    count |๓๖๗|, |อิติห สกฺโก เทวานมินฺโท ภควโต ภาสิตํ อภินนฺทิตฺวา อนุโมทิตฺวา ภควนฺตํ เอตทโวจ|
    block |เอชา ภนฺเต โรโค เอชา คณฺโฑ เอชา สลฺลํ เอชา อิมํ ปุริสํ ปริกฑฺฒติ ตสฺส ตสฺเสว ภวสฺส อภินิพฺพตฺติยาฯ ตสฺมา อยํ ปุริโส อุจฺจาวจมาปชฺชติ ฯ เยสาหํ ภนฺเต ปญฺหานํ อิโต พหิทฺธา อญฺเญสุ สมณพฺราหฺมเณสุ โอกาสกมฺมมฺปิ นาลตฺถํ เต เม ภควตา พฺยากตาฯ ทีฆรตฺตานุสยิตญฺจ ปน เม วิจิกิจฺฉากถํกถาสลฺลํ ตญฺจ ภควตา อพฺพุฬฺหนฺติฯ|
    block |อภิชานาสิ โน ตฺวํ เทวานมินฺท อิเม ปญฺเห อญฺเญ สมณพฺราหฺมเณ ปุจฺฉิตาติ อภิชานามหํ ภนฺเต อิเม ปญฺเห อญฺเญ สมณพฺราหฺมเณ ปุจฺฉิตาติฯ ยถา กถํ ปน เต เทวานมินฺท พฺยากํสุ สเจ เต อครุ ภาสสฺสูติฯ น โข เม ภนฺเต ครุ ยตฺถสฺส ภควา นิสินฺโน ภควนฺตรูโป วาติฯ เตน หิ เทวานมินฺท ภาสสฺสูติฯ เยสฺวาหํ ภนฺเต มญฺญามิ สมณพฺราหฺมณา อารญฺญิกา ปนฺตเสนาสนาติ ตฺยาหํ อุปสงฺกมิตฺวา อิเม ปญฺเห ปุจฺฉามิ เต มยา ปุฏฺฐา น สมฺปายนฺติ อสมฺปายนฺตา มมํเยว ปฏิปุจฺฉนฺติ โก นาโม อายสฺมาติ เตสาหํ ปุฏฺโฐ พฺยากโรมิ อหํ โข มาริส สกฺโก เทวานมินฺโทติฯ เต มมํเยว อุตฺตริ ปฏิปุจฺฉนฺติ กิํ ปนายสฺมา เทวานมินฺท กมฺมํ กตฺวา อิมํ ฐานํ ปตฺโตติ เตสาหํ ยถาสุตํ ยถาปริยตฺตํ ธมฺมํ เทเสมิฯ เต ตาวตเกเนว อตฺตมนา โหนฺติ สกฺโก จ โน เทวานมินฺโท ทิฏฺโฐ ยญฺจ โน อปุจฺฉิมฺหา ตญฺจ โน พฺยากาสีติฯ เต อญฺญทตฺถุ มมํเยว สาวกา สมฺปชฺชนฺติ น จาหํ เตสํฯ อหํ โข ปน ภนฺเต ภควโต สาวโก โสตาปนฺโน อวินิปาตธมฺโม นิยโต สมฺโพธิปรายโณติ ฯ|
  block |โสมนสฺสปฏิลาภกถา|
    count |๓๖๘|, |อภิชานาสิ โน ตฺวํ เทวานมินฺท อิโต ปุพฺเพ เอวรูปํ เวทปฏิลาภํ โสมนสฺสปฏิลาภนฺติ อภิชานามหํ ภนฺเต อิโต ปุพฺเพ เอวรูปํ เวทปฏิลาภํ โสมนสฺสปฏิลาภนฺติฯ ยถา กถํ ปน ตฺวํ เทวานมินฺท อภิชานาสิ อิโต ปุพฺเพ เอวรูปํ เวทปฏิลาภํ โสมนสฺสปฏิลาภนฺติ|
    block |ภูตปุพฺพํ ภนฺเต เทวาสุรสงฺคาโม สมุปพฺยูฬฺโห อโหสิฯ ตสฺมิํ โข ปน ภนฺเต สงฺคาเม เทวา ชินิํสุ อสุรา ปราชยิํสุ ฯ ตสฺส มยฺหํ ภนฺเต ตํ สงฺคามํ อภิวิชินิตฺวา วิชิตสงฺคามสฺส เอตทโหสิ ยา เจว ทานิ ทิพฺพา โอชา ยา จ อสุรา โอชา อุภยเมตํ เทวา ปริภุญฺชิสฺสนฺตีติฯ โส โข ปน เม ภนฺเต เวทปฏิลาโภ โสมนสฺสปฏิลาโภ สทณฺฑาวจโร สสตฺถาวจโร น นิพฺพิทาย น วิราคาย น นิโรธาย น อุปสมาย น อภิญฺญาย น สมฺโพธาย น นิพฺพานาย สํวตฺตติฯ โย โข ปน เม อยํ ภนฺเต ภควโต ธมฺมํ สุตฺวา เวทปฏิลาโภ โสมนสฺสปฏิลาโภ โส อทณฺฑาวจโร อสตฺถาวจโร เอกนฺตนิพฺพิทาย วิราคาย นิโรธาย อุปสมาย อภิญฺญาย สมฺโพธาย นิพฺพานาย สํวตฺตตีติฯ|
    count |๓๖๙|, |กิํ ปน ตฺวํ เทวานมินฺท อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทสีติ ฉ โข อหํ ภนฺเต อตฺถวเส สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต ปฐมํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต ทุติยํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต ตติยํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต จตุตฺถํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต ปญฺจมํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิมํ โข อหํ ภนฺเต ฉฏฺฐํ อตฺถวสํ สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    block |อิเม โข อหํ ภนฺเต ฉ อตฺถวเส สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิฯ|
    count |๓๗๐|, |อปริโยสิตสงฺกปฺโป วิจิกิจฺโฉ กถํกถีฯ|
    count |๓๗๑|, |อถ โข สกฺโก เทวานมินฺโท ปญฺจสิขํ คนฺธพฺพปุตฺตํ อามนฺเตสิ พหูปกาโร โข เมสิ ตฺวํ ตาต ปญฺจสิข ยํ ตฺวํ ภควนฺตํ ปฐมํ ปสาเทสิฯ ตยา ตาต ปฐมํ ปสาทิตํ ปจฺฉา มยํ ตํ ภควนฺตํ ทสฺสนาย อุปสงฺกมิมฺหา อรหนฺตํ สมฺมาสมฺพุทฺธํฯ เปตฺติเก วา ฐาเน ฐปยิสฺสามิ คนฺธพฺพราชา ภวิสฺสสิ ภทฺทญฺจ เต สูริยวจฺฉสํ ทมฺมิ สา หิ เต อภิปตฺถิตาติฯ|
    block |อถ โข สกฺโก เทวานมินฺโท ปาณินา ปถวิํ ปรามสิตฺวา ติกฺขตฺตุํ อุทานํ อุทาเนสิ นโม ตสฺส ภควโต อรหโต สมฺมาสมฺพุทฺธสฺสาติฯ|
    block |อิมสฺมิญฺจ ปน เวยฺยากรณสฺมิํ ภญฺญมาเน สกฺกสฺส เทวานมินฺทสฺส วิรชํ วีตมลํ ธมฺมจกฺขุํ อุทปาทิ ยํ กิญฺจิ สมุทยธมฺมํ สพฺพํ ตํ นิโรธธมฺมนฺติฯ อญฺเญสญฺจ อสีติยา เทวตาสหสฺสานํ อิติ เย สกฺเกน เทวานมินฺเทน อชฺฌิฏฺฐปญฺหา ปุฏฺฐา เต ภควตา พฺยากตาฯ ตสฺมา อิมสฺส เวยฺยากรณสฺส สกฺกปญฺหาตฺเวว อธิวจนนฺติฯ|
    stand |สกฺกปญฺหสุตฺตํ นิฏฺฐิตํ อฏฺฐมํฯ|
