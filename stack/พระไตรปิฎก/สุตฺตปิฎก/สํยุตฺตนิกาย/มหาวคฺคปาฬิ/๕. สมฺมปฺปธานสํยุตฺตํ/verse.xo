block |๕ สมฺมปฺปธานสํยุตฺตํ|
  block |๑ คงฺคาเปยฺยาลวคฺโค|
    block |๑-๑๒ ปาจีนาทิสุตฺตทฺวาทสกํ|
      count |๖๕๑-๖๖๒|, |สาวตฺถินิทานํ ฯ ตตฺร โข ภควา เอตทโวจ จตฺตาโรเม ภิกฺขเว สมฺมปฺปธานาฯ กตเม จตฺตาโร อิธ ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิเม โข ภิกฺขเว จตฺตาโร สมฺมปฺปธานาติฯ|
      block |เสยฺยถาปิ ภิกฺขเว คงฺคา นที ปาจีนนินฺนา ปาจีนโปณา ปาจีนปพฺภารา เอวเมว โข ภิกฺขเว ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรฯ กถญฺจ ภิกฺขเว ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร อิธ ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ เอวํ โข ภิกฺขเว ภิกฺขุ จตฺตาโร สมฺมปฺปธาเน ภาเวนฺโต จตฺตาโร สมฺมปฺปธาเน พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรติฯ ทฺวาทสมํฯ สมฺมปฺปธานสํยุตฺตสฺส คงฺคาเปยฺยาลี สมฺมปฺปธานวเสน วิตฺถาเรตพฺพาฯ|
      stand |คงฺคาเปยฺยาลวคฺโค ปฐโมฯ|
      block |ตสฺสุทฺทานํ|
      block
        block |ฉ ปาจีนโต นินฺนา ฉ นินฺนา จ สมุทฺทโต|
        block |ทฺเวเต ฉ ทฺวาทส โหนฺติ วคฺโค เตน ปวุจฺจตีติฯ|
        block |ตถาคตํ ปทํ กูฏํ มูลํ สาเรน วสฺสิกํ|
        block |ราชา จนฺทิมสูริยา วตฺเถน ทสมํ ปทนฺติฯ|
        block |พลํ พีชญฺจ นาโค จ รุกฺโข กุมฺเภน สูกิยา|
        block |อากาเสน จ ทฺเว เมฆา นาวา อาคนฺตุกา นทีติฯ|
        block |เอสนา วิธา อาสโว ภโว จ ทุกฺขตา ติสฺโส|
        block |ขิลํ มลญฺจ นีโฆ จ เวทนา ตณฺหา ตสินา จาติฯ|
        block |โอโฆ โยโค อุปาทานํ คนฺถา อนุสเยน จ|
        block |กามคุณา นีวรณา ขนฺธา โอรุทฺธมฺภาคิยาติฯ|
  block |๒ อปฺปมาทวคฺโค|
    stand |อปฺปมาทวคฺโค สมฺมปฺปธานวเสน วิตฺถาเรตพฺโพฯ|
    block |ตสฺสุทฺทานํ|
  block |๓ พลกรณียวคฺโค|
    block |๑-๑๒ พลกรณียาทิสุตฺตทฺวาทสกํ|
      count |๖๗๓-๖๘๔|, |เสยฺยถาปิ ภิกฺขเว เย เกจิ พลกรณียา กมฺมนฺตา กยิรนฺติ สพฺเพ เต ปถวิํ นิสฺสาย ปถวิยํ ปติฏฺฐาย เอวเมเต พลกรณียา กมฺมนฺตา กยิรนฺติ เอวเมว โข ภิกฺขเว ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ จตฺตาโร สมฺมปฺปธาเน พหุลีกโรติฯ กถญฺจ ภิกฺขเว ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ จตฺตาโร สมฺมปฺปธาเน พหุลีกโรติ อิธ ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ…เป … อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ เอวํ โข ภิกฺขเว ภิกฺขุ สีลํ นิสฺสาย สีเล ปติฏฺฐาย จตฺตาโร สมฺมปฺปธาเน ภาเวติ จตฺตาโร สมฺมปฺปธาเน พหุลีกโรตีติฯ เอวํ พลกรณียวคฺโค สมฺมปฺปธานวเสน วิตฺถาเรตพฺโพฯ ทฺวาทสมํฯ|
      stand |พลกรณียวคฺโค ตติโยฯ|
      block |ตสฺสุทฺทานํ|
  block |๔ เอสนาวคฺโค|
    block |๑-๑๐ เอสนาทิสุตฺตทสกํ|
      count |๖๘๕-๖๙๔|, |ติสฺโส อิมา ภิกฺขเว เอสนาฯ กตมา ติสฺโส กาเมสนา ภเวสนา พฺรหฺมจริเยสนา อิมา โข ภิกฺขเว ติสฺโส เอสนาฯ อิมาสํ โข ภิกฺขเว ติสฺสนฺนํ เอสนานํ อภิญฺญาย ปริญฺญาย ปริกฺขยาย ปหานาย จตฺตาโร สมฺมปฺปธานา ภาเวตพฺพาฯ กตเม จตฺตาโร อิธ ภิกฺขเว ภิกฺขุ อนุปฺปนฺนานํ…เป … อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิมาสํ โข ภิกฺขเว ติสฺสนฺนํ เอสนานํ อภิญฺญาย ปริญฺญาย ปริกฺขยาย ปหานาย อิเม จตฺตาโร สมฺมปฺปธานา ภาเวตพฺพาติฯ วิตฺถาเรตพฺพํฯ ทสมํฯ|
      stand |เอสนาวคฺโค จตุตฺโถฯ|
      block |ตสฺสุทฺทานํ|
  block |๕ โอฆวคฺโค|
    block |๑-๑๐ โอฆาทิสุตฺตทสกํ|
      count |๖๙๕-๗๐๔|, |ปญฺจิมานิ ภิกฺขเว อุทฺธมฺภาคิยานิ สํโยชนานิฯ กตมานิ ปญฺจ รูปราโค อรูปราโค มาโน อุทฺธจฺจํ อวิชฺชา อิมานิ โข ภิกฺขเว ปญฺจุทฺธมฺภาคิยานิ สํโยชนานิฯ อิเมสํ โข ภิกฺขเว ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย จตฺตาโร สมฺมปฺปธานา ภาเวตพฺพาฯ กตเม จตฺตาโร อิธ ภิกฺขเว ภิกฺขุ อนุปฺปนฺนานํ…เป … อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิเมสํ โข ภิกฺขเว ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย อิเม จตฺตาโร สมฺมปฺปธานา ภาเวตพฺพาติฯ วิตฺถาเรตพฺพาฯ ทสมํฯ|
      stand |โอฆวคฺโค ปญฺจโมฯ|
      block |ตสฺสุทฺทานํ|
      stand |สมฺมปฺปธานสํยุตฺตํ ปญฺจมํฯ|
