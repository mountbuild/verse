block |๒ ราธสํยุตฺตํ|
  block |๑ ปฐมวคฺโค|
    block |๑ มารสุตฺตํ|
      count |๑๖๐|, |สาวตฺถินิทานํ ฯ อถ โข อายสฺมา ราโธ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ|
      block |มาโร มาโรติ ภนฺเต วุจฺจติฯ กิตฺตาวตา นุ โข ภนฺเต มาโรติ รูเป โข ราธ สติ มาโร วา อสฺส มาเรตา วา โย วา ปน มียติฯ ตสฺมาติห ตฺวํ ราธ รูปํ มาโรติ ปสฺส มาเรตาติ ปสฺส มียตีติ ปสฺส โรโคติ ปสฺส คณฺโฑติ ปสฺส สลฺลนฺติ ปสฺส อฆนฺติ ปสฺส อฆภูตนฺติ ปสฺสฯ เย นํ เอวํ ปสฺสนฺติ เต สมฺมา ปสฺสนฺติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ มาโร วา อสฺส มาเรตา วา โย วา ปน มียติฯ ตสฺมาติห ตฺวํ ราธ วิญฺญาณํ มาโรติ ปสฺส มาเรตาติ ปสฺส มียตีติ ปสฺส โรโคติ ปสฺส คณฺโฑติ ปสฺส สลฺลนฺติ ปสฺส อฆนฺติ ปสฺส อฆภูตนฺติ ปสฺสฯ เย นํ เอวํ ปสฺสนฺติ เต สมฺมา ปสฺสนฺตีติฯ|
      block |สมฺมาทสฺสนํ ปน ภนฺเต กิมตฺถิยนฺติ สมฺมาทสฺสนํ โข ราธ นิพฺพิทตฺถํฯ นิพฺพิทา ปน ภนฺเต กิมตฺถิยาติ นิพฺพิทา โข ราธ วิราคตฺถาฯ วิราโค ปน ภนฺเต กิมตฺถิโยติ วิราโค โข ราธ วิมุตฺตตฺโถฯ วิมุตฺติ ปน ภนฺเต กิมตฺถิยาติ วิมุตฺติ โข ราธ นิพฺพานตฺถาฯ นิพฺพานํ ปน ภนฺเต กิมตฺถิยนฺติ อจฺจยาสิ ราธ ปญฺหํ นาสกฺขิ ปญฺหสฺส ปริยนฺตํ คเหตุํฯ นิพฺพาโนคธญฺหิ ราธ พฺรหฺมจริยํ วุสฺสติ นิพฺพานปรายนํ นิพฺพานปริโยสานนฺติฯ ปฐมํฯ|
    block |๒ สตฺตสุตฺตํ|
      count |๑๖๑|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ สตฺโต สตฺโตติ ภนฺเต วุจฺจติฯ กิตฺตาวตา นุ โข ภนฺเต สตฺโตติ วุจฺจตีติ รูเป โข ราธ โย ฉนฺโท โย ราโค ยา นนฺที ยา ตณฺหา ตตฺร สตฺโต ตตฺร วิสตฺโต ตสฺมา สตฺโตติ วุจฺจติฯ เวทนาย… สญฺญาย… สงฺขาเรสุ… วิญฺญาเณ โย ฉนฺโท โย ราโค ยา นนฺที ยา ตณฺหา ตตฺร สตฺโต ตตฺร วิสตฺโต ตสฺมา สตฺโตติ วุจฺจติฯ|
      block |เสยฺยถาปิ ราธ กุมารกา วา กุมาริกาโย วา ปํสฺวาคารเกหิ กีฬนฺติฯ ยาวกีวญฺจ เตสุ ปํสฺวาคารเกสุ อวิคตราคา โหนฺติ อวิคตจฺฉนฺทา อวิคตเปมา อวิคตปิปาสา อวิคตปริฬาหา อวิคตตณฺหา ตาว ตานิ ปํสฺวาคารกานิ อลฺลียนฺติ เกฬายนฺติ ธนายนฺติ มมายนฺติฯ ยโต จ โข ราธ กุมารกา วา กุมาริกาโย วา เตสุ ปํสฺวาคารเกสุ วิคตราคา โหนฺติ วิคตจฺฉนฺทา วิคตเปมา วิคตปิปาสา วิคตปริฬาหา วิคตตณฺหา อถ โข ตานิ ปํสฺวาคารกานิ หตฺเถหิ จ ปาเทหิ จ วิกิรนฺติ วิธมนฺติ วิทฺธํเสนฺติ วิกีฬนิยํ กโรนฺติฯ เอวเมว โข ราธ ตุมฺเหปิ รูปํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ เวทนํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ สญฺญํ… สงฺขาเร วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ วิญฺญาณํ วิกิรถ วิธมถ วิทฺธํเสถ วิกีฬนิยํ กโรถ ตณฺหากฺขยาย ปฏิปชฺชถฯ ตณฺหากฺขโย หิ ราธ นิพฺพานนฺติฯ ทุติยํฯ|
    block |๓ ภวเนตฺติสุตฺตํ|
      count |๑๖๒|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ ภวเนตฺตินิโรโธ ภวเนตฺตินิโรโธติ ภนฺเต วุจฺจติฯ กตมา นุ โข ภนฺเต ภวเนตฺติ กตโม ภวเนตฺตินิโรโธติ รูเป โข ราธ โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา อยํ วุจฺจติ ภวเนตฺติฯ เตสํ นิโรโธ ภวเนตฺตินิโรโธฯ เวทนาย… สญฺญาย… สงฺขาเรสุ … วิญฺญาเณ โย ฉนฺโท…เป … อธิฏฺฐานาภินิเวสานุสยา อยํ วุจฺจติ ภวเนตฺติฯ เตสํ นิโรโธ ภวเนตฺตินิโรโธติฯ ตติยํฯ|
    block |๔ ปริญฺเญยฺยสุตฺตํ|
      count |๑๖๓|, |สาวตฺถินิทานํฯ อายสฺมา ราโธ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ|
      block |ปริญฺเญยฺเย จ ราธ ธมฺเม เทเสสฺสามิ ปริญฺญญฺจ ปริญฺญาตาวิํ ปุคฺคลญฺจฯ ตํ สุณาหิ สาธุกํ มนสิ กโรหิ ภาสิสฺสามีติฯ เอวํ ภนฺเตติ โข อายสฺมา ราโธ ภควโต ปจฺจสฺโสสิฯ ภควา เอตทโวจ กตเม จ ราธ ปริญฺเญยฺยา ธมฺมา รูปํ โข ราธ ปริญฺเญยฺโย ธมฺโม เวทนา ปริญฺเญยฺโย ธมฺโม สญฺญา ปริญฺเญยฺโย ธมฺโม สงฺขารา ปริญฺเญยฺโย ธมฺโม วิญฺญาณํ ปริญฺเญยฺโย ธมฺโมฯ อิเม วุจฺจนฺติ ราธ ปริญฺเญยฺยา ธมฺมาฯ กตมา จ ราธ ปริญฺญา โย โข ราธ ราคกฺขโย โทสกฺขโย โมหกฺขโย อยํ วุจฺจติ ราธ ปริญฺญาฯ กตโม จ ราธ ปริญฺญาตาวี ปุคฺคโล อรหาติสฺส วจนียํฯ ยฺวายํ อายสฺมา เอวํนาโม เอวํโคตฺโต อยํ วุจฺจติ ราธ ปริญฺญาตาวี ปุคฺคโลติฯ จตุตฺถํฯ|
    block |๕ สมณสุตฺตํ|
      count |๑๖๔|, |สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ ปญฺจิเม ราธ อุปาทานกฺขนฺธาฯ กตเม ปญฺจ รูปุปาทานกฺขนฺโธ เวทนุปาทานกฺขนฺโธ สญฺญุปาทานกฺขนฺโธ สงฺขารุปาทานกฺขนฺโธ วิญฺญาณุปาทานกฺขนฺโธฯ เย หิ เกจิ ราธ สมณา วา พฺราหฺมณา วา อิเมสํ ปญฺจนฺนํ อุปาทานกฺขนฺธานํ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ น เม เต ราธ สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ เย จ โข เกจิ ราธ สมณา วา พฺราหฺมณา วา อิเมสํ ปญฺจนฺนํ อุปาทานกฺขนฺธานํ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ เต โข เม ราธ สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ ปญฺจมํฯ|
    block |๖ ทุติยสมณสุตฺตํ|
      count |๑๖๕|, |สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ ปญฺจิเม ราธ อุปาทานกฺขนฺธาฯ กตเม ปญฺจ รูปุปาทานกฺขนฺโธ…เป … วิญฺญาณุปาทานกฺขนฺโธฯ เย หิ เกจิ ราธ สมณา วา พฺราหฺมณา วา อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ…เป … สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ ฉฏฺฐํฯ|
    block |๗ โสตาปนฺนสุตฺตํ|
      count |๑๖๖|, |สาวตฺถินิทานํ ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ ปญฺจิเม ราธ อุปาทานกฺขนฺธาฯ กตเม ปญฺจ รูปุปาทานกฺขนฺโธ…เป … วิญฺญาณุปาทานกฺขนฺโธฯ ยโต โข ราธ อริยสาวโก อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติ อยํ วุจฺจติ ราธ อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ สตฺตมํฯ|
    block |๘ อรหนฺตสุตฺตํ|
      count |๑๖๗|, |สาวตฺถินิทานํ ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ ปญฺจิเม ราธ อุปาทานกฺขนฺธาฯ กตเม ปญฺจ รูปุปาทานกฺขนฺโธ…เป … วิญฺญาณุปาทานกฺขนฺโธฯ ยโต โข ราธ ภิกฺขุ อิเมสํ ปญฺจนฺนํ อุปาทานกฺขนฺธานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ วิทิตฺวา อนุปาทาวิมุตฺโต โหติ อยํ วุจฺจติ ราธ อรหํ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโตติฯ อฏฺฐมํฯ|
    block |๙ ฉนฺทราคสุตฺตํ|
      count |๑๖๘|, |สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ รูเป โข ราธ โย ฉนฺโท โย ราโค ยา นนฺที ยา ตณฺหา ตํ ปชหถฯ เอวํ ตํ รูปํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺมํฯ เวทนาย โย ฉนฺโท โย ราโค ยา นนฺที ยา ตณฺหา ตํ ปชหถ ฯ เอวํ สา เวทนา ปหีนา ภวิสฺสติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ สญฺญาย… สงฺขาเรสุ โย ฉนฺโท โย ราโค ยา นนฺที ยา ตณฺหา ตํ ปชหถฯ เอวํ เต สงฺขารา ปหีนา ภวิสฺสนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ วิญฺญาเณ โย ฉนฺโท โย ราโค ยา นนฺที ยา ตณฺหา ตํ ปชหถฯ เอวํ ตํ วิญฺญาณํ ปหีนํ ภวิสฺสติ…เป … อนุปฺปาทธมฺมนฺติฯ นวมํฯ|
    block |๑๐ ทุติยฉนฺทราคสุตฺตํ|
      count |๑๖๙|, |สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ รูเป โข ราธ โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา เต ปชหถฯ เอวํ ตํ รูปํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺมํฯ เวทนาย โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา เต ปชหถฯ เอวํ สา เวทนา ปหีนา ภวิสฺสติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ สญฺญาย… สงฺขาเรสุ โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา เต ปชหถฯ เอวํ เต สงฺขารา ปหีนา ภวิสฺสนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมาฯ วิญฺญาเณ โย ฉนฺโท โย ราโค ยา นนฺที ยา ตณฺหา เย อุปยุปาทานา เจตโส อธิฏฺฐานาภินิเวสานุสยา เต ปชหถฯ เอวํ ตํ วิญฺญาณํ ปหีนํ ภวิสฺสติ อุจฺฉินฺนมูลํ ตาลาวตฺถุกตํ อนภาวํกตํ อายติํ อนุปฺปาทธมฺมนฺติฯ ทสมํฯ|
      stand |ราธสํยุตฺตสฺส ปฐโม วคฺโคฯ|
      block |ตสฺสุทฺทานํ|
      block
        block |มาโร สตฺโต ภวเนตฺติ ปริญฺเญยฺยา สมณา ทุเว|
        block |โสตาปนฺโน อรหา จ ฉนฺทราคาปเร ทุเวติฯ|
        block |มาโร จ มารธมฺโม จ อนิจฺเจน อปเร ทุเว|
        block |ทุกฺเขน จ ทุเว วุตฺตา อนตฺเตน ตเถว จ|
        block |ขยวยสมุทยํ นิโรธธมฺเมน ทฺวาทสาติฯ|
        block |มาโร จ มารธมฺโม จ อนิจฺเจน อปเร ทุเว|
        block |ทุกฺเขน จ ทุเว วุตฺตา อนตฺเตน ตเถว จ|
        block |ขยวยสมุทยํ นิโรธธมฺเมน ทฺวาทสาติฯ|
        block |มาโร จ มารธมฺโม จ อนิจฺเจน อปเร ทุเว|
        block |ทุกฺเขน จ ทุเว วุตฺตา อนตฺเตน ตเถว จ|
        block |ขยวยสมุทยํ นิโรธธมฺเมน ทฺวาทสาติฯ|
  block |๒ ทุติยวคฺโค|
    block |๑ มารสุตฺตํ|
      count |๑๗๐|, |สาวตฺถินิทานํ ฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ มาโร มาโรติ ภนฺเต วุจฺจติฯ กตโม นุ โข ภนฺเต มาโรติ รูปํ โข ราธ มาโร เวทนา มาโร สญฺญา มาโร สงฺขารา มาโร วิญฺญาณํ มาโรฯ เอวํ ปสฺสํ ราธ สุตวา อริยสาวโก รูปสฺมิมฺปิ นิพฺพินฺทติ เวทนายปิ นิพฺพินฺทติ สญฺญายปิ นิพฺพินฺทติ สงฺขาเรสุปิ นิพฺพินฺทติ วิญฺญาณสฺมิมฺปิ นิพฺพินฺทติฯ นิพฺพินฺทํ วิรชฺชติ วิราคา วิมุจฺจติฯ วิมุตฺตสฺมิํ วิมุตฺตมิติ ญาณํ โหติฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติฯ ปฐมํฯ|
    block |๒ มารธมฺมสุตฺตํ|
      count |๑๗๑|, |สาวตฺถินิทานํ ฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ มารธมฺโม มารธมฺโมติ ภนฺเต วุจฺจติฯ กตโม นุ โข ภนฺเต มารธมฺโมติ รูปํ โข ราธ มารธมฺโม เวทนา มารธมฺโม สญฺญา มารธมฺโม สงฺขารา มารธมฺโม วิญฺญาณํ มารธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ทุติยํฯ|
    block |๓ อนิจฺจสุตฺตํ|
      count |๑๗๒|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ อนิจฺจํ อนิจฺจนฺติ ภนฺเต วุจฺจติฯ กตมํ นุ โข ภนฺเต อนิจฺจนฺติ รูปํ โข ราธ อนิจฺจํ เวทนา อนิจฺจา สญฺญา อนิจฺจา สงฺขารา อนิจฺจา วิญฺญาณํ อนิจฺจํฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ตติยํฯ|
    block |๔ อนิจฺจธมฺมสุตฺตํ|
      count |๑๗๓|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ อนิจฺจธมฺโม อนิจฺจธมฺโมติ ภนฺเต วุจฺจติฯ กตโม นุ โข ภนฺเต อนิจฺจธมฺโมติ รูปํ โข ราธ อนิจฺจธมฺโม เวทนา อนิจฺจธมฺโม สญฺญา อนิจฺจธมฺโม สงฺขารา อนิจฺจธมฺโม วิญฺญาณํ อนิจฺจธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ จตุตฺถํฯ|
    block |๕ ทุกฺขสุตฺตํ|
      count |๑๗๔|, |สาวตฺถินิทานํ ฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ ทุกฺขํ ทุกฺขนฺติ ภนฺเต วุจฺจติฯ กตมํ นุ โข ภนฺเต ทุกฺขนฺติ รูปํ โข ราธ ทุกฺขํ เวทนา ทุกฺขา สญฺญา ทุกฺขา สงฺขารา ทุกฺขา วิญฺญาณํ ทุกฺขํฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ปญฺจมํฯ|
    block |๖ ทุกฺขธมฺมสุตฺตํ|
      count |๑๗๕|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ ทุกฺขธมฺโม ทุกฺขธมฺโมติ ภนฺเต วุจฺจติฯ กตโม นุ โข ภนฺเต ทุกฺขธมฺโมติ รูปํ โข ราธ ทุกฺขธมฺโม เวทนา ทุกฺขธมฺโม สญฺญา ทุกฺขธมฺโม สงฺขารา ทุกฺขธมฺโม วิญฺญาณํ ทุกฺขธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ฉฏฺฐํฯ|
    block |๗ อนตฺตสุตฺตํ|
      count |๑๗๖|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ อนตฺตา อนตฺตาติ ภนฺเต วุจฺจติฯ กตโม นุ โข ภนฺเต อนตฺตาติ รูปํ โข ราธ อนตฺตา เวทนา อนตฺตา สญฺญา อนตฺตา สงฺขารา อนตฺตา วิญฺญาณํ อนตฺตาฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ สตฺตมํฯ|
    block |๘ อนตฺตธมฺมสุตฺตํ|
      count |๑๗๗|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ อนตฺตธมฺโม อนตฺตธมฺโมติ ภนฺเต วุจฺจติฯ กตโม นุ โข ภนฺเต อนตฺตธมฺโมติ รูปํ โข ราธ อนตฺตธมฺโม เวทนา อนตฺตธมฺโม สญฺญา อนตฺตธมฺโม สงฺขารา อนตฺตธมฺโม วิญฺญาณํ อนตฺตธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ อฏฺฐมํฯ|
    block |๙ ขยธมฺมสุตฺตํ|
      count |๑๗๘|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ ขยธมฺโม ขยธมฺโมติ ภนฺเต วุจฺจติฯ กตโม นุ โข ภนฺเต ขยธมฺโมติ รูปํ โข ราธ ขยธมฺโม เวทนา ขยธมฺโม สญฺญา ขยธมฺโม สงฺขารา ขยธมฺโม วิญฺญาณํ ขยธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ นวมํฯ|
    block |๑๐ วยธมฺมสุตฺตํ|
      count |๑๗๙|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ วยธมฺโม วยธมฺโมติ ภนฺเต วุจฺจติฯ กตโม นุ โข ภนฺเต วยธมฺโมติ รูปํ โข ราธ วยธมฺโม เวทนา วยธมฺโม สญฺญา วยธมฺโม สงฺขารา วยธมฺโม วิญฺญาณํ วยธมฺโม ฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ทสมํฯ|
    block |๑๑ สมุทยธมฺมสุตฺตํ|
      count |๑๘๐|, |สาวตฺถินิทานํ ฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ สมุทยธมฺโม สมุทยธมฺโมติ ภนฺเต วุจฺจติฯ กตโม นุ โข ภนฺเต สมุทยธมฺโมติ รูปํ โข ราธ สมุทยธมฺโม เวทนา สมุทยธมฺโม สญฺญา สมุทยธมฺโม สงฺขารา สมุทยธมฺโม วิญฺญาณํ สมุทยธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ เอกาทสมํฯ|
    block |๑๒ นิโรธธมฺมสุตฺตํ|
      count |๑๘๑|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ นิโรธธมฺโม นิโรธธมฺโมติ ภนฺเต วุจฺจติฯ กตโม นุ โข ภนฺเต นิโรธธมฺโมติ รูปํ โข ราธ นิโรธธมฺโม เวทนา นิโรธธมฺโม สญฺญา นิโรธธมฺโม สงฺขารา นิโรธธมฺโม วิญฺญาณํ นิโรธธมฺโมฯ เอวํ ปสฺสํ…เป … นาปรํ อิตฺถตฺตายาติ ปชานาตีติฯ ทฺวาทสมํฯ|
      stand |ราธสํยุตฺตสฺส ทุติโย วคฺโคฯ|
      block |ตสฺสุทฺทานํ|
  block |๓ อายาจนวคฺโค|
    block |๑-๑๑ มาราทิสุตฺตเอกาทสกํ|
      count |๑๘๒|, |สาวตฺถินิทานํ ฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ สาธุ เม ภนฺเต ภควา สํขิตฺเตน ธมฺมํ เทเสตุ ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺติฯ|
      block |โย โข ราธ มาโร ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ ฯ โก จ ราธ มาโร รูปํ โข ราธ มาโร ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ ฯ เวทนา มาโร ตตฺร เต ฉนฺโท ปหาตพฺโพ…เป … สญฺญา มาโร ตตฺร เต ฉนฺโท ปหาตพฺโพ…เป … สงฺขารา มาโร ตตฺร เต ฉนฺโท ปหาตพฺโพ…เป … วิญฺญาณํ มาโร ตตฺร เต ฉนฺโท ปหาตพฺโพ…เป … โย โข ราธ มาโร ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพติฯ|
      count |๑๘๓|, |โย โข ราธ มารธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ…เป …ฯ|
      count |๑๘๔|, |ยํ โข ราธ อนิจฺจํ…เป …ฯ|
      count |๑๘๕|, |โย โข ราธ อนิจฺจธมฺโม…เป …ฯ|
      count |๑๘๖|, |ยํ โข ราธ ทุกฺขํ…เป …ฯ|
      count |๑๘๗|, |โย โข ราธ ทุกฺขธมฺโม…เป …ฯ|
      count |๑๘๘|, |โย โข ราธ อนตฺตา…เป …ฯ|
      count |๑๘๙|, |โย โข ราธ อนตฺตธมฺโม…เป …ฯ|
      count |๑๙๐|, |โย โข ราธ ขยธมฺโม…เป …ฯ|
      count |๑๙๑|, |โย โข ราธ วยธมฺโม…เป …ฯ|
      count |๑๙๒|, |โย โข ราธ สมุทยธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ…เป …ฯ|
    block |๑๒ นิโรธธมฺมสุตฺตํ|
      count |๑๙๓|, |สาวตฺถินิทานํฯ เอกมนฺตํ นิสินฺโน โข อายสฺมา ราโธ ภควนฺตํ เอตทโวจ สาธุ เม ภนฺเต ภควา สํขิตฺเตน ธมฺมํ เทเสตุ ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺติฯ|
      block |โย โข ราธ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพฯ โก จ ราธ นิโรธธมฺโม รูปํ โข ราธ นิโรธธมฺโม ตตฺร เต ฉนฺโท ปหาตพฺโพ…เป … เวทนา นิโรธธมฺโม ตตฺร เต ฉนฺโท ปหาตพฺโพ…เป … สญฺญา นิโรธธมฺโม ตตฺร เต ฉนฺโท ปหาตพฺโพ…เป … สงฺขารา นิโรธธมฺโม ตตฺร เต ฉนฺโท ปหาตพฺโพ…เป … วิญฺญาณํ นิโรธธมฺโม ตตฺร เต ฉนฺโท ปหาตพฺโพ…เป … โย โข ราธ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพติ ฯ|
      stand |อายาจนวคฺโค ตติโยฯ|
      block |ตสฺสุทฺทานํ|
  block |๔ อุปนิสินฺนวคฺโค|
    block |๑-๑๑ มาราทิสุตฺตเอกาทสกํ|
      count |๑๙๔|, |สาวตฺถินิทานํ ฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ โย โข ราธ มาโร ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพฯ โก จ ราธ มาโร รูปํ โข ราธ มาโร ตตฺร เต ฉนฺโท ปหาตพฺโพ…เป … วิญฺญาณํ มาโร ตตฺร เต ฉนฺโท ปหาตพฺโพ…เป … โย โข ราธ มาโร ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพติฯ|
      count |๑๙๕|, |โย โข ราธ มารธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ…เป …ฯ|
      count |๑๙๖|, |ยํ โข ราธ อนิจฺจํ…เป …ฯ|
      count |๑๙๗|, |โย โข ราธ อนิจฺจธมฺโม…เป …ฯ|
      count |๑๙๘|, |ยํ โข ราธ ทุกฺขํ…เป …ฯ|
      count |๑๙๙|, |โย โข ราธ ทุกฺขธมฺโม…เป …ฯ|
      count |๒๐๐|, |โย โข ราธ อนตฺตา…เป …ฯ|
      count |๒๐๑|, |โย โข ราธ อนตฺตธมฺโม…เป …ฯ|
      count |๒๐๒|, |โย โข ราธ ขยธมฺโม…เป …ฯ|
      count |๒๐๓|, |โย โข ราธ วยธมฺโม…เป …ฯ|
      count |๒๐๔|, |โย โข ราธ สมุทยธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพ…เป …ฯ|
    block |๑๒ นิโรธธมฺมสุตฺตํ|
      count |๒๐๕|, |สาวตฺถินิทานํฯ เอกมนฺตํ นิสินฺนํ โข อายสฺมนฺตํ ราธํ ภควา เอตทโวจ โย โข ราธ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพฯ โก จ ราธ นิโรธธมฺโม รูปํ โข ราธ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพฯ เวทนา…เป … สญฺญา…เป … สงฺขารา…เป … วิญฺญาณํ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพฯ โย โข ราธ นิโรธธมฺโม ตตฺร เต ฉนฺโท ปหาตพฺโพ ราโค ปหาตพฺโพ ฉนฺทราโค ปหาตพฺโพติฯ|
      stand |อุปนิสินฺนวคฺโค จตุตฺโถฯ|
      block |ตสฺสุทฺทานํ|
      stand |ราธสํยุตฺตํ สมตฺตํฯ|
