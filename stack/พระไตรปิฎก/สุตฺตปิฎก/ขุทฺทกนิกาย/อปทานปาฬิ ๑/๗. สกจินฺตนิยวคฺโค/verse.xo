block |๗ สกจินฺตนิยวคฺโค|
  block |๑ สกจินฺตนิยตฺเถรอปทานํ|
    count |๑|
      block |ปวนํ กานนํ ทิสฺวา อปฺปสทฺทมนฺนาวิลํ|
      block |อิสีนํ อนุจิณฺณํว อาหุตีนํ ปฏิคฺคหํฯ|
    count |๒|
      block |ถูปํ กตฺวาน ปุลินํ นานาปุปฺผํ สโมกิริํ|
      block |สมฺมุขา วิย สมฺพุทฺธํ นิมฺมิตํ อภิวนฺทหํฯ|
    count |๓|
      block |สตฺตรตนสมฺปนฺโน ราชา รฏฺฐมฺหิ อิสฺสโร|
      block |สกกมฺมาภิรทฺโธหํ ปุปฺผปูชายิทํ ผลํฯ|
    count |๔|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๕|
      block |อสีติกปฺเปนนฺตยโส จกฺกวตฺตี อโหสหํ|
      block |สตฺตรตนสมฺปนฺโน จตุทีปมฺหิ อิสฺสโรฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สกจินฺตนิโย เถโร อิมา คาถาโย อภาสิตฺถาติฯ|
    stand |สกจินฺตนิยตฺเถรสฺสาปทานํ ปฐมํฯ|
  block |๒ อโวปุปฺผิยตฺเถรอปทานํ|
    count |๗|
      block |วิหารา อภินิกฺขมฺม อพฺภุฏฺฐหิย จงฺกเม|
      block |จตุสจฺจํ ปกาสนฺโต เทเสติ อมตํ ปทํฯ|
    count |๘|
      block |สิขิสฺส คิรมญฺญาย พุทฺธเสฏฺฐสฺส ตาทิโน|
      block |นานาปุปฺผํ คเหตฺวาน อากาสมฺหิ สโมกิริํฯ|
    count |๙|
      block |เตน กมฺเมน ทฺวิปทินฺท โลกเชฏฺฐ นราสภ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๑๐|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๑๑|
      block |อิโต วีสติกปฺปมฺหิ สุเมโธ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อโวปุปฺผิโย เถโร อิมา คาถาโย อภาสิตฺถาติฯ|
    stand |อโวปุปฺผิยตฺเถรสฺสาปทานํ ทุติยํฯ|
  block |๓ ปจฺจาคมนิยตฺเถรอปทานํ|
    count |๑๓|
      block |สินฺธุยา นทิยา ตีเร จกฺกวาโก อหํ ตทา|
      block |สุทฺธเสวาลภกฺโขหํ ปาเปสุ จ สุสญฺญโตฯ|
    count |๑๔|
      block |อทฺทสํ วิรชํ พุทฺธํ คจฺฉนฺตํ อนิลญฺชเส|
      block |ตุณฺเฑน สาลํ ปคฺคยฺห วิปสฺสิสฺสาภิโรปยิํฯ|
    count |๑๕|
      block |ยสฺส สทฺธา ตถาคเต อจลา สุปติฏฺฐิตา|
      block |เตน จิตฺตปฺปสาเทน ทุคฺคติํ โส น คจฺฉติฯ|
    count |๑๖|
      block |สฺวาคตํ วต เม อาสิ พุทฺธเสฏฺฐสฺส สนฺติเก|
      block |วิหงฺคเมน สนฺเตน สุพีชํ โรปิตํ มยาฯ|
    count |๑๗|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๘|
      block |สุจารุทสฺสนา นาม อฏฺเฐเต เอกนามกา|
      block |กปฺเป สตฺตรเส อาสุํ จกฺกวตฺตี มหพฺพลาฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปจฺจาคมนิโย เถโร อิมา คาถาโย อภาสิตฺถาติฯ|
    stand |ปจฺจาคมนิยตฺเถรสฺสาปทานํ ตติยํฯ|
  block |๔ ปรปฺปสาทกตฺเถรอปทานํ|
    count |๒๐|
      block |อุสภํ ปวรํ วีรํ มเหสิํ วิชิตาวินํ|
      block |สุวณฺณวณฺณํ สมฺพุทฺธํ โก ทิสฺวา นปฺปสีทติฯ|
    count |๒๑|
      block |หิมวาวาปริเมยฺโย สาคโรว ทุรุตฺตโร|
      block |ตเถว ฌานํ พุทฺธสฺส โก ทิสฺวา นปฺปสีทติฯ|
    count |๒๒|
      block |วสุธา ยถาปฺปเมยฺยา จิตฺตา วนวฏํสกา|
      block |ตเถว สีลํ พุทฺธสฺส โก ทิสฺวา นปฺปสีทติฯ|
    count |๒๓|
      block |อนิลญฺชสาสงฺขุพฺโภ ยถากาโส อสงฺขิโย|
      block |ตเถว ญาณํ พุทฺธสฺส โก ทิสฺวา นปฺปสีทติฯ|
    count |๒๔|
      block |อิมาหิ จตุคาถาหิ พฺราหฺมโณ เสนสวฺหโย|
      block |พุทฺธเสฏฺฐํ ถวิตฺวาน สิทฺธตฺถํ อปราชิตํฯ|
    count |๒๕|
      block |จตุนฺนวุติกปฺปานิ ทุคฺคติํ นุปปชฺชถ|
      block |สุคติํ สุขสมฺปตฺติํ อนุโภสิมนปฺปกํฯ|
    count |๒๖|
      block |จตุนฺนวุติโต กปฺเป ถวิตฺวา โลกนายกํ|
      block |ทุคฺคติํ นาภิชานามิ โถมนาย อิทํ ผลํฯ|
    count |๒๗|
      block |จาตุทฺทสมฺหิ กปฺปมฺหิ จตุโร อาสุมุคฺคตา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปรปฺปสาทโก เถโร อิมา คาถาโย อภาสิตฺถาติฯ|
    stand |ปรปฺปสาทกตฺเถรสฺสาปทานํ จตุตฺถํฯ|
  block |๕ ภิสทายกตฺเถรอปทานํ|
    count |๒๙|
      block |เวสฺสภู นาม นาเมน อิสีนํ ตติโย อหุ|
      block |กานนํ วนโมคยฺห วิหาสิ ปุริสุตฺตโมฯ|
    count |๓๐|
      block |ภิสมุฬาลํ คณฺหิตฺวา อคมํ พุทฺธสนฺติกํ|
      block |ตญฺจ พุทฺธสฺส ปาทาสิํ ปสนฺโน เสหิ ปาณิภิฯ|
    count |๓๑|
      block |กเรน จ ปรามฏฺโฐ เวสฺสภูวรพุทฺธินา|
      block |สุขาหํ นาภิชานามิ สมํ เตน กุโตตฺตริํฯ|
    count |๓๒|
      block |จริโม วตฺตเต มยฺหํ ภวา สพฺเพ สมูหตา|
      block |หตฺถินาเคน สนฺเตน กุสลํ โรปิตํ มยา ฯ|
    count |๓๓|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ภิสทานสฺสิทํ ผลํฯ|
    count |๓๔|
      block |สโมธานา จ ราชาโน โสฬส มนุชาธิปา|
      block |กปฺปมฺหิ จุทฺทเส อาสุํ จกฺกวตฺตี มหพฺพลาฯ|
    count |๓๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ภิสทายโก เถโร อิมา คาถาโย อภาสิตฺถาติฯ|
    stand |ภิสทายกตฺเถรสฺสาปทานํ ปญฺจมํฯ|
  block |๖ สุจินฺติตตฺเถรอปทานํ|
    count |๓๖|
      block |คิริทุคฺคจโร อาสิํ อภิชาโตว เกสรี|
      block |มิคสงฺฆํ วธิตฺวาน ชีวามิ ปพฺพตนฺตเรฯ|
    count |๓๗|
      block |อตฺถทสฺสี ตุ ภควา สพฺพญฺญู วทตํ วโร|
      block |มมุทฺธริตุกาโม โส อาคจฺฉิ ปพฺพตุตฺตมํฯ|
    count |๓๘|
      block |ปสทญฺจ มิคํ หนฺตฺวา ภกฺขิตุํ สมุปาคมิํ|
      block |ภควา ตมฺหิ สมเย ภิกฺขมาโน อุปาคมิฯ|
    count |๓๙|
      block |วรมํสานิ ปคฺคยฺห อทาสิํ ตสฺส สตฺถุโน|
      block |อนุโมทิ มหาวีโร นิพฺพาเปนฺโต มมํ ตทาฯ|
    count |๔๐|
      block |เตน จิตฺตปฺปสาเทน คิริทุคฺคํ ปวิสิํ อหํ|
      block |ปีติํ อุปฺปาทยิตฺวาน ตตฺถ กาลงฺกโต อหํฯ|
    count |๔๑|
      block |เอเตน มํสทาเนน จิตฺตสฺส ปณิธีหิ จ|
      block |ปนฺนรเส กปฺปสเต เทวโลเก รมิํ อหํฯ|
    count |๔๒|
      block |อวเสเสสุ กปฺเปสุ กุสลํ จินฺติตํ มยา|
      block |เตเนว มํสทาเนน พุทฺธานุสฺสรเณน จฯ|
    count |๔๓|
      block |อฏฺฐตฺติํสมฺหิ กปฺปมฺหิ อฏฺฐ ทีฆายุนามกา|
      block |สฏฺฐิมฺหิโต กปฺปสเต ทุเว วรุณนามกา ฯ|
    count |๔๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุจินฺติโต เถโร อิมา คาถาโย อภาสิตฺถาติฯ|
    stand |สุจินฺติตตฺเถรสฺสาปทานํ ฉฏฺฐํฯ|
  block |๗ วตฺถทายกตฺเถรอปทานํ|
    count |๔๕|
      block |ปกฺขิชาโต ตทา อาสิํ สุปณฺโณ ครุฬาธิโป|
      block |อทฺทสํ วิรชํ พุทฺธํ คจฺฉนฺตํ คนฺธมาทนํฯ|
    count |๔๖|
      block |ชหิตฺวา ครุฬวณฺณํ มาณวกํ อธารยิํ|
      block |เอกํ วตฺถํ มยา ทินฺนํ ทฺวิปทินฺทสฺส ตาทิโนฯ|
    count |๔๗|
      block |ตญฺจ ทุสฺสํ ปฏิคฺคยฺห พุทฺโธ โลกคฺคนายโก|
      block |อนฺตลิกฺเข ฐิโต สตฺถา อิมา คาถา อภาสถฯ|
    count |๔๘|
      block |อิมินา วตฺถทาเนน จิตฺตสฺส ปณิธีหิ จ|
      block |ปหาย ครุฬํ โยนิํ เทวโลเก รมิสฺสติฯ|
    count |๔๙|
      block |อตฺถทสฺสี ตุ ภควา โลกเชฏฺโฐ นราสโภ|
      block |วตฺถทานํ ปสํสิตฺวา ปกฺกามิ อุตฺตรามุโขฯ|
    count |๕๐|
      block |ภเว นิพฺพตฺตมานมฺหิ โหนฺติ เม วตฺถสมฺปทา|
      block |อากาเส ฉทนํ โหติ วตฺถทานสฺสิทํ ผลํฯ|
    count |๕๑|
      block |อรุณวา สตฺต ชนา จกฺกวตฺตี มหพฺพลา|
      block |ฉตฺติํสติมฺหิ อาสิํสุ กปฺปมฺหิ มนุชาธิปาฯ|
    count |๕๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา วตฺถทายโก เถโร อิมา คาถาโย อภาสิตฺถาติฯ|
    stand |วตฺถทายกตฺเถรสฺสาปทานํ สตฺตมํฯ|
  block |๘ อมฺพทายกตฺเถรอปทานํ|
    count |๕๓|
      block |อโนมทสฺสี ภควา นิสินฺโน ปพฺพตนฺตเร|
      block |เมตฺตาย อผริ โลเก อปฺปมาเณ นิรูปธิฯ|
    count |๕๔|
      block |กปิ อหํ ตทา อาสิํ หิมวนฺเต นคุตฺตเม|
      block |ทิสฺวา อโนมทสฺสิํ ตํ พุทฺเธ จิตฺตํ ปสาทยิํฯ|
    count |๕๕|
      block |อวิทูเร หิมวนฺตสฺส อมฺพาสุํ ผลิโน ตทา|
      block |ตโต ปกฺกํ คเหตฺวาน อมฺพํ สมธุกํ อทํฯ|
    count |๕๖|
      block |ตํ เม พุทฺโธ วิยากาสิ อโนมทสฺสี มหามุนิ|
      block |อิมินา มธุทาเนน อมฺพทาเนน จูภยํฯ|
    count |๕๗|
      block |สตฺตปญฺญาสกปฺปมฺหิ เทวโลเก รมิสฺสติ|
      block |อวเสเสสุ กปฺเปสุ โวกิณฺณํ สํสริสฺสติฯ|
    count |๕๘|
      block |เขเปตฺวา ปาปกํ กมฺมํ ปริปกฺกาย พุทฺธิยา|
      block |วินิปาตมคนฺตฺวาน กิเลเส ฌาปยิสฺสติฯ|
    count |๕๙|
      block |ทเมน อุตฺตเมนาหํ ทมิโตมฺหิ มเหสินา|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๖๐|
      block |สตฺตสตฺตติกปฺปสเต อมฺพฏฺฐชสนามกา|
      block |จตุทฺทส เต ราชาโน จกฺกวตฺตี มหพฺพลาฯ|
    count |๖๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อมฺพทายโก เถโร อิมา คาถาโย อภาสิตฺถาติฯ|
    stand |อมฺพทายกตฺเถรสฺสาปทานํ อฏฺฐมํฯ|
  block |๙ สุมนตฺเถรอปทานํ|
    count |๖๒|
      block |สุมโน นาม นาเมน มาลากาโร อหํ ตทา|
      block |อทฺทสํ วิรชํ พุทฺธํ โลกาหุติปฏิคฺคหํฯ|
    count |๖๓|
      block |อุโภ หตฺเถหิ ปคฺคยฺห สุมนํ ปุปฺผมุตฺตมํ|
      block |พุทฺธสฺส อภิโรเปสิํ สิขิโน โลกพนฺธุโนฯ|
    count |๖๔|
      block |อิมาย ปุปฺผปูชาย เจตนาปณิธีหิ จ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๖๕|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๖๖|
      block |ฉพฺพีสติมฺหิ กปฺปมฺหิ จตฺตาโรสุํ มหายสา|
      block |สตฺตรตนสมฺปนฺนา ราชาโน จกฺกวตฺติโนฯ|
    count |๖๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุมโน เถโร อิมา คาถาโย อภาสิตฺถาติฯ|
    stand |สุมนตฺเถรสฺสาปทานํ นวมํฯ|
  block |๑๐ ปุปฺผจงฺโกฏิยตฺเถรอปทานํ|
    count |๖๘|
      block |อภีตรูปํ สีหํว ครุฬคฺคํว ปกฺขินํ|
      block |พฺยคฺฆูสภํว ปวรํ อภิชาตํว เกสริํฯ|
    count |๖๙|
      block |สิขิํ ติโลกสรณํ อเนชํ อปราชิตํ|
      block |นิสินฺนํ สมณานคฺคํ ภิกฺขุสงฺฆปุรกฺขตํฯ|
    count |๗๐|
      block |จงฺโกฏเก ฐเปตฺวาน อโนชํ ปุปฺผมุตฺตมํ|
      block |สห จงฺโกฏเกเนว พุทฺธเสฏฺฐํ สโมกิริํฯ|
    count |๗๑|
      block |เตน จิตฺตปฺปสาเทน ทฺวิปทินฺท นราสภ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๗๒|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๗๓|
      block |สมฺปุณฺเณ ติํสกปฺปมฺหิ เทวภูติสนามกา|
      block |สตฺตรตนสมฺปนฺนา ปญฺจาสุํ จกฺกวตฺติโนฯ|
    count |๗๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |สกจินฺตี อโวปุปฺผี สปจฺจาคมเนน จ|
      block |ปรปฺปสาที ภิสโท สุจินฺติ วตฺถทายโกฯ|
      block |อมฺพทายี จ สุมโน ปุปฺผจงฺโกฏกีปิ จ|
      block |คาเถกสตฺตติ วุตฺตา คณิตา อตฺถทสฺสิภิฯ|
    block |อิตฺถํ สุทํ อายสฺมา ปุปฺผจงฺโกฏิโย เถโร อิมา คาถาโย อภาสิตฺถาติฯ|
    stand |ปุปฺผจงฺโกฏิยตฺเถรสฺสาปทานํ ทสมํฯ|
    stand |สกจินฺตนิยวคฺโค สตฺตโมฯ|
    block |ตสฺสุทฺทานํ|
