block |๒๘ สุวณฺณพิพฺโพหนวคฺโค|
  block |๑ สุวณฺณพิพฺโพหนิยตฺเถรอปทานํ|
    count |๑|
      block |เอกาสนํ อหมทํ ปสนฺโน เสหิ ปาณิภิ|
      block |พิพฺโพหนญฺจ ปาทาสิํ อุตฺตมตฺถสฺส ปตฺติยาฯ|
    count |๒|
      block |เอกนวุติโต กปฺเป พิพฺโพหนมทาสหํ|
      block |ทุคฺคติํ นาภิชานามิ พิพฺโพหนสฺสิทํ ผลํฯ|
    count |๓|
      block |อิโต เตสฏฺฐิเม กปฺเป อสโม นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สุวณฺณพิพฺโพหนิโย เถโร อิมา คาถาโย อภาสิตฺถาติฯ|
    stand |สุวณฺณพิพฺโพหนิยตฺเถรสฺสาปทานํ ปฐมํฯ|
  block |๒ ติลมุฏฺฐิทายกตฺเถรอปทานํ|
    count |๕|
      block |มม สงฺกปฺปมญฺญาย สตฺถา โลกคฺคนายโก|
      block |มโนมเยน กาเยน อิทฺธิยา อุปสงฺกมิฯ|
    count |๖|
      block |สตฺถารํ อุปสงฺกนฺตํ วนฺทิตฺวา ปุริสุตฺตมํ|
      block |ปสนฺนจิตฺโต สุมโน ติลมุฏฺฐิมทาสหํฯ|
    count |๗|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ติลมุฏฺฐิยิทํ ผลํฯ|
    count |๘|
      block |อิโต โสฬสกปฺปมฺหิ ตนฺติโส นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติลมุฏฺฐิทายโก เถโร อิมา คาถาโย อภาสิตฺถาติฯ|
    stand |ติลมุฏฺฐิทายกตฺเถรสฺสาปทานํ ทุติยํฯ|
  block |๓ จงฺโกฏกิยตฺเถรอปทานํ|
    count |๑๐|
      block |มหาสมุทฺทํ นิสฺสาย วสตี ปพฺพตนฺตเร|
      block |ปจฺจุคฺคนฺตฺวาน กตฺวาน จงฺโกฏก มทาสหํฯ|
    count |๑๑|
      block |สิทฺธตฺถสฺส มเหสิโน สพฺพสตฺตานุกมฺปิโน|
      block |ปุปฺผจงฺโกฏกํ ทตฺวา กปฺปํ สคฺคมฺหิ โมทหํฯ|
    count |๑๒|
      block |จตุนฺนวุติโต กปฺเป จงฺโกฏกมทํ ตทา|
      block |ทุคฺคติํ นาภิชานามิ จงฺโกฏกสฺสิทํ ผลํฯ|
    count |๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จงฺโกฏกิโย เถโร อิมา คาถาโย อภาสิตฺถาติฯ|
    stand |จงฺโกฏกิยตฺเถรสฺสาปทานํ ตติยํฯ|
  block |๔ อพฺภญฺชนทายกตฺเถรอปทานํ|
    count |๑๔|
      block |โกณฺฑญฺญสฺส ภควโต วีตราคสฺส ตาทิโน|
      block |อากาสสมจิตฺตสฺส นิปฺปปญฺจสฺส ฌายิโนฯ|
    count |๑๕|
      block |สพฺพโมหาติวตฺตสฺส สพฺพโลกหิเตสิโน|
      block |อพฺภญฺชนํ มยา ทินฺนํ ทฺวิปทินฺทสฺส ตาทิโนฯ|
    count |๑๖|
      block |อปริเมยฺเย อิโต กปฺเป อพฺภญฺชนมทํ ตทา|
      block |ทุคฺคติํ นาภิชานามิ อพฺภญฺชนสฺสิทํ ผลํฯ|
    count |๑๗|
      block |อิโต ปนฺนรเส กปฺเป จิรปฺโป นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อพฺภญฺชนทายโก เถโร อิมา คาถาโย อภาสิตฺถาติฯ|
    stand |อพฺภญฺชนทายกตฺเถรสฺสาปทานํ จตุตฺถํฯ|
  block |๕ เอกญฺชลิกตฺเถรอปทานํ|
    count |๑๙|
      block |อุทุมฺพเร วสนฺตสฺส นิยเต ปณฺณสนฺถเร|
      block |วุตฺโถกาโส มยา ทินฺโน สมณสฺส มเหสิโนฯ|
    count |๒๐|
      block |ติสฺสสฺส ทฺวิปทินฺทสฺส โลกนาถสฺส ตาทิโน|
      block |อญฺชลิํ ปคฺคเหตฺวาน สนฺถริํ ปุปฺผสนฺถรํฯ|
    count |๒๑|
      block |ทฺเวนวุเต อิโต กปฺเป ยํ กริํ ปุปฺผสนฺถรํ|
      block |ทุคฺคติํ นาภิชานามิ สนฺถรสฺส อิทํ ผลํฯ|
    count |๒๒|
      block |อิโต จุทฺทสกปฺปมฺหิ อโหสิํ มนุชาธิโป|
      block |เอกอญฺชลิโก นาม จกฺกวตฺตี มหพฺพโลฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกญฺชลิโก เถโร อิมา คาถาโย อภาสิตฺถาติฯ|
    stand |เอกญฺชลิกตฺเถรสฺสาปทานํ ปญฺจมํฯ|
  block |๖ โปตฺถกทายกตฺเถรอปทานํ|
    count |๒๔|
      block |สตฺถารํ ธมฺมมารพฺภ สงฺฆญฺจาปิ มเหสินํ|
      block |โปตฺถทานํ มยา ทินฺนํ ทกฺขิเณยฺเย อนุตฺตเรฯ|
    count |๒๕|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ โปตฺถทานสฺสิทํ ผลํฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โปตฺถกทายโก เถโร อิมา คาถาโย อภาสิตฺถาติฯ|
    stand |โปตฺถกทายกตฺเถรสฺสาปทานํ ฉฏฺฐํฯ|
  block |๗ จิตกปูชกตฺเถรอปทานํ|
    count |๒๗|
      block |จนฺทภาคานทีตีเร อนุโสตํ วชามหํ|
      block |สตฺต มาลุวปุปฺผานิ จิตมาโรปยิํ อหํฯ|
    count |๒๘|
      block |จตุนฺนวุติโต กปฺเป จิตกํ ยมปูชยิํ|
      block |ทุคฺคติํ นาภิชานามิ จิตปูชายิทํ ผลํฯ|
    count |๒๙|
      block |สตฺตสฏฺฐิมฺหิโต กปฺเป ปฏิชคฺคสนามกา|
      block |สตฺตรตนสมฺปนฺนา สตฺตาสุํ จกฺกวตฺติโน ฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ|
    stand |จิตกปูชกตฺเถรสฺสาปทานํ สตฺตมํฯ|
  block |๘ อาลุวทายกตฺเถรอปทานํ|
    count |๓๑|
      block |ปพฺพเต หิมวนฺตมฺหิ มหาสินฺธุ สุทสฺสนา|
      block |ตตฺถทฺทสํ วีตราคํ สุปฺปภาสํ สุทสฺสนํฯ|
    count |๓๒|
      block |ปรโมปสเม ยุตฺตํ ทิสฺวา วิมฺหิตมานโส|
      block |อาลุวํ ตสฺส ปาทาสิํ ปสนฺโน เสหิ ปาณิภิฯ|
    count |๓๓|
      block |เอกตฺติํเส อิโต กปฺเป ยํ ผลมททิํ ตทา|
      block |ทุคฺคติํ นาภิชานามิ อาลุวสฺส อิทํ ผลํฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อาลุวทายโก เถโร อิมา คาถาโย อภาสิตฺถาติฯ|
    stand |อาลุวทายกตฺเถรสฺสาปทานํ อฏฺฐมํฯ|
  block |๙ เอกปุณฺฑรีกตฺเถรอปทานํ|
    count |๓๕|
      block |โรมโส นาม นาเมน สยมฺภู สุพฺพโต ตทา|
      block |ปุณฺฑรีกํ มยา ทินฺนํ วิปฺปสนฺเนน เจตสาฯ|
    count |๓๖|
      block |จตุนฺนวุติโต กปฺเป ปุณฺฑรีกมทํ ตทา|
      block |ทุคฺคติํ นาภิชานามิ ปุณฺฑรีกสฺสิทํ ผลํฯ|
    count |๓๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกปุณฺฑรีโก เถโร อิมา คาถาโย อภาสิตฺถาติฯ|
    stand |เอกปุณฺฑรีกตฺเถรสฺสาปทานํ นวมํฯ|
  block |๑๐ ตรณียตฺเถรอปทานํ|
    count |๓๘|
      block |มหาปถมฺหิ วิสเม เสตุ การาปิโต มยา|
      block |ตรณตฺถาย โลกสฺส ปสนฺโน เสหิ ปาณิภิฯ|
    count |๓๙|
      block |เอกนวุติโต กปฺเป โย เสตุ การิโต มยา|
      block |ทุคฺคติํ นาภิชานามิ เสตุทานสฺสิทํ ผลํฯ|
    count |๔๐|
      block |ปญฺจปญฺญาสิโต กปฺเป เอโก อาสิํ สโมคโธ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |สุวณฺณํ ติลมุฏฺฐิ จ จงฺโกฏพฺภญฺชนญฺชลี|
      block |โปตฺถโก จิตมาลุวา เอกปุณฺฑรี เสตุนา|
      block |ทฺเวจตฺตาลีส คาถาโย คณิตาโย วิภาวิภีติฯ|
    block |อิตฺถํ สุทํ อายสฺมา ตรณีโย เถโร อิมา คาถาโย อภาสิตฺถาติฯ|
    stand |ตรณียตฺเถรสฺสาปทานํ ทสมํฯ|
    stand |สุวณฺณพิพฺโพหนวคฺโค อฏฺฐวีสติโมฯ|
    block |ตสฺสุทฺทานํ|
    stand |เอกาทสมํ ภาณวารํฯ|
