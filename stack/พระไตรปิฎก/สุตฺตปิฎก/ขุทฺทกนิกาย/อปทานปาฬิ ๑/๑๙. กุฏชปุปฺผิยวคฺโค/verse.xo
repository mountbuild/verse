block |๑๙ กุฏชปุปฺผิยวคฺโค|
  block |๑ กุฏชปุปฺผิยตฺเถรอปทานํ|
    count |๑|
      block |สุวณฺณวณฺณํ สมฺพุทฺธํ สตรํสิํว อุคฺคตํ|
      block |ทิสํ อนุวิโลเกนฺตํ คจฺฉนฺตํ อนิลญฺชเสฯ|
    count |๒|
      block |กุฏชํ ปุปฺผิตํ ทิสฺวา สํวิตฺถตสโมตฺถตํ|
      block |รุกฺขโต โอจินิตฺวาน ผุสฺสสฺส อภิโรปยิํฯ|
    count |๓|
      block |ทฺเวนวุเต อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔|
      block |อิโต สตฺตรเส กปฺเป ตโย อาสุํ สุปุปฺผิตา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา กุฏชปุปฺผิโย เถโร อิมา คาถาโย อภาสิตฺถาติฯ|
    stand |กุฏชปุปฺผิยตฺเถรสฺสาปทานํ ปฐมํฯ|
  block |๒ พนฺธุชีวกตฺเถรอปทานํ|
    count |๖|
      block |สิทฺธตฺโถ นาม สมฺพุทฺโธ สยมฺภู สพฺภิ วณฺณิโต|
      block |สมาธิํ โส สมาปนฺโน นิสีทิ ปพฺพตนฺตเรฯ|
    count |๗|
      block |ชาตสฺสเร คเวสนฺโต ทกชํ ปุปฺผมุตฺตมํ|
      block |พนฺธุชีวกปุปฺผานิ อทฺทสํ สมนนฺตรํฯ|
    count |๘|
      block |อุโภ หตฺเถหิ ปคฺคยฺห อุปาคจฺฉิํ มหามุนิํ|
      block |ปสนฺนจิตฺโต สุมโน สิทฺธตฺถสฺสาภิโรปยิํฯ|
    count |๙|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๐|
      block |อิโต จาตุทฺทเส กปฺเป เอโก อาสิํ ชนาธิโป|
      block |สมุทฺทกปฺโป นาเมน จกฺกวตฺตี มหพฺพโลฯ|
    count |๑๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พนฺธุชีวโก เถโร อิมา คาถาโย อภาสิตฺถาติฯ|
    stand |พนฺธุชีวกตฺเถรสฺสาปทานํ ทุติยํฯ|
  block |๓ โกฏุมฺพริยตฺเถรอปทานํ|
    count |๑๒|
      block |กณิการํว โชตนฺตํ นิสินฺนํ ปพฺพตนฺตเร|
      block |อปฺปเมยฺยํว อุทธิํ วิตฺถตํ ธรณิํ ยถาฯ|
    count |๑๓|
      block |ปูชิตํ เทวสงฺเฆน นิสภาชานิยํ ยถา|
      block |หฏฺโฐ หฏฺเฐน จิตฺเตน อุปาคจฺฉิํ นรุตฺตมํฯ|
    count |๑๔|
      block |สตฺตปุปฺผานิ ปคฺคยฺห โกฏุมฺพรสมากุลํ|
      block |พุทฺธสฺส อภิโรเปสิํ สิขิโน โลกพนฺธุโนฯ|
    count |๑๕|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๖|
      block |อิโต วีสติกปฺปมฺหิ มหาเนลสนามโก|
      block |เอโก อาสิ มหาเตโช จกฺกวตฺตี มหพฺพโลฯ|
    count |๑๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โกฏุมฺพริโย เถโร อิมา คาถาโย อภาสิตฺถาติฯ|
    stand |โกฏุมฺพริยตฺเถรสฺสาปทานํ ตติยํฯ|
  block |๔ ปญฺจหตฺถิยตฺเถรอปทานํ|
    count |๑๘|
      block |ติสฺโส นามาสิ ภควา โลกเชฏฺโฐ นราสโภ|
      block |ปุรกฺขโต สาวเกหิ รถิยํ ปฏิปชฺชถฯ|
    count |๑๙|
      block |ปญฺจ อุปฺปลหตฺถา จ จาตุรา ฐปิตา มยา|
      block |อาหุติํ ทาตุกาโมหํ ปคฺคณฺหิํ วตสิทฺธิยา ฯ|
    count |๒๐|
      block |สุวณฺณวณฺณํ สมฺพุทฺธํ คจฺฉนฺตํ อนฺตราปเณ|
      block |พุทฺธรํสีหิ ผุฏฺโฐสฺมิ ปูเชสิํ ทฺวิปทุตฺตมํฯ|
    count |๒๑|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๒|
      block |อิโต เตรสกปฺปมฺหิ ปญฺจ สุสภสมฺมตา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปญฺจหตฺถิโย เถโร อิมา คาถาโย อภาสิตฺถาติฯ|
    stand |ปญฺจหตฺถิยตฺเถรสฺสาปทานํ จตุตฺถํฯ|
  block |๕ อิสิมุคฺคทายกตฺเถรอปทานํ|
    count |๒๔|
      block |อุเทนฺตํ สตรํสิํว ปีตรํสิํว ภาณุมํ|
      block |กกุธํ วิลสนฺตํว ปทุมุตฺตรนายกํฯ|
    count |๒๕|
      block |อิสิมุคฺคานิ ปิสิตฺวา มธุขุทฺเท อนีฬเก|
      block |ปาสาเทว ฐิโต สนฺโต อทาสิํ โลกพนฺธุโนฯ|
    count |๒๖|
      block |อฏฺฐสตสหสฺสานิ อเหสุํ พุทฺธสาวกา|
      block |สพฺเพสํ ปตฺตปูเรนฺตํ ตโต จาปิ พหุตฺตรํฯ|
    count |๒๗|
      block |เตน จิตฺตปฺปสาเทน สุกฺกมูเลน โจทิโต|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๒๘|
      block |จตฺตาลีสมฺหิ สหสฺเส กปฺปานํ อฏฺฐติํส เต|
      block |อิสิมุคฺคสนามา เต จกฺกวตฺตี มหพฺพลาฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อิสิมุคฺคทายโก เถโร อิมา คาถาโย อภาสิตฺถาติฯ|
    stand |อิสิมุคฺคทายกตฺเถรสฺสาปทานํ ปญฺจมํฯ|
  block |๖ โพธิอุปฏฺฐากตฺเถรอปทานํ|
    count |๓๐|
      block |นคเร รมฺมวติยา อาสิํ มุรชวาทโก|
      block |นิจฺจุปฏฺฐานยุตฺโตมฺหิ คโตหํ โพธิมุตฺตมํฯ|
    count |๓๑|
      block |สายํ ปาตํ อุปฏฺฐิตฺวา สุกฺกมูเลน โจทิโต|
      block |อฏฺฐารสกปฺปสเต ทุคฺคติํ นุปปชฺชหํฯ|
    count |๓๒|
      block |ปนฺนรเส กปฺปสเต อิโต อาสิํ ชนาธิโป|
      block |มุรโช นาม นาเมน จกฺกวตฺตี มหพฺพโลฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โพธิอุปฏฺฐาโก เถโร อิมา คาถาโย อภาสิตฺถาติฯ|
    stand |โพธิอุปฏฺฐากตฺเถรสฺสาปทานํ ฉฏฺฐํฯ|
  block |๗ เอกจินฺติกตฺเถรอปทานํ|
    count |๓๔|
      block |ยทา เทโว เทวกายา จวเต อายุสงฺขยา|
      block |ตโย สทฺทา นิจฺฉรนฺติ เทวานํ อนุโมทตํฯ|
    count |๓๕|
      block |อิโต โภ สุคติํ คจฺฉ มนุสฺสานํ สหพฺยตํ|
      block |มนุสฺสภูโต สทฺธมฺเม ลภ สทฺธํ อนุตฺตรํฯ|
    count |๓๖|
      block |สา เต สทฺธา นิวิฏฺฐาสฺส มูลชาตา ปติฏฺฐิตา|
      block |ยาวชีวํ อสํหีรา สทฺธมฺเม สุปฺปเวทิเตฯ|
    count |๓๗|
      block |กาเยน กุสลํ กตฺวา วาจาย กุสลํ พหุํ|
      block |มนสา กุสลํ กตฺวา อพฺยาปชฺชํ นิรูปธิํฯ|
    count |๓๘|
      block |ตโต โอปธิกํ ปุญฺญํ กตฺวา ทาเนน ตํ พหุํ|
      block |อญฺเญปิ มจฺเจ สทฺธมฺเม พฺรหฺมจริเย นิเวสยฯ|
    count |๓๙|
      block |อิมาย อนุกมฺปาย เทวา เทวํ ยทา วิทู|
      block |จวนฺตํ อนุโมทนฺติ เอหิ เทว ปุนปฺปุนํ ฯ|
    count |๔๐|
      block |สํเวโค เม ตทา อาสิ เทวสงฺเฆ สมาคเต|
      block |กํสุ นาม อหํ โยนิํ คมิสฺสามิ อิโต จุโตฯ|
    count |๔๑|
      block |มม สํเวคมญฺญาย สมโณ ภาวิตินฺทฺริโย|
      block |มมุทฺธริตุกาโม โส อาคจฺฉิ มม สนฺติกํฯ|
    count |๔๒|
      block |สุมโน นาม นาเมน ปทุมุตฺตรสาวโก|
      block |อตฺถธมฺมานุสาสิตฺวา สํเวเชสิ มมํ ตทาฯ|
    count |๔๓|
      block |ตสฺสาหํ วจนํ สุตฺวา พุทฺเธ จิตฺตํ ปสาทยิํ|
      block |ตํ ธีรํ อภิวาเทตฺวา ตตฺถ กาลํกโต อหํฯ|
    count |๔๔|
      block |อุปปชฺชิํ ส ตตฺเถว สุกฺกมูเลน โจทิโต|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๔๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกจินฺติโก เถโร อิมา คาถาโย อภาสิตฺถาติฯ|
    stand |เอกจินฺติกตฺเถรสฺสาปทานํ สตฺตมํฯ|
  block |๘ ติกณฺณิปุปฺผิยตฺเถรอปทานํ|
    count |๔๖|
      block |เทวภูโต อหํ สนฺโต อจฺฉราหิ ปุรกฺขโต|
      block |ปุพฺพกมฺมํ สริตฺวาน พุทฺธเสฏฺฐํ อนุสฺสริํฯ|
    count |๔๗|
      block |ติกณฺณิปุปฺผํ ปคฺคยฺห สกํ จิตฺตํ ปสาทยิํ|
      block |พุทฺธมฺหิ อภิโรเปสิํ วิปสฺสิมฺหิ นราสเภฯ|
    count |๔๘|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๙|
      block |เตสตฺตติมฺหิโต กปฺเป จตุราสุํ รมุตฺตมา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติกณฺณิปุปฺผิโย เถโร อิมา คาถาโย อภาสิตฺถาติฯ|
    stand |ติกณฺณิปุปฺผิยตฺเถรสฺสาปทานํ อฏฺฐมํฯ|
  block |๙ เอกจาริยตฺเถรอปทานํ|
    count |๕๑|
      block |ตาวติํเสสุ เทเวสุ มหาโฆโส ตทา อหุ|
      block |พุทฺโธ จ โลเก นิพฺพาติ มยญฺจมฺห สราคิโนฯ|
    count |๕๒|
      block |เตสํ สํเวคชาตานํ โสกสลฺลสมงฺคินํ|
      block |สพเลน อุปตฺถทฺโธ อคมํ พุทฺธสนฺติกํฯ|
    count |๕๓|
      block |มนฺทารวํ คเหตฺวาน สงฺคีติ อภินิมฺมิตํ|
      block |ปรินิพฺพุตกาลมฺหิ พุทฺธสฺส อภิโรปยิํฯ|
    count |๕๔|
      block |สพฺเพ เทวานุโมทิํสุ อจฺฉราโย จ เม ตทา|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๕๕|
      block |สฏฺฐิกปฺปสหสฺสมฺหิ อิโต โสฬส เต ชนา|
      block |มหามลฺลชนา นาม จกฺกวตฺตี มหพฺพลาฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกจาริโย เถโร อิมา คาถาโย อภาสิตฺถาติฯ|
    stand |เอกจาริยตฺเถรสฺสาปทานํ นวมํฯ|
  block |๑๐ ติวณฺฏิปุปฺผิยตฺเถรอปทานํ|
    count |๕๗|
      block |อภิภูตํ ปนิชฺฌนฺติ สพฺเพ สงฺคมฺม เต มมํ|
      block |เตสํ นิชฺฌายมานานํ ปริฬาโห อชายถฯ|
    count |๕๘|
      block |สุนนฺโท นาม นาเมน พุทฺธสฺส สาวโก ตทา|
      block |ธมฺมทสฺสิสฺส มุนิโน อาคจฺฉิ มม สนฺติกํฯ|
    count |๕๙|
      block |เย เม พทฺธจรา อาสุํ เต เม ปุปฺผํ อทุํ ตทา|
      block |ตาหํ ปุปฺผํ คเหตฺวาน สาวเก อภิโรปยิํฯ|
    count |๖๐|
      block |โสหํ กาลํกโต ตตฺถ ปุนาปิ อุปปชฺชหํ|
      block |อฏฺฐารเส กปฺปสเต วินิปาตํ น คจฺฉหํฯ|
    count |๖๑|
      block |เตรเสโต กปฺปสเต อฏฺฐาสุํ ธูมเกตุโน|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ติวณฺฏิปุปฺผิโย เถโร อิมา คาถาโย อภาสิตฺถาติ|
      block |กุฏโช พนฺธุชีวี จ โกฏุมฺพริกหตฺถิโย|
      block |อิสิมุคฺโค จ โพธิ จ เอกจินฺตี ติกณฺณิโก|
      block |เอกจารี ติวณฺฏิ จ คาถา ทฺวาสฏฺฐิ กิตฺติตาติฯ|
    stand |ติวณฺฏิปุปฺผิยตฺเถรสฺสาปทานํ ทสมํฯ|
    stand |กุฏชปุปฺผิยวคฺโค เอกูนวีสติโมฯ|
    block |ตสฺสุทฺทานํ|
