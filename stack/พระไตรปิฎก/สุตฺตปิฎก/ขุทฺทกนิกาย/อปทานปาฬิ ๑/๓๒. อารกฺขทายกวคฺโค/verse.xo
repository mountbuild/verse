block |๓๒ อารกฺขทายกวคฺโค|
  block |๑ อารกฺขทายกตฺเถรอปทานํ|
    count |๑|
      block |ธมฺมทสฺสิสฺส มุนิโน วติ การาปิตา มยา|
      block |อารกฺโข จ มยา ทินฺโน ทฺวิปทินฺทสฺส ตาทิโนฯ|
    count |๒|
      block |อฏฺฐารเส กปฺปสเต ยํ กมฺมมกริํ ตทา|
      block |เตน กมฺมวิเสเสน ปตฺโต เม อาสวกฺขโยฯ|
    count |๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ|
    stand |อารกฺขทายกตฺเถรสฺสาปทานํ ปฐมํฯ|
  block |๒ โภชนทายกตฺเถรอปทานํ|
    count |๔|
      block |สุชาโต สาลลฏฺฐีว โสภญฺชนมิวุคฺคโต|
      block |อินฺทลฏฺฐิริวากาเส วิโรจติ สทา ชิโนฯ|
    count |๕|
      block |ตสฺส เทวาติเทวสฺส เวสฺสภุสฺส มเหสิโน|
      block |อทาสิ โภชนมหํ วิปฺปสนฺเนน เจตสาฯ|
    count |๖|
      block |ตํ เม พุทฺโธ อนุโมทิ สยมฺภู อปราชิโต|
      block |ภเว นิพฺพตฺตมานมฺหิ ผลํ นิพฺพตฺตตู ตวฯ|
    count |๗|
      block |เอกตฺติํเส อิโต กปฺเป ยํ ทานมททิํ ตทา|
      block |ทุคฺคติํ นาภิชานามิ โภชนสฺส อิทํ ผลํฯ|
    count |๘|
      block |ปญฺจวีเส อิโต กปฺเป เอโก อาสิํ อมิตฺตโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โภชนทายโก เถโร อิมา คาถาโย อภาสิตฺถาติฯ|
    stand |โภชนทายกตฺเถรสฺสาปทานํ ทุติยํฯ|
  block |๓ คตสญฺญกตฺเถรอปทานํ|
    count |๑๐|
      block |อากาเสว ปทํ นตฺถิ อมฺพเร อนิลญฺชเส|
      block |สิทฺธตฺถํ ชินมทฺทกฺขิํ คจฺฉนฺตํ ติทิวงฺคเณ ฯ|
    count |๑๑|
      block |อนิเลเนริตํ ทิสฺวา สมฺมาสมฺพุทฺธจีวรํ|
      block |วิตฺติ มมาหุ ตาวเท ทิสฺวาน คมนํ มุนิํ ฯ|
    count |๑๒|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คตสญฺญโก เถโร อิมา คาถาโย อภาสิตฺถาติฯ|
    stand |คตสญฺญกตฺเถรสฺสาปทานํ ตติยํฯ|
  block |๔ สตฺตปทุมิยตฺเถรอปทานํ|
    count |๑๔|
      block |นทีกูเล วสามหํ เนสาโท นาม พฺราหฺมโณ|
      block |สตปตฺเตหิ ปุปฺเผหิ สมฺมชฺชิตฺวาน อสฺสมํฯ|
    count |๑๕|
      block |สุวณฺณวณฺณํ สมฺพุทฺธํ สิทฺธตฺถํ โลกนายกํ|
      block |ทิสฺวา นเภน คจฺฉนฺตํ หาโส เม อุทปชฺชถฯ|
    count |๑๖|
      block |ปจฺจุคฺคนฺตฺวาน สมฺพุทฺธํ โลกเชฏฺฐํ นราสภํ|
      block |อสฺสมํ อตินาเมตฺวา ชลชคฺเคหิ โอกิริํฯ|
    count |๑๗|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๘|
      block |อิโต เต สตฺตเม กปฺเป จตุโร ปาทปาวรา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สตฺตปทุมิโย เถโร อิมา คาถาโย อภาสิตฺถาติฯ|
    stand |สตฺตปทุมิยตฺเถรสฺสาปทานํ จตุตฺถํฯ|
  block |๕ ปุปฺผาสนทายกตฺเถรอปทานํ|
    count |๒๐|
      block |สุวณฺณวณฺณํ สมฺพุทฺธํ ปีตรํสิํว ภาณุมํ|
      block |อวิทูเรน คจฺฉนฺตํ สิทฺธตฺถํ อปราชิตํฯ|
    count |๒๑|
      block |ตสฺส ปจฺจุคฺคมิตฺวาน ปเวเสตฺวาน อสฺสมํ|
      block |ปุปฺผาสนํ มยา ทินฺนํ วิปฺปสนฺเนน เจตสาฯ|
    count |๒๒|
      block |อญฺชลิํ ปคฺคเหตฺวาน เวทชาโต ตทา อหํ|
      block |พุทฺเธ จิตฺตํ ปสาเทตฺวา ตํ กมฺมํ ปริณามยิํฯ|
    count |๒๓|
      block |ยํ เม อตฺถิ กตํ ปุญฺญํ สยมฺภุมฺหปราชิเต|
      block |สพฺเพน เตน กุสเลน วิมโล โหมิ สาสเนฯ|
    count |๒๔|
      block |จตุนฺนวุติโต กปฺเป ปุปฺผาสนมทํ ตทา|
      block |ทุคฺคติํ นาภิชานามิ ปุปฺผาสนสฺสิทํ ผลํฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุปฺผาสนทายโก เถโร อิมา คาถาโย อภาสิตฺถาติฯ|
    stand |ปุปฺผาสนทายกตฺเถรสฺสาปทานํ ปญฺจมํฯ|
  block |๖ อาสนสนฺถวิกตฺเถรอปทานํ|
    count |๒๖|
      block |เจติยํ อุตฺตมํ นาม สิขิโน โลกพนฺธุโน|
      block |อรญฺเญ อิรีเณ วเน อนฺธาหิณฺฑามหํ ตทาฯ|
    count |๒๗|
      block |ปวนา นิกฺขมนฺเตน ทิฏฺฐํ สีหาสนํ มยา|
      block |เอกํสํ อญฺชลิํ กตฺวา สนฺถวิํ โลกนายกํฯ|
    count |๒๘|
      block |ทิวสภาคํ ถวิตฺวาน พุทฺธํ โลกคฺคนายกํ|
      block |หฏฺโฐ หฏฺเฐน จิตฺเตน อิมํ วาจํ อุทีรยิํฯ|
    count |๒๙|
      block |นโม เต ปุริสาชญฺญ นโม เต ปุริสุตฺตม|
      block |สพฺพญฺญูสิ มหาวีร โลกเชฏฺฐ นราสภฯ|
    count |๓๐|
      block |อภิตฺถวิตฺวา สิขินํ นิมิตฺตกรเณนหํ|
      block |อาสนํ อภิวาเทตฺวา ปกฺกามิํ อุตฺตรามุโขฯ|
    count |๓๑|
      block |เอกตฺติํเส อิโต กปฺเป ยํ ถวิํ วทตํ วรํ|
      block |ทุคฺคติํ นาภิชานามิ โถมนาย อิทํ ผลํฯ|
    count |๓๒|
      block |สตฺตวีเส อิโต กปฺเป อตุลา สตฺต อาสุ เต|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อาสนสนฺถวิโก เถโร อิมา คาถาโย อภาสิตฺถาติฯ|
    stand |อาสนสนฺถวิกตฺเถรสฺสาปทานํ ฉฏฺฐํฯ|
  block |๗ สทฺทสญฺญกตฺเถรอปทานํ|
    count |๓๔|
      block |สุทสฺสโน มหาวีโร เทเสติ อมตํ ปทํ|
      block |ปริวุโต สาวเกหิ วสติ ฆรมุตฺตเมฯ|
    count |๓๕|
      block |ตาย วาจาย มธุราย สงฺคณฺหาติ มหาชนํ|
      block |โฆโส จ วิปุโล อาสิ อาสีโส เทวมานุเสฯ|
    count |๓๖|
      block |นิคฺโฆสสทฺทํ สุตฺวาน สิทฺธตฺถสฺส มเหสิโน|
      block |สทฺเท จิตฺตํ ปสาเทตฺวา อวนฺทิํ โลกนายกํฯ|
    count |๓๗|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ|
    stand |สทฺทสญฺญกตฺเถรสฺสาปทานํ สตฺตมํฯ|
  block |๘ ติรํสิยตฺเถรอปทานํ|
    count |๓๙|
      block |เกสริํ อภิชาตํว อคฺคิกฺขนฺธํว ปพฺพเต|
      block |โอภาเสนฺตํ ทิสา สพฺพา สิทฺธตฺถํ ปพฺพตนฺตเรฯ|
    count |๔๐|
      block |สูริยสฺส จ อาโลกํ จนฺทาโลกํ ตเถว จ|
      block |พุทฺธาโลกญฺจ ทิสฺวาน วิตฺติ เม อุทปชฺชถฯ|
    count |๔๑|
      block |ตโย อาโลเก ทิสฺวาน สมฺพุทฺธํ สาวกุตฺตมํ|
      block |เอกํสํ อชินํ กตฺวา สนฺถวิํ โลกนายกํฯ|
    count |๔๒|
      block |ตโย หิ อาโลกกรา โลเก โลกตโมนุทา|
      block |จนฺโท จ สูริโย จาปิ พุทฺโธ จ โลกนายโกฯ|
    count |๔๓|
      block |โอปมฺมํ อุปทสฺเสตฺวา กิตฺติโต เม มหามุนิ|
      block |พุทฺธสฺส วณฺณํ กิตฺเตตฺวา กปฺปํ สคฺคมฺหิ โมทหํฯ|
    count |๔๔|
      block |จตุนฺนวุติโต กปฺเป ยํ พุทฺธมภิกิตฺตยิํ|
      block |ทุคฺคติํ นาภิชานามิ กิตฺตนาย อิทํ ผลํฯ|
    count |๔๕|
      block |เอกสฏฺฐิมฺหิโต กปฺเป เอโก ญาณธโร อหุ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติรํสิโย เถโร อิมา คาถาโย อภาสิตฺถาติฯ|
    stand |ติรํสิยตฺเถรสฺสาปทานํ อฏฺฐมํฯ|
  block |๙ กนฺทลิปุปฺผิยตฺเถรอปทานํ|
    count |๔๗|
      block |สินฺธุยา นทิยา ตีเร อโหสิํ กสฺสโก ตทา|
      block |ปรกมฺมายเน ยุตฺโต ปรภตฺตํ อปสฺสิโตฯ|
    count |๔๘|
      block |สินฺธุํ อนุจรนฺโตหํ สิทฺธตฺถํ ชินมทฺทสํ|
      block |สมาธินา นิสินฺนํว สตปตฺตํว ปุปฺผิตํฯ|
    count |๔๙|
      block |สตฺต กนฺทลิปุปฺผานิ วณฺเฏ เฉตฺวานหํ ตทา|
      block |มตฺถเก อภิโรเปสิํ พุทฺธสฺสาทิจฺจพนฺธุโนฯ|
    count |๕๐|
      block |สุวณฺณวณฺณํ สมฺพุทฺธํ อนุกูเล สมาหิตํ|
      block |ติธาปภินฺนมาตงฺคํ กุญฺชรํว ทุราสทํฯ|
    count |๕๑|
      block |ตมหํ อุปคนฺตฺวาน นิปกํ ภาวิตินฺทฺริยํ|
      block |อญฺชลิํ ปคฺคเหตฺวาน อวนฺทิํ สตฺถุโน อหํฯ|
    count |๕๒|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กนฺทลิปุปฺผิโย เถโร อิมา คาถาโย อภาสิตฺถาติฯ|
    stand |กนฺทลิปุปฺผิยตฺเถรสฺสาปทานํ นวมํฯ|
  block |๑๐ กุมุทมาลิยตฺเถรอปทานํ|
    count |๕๔|
      block |อุสภํ ปวรํ วีรํ มเหสิํ วิชิตาวินํ|
      block |วิปสฺสินํ มหาวีรํ อภิชาตํว เกสริํฯ|
    count |๕๕|
      block |รถิยํ ปฏิปชฺชนฺตํ อาหุตีนํ ปฏิคฺคหํ|
      block |คเหตฺวา กุมุทํ มาลํ พุทฺธเสฏฺฐํ สโมกิริํฯ|
    count |๕๖|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อารกฺขโท โภชนโท คตสญฺญี ปทุมิโย|
      block |ปุปฺผาสนี สนฺถวิโก สทฺทสญฺญี ติรํสิโย|
      block |กนฺทลิโก กุมุที จ สตฺตปญฺญาส คาถกาติฯ|
    block |อิตฺถํ สุทํ อายสฺมา กุมุทมาลิโย เถโร อิมา คาถาโย อภาสิตฺถาติฯ|
    stand |กุมุทมาลิยตฺเถรสฺสาปทานํ ทสมํฯ|
    stand |อารกฺขทายกวคฺโค พาตฺติํสติโม ฯ|
    block |ตสฺสุทฺทานํ|
