block |๑๓ เสเรยฺยวคฺโค|
  block |๑ เสเรยฺยกตฺเถรอปทานํ|
    count |๑|
      block |อชฺฌายโก มนฺตธโร ติณฺณํ เวทาน ปารคู|
      block |อพฺโภกาเส ฐิโต สนฺโต อทฺทสํ โลกนายกํฯ|
    count |๒|
      block |สีหํ ยถา วนจรํ พฺยคฺฆราชํว นิตฺตสํ|
      block |ติธาปภินฺนมาตงฺคํ กุญฺชรํว มเหสินํฯ|
    count |๓|
      block |เสเรยฺยกํ คเหตฺวาน อากาเส อุกฺขิปิํ อหํ|
      block |พุทฺธสฺส อานุภาเวน ปริวาเรนฺติ สพฺพโส ฯ|
    count |๔|
      block |อธิฏฺฐหิ มหาวีโร สพฺพญฺญู โลกนายโก|
      block |สมนฺตา ปุปฺผจฺฉทนา โอกิริํสุ นราสภํฯ|
    count |๕|
      block |ตโต สา ปุปฺผกญฺจุกา อนฺโตวณฺฏา พหิมุขา|
      block |สตฺตาหํ ฉทนํ กตฺวา ตโต อนฺตรธายถฯ|
    count |๖|
      block |ตญฺจ อจฺฉริยํ ทิสฺวา อพฺภุตํ โลมหํสนํ|
      block |พุทฺเธ จิตฺตํ ปสาเทสิํ สุคเต โลกนายเกฯ|
    count |๗|
      block |เตน จิตฺตปฺปสาเทน สุกฺกมูเลน โจทิโต|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๘|
      block |ปนฺนรสสหสฺสมฺหิ กปฺปานํ ปญฺจวีสติ|
      block |วีตมลา สมานา จ จกฺกวตฺตี มหพฺพลาฯ|
    count |๙|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา เสเรยฺยโก เถโร อิมา คาถาโย อภาสิตฺถาติฯ|
    stand |เสเรยฺยกตฺเถรสฺสาปทานํ ปฐมํฯ|
  block |๒ ปุปฺผถูปิยตฺเถรอปทานํ|
    count |๑๐|
      block |หิมวนฺตสฺสาวิทูเร กุกฺกุโร นาม ปพฺพโต|
      block |เวมชฺเฌ ตสฺส วสติ พฺราหฺมโณ มนฺตปารคูฯ|
    count |๑๑|
      block |ปญฺจ สิสฺสสหสฺสานิ ปริวาเรนฺติ มํ สทา|
      block |ปุพฺพุฏฺฐายี จ เต อาสุํ มนฺเตสุ จ วิสารทาฯ|
    count |๑๒|
      block |พุทฺโธ โลเก สมุปฺปนฺโน ตํ วิชานาถ โน ภวํ|
      block |อสีติพฺยญฺชนานสฺส พาตฺติํสวรลกฺขณาฯ|
    count |๑๓|
      block |พฺยามปฺปโภ ชินวโร อาทิจฺโจว วิโรจติ|
      block |สิสฺสานํ วจนํ สุตฺวา พฺราหฺมโณ มนฺตปารคูฯ|
    count |๑๔|
      block |อสฺสมา อภินิกฺขมฺม ทิสํ ปุจฺฉติ สิสฺสเก|
      block |ยมฺหิ เทเส มหาวีโร วสติ โลกนายโกฯ|
    count |๑๕|
      block |ตาหํ ทิสํ นมสฺสิสฺสํ ชินํ อปฺปฏิปุคฺคลํ|
      block |อุทคฺคจิตฺโต สุมโน ปูเชสิํ ตํ ตถาคตํฯ|
    count |๑๖|
      block |เอถ สิสฺสา คมิสฺสาม ทกฺขิสฺสาม ตถาคตํ|
      block |วนฺทิตฺวา สตฺถุโน ปาเท โสสฺสาม ชินสาสนํฯ|
    count |๑๗|
      block |เอกาหํ อภินิกฺขมฺม พฺยาธิํ ปฏิลภิํ อหํ|
      block |พฺยาธินา ปีฬิโต สนฺโต สาลํ วาสยิตุํ คมิํฯ|
    count |๑๘|
      block |สพฺเพ สิสฺเส สมาเนตฺวา อปุจฺฉิํ เต ตถาคตํ|
      block |กีทิสํ โลกนาถสฺส คุณํ ปรมพุทฺธิโนฯ|
    count |๑๙|
      block |เต เม ปุฏฺฐา วิยากํสุ ยถา ทสฺสาวิโน ตถา|
      block |สกฺกจฺจํ พุทฺธเสฏฺฐํ ตํ เทเสสุํ มม สมฺมุขาฯ|
    count |๒๐|
      block |เตสาหํ วจนํ สุตฺวา สกํ จิตฺตํ ปสาทยิํ|
      block |ปุปฺเผหิ ถูปํ กตฺวาน ตตฺถ กาลงฺกโต อหํฯ|
    count |๒๑|
      block |เต เม สรีรํ ฌาเปตฺวา อคมุํ พุทฺธสนฺติกํ|
      block |อญฺชลิํ ปคฺคเหตฺวาน สตฺถารมภิวาทยุํฯ|
    count |๒๒|
      block |ปุปฺเผหิ ถูปํ กตฺวาน สุคตสฺส มเหสิโน|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๒๓|
      block |จตฺตาลีสสหสฺสมฺหิ กปฺเป โสฬส ขตฺติยา|
      block |นาเมนคฺคิสมา นาม จกฺกวตฺตี มหพฺพลาฯ|
    count |๒๔|
      block |วีสกปฺปสหสฺสมฺหิ ราชาโน จกฺกวตฺติโน|
      block |ฆตาสนสนามาว อฏฺฐตฺติํส มหีปตีฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุปฺผถูปิโย เถโร อิมา คาถาโย อภาสิตฺถาติฯ|
    stand |ปุปฺผถูปิยตฺเถรสฺสาปทานํ ทุติยํฯ|
  block |๓ ปายสทายกตฺเถรอปทานํ|
    count |๒๖|
      block |สุวณฺณวณฺโณ สมฺพุทฺโธ พาตฺติํสวรลกฺขโณ|
      block |ปวนา อภินิกฺขนฺโต ภิกฺขุสงฺฆปุรกฺขโต ฯ|
    count |๒๗|
      block |มหจฺจา กํสปาติยา วฑฺเฒตฺวา ปายสํ อหํ|
      block |อาหุติํ ยิฏฺฐุกาโม โส อุปเนสิํ พลิํ อหํฯ|
    count |๒๘|
      block |ภควา ตมฺหิ สมเย โลกเชฏฺโฐ นราสโภ|
      block |จงฺกมํ สุสมารูฬฺโห อมฺพเร อนิลายเนฯ|
    count |๒๙|
      block |ตญฺจ อจฺฉริยํ ทิสฺวา อพฺภุตํ โลมหํสนํ|
      block |ฐปยิตฺวา กํสปาติํ วิปสฺสิํ อภิวาทยิํฯ|
    count |๓๐|
      block |ตุวํ เทโวสิ สพฺพญฺญู สเทเว สหมานุเส|
      block |อนุกมฺปํ อุปาทาย ปฏิคณฺห มหามุนิฯ|
    count |๓๑|
      block |ปฏิคฺคเหสิ ภควา สพฺพญฺญู โลกนายโก|
      block |มม สงฺกปฺปมญฺญาย สตฺถา โลเก มหามุนิ ฯ|
    count |๓๒|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ปายสสฺส อิทํ ผลํฯ|
    count |๓๓|
      block |เอกตาลีสิโต กปฺเป พุทฺโธ นามาสิ ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปายสทายโก เถโร อิมา คาถาโย อภาสิตฺถาติฯ|
    stand |ปายสทายกตฺเถรสฺสาปทานํ ตติยํฯ|
  block |๔ คนฺโธทกิยตฺเถรอปทานํ|
    count |๓๕|
      block |นิสชฺช ปาสาทวเร วิปสฺสิํ อทฺทสํ ชินํ|
      block |กกุธํ วิลสนฺตํว สพฺพญฺญุํ ตมนาสกํ ฯ|
    count |๓๖|
      block |ปาสาทสฺสาวิทูเร จ คจฺฉติ โลกนายโก|
      block |ปภา นิทฺธาวเต ตสฺส ยถา จ สตรํสิโนฯ|
    count |๓๗|
      block |คนฺโธทกญฺจ ปคฺคยฺห พุทฺธเสฏฺฐํ สโมกิริํ|
      block |เตน จิตฺตปฺปสาเทน ตตฺถ กาลงฺกโต อหํฯ|
    count |๓๘|
      block |เอกนวุติโต กปฺเป ยํ คนฺโธทกมากิริํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๙|
      block |เอกตฺติํเส อิโต กปฺเป สุคนฺโธ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คนฺโธทกิโย เถโร อิมา คาถาโย อภาสิตฺถาติฯ|
    stand |คนฺโธทกิยตฺเถรสฺสาปทานํ จตุตฺถํฯ|
  block |๕ สมฺมุขาถวิกตฺเถรอปทานํ|
    count |๔๑|
      block |ชายมาเน วิปสฺสิมฺหิ นิมิตฺตํ พฺยากริํ อหํ|
      block |นิพฺพาปยิญฺจ ชนตํ พุทฺโธ โลเก ภวิสฺสติฯ|
    count |๔๒|
      block |ยสฺมิญฺจ ชายมานสฺมิํ ทสสหสฺสิ กมฺปติ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๓|
      block |ยสฺมิญฺจ ชายมานสฺมิํ อาโลโก วิปุโล อหุ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๔|
      block |ยสฺมิญฺจ ชายมานสฺมิํ สริตาโย น สนฺทยุํ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๕|
      block |ยสฺมิญฺจ ชายมานสฺมิํ อวีจคฺคิ น ปชฺชลิ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๖|
      block |ยสฺมิญฺจ ชายมานสฺมิํ ปกฺขิสงฺโฆ น สํจริ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๗|
      block |ยสฺมิญฺจ ชายมานสฺมิํ วาตกฺขนฺโธ น วายติ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๘|
      block |ยสฺมิญฺจ ชายมานสฺมิํ สพฺพรตนานิ โชตยุํ|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๔๙|
      block |ยสฺมิญฺจ ชายมานสฺมิํ สตฺตาสุํ ปทวิกฺกมา|
      block |โส ทานิ ภควา สตฺถา ธมฺมํ เทเสติ จกฺขุมาฯ|
    count |๕๐|
      block |ชาตมตฺโต จ สมฺพุทฺโธ ทิสา สพฺพา วิโลกยิ|
      block |วาจาสภิมุทีเรสิ เอสา พุทฺธาน ธมฺมตาฯ|
    count |๕๑|
      block |สํเวชยิตฺวา ชนตํ ถวิตฺวา โลกนายกํ|
      block |สมฺพุทฺธํ อภิวาเทตฺวา ปกฺกามิํ ปาจินามุโขฯ|
    count |๕๒|
      block |เอกนวุติโต กปฺเป ยํ พุทฺธมภิโถมยิํ|
      block |ทุคฺคติํ นาภิชานามิ โถมนาย อิทํ ผลํฯ|
    count |๕๓|
      block |อิโต นวุติกปฺปมฺหิ สมฺมุขาถวิกวฺหโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๔|
      block |ปถวีทุนฺทุภิ นาม เอกูนนวุติมฺหิโต|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๕|
      block |อฏฺฐาสีติมฺหิโต กปฺเป โอภาโส นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๖|
      block |สตฺตาสีติมฺหิโต กปฺเป สริตจฺเฉทนวฺหโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๗|
      block |อคฺคินิพฺพาปโน นาม กปฺปานํ ฉฬสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๘|
      block |คติปจฺเฉทโน นาม กปฺปานํ ปญฺจสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๙|
      block |ราชา วาตสโม นาม กปฺปานํ จุลฺลสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๐|
      block |รตนปชฺชโล นาม กปฺปานํ เตอสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๑|
      block |ปทวิกฺกมโน นาม กปฺปานํ ทฺเวอสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๒|
      block |ราชา วิโลกโน นาม กปฺปานํ เอกสีติยา|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๓|
      block |คิรสาโรติ นาเมน กปฺเปสีติมฺหิ ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สมฺมุขาถวิโก เถโร อิมา คาถาโย อภาสิตฺถาติฯ|
    stand |สมฺมุขาถวิกตฺเถรสฺสาปทานํ ปญฺจมํฯ|
  block |๖ กุสุมาสนิยตฺเถรอปทานํ|
    count |๖๕|
      block |นคเร ธญฺญวติยา อโหสิํ พฺราหฺมโณ ตทา|
      block |ลกฺขเณ อิติหาเส จ สนิฆณฺฑุสเกฏุเภฯ|
    count |๖๖|
      block |ปทโก เวยฺยากรโณ นิมิตฺตโกวิโท อหํ|
      block |มนฺเต จ สิสฺเส วาเจสิํ ติณฺณํ เวทาน ปารคูฯ|
    count |๖๗|
      block |ปญฺจ อุปฺปลหตฺถานิ ปิฏฺฐิยํ ฐปิตานิ เม|
      block |อาหุติํ ยิฏฺฐุกาโมหํ ปิตุมาตุสมาคเมฯ|
    count |๖๘|
      block |ตทา วิปสฺสี ภควา ภิกฺขุสงฺฆปุรกฺขโต|
      block |โอภาเสนฺโต ทิสา สพฺพา อาคจฺฉติ นราสโภฯ|
    count |๖๙|
      block |อาสนํ ปญฺญเปตฺวาน นิมนฺเตตฺวา มหามุนิํ|
      block |สนฺถริตฺวาน ตํ ปุปฺผํ อภิเนสิํ สกํ ฆรํฯ|
    count |๗๐|
      block |ยํ เม อตฺถิ สเก เคเห อามิสํ ปจฺจุปฏฺฐิตํ|
      block |ตาหํ พุทฺธสฺส ปาทาสิํ ปสนฺโน เสหิ ปาณิภิฯ|
    count |๗๑|
      block |ภุตฺตาวิํ กาลมญฺญาย ปุปฺผหตฺถมทาสหํ|
      block |อนุโมทิตฺวาน สพฺพญฺญู ปกฺกามิ อุตฺตรามุโขฯ|
    count |๗๒|
      block |เอกนวุติโต กปฺเป ยํ ปุปฺผมททิํ ตทา|
      block |ทุคฺคติํ นาภิชานามิ ปุปฺผทานสฺสิทํ ผลํฯ|
    count |๗๓|
      block |อนนฺตรํ อิโต กปฺเป ราชาหุํ วรทสฺสโน|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๗๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กุสุมาสนิโย เถโร อิมา คาถาโย อภาสิตฺถาติฯ|
    stand |กุสุมาสนิยตฺเถรสฺสาปทานํ ฉฏฺฐํฯ|
  block |๗ ผลทายกตฺเถรอปทานํ|
    count |๗๕|
      block |อชฺฌายโก มนฺตธโร ติณฺณํ เวทาน ปารคู|
      block |หิมวนฺตสฺสาวิทูเร วสามิ อสฺสเม อหํฯ|
    count |๗๖|
      block |อคฺคิหุตฺตญฺจ เม อตฺถิ ปุณฺฑรีกผลานิ จ|
      block |ปุฏเก นิกฺขิปิตฺวาน ทุมคฺเค ลคฺคิตํ มยาฯ|
    count |๗๗|
      block |ปทุมุตฺตโร โลกวิทู อาหุตีนํ ปฏิคฺคโห|
      block |มมุทฺธริตุกาโม โส ภิกฺขนฺโต มมุปาคมิฯ|
    count |๗๘|
      block |ปสนฺนจิตฺโต สุมโน ผลํ พุทฺธสฺสทาสหํ|
      block |วิตฺติสญฺชนโน มยฺหํ ทิฏฺฐธมฺมสุขาวโหฯ|
    count |๗๙|
      block |สุวณฺณวณฺโณ สมฺพุทฺโธ อาหุตีนํ ปฏิคฺคโห|
      block |อนฺตลิกฺเข ฐิโต สตฺถา อิมํ คาถํ อภาสถฯ|
    count |๘๐|
      block |อิมินา ผลทาเนน เจตนาปณิธีหิ จ|
      block |กปฺปานํ สตสหสฺสํ ทุคฺคติํ นุปปชฺชสิฯ|
    count |๘๑|
      block |เตเนว สุกฺกมูเลน อนุโภตฺวาน สมฺปทา|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๘๒|
      block |อิโต สตฺตสเต กปฺเป ราชา อาสิํ สุมงฺคโล|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๘๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ|
    stand |ผลทายกตฺเถรสฺสาปทานํ สตฺตมํฯ|
  block |๘ ญาณสญฺญิกตฺเถรอปทานํ|
    count |๘๔|
      block |ปพฺพเต หิมวนฺตมฺหิ วสามิ ปพฺพตนฺตเร|
      block |ปุลินํ โสภนํ ทิสฺวา พุทฺธเสฏฺฐํ อนุสฺสริํฯ|
    count |๘๕|
      block |ญาเณ อุปนิธา นตฺถิ สงฺขารํ นตฺถิ สตฺถุโน|
      block |สพฺพธมฺมํ อภิญฺญาย ญาเณน อธิมุจฺจติฯ|
    count |๘๖|
      block |นโม เต ปุริสาชญฺญ นโม เต ปุริสุตฺตม|
      block |ญาเณน เต สโม นตฺถิ ยาวตา ญาณมุตฺตมํฯ|
    count |๘๗|
      block |ญาเณ จิตฺตํ ปสาเทตฺวา กปฺปํ สคฺคมฺหิ โมทหํ|
      block |อวเสเสสุ กปฺเปสุ กุสลํ จริตํ มยาฯ|
    count |๘๘|
      block |เอกนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ ญาณสญฺญายิทํ ผลํฯ|
    count |๘๙|
      block |อิโต สตฺตติกปฺปมฺหิ เอโก ปุลินปุปฺผิโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ|
    stand |ญาณสญฺญิกตฺเถรสฺสาปทานํ อฏฺฐมํฯ|
  block |๙ คณฺฐิปุปฺผิยตฺเถรอปทานํ|
    count |๙๑|
      block |สุวณฺณวณฺโณ สมฺพุทฺโธ วิปสฺสี ทกฺขิณารโห|
      block |ปุรกฺขโต สาวเกหิ อารามา อภินิกฺขมิฯ|
    count |๙๒|
      block |ทิสฺวานหํ พุทฺธเสฏฺฐํ สพฺพญฺญุํ ตมนาสกํ|
      block |ปสนฺนจิตฺโต สุมโน คณฺฐิปุปฺผํ อปูชยิํฯ|
    count |๙๓|
      block |เตน จิตฺตปฺปสาเทน ทฺวิปทินฺทสฺส ตาทิโน|
      block |หฏฺโฐ หฏฺเฐน จิตฺเตน ปุน วนฺทิํ ตถาคตํฯ|
    count |๙๔|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๙๕|
      block |เอกตาลีสิโต กปฺเป จรโณ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คณฺฐิปุปฺผิโย เถโร อิมา คาถาโย อภาสิตฺถาติฯ|
    stand |คณฺฐิปุปฺผิยตฺเถรสฺสาปทานํ นวมํฯ|
  block |๑๐ ปทุมปูชกตฺเถรอปทานํ|
    count |๙๗|
      block |หิมวนฺตสฺสาวิทูเร โคตโม นาม ปพฺพโต|
      block |นานารุกฺเขหิ สญฺฉนฺโน มหาภูตคณาลโยฯ|
    count |๙๘|
      block |เวมชฺฌมฺหิ จ ตสฺสาสิ อสฺสโม อภินิมฺมิโต|
      block |ปุรกฺขโต สสิสฺเสหิ วสามิ อสฺสเม อหํฯ|
    count |๙๙|
      block |อายนฺตุ เม สิสฺสคณา ปทุมํ อาหรนฺตุ เม|
      block |พุทฺธปูชํ กริสฺสามิ ทฺวิปทินฺทสฺส ตาทิโนฯ|
    count |๑๐๐|
      block |เอวนฺติ เต ปฏิสฺสุตฺวา ปทุมํ อาหริํสุ เม|
      block |ตถา นิมิตฺตํ กตฺวาหํ พุทฺธสฺส อภิโรปยิํฯ|
    count |๑๐๑|
      block |สิสฺเส ตทา สมาเนตฺวา สาธุกํ อนุสาสหํ|
      block |มา โข ตุมฺเห ปมชฺชิตฺถ อปฺปมาโท สุขาวโหฯ|
    count |๑๐๒|
      block |เอวํ สมนุสาสิตฺวา เต สิสฺเส วจนกฺขเม|
      block |อปฺปมาทคุเณ ยุตฺโต ตทา กาลงฺกโต อหํฯ|
    count |๑๐๓|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๐๔|
      block |เอกปญฺญาสกปฺปมฺหิ ราชา อาสิํ ชลุตฺตโม|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๐๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติ|
      block |เสเรยฺยโก ปุปฺผถูปิ ปายโส คนฺธโถมโก|
      block |อาสนิ ผลสญฺญี จ คณฺฐิปทุมปุปฺผิโย|
      block |ปญฺจุตฺตรสตา คาถา คณิตา อตฺถทสฺสิภิฯ|
    stand |ปทุมปูชกตฺเถรสฺสาปทานํ ทสมํฯ|
    stand |เสเรยฺยวคฺโค เตรสโมฯ|
    block |ตสฺสุทฺทานํ|
