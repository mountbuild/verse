block |๑ พุทฺธวคฺโค|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |ปฐโม ภาโค|
    block |๑ พุทฺธอปทานํ|
      count |๑|
        block |ตถาคตํ เชตวเน วสนฺตํ อปุจฺฉิ เวเทหมุนี นตงฺโค|
        block |สพฺพญฺญุพุทฺธา กิร นาม โหนฺติ ภวนฺติ เต เหตุภิ เกหิ วีรฯ|
      count |๒|
        block |ตทาห สพฺพญฺญุวโร มเหสี อานนฺทภทฺทํ มธุรสฺสเรน|
        block |เย ปุพฺพพุทฺเธสุ กตาธิการา อลทฺธโมกฺขา ชินสาสเนสุฯ|
      count |๓|
        block |เตเนว สมฺโพธิมุเขน ธีรา อชฺฌาสเยนาปิ มหาพเลน|
        block |ปญฺญาย เตเชน สุติกฺขปญฺญา สพฺพญฺญุภาวํ อนุปาปุณนฺติฯ|
      count |๔|
        block |อหมฺปิ ปุพฺพพุทฺเธสุ พุทฺธตฺตมภิปตฺถยิํ|
        block |มนสาเยว หุตฺวาน ธมฺมราชา อสงฺขิยาฯ|
      count |๕|
        block |อถ พุทฺธาปทานานิ สุณาถ สุทฺธมานสา|
        block |ติํสปารมิสมฺปุณฺณา ธมฺมราชา อสงฺขิยาฯ|
      count |๖|
        block |สมฺโพธิํ พุทฺธเสฏฺฐานํ สสงฺเฆ โลกนายเก|
        block |ทสงฺคุลี นมสฺสิตฺวา สิรสา อภิวาทยิํ ฯ|
      count |๗|
        block |ยาวตา พุทฺธเขตฺเตสุ รตนา วิชฺชนฺติสงฺขิยา|
        block |อากาสฏฺฐา จ ภูมฏฺฐา มนสา สพฺพมาหริํฯ|
      count |๘|
        block |ตตฺถ รูปิยภูมิยํ ปาสาทํ มาปยิํ อหํ|
        block |เนกภุมฺมํ รตนมยํ อุพฺพิทฺธํ นภมุคฺคตํฯ|
      count |๙|
        block |วิจิตฺตถมฺภํ สุกตํ สุวิภตฺตํ มหารหํ|
        block |กนกมยสงฺฆาฏํ โกนฺตจฺฉตฺเตหิ มณฺฑิตํฯ|
      count |๑๐|
        block |ปฐมา เวฬุริยา ภูมิ วิมลพฺภสมา สุภา|
        block |นฬินชลชากิณฺณา วรกญฺจนภูมิยาฯ|
      count |๑๑|
        block |ปวาฬํสา ปวาฬวณฺณา กาจิ โลหิตกา สุภา|
        block |อินฺทโคปกวณฺณาภา ภูมิ โอภาสตี ทิสาฯ|
      count |๑๒|
        block |สุวิภตฺตา ฆรมุขา นิยฺยูหา สีหปญฺชรา|
        block |จตุโร เวทิกา ชาลา คนฺธาเวฬา มโนรมาฯ|
      count |๑๓|
        block |นีลา ปีตา โลหิตกา โอทาตา สุทฺธกาฬกา|
        block |กูฏาคารวรูเปตา สตฺตรตนภูสิตาฯ|
      count |๑๔|
        block |โอโลกมยา ปทุมา วาฬวิหงฺคโสภิตา|
        block |นกฺขตฺตตารกากิณฺณา จนฺทสูเรหิ มณฺฑิตาฯ|
      count |๑๕|
        block |เหมชาเลน สญฺฉนฺนา โสณฺณกิงฺกิณิกายุตา|
        block |วาตเวเคน กูชนฺติ โสณฺณมาลา มโนรมาฯ|
      count |๑๖|
        block |มญฺเชฏฺฐกํ โลหิตกํ ปีตกํ หริปิญฺชรํ|
        block |นานารงฺเคหิ สมฺปีตํ อุสฺสิตทฺธชมาลินี ฯ|
      count |๑๗|
        block |น นํ พหูเนกสตา ผลิกา รชตามยา|
        block |มณิมยา โลหิตงฺคา มสารคลฺลมยา ตถา|
        block |นานาสยนวิจิตฺตา สณฺหกาสิกสนฺถตาฯ|
      count |๑๘|
        block |กมฺปลา ทุกูลา จีนา ปฏฺฏุณฺณา ปณฺฑุปาวุรา|
        block |วิวิธตฺถรณํ สพฺพํ มนสา ปญฺญเปสหํฯ|
      count |๑๙|
        block |ตาสุ ตาสฺเวว ภูมีสุ รตนกูฏลงฺกตํ|
        block |มณิเวโรจนา อุกฺกา ธารยนฺตา สุติฏฺฐเรฯ|
      count |๒๐|
        block |โสภนฺติ เอสิกา ถมฺภา สุภา กญฺจนโตรณา|
        block |ชมฺโพนทา สารมยา อโถ รชตมยาปิ จฯ|
      count |๒๑|
        block |เนกา สนฺธี สุวิภตฺตา กวาฏคฺคฬจิตฺติตา|
        block |อุภโต ปุณฺณฆฏาเนกา ปทุมุปฺปลสํยุตาฯ|
      count |๒๒|
        block |อตีเต สพฺพพุทฺเธ จ สสงฺเฆ โลกนายเก|
        block |ปกติวณฺณรูเปน นิมฺมินิตฺวา สสาวเกฯ|
      count |๒๓|
        block |เตน ทฺวาเรน ปวิสิตฺวา สพฺเพ พุทฺธา สสาวกา|
        block |สพฺพโสณฺณมเย ปีเฐ นิสินฺนา อริยมณฺฑลาฯ|
      count |๒๔|
        block |เย จ เอตรหิ อตฺถิ พุทฺธา โลเก อนุตฺตรา|
        block |อตีเต วตฺตมานา จ ภวนํ สพฺเพ สมาหริํฯ|
      count |๒๕|
        block |ปจฺเจกพุทฺเธเนกสเต สยมฺภู อปราชิเต|
        block |อตีเต วตฺตมาเน จ ภวนํ สพฺเพ สมาหริํฯ|
      count |๒๖|
        block |กปฺปรุกฺขา พหู อตฺถิ เย ทิพฺพา เย จ มานุสา|
        block |สพฺพํ ทุสฺสํ สมาหนฺตา อจฺฉาเทมิ ติจีวรํฯ|
      count |๒๗|
        block |ขชฺชํ โภชฺชํ สายนียํ สมฺปนฺนํ ปานโภชนํ|
        block |มณิมเย สุเภ ปตฺเต สํปูเรตฺวา อทาสหํฯ|
      count |๒๘|
        block |ทิพฺพวตฺถสมา หุตฺวา มฏฺฐา จีวรสํยุตา|
        block |มธุรา สกฺขรา เจว เตลา จ มธุผาณิตาฯ|
      count |๒๙|
        block |ตปฺปิตา ปรมนฺเนน สพฺเพ เต อริยมณฺฑลา|
        block |รตนคพฺภํ ปวิสิตฺวา เกสรีว คุหาสยาฯ|
      count |๓๐|
        block |มหารหมฺหิ สยเน สีหเสยฺยมกปฺปยุํ|
        block |สมฺปชานา สมุฏฺฐาย สยเน ปลฺลงฺกมาภุชุํฯ|
      count |๓๑|
        block |โคจรํ สพฺพพุทฺธานํ ฌานรติสมปฺปิตา|
        block |อญฺเญ ธมฺมานิ เทเสนฺติ อญฺเญ กีฬนฺติ อิทฺธิยาฯ|
      count |๓๒|
        block |อญฺเญ อภิญฺญา อปฺเปนฺติ อภิญฺญา วสิภาวิตา|
        block |วิกุพฺพนา วิกุพฺพนฺติ อญฺเญเนกสหสฺสิโยฯ|
      count |๓๓|
        block |พุทฺธาปิ พุทฺเธ ปุจฺฉนฺติ วิสยํ สพฺพญฺญุมาลยํ|
        block |คมฺภีรํ นิปุณํ ฐานํ ปญฺญาย วินิพุชฺฌเรฯ|
      count |๓๔|
        block |สาวกา พุทฺเธ ปุจฺฉนฺติ พุทฺธา ปุจฺฉนฺติ สาวเก|
        block |อญฺญมญฺญญฺจ ปุจฺฉิตฺวา อญฺโญญฺญํ พฺยากโรนฺติ เตฯ|
      count |๓๕|
        block |พุทฺธา ปจฺเจกพุทฺธา จ สาวกา ปริจารกา|
        block |เอวํ สกาย รติยา ปาสาเทภิรมนฺติ เตฯ|
      count |๓๖|
        block |ฉตฺตา ติฏฺฐนฺตุ รตนา กญฺจนาเวฬปนฺติกา|
        block |มุตฺตาชาลปริกฺขิตฺตา สพฺเพ ธาเรนฺตุ มตฺถเกฯ|
      count |๓๗|
        block |ภวนฺตุ เจฬวิตานา โสณฺณตารกจิตฺติตา|
        block |วิจิตฺตมลฺยวิตตา สพฺเพ ธาเรนฺตุ มตฺถเกฯ|
      count |๓๘|
        block |วิตตา มลฺยทาเมหิ คนฺธทาเมหิ โสภิตา|
        block |ทุสฺสทามปริกิณฺณา รตนทามภูสิตาฯ|
      count |๓๙|
        block |ปุปฺผาภิกิณฺณา สุจิตฺตา สุรภิคนฺธภูสิตา|
        block |คนฺธปญฺจงฺคุลิกตา เหมจฺฉทนฉาทิตาฯ|
      count |๔๐|
        block |จตุทฺทิสา โปกฺขรญฺโญ ปทุมุปฺปลสนฺถตา|
        block |โสวณฺณรูปา ขายนฺตุ ปทฺมํเรณุรชุคฺคตาฯ|
      count |๔๑|
        block |ปุปฺผนฺตุ ปาทปา สพฺเพ ปาสาทสฺส สมนฺตโต|
        block |สยญฺจ ปุปฺผา มุญฺจิตฺวา คนฺตฺวา ภวนโมกิรุํฯ|
      count |๔๒|
        block |สิขิโน ตตฺถ นจฺจนฺตุ ทิพฺพหํสา ปกูชเร|
        block |กรวีกา จ คายนฺตุ ทิชสงฺฆา สมนฺตโตฯ|
      count |๔๓|
        block |เภริโย สพฺพา วชฺชนฺตุ วีณา สพฺพา รสนฺตุ ตา|
        block |สพฺพา สงฺคีติ วตฺตนฺตุ ปาสาทสฺส สมนฺตโตฯ|
      count |๔๔|
        block |ยาวตา พุทฺธเขตฺตมฺหิ จกฺกวาเฬ ตโต ปเร|
        block |มหนฺตา โชติสมฺปนฺนา อจฺฉินฺนา รตนามยาฯ|
      count |๔๕|
        block |ติฏฺฐนฺตุ โสณฺณปลฺลงฺกา ทีปรุกฺขา ชลนฺตุ เต|
        block |ภวนฺตุ เอกปชฺโชตา ทสสหสฺสิปรมฺปราฯ|
      count |๔๖|
        block |คณิกา ลาสิกา เจว นจฺจนฺตุ อจฺฉราคณา|
        block |นานารงฺคา ปทิสฺสนฺตุ ปาสาทสฺส สมนฺตโตฯ|
      count |๔๗|
        block |ทุมคฺเค ปพฺพตคฺเค วา สิเนรุคิริมุทฺธนิ|
        block |อุสฺสาเปมิ ธชํ สพฺพํ วิจิตฺตํ ปญฺจวณฺณิกํฯ|
      count |๔๘|
        block |นรา นาคา จ คนฺธพฺพา สพฺเพ เทวา อุเปนฺตุ เต|
        block |นมสฺสนฺตา ปญฺชลิกา ปาสาทํ ปริวารยุํฯ|
      count |๔๙|
        block |ยํ กิญฺจิ กุสลํ กมฺมํ กตฺตพฺพํ กิริยํ มม|
        block |กาเยน วาจา มนสา ติทเส สุกตํ กตํฯ|
      count |๕๐|
        block |เย สตฺตา สญฺญิโน อตฺถิ เย จ สตฺตา อสญฺญิโน|
        block |กตํ ปุญฺญผลํ มยฺหํ สพฺเพ ภาคี ภวนฺตุ เตฯ|
      count |๕๑|
        block |เยสํ กตํ สุวิทิตํ ทินฺนํ ปุญฺญผลํ มยา|
        block |เย จ ตตฺถ น ชานนฺติ เทวา คนฺตฺวา นิเวทยุํฯ|
      count |๕๒|
        block |สพฺพโลกมฺหิ เย สตฺตา ชีวนฺตาหารเหตุกา|
        block |มนุญฺญํ โภชนํ สพฺพํ ลภนฺตุ มม เจตสาฯ|
      count |๕๓|
        block |มนสา ทานํ มยา ทินฺนํ มนสา ปสาทมาวหิํ|
        block |ปูชิตา สพฺพสมฺพุทฺธา ปจฺเจกา ชินสาวกาฯ|
      count |๕๔|
        block |เตน กมฺเมน สุกเตน เจตนาปณิธีหิ จ|
        block |ชหิตฺวา มานุสํ เทหํ ตาวติํสมคจฺฉหํฯ|
      count |๕๕|
        block |ทุเว ภเว ปชานามิ เทวตฺเต อถ มานุเส|
        block |อญฺญํ คติํ น ชานามิ มนสา ปตฺถนาผลํฯ|
      count |๕๖|
        block |เทวานํ อธิโก โหมิ ภวามิ มนุชาธิโป|
        block |รูปลกฺขณสมฺปนฺโน ปญฺญาย อสโม ภเวฯ|
      count |๕๗|
        block |โภชนํ วิวิธํ เสฏฺฐํ รตนญฺจ อนปฺปกํ|
        block |วิวิธานิ จ วตฺถานิ นภา ขิปฺปํ อุเปนฺติ มํฯ|
      count |๕๘|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ ทิพฺพา ภกฺขา อุเปนฺติ มํฯ|
      count |๕๙|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ รตนา สพฺเพ อุเปนฺติ มํฯ|
      count |๖๐|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ สพฺเพ คนฺธา อุเปนฺติ มํฯ|
      count |๖๑|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ สพฺเพ ยานา อุเปนฺติ มํฯ|
      count |๖๒|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ สพฺเพ มาลา อุเปนฺติ มํฯ|
      count |๖๓|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ อลงฺการา อุเปนฺติ มํฯ|
      count |๖๔|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ สพฺพา กญฺญา อุเปนฺติ มํฯ|
      count |๖๕|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ มธุสกฺขรา อุเปนฺติ มํฯ|
      count |๖๖|
        block |ปถพฺยา ปพฺพเต เจว อากาเส อุทเก วเน|
        block |ยํ ยํ หตฺถํ ปสาเรมิ สพฺเพ ขชฺชา อุเปนฺติ มํฯ|
      count |๖๗|
        block |อธเน อทฺธิก ชเน ยาจเก จ ปถาวิโน|
        block |ททามิหํ ทานวรํ สมฺโพธิวรปตฺติยาฯ|
      count |๖๘|
        block |นาเทนฺโต ปพฺพตํ เสลํ คชฺเชนฺโต พหลํ คิริํ|
        block |สเทวกํ หาสยนฺโต พุทฺโธ โลเก ภวามหํฯ|
      count |๖๙|
        block |ทิสา ทสวิธา โลเก ยายโต นตฺถิ อนฺตกํ|
        block |ตสฺมิญฺจ ทิสาภาคมฺหิ พุทฺธเขตฺตา อสงฺขิยาฯ|
      count |๗๐|
        block |ปภา ปกิตฺติตา มยฺหํ ยมกา รํสิวาหนา|
        block |เอตฺถนฺตเร รํสิชาลํ อาโลโก วิปุโล ภเวฯ|
      count |๗๑|
        block |เอตฺตเก โลกธาตุมฺหิ สพฺเพ ปสฺสนฺตุ มํ ชนา|
        block |สพฺเพ มํ อนุวตฺตนฺตุ ยาว พฺรหฺมนิเวสนํ ฯ|
      count |๗๒|
        block |วิสิฏฺฐมธุนาเทน อมตเภริมาหนิํ|
        block |เอตฺถนฺตเร ชนา สพฺเพ สุณนฺตุ มธุรํ คิรํฯ|
      count |๗๓|
        block |ธมฺมเมเฆน วสฺสนฺเต สพฺเพ โหนฺตุ อนาสวา|
        block |เยตฺถ ปจฺฉิมกา สตฺตา โสตาปนฺนา ภวนฺตุ เตฯ|
      count |๗๔|
        block |ทตฺวา ทาตพฺพกํ ทานํ สีลํ ปูเรตฺวา อเสสโต|
        block |เนกฺขมฺมปารมิํ คนฺตฺวา ปตฺโต สมฺโพธิมุตฺตมํฯ|
      count |๗๕|
        block |ปณฺฑิเต ปริปุจฺฉิตฺวา กตฺวา วีริยมุตฺตมํ|
        block |ขนฺติยา ปารมิํ คนฺตฺวา ปตฺโต สมฺโพธิมุตฺตมํฯ|
      count |๗๖|
        block |กตฺวา ทฬฺหมธิฏฺฐานํ สจฺจปารมิ ปูริย|
        block |เมตฺตาย ปารมิํ คนฺตฺวา ปตฺโต สมฺโพธิมุตฺตมํฯ|
      count |๗๗|
        block |ลาภาลาเภ สุเข ทุกฺเข สมฺมาเน จาวมานเน|
        block |สพฺพตฺถ สมโก หุตฺวา ปตฺโต สมฺโพธิมุตฺตมํฯ|
      count |๗๘|
        block |โกสชฺชํ ภยโต ทิสฺวา วีริยํ จาปิ เขมโต|
        block |อารทฺธวีริยา โหถ เอสา พุทฺธานุสาสนีฯ|
      count |๗๙|
        block |วิวาทํ ภยโต ทิสฺวา อวิวาทญฺจ เขมโต|
        block |สมคฺคา สขิลา โหถ เอสา พุทฺธานุสาสนีฯ|
      count |๘๐|
        block |ปมาทํ ภยโต ทิสฺวา อปฺปมาทญฺจ เขมโต|
        block |ภาเวถฏฺฐงฺคิกํ มคฺคํ เอสา พุทฺธานุสาสนีฯ|
      count |๘๑|
        block |สมาคตา พหู พุทฺธา อรหนฺตา จ สพฺพโส|
        block |สมฺพุทฺเธ อรหนฺเต จ วนฺทมานา นมสฺสถฯ|
      count |๘๒|
        block |เอวํ อจินฺติยา พุทฺธา พุทฺธธมฺมา อจินฺติยา|
        block |อจินฺติเย ปสนฺนานํ วิปาโก โหติ อจินฺติโยฯ|
      block |อิตฺถํ สุทํ ภควา อตฺตโน พุทฺธจริยํ สมฺภาวยมาโน พุทฺธาปทานิยํ นาม ธมฺมปริยายํ อภาสิตฺถาติฯ|
      stand |พุทฺธาปทานํ สมตฺตํฯ|
    block |๒ ปจฺเจกพุทฺธอปทานํ|
      block |อถ ปจฺเจกพุทฺธาปทานํ สุณาถ|
      count |๘๓|
        block |ตถาคตํ เชตวเน วสนฺตํ อปุจฺฉิ เวเทหมุนี นตงฺโค|
        block |ปจฺเจกพุทฺธา กิร นาม โหนฺติ ภวนฺติ เต เหตุภิ เกหิ วีร ฯ|
      count |๘๔|
        block |ตทาห สพฺพญฺญุวโร มเหสี อานนฺทภทฺทํ มธุรสฺสเรน|
        block |เย ปุพฺพพุทฺเธสุ กตาธิการา อลทฺธโมกฺขา ชินสาสเนสุฯ|
      count |๘๕|
        block |เตเนว สํเวคมุเขน ธีรา วินาปิ พุทฺเธหิ สุติกฺขปญฺญา|
        block |อารมฺมเณนาปิ ปริตฺตเกน ปจฺเจกโพธิํ อนุปาปุณนฺติฯ|
      count |๘๖|
        block |สพฺพมฺหิ โลกมฺหิ มมํ ฐเปตฺวา ปจฺเจกพุทฺเธหิ สโมว นตฺถิ|
        block |เตสํ อิมํ วณฺณปเทสมตฺตํ วกฺขามหํ สาธุ มหามุนีนํฯ|
      count |๘๗|
        block |สยเมว พุทฺธานํ มหาอิสีนํ สาธูนิ วากฺยานิ มธูว ขุทฺทํ|
        block |อนุตฺตรํ เภสชํ ปตฺถยนฺตา สุณาถ สพฺเพสุ ปสนฺนจิตฺตาฯ|
      count |๘๘|
        block |ปจฺเจกพุทฺธานํ สมาคตานํ ปรมฺปรํ พฺยากรณานิ ยานิ|
        block |อาทีนโว ยญฺจ วิราควตฺถุํ ยถา จ โพธิํ อนุปาปุณิํสุฯ|
      count |๘๙|
        block |สราควตฺถูสุ วิราคสญฺญี รตฺตมฺหิ โลกมฺหิ วิรตฺตจิตฺตา|
        block |หิตฺวา ปปญฺเจ ชิตผนฺทิตานิ ตเถว โพธิํ อนุปาปุณิํสุฯ|
      count |๙๐|
        block |สพฺเพสุ ภูเตสุ นิธาย ทณฺฑํ อวิเหฐยํ อญฺญตรมฺปิ เตสํ|
        block |เมตฺเตน จิตฺเตน หิตานุกมฺปี เอโก จเร ขคฺควิสาณกปฺโปฯ|
      count |๙๑|
        block |สพฺเพสุ ภูเตสุ นิธาย ทณฺฑํ อวิเหฐยํ อญฺญตรมฺปิ เตสํ|
        block |น ปุตฺตมิจฺเฉยฺย กุโต สหายํ เอโก จเร ขคฺควิสาณกปฺโปฯ|
      count |๙๒|
        block |สํสคฺคชาตสฺส ภวนฺติ สฺเนหา สฺเนหนฺวยํ ทุกฺขมิทํ ปโหติ|
        block |อาทีนวํ สฺเนหชํ เปกฺขมาโน เอโก จเร ขคฺควิสาณกปฺโปฯ|
      count |๙๓|
        block |มิตฺเต สุหชฺเช อนุกมฺปมาโน หาเปติ อตฺถํ ปฏิพทฺธจิตฺโต|
        block |เอตํ ภยํ สนฺถเว เปกฺขมาโน เอโก จเร ขคฺควิสาณกปฺโปฯ|
      count |๙๔|
        block |วํโส วิสาโลว ยถา วิสตฺโต ปุตฺเตสุ ทาเรสุ จ ยา อเปกฺขา|
        block |วํเส กฬีโรว อสชฺชมาโน เอโก จเร ขคฺควิสาณกปฺโปฯ|
      count |๙๕|
        block |มิโค อรญฺญมฺหิ ยถา อพทฺโธ เยนิจฺฉกํ คจฺฉติ โคจราย|
        block |วิญฺญู นโร เสริตํ เปกฺขมาโน เอโก จเร ขคฺควิสาณกปฺโปฯ|
      count |๙๖|
        block |อามนฺตนา โหติ สหายมชฺเฌ วาเส จ ฐาเน คมเน จาริกาย|
        block |อนภิชฺฌิตํ เสริตํ เปกฺขมาโน เอโก จเร ขคฺควิสาณกปฺโปฯ|
      count |๙๗|
        block |ขิฑฺฑา รตี โหติ สหายมชฺเฌ ปุตฺเตสุ เปมํ วิปุลญฺจ โหติ|
        block |ปิยวิปฺปโยคํ วิชิคุจฺฉมาโน เอโก จเร ขคฺควิสาณกปฺโปฯ|
      count |๙๘|
        block |จาตุทฺทิโส อปฺปฏิโฆ จ โหติ สนฺตุสฺสมาโน อิตรีตเรน|
        block |ปริสฺสยานํ สหิตา อฉมฺภี เอโก จเร ขคฺควิสาณกปฺโปฯ|
      count |๙๙|
        block |ทุสฺสงฺคหา ปพฺพชิตาปิ เอเก อโถ คหฏฺฐา ฆรมาวสนฺตา|
        block |อปฺโปสฺสุกฺโก ปรปุตฺเตสุ หุตฺวา เอโก จเร ขคฺควิสาณกปฺโปฯ|
      count |๑๐๐|
        block |โอโรปยิตฺวา คิหิพฺยญฺชนานิ สญฺฉินฺนปตฺโต ยถา โกวิฬาโร|
        block |เฉตฺวาน วีโร คิหิพนฺธนานิ เอโก จเร ขคฺควิสาณกปฺโปฯ|
      count |๑๐๑|
        block |สเจ ลเภถ นิปกํ สหายํ สทฺธิํ จรํ สาธุวิหาริธีรํ|
        block |อภิภุยฺย สพฺพานิ ปริสฺสยานิ จเรยฺย เตนตฺตมโน สตีมาฯ|
      count |๑๐๒|
        block |โน เจ ลเภถ นิปกํ สหายํ สทฺธิํ จรํ สาธุวิหาริธีรํ|
        block |ราชาว รฏฺฐํ วิชิตํ ปหาย เอโก จเร มาตงฺครญฺเญว นาโคฯ|
      count |๑๐๓|
        block |อทฺธา ปสํสาม สหายสมฺปทํ เสฏฺฐา สมา เสวิตพฺพา สหายา|
        block |เอเต อลทฺธา อนวชฺชโภชี เอโก จเร ขคฺควิสาณกปฺโปฯ|
      count |๑๐๔|
        block |ทิสฺวา สุวณฺณสฺส ปภสฺสรานิ กมฺมารปุตฺเตน สุนิฏฺฐิตานิ|
        block |สงฺฆฏฺฏมานานิ ทุเว ภุชสฺมิํ เอโก จเร ขคฺควิสาณกปฺโปฯ|
      count |๑๐๕|
        block |เอวํ ทุตีเยน สหา มมสฺส วาจาภิลาโป อภิสชฺชนา วา|
        block |เอตํ ภยํ อายติํ เปกฺขมาโน เอโก จเร ขคฺควิสาณกปฺโปฯ|
      count |๑๐๖|
        block |กามา หิ จิตฺรา มธุรา มโนรมา วิรูปรูเปน มเถนฺติ จิตฺตํ|
        block |อาทีนวํ กามคุเณสุ ทิสฺวา เอโก จเร ขคฺควิสาณกปฺโปฯ|
      count |๑๐๗|
        block |อีตี จ คณฺโฑ จ อุปทฺทโว จ โรโค จ สลฺลญฺจ ภยญฺจ เมตํ|
        block |เอตํ ภยํ กามคุเณสุ ทิสฺวา เอโก จเร ขคฺควิสาณกปฺโปฯ|
      count |๑๐๘|
        block |สีตญฺจ อุณฺหญฺจ ขุทํ ปิปาสํ วาตาตเป ฑํสสรีสเป จ|
        block |สพฺพานิเปตานิ อภิพฺภวิตฺวา เอโก จเร ขคฺควิสาณกปฺโปฯ|
      count |๑๐๙|
        block |นาโคว ยูถานิ วิวชฺชยิตฺวา สญฺชาตขนฺโธ ปทุมี อุฬาโร|
        block |ยถาภิรนฺตํ วิหรํ อรญฺเญ เอโก จเร ขคฺควิสาณกปฺโปฯ|
      count |๑๑๐|
        block |อฏฺฐานตํ สงฺคณิการตสฺส ยํ ผสฺสเย สามยิกํ วิมุตฺติํ|
        block |อาทิจฺจพนฺธุสฺส วโจ นิสมฺม เอโก จเร ขคฺควิสาณกปฺโปฯ|
      count |๑๑๑|
        block |ทิฏฺฐีวิสูกานิ อุปาติวตฺโต ปตฺโต นิยามํ ปฏิลทฺธมคฺโค|
        block |อุปฺปนฺนญาโณมฺหิ อนญฺญเนยฺโย เอโก จเร ขคฺควิสาณกปฺโปฯ|
      count |๑๑๒|
        block |นิลฺโลลุโป นิกฺกุโห นิปฺปิปาโส นิมฺมกฺข นิทฺธนฺตกสาวโมโห|
        block |นิราสโย สพฺพโลเก ภวิตฺวา เอโก จเร ขคฺควิสาณกปฺโปฯ|
      count |๑๑๓|
        block |ปาปํ สหายํ ปริวชฺชเยถ อนตฺถทสฺสิํ วิสเม นิวิฏฺฐํ|
        block |สยํ น เสเว ปสุตํ ปมตฺตํ เอโก จเร ขคฺควิสาณกปฺโปฯ|
      count |๑๑๔|
        block |พหุสฺสุตํ ธมฺมธรํ ภเชถ มิตฺตํ อุฬารํ ปฏิภานวนฺตํ|
        block |อญฺญาย อตฺถานิ วิเนยฺย กงฺขํ เอโก จเร ขคฺควิสาณกปฺโปฯ|
      count |๑๑๕|
        block |ขิฑฺฑํ รติํ กามสุขญฺจ โลเก อนลงฺกริตฺวา อนเปกฺขมาโน|
        block |วิภูสฏฺฐานา วิรโต สจฺจวาที เอโก จเร ขคฺควิสาณกปฺโปฯ|
      count |๑๑๖|
        block |ปุตฺตญฺจ ทารํ ปิตรญฺจ มาตรํ ธนานิ ธญฺญานิ จ พนฺธวานิ|
        block |หิตฺวาน กามานิ ยโถธิกานิ เอโก จเร ขคฺควิสาณกปฺโปฯ|
      count |๑๑๗|
        block |สงฺโค เอโส ปริตฺตเมตฺถ โสขฺยํ อปฺปสฺสาโท ทุกฺขเมเวตฺถ ภิยฺโย|
        block |คโฬ เอโส อิติ ญตฺวา มติมา เอโก จเร ขคฺควิสาณกปฺโปฯ|
      count |๑๑๘|
        block |สนฺทาลยิตฺวาน สํโยชนานิ ชาลํว เภตฺวา สลิลมฺพุจารี|
        block |อคฺคีว ทฑฺฒํ อนิวตฺตมาโน เอโก จเร ขคฺควิสาณกปฺโปฯ|
      count |๑๑๙|
        block |โอกฺขิตฺตจกฺขู น จ ปาทโลโล คุตฺตินฺทฺริโย รกฺขิตมานสาโน|
        block |อนวสฺสุโต อปริฑยฺหมาโน เอโก จเร ขคฺควิสาณกปฺโปฯ|
      count |๑๒๐|
        block |โอหารยิตฺวา คิหิพฺยญฺชนานิ สญฺฉนฺนปตฺโต ยถา ปาริฉตฺโต|
        block |กาสายวตฺโถ อภินิกฺขมิตฺวา เอโก จเร ขคฺควิสาณกปฺโปฯ|
      count |๑๒๑|
        block |รเสสุ เคธํ อกรํ อโลโล อนญฺญโปสี สปทานจารี|
        block |กุเล กุเล อปฺปฏิพทฺธจิตฺโต เอโก จเร ขคฺควิสาณกปฺโปฯ|
      count |๑๒๒|
        block |ปหาย ปญฺจาวรณานิ เจตโส อุปกฺกิเลเส พฺยปนุชฺช สพฺเพ|
        block |อนิสฺสิโต เฉชฺช สิเนหโทสํ เอโก จเร ขคฺควิสาณกปฺโปฯ|
      count |๑๒๓|
        block |วิปิฏฺฐิกตฺวาน สุขญฺจ ทุกฺขํ ปุพฺเพว โสมนสฺสโทมนสฺสํ|
        block |ลทฺธานุเปกฺขํ สมถํ วิสุทฺธํ เอโก จเร ขคฺควิสาณกปฺโปฯ|
      count |๑๒๔|
        block |อารทฺธวีริโย ปรมตฺถปตฺติยา อลีนจิตฺโต อกุสีตวุตฺติ|
        block |ทฬฺหนิกฺกโม ถามพลูปปนฺโน เอโก จเร ขคฺควิสาณกปฺโปฯ|
      count |๑๒๕|
        block |ปฏิสลฺลานํ ฌานมริญฺจมาโน ธมฺเมสุ นิจฺจํ อนุธมฺมจารี|
        block |อาทีนวํ สมฺมสิตา ภเวสุ เอโก จเร ขคฺควิสาณกปฺโปฯ|
      count |๑๒๖|
        block |ตณฺหกฺขยํ ปตฺถยมปฺปมตฺโต อเนฬมูโค สุตวา สตีมา|
        block |สงฺขาตธมฺโม นิยโต ปธานวา เอโก จเร ขคฺควิสาณกปฺโปฯ|
      count |๑๒๗|
        block |สีโหว สทฺเทสุ อสนฺตสนฺโต วาโตว ชาลมฺหิ อสชฺชมาโน|
        block |ปทุมํว โตเยน อลิมฺปมาโน เอโก จเร ขคฺควิสาณกปฺโปฯ|
      count |๑๒๘|
        block |สีโห ยถา ทาฐพลี ปสยฺห ราชา มิคานํ อภิภุยฺย จารี|
        block |เสเวถ ปนฺตานิ เสนาสนานิ เอโก จเร ขคฺควิสาณกปฺโปฯ|
      count |๑๒๙|
        block |เมตฺตํ อุเปกฺขํ กรุณํ วิมุตฺติํ อาเสวมาโน มุทิตญฺจ กาเล|
        block |สพฺเพน โลเกน อวิรุชฺฌมาโน เอโก จเร ขคฺควิสาณกปฺโปฯ|
      count |๑๓๐|
        block |ราคญฺจ โทสญฺจ ปหาย โมหํ สนฺทาลยิตฺวาน สํโยชนานิ|
        block |อสนฺตสํ ชีวิตสงฺขยมฺหิ เอโก จเร ขคฺควิสาณกปฺโปฯ|
      count |๑๓๑|
        block |ภชนฺติ เสวนฺติ จ การณตฺถา นิกฺการณา ทุลฺลภา อชฺช มิตฺตา|
        block |อตฺตตฺถปญฺญา อสุจีมนุสฺสา เอโก จเร ขคฺควิสาณกปฺโปฯ|
      count |๑๓๒|
        block |วิสุทฺธสีลา สุวิสุทฺธปญฺญา สมาหิตา ชาคริยานุยุตฺตา|
        block |วิปสฺสกา ธมฺมวิเสสทสฺสี มคฺคงฺคโพชฺฌงฺคคเต วิชญฺญาฯ|
      count |๑๓๓|
        block |สุญฺญปฺปณิธิญฺจ ตถานิมิตฺตํ อาเสวยิตฺวา ชินสาสนมฺหิ|
        block |เย สาวกตฺตํ น วชนฺติ ธีรา ภวนฺติ ปจฺเจกชินา สยมฺภูฯ|
      count |๑๓๔|
        block |มหนฺตธมฺมา พหุธมฺมกายา จิตฺติสฺสรา สพฺพทุกฺโขฆติณฺณา|
        block |อุทคฺคจิตฺตา ปรมตฺถทสฺสี สีโหปมา ขคฺควิสาณกปฺปาฯ|
      count |๑๓๕|
        block |สนฺตินฺทฺริยา สนฺตมนา สมาธี ปจฺจนฺตสตฺเตสุ ปติปฺปจารา|
        block |ทีปา ปรตฺถ อิธ วิชฺชลนฺตา ปจฺเจกพุทฺธา สตตํ หิตาเมฯ|
      count |๑๓๖|
        block |ปหีนสพฺพาวรณา ชนินฺทา โลกปฺปทีปา ฆนกญฺจนาภา|
        block |นิสฺสํสยํ โลกสุทกฺขิเณยฺยา ปจฺเจกพุทฺธา สตตปฺปิตาเมฯ|
      count |๑๓๗|
        block |ปจฺเจกพุทฺธานํ สุภาสิตานิ จรนฺติ โลกมฺหิ สเทวกมฺหิ|
        block |สุตฺวา ตถา เย น กโรนฺติ พาลา จรนฺติ ทุกฺเขสุ ปุนปฺปุนํ เตฯ|
      count |๑๓๘|
        block |ปจฺเจกพุทฺธานํ สุภาสิตานิ มธุํ ยถา ขุทฺทมวสฺสวนฺตํ|
        block |สุตฺวา ตถา เย ปฏิปตฺติยุตฺตา ภวนฺติ เต สจฺจทสา สปญฺญาฯ|
      count |๑๓๙|
        block |ปจฺเจกพุทฺเธหิ ชิเนหิ ภาสิตา กถา อุฬารา อภินิกฺขมิตฺวา|
        block |ตา สกฺยสีเหน นรุตฺตเมน ปกาสิตา ธมฺมวิชานนตฺถํฯ|
      count |๑๔๐|
        block |โลกานุกมฺปาย อิมานิ เตสํ ปจฺเจกพุทฺธาน วิกุพฺพิตานิ|
        block |สํเวคสงฺคมติวฑฺฒนตฺถํ สยมฺภุสีเหน ปกาสิตานีติฯ|
      stand |ปจฺเจกพุทฺธาปทานํ สมตฺตํฯ|
    block |๓-๑ สาริปุตฺตตฺเถรอปทานํ|
      block |อถ เถราปทานํ สุณาถ|
      count |๑๔๑|
        block |หิมวนฺตสฺส อวิทูเร ลมฺพโก นาม ปพฺพโต|
        block |อสฺสโม สุกโต มยฺหํ ปณฺณสาลา สุมาปิตาฯ|
      count |๑๔๒|
        block |อุตฺตานกูลา นทิกา สุปติตฺถา มโนรมา|
        block |สุสุทฺธปุฬินากิณฺณา อวิทูเร มมสฺสมํฯ|
      count |๑๔๓|
        block |อสกฺขรา อปพฺภารา สาทุ อปฺปฏิคนฺธิกา|
        block |สนฺทตี นทิกา ตตฺถ โสภยนฺตา มมสฺสมํฯ|
      count |๑๔๔|
        block |กุมฺภีลา มกรา เจตฺถ สุสุมารา จ กจฺฉปา|
        block |จรนฺติ นทิยา ตตฺถ โสภยนฺตา มมสฺสมํฯ|
      count |๑๔๕|
        block |ปาฐีนา ปาวุสา มจฺฉา พลชา มุญฺชโรหิตา|
        block |วคฺคฬา ปปตายนฺตา โสภยนฺติ มมสฺสมํฯ|
      count |๑๔๖|
        block |อุโภ กูเลสุ นทิยา ปุปฺผิโน ผลิโน ทุมา|
        block |อุภโต อภิลมฺพนฺตา โสภยนฺติ มมสฺสมํฯ|
      count |๑๔๗|
        block |อมฺพา สาลา จ ติลกา ปาฏลี สินฺทุวารกา|
        block |ทิพฺพคนฺธา สมฺปวนฺติ ปุปฺผิตา มม อสฺสเมฯ|
      count |๑๔๘|
        block |จมฺปกา สฬลา นีปา นาคปุนฺนาคเกตกา|
        block |ทิพฺพคนฺธา สมฺปวนฺติ ปุปฺผิตา มม อสฺสเมฯ|
      count |๑๔๙|
        block |อติมุตฺตา อโสกา จ ภคินีมาลา จ ปุปฺผิตา|
        block |องฺโกลา พิมฺพิชาลา จ ปุปฺผิตา มม อสฺสเมฯ|
      count |๑๕๐|
        block |เกตกา กนฺทลิ เจว โคธุกา ติณสูลิกา|
        block |ทิพฺพคนฺธํ สมฺปวนฺตา โสภยนฺติ มมสฺสมํฯ|
      count |๑๕๑|
        block |กณิการา กณฺณิกา จ อสนา อชฺชุนา พหู|
        block |ทิพฺพคนฺธํ สมฺปวนฺตา โสภยนฺติ มมสฺสมํฯ|
      count |๑๕๒|
        block |ปุนฺนาคา คิริปุนฺนาคา โกวิฬารา จ ปุปฺผิตา|
        block |ทิพฺพคนฺธํ สมฺปวนฺตา โสภยนฺติ มมสฺสมํฯ|
      count |๑๕๓|
        block |อุทฺธาลกา จ กุฏชา กทมฺพา วกุลา พหู|
        block |ทิพฺพคนฺธํ สมฺปวนฺตา โสภยนฺติ มมสฺสมํฯ|
      count |๑๕๔|
        block |อาฬกา อิสิมุคฺคา จ กทลิมาตุลุงฺคิโย|
        block |คนฺโธทเกน สํวฑฺฒา ผลานิ ธารยนฺติ เตฯ|
      count |๑๕๕|
        block |อญฺเญ ปุปฺผนฺติ ปทุมา อญฺเญ ชายนฺติ เกสรี|
        block |อญฺเญ โอปุปฺผา ปทุมา ปุปฺผิตา ตฬาเก ตทาฯ|
      count |๑๕๖|
        block |คพฺภํ คณฺหนฺติ ปทุมา นิทฺธาวนฺติ มุลาฬิโย|
        block |สิํฆาฏิปตฺตมากิณฺณา โสภนฺติ ตฬาเก ตทาฯ|
      count |๑๕๗|
        block |นยิตา อมฺพคนฺธี จ อุตฺตลี พนฺธุชีวกา|
        block |ทิพฺพคนฺธา สมฺปวนฺติ ปุปฺผิตา ตฬาเก ตทาฯ|
      count |๑๕๘|
        block |ปาฐีนา ปาวุสา มจฺฉา พลชา มุญฺชโรหิตา|
        block |สํคุลา มคฺคุรา เจว วสนฺติ ตฬาเก ตทาฯ|
      count |๑๕๙|
        block |กุมฺภีลา สุสุมารา จ ตนฺติคาหา จ รกฺขสา|
        block |โอคุหา อชครา จ วสนฺติ ตฬาเก ตทาฯ|
      count |๑๖๐|
        block |ปาเรวตา รวิหํสา จกฺกวากา นทีจรา|
        block |โกกิลา สุกสาฬิกา อุปชีวนฺติ ตํ สรํฯ|
      count |๑๖๑|
        block |กุกฺกุตฺถกา กุฬีรกา วเน โปกฺขรสาตกา|
        block |ทินฺทิภา สุวโปตา จ อุปชีวนฺติ ตํ สรํฯ|
      count |๑๖๒|
        block |หํสา โกญฺจา มยูรา จ โกกิลา ตมฺพจูฬกา|
        block |ปมฺปกา ชีวํชีวา จ อุปชีวนฺติ ตํ สรํฯ|
      count |๑๖๓|
        block |โกสิกา โปฏฺฐสีสา จ กุรรา เสนกา พหู|
        block |มหากาฬา จ สกุณา อุปชีวนฺติ ตํ สรํฯ|
      count |๑๖๔|
        block |ปสทา จ วราหา จ จมรา คณฺฑกา พหู|
        block |โรหิจฺจา สุกโปตา จ อุปชีวนฺติ ตํ สรํฯ|
      count |๑๖๕|
        block |สีหพฺยคฺฆา จ ทีปี จ อจฺฉโกกตรจฺฉกา|
        block |ติธา ปภินฺนมาตงฺคา อุปชีวนฺติ ตํ สรํฯ|
      count |๑๖๖|
        block |กินฺนรา วานรา เจว อโถปิ วนกมฺมิกา|
        block |เจตา จ ลุทฺทกา เจว อุปชีวนฺติ ตํ สรํฯ|
      count |๑๖๗|
        block |ตินฺทุกานิ ปิยาลานิ มธุกา กาสุมารโย|
        block |ธุวํ ผลานิ ธาเรนฺติ อวิทูเร มมสฺสมํฯ|
      count |๑๖๘|
        block |โกสมฺพา สฬลา นิมฺพา สาทุผลสมายุตา|
        block |ธุวํ ผลานิ ธาเรนฺติ อวิทูเร มมสฺสมํฯ|
      count |๑๖๙|
        block |หรีตกา อามลกา อมฺพชมฺพุวิภีตกา|
        block |โกลา ภลฺลาตกา พิลฺลา ผลานิ ธารยนฺติ เตฯ|
      count |๑๗๐|
        block |อาลุวา จ กฬมฺพา จ พิฬาลีตกฺกฬานิ จ|
        block |ชีวกา สุตกา เจว พหุกา มม อสฺสเมฯ|
      count |๑๗๑|
        block |อสฺสมสฺสาวิทูรมฺหิ ตฬากาสุํ สุนิมฺมิตา|
        block |อจฺโฉทกา สีตชลา สุปติตฺถา มโนรมาฯ|
      count |๑๗๒|
        block |ปทุมุปฺปลสญฺฉนฺนา ปุณฺฑรีกสมายุตา|
        block |มนฺทาลเกหิ สญฺฉนฺนา ทิพฺพคนฺโธ ปวายติฯ|
      count |๑๗๓|
        block |เอวํ สพฺพงฺคสมฺปนฺเน ปุปฺผิเต ผลิเต วเน|
        block |สุกเต อสฺสเม รมฺเม วิหรามิ อหํ ตทาฯ|
      count |๑๗๔|
        block |สีลวา วตสมฺปนฺโน ฌายี ฌานรโต สทา|
        block |ปญฺจาภิญฺญาพลปฺปตฺโต สุรุจิ นาม ตาปโสฯ|
      count |๑๗๕|
        block |จตุวีสสหสฺสานิ สิสฺสา มยฺหํ อุปฏฺฐหุ|
        block |สพฺเพว พฺราหฺมณา เอเต ชาติมนฺโต ยสสฺสิโนฯ|
      count |๑๗๖|
        block |ลกฺขเณ อิติหาเส จ สนิฆณฺฏุสเกฏุเภ|
        block |ปทกา เวยฺยากรณา สธมฺเม ปารมิํ คตาฯ|
      count |๑๗๗|
        block |อุปฺปาเตสุ นิมิตฺเตสุ ลกฺขเณสุ จ โกวิทา|
        block |ปถพฺยา ภูมนฺตลิกฺเข มม สิสฺสา สุสิกฺขิตาฯ|
      count |๑๗๘|
        block |อปฺปิจฺฉา นิปกา เอเต อปฺปาหารา อโลลุปา|
        block |ลาภาลาเภน สนฺตุฏฺฐา ปริวาเรนฺติ มํ สทาฯ|
      count |๑๗๙|
        block |ฌายี ฌานรตา ธีรา สนฺตจิตฺตา สมาหิตา|
        block |อากิญฺจญฺญํ ปตฺถยนฺตา ปริวาเรนฺติ มํ สทาฯ|
      count |๑๘๐|
        block |อภิญฺญาปารมิปฺปตฺตา เปตฺติเก โคจเร รตา|
        block |อนฺตลิกฺขจรา ธีรา ปริวาเรนฺติ มํ สทาฯ|
      count |๑๘๑|
        block |สํวุตา ฉสุ ทฺวาเรสุ อเนชา รกฺขิตินฺทฺริยา|
        block |อสํสฏฺฐา จ เต ธีรา มม สิสฺสา ทุราสทาฯ|
      count |๑๘๒|
        block |ปลฺลงฺเกน นิสชฺชาย ฐานจงฺกมเนน จ|
        block |วีตินาเมนฺติ เต รตฺติํ มม สิสฺสา ทุราสทาฯ|
      count |๑๘๓|
        block |รชนีเย น รชฺชนฺติ ทุสฺสนีเย น ทุสฺสเร|
        block |โมหนีเย น มุยฺหนฺติ มม สิสฺสา ทุราสทาฯ|
      count |๑๘๔|
        block |อิทฺธิํ วีมํสมานา เต วตฺตนฺติ นิจฺจกาลิกํ|
        block |ปถวิํ เต ปกมฺเปนฺติ สารมฺเภน ทุราสทาฯ|
      count |๑๘๕|
        block |กีฬมานา จ เต สิสฺสา กีฬนฺติ ฌานกีฬิตํ|
        block |ชมฺพุโต ผลมาเนนฺติ มม สิสฺสา ทุราสทาฯ|
      count |๑๘๖|
        block |อญฺเญ คจฺฉนฺติ โคยานํ อญฺเญ ปุพฺพวิเทหกํ|
        block |อญฺเญ จ อุตฺตรกุรุํ เอสนาย ทุราสทาฯ|
      count |๑๘๗|
        block |ปุรโต เปเสนฺติ ขาริํ ปจฺฉโต จ วชนฺติ เต|
        block |จตุวีสสหสฺเสหิ ฉาทิตํ โหติ อมฺพรํฯ|
      count |๑๘๘|
        block |อคฺคิปากี อนคฺคี จ ทนฺโตทุกฺขลิกาปิ จ|
        block |อสฺเมน โกฏฺฏิตา เกจิ ปวตฺตผลโภชนาฯ|
      count |๑๘๙|
        block |อุทโกโรหณา เกจิ สายํ ปาโต สุจีรตา|
        block |โตยาภิเสจนกรา มม สิสฺสา ทุราสทาฯ|
      count |๑๙๐|
        block |ปรูฬฺหกจฺฉนขโลมา ปงฺกทนฺตา รชสฺสิรา|
        block |คนฺธิตา สีลคนฺเธน มม สิสฺสา ทุราสทาฯ|
      count |๑๙๑|
        block |ปาโตว สนฺนิปติตฺวา ชฏิลา อุคฺคตาปนา|
        block |ลาภาลาภํ ปกิตฺเตตฺวา คจฺฉนฺติ อมฺพเร ตทาฯ|
      count |๑๙๒|
        block |เอเตสํ ปกฺกมนฺตานํ มหาสทฺโท ปวตฺตติ|
        block |อชินจมฺมสทฺเทน มุทิตา โหนฺติ เทวตาฯ|
      count |๑๙๓|
        block |ทิโสทิสํ ปกฺกมนฺติ อนฺตลิกฺขจรา อิสี|
        block |สเก พเลนุปตฺถทฺธา เต คจฺฉนฺติ ยทิจฺฉกํฯ|
      count |๑๙๔|
        block |ปถวีกมฺปกา เอเต สพฺเพว นภจาริโน|
        block |อุคฺคเตชา ทุปฺปสหา สาคโรว อโขภิยาฯ|
      count |๑๙๕|
        block |ฐานจงฺกมิโน เกจิ เกจิ เนสชฺชิกา อิสี|
        block |ปวตฺตโภชนา เกจิ มม สิสฺสา ทุราสทาฯ|
      count |๑๙๖|
        block |เมตฺตาวิหาริโน เอเต หิเตสี สพฺพปาณินํ|
        block |อนตฺตุกฺกํสกา สพฺเพ น เต วมฺเภนฺติ กสฺสจิฯ|
      count |๑๙๗|
        block |สีหราชาวสมฺภีตา คชราชาว ถามวา|
        block |ทุราสทา พฺยคฺฆาริว อาคจฺฉนฺติ มมนฺติเกฯ|
      count |๑๙๘|
        block |วิชฺชาธรา เทวตา จ นาคคนฺธพฺพรกฺขสา|
        block |กุมฺภณฺฑา ทานวา ครุฬา อุปชีวนฺติ ตํ สรํฯ|
      count |๑๙๙|
        block |เต ชฏาขาริภริตา อชินุตฺตรวาสนา|
        block |อนฺตลิกฺขจรา สพฺเพ อุปชีวนฺติ ตํ สรํฯ|
      count |๒๐๐|
        block |สทานุจฺฉวิกา เอเต อญฺญมญฺญํ สคารวา|
        block |จตุพฺพีสสหสฺสานํ ขิปิตสทฺโท น วิชฺชติฯ|
      count |๒๐๑|
        block |ปาเท ปาทํ นิกฺขิปนฺตา อปฺปสทฺทา สุสํวุตา|
        block |อุปสงฺกมฺม สพฺเพว สิรสา วนฺทเร มมํฯ|
      count |๒๐๒|
        block |เตหิ สิสฺเสหิ ปริวุโต สนฺเตหิ จ ตปสฺสิภิ|
        block |วสามิ อสฺสเม ตตฺถ ฌายี ฌานรโต อหํฯ|
      count |๒๐๓|
        block |อิสีนํ สีลคนฺเธน ปุปฺผคนฺเธน จูภยํ|
        block |ผลีนํ ผลคนฺเธน คนฺธิโต โหติ อสฺสโมฯ|
      count |๒๐๔|
        block |รตฺตินฺทิวํ น ชานามิ อรติ เม น วิชฺชติ|
        block |สเก สิสฺเส โอวทนฺโต ภิยฺโย หาสํ ลภามหํฯ|
      count |๒๐๕|
        block |ปุปฺผานํ ปุปฺผมานานํ ผลานญฺจ วิปจฺจตํ|
        block |ทิพฺพคนฺธา ปวายนฺติ โสภยนฺตา มมสฺสมํฯ|
      count |๒๐๖|
        block |สมาธิมฺหา วุฏฺฐหิตฺวา อาตาปี นิปโก อหํ|
        block |ขาริภารํ คเหตฺวาน วนํ อชฺโฌคหิํ อหํฯ|
      count |๒๐๗|
        block |อุปฺปาเต สุปิเน จาปิ ลกฺขเณสุ สุสิกฺขิโต|
        block |ปวตฺตมานํ มนฺตปทํ ธารยามิ อหํ ตทาฯ|
      count |๒๐๘|
        block |อโนมทสฺสี ภควา โลกเชฏฺโฐ นราสโภ|
        block |วิเวกกาโม สมฺพุทฺโธ หิมวนฺตมุปาคมิฯ|
      count |๒๐๙|
        block |อชฺโฌคาเหตฺวา หิมวนฺตํ อคฺโค การุณิโก มุนิ|
        block |ปลฺลงฺกํ อาภุชิตฺวาน นิสีทิ ปุริสุตฺตโมฯ|
      count |๒๑๐|
        block |ตมทฺทสาหํ สมฺพุทฺธํ สปฺปภาสํ มโนรมํ|
        block |อินฺทีวรํว ชลิตํ อาทิตฺตํว หุตาสนํฯ|
      count |๒๑๑|
        block |ชลนฺตํ ทีปรุกฺขํว วิชฺชุตํ คคเณ ยถา|
        block |สุผุลฺลํ สาลราชํว อทฺทสํ โลกนายกํฯ|
      count |๒๑๒|
        block |อยํ นาโค มหาวีโร ทุกฺขสฺสนฺตกโร มุนิ|
        block |อิมํ ทสฺสนมาคมฺม สพฺพทุกฺขา ปมุจฺจเรฯ|
      count |๒๑๓|
        block |ทิสฺวานาหํ เทวเทวํ ลกฺขณํ อุปธารยิํ|
        block |พุทฺโธ นุ โข น วา พุทฺโธ หนฺท ปสฺสามิ จกฺขุมํฯ|
      count |๒๑๔|
        block |สหสฺสารานิ จกฺกานิ ทิสฺสนฺติ จรณุตฺตเม|
        block |ลกฺขณานิสฺส ทิสฺวาน นิฏฺฐํ คจฺฉิํ ตถาคเตฯ|
      count |๒๑๕|
        block |สมฺมชฺชนิํ คเหตฺวาน สมฺมชฺชิตฺวานหํ ตทา|
        block |อถ ปุปฺเผ สมาเนตฺวา พุทฺธเสฏฺฐํ อปูชยิํฯ|
      count |๒๑๖|
        block |ปูชยิตฺวาน ตํ พุทฺธํ โอฆติณฺณมนาสวํ|
        block |เอกํสํ อชินํ กตฺวา นมสฺสิํ โลกนายกํฯ|
      count |๒๑๗|
        block |เยน ญาเณน สมฺพุทฺโธ วิหรติ อนาสโว|
        block |ตํ ญาณํ กิตฺตยิสฺสามิ สุณาถ มม ภาสโตฯ|
      count |๒๑๘|
        block |สมุทฺธรสิมํ โลกํ สยมฺภู อมิโตทย|
        block |ตว ทสฺสนมาคมฺม กงฺขาโสตํ ตรนฺติ เตฯ|
      count |๒๑๙|
        block |ตุวํ สตฺถา จ เกตุ จ ธโช ยูโป จ ปาณินํ|
        block |ปรายโณ ปติฏฺฐา จ ทีโป จ ทฺวิปทุตฺตโมฯ|
      count |๒๒๐|
        block |สกฺกา สมุทฺเท อุทกํ ปเมตุํ อาฬฺหเกน วา|
        block |น ตฺเวว ตว สพฺพญฺญุ ญาณํ สกฺกา ปเมตเวฯ|
      count |๒๒๑|
        block |ธาเรตุํ ปถวิํ สกฺกา ฐเปตฺวา ตุลมณฺฑเล|
        block |น ตฺเวว ตว สพฺพญฺญุ ญาณํ สกฺกา ธเรตเวฯ|
      count |๒๒๒|
        block |อากาโส มินิตุํ สกฺกา รชฺชุยา องฺคุเลน วา|
        block |น ตฺเวว ตว สพฺพญฺญุ ญาณํ สกฺกา ปเมตเวฯ|
      count |๒๒๓|
        block |มหาสมุทฺเท อุทกํ ปถวี จาขิลา ชฏํ|
        block |พุทฺธญาณํ อุปาทาย อุปมาโต น ยุชฺชเรฯ|
      count |๒๒๔|
        block |สเทวกสฺส โลกสฺส จิตฺตํ เยสํ ปวตฺตติ|
        block |อนฺโตชาลีกตา เอเต ตว ญาณมฺหิ จกฺขุมฯ|
      count |๒๒๕|
        block |เยน ญาเณน ปตฺโตสิ เกวลํ โพธิมุตฺตมํ|
        block |เตน ญาเณน สพฺพญฺญุ มทฺทสี ปรติตฺถิเยฯ|
      count |๒๒๖|
        block |อิมา คาถา ถวิตฺวาน สุรุจิ นาม ตาปโส|
        block |อชินํ ปตฺถริตฺวาน ปถวิยํ นิสีทิ โสฯ|
      count |๒๒๗|
        block |จุลฺลาสีติสหสฺสานิ อชฺโฌคาฬฺโห มหณฺณเว|
        block |อจฺจุคโต ตาวเทว คิริราชา ปวุจฺจติฯ|
      count |๒๒๘|
        block |ตาว อจฺจุคฺคโต เนรุ อายโต วิตฺถโต จ โส|
        block |จุณฺณิโต อณุเภเทน โกฏิสตสหสฺสโส ฯ|
      count |๒๒๙|
        block |ลกฺเข ฐปิยมานมฺหิ ปริกฺขยมคจฺฉถ|
        block |น ตฺเวว ตว สพฺพญฺญุ ญาณํ สกฺกา ปเมตเวฯ|
      count |๒๓๐|
        block |สุขุมจฺฉิเกน ชาเลน อุทกํ โย ปริกฺขิเป|
        block |เย เกจิ อุทเก ปาณา อนฺโตชาลีกตา สิยุํฯ|
      count |๒๓๑|
        block |ตเถว หิ มหาวีร เย เกจิ ปุถุติตฺถิยา|
        block |ทิฏฺฐิคหนปกฺขนฺทา ปรามาเสน โมหิตาฯ|
      count |๒๓๒|
        block |ตว สุทฺเธน ญาเณน อนาวรณทสฺสินา|
        block |อนฺโตชาลีกตา เอเต ญาณํ เต นาติวตฺตเรฯ|
      count |๒๓๓|
        block |ภควา ตมฺหิ สมเย อโนมทสฺสี มหายโส|
        block |วุฏฺฐหิตฺวา สมาธิมฺหา ทิสํ โอโลกยี ชิโนฯ|
      count |๒๓๔|
        block |อโนมทสฺสิมุนิโน นิสโภ นาม สาวโก|
        block |ปริวุโต สตสหสฺเสหิ สนฺตจิตฺเตหิ ตาทิภิฯ|
      count |๒๓๕|
        block |ขีณาสเวหิ สุทฺเธหิ ฉฬภิญฺเญหิ ฌายิภิ|
        block |จิตฺตมญฺญาย พุทฺธสฺส อุเปสิ โลกนายกํฯ|
      count |๒๓๖|
        block |อนฺตลิกฺเข ฐิตา ตตฺถ ปทกฺขิณมกํสุ เต|
        block |นมสฺสนฺตา ปญฺชลิกา โอตรุํ พุทฺธสนฺติเกฯ|
      count |๒๓๗|
        block |อโนมทสฺสี ภควา โลกเชฏฺโฐ นราสโภ|
        block |ภิกฺขุสงฺเฆ นิสิทิตฺวา สิตํ ปาตุกรี ชิโนฯ|
      count |๒๓๘|
        block |วรุโณ นามุปฏฺฐาโก อโนมทสฺสิสฺส สตฺถุโน|
        block |เอกํสํ จีวรํ กตฺวา อปุจฺฉิ โลกนายกํฯ|
      count |๒๓๙|
        block |โก นุ โข ภควา เหตุ สิตกมฺมสฺส สตฺถุโน|
        block |น หิ พุทฺธา อเหตูหิ สิตํ ปาตุกโรนฺติ เตฯ|
      count |๒๔๐|
        block |อโนมทสฺสี ภควา โลกเชฏฺโฐ นราสโภ|
        block |ภิกฺขุมชฺเฌ นิสีทิตฺวา อิมํ คาถํ อภาสถฯ|
      count |๒๔๑|
        block |โย มํ ปุปฺเผน ปูเชสิ ญาณญฺจาปิ อนุตฺถวิ|
        block |ตมหํ กิตฺตยิสฺสามิ สุโณถ มม ภาสโตฯ|
      count |๒๔๒|
        block |พุทฺธสฺส คิรมญฺญาย สพฺเพ เทวา สมาคตา|
        block |สทฺธมฺมํ โสตุกามา เต สมฺพุทฺธมุปสงฺกมุํฯ|
      count |๒๔๓|
        block |ทสสุ โลกธาตูสุ เทวกายา มหิทฺธิกา|
        block |สทฺธมฺมํ โสตุกามา เต สมฺพุทฺธมุปสงฺกมุํฯ|
      count |๒๔๔|
        block |หตฺถี อสฺสา รถา ปตฺตี เสนา จ จตุรงฺคินี|
        block |ปริวาเรสฺสนฺติมํ นิจฺจํ พุทฺธปูชายิทํ ผลํฯ|
      count |๒๔๕|
        block |สฏฺฐิตูริยสหสฺสานิ เภริโย สมลงฺกตา|
        block |อุปฏฺฐิสฺสนฺติมํ นิจฺจํ พุทฺธปูชายิทํ ผลํฯ|
      count |๒๔๖|
        block |โสฬสิตฺถิสหสฺสานิ นาริโย สมลงฺกตา|
        block |วิจิตฺตวตฺถาภรณา อามุตฺตมณิกุณฺฑลาฯ|
      count |๒๔๗|
        block |อฬารปมฺหา หสุลา สุสญฺญา ตนุมชฺฌิมา|
        block |ปริวาเรสฺสนฺติมํ นิจฺจํ พุทฺธปูชายิทํ ผลํฯ|
      count |๒๔๘|
        block |กปฺปสตสหสฺสานิ เทวโลเก รมิสฺสติ|
        block |สหสฺสกฺขตฺตุํ จกฺกวตฺตี ราชา รฏฺเฐ ภวิสฺสติฯ|
      count |๒๔๙|
        block |สหสฺสกฺขตฺตุํ เทวินฺโท เทวรชฺชํ กริสฺสติ|
        block |ปเทสรชฺชํ วิปุลํ คณนาโต อสงฺขิยํ ฯ|
      count |๒๕๐|
        block |ปจฺฉิเม ภวสมฺปตฺเต มนุสฺสตฺตํ คมิสฺสติ|
        block |พฺราหฺมณี สาริยา นาม ธารยิสฺสติ กุจฺฉินาฯ|
      count |๒๕๑|
        block |มาตุยา นามโคตฺเตน ปญฺญายิสฺสติยํ นโร|
        block |สาริปุตฺโตติ นาเมน ติกฺขปญฺโญ ภวิสฺสติฯ|
      count |๒๕๒|
        block |อสีติโกฏี ฉฑฺเฑตฺวา ปพฺพชิสฺสติกิญฺจโน|
        block |คเวสนฺโต สนฺติปทํ จริสฺสติ มหิํ อิมํฯ|
      count |๒๕๓|
        block |อปฺปริเมยฺเย อิโต กปฺเป โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๒๕๔|
        block |ตสฺส ธมฺเมสุ ทายาโท โอรโส ธมฺมนิมฺมิโต|
        block |สาริปุตฺโตติ นาเมน เหสฺสติ อคฺคสาวโกฯ|
      count |๒๕๕|
        block |อยํ ภาคีรถี คงฺคา หิมวนฺตา ปภาวิตา|
        block |มหาสมุทฺทมปฺเปติ ตปฺปยนฺตี มโหทธิํ ฯ|
      count |๒๕๖|
        block |ตเถวายํ สาริปุตฺโต สเก ตีสุ วิสารโท|
        block |ปญฺญาย ปารมิํ คนฺตฺวา ตปฺปยิสฺสติ ปาณิเน ฯ|
      count |๒๕๗|
        block |หิมวนฺตมุปาทาย สาครญฺจ มโหทธิํ|
        block |เอตฺถนฺตเร ยํ ปุลินํ คณนาโต อสงฺขิยํฯ|
      count |๒๕๘|
        block |ตมฺปิ สกฺกา อเสเสน สงฺขาตุํ คณนา ยถา|
        block |น ตฺเวว สาริปุตฺตสฺส ปญฺญายนฺโต ภวิสฺสติฯ|
      count |๒๕๙|
        block |ลกฺเข ฐปิยมานมฺหิ ขีเย คงฺคาย วาลุกา|
        block |น ตฺเวว สาริปุตฺตสฺส ปญฺญายนฺโต ภวิสฺสติฯ|
      count |๒๖๐|
        block |มหาสมุทฺเท อูมิโย คณนาโต อสงฺขิยา|
        block |ตเถว สาริปุตฺตสฺส ปญฺญายนฺโต น เหสฺสติฯ|
      count |๒๖๑|
        block |อาราธยิตฺวา สมฺพุทฺธํ โคตมํ สกฺยปุงฺควํ|
        block |ปญฺญาย ปารมิํ คนฺตฺวา เหสฺสติ อคฺคสาวโกฯ|
      count |๒๖๒|
        block |ปวตฺติตํ ธมฺมจกฺกํ สกฺยปุตฺเตน ตาทินา|
        block |อนุวตฺเตสฺสติ สมฺมา วสฺเสนฺโต ธมฺมวุฏฺฐิโยฯ|
      count |๒๖๓|
        block |สพฺพเมตํ อภิญฺญาย โคตโม สกฺยปุงฺคโว|
        block |ภิกฺขุสงฺเฆ นิสีทิตฺวา อคฺคฏฺฐาเน ฐเปสฺสติฯ|
      count |๒๖๔|
        block |อโห เม สุกตํ กมฺมํ อโนมทสฺสิสฺส สตฺถุโน|
        block |ยสฺสาหํ การํ กตฺวาน สพฺพตฺถ ปารมิํ คโตฯ|
      count |๒๖๕|
        block |อปริเมยฺเย กตํ กมฺมํ ผลํ ทสฺเสสิ เม อิธ|
        block |สุมุตฺโต สรเวโคว กิเลเส ฌาปยิํ อหํฯ|
      count |๒๖๖|
        block |อสงฺขตํ คเวสนฺโต นิพฺพานํ อจลํ ปทํ|
        block |วิจินํ ติตฺถิเย สพฺเพ เอสาหํ สํสริํ ภเวฯ|
      count |๒๖๗|
        block |ยถาปิ พฺยาธิโต โปโส ปริเยเสยฺย โอสธํ|
        block |วิจิเนยฺย วนํ สพฺพํ พฺยาธิโต ปริมุตฺติยาฯ|
      count |๒๖๘|
        block |อสงฺขตํ คเวสนฺโต นิพฺพานํ อมตํ ปทํ|
        block |อพฺโพกิณฺณํ ปญฺจสตํ ปพฺพชิํ อิสิปพฺพชํฯ|
      count |๒๖๙|
        block |ชฏาภาเรน ภริโต อชินุตฺตรนิวาสโน|
        block |อภิญฺญาปารมิํ คนฺตฺวา พฺรหฺมโลกํ อคจฺฉิหํฯ|
      count |๒๗๐|
        block |นตฺถิ พาหิรเก สุทฺธิ ฐเปตฺวา ชินสาสนํ|
        block |เย เกจิ พุทฺธิมา สตฺตา สุชฺฌนฺติ ชินสาสเนฯ|
      count |๒๗๑|
        block |อตฺตการมยํ เอตํ นยิทํ อิติหีติหํ|
        block |อสงฺขตํ คเวสนฺโต กุติตฺเถ สญฺจริํ อหํฯ|
      count |๒๗๒|
        block |ยถา สารตฺถิโก โปโส กทลิํ เฉตฺวาน ผาลเย|
        block |น ตตฺถ สารํ วินฺเทยฺย สาเรน ริตฺตโก หิ โสฯ|
      count |๒๗๓|
        block |ตเถว ติตฺถิยา โลเก นานาทิฏฺฐี พหุชฺชนา|
        block |อสงฺขเตน ริตฺตาเส สาเรน กทลี ยถาฯ|
      count |๒๗๔|
        block |ปจฺฉิเม ภวสมฺปตฺเต พฺรหฺมพนฺธุ อโหสหํ|
        block |มหาโภคํ ฉฑฺเฑตฺวาน ปพฺพชิํ อนคาริยํฯ|
      stand |ปฐมภาณวารํฯ|
      count |๒๗๕|
        block |อชฺฌายโก มนฺตธโร ติณฺณํ เวทาน ปารคู|
        block |พฺราหฺมโณ สญฺจโย นาม ตสฺส มูเล วสามหํฯ|
      count |๒๗๖|
        block |สาวโก เต มหาวีร อสฺสชิ นาม พฺราหฺมโณ|
        block |ทุราสโท อุคฺคเตโช ปิณฺฑาย จรตี ตทาฯ|
      count |๒๗๗|
        block |ตมทฺทสาสิํ สปฺปญฺญํ มุนิํ โมเน สมาหิตํ|
        block |สนฺตจิตฺตํ มหานาคํ สุผุลฺลํ ปทุมํ ยถาฯ|
      count |๒๗๘|
        block |ทิสฺวา เม จิตฺตมุปฺปชฺชิ สุทนฺตํ สุทฺธมานสํ|
        block |อุสภํ ปวรํ วีรํ อรหายํ ภวิสฺสติฯ|
      count |๒๗๙|
        block |ปาสาทิโก อิริยติ อภิรูโป สุสํวุโต|
        block |อุตฺตเม ทมเถ ทนฺโต อมตทสฺสี ภวิสฺสติฯ|
      count |๒๘๐|
        block |ยํนูนาหํ อุตฺตมตฺถํ ปุจฺเฉยฺยํ ตุฏฺฐมานสํ|
        block |โส เม ปุฏฺโฐ กเถสฺสติ ปฏิปุจฺฉามหํ ตทาฯ|
      count |๒๘๑|
        block |ปิณฺฑปาตํ จรนฺตสฺส ปจฺฉโต อคมาสหํ|
        block |โอกาสํ ปฏิมาเนนฺโต ปุจฺฉิตุํ อมตํ ปทํฯ|
      count |๒๘๒|
        block |วีถินฺตเร อนุปฺปตฺตํ อุปคนฺตฺวาน ปุจฺฉหํ|
        block |กถํ โคตฺโตสิ ตฺวํ วีร กสฺส สิสฺโสสิ มาริสฯ|
      count |๒๘๓|
        block |โส เม ปุฏฺโฐ วิยากาสิ อสมฺภีโตว เกสรี|
        block |พุทฺโธ โลเก สมุปฺปนฺโน ตสฺส สิสฺโสมฺหิ อาวุโสฯ|
      count |๒๘๔|
        block |กีทิสํ เต มหาวีร อนุชาต มหายส|
        block |พุทฺธสฺส สาสนํ ธมฺมํ สาธุ เม กถยสฺสุ โภฯ|
      count |๒๘๕|
        block |โส เม ปุฏฺโฐ กถี สพฺพํ คมฺภีรํ นิปุณํ ปทํ|
        block |ตณฺหาสลฺลสฺส หนฺตารํ สพฺพทุกฺขาปนูทนํฯ|
      count |๒๘๖|
        block |เย ธมฺมา เหตุปฺปภวา เตสํ เหตุํ ตถาคโต อาห|
        block |เตสญฺจ โย นิโรโธ เอวํ วาที มหาสมโณฯ|
      count |๒๘๗|
        block |โสหํ วิสฺสชฺชิเต ปญฺเห ปฐมํ ผลมชฺฌคํ|
        block |วิรโช วิมโล อาสิํ สุตฺวาน ชินสาสนํฯ|
      count |๒๘๘|
        block |สุตฺวาน มุนิโน วากฺยํ ปสฺสิตฺวา ธมฺมมุตฺตมํ|
        block |ปริโยคาฬฺหสทฺธมฺโม อิมํ คาถมภาสหํฯ|
      count |๒๘๙|
        block |เอเสว ธมฺโม ยทิ ตาวเทว ปจฺจพฺยถปทมโสกํ|
        block |อทิฏฺฐํ อพฺภตีตํ พหุเกหิ กปฺปนหุเตหิฯ|
      count |๒๙๐|
        block |สฺวาหํ ธมฺมํ คเวสนฺโต กุติตฺเถ สญฺจริํ อหํ|
        block |โส เม อตฺโถ อนุปฺปตฺโต กาโล เม นปฺปมชฺชิตุํฯ|
      count |๒๙๑|
        block |โตสิโตหํ อสฺสชินา ปตฺวาน อจลํ ปทํ|
        block |สหายกํ คเวสนฺโต อสฺสมํ อคมาสหํฯ|
      count |๒๙๒|
        block |ทูรโตว มมํ ทิสฺวา สหาโย เม สุสิกฺขิโต|
        block |อิริยาปถสมฺปนฺโน อิทํ วจนมพฺรวิฯ|
      count |๒๙๓|
        block |ปสนฺนมุขเนตฺโตสิ มุนิภาโวว ทิสฺสติ|
        block |อมตาธิคโต กจฺจิ นิพฺพานมจฺจุตํ ปทํฯ|
      count |๒๙๔|
        block |สุภานุรูโป อายาสิ อาเนญฺชการิโต วิย|
        block |ทนฺโตว ทนฺตทมโถ อุปสนฺโตสิ พฺราหฺมณฯ|
      count |๒๙๕|
        block |อมตํ มยาธิคตํ โสกสลฺลาปนูทนํ|
        block |ตฺวมฺปิ ตํ อธิคจฺเฉสิ คจฺฉาม พุทฺธสนฺติกํฯ|
      count |๒๙๖|
        block |สาธูติ โส ปฏิสฺสุตฺวา สหาโย เม สุสิกฺขิโต|
        block |หตฺเถน หตฺถํ คณฺหิตฺวา อุปคมฺม ตวนฺติกํฯ|
      count |๒๙๗|
        block |อุโภปิ ปพฺพชิสฺสาม สกฺยปุตฺต ตวนฺติเก|
        block |ตว สาสนมาคมฺม วิหราม อนาสวาฯ|
      count |๒๙๘|
        block |โกลิโต อิทฺธิยา เสฏฺโฐ อหํ ปญฺญาย ปารโค|
        block |อุโภว เอกโต หุตฺวา สาสนํ โสภยามเสฯ|
      count |๒๙๙|
        block |อปริโยสิตสงฺกปฺโป กุติตฺเถ สญฺจริํ อหํ|
        block |ตว ทสฺสนมาคมฺม สงฺกปฺโป ปูริโต มมฯ|
      count |๓๐๐|
        block |ปถวิยํ ปติฏฺฐาย ปุปฺผนฺติ สมเย ทุมา|
        block |ทิพฺพคนฺธา สมฺปวนฺติ โตเสนฺติ สพฺพปาณินํฯ|
      count |๓๐๑|
        block |ตเถวาหํ มหาวีร สกฺยปุตฺต มหายส|
        block |สาสเน เต ปติฏฺฐาย สมเยสามิ ปุปฺผิตุํฯ|
      count |๓๐๒|
        block |วิมุตฺติปุปฺผํ เอสนฺโต ภวสํสารโมจนํ|
        block |วิมุตฺติปุปฺผลาเภน โตเสมิ สพฺพปาณินํฯ|
      count |๓๐๓|
        block |ยาวตา พุทฺธเขตฺตมฺหิ ฐเปตฺวาน มหามุนิํ|
        block |ปญฺญาย สทิโส นตฺถิ ตว ปุตฺตสฺส จกฺขุมฯ|
      count |๓๐๔|
        block |สุวินีตา จ เต สิสฺสา ปริสา จ สุสิกฺขิตา|
        block |อุตฺตเม ทมเถ ทนฺตา ปริวาเรนฺติ ตํ สทาฯ|
      count |๓๐๕|
        block |ฌายี ฌานรตา ธีรา สนฺตจิตฺตา สมาหิตา|
        block |มุนี โมเนยฺยสมฺปนฺนา ปริวาเรนฺติ ตํ สทาฯ|
      count |๓๐๖|
        block |อปฺปิจฺฉา นิปกา ธีรา อปฺปาหารา อโลลุปา|
        block |ลาภาลาเภน สนฺตุฏฺฐา ปริวาเรนฺติ ตํ สทาฯ|
      count |๓๐๗|
        block |อารญฺญิกา ธุตรตา ฌายิโน ลูขจีวรา|
        block |วิเวกาภิรตา ธีรา ปริวาเรนฺติ ตํ สทาฯ|
      count |๓๐๘|
        block |ปฏิปนฺนา ผลฏฺฐา จ เสขา ผลสมงฺคิโน|
        block |อาสีสกา อุตฺตมตฺถํ ปริวาเรนฺติ ตํ สทาฯ|
      count |๓๐๙|
        block |โสตาปนฺนา จ วิมลา สกทาคามิโน จ เย|
        block |อนาคามี จ อรหา ปริวาเรนฺติ ตํ สทาฯ|
      count |๓๑๐|
        block |สติปฏฺฐานกุสลา โพชฺฌงฺคภาวนารตา|
        block |สาวกา เต พหู สพฺเพ ปริวาเรนฺติ ตํ สทาฯ|
      count |๓๑๑|
        block |อิทฺธิปาเทสุ กุสลา สมาธิภาวนารตา|
        block |สมฺมปฺปธานานุยุตฺตา ปริวาเรนฺติ ตํ สทาฯ|
      count |๓๑๒|
        block |เตวิชฺชา ฉฬภิญฺญา จ อิทฺธิยา ปารมิํ คตา|
        block |ปญฺญาย ปารมิํ ปตฺตา ปริวาเรนฺติ ตํ สทาฯ|
      count |๓๑๓|
        block |เอทิสา เต มหาวีร ตว สิสฺสา สุสิกฺขิตา|
        block |ทุราสทา อุคฺคเตชา ปริวาเรนฺติ ตํ สทาฯ|
      count |๓๑๔|
        block |เตหิ สิสฺเสหิ ปริวุโต สญฺญเตหิ ตปสฺสิภิ|
        block |มิคราชาวสมฺภีโต อุฬุราชาว โสภสิฯ|
      count |๓๑๕|
        block |ปถวิยํ ปติฏฺฐาย รุหนฺติ ธรณีรุหา|
        block |เวปุลฺลตํ ปาปุณนฺติ ผลญฺจ ทสฺสยนฺติ เตฯ|
      count |๓๑๖|
        block |ปถวีสทิโส ตฺวํสิ สกฺยปุตฺต มหายส|
        block |สาสเน เต ปติฏฺฐาย ลภนฺติ อมตํ ผลํฯ|
      count |๓๑๗|
        block |สินฺธุ สรสฺสตี เจว นทิโย จนฺทภาคิกา|
        block |คงฺคา จ ยมุนา เจว สรภู จ อโถ มหีฯ|
      count |๓๑๘|
        block |เอตาสํ สนฺทมานานํ สาคโร สมฺปฏิจฺฉติ|
        block |ชหนฺติ ปุริมํ นามํ สาคโรเตว ญายติฯ|
      count |๓๑๙|
        block |ตเถวิเม จตุพฺพณฺณา ปพฺพชิตฺวา ตวนฺติเก|
        block |ชหนฺติ ปุริมํ นามํ พุทฺธปุตฺตาติ ญายเรฯ|
      count |๓๒๐|
        block |ยถาปิ จนฺโท วิมโล คจฺฉํ อากาสธาตุยา|
        block |สพฺเพ ตารคเณ โลเก อาภาย อติโรจติฯ|
      count |๓๒๑|
        block |ตเถว ตฺวํ มหาวีร ปริวุโต เทวมานุเส|
        block |เอเต สพฺเพ อติกฺกมฺม ชลสิ สพฺพทา ตุวํฯ|
      count |๓๒๒|
        block |คมฺภีเร อุฏฺฐิตา อูมี น เวลมติวตฺตเร|
        block |สพฺพา เวลํว ผุสนฺติ สญฺจุณฺณา วิกิรนฺติ ตาฯ|
      count |๓๒๓|
        block |ตเถว ติตฺถิยา โลเก นานาทิฏฺฐี พหุชฺชนา|
        block |ธมฺมํ วาทิตุกามา เต นาติวตฺตนฺติ ตํ มุนิํฯ|
      count |๓๒๔|
        block |สเจ จ ตํ ปาปุณนฺติ ปฏิวาเทหิ จกฺขุม|
        block |ตวนฺติกํ อุปาคนฺตฺวา สญฺจุณฺณาว ภวนฺติ เตฯ|
      count |๓๒๕|
        block |ยถาปิ อุทเก ชาตา กุมุทา มนฺทาลกา พหู|
        block |อุปลิมฺปนฺติ โตเยน กทฺทมกลเลน จฯ|
      count |๓๒๖|
        block |ตเถว พหุกา สตฺตา โลเก ชาตา วิรูหเร|
        block |อฏฺฏิตา ราคโทเสน กทฺทเม กุมุทํ ยถาฯ|
      count |๓๒๗|
        block |ยถาปิ ปทุมํ ชลชํ ชลมชฺเฌ วิรูหติ|
        block |น โส ลิมฺปติ โตเยน ปริสุทฺโธ หิ เกสรีฯ|
      count |๓๒๘|
        block |ตเถว ตฺวํ มหาวีร โลเก ชาโต มหามุนิ|
        block |โนปลิมฺปสิ โลเกน โตเยน ปทุมํ ยถาฯ|
      count |๓๒๙|
        block |ยถาปิ รมฺมเก มาเส พหู ปุปฺผนฺติ วาริชา|
        block |นาติกฺกมนฺติ ตํ มาสํ สมโย ปุปฺผนาย โสฯ|
      count |๓๓๐|
        block |ตเถว ตฺวํ มหาวีร ปุปฺผิโต เต วิมุตฺติยา|
        block |สาสนํ นาติวตฺตนฺติ ปทุมํ วาริชํ ยถาฯ|
      count |๓๓๑|
        block |สุปุปฺผิโต สาลราชา ทิพฺพคนฺธํ ปวายติ|
        block |อญฺญสาเลหิ ปริวุโต สาลราชาว โสภติฯ|
      count |๓๓๒|
        block |ตเถว ตฺวํ มหาวีร พุทฺธญาเณน ปุปฺผิโต|
        block |ภิกฺขุสงฺฆปริวุโต สาลราชาว โสภสิฯ|
      count |๓๓๓|
        block |ยถาปิ เสโล หิมวา โอสโธ สพฺพปาณินํ|
        block |นาคานํ อสุรานญฺจ เทวตานญฺจ อาลโยฯ|
      count |๓๓๔|
        block |ตเถว ตฺวํ มหาวีร โอสโธ วิย ปาณินํ|
        block |เตวิชฺชา ฉฬภิญฺญา จ อิทฺธิยา ปารมิํ คตาฯ|
      count |๓๓๕|
        block |อนุสิฏฺฐา มหาวีร ตยา การุณิเกน เต|
        block |รมนฺติ ธมฺมรติยา วสนฺติ ตว สาสเนฯ|
      count |๓๓๖|
        block |มิคราชา ยถา สีโห อภินิกฺขมฺม อาสยา|
        block |จตุทฺทิสานุวิโลเกตฺวา|
      block |ติกฺขตฺตุํ อภินาทติฯ|
      count |๓๓๗|
        block |สพฺเพ มิคา อุตฺตสนฺติ มิคราชสฺส คชฺชโต|
        block |ตถา หิ ชาติมา เอโส ปสู ตาเสติ สพฺพทาฯ|
      count |๓๓๘|
        block |คชฺชโต เต มหาวีร วสุธา สมฺปกมฺปติ|
        block |โพธเนยฺยาวพุชฺฌนฺติ ตสนฺติ มารกายิกาฯ|
      count |๓๓๙|
        block |ตสนฺติ ติตฺถิยา สพฺเพ นทโต เต มหามุนิ|
        block |กากา เสนาว วิพฺภนฺตา มิครญฺญา ยถา มิคาฯ|
      count |๓๔๐|
        block |เย เกจิ คณิโน โลเก สตฺถาโรติ ปวุจฺจเร|
        block |ปรมฺปราคตํ ธมฺมํ เทเสนฺติ ปริสาย เตฯ|
      count |๓๔๑|
        block |น เหวํ ตฺวํ มหาวีร ธมฺมํ เทเสสิ ปาณินํ|
        block |สามํ สจฺจานิ พุชฺฌิตฺวา เกวลํ โพธิปกฺขิยํฯ|
      count |๓๔๒|
        block |อาสยานุสยํ ญตฺวา อินฺทฺริยานํ พลาพลํ|
        block |ภพฺพาภพฺเพ วิทิตฺวาน มหาเมโฆว คชฺชสิฯ|
      count |๓๔๓|
        block |จกฺกวาฬปริยนฺตา นิสินฺนา ปริสา ภเว|
        block |นานาทิฏฺฐี วิจินนฺตา วิมติจฺเฉทนาย ตํฯ|
      count |๓๔๔|
        block |สพฺเพสํ จิตฺตมญฺญาย โอปมฺมกุสโล มุนิ|
        block |เอกํ ปญฺหํ กเถนฺโตว วิมติํ ฉินฺทสิ ปาณินํฯ|
      count |๓๔๕|
        block |อุปติสฺสสทิเสเหว วสุธา ปูริตา ภเว|
        block |สพฺเพว เต ปญฺชลิกา กิตฺตยุํ โลกนายกํฯ|
      count |๓๔๖|
        block |กปฺปํ วา เต กิตฺตยนฺตา นานาวณฺเณหิ กิตฺตยุํ|
        block |ปริเมตุํ น สกฺเกยฺยุํ อปฺปเมยฺโย ตถาคโตฯ|
      count |๓๔๗|
        block |ยถาสเกน ถาเมน กิตฺติโต หิ มยา ชิโน|
        block |กปฺปโกฏีปิ กิตฺเตนฺตา เอวเมว ปกิตฺตยุํฯ|
      count |๓๔๘|
        block |สเจ หิ โกจิ เทโว วา มนุสฺโส วา สุสิกฺขิโต|
        block |ปเมตุํ ปริกปฺเปยฺย วิฆาตํว ลเภยฺย โสฯ|
      count |๓๔๙|
        block |สาสเน เต ปติฏฺฐาย สกฺยปุตฺต มหายส|
        block |ปญฺญาย ปารมิํ คนฺตฺวา วิหรามิ อนาสโวฯ|
      count |๓๕๐|
        block |ติตฺถิเย สมฺปมทฺทามิ วตฺเตมิ ชินสาสนํ|
        block |ธมฺมเสนาปติ อชฺช สกฺยปุตฺตสฺส สาสเนฯ|
      count |๓๕๑|
        block |อปริเมยฺเย กตํ กมฺมํ ผลํ ทสฺเสสิ เม อิธ|
        block |สุขิตฺโต สรเวโคว กิเลเส ฌาปยี มม ฯ|
      count |๓๕๒|
        block |โย โกจิ มนุโช ภารํ ธาเรยฺย มตฺถเก สทา|
        block |ภาเรน ทุกฺขิโต อสฺส ภาเรหิ ภริโต ตถาฯ|
      count |๓๕๓|
        block |ฑยฺหมาโน ตีหคฺคีหิ ภเวสุ สํสริํ อหํ|
        block |ภริโต ภวภาเรน คิริํ อุจฺจาริโต ยถาฯ|
      count |๓๕๔|
        block |โอโรปิโต จ เม ภาโร ภวา อุคฺฆาฏิตา มยา|
        block |กรณียํ กตํ สพฺพํ สกฺยปุตฺตสฺส สาสเนฯ|
      count |๓๕๕|
        block |ยาวตา พุทฺธเขตฺตมฺหิ ฐเปตฺวา สกฺยปุงฺควํ|
        block |อหํ อคฺโคมฺหิ ปญฺญาย สทิโส เม น วิชฺชติฯ|
      count |๓๕๖|
        block |สมาธิมฺหิ สุกุสโล อิทฺธิยา ปารมิํ คโต|
        block |อิจฺฉมาโน จหํ อชฺช สหสฺสํ อภินิมฺมิเนฯ|
      count |๓๕๗|
        block |อนุปุพฺพวิหารสฺส วสีภูโต มหามุนิ|
        block |กเถสิ สาสนํ มยฺหํ นิโรโธ สยนํ มมฯ|
      count |๓๕๘|
        block |ทิพฺพจกฺขุ วิสุทฺธํ เม สมาธิกุสโล อหํ|
        block |สมฺมปฺปธานานุยุตฺโต โพชฺฌงฺคภาวนารโตฯ|
      count |๓๕๙|
        block |สาวเกน หิ ปตฺตพฺพํ สพฺพเมว กตํ มยา|
        block |โลกนาถํ ฐเปตฺวาน สทิโส เม น วิชฺชติฯ|
      count |๓๖๐|
        block |สมาปตฺตีนํ กุสโล ฌานวิโมกฺขาน ขิปฺปปฏิลาภี|
        block |โพชฺฌงฺคภาวนารโต สาวกคุณปารมิคโตสฺมิฯ|
      count |๓๖๑|
        block |สาวกคุเณนปิ ผุสฺเสน พุทฺธิยา ปริสุตฺตมภารวา|
        block |ยํ สทฺธาสงฺคหิตํ จิตฺตํ สทา สพฺรหฺมจารีสุฯ|
      count |๓๖๒|
        block |อุทฺธตวิโสว สปฺโป ฉินฺนวิสาโณว อุสโภ|
        block |นิกฺขิตฺตมานทปฺโปว อุเปมิ ครุคารเวน คณํฯ|
      count |๓๖๓|
        block |ยทิ รูปินี ภเวยฺย ปญฺญา เม วสุมตีปิ น สเมยฺย|
        block |อโนมทสฺสิสฺส ภควโต ผลเมตํ ญาณถวนายฯ|
      count |๓๖๔|
        block |ปวตฺติตํ ธมฺมจกฺกํ สกฺยปุตฺเตน ตาทินา|
        block |อนุวตฺเตมหํ สมฺมา ญาณถวนายิทํ ผลํฯ|
      count |๓๖๕|
        block |มา เม กทาจิ ปาปิจฺโฉ กุสีโต หีนวีริโย|
        block |อปฺปสฺสุโต อนาทโร สเมโต อหุ กตฺถจิฯ|
      count |๓๖๖|
        block |พหุสฺสุโต จ เมธาวี สีเลสุ สุสมาหิโต|
        block |เจโตสมถานุยุตฺโต อปิ มุทฺธนิ ติฏฺฐตุฯ|
      count |๓๖๗|
        block |ตํ โว วทามิ ภทฺทนฺเต ยาวนฺเตตฺถ สมาคตา|
        block |อปฺปิจฺฉา โหถ สนฺตุฏฺฐา ฌายี ฌานรตา สทาฯ|
      count |๓๖๘|
        block |ยมหํ ปฐมํ ทิสฺวา วิรโช วิมโล อหุํ|
        block |โส เม อาจริโย ธีโร อสฺสชิ นาม สาวโกฯ|
      count |๓๖๙|
        block |ตสฺสาหํ วาหสา อชฺช ธมฺมเสนาปตี อหุํ|
        block |สพฺพตฺถ ปารมิํ ปตฺวา วิหรามิ อนาสโวฯ|
      count |๓๗๐|
        block |โย เม อาจริโย อาสิ อสฺสชิ นาม สาวโก|
        block |ยสฺสํ ทิสายํ วสติ อุสฺสีสมฺหิ กโรมหํฯ|
      count |๓๗๑|
        block |มม กมฺมํ สริตฺวาน โคตโม สกฺยปุงฺคโว|
        block |ภิกฺขุสงฺเฆ นิสีทิตฺวา อคฺคฏฺฐาเน ฐเปสิ มํฯ|
      count |๓๗๒|
        block ||
        block |นาโคว พนฺธนํ เฉตฺวา วิหรามิ อนาสโวฯ|
      block |กิเลสา ฌาปิตา มยฺหํ ภวา สพฺเพ สมูหตาฯ|
      count |๓๗๓|
        block |สฺวาคตํ วต เม อาสิ พุทฺธเสฏฺฐสฺส สนฺติเก|
        block |ติสฺโส วิชฺชา อนุปฺปตฺตา กตํ พุทฺธสฺส สาสนํ ฯ|
      count |๓๗๔|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา สาริปุตฺโต เถโร อิมา คาถาโย|
      block |อภาสิตฺถาติฯ|
      stand |สาริปุตฺตตฺเถรสฺสาปทานํ ปฐมํฯ|
    block |๓-๒ มหาโมคฺคลฺลานตฺเถรอปทานํ|
      count |๓๗๕|
        block |อโนมทสฺสี ภควา โลกเชฏฺโฐ นราสโภ|
        block |วิหาสิ หิมวนฺตมฺหิ เทวสงฺฆปุรกฺขโตฯ|
      count |๓๗๖|
        block |วรุโณ นาม นาเมน นาคราชา อหํ ตทา|
        block |กามรูปี วิกุพฺพามิ มโหทธินิวาสหํฯ|
      count |๓๗๗|
        block |สงฺคณิยํ คณํ หิตฺวา ตูริยํ ปฏฺฐเปสหํ|
        block |สมฺพุทฺธํ ปริวาเรตฺวา วาเทสุํ อจฺฉรา ตทาฯ|
      count |๓๗๘|
        block |วชฺชมาเนสุ ตูเรสุ เทวา ตูรานิ วชฺชยุํ|
        block |อุภินฺนํ สทฺทํ สุตฺวาน พุทฺโธปิ สมฺปพุชฺฌถฯ|
      count |๓๗๙|
        block |นิมนฺเตตฺวาน สมฺพุทฺธํ สกํ ภวนุปาคมิํ|
        block |อาสนํ ปญฺญเปตฺวาน กาลมาโรจยิํ อหํฯ|
      count |๓๘๐|
        block |ขีณาสวสหสฺเสหิ ปริวุโต โลกนายโก|
        block |โอภาเสนฺโต ทิสา สพฺพา ภวนํ เม อุปาคมิฯ|
      count |๓๘๑|
        block |อุปวิฏฺฐํ มหาวีรํ เทวเทวํ นราสภํ|
        block |สภิกฺขุสงฺฆํ ตปฺเปสิํ อนฺนปาเนนหํ ตทาฯ|
      count |๓๘๒|
        block |อนุโมทิ มหาวีโร สยมฺภู อคฺคปุคฺคโล|
        block |ภิกฺขุสงฺเฆ นิสีทิตฺวา อิมา คาถา อภาสถฯ|
      count |๓๘๓|
        block |โย โส สงฺฆํ อปูเชสิ พุทฺธญฺจ โลกนายกํ|
        block |เตน จิตฺตปฺปสาเทน เทวโลกํ คมิสฺสติฯ|
      count |๓๘๔|
        block |สตฺตสตฺตติกฺขตฺตุญฺจ เทวรชฺชํ กริสฺสติ|
        block |ปถพฺยา รชฺชํ อฏฺฐสตํ วสุธํ อาวสิสฺสติฯ|
      count |๓๘๕|
        block |ปญฺจปญฺญาสกฺขตฺตุญฺจ จกฺกวตฺตี ภวิสฺสติ|
        block |โภคา อสงฺขิยา ตสฺส อุปฺปชฺชิสฺสนฺติ ตาวเทฯ|
      count |๓๘๖|
        block |อปริเมยฺเย อิโต กปฺเป โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๓๘๗|
        block |นิรยา โส จวิตฺวาน มนุสฺสตํ คมิสฺสติ|
        block |โกลิโต นาม นาเมน พฺรหฺมพนฺธุ ภวิสฺสติฯ|
      count |๓๘๘|
        block |โส ปจฺฉา ปพฺพชิตฺวาน กุสลมูเลน โจทิโต|
        block |โคตมสฺส ภควโต ทุติโย เหสฺสติ สาวโกฯ|
      count |๓๘๙|
        block |อารทฺธวีริโย ปหิตตฺโต อิทฺธิยา ปารมิํ คโต|
        block |สพฺพาสเว ปริญฺญาย นิพฺพายิสฺสตินาสโวฯ|
      count |๓๙๐|
        block |ปาปมิตฺโตปนิสฺสาย กามราควสํ คโต|
        block |มาตรํ ปิตรญฺจาปิ ฆาตยิํ ทุฏฺฐมานโสฯ|
      count |๓๙๑|
        block |ยํ ยํ โยนุปปชฺชามิ นิรยํ อถ มานุสํ|
        block |ปาปกมฺมสมงฺคิตา ภินฺนสีโส มรามหํฯ|
      count |๓๙๒|
        block |อิทํ ปจฺฉิมกํ มยฺหํ จริโม วตฺตเต ภโว|
        block |อิธาปิ เอทิโส มยฺหํ มรณกาเล ภวิสฺสติฯ|
      count |๓๙๓|
        block |ปวิเวกมนุยุตฺโต สมาธิภาวนารโต|
        block |สพฺพาสเว ปริญฺญาย วิหรามิ อนาสโวฯ|
      count |๓๙๔|
        block |ธรณิมฺปิ สุคมฺภีรํ พหลํ ทุปฺปธํสิยํ|
        block |วามงฺคุฏฺเฐน โขเภยฺยํ อิทฺธิยา ปารมิํ คโตฯ|
      count |๓๙๕|
        block |อสฺมิมานํ น ปสฺสามิ มาโน มยฺหํ น วิชฺชติ|
        block |สามเณเร อุปาทาย ครุจิตฺตํ กโรมหํฯ|
      count |๓๙๖|
        block |อปริเมยฺเย อิโต กปฺเป ยํ กมฺมมภินีหริํ|
        block |ตาหํ ภูมิมนุปฺปตฺโต ปตฺโตมฺหิ อาสวกฺขยํฯ|
      count |๓๙๗|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา มหาโมคฺคลฺลาโน เถโร อิมา คาถาโย อภาสิตฺถาติฯ|
      stand |มหาโมคฺคลฺลานตฺเถรสฺสาปทานํ ทุติยํฯ|
    block |๓-๓ มหากสฺสปตฺเถรอปทานํ|
      count |๓๙๘|
        block |ปทุมุตฺตรสฺส ภควโต โลกเชฏฺฐสฺส ตาทิโน|
        block |นิพฺพุเต โลกนาถมฺหิ ปูชํ กุพฺพนฺติ สตฺถุโนฯ|
      count |๓๙๙|
        block |อุทคฺคจิตฺตา ชนตา อาโมทิตปโมทิตา|
        block |เตสุ สํเวคชาเตสุ ปีติ เม อุทปชฺชถฯ|
      count |๔๐๐|
        block |ญาติมิตฺเต สมาเนตฺวา อิทํ วจนมพฺรวิํ|
        block |ปรินิพฺพุโต มหาวีโร หนฺท ปูชํ กโรมเสฯ|
      count |๔๐๑|
        block |สาธูติ เต ปฏิสฺสุตฺวา ภิยฺโย หาสํ ชนิํสุ เม|
        block |พุทฺธสฺมิํ โลกนาถมฺหิ กาหาม ปุญฺญสญฺจยํฯ|
      count |๔๐๒|
        block |อคฺฆิยํ สุกตํ กตฺวา สตหตฺถสมุคฺคตํ|
        block |ทิยฑฺฒหตฺถปตฺถฏํ วิมานํ นภมุคฺคตํฯ|
      count |๔๐๓|
        block |กตฺวาน หมฺมิยํ ตตฺถ ตาลปนฺตีหิ จิตฺติตํ|
        block |สกํ จิตฺตํ ปสาเทตฺวา เจติยํ ปูชยุตฺตมํฯ|
      count |๔๐๔|
        block |อคฺคิกฺขนฺโธว ชลิโต กิํสุโก อิว ผุลฺลิโต|
        block |อินฺทลฏฺฐีว อากาเส โอภาเสติ จตุทฺทิสาฯ|
      count |๔๐๕|
        block |ตตฺถ จิตฺตํ ปสาเทตฺวา กตฺวาน กุสลํ พหุํ|
        block |ปุพฺพกมฺมํ สริตฺวาน ติทสํ อุปปชฺชหํฯ|
      count |๔๐๖|
        block |สหสฺสยุตฺตํ หยวาหิํ ทิพฺพยานมธิฏฺฐิโต|
        block |อุพฺพิทฺธํ ภวนํ มยฺหํ สตฺตภูมํ สมุคฺคตํฯ|
      count |๔๐๗|
        block |กูฏาคารสหสฺสานิ สพฺพโสณฺณมยา อหุํ|
        block |ชลนฺติ สกเตเชน ทิสา สพฺพา ปภาสยํฯ|
      count |๔๐๘|
        block |สนฺติ อญฺเญปิ นิยฺยูหา โลหิตงฺคมยา ตทา|
        block |เตปิ โชตนฺติ อาภาย สมนฺตา จตุโร ทิสาฯ|
      count |๔๐๙|
        block |ปุญฺญกมฺมาภินิพฺพตฺตา กูฏาคารา สุนิมฺมิตา|
        block |มณิมยาปิ โชตนฺติ ทิสา ทส สมนฺตโตฯ|
      count |๔๑๐|
        block |เตสํ อุชฺโชตมานานํ โอภาโส วิปุโล อหุ|
        block |สพฺเพ เทเว อภิโภมิ ปุญฺญกมฺมสฺสิทํ ผลํฯ|
      count |๔๑๑|
        block |สฏฺฐิกปฺปสหสฺสมฺหิ อุพฺพิทฺโธ นาม ขตฺติโย|
        block |จาตุรนฺโต วิชิตาวี ปถวิํ อาวสิํ อหํฯ|
      count |๔๑๒|
        block |ตเถว ภทฺทเก กปฺเป ติํสกฺขตฺตุํ อโหสหํ|
        block |สกกมฺมาภิรทฺโธมฺหิ จกฺกวตฺตี มหพฺพโลฯ|
      count |๔๑๓|
        block |สตฺตรตนสมฺปนฺโน จตุทีปมฺหิ อิสฺสโร|
        block |ตตฺถาปิ ภวนํ มยฺหํ อินฺทลฏฺฐีว อุคฺคตํฯ|
      count |๔๑๔|
        block |อายามโต จตุพฺพีสํ วิตฺถาเรน จ ทฺวาทส|
        block |รมฺมณํ นาม นครํ ทฬฺหปาการโตรณํฯ|
      count |๔๑๕|
        block |อายามโต ปญฺจสตํ วิตฺถาเรน ตทฑฺฒกํ|
        block |อากิณฺณํ ชนกาเยหิ ติทสานํ ปุรํ วิยฯ|
      count |๔๑๖|
        block |ยถา สูจิฆเร สูจี ปกฺขิตฺตา ปณฺณวีสติ|
        block |อญฺญมญฺญํ ปฆฏฺเฏนฺติ อากิณฺณํ โหติ ลงฺกตํ ฯ|
      count |๔๑๗|
        block |เอวมฺปิ นครํ มยฺหํ หตฺถิสฺสรถสํกุลํ|
        block |มนุสฺเสหิ สทากิณฺณํ รมฺมณํ นครุตฺตมํฯ|
      count |๔๑๘|
        block |ตตฺถ ภุตฺวา ปิวิตฺวา จ ปุน เทวตฺตนํ คโต ฯ|
        block |ภเว ปจฺฉิมเก มยฺหํ อโหสิ กุลสมฺปทาฯ|
      count |๔๑๙|
        block |พฺราหฺมญฺญกุลสมฺภูโต มหารตนสญฺจโย|
        block |อสีติโกฏิโย หิตฺวา หิรญฺญสฺสาปิ ปพฺพชิํฯ|
      count |๔๒๐|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา มหากสฺสโป เถโร อิมา คาถาโย อภาสิตฺถาติฯ|
      stand |มหากสฺสปตฺเถรสฺสาปทานํ ตติยํฯ|
    block |๓-๔ อนุรุทฺธตฺเถรอปทานํ|
      count |๔๒๑|
        block |สุเมธํ ภควนฺตาหํ โลกเชฏฺฐํ นราสภํ|
        block |วูปกฏฺฐํ วิหรนฺตํ อทฺทสํ โลกนายกํฯ|
      count |๔๒๒|
        block |อุปคนฺตฺวาน สมฺพุทฺธํ สุเมธํ โลกนายกํ|
        block |อญฺชลิํ ปคฺคเหตฺวาน พุทฺธเสฏฺฐมยาจหํฯ|
      count |๔๒๓|
        block |อนุกมฺป มหาวีร โลกเชฏฺฐ นราสภ|
        block |ปทีปํ เต ปทสฺสามิ รุกฺขมูลมฺหิ ฌายโตฯ|
      count |๔๒๔|
        block |อธิวาเสสิ โส ธีโร สยมฺภู วทตํ วโร|
        block |ทุเมสุ วินิวิชฺฌิตฺวา ยนฺตํ โยชิยหํ ตทาฯ|
      count |๔๒๕|
        block |สหสฺสวฏฺฏิํ ปาทาสิํ พุทฺธสฺส โลกพนฺธุโน|
        block |สตฺตาหํ ปชฺชลิตฺวาน ทีปา วูปสมิํสุ เมฯ|
      count |๔๒๖|
        block |เตน จิตฺตปฺปสาเทน เจตนาปณิธีหิ จ|
        block |ชหิตฺวา มานุสํ เทหํ วิมานมุปปชฺชหํฯ|
      count |๔๒๗|
        block |อุปปนฺนสฺส เทวตฺตํ พฺยมฺหํ อาสิ สุนิมฺมิตํ|
        block |สมนฺตโต ปชฺชลติ ทีปทานสฺสิทํ ผลํฯ|
      count |๔๒๘|
        block |สมนฺตา โยชนสตํ วิโรเจสิมหํ ตทา|
        block |สพฺเพ เทเว อภิโภมิ ทีปทานสฺสิทํ ผลํฯ|
      count |๔๒๙|
        block |ติํสกปฺปานิ เทวินฺโท เทวรชฺชมการยิํ|
        block |น มํ เกจีติมญฺญนฺติ ทีปทานสฺสิทํ ผลํฯ|
      count |๔๓๐|
        block |อฏฺฐวีสติกฺขตฺตุญฺจ จกฺกวตฺตี อโหสหํ|
        block |ทิวา รตฺติญฺจ ปสฺสามิ สมนฺตา โยชนํ ตทาฯ|
      count |๔๓๑|
        block |สหสฺสโลกํ ญาเณน ปสฺสามิ สตฺถุ สาสเน|
        block |ทิพฺพจกฺขุมนุปฺปตฺโต ทีปทานสฺสิทํ ผลํฯ|
      count |๔๓๒|
        block |สุเมโธ นาม สมฺพุทฺโธ ติํสกปฺปสหสฺสิโต|
        block |ตสฺส ทีโป มยา ทินฺโน วิปฺปสนฺเนน เจตสาฯ|
      count |๔๓๓|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา อนุรุทฺโธ เถโร อิมา คาถาโย อภาสิตฺถาติฯ|
      stand |อนุรุทฺธตฺเถรสฺสาปทานํ จตุตฺถํฯ|
    block |๓-๕ ปุณฺณมนฺตาณิปุตฺตตฺเถรอปทานํ|
      count |๔๓๔|
        block |อชฺฌายโก มนฺตธโร ติณฺณํ เวทาน ปารคู|
        block |ปุรกฺขโตมฺหิ สิสฺเสหิ อุปคจฺฉิํ นรุตฺตมํฯ|
      count |๔๓๕|
        block |ปทุมุตฺตโร โลกวิทู อาหุตีนํ ปฏิคฺคโห|
        block |มม กมฺมํ ปกิตฺเตสิ สงฺขิตฺเตน มหามุนิฯ|
      count |๔๓๖|
        block |ตาหํ ธมฺมํ สุณิตฺวาน อภิวาเทตฺวาน สตฺถุโน|
        block |อญฺชลิํ ปคฺคเหตฺวาน ปกฺกมิํ ทกฺขิณามุโขฯ|
      count |๔๓๗|
        block |สงฺขิตฺเตน สุณิตฺวาน วิตฺถาเรน อภาสยิํ|
        block |สพฺเพ สิสฺสา อตฺตมนา สุตฺวาน มม ภาสโต|
        block |สกํ ทิฏฺฐิํ วิโนเทตฺวา พุทฺเธ จิตฺตํ ปสาทยุํฯ|
      count |๔๓๘|
        block |สงฺขิตฺเตนปิ เทเสมิ วิตฺถาเรน ตเถวหํ|
        block |อภิธมฺมนยญฺญูหํ กถาวตฺถุวิสุทฺธิยา|
        block |สพฺเพสํ วิญฺญาเปตฺวาน วิหรามิ อนาสโวฯ|
      count |๔๓๙|
        block |อิโต ปญฺจสเต กปฺเป จตุโร สุปฺปกาสกา|
        block |สตฺตรตนสมฺปนฺนา จตุทีปมฺหิ อิสฺสราฯ|
      count |๔๔๐|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา ปุณฺโณ มนฺตาณิปุตฺโต เถโร อิมา คาถาโย อภาสิตฺถาติฯ|
      stand |ปุณฺณมนฺตาณิปุตฺตตฺเถรสฺสาปทานํ ปญฺจมํฯ|
    block |๓-๖ อุปาลิตฺเถรอปทานํ|
      count |๔๔๑|
        block |นคเร หํสวติยา สุชาโต นาม พฺราหฺมโณ|
        block |อสีติโกฏินิจโย ปหูตธนธญฺญวาฯ|
      count |๔๔๒|
        block |อชฺฌายโก มนฺตธโร ติณฺณํ เวทาน ปารคู|
        block |ลกฺขเณ อิติหาเส จ สธมฺเม ปารมิํ คโตฯ|
      count |๔๔๓|
        block |ปริพฺพาชา เอกสิขา โคตมา|
        block |จรกา ตาปสา เจว จรนฺติ มหิยา ตทาฯ|
      block |พุทฺธสาวกา ฯ|
      count |๔๔๔|
        block |เตปิ มํ ปริวาเรนฺติ พฺราหฺมโณ วิสฺสุโต อิติ|
        block |พหุชฺชโน มํ ปูเชติ นาหํ ปูเชมิ กิญฺจนํฯ|
      count |๔๔๕|
        block |ปูชารหํ น ปสฺสามิ มานตฺถทฺโธ อหํ ตทา|
        block |พุทฺโธติ วจนํ นตฺถิ ตาว นุปฺปชฺชเต ชิโนฯ|
      count |๔๔๖|
        block |อจฺจเยน อโหรตฺตํ ปทุมุตฺตรนามโก|
        block |สพฺพํ ตมํ วิโนเทตฺวา โลเก อุปฺปชฺชิ จกฺขุมาฯ|
      count |๔๔๗|
        block |วิตฺถาริเก พาหุชญฺเญ ปุถุภูเต จ สาสเน|
        block |อุปาคมิ ตทา พุทฺโธ นครํ หํสสวฺหยํฯ|
      count |๔๔๘|
        block |ปิตุ อตฺถาย โส พุทฺโธ ธมฺมํ เทเสสิ จกฺขุมา|
        block |เตน กาเลน ปริสา สมนฺตา โยชนํ ตทาฯ|
      count |๔๔๙|
        block |สมฺมโต มนุชานํ โส สุนนฺโท นาม ตาปโส|
        block |ยาวตา พุทฺธปริสา ปุปฺเผหจฺฉาทยี ตทาฯ|
      count |๔๕๐|
        block |จตุสจฺจํ ปกาเสนฺเต เสฏฺเฐ จ ปุปฺผมณฺฑเป|
        block |โกฏิสตสหสฺสานํ ธมฺมาภิสมโย อหุฯ|
      count |๔๕๑|
        block |สตฺตรตฺตินฺทิวํ พุทฺโธ วสฺเสตฺวา ธมฺมวุฏฺฐิโย|
        block |อฏฺฐเม ทิวเส ปตฺเต สุนนฺทํ กิตฺตยี ชิโนฯ|
      count |๔๕๒|
        block |เทวโลเก มนุสฺเส วา สํสรนฺโต อยํ ภเว|
        block |สพฺเพสํ ปวโร หุตฺวา ภเวสุ สํสริสฺสติฯ|
      count |๔๕๓|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๔๕๔|
        block |ตสฺส ธมฺเมสุ ทายาโท โอรโส ธมฺมนิมฺมิโต|
        block |มนฺตาณิปุตฺโต ปุณฺโณติ เหสฺสติ สตฺถุ สาวโกฯ|
      count |๔๕๕|
        block |เอวํ กิตฺตยิ สมฺพุทฺโธ สุนนฺทํ ตาปสํ ตทา|
        block |หาสยนฺโต ชนํ สพฺพํ ทสฺสยนฺโต สกํ พลํฯ|
      count |๔๕๖|
        block |กตญฺชลี นมสฺสนฺติ สุนนฺทํ ตาปสํ ชนา|
        block |พุทฺเธ การํ กริตฺวาน โสเธสิ คติมตฺตโนฯ|
      count |๔๕๗|
        block |ตตฺถ เม อหุ สงฺกปฺโป สุตฺวาน มุนิโน วจํ|
        block |อหมฺปิ การํ กสฺสามิ ยถา ปสฺสามิ โคตมํฯ|
      count |๔๕๘|
        block |เอวาหํ จินฺตยิตฺวาน กิริยํ จินฺตยิํ มม|
        block |กฺยาหํ กมฺมํ อาจรามิ ปุญฺญกฺเขตฺเต อนุตฺตเรฯ|
      count |๔๕๙|
        block |อยญฺจ ปาฐิโก ภิกฺขุ สพฺพปาฐิสฺส สาสเน|
        block |วินเย อคฺคนิกฺขิตฺโต ตํ ฐานํ ปตฺถเย อหํฯ|
      count |๔๖๐|
        block |อิทํ เม อมิตํ โภคํ อกฺโขภํ สาครูปมํ|
        block |เตน โภเคน พุทฺธสฺส อารามํ มาปเย อหํฯ|
      count |๔๖๑|
        block |โสภนํ นาม อารามํ นครสฺส ปุรตฺถโต|
        block |กิณิตฺวา สตสหสฺเสน สงฺฆารามํ อมาปยิํฯ|
      count |๔๖๒|
        block |กูฏาคาเร จ ปาสาเท มณฺฑเป หมฺมิเย คุหา|
        block |จงฺกเม สุกเต กตฺวา สงฺฆารามํ อมาปยิํฯ|
      count |๔๖๓|
        block |ชนฺตาฆรํ อคฺคิสาลํ อโถ อุทกมาฬกํ|
        block |นฺหานฆรํ มาปยิตฺวา ภิกฺขุสงฺฆสฺสทาสหํฯ|
      count |๔๖๔|
        block |อาสนฺทิโย ปีฐเก จ ปริโภเค จ ภาชเน|
        block |อารามิกญฺจ เภสชฺชํ สพฺพเมตํ อทาสหํฯ|
      count |๔๖๕|
        block |อารกฺขํ ปฏฺฐเปตฺวาน ปาการํ การยิํ ทฬฺหํ|
        block |มา นํ โกจิ วิเหเฐสิ สนฺตจิตฺตาน ตาทินํฯ|
      count |๔๖๖|
        block |สตสหสฺเสนาวาสํ สงฺฆาราเม อมาปยิํ|
        block |เวปุลฺลํ ตํ มาปยิตฺวา สมฺพุทฺธํ อุปนามยิํฯ|
      count |๔๖๗|
        block |นิฏฺฐาปิโต มยาราโม สมฺปฏิจฺฉ ตุวํ มุนิ|
        block |นิยฺยาเทสฺสามิ ตํ วีร อธิวาเสหิ จกฺขุมฯ|
      count |๔๖๘|
        block |ปทุมุตฺตโร โลกวิทู อาหุตีนํ ปฏิคฺคโห|
        block |มม สงฺกปฺปมญฺญาย อธิวาเสสิ นายโกฯ|
      count |๔๖๙|
        block |อธิวาสนมญฺญาย สพฺพญฺญุสฺส มเหสิโน|
        block |โภชนํ ปฏิยาเทตฺวา กาลมาโรจยิํ อหํฯ|
      count |๔๗๐|
        block |อาโรจิตมฺหิ กาลมฺหิ ปทุมุตฺตรนายโก|
        block |ขีณาสวสหสฺเสหิ อารามํ เม อุปาคมิฯ|
      count |๔๗๑|
        block |นิสินฺนํ กาลมญฺญาย อนฺนปาเนน ตปฺปยิํ|
        block |ภุตฺตาวิํ กาลมญฺญาย อิทํ วจนมพฺรวิํฯ|
      count |๔๗๒|
        block |กีโต สตสหสฺเสน ตตฺตเกเนว การิโต|
        block |โสภโน นาม อาราโม สมฺปฏิจฺฉ ตุวํ มุนิฯ|
      count |๔๗๓|
        block |อิมินารามทาเนน เจตนาปณิธีหิ จ|
        block |ภเว นิพฺพตฺตมาโนหํ ลภามิ มม ปตฺถิตํฯ|
      count |๔๗๔|
        block |ปฏิคฺคเหตฺวา สมฺพุทฺโธ สงฺฆารามํ สุมาปิตํ|
        block |ภิกฺขุสงฺเฆ นิสีทิตฺวา อิทํ วจนมพฺรวิฯ|
      count |๔๗๕|
        block |โย โส พุทฺธสฺส ปาทาสิ สงฺฆารามํ สุมาปิตํ|
        block |ตมหํ กิตฺตยิสฺสามิ สุณาถ มม ภาสโตฯ|
      count |๔๗๖|
        block |หตฺถี อสฺสา รถา ปตฺตี เสนา จ จตุรงฺคินี|
        block |ปริวาเรสฺสนฺติมํ นิจฺจํ สงฺฆารามสฺสิทํ ผลํฯ|
      count |๔๗๗|
        block |สฏฺฐิ ตูรสหสฺสานิ เภริโย สมลงฺกตา|
        block |ปริวาเรสฺสนฺติมํ นิจฺจํ สงฺฆารามสฺสิทํ ผลํฯ|
      count |๔๗๘|
        block |ฉฬสีติสหสฺสานิ นาริโย สมลงฺกตา|
        block |วิจิตฺตวตฺถาภรณา อามุตฺตมณิกุณฺฑลาฯ|
      count |๔๗๙|
        block |อฬารปมฺหา หสุลา สุสญฺญา ตนุมชฺฌิมา|
        block |ปริวาเรสฺสนฺติมํ นิจฺจํ สงฺฆารามสฺสิทํ ผลํฯ|
      count |๔๘๐|
        block |ติํสกปฺปสหสฺสานิ เทวโลเก รมิสฺสติ|
        block |สหสฺสกฺขตฺตุํ เทวินฺโท เทวรชฺชํ กริสฺสติฯ|
      count |๔๘๑|
        block |เทวราเชน ปตฺตพฺพํ สพฺพํ ปฏิลภิสฺสติ|
        block |อนูนโภโค หุตฺวาน เทวรชฺชํ กริสฺสติฯ|
      count |๔๘๒|
        block |สหสฺสกฺขตฺตุํ จกฺกวตฺตี ราชา รฏฺเฐ ภวิสฺสติ|
        block |ปถพฺยา รชฺชํ วิปุลํ คณนาโต อสงฺขิยํฯ|
      count |๔๘๓|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๔๘๔|
        block |ตสฺส ธมฺเมสุ ทายาโท โอรโส ธมฺมนิมฺมิโต|
        block |อุปาลิ นาม นาเมน เหสฺสติ สตฺถุ สาวโกฯ|
      count |๔๘๕|
        block |วินเย ปารมิํ ปตฺวา ฐานาฐาเน จ โกวิโท|
        block |ชินสาสนํ ธาเรนฺโต วิหริสฺสตินาสโวฯ|
      count |๔๘๖|
        block |สพฺพเมตํ อภิญฺญาย โคตโม สกฺยปุงฺคโว|
        block |ภิกฺขุสงฺเฆ นิสีทิตฺวา เอตทคฺเค ฐเปสฺสติฯ|
      count |๔๘๗|
        block |อปริเมยฺยุปาทาย ปตฺเถมิ ตว สาสนํ|
        block |โส เม อตฺโถ อนุปฺปตฺโต สพฺพสํโยชนกฺขโยฯ|
      count |๔๘๘|
        block |ยถา สูลาวุโต โปโส ราชทณฺเฑน ตชฺชิโต|
        block |สูเล สาตํ อวินฺทนฺโต ปริมุตฺติํว อิจฺฉติฯ|
      count |๔๘๙|
        block |ตเถวาหํ มหาวีร ภวทณฺเฑน ตชฺชิโต|
        block |กมฺมสูลาวุโต สนฺโต ปิปาสาเวทนฏฺฏิโตฯ|
      count |๔๙๐|
        block |ภเว สาตํ น วินฺทามิ ฑยฺหนฺโต ตีหิ อคฺคิภิ|
        block |ปริมุตฺติํ คเวสามิ ยถาปิ ราชทณฺฑิโตฯ|
      count |๔๙๑|
        block |ยถา วิสาโท ปุริโส วิเสน ปริปีฬิโต|
        block |อคทํ โส คเวเสยฺย วิสฆาตายุปาลนํ ฯ|
      count |๔๙๒|
        block |คเวสมาโน ปสฺเสยฺย อคทํ วิสฆาตกํ|
        block |ตํ ปิวิตฺวา สุขี อสฺส วิสมฺหา ปริมุตฺติยาฯ|
      count |๔๙๓|
        block |ตเถวาหํ มหาวีร ยถา วิสหโต นโร|
        block |สมฺปีฬิโต อวิชฺชาย สทฺธมฺมาคทเมสหํฯ|
      count |๔๙๔|
        block |ธมฺมาคทํ คเวสนฺโต อทฺทกฺขิํ สกฺยสาสนํ|
        block |อคฺคํ สพฺโพสธานํ ตํ สพฺพสลฺลวิโนทนํฯ|
      count |๔๙๕|
        block |ธมฺโมสธํ ปิวิตฺวาน วิสํ สพฺพํ สมูหนิํ|
        block |อชรามรํ สีติภาวํ นิพฺพานํ ผสฺสยิํ อหํฯ|
      count |๔๙๖|
        block |ยถา ภูตฏฺฏิโต โปโส ภูตคฺคาเหน ปีฬิโต|
        block |ภูตเวชฺชํ คเวเสยฺย ภูตสฺมา ปริมุตฺติยาฯ|
      count |๔๙๗|
        block |คเวสมาโน ปสฺเสยฺย ภูตวิชฺชาสุ โกวิทํ|
        block |ตสฺส โส วิหเน ภูตํ สมูลญฺจ วินาสเยฯ|
      count |๔๙๘|
        block |ตเถวาหํ มหาวีร ตมคฺคาเหน ปีฬิโต|
        block |ญาณาโลกํ คเวสามิ ตมโต ปริมุตฺติยาฯ|
      count |๔๙๙|
        block |อถทฺทสํ สกฺยมุนิํ กิเลสตมโสธนํ|
        block |โส เม ตมํ วิโนเทสิ ภูตเวชฺโชว ภูตกํฯ|
      count |๕๐๐|
        block |สํสารโสตํ สญฺฉินฺทิํ ตณฺหาโสตํ นิวารยิํ|
        block |ภวํ อุคฺฆาฏยิํ สพฺพํ ภูตเวชฺโชว มูลโตฯ|
      count |๕๐๑|
        block |ครุโฬ ยถา โอปตติ ปนฺนคํ ภกฺขมตฺตโน|
        block |สมนฺตา โยชนสตํ วิกฺโขเภติ มหาสรํฯ|
      count |๕๐๒|
        block |ปนฺนคํ โส คเหตฺวาน อโธสีสํ วิเหฐยํ|
        block |อาทาย โส ปกฺกมติ เยนกามํ วิหงฺคโมฯ|
      count |๕๐๓|
        block |ตเถวาหํ มหาวีร ยถาปิ ครุโฬ พลี|
        block |อสงฺขตํ คเวสนฺโต โทเส วิกฺขาลยิํ อหํฯ|
      count |๕๐๔|
        block |ทิฏฺโฐ อหํ ธมฺมวรํ สนฺติปทมนุตฺตรํ|
        block |อาทาย วิหราเมตํ ครุโฬ ปนฺนคํ ยถาฯ|
      count |๕๐๕|
        block |อาสาวตี นาม ลตา ชาตา จิตฺตลตาวเน|
        block |ตสฺสา วสฺสสหสฺเสน เอกํ นิพฺพตฺตเต ผลํฯ|
      count |๕๐๖|
        block |ตํ เทวา ปยิรุปาสนฺติ ตาวทูรผเล สติ|
        block |เทวานํ สา ปิยา เอวํ อาสาวตี ลตุตฺตมาฯ|
      count |๕๐๗|
        block |สตสหสฺสุปาทาย ตาหํ ปริจเร มุนิ|
        block |สายํ ปาตํ นมสฺสามิ เทวา อาสาวติํ ยถาฯ|
      count |๕๐๘|
        block |อวญฺฌา ปาริจริยา อโมฆา จ นมสฺสนา|
        block |ทูราคตมฺปิ มํ สนฺตํ ขโณยํ น วิราธยิฯ|
      count |๕๐๙|
        block |ปฏิสนฺธิํ น ปสฺสามิ วิจินนฺโต ภเว อหํ|
        block |นิรูปธิ วิปฺปมุตฺโต อุปสนฺโต จรามหํฯ|
      count |๕๑๐|
        block |ยถาปิ ปทุมํ นาม สูริยรํเสน ปุปฺผติ|
        block |ตเถวาหํ มหาวีร พุทฺธรํเสน ปุปฺผิโตฯ|
      count |๕๑๑|
        block |ยถา พลากโยนิมฺหิ น วิชฺชติ ปุโม สทา|
        block |เมเฆสุ คชฺชมาเนสุ คพฺภํ คณฺหนฺติ ตา สทาฯ|
      count |๕๑๒|
        block |จิรมฺปิ คพฺภํ ธาเรนฺติ ยาว เมโฆ น คชฺชติ|
        block |ภารโต ปริมุจฺจนฺติ ยทา เมโฆ ปวสฺสติฯ|
      count |๕๑๓|
        block |ปทุมุตฺตรพุทฺธสฺส ธมฺมเมเฆน คชฺชโต|
        block |สทฺเทน ธมฺมเมฆสฺส ธมฺมคพฺภํ อคณฺหหํฯ|
      count |๕๑๔|
        block |สตสหสฺสุปาทาย ปุญฺญคพฺภํ ธเรมหํ|
        block |นปฺปมุจฺจามิ ภารโต ธมฺมเมโฆ น คชฺชติฯ|
      count |๕๑๕|
        block |ยทา ตุวํ สกฺยมุนิ รมฺเม กปิลวตฺถเว|
        block |คชฺชสิ ธมฺมเมเฆน ภารโต ปริมุจฺจหํฯ|
      count |๕๑๖|
        block |สุญฺญตํ อนิมิตฺตญฺจ ตถาปฺปณิหิตมฺปิ จ|
        block |จตุโร จ ผเล สพฺเพ ธมฺเมวํ วิชนยิํ อหํฯ|
      stand |ทุติยภาณวารํฯ|
      count |๕๑๗|
        block |อปริเมยฺยุปาทาย ปตฺเถมิ ตว สาสนํ|
        block |โส เม อตฺโถ อนุปฺปตฺโต สนฺติปทมนุตฺตรํฯ|
      count |๕๑๘|
        block |วินเย ปารมิํ ปตฺโต ยถาปิ ปาฐิโก อิสิ|
        block |น เม สมสโม อตฺถิ ธาเรมิ สาสนํ อหํฯ|
      count |๕๑๙|
        block |วินเย ขนฺธเก จาปิ ติกจฺเฉเท จ ปญฺจเก|
        block |เอตฺถ เม วิมติ นตฺถิ อกฺขเร พฺยญฺชเนปิ วาฯ|
      count |๕๒๐|
        block |นิคฺคเห ปฏิกมฺเม จ ฐานาฐาเน จ โกวิโท|
        block |โอสารเณ วุฏฺฐาปเน สพฺพตฺถ ปารมิํ คโตฯ|
      count |๕๒๑|
        block |วินเย ขนฺธเก วาปิ นิกฺขิปิตฺวา ปทํ อหํ|
        block |อุภโต วินิเวเฐตฺวา รสโต โอสเรยฺยหํฯ|
      count |๕๒๒|
        block |นิรุตฺติยา สุกุสโล อตฺถานตฺเถ จ โกวิโท|
        block |อนญฺญาตํ มยา นตฺถิ เอกคฺโค สตฺถุ สาสเนฯ|
      count |๕๒๓|
        block |รูปทกฺโข อหํ อชฺช สกฺยปุตฺตสฺส สาสเน|
        block |กงฺขํ สพฺพํ วิโนเทมิ ฉินฺทามิ สพฺพสํสยํฯ|
      count |๕๒๔|
        block |ปทํ อนุปทญฺจาปิ อกฺขรญฺจาปิ พฺยญฺชนํ|
        block |นิทาเน ปริโยสาเน สพฺพตฺถ โกวิโท อหํฯ|
      count |๕๒๕|
        block |ยถาปิ ราชา พลวา นิคฺคณฺหิตฺวา ปรนฺตเป|
        block |วิชินิตฺวาน สงฺคามํ นครํ ตตฺถ มาปเยฯ|
      count |๕๒๖|
        block |ปาการํ ปริขญฺจาปิ เอสิกํ ทฺวารโกฏฺฐกํ|
        block |อฏฺฏาลเก จ วิวิเธ การเย นคเร พหูฯ|
      count |๕๒๗|
        block |สิงฺฆาฏกํ จจฺจรญฺจ สุวิภตฺตนฺตราปณํ|
        block |การเยยฺย สภํ ตตฺถ อตฺถานตฺถวินิจฺฉยํฯ|
      count |๕๒๘|
        block |นิคฺฆาตตฺถํ อมิตฺตานํ ฉิทฺทาฉิทฺทญฺจ ชานิตุํ|
        block |พลกายสฺส รกฺขาย เสนาปจฺจํ ฐเปติ โสฯ|
      count |๕๒๙|
        block |อารกฺขตฺถาย ภณฺฑสฺส นิธานกุสลํ นรํ|
        block |มา เม ภณฺฑํ วินสฺสีติ ภณฺฑรกฺขํ ฐเปติ โสฯ|
      count |๕๓๐|
        block |มมตฺโต|
        block |ตสฺสาธิกรณํ เทติ มิตฺตสฺส ปฏิปชฺชิตุํฯ|
      block |โหติ โย รญฺโญ วุทฺธิํ ยสฺส จ อิจฺฉติฯ|
      count |๕๓๑|
        block |อุปฺปาเตสุ นิมิตฺเตสุ ลกฺขเณสุ จ โกวิทํ|
        block |อชฺฌายกํ มนฺตธรํ โปโรหิจฺเจ ฐเปติ โสฯ|
      count |๕๓๒|
        block |เอเตหงฺเคหิ สมฺปนฺโน ขตฺติโยติ ปวุจฺจติ|
        block |สทา รกฺขนฺติ ราชานํ จกฺกวาโกว ทุกฺขิตํฯ|
      count |๕๓๓|
        block |ตเถว ตฺวํ มหาวีร หตามิตฺโตว ขตฺติโย|
        block |สเทวกสฺส โลกสฺส ธมฺมราชาติ วุจฺจติฯ|
      count |๕๓๔|
        block |ติตฺถิเย นิหนิตฺวาน มารญฺจาปิ สเสนกํ|
        block |ตมนฺธการํ วิธมิตฺวา ธมฺมนครํ อมาปยิฯ|
      count |๕๓๕|
        block |สีลํ ปาการกํ ตตฺถ ญาณํ เต ทฺวารโกฏฺฐกํ|
        block |สทฺธา เต เอสิกา วีร ทฺวารปาโล จ สํวโรฯ|
      count |๕๓๖|
        block |สติปฏฺฐานมฏฺฏาลํ ปญฺญา เต จจฺจรํ มุเน|
        block |อิทฺธิปาทญฺจ สิงฺฆาฏํ ธมฺมวีถิ สุมาปิตาฯ|
      count |๕๓๗|
        block |สุตฺตนฺตํ อภิธมฺมญฺจ วินยญฺจาปิ เกวลํ|
        block |นวงฺคํ พุทฺธวจนํ เอสา ธมฺมสภา ตวฯ|
      count |๕๓๘|
        block |สุญฺญตํ อนิมิตฺตญฺจ วิหารญฺจปฺปณีหิตํ|
        block |อาเนญฺชญฺจ นิโรโธ จ เอสา ธมฺมกุฏี ตวฯ|
      count |๕๓๙|
        block |ปญฺญาย อคฺโค นิกฺขิตฺโต ปฏิภาเน จ โกวิโท|
        block |สาริปุตฺโตติ นาเมน ธมฺมเสนาปตี ตวฯ|
      count |๕๔๐|
        block |จุตูปปาตกุสโล อิทฺธิยา ปารมิํ คโต|
        block |โกลิโต นาม นาเมน โปโรหิจฺโจ ตวํ มุเนฯ|
      count |๕๔๑|
        block |โปราณกวํสธโร อุคฺคเตโช ทุราสโท|
        block |ธุตวาทีคุเณนคฺโค อกฺขทสฺโส ตวํ มุเนฯ|
      count |๕๔๒|
        block |พหุสฺสุโต ธมฺมธโร สพฺพปาฐี จ สาสเน|
        block |อานนฺโท นาม นาเมน ธมฺมารกฺโข ตวํ มุเนฯ|
      count |๕๔๓|
        block |เอเต สพฺเพ อติกฺกมฺม ปเมสิ ภควา มมํ|
        block |วินิจฺฉยํ เม ปาทาสิ วินเย วิญฺญุเทสิตํฯ|
      count |๕๔๔|
        block |โย โกจิ วินเย ปญฺหํ ปุจฺฉติ พุทฺธสาวโก|
        block |ตตฺถ เม จินฺตนา นตฺถิ ตญฺเญวตฺถํ กเถมหํฯ|
      count |๕๔๕|
        block |ยาวตา พุทฺธเขตฺตมฺหิ ฐเปตฺวา ตํ มหามุนิ|
        block |วินเย มาทิโส นตฺถิ กุโต ภิยฺโย ภวิสฺสติฯ|
      count |๕๔๖|
        block |ภิกฺขุสงฺเฆ นิสีทิตฺวา เอวํ คชฺชติ โคตโม|
        block |อุปาลิสฺส สโม นตฺถิ วินเย ขนฺธเกสุ จฯ|
      count |๕๔๗|
        block |ยาวตา พุทฺธภณิตํ นวงฺคํ สตฺถุสาสนํ|
        block |วินโยคธํ ตํ สพฺพํ|
      block |วินยมูลปสฺสิโน ฯ|
      count |๕๔๘|
        block |มม กมฺมํ สริตฺวาน โคตโม สกฺยปุงฺคโว|
        block |ภิกฺขุสงฺเฆ นิสีทิตฺวา เอตทคฺเค ฐเปสิ มํฯ|
      count |๕๔๙|
        block |สตสหสฺสุปาทาย อิมํ ฐานํ อปตฺถยิํ|
        block |โส เม อตฺโถ อนุปฺปตฺโต วินเย ปารมิํ คโตฯ|
      count |๕๕๐|
        block |สกฺยานํ นนฺทิชนโน กปฺปโก อาสหํ ปุเร|
        block |วิชหิตฺวาน ตํ ชาติํ ปุตฺโต ชาโต มเหสิโนฯ|
      count |๕๕๑|
        block |อิโต ทุติยเก กปฺเป อญฺชโส นาม ขตฺติโย|
        block |อนนฺตเตโช อมิตยโส ภูมิปาโล มหทฺธโนฯ|
      count |๕๕๒|
        block |ตสฺส รญฺโญ อหํ ปุตฺโต จนฺทโน นาม ขตฺติโย|
        block |ชาติมเทนุปตฺถทฺโธ ยสโภคมเทน จฯ|
      count |๕๕๓|
        block |นาคสตสหสฺสานิ สพฺพาลงฺการภูสิตา|
        block |ติธาปภินฺนา มาตงฺคา ปริวาเรนฺติ มํ สทาฯ|
      count |๕๕๔|
        block |สพเลหิ ปเรโตหํ อุยฺยานํ คนฺตุกามโก|
        block |อารุยฺห สิริกํ นาคํ นครา นิกฺขมิํ ตทาฯ|
      count |๕๕๕|
        block |จรเณน จ สมฺปนฺโน คุตฺตทฺวาโร สุสํวุโต|
        block |เทวโล นาม สมฺพุทฺโธ อาคจฺฉิ ปุรโต มมฯ|
      count |๕๕๖|
        block |เปเสตฺวา สิริกํ นาคํ พุทฺธํ อาสาทยิํ ตทา|
        block |ตโต สญฺชาตโกโป โส นาโค นุทฺธรเต ปทํฯ|
      count |๕๕๗|
        block |นาคํ รุณฺณมนํ ทิสฺวา พุทฺเธ โกธํ อกาสหํ|
        block |วิเหสยิตฺวา สมฺพุทฺธํ อุยฺยานํ อคมาสหํฯ|
      count |๕๕๘|
        block |สาตํ ตตฺถ น วินฺทามิ สิโร ปชฺชลิโต ยถา|
        block |ปริฬาเหน ฑยฺหามิ มจฺโฉว พฬิสาทโกฯ|
      count |๕๕๙|
        block |สสาครนฺตา ปถวี อาทิตฺตา วิย โหติ เม|
        block |ปิตุ สนฺติกุปาคมฺม อิทํ วจนมพฺรวิํฯ|
      count |๕๖๐|
        block |อาสีวิสํว กุปิตํ อคฺคิกฺขนฺธํว อาคตํ|
        block |มตฺตํว กุญฺชรํ ทนฺติํ ยํ สยมฺภุมสาทยิํฯ|
      count |๕๖๑|
        block |อาสาทิโต มยา พุทฺโธ โฆโร อุคฺคตโป ชิโน|
        block |ปุรา สพฺเพ วินสฺสาม ขมาเปสฺสาม ตํ มุนิํฯ|
      count |๕๖๒|
        block |โน เจ ตํ นิชฺฌาเปสฺสาม อตฺตทนฺตํ สมาหิตํ|
        block |โอเรน สตฺตทิวสา รฏฺฐํ เม วิธมิสฺสติฯ|
      count |๕๖๓|
        block |สุเมขโล โกสิโย จ สิคฺคโว จาปิ สตฺตโก|
        block |อาสาทยิตฺวา อิสโย ทุคฺคตา เต สรฏฺฐกาฯ|
      count |๕๖๔|
        block |ยทา กุปฺปนฺติ อิสโย สญฺญตา พฺรหฺมจาริโน|
        block |สเทวกํ วินาเสนฺติ สสาครํ สปพฺพตํฯ|
      count |๕๖๕|
        block |ติโยชนสหสฺสมฺหิ ปุริเส สนฺนิปาตยิํ|
        block |อจฺจยํ เทสนตฺถาย สยมฺภุํ อุปสงฺกมิํฯ|
      count |๕๖๖|
        block |อลฺลวตฺถา อลฺลสิรา สพฺเพว ปญฺชลีกตา|
        block |พุทฺธสฺส ปาเท นิปติตฺวา อิทํ วจนมพฺรวุํ ฯ|
      count |๕๖๗|
        block |ขมสฺสุ ตฺวํ มหาวีร อภิยาจติ ตํ ชโน|
        block |ปริฬาหํ วิโนเทหิ มา โน รฏฺฐํ วินาสยฯ|
      count |๕๖๘|
        block |สเทวมานุสา สพฺเพ สทานวา สรกฺขสา|
        block |อโยมเยน กุเฏน สิรํ ภินฺเทยฺยุ เม สทาฯ|
      count |๕๖๙|
        block |ทเก อคฺคิ น สณฺฐาติ พีชํ เสเล น รูหติ|
        block |อคเท กิมิ น สณฺฐาติ โกโป พุทฺเธ น ชายติฯ|
      count |๕๗๐|
        block |ยถา จ ภูมิ อจลา อปฺปเมยฺโย จ สาคโร|
        block |อนนฺตโก จ อากาโส เอวํ พุทฺธา อโขภิยาฯ|
      count |๕๗๑|
        block |สทา ขนฺตา มหาวีรา ขมิตา จ ตปสฺสิโน|
        block |ขนฺตานํ ขมิตานญฺจ คมนํ ตํ น วิชฺชติฯ|
      count |๕๗๒|
        block |อิทํ วตฺวาน สมฺพุทฺโธ ปริฬาหํ วิโนทยํ|
        block |มหาชนสฺส ปุรโต นภํ อพฺภุคฺคมิ ตทาฯ|
      count |๕๗๓|
        block |เตน กมฺเมนหํ วีร หีนตฺตํ อชฺฌุปาคโต|
        block |สมติกฺกมฺม ตํ ชาติํ ปาวิสิํ อภยํ ปุรํฯ|
      count |๕๗๔|
        block |ตทาปิ มํ มหาวีร ฑยฺหมานํ สุสณฺฐิตํ|
        block |ปริฬาหํ วิโนเทสิ สยมฺภุญฺจ ขมาปยิํฯ|
      count |๕๗๕|
        block |อชฺชาปิ มํ มหาวีร ฑยฺหมานํ ติหคฺคิภิ|
        block |นิพฺพาเปสิ ตโย อคฺคี สีติภาวญฺจ ปาปยิํ ฯ|
      count |๕๗๖|
        block |เยสํ โสตาวธานตฺถิ สุณาถ มม ภาสโต|
        block |อตฺถํ ตุมฺหํ ปวกฺขามิ ยถา ทิฏฺฐํ ปทํ มมฯ|
      count |๕๗๗|
        block |สยมฺภุํ ตํ วิมาเนตฺวา สนฺตจิตฺตํ สมาหิตํ|
        block |เตน กมฺเมนหํ อชฺช ชาโตมฺหิ นีจโยนิยํฯ|
      count |๕๗๘|
        block |มา โว ขณํ วิราเธถ ขณาตีตา หิ โสจเร|
        block |สทตฺเถ วายเมยฺยาถ ขโณ โว ปฏิปาทิโตฯ|
      count |๕๗๙|
        block |เอกจฺจานญฺจ วมนํ เอกจฺจานํ วิเรจนํ|
        block |วิสํ หลาหลํ เอเก เอกจฺจานญฺจ โอสธํฯ|
      count |๕๘๐|
        block |วมนํ ปฏิปนฺนานํ ผลฏฺฐานํ วิเรจนํ|
        block |โอสธํ ผลลาภีนํ ปุญฺญกฺเขตฺตํ คเวสินํฯ|
      count |๕๘๑|
        block |สาสเนน วิรุทฺธานํ วิสํ หลาหลํ ยถา|
        block |อาสีวิโส ทิฏฺฐวิโส เอวํ ฌาเปติ ตํ นรํฯ|
      count |๕๘๒|
        block |สกิํ ปีตํ หลาหลํ อุปรุนฺธติ ชีวิตํ|
        block |สาสเนน วิรุชฺฌิตฺวา กปฺปโกฏิมฺหิ ฑยฺหติฯ|
      count |๕๘๓|
        block |ขนฺติยา อวิหิํสาย เมตฺตจิตฺตวตาย จ|
        block |สเทวกํ โส ตารติ ตสฺมา เต อวิราธิยา ฯ|
      count |๕๘๔|
        block |ลาภาลาเภ น สชฺชนฺติ สมฺมานนวิมานเน|
        block |ปถวีสทิสา พุทฺธา ตสฺมา เต น วิราธิยา ฯ|
      count |๕๘๕|
        block |เทวทตฺเต จ วธเก โจเร องฺคุลิมาลเก|
        block |ราหุเล ธนปาเล จ สพฺเพสํ สมโก มุนิฯ|
      count |๕๘๖|
        block |เอเตสํ ปฏิโฆ นตฺถิ ราโคเมสํ น วิชฺชติ|
        block |สพฺเพสํ สมโก พุทฺโธ วธกสฺโสรสสฺส จฯ|
      count |๕๘๗|
        block |ปนฺเถ ทิสฺวาน กาสาวํ ฉฑฺฑิตํ มีฬฺหมกฺขิตํ|
        block |สิรสฺมิํ อญฺชลิํ กตฺวา วนฺทิตพฺพํ อิสิทฺธชํฯ|
      count |๕๘๘|
        block |อพฺภตีตา จ เย พุทฺธา วตฺตมานา อนาคตา|
        block |ธเชนาเนน สุชฺฌนฺติ ตสฺมา เอเต นมสฺสิยาฯ|
      count |๕๘๙|
        block |สตฺถุกปฺปํ สุวินยํ ธาเรมิ หทเยนหํ|
        block |นมสฺสมาโน วินยํ วิหริสฺสามิ สพฺพทาฯ|
      count |๕๙๐|
        block |วินโย อาสโย มยฺหํ วินโย ฐานจงฺกมํ|
        block |กปฺเปมิ วินเย วาสํ วินโย มม โคจโรฯ|
      count |๕๙๑|
        block |วินเย ปารมิปฺปตฺโต สมเถ จาปิ โกวิโท|
        block |อุปาลิ ตํ มหาวีร ปาเท วนฺทติ สตฺถุโนฯ|
      count |๕๙๒|
        block |โส อหํ วิจริสฺสามิ คามา คามํ ปุรา ปุรํ|
        block |นมสฺสมาโน สมฺพุทฺธํ ธมฺมสฺส จ สุธมฺมตํฯ|
      count |๕๙๓|
        block |กิเลสา ฌาปิตา มยฺหํ ภวา สพฺเพ สมูหตา|
        block |สพฺพาสวา ปริกฺขีณา นตฺถิ ทานิ ปุนพฺภโวฯ|
      count |๕๙๔|
        block |สฺวาคตํ วต เม อาสิ พุทฺธเสฏฺฐสฺส สนฺติเก|
        block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
      count |๕๙๕|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา อุปาลิ เถโร อิมา คาถาโย อภาสิตฺถาติฯ|
      stand |อุปาลิตฺเถรสฺสาปทานํ ฉฏฺฐํฯ|
    block |๓-๗ อญฺญาสิโกณฺฑญฺญตฺเถรอปทานํ|
      count |๕๙๖|
        block |ปทุมุตฺตรสมฺพุทฺธํ โลกเชฏฺฐํ วินายกํ|
        block |พุทฺธภูมิมนุปฺปตฺตํ ปฐมํ อทฺทสํ อหํฯ|
      count |๕๙๗|
        block |ยาวตา โพธิยา มูเล ยกฺขา สพฺเพ สมาคตา|
        block |สมฺพุทฺธํ ปริวาเรตฺวา วนฺทนฺติ ปญฺชลีกตาฯ|
      count |๕๙๘|
        block |สพฺเพ เทวา ตุฏฺฐมนา อากาเส สญฺจรนฺติ เต|
        block |พุทฺโธ อยํ อนุปฺปตฺโต อนฺธการตโมนุโทฯ|
      count |๕๙๙|
        block |เตสํ หาสปเรตานํ มหานาโท อวตฺตถ|
        block |กิเลเส ฌาปยิสฺสาม สมฺมาสมฺพุทฺธสาสเนฯ|
      count |๖๐๐|
        block |เทวานํ คิรมญฺญาย วาจาสภิมุทีริหํ|
        block |หฏฺโฐ หฏฺเฐน จิตฺเตน อาทิภิกฺขมทาสหํฯ|
      count |๖๐๑|
        block |มม สงฺกปฺปมญฺญาย สตฺถา โลเก อนุตฺตโร|
        block |เทวสงฺเฆ นิสีทิตฺวา อิมา คาถา อภาสถฯ|
      count |๖๐๒|
        block |สตฺตาหํ อภินิกฺขมฺม โพธิํ อชฺฌคมํ อหํ|
        block |อิทํ เม ปฐมํ ภตฺตํ พฺรหฺมจาริสฺส ยาปนํฯ|
      count |๖๐๓|
        block |ตุสิตา หิ อิธาคนฺตฺวา โย เม ภิกฺขํ อุปานยิ|
        block |ตมหํ กิตฺตยิสฺสามิ สุโณถ มม ภาสโตฯ|
      count |๖๐๔|
        block |ติํสกปฺปสหสฺสานิ เทวรชฺชํ กริสฺสติ|
        block |สพฺเพ เทเว อภิโภตฺวา ติทิวํ อาวสิสฺสติฯ|
      count |๖๐๕|
        block |เทวโลกา จวิตฺวาน มนุสฺสตฺตํ คมิสฺสติ|
        block |สหสฺสธา จกฺกวตฺตี ตตฺถ รชฺชํ กริสฺสติฯ|
      count |๖๐๖|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๖๐๗|
        block |ติทสา โส จวิตฺวาน มนุสฺสตฺตํ คมิสฺสติ|
        block |อคารา ปพฺพชิตฺวาน ฉพฺพสฺสานิ วสิสฺสติฯ|
      count |๖๐๘|
        block |ตโต สตฺตมเก วสฺเส พุทฺโธ สจฺจํ กเถสฺสติ|
        block |โกณฺฑญฺโญ นาม นาเมน ปฐมํ สจฺฉิกาหิติฯ|
      count |๖๐๙|
        block |นิกฺขนฺเตนานุปพฺพชิํ ปธานํ สุกตํ มยา|
        block |กิเลเส ฌาปนตฺถาย ปพฺพชิํ อนคาริยํฯ|
      count |๖๑๐|
        block |อภิคนฺตฺวาน สพฺพญฺญู พุทฺโธ โลเก สเทวเก|
        block |อิสินาเม มิคารญฺเญ อมตเภริมาหนิฯ|
      count |๖๑๑|
        block |โส ทานิ ปตฺโต อมตํ สนฺติปทมนุตฺตรํ|
        block |สพฺพาสเว ปริญฺญาย วิหรามิ อนาสโวฯ|
      count |๖๑๒|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา อญฺญาสิโกณฺฑญฺโญ เถโร อิมา|
      block |คาถาโย อภาสิตฺถาติฯ|
      stand |อญฺญาสิโกณฺฑญฺญตฺเถรสฺสาปทานํ สตฺตมํฯ|
    block |๓-๘ ปิณฺโฑลภารทฺวาชตฺเถรอปทานํ|
      count |๖๑๓|
        block |ปทุมุตฺตโร นาม ชิโน สยมฺภู อคฺคปุคฺคโล|
        block |ปุรโต หิมวนฺตสฺส จิตฺตกูเฏ วสี ตทาฯ|
      count |๖๑๔|
        block |อภีตรูโป ตตฺถาสิํ มิคราชา จตุกฺกโม|
        block |ตสฺส สทฺทํ สุณิตฺวาน วิกฺขมฺภนฺติ พหุชฺชนาฯ|
      count |๖๑๕|
        block |สุผุลฺลํ ปทุมํ คยฺห อุปคจฺฉิํ นราสภํ|
        block |วุฏฺฐิตสฺส สมาธิมฺหา พุทฺธสฺส อภิโรปยิํฯ|
      count |๖๑๖|
        block |จาตุทฺทิสํ นมสฺสิตฺวา พุทฺธเสฏฺฐํ นรุตฺตมํ|
        block |สกํ จิตฺตํ ปสาเทตฺวา สีหนาทํ นทิํ อหํ ฯ|
      count |๖๑๗|
        block |ปทุมุตฺตโร โลกวิทู อาหุตีนํ ปฏิคฺคโห|
        block |สกาสเน นิสีทิตฺวา อิมา คาถา อภาสถฯ|
      count |๖๑๘|
        block |พุทฺธสฺส คิรมญฺญาย สพฺเพ เทวา สมาคตา|
        block |อาคโต วทตํ เสฏฺโฐ ธมฺมํ โสสฺสาม ตํ มยํฯ|
      count |๖๑๙|
        block |เตสํ หาสปเรตานํ ปุรโต โลกนายโก|
        block |มม สทฺทํ ปกิตฺเตสิ ทีฆทสฺสี มหามุนิฯ|
      count |๖๒๐|
        block |เยนิทํ ปทุมํ ทินฺนํ สีหนาโท จ นาทิโต|
        block |ตมหํ กิตฺตยิสฺสามิ สุณาถ มม ภาสโตฯ|
      count |๖๒๑|
        block |อิโต อฏฺฐมเก กปฺเป จกฺกวตฺตี ภวิสฺสติ|
        block |สตฺตรตนสมฺปนฺโน จตุทีปมฺหิ อิสฺสโรฯ|
      count |๖๒๒|
        block |การยิสฺสติ อิสฺสริยํ มหิยา จตุสฏฺฐิยา|
        block |ปทุโม นาม นาเมน จกฺกวตฺตี มหพฺพโลฯ|
      count |๖๒๓|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๖๒๔|
        block |ปกาสิเต ปาวจเน พฺรหฺมพนฺธุ ภวิสฺสติ|
        block |พฺรหฺมญฺญา อภินิกฺขมฺม ปพฺพชิสฺสติ ตาวเทฯ|
      count |๖๒๕|
        block |ปธานปหิตตฺโต โส อุปสนฺโต นิรูปธิ|
        block |สพฺพาสเว ปริญฺญาย นิพฺพายิสฺสตินาสโวฯ|
      count |๖๒๖|
        block |วิชเน ปนฺตเสยฺยมฺหิ วาฬมิคสมากุเล|
        block |สพฺพาสเว ปริญฺญาย นิพฺพายิสฺสตินาสโวฯ|
      count |๖๒๗|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา ปิณฺโฑลภารทฺวาโช เถโร อิมา คาถาโย อภาสิตฺถาติฯ|
      stand |ปิณฺโฑลภารทฺวาชตฺเถรสฺสาปทานํ อฏฺฐมํฯ|
    block |๓-๙ ขทิรวนิยเรวตตฺเถรอปทานํ|
      count |๖๒๘|
        block |คงฺคา ภาคีรถี นาม หิมวนฺตา ปภาวิตา|
        block |กุติตฺเถ นาวิโก อาสิํ โอริเม จ ตริํ อหํฯ|
      count |๖๒๙|
        block |ปทุมุตฺตโร นายโก สมฺพุทฺโธ ทฺวิปทุตฺตโม|
        block |วสี สตสหสฺเสหิ คงฺคาตีรมุปาคโต ฯ|
      count |๖๓๐|
        block |พหู นาวา สมาเนตฺวา วฑฺฒกีหิ สุสงฺขตํ|
        block |นาวาย ฉทนํ กตฺวา ปฏิมานิํ นราสภํฯ|
      count |๖๓๑|
        block |อาคนฺตฺวาน จ สมฺพุทฺโธ อารูหิ ตญฺจ นาวกํ|
        block |วาริมชฺเฌ ฐิโต สตฺถา อิมา คาถา อภาสถฯ|
      count |๖๓๒|
        block |โย โส ตาเรสิ สมฺพุทฺธํ สงฺฆญฺจาปิ อนาสวํ|
        block |เตน จิตฺตปฺปสาเทน เทวโลเก รมิสฺสติฯ|
      count |๖๓๓|
        block |นิพฺพตฺติสฺสติ เต พฺยมฺหํ สุกตํ นาวสณฺฐิตํ|
        block |อากาเส ปุปฺผฉทนํ ธารยิสฺสติ สพฺพทาฯ|
      count |๖๓๔|
        block |อฏฺฐปญฺญาสกปฺปมฺหิ ตารโก นาม ขตฺติโย|
        block |จาตุรนฺโต วิชิตาวี จกฺกวตฺตี ภวิสฺสติฯ|
      count |๖๓๕|
        block |สตฺตปญฺญาสกปฺปมฺหิ จมฺมโก นาม ขตฺติโย|
        block |อุคฺคจฺฉนฺโตว สูริโย โชติสฺสติ มหพฺพโลฯ|
      count |๖๓๖|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๖๓๗|
        block |ติทสา โส จวิตฺวาน มนุสฺสตฺตํ คมิสฺสติ|
        block |เรวโต นาม นาเมน พฺรหฺมพนฺธุ ภวิสฺสติฯ|
      count |๖๓๘|
        block |อคารา นิกฺขมิตฺวาน สุกฺกมูเลน โจทิโต|
        block |โคตมสฺส ภควโต สาสเน ปพฺพชิสฺสติฯ|
      count |๖๓๙|
        block |โส ปจฺฉา ปพฺพชิตฺวาน ยุตฺตโยโค วิปสฺสโก|
        block |สพฺพาสเว ปริญฺญาย นิพฺพายิสฺสตินาสโวฯ|
      count |๖๔๐|
        block |วีริยํ เม ธุรโธรยฺหํ โยคกฺเขมาธิวาหนํ|
        block |ธาเรมิ อนฺติมํ เทหํ สมฺมาสมฺพุทฺธสาสเนฯ|
      count |๖๔๑|
        block |สตสหสฺเส กตํ กมฺมํ ผลํ ทสฺเสสิ เม อิธ|
        block |สุมุตฺโต สรเวโคว กิเลเส ฌาปยี มมฯ|
      count |๖๔๒|
        block |ตโต มํ วนนิรตํ ทิสฺวา โลกนฺตคู มุนิ|
        block |วนวาสิภิกฺขูนคฺคํ ปญฺญเปสิ มหามติฯ|
      count |๖๔๓|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อิตฺถํ สุทํ อายสฺมา ขทิรวนิโย เรวโต เถโร อิมา คาถาโย อภาสิตฺถาติฯ|
      stand |ขทิรวนิยเรวตตฺเถรสฺสาปทานํ นวมํฯ|
    block |๓-๑๐ อานนฺทตฺเถรอปทานํ|
      count |๖๔๔|
        block |อารามทฺวารา นิกฺขมฺม ปทุมุตฺตโร มหามุนิ|
        block |วสฺเสนฺโต อมตํ วุฏฺฐิํ นิพฺพาเปสิ มหาชนํฯ|
      count |๖๔๕|
        block |สตสหสฺสํ เต ธีรา ฉฬภิญฺญา มหิทฺธิกา|
        block |ปริวาเรนฺติ สมฺพุทฺธํ ฉายาว อนปายินี ฯ|
      count |๖๔๖|
        block |หตฺถิกฺขนฺธคโต อาสิํ เสตจฺฉตฺตํ วรุตฺตมํ|
        block |สุจารุรูปํ ทิสฺวาน วิตฺติ เม อุทปชฺชถฯ|
      count |๖๔๗|
        block |โอรุยฺห หตฺถิขนฺธมฺหา อุปคจฺฉิํ นราสภํ|
        block |รตนามยฉตฺตํ เม พุทฺธเสฏฺฐสฺส ธารยิํฯ|
      count |๖๔๘|
        block |มม สงฺกปฺปมญฺญาย ปทุมุตฺตโร มหาอิสิ|
        block |ตํ กถํ ฐปยิตฺวาน อิมา คาถา อภาสถฯ|
      count |๖๔๙|
        block |โย โส ฉตฺตมธาเรสิ โสณฺณาลงฺการภูสิตํ|
        block |ตมหํ กิตฺตยิสฺสามิ สุโณถ มม ภาสโตฯ|
      count |๖๕๐|
        block |อิโต คนฺตฺวา อยํ โปโส ตุสิตํ อาวสิสฺสติ|
        block |อนุโภสฺสติ สมฺปตฺติํ อจฺฉราหิ ปุรกฺขโตฯ|
      count |๖๕๑|
        block |จตุตฺติํสติกฺขตฺตุญฺจ เทวรชฺชํ กริสฺสติ|
        block |พลาธิโป อฏฺฐสตํ วสุธํ อาวสิสฺสติฯ|
      count |๖๕๒|
        block |อฏฺฐปญฺญาสกฺขตฺตุญฺจ จกฺกวตฺตี ภวิสฺสติ|
        block |ปเทสรชฺชํ วิปุลํ มหิยา การยิสฺสติฯ|
      count |๖๕๓|
        block |กปฺปสตสหสฺสมฺหิ โอกฺกากกุลสมฺภโว|
        block |โคตโม นาม โคตฺเตน สตฺถา โลเก ภวิสฺสติฯ|
      count |๖๕๔|
        block |สกฺยานํ กุลเกตุสฺส ญาติพนฺธุ ภวิสฺสติ|
        block |อานนฺโท นาม นาเมน อุปฏฺฐาโก มเหสิโนฯ|
      count |๖๕๕|
        block |อาตาปี นิปโก จาปิ พาหุสจฺเจ สุโกวิโท|
        block |นิวาตวุตฺติ อตฺถทฺโธ สพฺพปาฐี ภวิสฺสติฯ|
      count |๖๕๖|
        block |ปธานปหิตตฺโต โส อุปสนฺโต นิรูปธิ|
        block |สพฺพาสเว ปริญฺญาย นิพฺพายิสฺสตินาสโวฯ|
      count |๖๕๗|
        block |สนฺติ อารญฺญกา นาคา กุญฺชรา สฏฺฐิหายนา|
        block |ติธาปภินฺนา มาตงฺคา อีสาทนฺตา อุรูฬฺหวาฯ|
      count |๖๕๘|
        block |อเนกสตสหสฺสา ปณฺฑิตาปิ มหิทฺธิกา|
        block |สพฺเพ เต พุทฺธนาคสฺส น โหนฺตุ ปณิธิมฺหิ เต ฯ|
      count |๖๕๙|
        block |อาทิยาเม นมสฺสามิ มชฺฌิเม อถ ปจฺฉิเม|
        block |ปสนฺนจิตฺโต สุมโน พุทฺธเสฏฺฐํ อุปฏฺฐหิํฯ|
      count |๖๖๐|
        block |อาตาปี นิปโก จาปิ สมฺปชาโน ปติสฺสโต|
        block |โสตาปตฺติผลํ ปตฺโต เสขภูมีสุ โกวิโทฯ|
      count |๖๖๑|
        block |สตสหสฺสิโต กปฺเป ยํ กมฺมมภินีหริํ|
        block |ตาหํ ภูมิมนุปฺปตฺโต ฐิตา สทฺธมฺมมาจลา ฯ|
      count |๖๖๒|
        block |สฺวาคตํ วต เม อาสิ พุทฺธเสฏฺฐสฺส สนฺติเก|
        block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
      count |๖๖๓|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
        block |พุทฺโธ ปจฺเจกพุทฺโธ จ สาริปุตฺโต จ โกลิโต|
        block |กสฺสโป อนุรุทฺโธ จ ปุณฺณตฺเถโร อุปาลิ จฯ|
        block |อญฺญาสิโกณฺฑญฺโญ ปิณฺโฑโล เรวตานนฺทปณฺฑิโต|
        block |ฉสตานิ จ ปญฺญาส คาถาโย สพฺพปิณฺฑิตาฯ|
      block |อิตฺถํ สุทํ อายสฺมา อานนฺโท เถโร อิมา คาถาโย อภาสิตฺถาติฯ|
      stand |อานนฺทตฺเถรสฺสาปทานํ ทสมํฯ|
      block |ตสฺสุทฺทานํ|
      stand |อปทาเน พุทฺธวคฺโค ปฐโมฯ|
