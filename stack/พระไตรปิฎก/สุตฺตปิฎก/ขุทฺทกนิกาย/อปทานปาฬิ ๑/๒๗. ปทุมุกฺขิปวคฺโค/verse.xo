block |๒๗ ปทุมุกฺขิปวคฺโค|
  block |๑ อากาสุกฺขิปิยตฺเถรอปทานํ|
    count |๑|
      block |สุวณฺณวณฺณํ สิทฺธตฺถํ คจฺฉนฺตํ อนฺตราปเณ|
      block |ชลชคฺเค ทุเว คยฺห อุปาคจฺฉิํ นราสภํฯ|
    count |๒|
      block |เอกญฺจ ปุปฺผํ ปาเทสุ พุทฺธเสฏฺฐสฺส นิกฺขิปิํ|
      block |เอกญฺจ ปุปฺผํ ปคฺคยฺห อากาเส อุกฺขิปิํ อหํฯ|
    count |๓|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผทานสฺสิทํ ผลํฯ|
    count |๔|
      block |อิโต ฉตฺติํสกปฺปมฺหิ เอโก อาสิํ มหีปติ|
      block |อนฺตลิกฺขกโร นาม จกฺกวตฺตี มหพฺพโลฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อากาสุกฺขิปิโย เถโร อิมา คาถาโย อภาสิตฺถาติฯ|
    stand |อากาสุกฺขิปิยตฺเถรสฺสาปทานํ ปฐมํฯ|
  block |๒ เตลมกฺขิยตฺเถรอปทานํ|
    count |๖|
      block |สิทฺธตฺถมฺหิ ภควติ นิพฺพุตมฺหิ นราสเภ|
      block |โพธิยา เวทิกายาหํ เตลํ มกฺเขสิ ตาวเทฯ|
    count |๗|
      block |จตุนฺนวุติโต กปฺเป ยํ เตลํ มกฺขยิํ ตทา|
      block |ทุคฺคติํ นาภิชานามิ มกฺขนาย อิทํ ผลํฯ|
    count |๘|
      block |จตุวีเส อิโต กปฺเป สุจฺฉวิ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เตลมกฺขิโย เถโร อิมา คาถาโย อภาสิตฺถาติฯ|
    stand |เตลมกฺขิยตฺเถรสฺสาปทานํ ทุติยํฯ|
  block |๓ อฑฺฒจนฺทิยตฺเถรอปทานํ|
    count |๑๐|
      block |ติสฺสสฺส โข ภควโต โพธิยา ปาทปุตฺตเม|
      block |อฑฺฒจนฺทํ มยา ทินฺนํ ธรณีรุหปาทเปฯ|
    count |๑๑|
      block |ทฺเวนวุเต อิโต กปฺเป ยํ จนฺท มภิโรปยิํ|
      block |ทุคฺคติํ นาภิชานามิ โพธิปูชายิทํ ผลํฯ|
    count |๑๒|
      block |ปญฺจวีเส อิโต กปฺเป เทวโล นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อฑฺฒจนฺทิโย เถโร อิมา คาถาโย อภาสิตฺถาติฯ|
    stand |อฑฺฒจนฺทิยตฺเถรสฺสาปทานํ ตติยํฯ|
  block |๔ ปทีปทายกตฺเถรอปทานํ|
    count |๑๔|
      block |เทวภูโต อหํ สนฺโต โอรุยฺห ปถวิํ ตทา|
      block |ปทีเป ปญฺจ ปาทาสิํ ปสนฺโน เสหิ ปาณิภิฯ|
    count |๑๕|
      block |จตุนฺนวุติโต กปฺเป ยํ ปทีปมทํ ตทา|
      block |ทุคฺคติํ นาภิชานามิ ทีปทานสฺสิทํ ผลํฯ|
    count |๑๖|
      block |ปญฺจปญฺญาสเก กปฺเป เอโก อาสิํ มหีปติ|
      block |สมนฺตจกฺขุนาเมน จกฺกวตฺตี มหพฺพโลฯ|
    count |๑๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทีปทายโก เถโร อิมา คาถาโย อภาสิตฺถาติฯ|
    stand |ปทีปทายกตฺเถรสฺสาปทานํ จตุตฺถํฯ|
  block |๕ พิฬาลิทายกตฺเถรอปทานํ|
    count |๑๘|
      block |หิมวนฺตสฺสาวิทูเร โรมโส นาม ปพฺพโต|
      block |ตมฺหิ ปพฺพตปาทมฺหิ สมโณ ภาวิตินฺทฺริโยฯ|
    count |๑๙|
      block |พิฬาลิโย คเหตฺวาน สมณสฺส อทาสหํ|
      block |อนุโมทิ มหาวีโร สยมฺภู อปราชิโตฯ|
    count |๒๐|
      block |พิฬาลี เต มม ทินฺนา วิปฺปสนฺเนน เจตสา|
      block |ภเว นิพฺพตฺตมานมฺหิ ผลํ นิพฺพตฺตตํ ตวฯ|
    count |๒๑|
      block |จตุนฺนวุติโต กปฺเป ยํ พิฬาลิมทาสหํ|
      block |ทุคฺคติํ นาภิชานามิ พิฬาลิยา อิทํ ผลํฯ|
    count |๒๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พิฬาลิทายโก เถโร อิมา คาถาโย อภาสิตฺถาติฯ|
    stand |พิฬาลิทายกตฺเถรสฺสาปทานํ ปญฺจมํฯ|
  block |๖ มจฺฉทายกตฺเถรอปทานํ|
    count |๒๓|
      block |จนฺทภาคานทีตีเร อุกฺกุโส อาสหํ ตทา|
      block |มหนฺตํ มจฺฉํ ปคฺคยฺห สิทฺธตฺถมุนิโน อทํฯ|
    count |๒๔|
      block |จตุนฺนวุติโต กปฺเป ยํ มจฺฉมททิํ ตทา|
      block |ทุคฺคติํ นาภิชานามิ มจฺฉทานสฺสิทํ ผลํฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มจฺฉทายโก เถโร อิมา คาถาโย อภาสิตฺถาติฯ|
    stand |มจฺฉทายกตฺเถรสฺสาปทานํ ฉฏฺฐํฯ|
  block |๗ ชวหํสกตฺเถรอปทานํ|
    count |๒๖|
      block |จนฺทภาคานทีตีเร อาสิํ วนจโร ตทา|
      block |สิทฺธตฺถํ อทฺทสํ พุทฺธํ คจฺฉนฺตํ อนิลญฺชเสฯ|
    count |๒๗|
      block |อญฺชลิํ ปคฺคเหตฺวาน อุลฺโลเกนฺโต มหามุนิํ|
      block |สกํ จิตฺตํ ปสาเทตฺวา อวนฺทิํ นายกํ อหํฯ|
    count |๒๘|
      block |จตุนฺนวุติโต กปฺเป ยมวนฺทิํ นราสภํ|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ชวหํสโก เถโร อิมา คาถาโย อภาสิตฺถาติฯ|
    stand |ชวหํสกตฺเถรสฺสาปทานํ สตฺตมํฯ|
  block |๘ สฬลปุปฺผิยตฺเถรอปทานํ|
    count |๓๐|
      block |จนฺทภาคานทีตีเร อโหสิํ กินฺนโร ตทา|
      block |วิปสฺสิํ อทฺทสํ พุทฺธํ รํสิชาลสมากุลํฯ|
    count |๓๑|
      block |ปสนฺนจิตฺโต สุมโน ปรมาย จ ปีติยา|
      block |ปคฺคยฺห สฬลํ ปุปฺผํ วิปสฺสิํ โอกิริํ อหํฯ|
    count |๓๒|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สฬลปุปฺผิโย เถโร อิมา คาถาโย อภาสิตฺถาติฯ|
    stand |สฬลปุปฺผิยตฺเถรสฺสาปทานํ อฏฺฐมํฯ|
  block |๙ อุปาคตาสยตฺเถรอปทานํ|
    count |๓๔|
      block |หิมวนฺตสฺส เวมชฺเฌ สโร อาสิ สุนิมฺมิโต|
      block |ตตฺถาหํ รกฺขโส อาสิํ เหฐสีโล ภยานโกฯ|
    count |๓๕|
      block |อนุกมฺปโก การุณิโก วิปสฺสี โลกนายโก|
      block |มมุทฺธริตุกาโม โส อาคจฺฉิ มม สนฺติกํฯ|
    count |๓๖|
      block |อุปาคตํ มหาวีรํ เทวเทวํ นราสภํ|
      block |อาสยา อภินิกฺขมฺม อวนฺทิํ สตฺถุโน อหํฯ|
    count |๓๗|
      block |เอกนวุติโต กปฺเป ยํ วนฺทิํ ปุริสุตฺตมํ|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปาคตาสโย เถโร อิมา คาถาโย อภาสิตฺถาติฯ|
    stand |อุปาคตาสยตฺเถรสฺสาปทานํ นวมํฯ|
  block |๑๐ ตรณิยตฺเถรอปทานํ|
    count |๓๙|
      block |สุวณฺณวณฺโณ สมฺพุทฺโธ วิปสฺสี ทกฺขิณารโห|
      block |นทีตีเร ฐิโต สตฺถา ภิกฺขุสงฺฆปุรกฺขโตฯ|
    count |๔๐|
      block |นาวา น วิชฺชเต ตตฺถ สนฺตารณี มหณฺณเว|
      block |นทิยา อภินิกฺขมฺม ตาเรสิํ โลกนายกํฯ|
    count |๔๑|
      block |เอกนวุติโต กปฺเป ยํ ตาเรสิํ นรุตฺตมํ|
      block |ทุคฺคติํ นาภิชานามิ ตรณาย อิทํ ผลํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อุกฺขิปี เตลจนฺที จ ทีปโท จ พิฬาลิโท|
      block |มจฺโฉ ชโว สฬลโท รกฺขโส ตรโณ ทส|
      block |คาถาโย เจตฺถ สงฺขาตา ตาลีสํ เจกเมว จาติฯ|
    block |อิตฺถํ สุทํ อายสฺมา ตรณิโย เถโร อิมา คาถาโย อภาสิตฺถาติฯ|
    stand |ตรณิยตฺเถรสฺสาปทานํ ทสมํฯ|
    stand |ปทุมุกฺขิปวคฺโค สตฺตวีสติโมฯ|
    block |ตสฺสุทฺทานํ|
