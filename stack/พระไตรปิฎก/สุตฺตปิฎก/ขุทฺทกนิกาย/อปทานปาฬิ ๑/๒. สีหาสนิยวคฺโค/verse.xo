block |๒ สีหาสนิยวคฺโค|
  block |๑ สีหาสนทายกตฺเถรอปทานํ|
    count |๑|
      block |นิพฺพุเต โลกนาถมฺหิ สิทฺธตฺเถ ทฺวิปทุตฺตเม|
      block |วิตฺถาริเก ปาวจเน พาหุชญฺญมฺหิ สาสเนฯ|
    count |๒|
      block |ปสนฺนจิตฺโต สุมโน สีหาสนมกาสหํ|
      block |สีหาสนํ กริตฺวาน ปาทปีฐมกาสหํฯ|
    count |๓|
      block |สีหาสเน จ วสฺสนฺเต ฆรํ ตตฺถ อกาสหํ|
      block |เตน จิตฺตปฺปสาเทน ตุสิตํ อุปปชฺชหํฯ|
    count |๔|
      block |อายาเมน จตุพฺพีส โยชนํ อาสิ ตาวเท|
      block |วิมานํ สุกตํ มยฺหํ วิตฺถาเรน จตุทฺทสฯ|
    count |๕|
      block |สตํ กญฺญาสหสฺสานิ ปริวาเรนฺติ มํ สทา|
      block |โสณฺณมยญฺจ ปลฺลงฺกํ พฺยมฺเห อาสิ สุนิมฺมิตํฯ|
    count |๖|
      block |หตฺถิยานํ อสฺสยานํ ทิพฺพยานํ อุปฏฺฐิตํ|
      block |ปาสาทา สิวิกา เจว นิพฺพตฺตนฺติ ยทิจฺฉกํฯ|
    count |๗|
      block |มณิมยา จ ปลฺลงฺกา อญฺเญ สารมยา พหู|
      block |นิพฺพตฺตนฺติ มมํ สพฺเพ สีหาสนสฺสิทํ ผลํฯ|
    count |๘|
      block |โสณฺณมยา รูปิมยา ผลิกาเวฬุริยามยา|
      block |ปาทุกา อภิรูหามิ ปาทปีฐสฺสิทํ ผลํฯ|
    count |๙|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปุญฺญกมฺมสฺสิทํ ผลํฯ|
    count |๑๐|
      block |เตสตฺตติมฺหิโต กปฺเป อินฺทนามา ตโย ชนา|
      block |ทฺเวสตฺตติมฺหิโต กปฺเป ตโย สุมนนามกาฯ|
    count |๑๑|
      block |สมสตฺตติโต กปฺเป ตโย วรุณนามกา|
      block |สตฺตรตนสมฺปนฺนา จตุทีปมฺหิ อิสฺสราฯ|
    count |๑๒|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สีหาสนทายโก เถโร อิมา คาถาโย อภาสิตฺถาติฯ|
    stand |สีหาสนทายกตฺเถรสฺสาปทานํ ปฐมํฯ|
  block |๒ เอกตฺถมฺภิกตฺเถรอปทานํ|
    count |๑๓|
      block |สิทฺธตฺถสฺส ภควโต มหาปูคคโณ อหุ|
      block |สรณํ คตา จ เต พุทฺธํ สทฺทหนฺติ ตถาคตํฯ|
    count |๑๔|
      block |สพฺเพ สงฺคมฺม มนฺเตตฺวา มาฬํ กุพฺพนฺติ สตฺถุโน|
      block |เอกตฺถมฺภํ อลภนฺตา วิจินนฺติ พฺรหาวเนฯ|
    count |๑๕|
      block |เตหํ อรญฺเญ ทิสฺวาน อุปคมฺม คณํ ตทา|
      block |อญฺชลิํ ปคฺคเหตฺวาน ปริปุจฺฉิํ คณํ อหํฯ|
    count |๑๖|
      block |เต เม ปุฏฺฐา วิยากํสุ สีลวนฺโต อุปาสกา|
      block |มาฬํ มยํ กตฺตุกามา เอกตฺถมฺโภ น ลพฺภติฯ|
    count |๑๗|
      block |เอกตฺถมฺภํ มมํ เทถ อหํ ทสฺสามิ สตฺถุโน|
      block |อาหริสฺสามหํ ถมฺภํ อปฺโปสฺสุกฺกา ภวนฺตุ เต ฯ|
    count |๑๘|
      block |เต เม ถมฺภํ ปเวจฺฉิํสุ ปสนฺนา ตุฏฺฐมานสา|
      block |ตโต ปฏินิวตฺติตฺวา อคมํสุ สกํ ฆรํฯ|
    count |๑๙|
      block |อจิรํ คเต ปูคคเณ ถมฺภํ อหาสหํ ตทา|
      block |หฏฺโฐ หฏฺเฐน จิตฺเตน ปฐมํ อุสฺสเปสหํฯ|
    count |๒๐|
      block |เตน จิตฺตปฺปสาเทน วิมานํ อุปปชฺชหํ|
      block |อุพฺพิทฺธํ ภวนํ มยฺหํ สตฺตภูมํ สมุคฺคตํฯ|
    count |๒๑|
      block |วชฺชมานาสุ เภรีสุ ปริจาเรมหํ สทา|
      block |ปญฺจปญฺญาสกปฺปมฺหิ ราชา อาสิํ ยโสธโรฯ|
    count |๒๒|
      block |ตตฺถาปิ ภวนํ มยฺหํ สตฺตภูมํ สมุคฺคตํ|
      block |กูฏาคารวรูเปตํ เอกตฺถมฺภํ มโนรมํฯ|
    count |๒๓|
      block |เอกวีสติกปฺปมฺหิ อุเทโน นาม ขตฺติโย|
      block |ตตฺราปิ ภวนํ มยฺหํ สตฺตภูมํ สมุคฺคตํฯ|
    count |๒๔|
      block |ยํ ยํ โยนุปปชฺชามิ เทวตฺตํ อถ มานุสํ|
      block |อนุโภมิ สุขํ สพฺพํ เอกตฺถมฺภสฺสิทํ ผลํฯ|
    count |๒๕|
      block |จตุนฺนวุติโต กปฺเป ยํ ถมฺภมททํ ตทา|
      block |ทุคฺคติํ นาภิชานามิ เอกตฺถมฺภสฺสิทํ ผลํฯ|
    count |๒๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกตฺถมฺภิโก เถโร อิมา คาถาโย อภาสิตฺถาติฯ|
    stand |เอกตฺถมฺภิกตฺเถรสฺสาปทานํ ทุติยํฯ|
  block |๓ นนฺทตฺเถรอปทานํ|
    count |๒๗|
      block |ปทุมุตฺตรสฺส ภควโต โลกเชฏฺฐสฺส ตาทิโน|
      block |วตฺถํ โขมํ มยา ทินฺนํ สยมฺภุสฺส มเหสิโนฯ|
    count |๒๘|
      block |ตํ เม พุทฺโธ วิยากาสิ ชลชุตฺตรนามโก|
      block |อิมินา วตฺถทาเนน เหมวณฺโณ ภวิสฺสสิฯ|
    count |๒๙|
      block |ทฺเว สมฺปตฺตี อนุโภตฺวา กุสลมูเลหิ โจทิโต|
      block |โคตมสฺส ภควโต กนิฏฺโฐ ตฺวํ ภวิสฺสสิฯ|
    count |๓๐|
      block |ราครตฺโต สุขสีโล กาเมสุ เคธมายุโต|
      block |พุทฺเธน โจทิโต สนฺโต ตทา ตฺวํ ปพฺพชิสฺสสิฯ|
    count |๓๑|
      block |ปพฺพชิตฺวาน ตฺวํ ตตฺถ กุสลมูเลน โจทิโต|
      block |สพฺพาสเว ปริญฺญาย นิพฺพายิสฺสสินาสโวฯ|
    count |๓๒|
      block |สตฺต กปฺปสหสฺสมฺหิ จตุโร เจฬนามกา|
      block |สฏฺฐิ กปฺปสหสฺสมฺหิ อุปเจลา จตุชฺชนาฯ|
    count |๓๓|
      block |ปญฺจ กปฺปสหสฺสมฺหิ เจฬาว จตุโร ชนา|
      block |สตฺตรตนสมฺปนฺนา จตุทีปมฺหิ อิสฺสราฯ|
    count |๓๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา นนฺโท เถโร อิมา คาถาโย อภาสิตฺถาติฯ|
    stand |นนฺทตฺเถรสฺสาปทานํ ตติยํฯ|
  block |๔ จูฬปนฺถกตฺเถรอปทานํ|
    count |๓๕|
      block |ปทุมุตฺตโร นาม ชิโน อาหุตีนํ ปฏิคฺคโห|
      block |คณมฺหา วูปกฏฺโฐ โส หิมวนฺเต วสี ตทาฯ|
    count |๓๖|
      block |อหมฺปิ หิมวนฺตมฺหิ วสามิ อสฺสเม ตทา|
      block |อจิราคตํ มหาวีรํ อุเปสิํ โลกนายกํฯ|
    count |๓๗|
      block |ปุปฺผจฺฉตฺตํ คเหตฺวาน อุปคจฺฉิํ นราสภํ|
      block |สมาธิํ สมาปชฺชนฺตํ อนฺตรายมกาสหํฯ|
    count |๓๘|
      block |อุโภ หตฺเถหิ ปคฺคยฺห ปุปฺผจฺฉตฺตํ อทาสหํ|
      block |ปฏิคฺคเหสิ ภควา ปทุมุตฺตโร มหามุนิฯ|
    count |๓๙|
      block |สพฺเพ เทวา อตฺตมนา หิมวนฺตํ อุเปนฺติ เต|
      block |สาธุการํ ปวตฺเตสุํ อนุโมทิสฺสติ จกฺขุมาฯ|
    count |๔๐|
      block |อิทํ วตฺวาน เต เทวา อุปคจฺฉุํ นรุตฺตมํ|
      block |อากาเส ธารยนฺตสฺส ปทุมจฺฉตฺตมุตฺตมํฯ|
    count |๔๑|
      block |สตปตฺตฉตฺตํ ปคฺคยฺห อทาสิ ตาปโส มม|
      block |ตมหํ กิตฺตยิสฺสามิ สุณาถ มม ภาสโตฯ|
    count |๔๒|
      block |ปญฺจวีสติกปฺปานิ เทวรชฺชํ กริสฺสติ|
      block |จตุตฺติํสติกฺขตฺตุญฺจ จกฺกวตฺตี ภวิสฺสติฯ|
    count |๔๓|
      block |ยํ ยํ โยนิํ สํสรติ เทวตฺตํ อถ มานุสํ|
      block |อพฺโภกาเส ปติฏฺฐนฺตํ ปทุมํ ธารยิสฺสติฯ|
    count |๔๔|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๔๕|
      block |ปกาสิเต ปาวจเน มนุสฺสตฺตํ ลภิสฺสติ|
      block |มโนมยมฺหิ กายมฺหิ อุตฺตโม โส ภวิสฺสติฯ|
    count |๔๖|
      block |ทฺเว ภาตโร ภวิสฺสนฺติ อุโภปิ ปนฺถกวฺหยา|
      block |อนุโภตฺวา อุตฺตมตฺถํ โชตยิสฺสนฺติ สาสนํฯ|
    count |๔๗|
      block |โสหํ อฏฺฐารสวสฺโส ปพฺพชิํ อนคาริยํ|
      block |วิเสสาหํ น วินฺทามิ สกฺยปุตฺตสฺส สาสเนฯ|
    count |๔๘|
      block |ทนฺธา มยฺหํ คตี อาสิ ปริภูโต ปุเร อหุํ|
      block |ภาตา จ มํ ปณาเมสิ คจฺฉ ทานิ สกํ ฆรํฯ|
    count |๔๙|
      block |โสหํ ปณามิโต สนฺโต สงฺฆารามสฺส โกฏฺฐเก|
      block |ทุมฺมโน ตตฺถ อฏฺฐาสิํ สามญฺญสฺมิํ อเปกฺขวาฯ|
    count |๕๐|
      block |ภควา ตตฺถ อาคจฺฉิ สีสํ มยฺหํ ปรามสิ|
      block |พาหาย มํ คเหตฺวาน สงฺฆารามํ ปเวสยิฯ|
    count |๕๑|
      block |อนุกมฺปาย เม สตฺถา อทาสิ ปาทปุญฺฉนิํ|
      block |เอวํ สุทฺธํ อธิฏฺเฐหิ เอกมนฺตมธิฏฺฐหํฯ|
    count |๕๒|
      block |หตฺเถหิ ตมหํ คยฺห สริํ โกกนทํ อหํ|
      block |ตตฺถ จิตฺตํ วิมุจฺจิ เม อรหตฺตํ อปาปุณิํฯ|
    count |๕๓|
      block |มโนมเยสุ กาเยสุ สพฺพตฺถ ปารมิํ คโต|
      block |สพฺพาสเว ปริญฺญาย วิหรามิ อนาสโวฯ|
    count |๕๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา จูฬปนฺถโก เถโร อิมา คาถาโย อภาสิตฺถาติฯ|
    stand |จูฬปนฺถกตฺเถรสฺสาปทานํ จตุตฺถํฯ|
  block |๕ ปิลินฺทวจฺฉตฺเถรอปทานํ|
    count |๕๕|
      block |นิพฺพุเต โลกนาถมฺหิ สุเมเธ อคฺคปุคฺคเล|
      block |ปสนฺนจิตฺโต สุมโน ถูปปูชํ อกาสหํฯ|
    count |๕๖|
      block |เย จ ขีณาสวา ตตฺถ ฉฬภิญฺญา มหิทฺธิกา|
      block |เตหํ ตตฺถ สมาเนตฺวา สงฺฆภตฺตํ อกาสหํฯ|
    count |๕๗|
      block |สุเมธสฺส ภควโต อุปฏฺฐาโก ตทา อหุ|
      block |สุเมโธ นาม นาเมน อนุโมทิตฺถ โส ตทาฯ|
    count |๕๘|
      block |เตน จิตฺตปฺปสาเทน วิมานํ อุปปชฺชหํ|
      block |ฉฬาสีติสหสฺสานิ อจฺฉราโย รมิํสุ เมฯ|
    count |๕๙|
      block |มเมว อนุวตฺตนฺติ สพฺพกาเมหิ ตา สทา|
      block |อญฺเญ เทเว อภิโภมิ ปุญฺญกมฺมสฺสิทํ ผลํฯ|
    count |๖๐|
      block |ปญฺจวีสติกปฺปมฺหิ วรุโณ นาม ขตฺติโย|
      block |วิสุทฺธโภชโน อาสิํ จกฺกวตฺตี อหํ ตทาฯ|
    count |๖๑|
      block |น เต พีชํ ปวปนฺติ นปิ นียนฺติ นงฺคลา|
      block |อกฏฺฐปากิมํ สาลิํ ปริภุญฺชนฺติ มานุสาฯ|
    count |๖๒|
      block |ตตฺถ รชฺชํ กริตฺวาน เทวตฺตํ ปุน คจฺฉหํ|
      block |ตทาปิ เอทิสา มยฺหํ นิพฺพตฺตา โภคสมฺปทาฯ|
    count |๖๓|
      block |น มํ มิตฺตา อมิตฺตา วา หิํสนฺติ สพฺพปาณิโน|
      block |สพฺเพสมฺปิ ปิโย โหมิ ปุญฺญกมฺมสฺสิทํ ผลํฯ|
    count |๖๔|
      block |ติํสกปฺปสหสฺสมฺหิ ยํ ทานมททิํ ตทา|
      block |ทุคฺคติํ นาภิชานามิ คนฺธาเลปสฺสิทํ ผลํฯ|
    count |๖๕|
      block |อิมสฺมิํ ภทฺทเก กปฺเป เอโก อาสิํ ชนาธิโป|
      block |มหานุภาโว ราชาหํ จกฺกวตฺตี มหพฺพโลฯ|
    count |๖๖|
      block |โสหํ ปญฺจสุ สีเลสุ ฐเปตฺวา ชนตํ พหุํ|
      block |ปาเปตฺวา สุคติํเยว เทวตานํ ปิโย อหุํฯ|
    count |๖๗|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ปิลินฺทวจฺโฉ เถโร อิมา คาถาโย อภาสิตฺถาติฯ|
    stand |ปิลินฺทวจฺฉตฺเถรสฺสาปทานํ ปญฺจมํฯ|
  block |๖ ราหุลตฺเถรอปทานํ|
    count |๖๘|
      block |ปทุมุตฺตรสฺส ภควโต โลกเชฏฺฐสฺส ตาทิโน|
      block |สตฺตภูมมฺหิ ปาสาเท อาทาสํ สนฺถริํ อหํฯ|
    count |๖๙|
      block |ขีณาสวสหสฺเสหิ ปริกิณฺโณ มหามุนิ|
      block |อุปาคมิ คนฺธกุฏิํ ทฺวิปทินฺโท นราสโภฯ|
    count |๗๐|
      block |วิโรเจนฺโต คนฺธกุฏิํ เทวเทโว นราสโภ|
      block |ภิกฺขุสงฺเฆ ฐิโต สตฺถา อิมา คาถา อภาสถฯ|
    count |๗๑|
      block |เยนายํ โชติตา เสยฺยา อาทาโสว สุสนฺถโต|
      block |ตมหํ กิตฺตยิสฺสามิ สุณาถ มม ภาสโตฯ|
    count |๗๒|
      block |โสณฺณมยา รูปิมยา อโถ เวฬุริยามยา|
      block |นิพฺพตฺติสฺสนฺติ ปาสาทา เย เกจิ มนโส ปิยาฯ|
    count |๗๓|
      block |จตุสฏฺฐิกฺขตฺตุํ เทวินฺโท เทวรชฺชํ กริสฺสติ|
      block |สหสฺสกฺขตฺตุํ จกฺกวตฺตี ภวิสฺสติ อนนฺตราฯ|
    count |๗๔|
      block |เอกวีสติกปฺปมฺหิ วิมโล นาม ขตฺติโย|
      block |จาตุรนฺโต วิชิตาวี จกฺกวตฺตี ภวิสฺสติฯ|
    count |๗๕|
      block |นครํ เรณุวตี นาม อิฏฺฐกาหิ สุมาปิตํ|
      block |อายามโต ตีณิ สตํ จตุรสฺสสมายุตํฯ|
    count |๗๖|
      block |สุทสฺสโน นาม ปาสาโท วิสฺสกมฺเมน มาปิโต|
      block |กูฏาคารวรูเปโต สตฺตรตนภูสิโตฯ|
    count |๗๗|
      block |ทสสทฺทาวิวิตฺตํ ตํ วิชฺชาธรสมากุลํ|
      block |สุทสฺสนํว นครํ เทวตานํ ภวิสฺสติฯ|
    count |๗๘|
      block |ปภา นิคฺคจฺฉเต ตสฺส อุคฺคจฺฉนฺเตว สูริเย|
      block |วิโรเจสฺสติ ตํ นิจฺจํ สมนฺตา อฏฺฐโยชนํฯ|
    count |๗๙|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๘๐|
      block |ตุสิตา โส จวิตฺวาน สุกฺกมูเลน โจทิโต|
      block |โคตมสฺส ภควโต อตฺรโช โส ภวิสฺสติฯ|
    count |๘๑|
      block |สเจ วเสยฺย อคารํ จกฺกวตฺตี ภเวยฺย โส|
      block |อฏฺฐานเมตํ ยํ ตาที อคาเร รติมชฺฌคาฯ|
    count |๘๒|
      block |นิกฺขมิตฺวา อคารมฺหา ปพฺพชิสฺสติ สุพฺพโต|
      block |ราหุโล นาม นาเมน อรหา โส ภวิสฺสติฯ|
    count |๘๓|
      block |กิกีว อณฺฑํ รกฺเขยฺย จามรี วิย วาลธิํ|
      block |นิปโก สีลสมฺปนฺโน มมํ รกฺขิ มหามุนิ ฯ|
    count |๘๔|
      block |ตสฺสาหํ ธมฺมมญฺญาย วิหาสิํ สาสเน รโต|
      block |สพฺพาสเว ปริญฺญาย วิหรามิ อนาสโวฯ|
    count |๘๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ราหุโล เถโร อิมา คาถาโย อภาสิตฺถาติฯ|
    stand |ราหุลตฺเถรสฺสาปทานํ ฉฏฺฐํฯ|
  block |๗ อุปเสนวงฺคนฺตปุตฺตตฺเถรอปทานํ|
    count |๘๖|
      block |ปทุมุตฺตรํ ภควนฺตํ โลกเชฏฺฐํ นราสภํ|
      block |ปพฺภารมฺหิ นิสีทนฺตํ อุปคจฺฉิํ นรุตฺตมํฯ|
    count |๘๗|
      block |กณิการปุปฺผํ ทิสฺวา วณฺเฏ เฉตฺวานหํ ตทา|
      block |อลงฺกริตฺวา ฉตฺตมฺหิ พุทฺธสฺส อภิโรปยิํฯ|
    count |๘๘|
      block |ปิณฺฑปาตญฺจ ปาทาสิํ ปรมนฺนํ สุโภชนํ|
      block |พุทฺเธน นวเม ตตฺถ สมเณ อฏฺฐ โภชยิํฯ|
    count |๘๙|
      block |อนุโมทิ มหาวีโร สยมฺภู อคฺคปุคฺคโล|
      block |อิมินา ฉตฺตทาเนน ปรมนฺนปเวจฺฉนาฯ|
    count |๙๐|
      block |เตน จิตฺตปฺปสาเทน สมฺปตฺติมนุโภสฺสสิ|
      block |ฉตฺติํสกฺขตฺตุํ เทวินฺโท เทวรชฺชํ กริสฺสติฯ|
    count |๙๑|
      block |เอกวีสติกฺขตฺตุญฺจ จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๙๒|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติ ฯ|
    count |๙๓|
      block |สาสเน ทิพฺพมานมฺหิ มนุสฺสตฺตํ คมิสฺสติ|
      block |ตสฺส ธมฺเมสุ ทายาโท โอรโส ธมฺมนิมฺมิโตฯ|
    count |๙๔|
      block |อุปเสโนติ นาเมน เหสฺสติ สตฺถุ สาวโก|
      block |สมนฺตปาสาทิกตฺตา อคฺคฏฺฐาเน ฐเปสฺสติ|
    block |ฯ|
    count |๙๕|
      block |จริมํ วตฺตเต มยฺหํ ภวา สพฺเพ สมูหตา|
      block |ธาเรมิ อนฺติมํ เทหํ เชตฺวา มารํ สวาหนํ ฯ|
    count |๙๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปเสโน วงฺคนฺตปุตฺโต เถโร อิมา คาถาโย อภาสิตฺถาติฯ|
    stand |อุปเสนวงฺคนฺตปุตฺตตฺเถรสฺสาปทานํ สตฺตมํฯ|
    stand |ตติยภาณวารํฯ|
  block |๘ รฏฺฐปาลตฺเถรอปทานํ|
    count |๙๗|
      block |ปทุมุตฺตรสฺส ภควโต โลกเชฏฺฐสฺส ตาทิโน|
      block |วรนาโค มยา ทินฺโน อีสาทนฺโต อุรูฬฺหวาฯ|
    count |๙๘|
      block |เสตจฺฉตฺโต ปโสภิโต สกปฺปโน สหตฺถิโป|
      block |อคฺฆาเปตฺวาน ตํ สพฺพํ สงฺฆารามํ อการยิํฯ|
    count |๙๙|
      block |จตุปญฺญาสสหสฺสานิ ปาสาเท การยิํ อหํ|
      block |มโหฆทานํ กริตฺวาน นิยฺยาเทสิํ มเหสิโนฯ|
    count |๑๐๐|
      block |อนุโมทิ มหาวีโร สยมฺภู อคฺคปุคฺคโล|
      block |สพฺเพ ชเน หาสยนฺโต เทเสสิ อมตํ ปทํฯ|
    count |๑๐๑|
      block |ตํ เม พุทฺโธ วิยากาสิ ชลชุตฺตรนามโก|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๑๐๒|
      block |จตุปญฺญาสสหสฺสานิ ปาสาเท การยี อยํ|
      block |กถยิสฺสามิ วิปากํ สุโณถ มม ภาสโตฯ|
    count |๑๐๓|
      block |อฏฺฐารสสหสฺสานิ กูฏาคารา ภวิสฺสเร|
      block |พฺยมฺหุตฺตมมฺหิ นิพฺพตฺตา สพฺพโสณฺณมยา จ เตฯ|
    count |๑๐๔|
      block |ปญฺญาสกฺขตฺตุํ เทวินฺโท เทวรชฺชํ กริสฺสติ|
      block |อฏฺฐปญฺญาสกฺขตฺตุญฺจ จกฺกวตฺตี ภวิสฺสติฯ|
    count |๑๐๕|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๐๖|
      block |เทวโลกา จวิตฺวาน สุกฺกมูเลน โจทิโต|
      block |อฑฺเฒ กุเล มหาโภเค นิพฺพตฺติสฺสติ ตาวเทฯ|
    count |๑๐๗|
      block |โส ปจฺฉา ปพฺพชิตฺวาน สุกฺกมูเลน โจทิโต|
      block |รฏฺฐปาโลติ นาเมน เหสฺสติ สตฺถุ สาวโกฯ|
    count |๑๐๘|
      block |ปธานปหิตตฺโต โส อุปสนฺโต นิรูปธิ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๑๐๙|
      block |อุฏฺฐาย อภินิกฺขมฺม ชหิตา โภคสมฺปทา|
      block |เขฬปิณฺเฑว โภคมฺหิ เปมํ มยฺหํ น วิชฺชติฯ|
    count |๑๑๐|
      block |วีริยํ เม ธุรโธรยฺหํ โยคกฺเขมาธิวาหนํ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๑๑๑|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา รฏฺฐปาโล เถโร อิมา คาถาโย อภาสิตฺถาติฯ|
    stand |รฏฺฐปาลตฺเถรสฺสาปทานํ อฏฺฐมํฯ|
  block |๙ โสปากตฺเถรอปทานํ|
    count |๑๑๒|
      block |ปพฺภารํ โสธยนฺตสฺส วิปิเน ปพฺพตุตฺตเม|
      block |สิทฺธตฺโถ นาม ภควา อาคจฺฉิ มม สนฺติกํฯ|
    count |๑๑๓|
      block |พุทฺธํ อุปคตํ ทิสฺวา โลกเชฏฺฐสฺส ตาทิโน|
      block |สนฺถรํ สนฺถริตฺวาน ปุปฺผาสนมทาสหํฯ|
    count |๑๑๔|
      block |ปุปฺผาสเน นิสีทิตฺวา สิทฺธตฺโถ โลกนายโก|
      block |มมญฺจ คติมญฺญาย อนิจฺจตมุทาหริฯ|
    count |๑๑๕|
      block |อนิจฺจา วต สงฺขารา อุปฺปาทวยธมฺมิโน|
      block |อุปฺปชฺชิตฺวา นิรุชฺฌนฺติ เตสํ วูปสโม สุโขฯ|
    count |๑๑๖|
      block |อิทํ วตฺวาน สพฺพญฺญู โลกเชฏฺโฐ นราสโภ|
      block |นภํ อพฺภุคฺคมิ วีโร หํสราชาว อมฺพเรฯ|
    count |๑๑๗|
      block |สกํ ทิฏฺฐิํ ชหิตฺวาน ภาวยานิจฺจสญฺญหํ|
      block |เอกาหํ ภาวยิตฺวาน ตตฺถ กาลํ กโต อหํฯ|
    count |๑๑๘|
      block |ทฺเว สมฺปตฺตี อนุโภตฺวา สุกฺกมูเลน โจทิโต|
      block |ปจฺฉิเม ภเว สมฺปตฺเต สปากโยนุปาคมิํฯ|
    count |๑๑๙|
      block |อคารา อภินิกฺขมฺม ปพฺพชิํ อนคาริยํ|
      block |ชาติยา สตฺตวสฺโสหํ อรหตฺตมปาปุณิํฯ|
    count |๑๒๐|
      block |อารทฺธวีริโย ปหิตตฺโต สีเลสุ สุสมาหิโต|
      block |โตเสตฺวาน มหานาคํ อลตฺถํ อุปสมฺปทํฯ|
    count |๑๒๑|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปุปฺผทานสฺสิทํ ผลํฯ|
    count |๑๒๒|
      block |จตุนฺนวุติโต กปฺเป ยํ สญฺญํ ภาวยิํ ตทา|
      block |ตํ สญฺญํ ภาวยนฺตสฺส ปตฺโต เม อาสวกฺขโยฯ|
    count |๑๒๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา โสปาโก เถโร อิมา คาถาโย อภาสิตฺถาติฯ|
    stand |โสปากตฺเถรสฺสาปทานํ นวมํฯ|
  block |๑๐ สุมงฺคลตฺเถรอปทานํ|
    count |๑๒๔|
      block |อาหุติํ ยิฏฺฐุกาโมหํ ปฏิยาเทตฺวาน โภชนํ|
      block |พฺราหฺมเณ ปฏิมาเนนฺโต วิสาเล มาฬเก ฐิโตฯ|
    count |๑๒๕|
      block |อถทฺทสาสิํ สมฺพุทฺธํ ปิยทสฺสิํ มหายสํ|
      block |สพฺพโลกวิเนตารํ สยมฺภุํ อคฺคปุคฺคลํฯ|
    count |๑๒๖|
      block |ภควนฺตํ ชุติมนฺตํ สาวเกหิ ปุรกฺขตํ|
      block |อาทิจฺจมิว โรจนฺตํ รถิยํ ปฏิปนฺนกํฯ|
    count |๑๒๗|
      block |อญฺชลิํ ปคฺคเหตฺวาน สกํ จิตฺตํ ปสาทยิํ|
      block |มนสาว นิมนฺเตสิํ อาคจฺฉตุ มหามุนิฯ|
    count |๑๒๘|
      block |มม สงฺกปฺปมญฺญาย สตฺถา โลเก อนุตฺตโร|
      block |ขีณาสวสหสฺเสหิ มม ทฺวารํ อุปาคมิฯ|
    count |๑๒๙|
      block |นโม เต ปุริสาชญฺญ นโม เต ปุริสุตฺตม|
      block |ปาสาทํ อภิรูหิตฺวา สีหาสเน นิสีทตํ ฯ|
    count |๑๓๐|
      block |ทนฺโต ทนฺตปริวาโร ติณฺโณ ตารยตํ วโร|
      block |ปาสาทํ อภิรูหิตฺวา นิสีทิ ปวราสเนฯ|
    count |๑๓๑|
      block |ยํ เม อตฺถิ สเก เคเห อามิสํ ปจฺจุปฏฺฐิตํ|
      block |ตาหํ พุทฺธสฺส ปาทาสิํ ปสนฺโน เสหิ ปาณิภิฯ|
    count |๑๓๒|
      block |ปสนฺนจิตฺโต สุมโน เวทชาโต กตญฺชลี|
      block |พุทฺธเสฏฺฐํ นมสฺสามิ อโห พุทฺธสฺสุฬารตาฯ|
    count |๑๓๓|
      block |อฏฺฐนฺนํ ปยิรูปาสตํ ภุญฺชํ ขีณาสวา พหู|
      block |ตุยฺเหเวโส อานุภาโว สรณํ ตํ อุเปมหํฯ|
    count |๑๓๔|
      block |ปิยทสฺสี จ ภควา โลกเชฏฺโฐ นราสโภ|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๑๓๕|
      block |โย โส สงฺฆํ อโภเชสิ อุชุภูตํ สมาหิตํ|
      block |ตถาคตญฺจ สมฺพุทฺธํ สุณาถ มม ภาสโตฯ|
    count |๑๓๖|
      block |สตฺตวีสติกฺขตฺตุํ โส เทวรชฺชํ กริสฺสติ|
      block |สกกมฺมาภิรทฺโธ โส เทวโลเก รมิสฺสติฯ|
    count |๑๓๗|
      block |ทส อฏฺฐ จกฺขตฺตุํ โส จกฺกวตฺตี ภวิสฺสติ|
      block |ปถพฺยา รชฺชํ ปญฺจสตํ วสุธํ อาวสิสฺสติฯ|
    count |๑๓๘|
      block |อรญฺญวนโมคฺคยฺห กานนํ พฺยคฺฆเสวิตํ|
      block |ปธานํ ปทหิตฺวาน กิเลสา ฌาปิตา มยาฯ|
    count |๑๓๙|
      block |อฏฺฐารเส กปฺปสเต ยํ ทานมททิํ ตทา|
      block |ทุคฺคติํ นาภิชานามิ ภตฺตทานสฺสิทํ ผลํฯ|
    count |๑๔๐|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |สีหาสนี เอกถมฺภี นนฺโท จ จูฬปนฺถโก|
      block |ปิลินฺทราหุโล เจว วงฺคนฺโต รฏฺฐปาลโกฯ|
      block |โสปาโก มงฺคโล เจว ทเสว ทุติเย วคฺเค|
      block |สตญฺจ อฏฺฐติํส จ คาถา เจตฺถ ปกาสิตาฯ|
    block |อิตฺถํ สุทํ อายสฺมา สุมงฺคโล เถโร อิมา คาถาโย อภาสิตฺถาติฯ|
    stand |สุมงฺคลตฺเถรสฺสาปทานํ ทสมํฯ|
    block |ตสฺสุทฺทานํ|
    stand |สีหาสนิยวคฺโค ทุติโยฯ|
