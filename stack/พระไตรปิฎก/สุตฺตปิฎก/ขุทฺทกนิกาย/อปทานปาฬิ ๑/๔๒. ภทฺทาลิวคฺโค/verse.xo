block |๔๒ ภทฺทาลิวคฺโค|
  block |๑ ภทฺทาลิตฺเถรอปทานํ|
    count |๑|
      block |สุเมโธ นาม สมฺพุทฺโธ อคฺโค การุณิโก มุนิ|
      block |วิเวกกาโม โลกคฺโค หิมวนฺตมุปาคมิฯ|
    count |๒|
      block |อชฺโฌคาเหตฺวา หิมวํ สุเมโธ โลกนายโก|
      block |ปลฺลงฺกํ อาภุชิตฺวาน นิสีทิ ปุริสุตฺตโมฯ|
    count |๓|
      block |สมาธิํ โส สมาปนฺโน สุเมโธ โลกนายโก|
      block |สตฺตรตฺตินฺทิวํ พุทฺโธ นิสีทิ ปุริสุตฺตโมฯ|
    count |๔|
      block |ขาริภารํ คเหตฺวาน วนมชฺโฌคหิํ อหํ|
      block |ตตฺถทฺทสาสิํ สมฺพุทฺธํ โอฆติณฺณมนาสวํฯ|
    count |๕|
      block |สมฺมชฺชนิํ คเหตฺวาน สมฺมชฺชิตฺวาน อสฺสมํ|
      block |จตุทณฺเฑ ฐเปตฺวาน อกาสิํ มณฺฑปํ ตทาฯ|
    count |๖|
      block |สาลปุปฺผํ อาหริตฺวา มณฺฑปํ ฉาทยิํ อหํ|
      block |ปสนฺนจิตฺโต สุมโน อภิวนฺทิํ ตถาคตํฯ|
    count |๗|
      block |ยํ วทนฺติ สุเมโธติ ภูริปญฺญํ สุเมธสํ|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๘|
      block |พุทฺธสฺส คิรมญฺญาย สพฺเพ เทวา สมาคมุํ|
      block |อสํสยํ พุทฺธเสฏฺโฐ ธมฺมํ เทเสติ จกฺขุมาฯ|
    count |๙|
      block |สุเมโธ นาม สมฺพุทฺโธ อาหุตีนํ ปฏิคฺคโห|
      block |เทวสงฺเฆ นิสีทิตฺวา อิมา คาถา อภาสถฯ|
    count |๑๐|
      block |โย เม สตฺตาหํ มณฺฑปํ ธารยี สาลฉาทิตํ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๑|
      block |เทวภูโต มนุสฺโส วา เหมวณฺโณ ภวิสฺสติ|
      block |ปหูตโภโค หุตฺวาน กามโภคี ภวิสฺสติฯ|
    count |๑๒|
      block |สฏฺฐิ นาคสหสฺสานิ สพฺพาลงฺการภูสิตา|
      block |สุวณฺณกจฺฉา มาตงฺคา เหมกปฺปนวาสสาฯ|
    count |๑๓|
      block |อารูฬฺหา คามณีเยหิ โตมรงฺกุสปาณิภิ|
      block |สายํ ปาโต อุปฏฺฐานํ อาคมิสฺสนฺติมํ นรํ|
      block |เตหิ นาเคหิ ปริวุโต รมิสฺสติ อยํ นโรฯ|
    count |๑๔|
      block |สฏฺฐิ อสฺสสหสฺสานิ สพฺพาลงฺการภูสิตา|
      block |อาชานียาว ชาติยา สินฺธวา สีฆวาหิโนฯ|
    count |๑๕|
      block |อารูฬฺหา คามณีเยหิ อิลฺลิยาจาปธาริภิ|
      block |ปริวาเรสฺสนฺติมํ นิจฺจํ พุทฺธปูชายิทํ ผลํฯ|
    count |๑๖|
      block |สฏฺฐิ รถสหสฺสานิ สพฺพาลงฺการภูสิตา|
      block |ทีปา อโถปิ เวยคฺฆา สนฺนทฺธา อุสฺสิตทฺธชาฯ|
    count |๑๗|
      block |อารูฬฺหา คามณีเยหิ จาปหตฺเถหิ วมฺมิภิ|
      block |ปริวาเรสฺสนฺติมํ นิจฺจํ พุทฺธปูชายิทํ ผลํฯ|
    count |๑๘|
      block |สฏฺฐิ คามสหสฺสานิ ปริปุณฺณานิ สพฺพโส|
      block |ปหูตธนธญฺญานิ สุสมิทฺธานิ สพฺพโส|
      block |สทา ปาตุภวิสฺสนฺติ พุทฺธปูชายิทํ ผลํฯ|
    count |๑๙|
      block |หตฺถี อสฺสา รถา ปตฺตี เสนา จ จตุรงฺคินี|
      block |ปริวาเรสฺสนฺติมํ นิจฺจํ พุทฺธปูชายิทํ ผลํฯ|
    count |๒๐|
      block |อฏฺฐารเส กปฺปสเต เทวโลเก รมิสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๒๑|
      block |สตานํ ตีณิกฺขตฺตุญฺจ เทวรชฺชํ กริสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๒๒|
      block |ติํสกปฺปสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๓|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย วิหริสฺสตินาสโวฯ|
    count |๒๔|
      block |ติํสกปฺปสหสฺสมฺหิ อทฺทสํ โลกนายกํ|
      block |เอตฺถนฺตรมุปาทาย คเวสิํ อมตํ ปทํฯ|
    count |๒๕|
      block |ลาภา มยฺหํ สุลทฺธํ เม ยมหญฺญาสิ สาสนํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๖|
      block |นโม เต ปุริสาชญฺญ นโม เต ปุริสุตฺตม|
      block |ตว ญาณํ ปกิตฺเตตฺวา ปตฺโตมฺหิ อจลํ ปทํฯ|
    count |๒๗|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺพตฺถ สุขิโต โหมิ ผลํ เม ญาณกิตฺตเนฯ|
    count |๒๘|
      block |อิทํ ปจฺฉิมกํ มยฺหํ จริโม วตฺตเต ภโว|
      block |นาโคว พนฺธนํ เฉตฺวา วิหรามิ อนาสโวฯ|
    count |๒๙|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๓๐|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๓๑|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ภทฺทาลิตฺเถโร อิมา คาถาโย อภาสิตฺถาติฯ|
    stand |ภทฺทาลิตฺเถรสฺสาปทานํ ปฐมํฯ|
  block |๒ เอกฉตฺติยตฺเถรอปทานํ|
    count |๓๒|
      block |จนฺทภาคานทีตีเร อสฺสโม สุกโต มม|
      block |สุสุทฺธปุลินากิณฺโณ ปนฺนสาลา สุมาปิตาฯ|
    count |๓๓|
      block |อุตฺตานกูลา นทิกา สุปติตฺถา มโนรมา|
      block |มจฺฉกจฺฉปสมฺปนฺนา สุสุมารนิเสวิตาฯ|
    count |๓๔|
      block |อจฺฉา ทีปี จ มยูรา กรวีกา จ สาฬิกา|
      block |กูชนฺติ สพฺพทา เอเต โสภยนฺตา มมสฺสมํฯ|
    count |๓๕|
      block |โกกิลา มญฺชุภาณี จ หํสา จ มธุรสฺสรา|
      block |อภิกูชนฺติ เต ตตฺถ โสภยนฺตา มมสฺสมํฯ|
    count |๓๖|
      block |สีหา พฺยคฺฆา วราหา จ อจฺฉ โกกตรจฺฉกา|
      block |คิริทุคฺคมฺหิ นาเทนฺติ โสภยนฺตา มมสฺสมํฯ|
    count |๓๗|
      block |เอณีมิคา จ สรภา เภรณฺฑา สูกรา พหู|
      block |คิริทุคฺคมฺหิ นาเทนฺติ โสภยนฺตา มมสฺสมํฯ|
    count |๓๘|
      block |อุทฺทาลกา จมฺปกา จ ปาฏลี สินฺทุวารกา|
      block |อติมุตฺตา อโสกา จ โสภยนฺติ มมสฺสมํ ฯ|
    count |๓๙|
      block |องฺโกลา ยูถิกา เจว สตฺตลี พิมฺพิชาลิกา|
      block |กณิการา จ ปุปฺผนฺติ โสภยนฺตา มมสฺสมํ ฯ|
    count |๔๐|
      block |นาคา สาลา จ สฬลา ปุณฺฑรีเกตฺถ ปุปฺผิตา|
      block |ทิพฺพคนฺธํ สมฺปวนฺตา โสภยนฺติ มมสฺสมํฯ|
    count |๔๑|
      block |อชฺชุนา อสนา เจตฺถ มหานามา จ ปุปฺผิตา|
      block |สาลา จ กงฺคุปุปฺผา จ โสภยนฺติ มมสฺสมํฯ|
    count |๔๒|
      block |อมฺพา ชมฺพู จ ติลกา นิมฺพา จ สาลกลฺยาณี|
      block |ทิพฺพคนฺธํ สมฺปวนฺตา โสภยนฺติ มมสฺสมํฯ|
    count |๔๓|
      block |อโสกา จ กปิฏฺฐา จ คิริมาเลตฺถ ปุปฺผิตา|
      block |ทิพฺพคนฺธํ สมฺปวนฺตา โสภยนฺติ มมสฺสมํฯ|
    count |๔๔|
      block |กทมฺพา กทลี เจว อิสิมุคฺคา จ โรปิตา|
      block |ธุวํ ผลานิ ธาเรนฺติ โสภยนฺตา มมสฺสมํฯ|
    count |๔๕|
      block |หรีตกา อามลกา อมฺพชมฺพุวิภีตกา|
      block |โกลา ภลฺลาตกา พิลฺลา ผลิโน มม อสฺสเมฯ|
    count |๔๖|
      block |อวิทูเร โปกฺขรณี สุปติตฺถา มโนรมา|
      block |มนฺทาลเกหิ สญฺฉนฺนา ปทุมุปฺปลเกหิ จฯ|
    count |๔๗|
      block |คพฺภํ คณฺหนฺติ ปทุมา อญฺเญ ปุปฺผนฺติ เกสรี|
      block |โอปตฺตกณฺณิกา เจว ปุปฺผนฺติ มม อสฺสเมฯ|
    count |๔๘|
      block |ปาฐีนา ปาวุสา มจฺฉา พลชา มุญฺชโรหิตา|
      block |อจฺโฉทกมฺหิ วิจรํ โสภยนฺติ มมสฺสมํฯ|
    count |๔๙|
      block |นยิตา อมฺพคนฺธี จ อนุกูเล จ เกตกา|
      block |ทิพฺพคนฺธํ สมฺปวนฺตา โสภยนฺติ มมสฺสมํฯ|
    count |๕๐|
      block |มธุ ภิสมฺหา สวติ ขีรสปฺปิ มุฬาลิภิ|
      block |ทิพฺพคนฺธํ สมฺปวนฺตา โสภยนฺติ มมสฺสมํฯ|
    count |๕๑|
      block |ปุลินา โสภนา ตตฺถ อากิณฺณา ชลเสวิตา|
      block |โอปุปฺผา ปุปฺผิตา เสนฺติ โสภยนฺตา มมสฺสมํฯ|
    count |๕๒|
      block |ชฏาภาเรน ภริตา อชินุตฺตรวาสนา|
      block |วากจีรธรา สพฺเพ โสภยนฺติ มมสฺสมํฯ|
    count |๕๓|
      block |ยุคมตฺตมเปกฺขนฺตา นิปกา สนฺตวุตฺติโน|
      block |กามโภเค อนเปกฺขา วสนฺติ มม อสฺสเมฯ|
    count |๕๔|
      block |ปรูฬฺหกจฺฉนขโลมา ปงฺกทนฺตา รชสฺสิรา|
      block |รโชชลฺลธรา สพฺเพ วสนฺติ มม อสฺสเมฯ|
    count |๕๕|
      block |อภิญฺญาปารมิปฺปตฺตา อนฺตลิกฺขจรา จ เต|
      block |อุคฺคจฺฉนฺตา นภํ เอเต โสภยนฺติ มมสฺสมํฯ|
    count |๕๖|
      block |เตหิ สิสฺเสหิ ปริวุโต วสามิ วิปิเน ตทา|
      block |รตฺตินฺทิวํ น ชานามิ สทา ฌานสมปฺปิโตฯ|
    count |๕๗|
      block |ภควา ตมฺหิ สมเย อตฺถทสฺสี มหามุนิ|
      block |ตมนฺธการํ นาเสนฺโต อุปฺปชฺชิ โลกนายโกฯ|
    count |๕๘|
      block |อถ อญฺญตโร สิสฺโส อาคจฺฉิ มม สนฺติกํ|
      block |มนฺเต อชฺเฌตุกาโม โส ฉฬงฺคํ นาม ลกฺขณํฯ|
    count |๕๙|
      block |พุทฺโธ โลเก สมุปฺปนฺโน อตฺถทสฺสี มหามุนิ|
      block |จตุสจฺจํ ปกาเสนฺโต เทเสติ อมตํ ปทํฯ|
    count |๖๐|
      block |ตุฏฺฐหฏฺโฐ ปมุทิโต ธมฺมนฺตรคตาสโย|
      block |อสฺสมา อภินิกฺขมฺม อิทํ วจนมพฺรวิํฯ|
    count |๖๑|
      block |พุทฺโธ โลเก สมุปฺปนฺโน ทฺวตฺติํสวรลกฺขโณ|
      block |เอถ สพฺเพ คมิสฺสาม สมฺมาสมฺพุทฺธสนฺติกํฯ|
    count |๖๒|
      block |โอวาทปฏิกรา เต สธมฺเม ปารมิํ คตา|
      block |สาธูติ สมฺปฏิจฺฉิํสุ อุตฺตมตฺถคเวสกาฯ|
    count |๖๓|
      block |ชฏาภารภริตา เต อชินุตฺตรวาสนา|
      block |อุตฺตมตฺถํ คเวสนฺตา นิกฺขมิํสุ วนา ตทาฯ|
    count |๖๔|
      block |ภควา ตมฺหิ สมเย อตฺถทสฺสี มหายโส|
      block |จตุสจฺจํ ปกาเสนฺโต เทเสติ อมตํ ปทํฯ|
    count |๖๕|
      block |เสตจฺฉตฺตํ คเหตฺวาน พุทฺธเสฏฺฐสฺส ธารยิํ|
      block |เอกาหํ ธารยิตฺวาน พุทฺธเสฏฺฐํ อวนฺทหํฯ|
    count |๖๖|
      block |อตฺถทสฺสี ตุ ภควา โลกเชฏฺโฐ นราสโภ|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๖๗|
      block |โย เม ฉตฺตํ อธาเรสิ ปสนฺโน เสหิ ปาณิภิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๖๘|
      block |อิมสฺส ชายมานสฺส เทวตฺเต อถ มานุเส|
      block |ธาเรสฺสติ สทา ฉตฺตํ ฉตฺตทานสฺสิทํ ผลํฯ|
    count |๖๙|
      block |สตฺตสตฺตติกปฺปานิ เทวโลเก รมิสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๗๐|
      block |สตฺตสตฺตติกฺขตฺตุญฺจ เทวรชฺชํ กริสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๗๑|
      block |อฏฺฐารเส กปฺปสเต โคตโม สกฺยปุงฺคโว|
      block |ตมนฺธการํ นาเสนฺโต อุปฺปชฺชิสฺสติ จกฺขุมาฯ|
    count |๗๒|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย วิหริสฺสตินาสโวฯ|
    count |๗๓|
      block |ยโต อหํ กมฺมมกํ ฉตฺตํ พุทฺธสฺส ธารยํ|
      block |เอตฺถนฺตเร น ชานามิ เสตจฺฉตฺตํ อธาริตํฯ|
    count |๗๔|
      block |อิทํ ปจฺฉิมกํ มยฺหํ จริโม วตฺตเต ภโว|
      block |ฉตฺตธารณมชฺชาปิ วตฺตเต นิจฺจกาลิกํฯ|
    count |๗๕|
      block |อโห เม สุกตํ กมฺมํ อตฺถทสฺสิสฺส ตาทิโน|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๗๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา เอกฉตฺติโย เถโร อิมา คาถาโย อภาสิตฺถาติ|
    stand |เอกฉตฺติยตฺเถรสฺสาปทานํ ทุติยํฯ|
  block |๓ ติณสูลกฉาทนิยตฺเถรอปทานํ|
    count |๗๙|
      block |ชาติํ ชรญฺจ มรณํ ปจฺจเวกฺขิํ อหํ ตทา|
      block |เอกโก อภินิกฺขมฺม ปพฺพชิํ อนคาริยํฯ|
    count |๘๐|
      block |จรมาโนนุปุพฺเพน คงฺคาตีรํ อุปาคมิํ|
      block |ตตฺถทฺทสาสิํ ปถวิํ คงฺคาตีเร สมุนฺนตํฯ|
    count |๘๑|
      block |อสฺสมํ ตตฺถ มาเปตฺวา วสามิ อสฺสเม อหํ|
      block |สุกโต จงฺกโม มยฺหํ นานาทิชคณายุโตฯ|
    count |๘๒|
      block |มมุเปนฺติ จ วิสฺสตฺถา กูชนฺติ จ มโนหรํ|
      block |รมมาโน สห เตหิ วสามิ อสฺสเม อหํฯ|
    count |๘๓|
      block |มม อสฺสมสามนฺตา มิคราชา จตุกฺกโม|
      block |อาสยา อภินิกฺขมฺม คชฺชิ โส อสนี วิยฯ|
    count |๘๔|
      block |นทิเต มิคราเช จ หาโส เม อุทปชฺชถ|
      block |มิคราชํ คเวสนฺโต อทฺทสํ โลกนายกํฯ|
    count |๘๕|
      block |ทิสฺวานาหํ เทวเทวํ ติสฺสํ โลกคฺคนายกํ|
      block |หฏฺโฐ หฏฺเฐน จิตฺเตน ปูชยิํ นาคเกสรํฯ|
    count |๘๖|
      block |อุคฺคจฺฉนฺตํว สูริยํ สาลราชํว ปุปฺผิตํ|
      block |โอสธิํว วิโรจนฺตํ สนฺถวิํ โลกนายกํฯ|
    count |๘๗|
      block |ตว ญาเณน สพฺพญฺญุ โมเจสิมํ สเทวกํ|
      block |ตวํ อาราธยิตฺวาน ชาติยา ปริมุจฺจเรฯ|
    count |๘๘|
      block |อทสฺสเนน สพฺพญฺญุ พุทฺธานํ สพฺพทสฺสินํ|
      block |ปตนฺติวีจินิรยํ ราคโทเสหิ โอผุฏา ฯ|
    count |๘๙|
      block |ตว ทสฺสนมาคมฺม สพฺพญฺญุ โลกนายก|
      block |ปมุจฺจนฺติ ภวา สพฺพา ผุสนฺติ อมตํ ปทํฯ|
    count |๙๐|
      block |ยทา พุทฺธา จกฺขุมนฺโต อุปฺปชฺชนฺติ ปภงฺกรา|
      block |กิเลเส ฌาปยิตฺวาน อาโลกํ ทสฺสยนฺติ เตฯ|
    count |๙๑|
      block |กิตฺตยิตฺวาน สมฺพุทฺธํ ติสฺสํ โลกคฺคนายกํ|
      block |หฏฺโฐ หฏฺเฐน จิตฺเตน ติณสูลํ อปูชยิํฯ|
    count |๙๒|
      block |มม สงฺกปฺปมญฺญาย ติสฺโส โลกคฺคนายโก|
      block |สกาสเน นิสีทิตฺวา อิมา คาถา อภาสถฯ|
    count |๙๓|
      block |โย มํ ปุปฺเผหิ ฉาเทสิ ปสนฺโน เสหิ ปาณิภิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๙๔|
      block |ปญฺจวีสติกฺขตฺตุํ โส เทวรชฺชํ กริสฺสติ|
      block |ปญฺจสตฺตติกฺขตฺตุญฺจ จกฺกวตฺตี ภวิสฺสติฯ|
    count |๙๕|
      block |ปเทสรชฺชํ วิปุลํ คณนาโต อสงฺขิยํ|
      block |ตสฺส กมฺมนิสฺสนฺเทน ปุปฺผานํ ปูชนาย จ ฯ|
    count |๙๖|
      block |สีสํนฺหาโต จยํ โปโส ปุปฺผมากงฺขเต ยทิ|
      block |ปุญฺญกมฺเมน สํยุตฺตํ ปุรโต ปาตุภวิสฺสติฯ|
    count |๙๗|
      block |ยํ ยํ อิจฺฉติ กาเมหิ ตํ ตํ ปาตุภวิสฺสติ|
      block |สงฺกปฺปํ ปริปูเรตฺวา นิพฺพายิสฺสตินาสโวฯ|
    block |อฏฺฐารสมํ ภาณวารํฯ|
    count |๙๘|
      block |กิเลเส ฌาปยิตฺวาน สมฺปชาโน ปติสฺสโต|
      block |เอกาสเน นิสีทิตฺวา อรหตฺตมปาปุณิํฯ|
    count |๙๙|
      block |จงฺกมนฺโต นิปชฺชนฺโต นิสินฺโน อุท วา ฐิโต|
      block |พุทฺธเสฏฺฐํ สริตฺวาน วิหรามิ อหํ สทาฯ|
    count |๑๐๐|
      block |จีวเร ปิณฺฑปาเต จ ปจฺจเย สยนาสเน|
      block |ตตฺถ เม อูนตา นตฺถิ พุทฺธปูชายิทํ ผลํฯ|
    count |๑๐๑|
      block |โส ทานิ ปตฺโต อมตํ สนฺตํ ปทมนุตฺตรํ|
      block |สพฺพาสเว ปริญฺญาย วิหรามิ อนาสโวฯ|
    count |๑๐๒|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๐๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๐๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติณสูลกฉาทนิโย เถโร อิมา คาถาโย อภาสิตฺถาติฯ|
    stand |ติณสูลกฉาทนิยตฺเถรสฺสาปทานํ ตติยํฯ|
  block |๔ มธุมํสทายกตฺเถรอปทานํ|
    count |๑๐๖|
      block |นคเร พนฺธุมติยา สูกริโก อโหสหํ|
      block |อุกฺโกฏํ รนฺธยิตฺวาน มธุมํสมฺหิ โอกิริํฯ|
    count |๑๐๗|
      block |สนฺนิปาตํ อหํ คนฺตฺวา เอกํ ปตฺตํ คเหสหํ|
      block |ปูรยิตฺวาน ตํ ปตฺตํ ภิกฺขุสงฺฆสฺสทาสหํฯ|
    count |๑๐๘|
      block |โยตฺถ เถรตโร ภิกฺขุ นิยฺยาเทสิ มมํ ตทา|
      block |อิมินา ปตฺตปูเรน ลภสฺสุ วิปุลํ สุขํฯ|
    count |๑๐๙|
      block |ทุเว สมฺปตฺติโย ภุตฺวา สุกฺกมูเลน โจทิโต|
      block |ปจฺฉิเม วตฺตมานมฺหิ กิเลเส ฌาปยิสฺสติฯ|
    count |๑๑๐|
      block |ตตฺถ จิตฺตํ ปสาเทตฺวา ตาวติํสมคจฺฉหํ|
      block |ตตฺถ ภุตฺวา ปิวิตฺวา จ ลภามิ วิปุลํ สุขํฯ|
    count |๑๑๑|
      block |มณฺฑเป รุกฺขมูเล วา ปุพฺพกมฺมํ อนุสฺสริํ|
      block |อนฺนปานาภิวสฺโส เม อภิวสฺสติ ตาวเทฯ|
    count |๑๑๒|
      block |อิทํ ปจฺฉิมกํ มยฺหํ จริโม วตฺตเต ภโว|
      block |อิธาปิ อนฺนปานํ เม วสฺสเต สพฺพกาลิกํฯ|
    count |๑๑๓|
      block |เตเนว มธุทาเนน สนฺธาวิตฺวา ภเว อหํ|
      block |สพฺพาสเว ปริญฺญาย วิหรามิ อนาสโวฯ|
    count |๑๑๔|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ มธุทานสฺสิทํ ผลํฯ|
    count |๑๑๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๑๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๑๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มธุมํสทายโก เถโร อิมา คาถาโย อภาสิตฺถาติฯ|
    stand |มธุมํสทายกตฺเถรสฺสาปทานํ จตุตฺถํฯ|
  block |๕ นาคปลฺลวตฺเถรอปทานํ|
    count |๑๑๘|
      block |นคเร พนฺธุมติยา ราชุยฺยาเน วสามหํ|
      block |มม อสฺสมสามนฺตา นิสีทิ โลกนายโกฯ|
    count |๑๑๙|
      block |นาคปลฺลวมาทาย พุทฺธสฺส อภิโรปยิํ|
      block |ปสนฺนจิตฺโต สุมโน สุคตํ อภิวาทยิํฯ|
    count |๑๒๐|
      block |เอกนวุติโต กปฺเป ยํ ปลฺลวมปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๒๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๒๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นาคปลฺลโว เถโร อิมา คาถาโย อภาสิตฺถาติฯ|
    stand |นาคปลฺลวตฺเถรสฺสาปทานํ ปญฺจมํฯ|
  block |๖ เอกทีปิยตฺเถรอปทานํ|
    count |๑๒๔|
      block |ปรินิพฺพุเต สุคเต สิทฺธตฺเถ โลกนายเก|
      block |สเทวมานุสา สพฺเพ ปูเชนฺติ ทฺวิปทุตฺตมํฯ|
    count |๑๒๕|
      block |อาโรปิเต จ จิตเก สิทฺธตฺเถ โลกนายเก|
      block |ยถาสเกน ถาเมน จิตํ ปูเชนฺติ สตฺถุโนฯ|
    count |๑๒๖|
      block |อวิทูเร จิตกสฺส ทีปํ อุชฺชาลยิํ อหํ|
      block |ยาว อุเทติ สูริโย ทีปํ เม ตาว อุชฺชลิฯ|
    count |๑๒๗|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๒๘|
      block |ตตฺถ เม สุกตํ พฺยมฺหํ เอกทีปีติ ญายติ|
      block |ทีปสตสหสฺสานิ พฺยมฺเห ปชฺชลเร มมฯ|
    count |๑๒๙|
      block |อุทยนฺโตว สูริโย เทโห เม โชตเต สทา|
      block |สปฺปภาหิ สรีรสฺส อาโลโก โหติ เม สทาฯ|
    count |๑๓๐|
      block |ติโรกุฏฺฏํ ติโรเสลํ สมติคฺคยฺห ปพฺพตํ|
      block |สมนฺตา โยชนสตํ ปสฺสามิ จกฺขุนา อหํฯ|
    count |๑๓๑|
      block |สตฺตสตฺตติกฺขตฺตุญฺจ เทวโลเก รมิํ อหํ|
      block |เอกติํสติกฺขตฺตุญฺจ เทวรชฺชมการยิํฯ|
    count |๑๓๒|
      block |อฏฺฐวีสติกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๓๓|
      block |เทวโลกา จวิตฺวาน นิพฺพตฺติํ มาตุกุจฺฉิยํ|
      block |มาตุกุจฺฉิคตสฺสาปิ อกฺขิ เม น นิมีลติฯ|
    count |๑๓๔|
      block |ชาติยา จตุวสฺโสหํ ปพฺพชิํ อนคาริยํ|
      block |อฑฺฒมาเส อสมฺปตฺเต อรหตฺตมปาปุณิํฯ|
    count |๑๓๕|
      block |ทิพฺพจกฺขุํ วิโสเธสิํ ภวา สพฺเพ สมูหตา|
      block |สพฺเพ กิเลสา สญฺฉินฺนา เอกทีปสฺสิทํ ผลํฯ|
    count |๑๓๖|
      block |ติโรกุฏฺฏํ ติโรเสลํ ปพฺพตญฺจาปิ เกวลํ|
      block |สมติกฺกมฺม ปสฺสามิ เอกทีปสฺสิทํ ผลํฯ|
    count |๑๓๗|
      block |วิสมา เม สมา โหนฺติ อนฺธกาโร น วิชฺชติ|
      block |นาหํ ปสฺสามิ ติมิรํ เอกทีปสฺสิทํ ผลํฯ|
    count |๑๓๘|
      block |จตุนฺนวุติโต กปฺเป ยํ ทีปมททิํ ตทา|
      block |ทุคฺคติํ นาภิชานามิ เอกทีปสฺสิทํ ผลํฯ|
    count |๑๓๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๔๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกทีปิโย เถโร อิมา คาถาโย อภาสิตฺถาติฯ|
    stand |เอกทีปิยตฺเถรสฺสาปทานํ ฉฏฺฐํฯ|
  block |๗ อุจฺฉงฺคปุปฺผิยตฺเถรอปทานํ|
    count |๑๔๒|
      block |นคเร พนฺธุมติยา อโหสิํ มาลิโก ตทา|
      block |อุจฺฉงฺคํ ปูรยิตฺวาน อคมํ อนฺตราปณํฯ|
    count |๑๔๓|
      block |ภควา ตมฺหิ สมเย ภิกฺขุสงฺฆปุรกฺขโต|
      block |มหตา อานุภาเวน นิยฺยาติ โลกนายโกฯ|
    count |๑๔๔|
      block |ทิสฺวาน โลกปชฺโชตํ วิปสฺสิํ โลกตารณํ|
      block |ปุปฺผํ ปคฺคยฺห อุจฺฉงฺคา พุทฺธเสฏฺฐํ อปูชยิํฯ|
    count |๑๔๕|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๔๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๔๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุจฺฉงฺคปุปฺผิโย เถโร อิมา คาถาโย อภาสิตฺถาติฯ|
    stand |อุจฺฉงฺคปุปฺผิยตฺเถรสฺสาปทานํ สตฺตมํฯ|
  block |๘ ยาคุทายกตฺเถรอปทานํ|
    count |๑๔๙|
      block |อติถิํ เม คเหตฺวาน อคจฺฉิํ คามกํ ตทา|
      block |สมฺปุณฺณนทิกํ ทิสฺวา สงฺฆารามํ อุปาคมิํฯ|
    count |๑๕๐|
      block |อารญฺญกา ธุตธรา ฌายิโน ลูขจีวรา|
      block |วิเวกาภิรตา ธีรา สงฺฆาราเม วสนฺติ เตฯ|
    count |๑๕๑|
      block |คติ เตสํ อุปจฺฉินฺนา สุวิมุตฺตาน ตาทินํ|
      block |ปิณฺฑาย เต น คจฺฉนฺติ โอรุทฺธนทิตาย หิ ฯ|
    count |๑๕๒|
      block |ปสนฺนจิตฺโต สุมโน เวทชาโต กตญฺชลี|
      block |ตณฺฑุลํ เม คเหตฺวาน ยาคุทานํ อทาสหํฯ|
    count |๑๕๓|
      block |ปญฺจนฺนํ ยาคุํ ทตฺวาน ปสนฺโน เสหิ ปาณิภิ|
      block |สกกมฺมาภิรทฺโธหํ ตาวติํสมคจฺฉหํฯ|
    count |๑๕๔|
      block |มณิมยญฺจ เม พฺยมฺหํ นิพฺพตฺติ ติทเส คเณ|
      block |นารีคเณหิ สหิโต โมทามิ พฺยมฺหมุตฺตเมฯ|
    count |๑๕๕|
      block |เตตฺติํสกฺขตฺตุํ เทวินฺโท เทวรชฺชมการยิํ|
      block |ติํสกฺขตฺตุํ จกฺกวตฺตี มหารชฺชมการยิํฯ|
    count |๑๕๖|
      block |ปเทสรชฺชํ วิปุลํ คณนาโต อสงฺขิยํ|
      block |เทวโลเก มนุสฺเส วา อนุโภตฺวา สยํ อหํฯ|
    count |๑๕๗|
      block |ปจฺฉิเม ภเว สมฺปตฺเต ปพฺพชิํ อนคาริยํ|
      block |สห โอโรปิเต เกเส สพฺพํ สมฺปฏิวิชฺฌหํฯ|
    count |๑๕๘|
      block |ขยโต วยโต จาปิ สมฺมสนฺโต กเฬวรํ|
      block |ปุเร สิกฺขาปทาทานา อรหตฺตมปาปุณิํฯ|
    count |๑๕๙|
      block |สุทินฺนํ เม ทานวรํ วาณิชฺชํ สมฺปโยชิตํ|
      block |เตเนว ยาคุทาเนน ปตฺโตมฺหิ อจลํ ปทํฯ|
    count |๑๖๐|
      block |โสกํ ปริทฺทวํ พฺยาธิํ ทรถํ จิตฺตตาปนํ|
      block |นาภิชานามิ อุปฺปนฺนํ ยาคุทานสฺสิทํ ผลํฯ|
    count |๑๖๑|
      block |ยาคุํ สงฺฆสฺส ทตฺวาน ปุญฺญกฺเขตฺเต อนุตฺตเร|
      block |ปญฺจานิสํเส อนุโภมิ อโห ยาคุสุยิฏฺฐตาฯ|
    count |๑๖๒|
      block |อพฺยาธิตา รูปวตา ขิปฺปํ ธมฺมนิสนฺติตา|
      block |ลาภิตา อนฺนปานสฺส อายุ ปญฺจมกํ มมฯ|
    count |๑๖๓|
      block |โย โกจิ เวทํ ชนยํ สงฺเฆ ยาคุํ ทเทยฺย โส|
      block |อิมานิ ปญฺจ ฐานานิ ปฏิคณฺเหยฺย ปณฺฑิโตฯ|
    count |๑๖๔|
      block |กรณียํ กตํ สพฺพํ ภวา อุคฺฆาฏิตา มยา|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๑๖๕|
      block |โส อหํ วิจริสฺสามิ คามา คามํ ปุรา ปุรํ|
      block |นมสฺสมาโน สมฺพุทฺธํ ธมฺมสฺส จ สุธมฺมตํฯ|
    count |๑๖๖|
      block |ติํสกปฺปสหสฺสมฺหิ ยํ ทานมททิํ ตทา|
      block |ทุคฺคติํ นาภิชานามิ ยาคุทานสฺสิทํ ผลํฯ|
    count |๑๖๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๖๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ยาคุทายโก เถโร อิมา คาถาโย อภาสิตฺถาติฯ|
    stand |ยาคุทายกตฺเถรสฺสาปทานํ อฏฺฐมํฯ|
  block |๙ ปตฺโถทนทายกตฺเถรอปทานํ|
    count |๑๗๐|
      block |วนจารี ปุเร อาสิํ สตตํ วนกมฺมิโก|
      block |ปตฺโถทนํ คเหตฺวาน กมฺมนฺตํ อคมาสหํฯ|
    count |๑๗๑|
      block |ตตฺถทฺทสาสิํ สมฺพุทฺธํ สยมฺภุํ อปราชิตํ|
      block |วนา ปิณฺฑาย นิกฺขนฺตํ ทิสฺวา จิตฺตํ ปสาทยิํฯ|
    count |๑๗๒|
      block |ปรกมฺมายเน ยุตฺโต ปุญฺญญฺจ เม น วิชฺชติ|
      block |อยํ ปตฺโถทโน อตฺถิ โภชยิสฺสามหํ มุนิํฯ|
    count |๑๗๓|
      block |ปตฺโถทนํ คเหตฺวาน สยมฺภุสฺส อทาสหํ|
      block |มม นิชฺฌายมานสฺส ปริภุญฺชิ ตทา มุนิฯ|
    count |๑๗๔|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๗๕|
      block |ฉตฺติํสกฺขตฺตุํ เทวินฺโท เทวรชฺชมการยิํ|
      block |เตตฺติํสกฺขตฺตุํ ราชา จ จกฺกวตฺตี อโหสหํฯ|
    count |๑๗๖|
      block |ปเทสรชฺชํ วิปุลํ คณนาโต อสงฺขิยํ|
      block |สุขิโต ยสวา โหมิ ปตฺโถทนสฺสิทํ ผลํฯ|
    count |๑๗๗|
      block |ภวาภเว สํสรนฺโต ลภามิ อมิตํ ธนํ|
      block |โภเค เม อูนตา นตฺถิ ปตฺโถทนสฺสิทํ ผลํฯ|
    count |๑๗๘|
      block |นทีโสตปฏิภาคา โภคา นิพฺพตฺตเร มม|
      block |ปริเมตุํ น สกฺโกมิ ปตฺโถทนสฺสิทํ ผลํฯ|
    count |๑๗๙|
      block |อิมํ ขาท อิมํ ภุญฺช อิมมฺหิ สยเน สย|
      block |เตนาหํ สุขิโต โหมิ ปตฺโถทนสฺสิทํ ผลํฯ|
    count |๑๘๐|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ปตฺโถทนสฺสิทํ ผลํฯ|
    count |๑๘๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๘๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๘๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปตฺโถทนทายโก เถโร อิมา คาถาโย อภาสิตฺถาติฯ|
    stand |ปตฺโถทนทายกตฺเถรสฺสาปทานํ นวมํฯ|
  block |๑๐ มญฺจทายกตฺเถรอปทานํ|
    count |๑๘๔|
      block |ปรินิพฺพุเต การุณิเก สิทฺธตฺเถ โลกนายเก|
      block |วิตฺถาริเก ปาวจเน เทวมานุสสกฺกเตฯ|
    count |๑๘๕|
      block |จณฺฑาโล อาสหํ ตตฺถ อาสนฺทิปีฐการโก|
      block |เตน กมฺเมน ชีวามิ เตน โปเสมิ ทารเกฯ|
    count |๑๘๖|
      block |อาสนฺทิํ สุกตํ กตฺวา ปสนฺโน เสหิ ปาณิภิ|
      block |สยเมวุปคนฺตฺวาน ภิกฺขุสงฺฆสฺสทาสหํฯ|
    count |๑๘๗|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๘๘|
      block |เทวโลกคโต สนฺโต โมทามิ ติทเส คเณ|
      block |สยนานิ มหคฺฆานิ นิพฺพตฺตนฺติ ยทิจฺฉกํฯ|
    count |๑๘๙|
      block |ปญฺญาสกฺขตฺตุํ เทวินฺโท เทวรชฺชมการยิํ|
      block |อสีติกฺขตฺตุํ ราชา จ จกฺกวตฺตี อโหสหํฯ|
    count |๑๙๐|
      block |ปเทสรชฺชํ วิปุลํ คณนาโต อสงฺขิยํ|
      block |สุขิโต ยสวา โหมิ มญฺจทานสฺสิทํ ผลํฯ|
    count |๑๙๑|
      block |เทวโลกา จวิตฺวาน เอมิ เจ มานุสํ ภวํ|
      block |มหารหา สุสยนา สยเมว ภวนฺติ เมฯ|
    count |๑๙๒|
      block |อยํ ปจฺฉิมโก มยฺหํ จริโม วตฺตเต ภโว|
      block |อชฺชาปิ สยเน กาเล สยนํ อุปติฏฺฐติฯ|
    count |๑๙๓|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ มญฺจทานสฺสิทํ ผลํฯ|
    count |๑๙๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๙๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๙๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ภทฺทาลี เอกฉตฺโต จ ติณสูโล จ มํสโท|
      block |นาคปลฺลวิโก ทีปี อุจฺฉงฺคิ ยาคุทายโกฯ|
      block |ปตฺโถทนี มญฺจทโท คาถาโย คณิตา จิห|
      block |ทฺเวสตานิ จ คาถานํ คาถา เจกา ตทุตฺตริฯ|
    stand |อิตฺถํ สุทํ อายสฺมา มญฺจทายโก เถโร อิมา คาถาโย|
    block |อภาสิตฺถาติฯ|
    stand |มญฺจทายกตฺเถรสฺสาปทานํ ทสมํฯ|
    stand |ภทฺทาลิวคฺโค พาจตฺตาลีสโมฯ|
    block |ตสฺสุทฺทานํ|
