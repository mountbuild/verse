block |๑๐ สุธาวคฺโค|
  block |๑ สุธาปิณฺฑิยตฺเถรอปทานํ|
    count |๑|
      block |ปูชารเห ปูชยโต พุทฺเธ ยทิ ว สาวเก|
      block |ปปญฺจสมติกฺกนฺเต ติณฺณโสกปริทฺทเวฯ|
    count |๒|
      block |เต ตาทิเส ปูชยโต นิพฺพุเต อกุโตภเย|
      block |น สกฺกา ปุญฺญํ สงฺขาตุํ อิเมตฺตมปิ เกนจิฯ|
    count |๓|
      block |จตุนฺนมปิ ทีปานํ อิสฺสรํ โยธ การเย|
      block |เอกิสฺสา ปูชนาเยตํ กลํ นาคฺฆติ โสฬสิํฯ|
    count |๔|
      block |สิทฺธตฺถสฺส นรคฺคสฺส เจติเย ผลิตนฺตเร|
      block |สุธาปิณฺโฑ มยา ทินฺโน วิปฺปสนฺเนน เจตสาฯ|
    count |๕|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปฏิสงฺขารสฺสิทํ ผลํฯ|
    count |๖|
      block |อิโต ติํสติกปฺปมฺหิ ปฏิสงฺขารสวฺหยา|
      block |สตฺตรตนสมฺปนฺนา เตรส จกฺกวตฺติโนฯ|
    count |๗|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สุธาปิณฺฑิโย เถโร อิมา คาถาโย อภาสิตฺถาติฯ|
    stand |สุธาปิณฺฑิยตฺเถรสฺสาปทานํ ปฐมํฯ|
  block |๒ สุจินฺติกตฺเถรอปทานํ|
    count |๘|
      block |ติสฺสสฺส โลกนาถสฺส สุทฺธปีฐมทาสหํ|
      block |หฏฺโฐ หฏฺเฐน จิตฺเตน พุทฺธสฺสาทิจฺจพนฺธุโนฯ|
    count |๙|
      block |อฏฺฐารเส อิโต กปฺเป ราชา อาสิํ มหารุจิ|
      block |โภโค จ วิปุโล อาสิ สยนญฺจ อนปฺปกํฯ|
    count |๑๐|
      block |ปีฐํ พุทฺธสฺส ทตฺวาน วิปฺปสนฺเนน เจตสา|
      block |อนุโภมิ สกํ กมฺมํ ปุพฺเพ สุกตมตฺตโนฯ|
    count |๑๑|
      block |ทฺเวนวุเต อิโต กปฺเป ยํ ปีฐมททิํ ตทา|
      block |ทุคฺคติํ นาภิชานามิ ปีฐทานสฺสิทํ ผลํฯ|
    count |๑๒|
      block |อฏฺฐติํเส อิโต กปฺเป ตโย เต จกฺกวตฺติโน|
      block |รุจิ อุปรุจิ เจว มหารุจิ ตติยโกฯ|
    count |๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุจินฺติโก เถโร อิมา คาถาโย อภาสิตฺถาติฯ|
    stand |สุจินฺติกตฺเถรสฺสาปทานํ ทุติยํฯ|
  block |๓ อฑฺฒเจฬกตฺเถรอปทานํ|
    count |๑๔|
      block |ติสฺสสฺสาหํ ภควโต อุปฑฺฒทุสฺสมทาสหํ|
      block |ปรมกาปญฺญปตฺโตมฺหิ ทุคฺคเตน สมปฺปิโตฯ|
    count |๑๕|
      block |อุปฑฺฒทุสฺสํ ทตฺวาน กปฺปํ สคฺคมฺหิ โมทหํ|
      block |อวเสเสสุ กปฺเปสุ กุสลํ การิตํ มยาฯ|
    count |๑๖|
      block |ทฺเวนวุเต อิโต กปฺเป ยํ ทุสฺสมททิํ ตทา|
      block |ทุคฺคติํ นาภิชานามิ ทุสฺสทานสฺสิทํ ผลํฯ|
    count |๑๗|
      block |เอกูนปญฺญาสกปฺปมฺหิ ราชาโน จกฺกวตฺติโน|
      block |สมนฺตจฺฉทนา นาม พาตฺติํสาสุํ ชนาธิปาฯ|
    count |๑๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อฑฺฒเจฬโก เถโร อิมา คาถาโย อภาสิตฺถาติฯ|
    stand |อฑฺฒเจฬกตฺเถรสฺสาปทานํ ตติยํฯ|
  block |๔ สูจิทายกตฺเถรอปทานํ|
    count |๑๙|
      block |กมฺมาโรหํ ปุเร อาสิํ พนฺธุมายํ ปุรุตฺตเม|
      block |สูจิทานํ มยา ทินฺนํ วิปสฺสิสฺส มเหสิโนฯ|
    count |๒๐|
      block |วชิรคฺคสมํ ญาณํ โหติ กมฺเมน ตาทิสํ|
      block |วิราโคมฺหิ วิมุตฺโตมฺหิ ปตฺโตมฺหิ อาสวกฺขยํฯ|
    count |๒๑|
      block |อตีเต จ ภเว สพฺเพ วตฺตมาเน จนาคเต|
      block |ญาเณน วิจินิํ สพฺพํ สูจิทานสฺสิทํ ผลํฯ|
    count |๒๒|
      block |เอกนวุติโต กปฺเป สตฺตาสุํ วชิรวฺหยา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ|
    stand |สูจิทายกตฺเถรสฺสาปทานํ จตุตฺถํฯ|
  block |๕ คนฺธมาลิยตฺเถรอปทานํ|
    count |๒๔|
      block |สิทฺธตฺถสฺส ภควโต คนฺธถูปํ อกาสหํ|
      block |สุมเนหิ ปฏิจฺฉนฺนํ พุทฺธานุจฺฉวิกํ กตํฯ|
    count |๒๕|
      block |กญฺจนคฺฆิยสงฺกาสํ พุทฺธํ โลกคฺคนายกํ|
      block |อินฺทีวรํว ชลิตํ อาทิตฺตํว หุตาสนํฯ|
    count |๒๖|
      block |พฺยคฺฆูสภํว ปวรํ อภิชาตํว เกสริํ|
      block |นิสินฺนํ สมณานคฺคํ ภิกฺขุสงฺฆปุรกฺขตํฯ|
    count |๒๗|
      block |วนฺทิตฺวา สตฺถุโน ปาเท ปกฺกามิํ อุตฺตรามุโข|
      block |จตุนฺนวุติโต กปฺเป คนฺธมาลํ ยโต อทํฯ|
    count |๒๘|
      block |พุทฺเธ กตสฺส การสฺส ผเลนาหํ วิเสสโต|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๙|
      block |จตฺตารีสมฺหิ เอกูเน กปฺเป อาสิํสุ โสฬส|
      block |เทวคนฺธสนามา เต ราชาโน จกฺกวตฺติโนฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คนฺธมาลิโย เถโร อิมา คาถาโย อภาสิตฺถาติฯ|
    stand |คนฺธมาลิยตฺเถรสฺสาปทานํ ปญฺจมํฯ|
  block |๖ ติปุปฺผิยตฺเถรอปทานํ|
    count |๓๑|
      block |มิคลุทฺโท ปุเร อาสิํ อรญฺเญ กานเน อหํ|
      block |ปาฏลิํ หริตํ ทิสฺวา ตีณิ ปุปฺผานิ โอกิริํฯ|
    count |๓๒|
      block |ปติตปตฺตานิ คณฺหิตฺวา พหิ ฉฑฺเฑสหํ ตทา|
      block |อนฺโตสุทฺธํ พหิสุทฺธํ สุวิมุตฺตํ อนาสวํฯ|
    count |๓๓|
      block |สมฺมุขา วิย สมฺพุทฺธํ วิปสฺสิํ โลกนายกํ|
      block |ปาฏลิํ อภิวาเทตฺวา ตตฺถ กาลงฺกโต อหํฯ|
    count |๓๔|
      block |เอกนวุติโต กปฺเป ยํ โพธิมภิปูชยิํ|
      block |ทุคฺคติํ นาภิชานามิ โพธิปูชายิทํ ผลํฯ|
    count |๓๕|
      block |สมนฺตปาสาทิกา นาม เตรสาสิํสุ ราชิโน|
      block |อิโต เตตฺติํสกปฺปมฺหิ จกฺกวตฺตี มหพฺพลาฯ|
    count |๓๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติปุปฺผิโย เถโร อิมา คาถาโย อภาสิตฺถาติฯ|
    stand |ติปุปฺผิยตฺเถรสฺสาปทานํ ฉฏฺฐํฯ|
  block |๗ มธุปิณฺฑิกตฺเถรอปทานํ|
    count |๓๗|
      block |วิปิเน กานเน ทิสฺวา อปฺปสทฺเท นิรากุเล|
      block |สิทฺธตฺถํ อิสินํ เสฏฺฐํ อาหุตีนํ ปฏิคฺคหํฯ|
    count |๓๘|
      block |นิพฺพุตตฺตํ มหานาคํ นิสภาชานิยํ ยถา|
      block |โอสธิํว วิโรจนฺตํ เทวสงฺฆนมสฺสิตํฯ|
    count |๓๙|
      block |วิตฺติ มมาหุ ตาวเท ญาณํ อุปฺปชฺชิ ตาวเท|
      block |วุฏฺฐิตสฺส สมาธิมฺหา มธุํ ทตฺวาน สตฺถุโนฯ|
    count |๔๐|
      block |วนฺทิตฺวา สตฺถุโน ปาเท ปกฺกามิํ ปาจินามุโข|
      block |จตุตฺติํสมฺหิ กปฺปมฺหิ ราชา อาสิํ สุทสฺสโนฯ|
    count |๔๑|
      block |มธุ ภิเสหิ สวติ โภชนมฺหิ จ ตาวเท|
      block |มธุวสฺสํ ปวสฺสิตฺถ ปุพฺพกมฺมสฺสิทํ ผลํฯ|
    count |๔๒|
      block |จตุนฺนวุติโต กปฺเป ยํ มธุํ อททิํ ตทา|
      block |ทุคฺคติํ นาภิชานามิ มธุทานสฺสิทํ ผลํฯ|
    count |๔๓|
      block |จตุตฺติํเส อิโต กปฺเป จตฺตาโร เต สุทสฺสนา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๔๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มธุปิณฺฑิโก เถโร อิมา คาถาโย อภาสิตฺถาติฯ|
    stand |มธุปิณฺฑิกตฺเถรสฺสาปทานํ สตฺตมํฯ|
  block |๘ เสนาสนทายกตฺเถรอปทานํ|
    count |๔๕|
      block |สิทฺธตฺถสฺส ภควโต อทาสิํ ปณฺณสนฺถรํ|
      block |สมนฺตา อุปหารญฺจ กุสุมํ โอกิริํ อหํฯ|
    count |๔๖|
      block |ปาสาเทวํ คุณํ รมฺมํ อนุโภมิ มหารหํ|
      block |มหคฺฆานิ จ ปุปฺผานิ สยเนภิสวนฺติ เมฯ|
    count |๔๗|
      block |สยเนหํ ตุวฏฺฏามิ วิจิตฺเต ปุปฺผสนฺถเต|
      block |ปุปฺผวุฏฺฐิ จ สยเน อภิวสฺสติ ตาวเทฯ|
    count |๔๘|
      block |จตุนฺนวุติโต กปฺเป อทาสิํ ปณฺณสนฺถรํ|
      block |ทุคฺคติํ นาภิชานามิ สนฺถรสฺส อิทํ ผลํฯ|
    count |๔๙|
      block |ติณสนฺถรกา นาม สตฺเตเต จกฺกวตฺติโน|
      block |อิโต เต ปญฺจเม กปฺเป อุปฺปชฺชิํสุ ชนาธิปาฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เสนาสนทายโก เถโร อิมา คาถาโย อภาสิตฺถาติฯ|
    stand |เสนาสนทายกตฺเถรสฺสาปทานํ อฏฺฐมํฯ|
  block |๙ เวยฺยาวจฺจกตฺเถรอปทานํ|
    count |๕๑|
      block |วิปสฺสิสฺส ภควโต มหาปูคคโณ อหุ|
      block |เวยฺยาวจฺจกโร อาสิํ สพฺพกิจฺเจสุ วาวโฏ ฯ|
    count |๕๒|
      block |เทยฺยธมฺโม จ เม นตฺถิ สุคตสฺส มเหสิโน|
      block |อวนฺทิํ สตฺถุโน ปาเท วิปฺปสนฺเนน เจตสาฯ|
    count |๕๓|
      block |เอกนวุติโต กปฺเป เวยฺยาวจฺจํ อกาสหํ|
      block |ทุคฺคติํ นาภิชานามิ เวยฺยาวจฺจสฺสิทํ ผลํฯ|
    count |๕๔|
      block |อิโต จ อฏฺฐเม กปฺเป ราชา อาสิํ สุจินฺติโต|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เวยฺยาวจฺจโก เถโร อิมา คาถาโย อภาสิตฺถาติฯ|
    stand |เวยฺยาวจฺจกตฺเถรสฺสาปทานํ นวมํฯ|
  block |๑๐ พุทฺธุปฏฺฐากตฺเถรอปทานํ|
    count |๕๖|
      block |วิปสฺสิสฺส ภควโต อโหสิํ สงฺขธมฺมโก|
      block |นิจฺจุปฏฺฐานยุตฺโตมฺหิ สุคตสฺส มเหสิโนฯ|
    count |๕๗|
      block |อุปฏฺฐานผลํ ปสฺส โลกนาถสฺส ตาทิโน|
      block |สฏฺฐิตูริยสหสฺสานิ ปริวาเรนฺติ มํ สทาฯ|
    count |๕๘|
      block |เอกนวุติโต กปฺเป อุปฏฺฐหิํ มหาอิสิํ|
      block |ทุคฺคติํ นาภิชานามิ อุปฏฺฐานสฺสิทํ ผลํฯ|
    count |๕๙|
      block |จตุวีเส อิโต กปฺเป มหานิคฺโฆสนามกา|
      block |โสฬสาสิํสุ ราชาโน จกฺกวตฺตี มหพฺพลาฯ|
    count |๖๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |สุธา สุจินฺติ เจฬญฺจ สูจี จ คนฺธมาลิโย|
      block |ติปุปฺผิโย มธุเสนา เวยฺยาวจฺโจ จุปฏฺฐโก|
      block |สมสฏฺฐิ จ คาถาโย อสฺมิํ วคฺเค ปกิตฺติตาฯ|
      block |พุทฺธวคฺโค หิ ปฐโม สีหาสนิ สุภูติ จ|
      block |กุณฺฑธาโน อุปาลิ จ พีชนิสกจินฺติ จฯ|
      block |นาคสมาโล ติมิโร สุธาวคฺเคน เต ทส|
      block |จตุทฺทสสตา คาถา ปญฺจปญฺญาสเมว จฯ|
    block |อิตฺถํ สุทํ อายสฺมา พุทฺธุปฏฺฐาโก เถโร อิมา คาถาโย อภาสิตฺถาติฯ|
    stand |พุทฺธุปฏฺฐากตฺเถรสฺสาปทานํ ทสมํฯ|
    stand |สุธาวคฺโค ทสโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |พุทฺธวคฺคทสกํฯ|
    stand |ปฐมสตกํ สมตฺตํฯ|
