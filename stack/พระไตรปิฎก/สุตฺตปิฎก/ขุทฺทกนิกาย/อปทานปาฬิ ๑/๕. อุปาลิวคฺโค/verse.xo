block |๕ อุปาลิวคฺโค|
  block |๑ ภาคิเนยฺยุปาลิตฺเถรอปทานํ|
    count |๑|
      block |ขีณาสวสหสฺเสหิ ปริวุโต โลกนายโก|
      block |วิเวกมนุยุตฺโต โส คจฺฉเต ปฏิสลฺลิตุํฯ|
    count |๒|
      block |อชิเนน นิวตฺโถหํ ติทณฺฑปริธารโก|
      block |ภิกฺขุสงฺฆปริพฺยูฬฺหํ อทฺทสํ โลกนายกํฯ|
    count |๓|
      block |เอกํสํ อชินํ กตฺวา สิเร กตฺวาน อญฺชลิํ|
      block |สมฺพุทฺธํ อภิวาเทตฺวา สนฺถวิํ โลกนายกํฯ|
    count |๔|
      block |ยถาณฺฑชา จ สํเสทา โอปปาตี ชลาพุชา|
      block |กากาทิปกฺขิโน สพฺเพ อนฺตลิกฺขจรา สทาฯ|
    count |๕|
      block |เย เกจิ ปาณภูตตฺถิ สญฺญิโน วา อสญฺญิโน|
      block |สพฺเพ เต ตว ญาณมฺหิ อนฺโต โหนฺติ สโมคธาฯ|
    count |๖|
      block |คนฺธา จ ปพฺพเตยฺยา เย หิมวนฺตนคุตฺตเม|
      block |สพฺเพ เต ตว สีลมฺหิ กลายปิ น ยุชฺชเรฯ|
    count |๗|
      block |โมหนฺธการปกฺขนฺโท อยํ โลโก สเทวโก|
      block |ตว ญาณมฺหิ โชตนฺเต อนฺธการา วิธํสิตาฯ|
    count |๘|
      block |ยถา อตฺถงฺคเต สูริเย โหนฺติ สตฺตา ตโมคตา|
      block |เอวํ พุทฺเธ อนุปฺปนฺเน โหติ โลโก ตโมคโตฯ|
    count |๙|
      block |ยโถทยนฺโต อาทิจฺโจ วิโนเทติ ตมํ สทา|
      block |ตเถว ตฺวํ พุทฺธเสฏฺฐ วิทฺธํเสสิ ตมํ สทาฯ|
    count |๑๐|
      block |ปธานปหิตตฺโตสิ พุทฺโธ โลเก สเทวเก|
      block |ตว กมฺมาภิรทฺเธน โตเสสิ ชนตํ พหุํฯ|
    count |๑๑|
      block |ตํ สพฺพํ อนุโมทิตฺวา ปทุมุตฺตโร มหามุนิ|
      block |นภํ อพฺภุคฺคมี ธีโร หํสราชาว อมฺพเรฯ|
    count |๑๒|
      block |อพฺภุคฺคนฺตฺวาน สมฺพุทฺโธ มเหสิ ปทุมุตฺตโร|
      block |อนฺตลิกฺเข ฐิโต สตฺถา อิมา คาถา อภาสถฯ|
    count |๑๓|
      block |เยนิทํ ถวิตํ ญาณํ โอปมฺเมหิ สมายุตํ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๔|
      block |อฏฺฐารสญฺจ ขตฺตุํ โส เทวราชา ภวิสฺสติ|
      block |ปถพฺยา รชฺชํ ติสตํ วสุธํ อาวสิสฺสติฯ|
    count |๑๕|
      block |ปญฺจวีสติกฺขตฺตุญฺจ จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๖|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๗|
      block |ตุสิตา หิ จวิตฺวาน สุกฺกมูเลน โจทิโต|
      block |หีโนว ชาติยา สนฺโต อุปาลิ นาม เหสฺสติฯ|
    count |๑๘|
      block |โส ปจฺฉา ปพฺพชิตฺวาน วิราเชตฺวาน ปาปกํ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๑๙|
      block |ตุฏฺโฐ จ โคตโม พุทฺโธ สกฺยปุตฺโต มหายโส|
      block |วินยาธิคตํ ตสฺส เอตทคฺเค ฐเปสฺสติฯ|
    count |๒๐|
      block |สทฺธายาหํ ปพฺพชิโต กตกิจฺโจ อนาสโว|
      block |สพฺพาสเว ปริญฺญาย วิหรามิ อนาสโวฯ|
    count |๒๑|
      block |ภควา จานุกมฺปี มํ วินเยหํ วิสารโท|
      block |สกกมฺมาภิรทฺโธ จ วิหรามิ อนาสโวฯ|
    count |๒๒|
      block |สํวุโต ปาติโมกฺขมฺหิ อินฺทฺริเยสุ จ ปญฺจสุ|
      block |ธาเรมิ วินยํ สพฺพํ เกวลํ รตนากรํ ฯ|
    count |๒๓|
      block |มมญฺจ คุณมญฺญาย สตฺถา โลเก อนุตฺตโร|
      block |ภิกฺขุสงฺเฆ นิสีทิตฺวา เอตทคฺเค ฐเปสิ มํฯ|
    count |๒๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปาลิเถโร อิมา คาถาโย อภาสิตฺถาติฯ|
    stand |ภาคิเนยฺยุปาลิตฺเถรสฺสาปทานํ ปฐมํฯ|
  block |๒ โสณโกฬิวิสตฺเถรอปทานํ|
    count |๒๕|
      block |อโนมทสฺสิสฺส มุนิโน โลกเชฏฺฐสฺส ตาทิโน|
      block |สุธาย เลปนํ กตฺวา จงฺกมํ การยิํ อหํฯ|
    count |๒๖|
      block |นานาวเณหิ ปุปฺเผหิ จงฺกมํ สนฺถริํ อหํ|
      block |อากาเส วิตานํ กตฺวา โภชยิํ พุทฺธมุตฺตมํฯ|
    count |๒๗|
      block |อญฺชลิํ ปคฺคเหตฺวาน อภิวาเทตฺวาน สุพฺพตํ|
      block |ทีฆสาลํ ภควโต นิยฺยาเทสิมหํ ตทาฯ|
    count |๒๘|
      block |มม สงฺกปฺปมญฺญาย สตฺถา โลเก อนุตฺตโร|
      block |ปฏิคฺคเหสิ ภควา อนุกมฺปาย จกฺขุมาฯ|
    count |๒๙|
      block |ปฏิคฺคเหตฺวาน สมฺพุทฺโธ ทกฺขิเณยฺโย สเทวเก|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๓๐|
      block |โย โส หฏฺเฐน จิตฺเตน ทีฆสาลํ อทาสิ เม|
      block |ตมหํ กิตฺตยิสฺสามิ สุณาถ มม ภาสโตฯ|
    count |๓๑|
      block |อิมสฺส มจฺจุกาลมฺหิ ปุญฺญกมฺมสมงฺคิโน|
      block |สหสฺสยุตฺตสฺสรโถ อุปฏฺฐิสฺสติ ตาวเทฯ|
    count |๓๒|
      block |เตน ยาเนนยํ โปโส เทวโลกํ คมิสฺสติ|
      block |อนุโมทิสฺสเร เทวา สมฺปตฺเต กุสลพฺภเว ฯ|
    count |๓๓|
      block |มหารหํ พฺยมฺหํ เสฏฺฐํ รตนมตฺติกเลปนํ|
      block |กูฏาคารวรูเปตํ พฺยมฺหํ อชฺฌาวสิสฺสติฯ|
    count |๓๔|
      block |ติํสกปฺปสหสฺสานิ เทวโลเก รมิสฺสติ|
      block |ปญฺจวีสติ กปฺปานิ เทวราชา ภวิสฺสติฯ|
    count |๓๕|
      block |สตฺตสตฺตติกฺขตฺตุญฺจ จกฺกวตฺตี ภวิสฺสติ|
      block |ยโสธรสนามา เต สพฺเพปิ เอกนามกาฯ|
    count |๓๖|
      block |ทฺเว สมฺปตฺตี อนุโภตฺวา วฑฺเฒตฺวา ปุญฺญสญฺจยํ|
      block |อฏฺฐวีสติกปฺปมฺหิ จกฺกวตฺตี ภวิสฺสติฯ|
    count |๓๗|
      block |ตตฺราปิ พฺยมฺหํ ปวรํ วิสฺสกมฺเมน มาปิตํ|
      block |ทสสทฺทาวิวิตฺตํ ตํ ปุรมชฺฌาวสิสฺสติฯ|
    count |๓๘|
      block |อปริเมยฺเย อิโต กปฺเป ภูมิปาโล มหิทฺธิโก|
      block |โอกฺกาโก นาม นาเมน ราชา รฏฺเฐ ภวิสฺสติฯ|
    count |๓๙|
      block |โสฬสิตฺถิสหสฺสานํ สพฺพาสํ ปวรา จ สา|
      block |อภิชาตา ขตฺติยานี นว ปุตฺเต ชเนสฺสติฯ|
    count |๔๐|
      block |นว ปุตฺเต ชเนตฺวาน ขตฺติยานี มริสฺสติ|
      block |ตรุณี จ ปิยา กญฺญา มเหสิตฺตํ กริสฺสติฯ|
    count |๔๑|
      block |โอกฺกากํ โตสยิตฺวาน วรํ กญฺญา ลภิสฺสติ|
      block |วรํ ลทฺธาน สา กญฺญา ปุตฺเต ปพฺพาชยิสฺสติฯ|
    count |๔๒|
      block |ปพฺพาชิตา จ เต สพฺเพ คมิสฺสนฺติ นคุตฺตมํ|
      block |ชาติเภทภยา สพฺเพ ภคินีหิ วสิสฺสเร ฯ|
    count |๔๓|
      block |เอกา จ กญฺญา พฺยาธีหิ ภวิสฺสติ ปริกฺขตา|
      block |มา โน ชาติ ปภิชฺชีติ นิขณิสฺสนฺติ ขตฺติยาฯ|
    count |๔๔|
      block |ขตฺติโย นีหริตฺวาน ตาย สทฺธิํ วสิสฺสติ|
      block |ภวิสฺสติ ตทา เภโท โอกฺกากกุลสมฺภโวฯ|
    count |๔๕|
      block |เตสํ ปชา ภวิสฺสนฺติ โกฬิยา นาม ชาติยา|
      block |ตตฺถ มานุสกํ โภคํ อนุโภสฺสตินปฺปกํฯ|
    count |๔๖|
      block |ตมฺหา กายา จวิตฺวาน เทวโลกํ คมิสฺสติ|
      block |ตตฺราปิ ปวรํ พฺยมฺหํ ลภิสฺสติ มโนรมํฯ|
    count |๔๗|
      block |เทวโลกา จวิตฺวาน สุกฺกมูเลน โจทิโต|
      block |อาคนฺตฺวาน มนุสฺสตฺตํ โสโณ นาม ภวิสฺสติฯ|
    count |๔๘|
      block |อารทฺธวีริโย ปหิตตฺโต ปทหํ สตฺถุ สาสเน|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๔๙|
      block |อนนฺตทสฺสี ภควา โคตโม สกฺยปุงฺคโว|
      block |วิเสสญฺญู มหาวีโร อคฺคฏฺฐาเน ฐเปสฺสติฯ|
    count |๕๐|
      block |วุฏฺฐมฺหิ เทเว จตุรงฺคุลมฺหิ ติเณ อนิเลริตองฺคณมฺหิ|
      block |ฐตฺวาน โยคสฺส ปยุตฺตตาทิโน ตโตตฺตริํ ปารมตา น วิชฺชติฯ|
    count |๕๑|
      block |อุตฺตเม ทมเถ ทนฺโต จิตฺตํ เม สุปณีหิตํ|
      block |ภาโร เม โอหิโต สพฺโพ นิพฺพุโตมฺหิ อนาสโวฯ|
    count |๕๒|
      block |องฺคีรโส มหานาโค อภิชาโตว เกสรี|
      block |ภิกฺขุสงฺเฆ นิสีทิตฺวา เอตทคฺเค ฐเปสิ มํฯ|
    count |๕๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โสโณ โกฬิวิโส เถโร อิมา คาถาโย อภาสิตฺถาติฯ|
    stand |โสณโกฬิวิสตฺเถรสฺสาปทานํ ทุติยํฯ|
  block |๓ กาฬิโคธาปุตฺตภทฺทิยตฺเถรอปทานํ|
    count |๕๔|
      block |ปทุมุตฺตรสมฺพุทฺธํ เมตฺตจิตฺตํ มหามุนิํ|
      block |อุเปติ ชนตา สพฺพา สพฺพโลกคฺคนายกํฯ|
    count |๕๕|
      block |สตฺตุกญฺจ พทฺธกญฺจ อามิสํ ปานโภชนํ|
      block |ททนฺติ สตฺถุโน สพฺเพ ปุญฺญกฺเขตฺเต อนุตฺตเรฯ|
    count |๕๖|
      block |อหมฺปิ ทานํ ทสฺสามิ เทวเทวสฺส ตาทิโน|
      block |พุทฺธเสฏฺฐํ นิมนฺเตตฺวา สงฺฆมฺปิ จ อนุตฺตรํฯ|
    count |๕๗|
      block |อุยฺโยชิตา มยา เจเต นิมนฺเตสุํ ตถาคตํ|
      block |เกวลํ ภิกฺขุสงฺฆญฺจ ปุญฺญกฺเขตฺตํ อนุตฺตรํฯ|
    count |๕๘|
      block |สตสหสฺสปลฺลงฺกํ โสวณฺณํ โคนกตฺถตํ|
      block |ตูลิกาปฏลิกาย โขมกปฺปาสิเกหิ จ|
      block |มหารหํ ปญฺญาปยิํ อาสนํ พุทฺธยุตฺตกํฯ|
    count |๕๙|
      block |ปทุมุตฺตโร โลกวิทู เทวเทโว นราสโภ|
      block |ภิกฺขุสงฺฆปริพฺยูฬฺโห มม ทฺวารมุปาคมิฯ|
    count |๖๐|
      block |ปจฺจุคฺคนฺตฺวาน สมฺพุทฺธํ โลกนาถํ ยสสฺสินํ|
      block |ปสนฺนจิตฺโต สุมโน อภินามยิํ สงฺฆรํ ฯ|
    count |๖๑|
      block |ภิกฺขูนํ สตสหสฺสํ พุทฺธญฺจ โลกนายกํ|
      block |ปสนฺนจิตฺโต สุมโน ปรมนฺเนน ตปฺปยิํฯ|
    count |๖๒|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๖๓|
      block |เยนิทํ อาสนํ ทินฺนํ โสวณฺณํ โคนกตฺถตํ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๖๔|
      block |จตุสตฺตติกฺขตฺตุํ โส เทวรชฺชํ กริสฺสติ|
      block |อนุโภสฺสติ สมฺปตฺติํ อจฺฉราหิ ปุรกฺขโตฯ|
    count |๖๕|
      block |ปเทสรชฺชํ สหสฺสํ วสุธํ อาวสิสฺสติ|
      block |เอกปญฺญาสกฺขตฺตุญฺจ จกฺกวตฺตี ภวิสฺสติฯ|
    count |๖๖|
      block |สพฺพาสุ ภวโยนีสุ อุจฺจากุลี ภวิสฺสติ|
      block |โส จ ปจฺฉา ปพฺพชิตฺวา สุกฺกมูเลน โจทิโต|
      block |ภทฺทิโย นาม นาเมน เหสฺสติ สตฺถุ สาวโกฯ|
    count |๖๗|
      block |วิเวกมนุยุตฺโตมฺหิ ปนฺตเสนนิวาสหํ|
      block |ผลญฺจาธิคตํ สพฺพํ จตฺตกฺเลโสมฺหิ อชฺชหํฯ|
    count |๖๘|
      block |มม สพฺพํ อภิญฺญาย สพฺพญฺญู โลกนายโก|
      block |ภิกฺขุสงฺเฆ นิสีทิตฺวา เอตทคฺเค ฐเปสิ มํฯ|
    count |๖๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ภทฺทิโย กาฬิโคธาย ปุตฺโต เถโร อิมา คาถาโย อภาสิตฺถาติฯ|
    stand |ภทฺทิยสฺส กาฬิโคธาย ปุตฺตตฺเถรสฺสาปทานํ ตติยํฯ|
  block |๔ สนฺนิฏฺฐาปกตฺเถรอปทานํ|
    count |๗๐|
      block |อรญฺเญ กุฏิกํ กตฺวา วสามิ ปพฺพตนฺตเร|
      block |ลาภาลาเภน สนฺตุฏฺโฐ ยเสน อยเสน จฯ|
    count |๗๑|
      block |ปทุมุตฺตโร โลกวิทู อาหุตีนํ ปฏิคฺคโห|
      block |วสีสตสหสฺเสหิ อาคจฺฉิ มม สนฺติกํฯ|
    count |๗๒|
      block |อุปาคตํ มหานาคํ ชลชุตฺตมนามกํ|
      block |ติณสนฺถรํ ปญฺญาเปตฺวา อทาสิํ สตฺถุโน อหํฯ|
    count |๗๓|
      block |ปสนฺนจิตฺโต สุมโน อามณฺฑํ ปานียญฺจหํ|
      block |อทาสิํ อุชุภูตสฺส วิปฺปสนฺเนน เจตสาฯ|
    count |๗๔|
      block |สตสหสฺสิโต กปฺเป ยํ ทานมททิํ ตทา|
      block |ทุคฺคติํ นาภิชานามิ อามณฺฑสฺส อิทํ ผลํฯ|
    count |๗๕|
      block |เอกตาลีสกปฺปมฺหิ เอโก อาสิํ อรินฺทโม|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๗๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สนฺนิฏฺฐาปโก เถโร อิมา คาถาโย อภาสิตฺถาติฯ|
    stand |สนฺนิฏฺฐาปกตฺเถรสฺสาปทานํ จตุตฺถํฯ|
  block |๕ ปญฺจหตฺถิยตฺเถรอปทานํ|
    count |๗๗|
      block |สุเมโธ นาม สมฺพุทฺโธ คจฺฉเต อนฺตราปเณ|
      block |โอกฺขิตฺตจกฺขุ มิตภาณี สติมา สํวุตินฺทฺริโยฯ|
    count |๗๘|
      block |ปญฺจ อุปฺปลหตฺถานิ อาเวฬตฺถํ อหํสุ เม|
      block |เตน พุทฺธํ อปูเชสิํ ปสนฺโน เสหิ ปาณิภิฯ|
    count |๗๙|
      block |อาโรปิตา จ เต ปุปฺผา ฉทนํ อสฺสุ สตฺถุโน|
      block |สมาธิํสุ มหานาคํ สิสฺสา อาจริยํ ยถาฯ|
    count |๘๐|
      block |ติํสกปฺปสหสฺสมฺหิ ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๘๑|
      block |อิโต วีสกปฺปสเต อเหสุํ ปญฺจ ขตฺติยา|
      block |หตฺถิยา นาม นาเมน จกฺกวตฺตี มหพฺพลาฯ|
    count |๘๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปญฺจหตฺถิโย เถโร อิมา คาถาโย อภาสิตฺถาติฯ|
    stand |ปญฺจหตฺถิยตฺเถรสฺสาปทานํ ปญฺจมํฯ|
  block |๖ ปทุมจฺฉทนิยตฺเถรอปทานํ|
    count |๘๓|
      block |นิพฺพุเต โลกนาถมฺหิ วิปสฺสิมฺหคฺคปุคฺคเล|
      block |สุผุลฺลปทุมํ คยฺห จิตมาโรปยิํ อหํฯ|
    count |๘๔|
      block |อาโรปิเต จ จิตเก เวหาสํ นภมุคฺคมิ|
      block |อากาเส ฉทนํ กตฺวา จิตกมฺหิ อธารยิฯ|
    count |๘๕|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๘๖|
      block |สตฺตตาลีสิโต กปฺเป ปทุมิสฺสรนามโก|
      block |จาตุรนฺโต วิชิตาวี จกฺกวตฺตี มหพฺพโลฯ|
    count |๘๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ปทุมจฺฉทนิโย เถโร อิมา คาถาโย อภาสิตฺถาติ|
    stand |ปทุมจฺฉทนิยตฺเถรสฺสาปทานํ ฉฏฺฐํฯ|
  block |๗ สยนทายกตฺเถรอปทานํ|
    count |๘๘|
      block |สิทฺธตฺถสฺส ภควโต เมตฺตจิตฺตสฺส ตาทิโน|
      block |สยนคฺคํ มยา ทินฺนํ ทุสฺสภณฺเฑหิ อตฺถตํฯ|
    count |๘๙|
      block |ปฏิคฺคเหสิ ภควา กปฺปิยํ สยนาสนํ|
      block |อุฏฺฐาย สยนา ตมฺหา เวหาสํ อุคฺคมี ชิโนฯ|
    count |๙๐|
      block |จตุนฺนวุติโต กปฺเป ยํ สยนมทาสหํ|
      block |ทุคฺคติํ นาภิชานามิ สยนสฺส อิทํ ผลํฯ|
    count |๙๑|
      block |เอกปญฺญาสิโต กปฺเป วรโก เทวสวฺหโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สยนทายโก เถโร อิมา คาถาโย อภาสิตฺถาติฯ|
    stand |สยนทายกตฺเถรสฺสาปทานํ สตฺตมํฯ|
  block |๘ จงฺกมนทายกตฺเถรอปทานํ|
    count |๙๓|
      block |อตฺถทสฺสิสฺส มุนิโน โลกเชฏฺฐสฺส ตาทิโน|
      block |อิฏฺฐกาหิ จินิตฺวาน จงฺกมํ การยิํ อหํฯ|
    count |๙๔|
      block |อุจฺจโต ปญฺจรตนํ จงฺกมํ สาธุมาปิตํ|
      block |อายามโต หตฺถสตํ ภาวนียฺยํ มโนรมํฯ|
    count |๙๕|
      block |ปฏิคฺคเหสิ ภควา อตฺถทสฺสี นรุตฺตโม|
      block |หตฺเถน ปุลินํ คยฺห อิมา คาถา อภาสถฯ|
    count |๙๖|
      block |อิมินา ปุลินทาเนน จงฺกมํ สุกเตน จ|
      block |สตฺตรตนสมฺปนฺนํ ปุลินํ อนุโภสฺสติฯ|
    count |๙๗|
      block |ตีณิ กปฺปานิ เทเวสุ เทวรชฺชํ กริสฺสติ|
      block |อนุโภสฺสติ สมฺปตฺติํ อจฺฉราหิ ปุรกฺขโตฯ|
    count |๙๘|
      block |มนุสฺสโลกมาคนฺตฺวา ราชา รฏฺเฐ ภวิสฺสติ|
      block |ติกฺขตฺตุํ จกฺกวตฺตี จ มหิยา โส ภวิสฺสติฯ|
    count |๙๙|
      block |อฏฺฐารเส กปฺปสเต ยํ กมฺมมกริํ ตทา|
      block |ทุคฺคติํ นาภิชานามิ จงฺกมสฺส อิทํ ผลํฯ|
    count |๑๐๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จงฺกมนทายโก เถโร อิมา คาถาโย อภาสิตฺถาติฯ|
    stand |จงฺกมนทายกตฺเถรสฺสาปทานํ อฏฺฐมํฯ|
  block |๙ สุภทฺทตฺเถรอปทานํ|
    count |๑๐๑|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ชนตํ อุทฺธริตฺวาน นิพฺพายติ มหายโสฯ|
    count |๑๐๒|
      block |นิพฺพายนฺเต จ สมฺพุทฺเธ ทสสหสฺสิ กมฺปถ|
      block |ชนกาโย มหา อาสิ เทวา สนฺนิปตุํ ตทาฯ|
    count |๑๐๓|
      block |จนฺทนํ ปูรยิตฺวาน ตครามลฺลิกาหิ จ|
      block |หฏฺโฐ หฏฺเฐน จิตฺเตน อาโรปยิํ นรุตฺตมํฯ|
    count |๑๐๔|
      block |มม สงฺกปฺปมญฺญาย สตฺถา โลเก อนุตฺตโร|
      block |นิปนฺนโกว สมฺพุทฺโธ อิมา คาถา อภาสถฯ|
    count |๑๐๕|
      block |โย เม ปจฺฉิมเก กาเล คนฺธมาเลน ฉาทยิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๐๖|
      block |อิโต จุโต อยํ โปโส ตุสิตกายํ คมิสฺสติ|
      block |ตตฺถ รชฺชํ กริตฺวาน นิมฺมานํ โส คมิสฺสติฯ|
    count |๑๐๗|
      block |เอเตเนว อุปาเยน ทตฺวา มาลํ วรุตฺตมํ|
      block |สกกมฺมาภิรทฺโธ โส สมฺปตฺติํ อนุโภสฺสติฯ|
    count |๑๐๘|
      block |ปุนาปิ ตุสิเต กาเย นิพฺพตฺติสฺสติยํ นโร|
      block |ตมฺหา กายา จวิตฺวาน มนุสฺสตฺตํ คมิสฺสติฯ|
    count |๑๐๙|
      block |สกฺยปุตฺโต มหานาโค อคฺโค โลเก สเทวเก|
      block |โพธยิตฺวา พหู สตฺเต นิพฺพายิสฺสติ จกฺขุมาฯ|
    count |๑๑๐|
      block |ตทา โสปคโต สนฺโต สุกฺกมูเลน โจทิโต|
      block |อุปสงฺกมฺม สมฺพุทฺธํ ปญฺหํ ปุจฺฉิสฺสติ ตทาฯ|
    count |๑๑๑|
      block |หาสยิตฺวาน สมฺพุทฺโธ สพฺพญฺญู โลกนายโก|
      block |ปุญฺญกมฺมํ ปริญฺญาย สจฺจานิ วิวริสฺสติฯ|
    count |๑๑๒|
      block |อารทฺโธ จ อยํ ปญฺโห ตุฏฺโฐ เอกคฺคมานโส|
      block |สตฺถารํ อภิวาเทตฺวา ปพฺพชฺชํ ยาจยิสฺสติฯ|
    count |๑๑๓|
      block |ปสนฺนมานสํ ทิสฺวา สกกมฺเมน โตสิตํ|
      block |ปพฺพาเชสฺสติ โส พุทฺโธ อคฺคมคฺคสฺส โกวิโทฯ|
    count |๑๑๔|
      block |วายมิตฺวานยํ โปโส สมฺมาสมฺพุทฺธสาสเน|
      block |สพฺพาสเว ปริญฺญาย นิพฺพายิสฺสตินาสโวฯ|
    stand |ปญฺจมภาณวารํฯ|
    count |๑๑๕|
      block |ปุพฺพกมฺเมน สํยุตฺโต เอกคฺโค สุสมาหิโต|
      block |พุทฺธสฺส โอรโส ปุตฺโต ธมฺมโชมฺหิ สุนิมฺมิโตฯ|
    count |๑๑๖|
      block |ธมฺมราชํ อุปคมฺม อปุจฺฉิํ ปญฺหมุตฺตมํ|
      block |กถยนฺโต จ เม ปญฺหํ ธมฺมโสตํ อุปานยิฯ|
    count |๑๑๗|
      block |ตสฺสาหํ ธมฺมมญฺญาย วิหาสิํ สาสเน รโต|
      block |สพฺพาสเว ปริญฺญาย วิหรามิ อนาสโวฯ|
    count |๑๑๘|
      block |สตสหสฺสิโต กปฺเป ชลชุตฺตมนายโก|
      block |นิพฺพายิ อนุปาทาโน ทีโปว เตลสงฺขยาฯ|
    count |๑๑๙|
      block |สตฺตโยชนิกํ อาสิ ถูปญฺจ รตนามยํ|
      block |ธชํ ตตฺถ อปูเชสิํ สพฺพภทฺทํ มโนรมํฯ|
    count |๑๒๐|
      block |กสฺสปสฺส จ พุทฺธสฺส ติสฺโส นามคฺคสาวโก|
      block |ปุตฺโต เม โอรโส อาสิ ทายาโท ชินสาสเนฯ|
    count |๑๒๑|
      block |ตสฺส หีเนน มนสา วาจํ ภาสิํ อภทฺทกํ|
      block |เตน กมฺมวิปาเกน ปจฺฉา เม อาสิ ภทฺทกํ ฯ|
    count |๑๒๒|
      block |อุปวตฺตเน สาลวเน ปจฺฉิเม สยเน มุนิ|
      block |ปพฺพาเชสิ มหาวีโร หิโต การุณิโก ชิโนฯ|
    count |๑๒๓|
      block |อชฺเชว ทานิ ปพฺพชฺชา อชฺเชว อุปสมฺปทา|
      block |อชฺเชว ปรินิพฺพานํ สมฺมุขา ทฺวิปทุตฺตเมฯ|
    count |๑๒๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุภทฺโท เถโร อิมา คาถาโย อภาสิตฺถาติฯ|
    stand |สุภทฺทตฺเถรสฺสาปทานํ นวมํฯ|
  block |๑๐ จุนฺทตฺเถรอปทานํ|
    count |๑๒๕|
      block |สิทฺธตฺถสฺส ภควโต โลกเชฏฺฐสฺส ตาทิโน|
      block |อคฺฆิยํ การยิตฺวาน ชาติปุปฺเผหิ ฉาทยิํฯ|
    count |๑๒๖|
      block |นิฏฺฐาเปตฺวาน ตํ ปุปฺผํ พุทฺธสฺส อุปนามยิํ|
      block |ปุปฺผาวเสสํ ปคฺคยฺห พุทฺธสฺส อภิโรปยิํฯ|
    count |๑๒๗|
      block |กญฺจนคฺฆิยสงฺกาสํ พุทฺธํ โลกคฺคนายกํ|
      block |ปสนฺนจิตฺโต สุมโน ปุปฺผคฺฆิยมุปานยิํฯ|
    count |๑๒๘|
      block |วิติณฺณกงฺโข สมฺพุทฺโธ ติณฺโณเฆหิ ปุรกฺขโต|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๑๒๙|
      block |ทิพฺพคนฺธํ ปวายนฺตํ โย เม ปุปฺผคฺฆิยํ อทา|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๓๐|
      block |อิโต จุโต อยํ โปโส เทวสงฺฆปุรกฺขโต|
      block |ชาติปุปฺเผหิ ปริกิณฺโณ เทวโลกํ คมิสฺสติฯ|
    count |๑๓๑|
      block |อุพฺพิทฺธํ ภวนํ ตสฺส โสวณฺณญฺจ มณีมยํ|
      block |พฺยมฺหํ ปาตุภวิสฺสติ ปุญฺญกมฺมปฺปภาวิตํฯ|
    count |๑๓๒|
      block |จตุสตฺตติกฺขตฺตุํ โส เทวรชฺชํ กริสฺสติ|
      block |อนุโภสฺสติ สมฺปตฺติํ อจฺฉราหิ ปุรกฺขโตฯ|
    count |๑๓๓|
      block |ปถพฺยา รชฺชํ ติสตํ วสุธํ อาวสิสฺสติ|
      block |ปญฺจสตฺตติกฺขตฺตุญฺจ จกฺกวตฺตี ภวิสฺสติฯ|
    count |๑๓๔|
      block |ทุชฺชโย นาม นาเมน เหสฺสติ มนุชาธิโป|
      block |อนุโภตฺวาน ตํ ปุญฺญํ สกกมฺมํ อปสฺสิโต ฯ|
    count |๑๓๕|
      block |วินิปาตํ อคนฺตฺวาน มนุสฺสตฺตํ คมิสฺสติ|
      block |หิรญฺญํ ตสฺส นิจิตํ โกฏิสตมนปฺปกํฯ|
    count |๑๓๖|
      block |นิพฺพตฺติสฺสติ โยนิมฺหิ พฺราหฺมเณ โส ภวิสฺสติ|
      block |วงฺคนฺตสฺส สุโต ธีมา สาริยา โอรโส ปิโยฯ|
    count |๑๓๗|
      block |โส จ ปจฺฉา ปพฺพชิตฺวา องฺคีรสสฺส สาสเน|
      block |จูฬจุนฺโทติ นาเมน เหสฺสติ สตฺถุ สาวโกฯ|
    count |๑๓๘|
      block |สามเณโรว โส สนฺโต ขีณาสโว ภวิสฺสติ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๑๓๙|
      block |อุปฏฺฐหิํ มหาวีรํ อญฺเญ จ เปสเล พหู|
      block |ภาตรํ เม จุปฏฺฐาสิํ อุตฺตมตฺถสฺส ปตฺติยาฯ|
    count |๑๔๐|
      block |ภาตรํ เม อุปฏฺฐิตฺวา ธาตุํ ปตฺตมฺหิ โอหิย|
      block |สมฺพุทฺธํ อุปนาเมสิํ โลกเชฏฺฐํ นราสภํฯ|
    count |๑๔๑|
      block |อุโภ หตฺเถหิ ปคฺคยฺห พุทฺโธ โลเก สเทวเก|
      block |สนฺทสฺสยนฺโต ตํ ธาตุํ กิตฺตยิ อคฺคสาวกํฯ|
    count |๑๔๒|
      block |จิตฺตญฺจ สุวิมุตฺตํ เม สทฺธา มยฺหํ ปติฏฺฐิตา|
      block |สพฺพาสเว ปริญฺญาย วิหรามิ อนาสโวฯ|
    count |๑๔๓|
      block |ปฏิสมฺภิทานุปฺปตฺตา วิโมกฺขาปิ จ ผสฺสิตา|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |อุปาลิ โสโณ ภทฺทิโย สนฺนิฏฺฐาปกหตฺถิโย|
      block |ฉทนํ เสยฺยจงฺกมํ สุภทฺโท จุนฺทสวฺหโย|
      block |คาถาสตํ สตาลีสํ จตสฺโส จ ตทุตฺตริฯ|
    block |อิตฺถํ สุทํ อายสฺมา จุนฺโท เถโร อิมา คาถาโย อภาสิตฺถาติฯ|
    stand |จุนฺทตฺเถรสฺสาปทานํ ทสมํฯ|
    stand |อุปาลิวคฺโค ปญฺจโมฯ|
    block |ตสฺสุทฺทานํ|
