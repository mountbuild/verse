block |๓๑ ปทุมเกสรวคฺโค|
  block |๑ ปทุมเกสริยตฺเถรอปทานํ|
    count |๑|
      block |อิสิสงฺเฆ อหํ ปุพฺเพ อาสิํ มาตงฺควารโณ|
      block |มเหสีนํ ปสาเทน ปทฺมเกสรโมกิริํฯ|
    count |๒|
      block |ปจฺเจกชินเสฏฺเฐสุ ธุตราเคสุ ตาทิสุ|
      block |เตสุ จิตฺตํ ปสาเทตฺวา กปฺปํ สคฺคมฺหิ โมทหํฯ|
    count |๓|
      block |เอกนวุติโต กปฺเป เกสรํ โอกิริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทุมเกสริโย เถโร อิมา คาถาโย อภาสิตฺถาติฯ|
    stand |ปทุมเกสริยตฺเถรสฺสาปทานํ ปฐมํฯ|
  block |๒ สพฺพคนฺธิยตฺเถรอปทานํ|
    count |๕|
      block |คนฺธมาลํ มยา ทินฺนํ วิปสฺสิสฺส มเหสิโน|
      block |อทาสิํ อุชุภูตสฺส โกเสยฺยวตฺถมุตฺตมํฯ|
    count |๖|
      block |เอกนวุติโต กปฺเป ยํ วตฺถมททิํ ปุเร|
      block |ทุคฺคติํ นาภิชานามิ คนฺธทานสฺสิทํ ผลํฯ|
    count |๗|
      block |อิโต ปนฺนรเส กปฺเป สุเจโฬ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สพฺพคนฺธิโย เถโร อิมา คาถาโย อภาสิตฺถาติฯ|
    stand |สพฺพคนฺธิยตฺเถรสฺสาปทานํ ทุติยํฯ|
  block |๓ ปรมนฺนทายกตฺเถรอปทานํ|
    count |๙|
      block |กณิการํว โชตนฺตํ อุทยนฺตํว ภาณุมํ|
      block |วิปสฺสิํ อทฺทสํ พุทฺธํ โลกเชฏฺฐํ นราสภํฯ|
    count |๑๐|
      block |อญฺชลิํ ปคฺคเหตฺวาน อภิเนสิํ สกํ ฆรํ|
      block |อภิเนตฺวาน สมฺพุทฺธํ ปรมนฺนมทาสหํฯ|
    count |๑๑|
      block |เอกนวุติโต กปฺเป ปรมนฺนมทิํ ตทา|
      block |ทุคฺคติํ นาภิชานามิ ปรมนฺนสฺสิทํ ผลํฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปรมนฺนทายโก เถโร อิมา คาถาโย อภาสิตฺถาติฯ|
    stand |ปรมนฺนทายกตฺเถรสฺสาปทานํ ตติยํฯ|
  block |๔ ธมฺมสญฺญกตฺเถรอปทานํ|
    count |๑๓|
      block |วิปสฺสิโน ภควโต มหาโพธิมโห อหุ|
      block |รุกฺขฏฺฐสฺเสว สมฺพุทฺโธ โลกเชฏฺโฐ นราสโภ ฯ|
    count |๑๔|
      block |ภควา ตมฺหิ สมเย ภิกฺขุสงฺฆปุรกฺขโต|
      block |จตุสจฺจํ ปกาเสติ วาจาสภิมุทีรยํฯ|
    count |๑๕|
      block |สงฺขิตฺเตน จ เทเสนฺโต วิตฺถาเรน จ เทสยํ|
      block |วิวฏฺฏจฺฉโท สมฺพุทฺโธ นิพฺพาเปสิ มหาชนํฯ|
    count |๑๖|
      block |ตสฺสาหํ ธมฺมํ สุตฺวาน โลกเชฏฺฐสฺส ตาทิโน|
      block |วนฺทิตฺวา สตฺถุโน ปาเท ปกฺกามิํ อุตฺตรามุโขฯ|
    count |๑๗|
      block |เอกนวุติโต กปฺเป ยํ ธมฺมมสุณิํ ตทา|
      block |ทุคฺคติํ นาภิชานามิ ธมฺมสวสฺสิทํ ผลํฯ|
    count |๑๘|
      block |เตตฺติํสมฺหิ อิโต กปฺเป เอโก อาสิํ มหีปติ|
      block |สุตวา นาม นาเมน จกฺกวตฺตี มหพฺพโลฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ธมฺมสญฺญโก เถโร อิมา คาถาโย อภาสิตฺถาติฯ|
    stand |ธมฺมสญฺญกตฺเถรสฺสาปทานํ จตุตฺถํฯ|
  block |๕ ผลทายกตฺเถรอปทานํ|
    count |๒๐|
      block |ภาคีรถีนทีตีเร อโหสิ อสฺสโม ตทา|
      block |ตมหํ อสฺสมํ คจฺฉิํ ผลหตฺโถ อเปกฺขวาฯ|
    count |๒๑|
      block |วิปสฺสิํ ตตฺถ อทฺทกฺขิํ ปีตรํสิํว ภาณุมํ|
      block |ยํ เม อตฺถิ ผลํ สพฺพํ อทาสิํ สตฺถุโน อหํฯ|
    count |๒๒|
      block |เอกนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ|
    stand |ผลทายกตฺเถรสฺสาปทานํ ปญฺจมํฯ|
  block |๖ สมฺปสาทกตฺเถรอปทานํ|
    count |๒๔|
      block |นโม เต พุทฺธ วีรตฺถุ วิปฺปมุตฺโตสิ สพฺพธิ|
      block |พฺยสนมฺหิ อนุปฺปตฺโต ตสฺส เม สรณํ ภวฯ|
    count |๒๕|
      block |สิทฺธตฺโถ ตสฺส พฺยากาสิ โลเก อปฺปฏิปุคฺคโล|
      block |มโหทธิสโม สงฺโฆ อปฺปเมยฺโย อนุตฺตโรฯ|
    count |๒๖|
      block |ตตฺถ ตฺวํ วิรเช เขตฺเต อนนฺตผลทายเก|
      block |สงฺเฆ จิตฺตํ ปสาเทตฺวา สุพีชํ วาป โรปยฯ|
    count |๒๗|
      block |อิทํ วตฺวาน สพฺพญฺญู โลกเชฏฺโฐ นราสโภ|
      block |มเมว อนุสาสิตฺวา เวหาสํ นภมุคฺคมิฯ|
    count |๒๘|
      block |อจิรํ คตมตฺตมฺหิ สพฺพญฺญุมฺหิ นราสเภ|
      block |มรณํ สมนุปฺปตฺโต ตุสิตํ อุปปชฺชหํฯ|
    count |๒๙|
      block |ตทาหํ วิรเช เขตฺเต อนนฺตผลทายเก|
      block |สงฺเฆ จิตฺตํ ปสาเทตฺวา กปฺปํ สคฺคมฺหิ โมทหํฯ|
    count |๓๐|
      block |จตุนฺนวุติโต กปฺเป ปสาทมลภิํ ตทา|
      block |ทุคฺคติํ นาภิชานามิ ปสาทสฺส อิทํ ผลํฯ|
    count |๓๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สมฺปสาทโก เถโร อิมา คาถาโย อภาสิตฺถาติฯ|
    stand |สมฺปสาทกตฺเถรสฺสาปทานํ ฉฏฺฐํฯ|
  block |๗ อารามทายกตฺเถรอปทานํ|
    count |๓๒|
      block |สิทฺธตฺถสฺส ภควโต อาราโม โรปิโต มยา|
      block |สนฺทจฺฉาเยสุ รุกฺเขสุ อุปาสนฺเตสุ ปกฺขิสุฯ|
    count |๓๓|
      block |อทฺทสํ วิรชํ พุทฺธํ อาหุตีนํ ปฏิคฺคหํ|
      block |อารามํ อภินาเมสิํ โลกเชฏฺฐํ นราสภํฯ|
    count |๓๔|
      block |หฏฺโฐ หฏฺเฐน จิตฺเตน ผลํ ปุปฺผมทาสหํ|
      block |ตโต ชาตปฺปสาโทว ตํ วนํ ปริณามยิํฯ|
    count |๓๕|
      block |พุทฺธสฺส ยมิทํ ทาสิํ วิปฺปสนฺเนน เจตสา|
      block |ภเว นิพฺพตฺตมานมฺหิ นิพฺพตฺตติ ผลํ มมฯ|
    count |๓๖|
      block |จตุนฺนวุติโต กปฺเป ยํ อารามมทํ ตทา|
      block |ทุคฺคติํ นาภิชานามิ อารามสฺส อิทํ ผลํฯ|
    count |๓๗|
      block |สตฺตติํเส อิโต กปฺเป สตฺตาสุํ มุทุสีตลา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อารามทายโก เถโร อิมา คาถาโย อภาสิตฺถาติฯ|
    stand |อารามทายกตฺเถรสฺสาปทานํ สตฺตมํฯ|
  block |๘ อนุเลปทายกตฺเถรอปทานํ|
    count |๓๙|
      block |อตฺถทสฺสิสฺส มุนิโน อทฺทสํ สาวกํ อหํ|
      block |นวกมฺมํ กโรนฺตสฺส สีมาย อุปคจฺฉหํฯ|
    count |๔๐|
      block |นิฏฺฐิเต นวกมฺเม จ อนุเลปมทาสหํ|
      block |ปสนฺนจิตฺโต สุมโน ปุญฺญกฺเขตฺเต อนุตฺตเรฯ|
    count |๔๑|
      block |อฏฺฐารเส กปฺปสเต ยํ กมฺมมกริํ ตทา|
      block |ทุคฺคติํ นาภิชานามิ อนุเลปสฺสิทํ ผลํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ|
    stand |อนุเลปทายกตฺเถรสฺสาปทานํ อฏฺฐมํฯ|
  block |๙ พุทฺธสญฺญกตฺเถรอปทานํ|
    count |๔๓|
      block |อุเทนฺตํ สตรํสิํว ปีตรํสิํว ภาณุมํ|
      block |วนนฺตรคตํ สนฺตํ โลกเชฏฺฐํ นราสภํฯ|
    count |๔๔|
      block |อทฺทสํ สุปินนฺเตน สิทฺธตฺถํ โลกนายกํ|
      block |ตตฺถ จิตฺตํ ปสาเทตฺวา สุคติํ อุปปชฺชหํฯ|
    count |๔๕|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๔๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ|
    stand |พุทฺธสญฺญกตฺเถรสฺสาปทานํ นวมํฯ|
  block |๑๐ ปพฺภารทายกตฺเถรอปทานํ|
    count |๔๗|
      block |ปิยทสฺสิโน ภควโต ปพฺภาโร โสธิโต มยา|
      block |ฆฏกญฺจ อุปฏฺฐาสิํ ปริโภคาย ตาทิโนฯ|
    count |๔๘|
      block |ตํ เม พุทฺโธ วิยากาสิ ปิยทสฺสี มหามุนิ|
      block |สหสฺสกณฺโฑ สตเภณฺฑุ ธชาลุ หริตามโยฯ|
    count |๔๙|
      block |นิพฺพตฺติสฺสติ โส ยูโป รตนญฺจ อนปฺปกํ|
      block |ปพฺภารทานํ ทตฺวาน กปฺปํ สคฺคมฺหิ โมทหํฯ|
    count |๕๐|
      block |อิโต พาตฺติํสกปฺปมฺหิ สุสุทฺโธ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |เกสรํ คนฺธมนฺนญฺจ ธมฺมสญฺญี ผเลน จ|
      block |ปสาทารามทายี จ เลปโก พุทฺธสญฺญโก|
      block |ปพฺภารโท จ คาถาโย เอกปญฺญาส กิตฺติตาฯ|
    block |อิตฺถํ สุทํ อายสฺมา ปพฺภารทายโก เถโร อิมา คาถาโย อภาสิตฺถาติฯ|
    stand |ปพฺภารทายกตฺเถรสฺสาปทานํ ทสมํฯ|
    stand |ปทุมเกสรวคฺโค เอกติํสติโมฯ|
    block |ตสฺสุทฺทานํ|
