block |๘ นาคสมาลวคฺโค|
  block |๑ นาคสมาลตฺเถรอปทานํ|
    count |๑|
      block |อปาฏลิํ อหํ ปุปฺผํ อุชฺฌิตํ สุมหาปเถ|
      block |ถูปมฺหิ อภิโรเปสิํ สิขิโน โลกพนฺธุโนฯ|
    count |๒|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ถูปปูชายิทํ ผลํฯ|
    count |๓|
      block |อิโต ปนฺนรเส กปฺเป ภูมิโย นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา นาคสมาโล เถโร อิมา คาถาโย อภาสิตฺถาติฯ|
    stand |นาคสมาลตฺเถรสฺสาปทานํ ปฐมํฯ|
  block |๒ ปทสญฺญกตฺเถรอปทานํ|
    count |๕|
      block |อกฺกนฺตญฺจ ปทํ ทิสฺวา ติสฺสสฺสาทิจฺจพนฺธุโน|
      block |หฏฺโฐ หฏฺเฐน จิตฺเตน ปเท จิตฺตํ ปสาทยิํฯ|
    count |๖|
      block |ทฺเวนวุเต อิโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ ปทสญฺญายิทํ ผลํฯ|
    count |๗|
      block |อิโต สตฺตมเก กปฺเป สุเมโธ นาม ขตฺติโย|
      block |สตฺตรตนสมฺปนฺโน จกฺกวตี มหพฺพโลฯ|
    count |๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทสญฺญโก เถโร อิมา คาถาโย อภาสิตฺถาติฯ|
    stand |ปทสญฺญกตฺเถรสฺสาปทานํ ทุติยํฯ|
  block |๓ พุทฺธสญฺญกตฺเถรอปทานํ|
    count |๙|
      block |ทุมคฺเค ปํสุกูลิกํ ลคฺคํ ทิสฺวาน สตฺถุโน|
      block |ตโต ตมญฺชลิํ กตฺวา ปํสุกูลํ อวนฺทหํฯ|
    count |๑๐|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๑๑|
      block |อิโต จตุตฺถเก กปฺเป ทุมสาโรสิ ขตฺติโย|
      block |จาตุรนฺโต วิชิตาวี จกฺกวตฺตี มหพฺพโลฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ|
    stand |พุทฺธสญฺญกตฺเถรสฺสาปทานํ ตติยํฯ|
  block |๔ ภิสาลุวทายกตฺเถรอปทานํ|
    count |๑๓|
      block |กานนํ วนโมคยฺห วสามิ วิปิเน อหํ|
      block |วิปสฺสิํ อทฺทสํ พุทฺธํ อาหุตีนํ ปฏิคฺคหํฯ|
    count |๑๔|
      block |ภิสาลุวญฺจ ปาทาสิํ อุทกํ หตฺถโธวนํ|
      block |วนฺทิตฺวา สิรสา ปาเท ปกฺกามิ อุตฺตรามุโขฯ|
    count |๑๕|
      block |เอกนวุติโต กปฺเป ภิสาลุวมทํ ตทา|
      block |ทุคฺคติํ นาภิชานามิ ปุญฺญกมฺมสฺสิทํ ผลํฯ|
    count |๑๖|
      block |อิโต ตติยเก กปฺเป ภิสสมฺมตขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ภิสาลุวทายโก เถโร อิมา คาถาโย อภาสิตฺถาติฯ|
    stand |ภิสาลุวทายกตฺเถรสฺสาปทานํ จตุตฺถํฯ|
    stand |ฉฏฺฐภาณวารํฯ|
  block |๕ เอกสญฺญกตฺเถรอปทานํ|
    count |๑๘|
      block |ขณฺโฑ นามาสิ นาเมน วิปสฺสิสฺสคฺคสาวโก|
      block |เอกา ภิกฺขา มยา ทินฺนา โลกาหุติปฏิคฺคเหฯ|
    count |๑๙|
      block |เตน จิตฺตปฺปสาเทน ทฺวิปทินฺท นราสภ|
      block |ทุคฺคติํ นาภิชานามิ เอกภิกฺขายิทํ ผลํฯ|
    count |๒๐|
      block |จตฺตาลีสมฺหิโต กปฺเป วรุโณ นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกสญฺญโก เถโร อิมา คาถาโย อภาสิตฺถาติฯ|
    stand |เอกสญฺญกตฺเถรสฺสาปทานํ ปญฺจมํฯ|
  block |๖ ติณสนฺถรทายกตฺเถรอปทานํ|
    count |๒๒|
      block |หิมวนฺตสฺสาวิทูเร มหาชาตสฺสโร อหุ|
      block |สตปตฺเตหิ สญฺฉนฺโน นานาสกุณมาลโยฯ|
    count |๒๓|
      block |ตมฺหิ นฺหตฺวา จ ปิตฺวา จ อวิทูเร วสามหํ|
      block |อทฺทสํ สมณานคฺคํ คจฺฉนฺตํ อนิลญฺชเสฯ|
    count |๒๔|
      block |มม สงฺกปฺปมญฺญาย สตฺถา โลเก อนุตฺตโร|
      block |อพฺภโต โอรุหิตฺวาน ภูมิยํฐาสิ ตาวเทฯ|
    count |๒๕|
      block |วิสาเณน ติณํ คยฺห นิสีทนมทาสหํ|
      block |นิสีทิ ภควา ตตฺถ ติสฺโส โลกคฺคนายโกฯ|
    count |๒๖|
      block |สกํ จิตฺตํ ปสาเทตฺวา อวนฺทิ โลกนายกํ|
      block |ปฏิกุฏิโก อปสกฺกิํ นิชฺฌายนฺโต มหามุนิํฯ|
    count |๒๗|
      block |เตน จิตฺตปฺปสาเทน นิมฺมานํ อุปปชฺชหํ|
      block |ทุคฺคติํ นาภิชานามิ สนฺถรสฺส อิทํ ผลํฯ|
    count |๒๘|
      block |อิโต ทุติยเก กปฺเป มิค สมฺมตขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติณสนฺถรทายโก เถโร อิมา คาถาโย อภาสิตฺถาติฯ|
    stand |ติณสนฺถรทายกตฺเถรสฺสาปทานํ ฉฏฺฐํฯ|
  block |๗ สูจิทายกตฺเถรอปทานํ|
    count |๓๐|
      block |ติํสกปฺปสหสฺสมฺหิ สมฺพุทฺโธ โลกนายโก|
      block |สุเมโธ นาม นาเมน พาตฺติํสวรลกฺขโณฯ|
    count |๓๑|
      block |ตสฺส กญฺจนวณฺณสฺส ทฺวิปทินฺทสฺส ตาทิโน|
      block |ปญฺจ สูจี มยา ทินฺนา สิพฺพนตฺถาย จีวรํฯ|
    count |๓๒|
      block |เตเนว สูจิทาเนน นิปุณตฺถวิปสฺสกํ|
      block |ติกฺขํ ลหุญฺจ ผาสุญฺจ ญาณํ เม อุทปชฺชถฯ|
    count |๓๓|
      block |กิเลสา ฌาปิตา มยฺหํ ภวา สพฺเพ สมูหตา|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๓๔|
      block |ทฺวิปทาธิปตี นาม ราชาโน จตุโร อหุํ|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๓๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ|
    stand |สูจิทายกตฺเถรสฺสาปทานํ สตฺตมํฯ|
  block |๘ ปาฏลิปุปฺผิยตฺเถรอปทานํ|
    count |๓๖|
      block |สุวณฺณวณฺณํ สมฺพุทฺธํ คจฺฉนฺตํ อนฺตราปเณ|
      block |กญฺจนคฺฆิยสงฺกาสํ พาตฺติํสวรลกฺขณํฯ|
    count |๓๗|
      block |เสฏฺฐิปุตฺโต ตทา อาสิํ สุขุมาโล สุเขธิโต|
      block |อุจฺฉงฺเค ปาฏลิปุปฺผํ กตฺวาน อภิสํหริํฯ|
    count |๓๘|
      block |หฏฺโฐ หฏฺเฐน จิตฺเตน ปุปฺเผหิ อภิปูชยิํ|
      block |ติสฺสํ โลกวิทุํ นาถํ นรเทวํ นมสฺสหํฯ|
    count |๓๙|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๔๐|
      block |อิโต เตสฏฺฐิกปฺปมฺหิ อภิสมฺมตนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปาฏลิปุปฺผิโย เถโร อิมา คาถาโย อภาสิตฺถาติฯ|
    stand |ปาฏลิปุปฺผิยตฺเถรสฺสาปทานํ อฏฺฐมํฯ|
  block |๙ ฐิตญฺชลิยตฺเถรอปทานํ|
    count |๔๒|
      block |มิคลุทฺโท ปุเร อาสิํ อรญฺเญ กานเน อหํ|
      block |ตตฺถ อทฺทสํ สมฺพุทฺธํ พาตฺติํสวรลกฺขณํฯ|
    count |๔๓|
      block |ตตฺถาหํ อญฺชลิํ กตฺวา ปกฺกามิํ ปาจินามุโข|
      block |อวิทูเร นิสินฺนสฺส นิยเก ปณฺณสนฺถเรฯ|
    count |๔๔|
      block |ตโต เม อสนีปาโต มตฺถเก นิปตี ตทา|
      block |โสหํ มรณกาลมฺหิ อกาสิํ ปุนรญฺชลิํฯ|
    count |๔๕|
      block |ทฺเวนวุเต อิโต กปฺเป อญฺชลิํ อกริํ ตทา|
      block |ทุคฺคติํ นาภิชานามิ อญฺชลิสฺส อิทํ ผลํฯ|
    count |๔๖|
      block |จตุปณฺณาสกปฺปมฺหิ มิคเกตุสนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ฐิตญฺชลิโย เถโร อิมา คาถาโย อภาสิตฺถาติฯ|
    stand |ฐิตญฺชลิยตฺเถรสฺสาปทานํ นวมํฯ|
  block |๑๐ ติปทุมิยตฺเถรอปทานํ|
    count |๔๘|
      block |ปทุมุตฺตโร นาม ชิโน สพฺพธมฺมาน ปารคู|
      block |ทนฺโต ทนฺตปริวุโต นครา นิกฺขมี ตทาฯ|
    count |๔๙|
      block |นคเร หํสวติยํ อโหสิํ มาลิโก ตทา|
      block |ยํ ตตฺถ อุตฺตมํ โตณิ ปทฺมปุปฺผานิ อคฺคหิํฯ|
    count |๕๐|
      block |อทฺทสํ วิรชํ พุทฺธํ ปฏิมคฺคนฺตราปเณ|
      block |สห ทิสฺวาน สมฺพุทฺธํ เอวํ จินฺเตสหํ ตทาฯ|
    count |๕๑|
      block |กิํ เม อิเมหิ ปุปฺเผหิ รญฺโญ อุปนิเตหิ เม|
      block |คามํ วา คามเขตฺตํ วา สหสฺสํ วา ลเภยฺยหํฯ|
    count |๕๒|
      block |อทนฺตทมนํ วีรํ สพฺพสตฺตสุขาวหํ|
      block |โลกนาถํ ปูชยิตฺวา ลจฺฉามิ อมตํ ธนํฯ|
    count |๕๓|
      block |เอวาหํ จินฺตยิตฺวาน สกํ จิตฺตํ ปสาทยิํ|
      block |ตีณิ โลหิตเก คยฺห อากาเส อุกฺขิปิํ ตทาฯ|
    count |๕๔|
      block |มยา อุกฺขิตฺตมตฺตมฺหิ อากาเส ปตฺถริํสุ เต|
      block |ธาริํสุ มตฺถเก ตตฺถ อุทฺธํวณฺฏา อโธมุขาฯ|
    count |๕๕|
      block |เย เกจิ มนุชา ทิสฺวา อุกฺกุฏฺฐิํ สมฺปวตฺตยุํ|
      block |เทวตา อนฺตลิกฺขมฺหิ สาธุการํ ปวตฺตยุํฯ|
    count |๕๖|
      block |อจฺเฉรํ โลเก อุปฺปนฺนํ พุทฺธเสฏฺฐสฺส วาหสา|
      block |สพฺเพ ธมฺมํ สุณิสฺสาม ปุปฺผานํ วาหสา มยํฯ|
    count |๕๗|
      block |ปทุมุตฺตโร โลกวิทู อาหุตีนํ ปฏิคฺคโห|
      block |วีถิยญฺหิ ฐิโต สนฺโต อิมา คาถา อภาสถฯ|
    count |๕๘|
      block |โย โส พุทฺธํ อปูเชสิ รตฺตปทฺเมหิ มาณโว|
      block |ตมหํ กิตฺตยิสฺสามิ สุณาถ มม ภาสโตฯ|
    count |๕๙|
      block |ติํสกปฺปสหสฺสานิ เทวโลเก รมิสฺสติ|
      block |ติํสกปฺปานิ เทวินฺโท เทวรชฺชํ กริสฺสติฯ|
    count |๖๐|
      block |มหาวิตฺถาริกํ นาม พฺยมฺหํ เหสฺสติ ตาวเท|
      block |ติโยชนสตุพฺพิทฺธํ ทิยฑฺฒสตวิตฺถตํฯ|
    count |๖๑|
      block |จตฺตาริสตสหสฺสานิ นิยฺยูหา จ สุมาปิตา|
      block |กูฏาคารวรูเปตา มหาสยนมณฺฑิตาฯ|
    count |๖๒|
      block |โกฏิสตสหสฺสิโย ปริวาเรสฺสนฺติ อจฺฉรา|
      block |กุสลา นจฺจคีตสฺส วาทิเตปิ ปทกฺขิณาฯ|
    count |๖๓|
      block |เอตาทิเส พฺยมฺหวเร นารีคณสมากุเล|
      block |วสฺสิสฺสติ ปุปฺผวสฺโส ทิพฺโพ โลหิตโก สทาฯ|
    count |๖๔|
      block |ภิตฺติขีเล นาคทนฺเต ทฺวารพาหาย โตรเณ|
      block |จกฺกมตฺตา โลหิตกา โอลมฺพิสฺสนฺติ ตาวเทฯ|
    count |๖๕|
      block |ปตฺเตน ปตฺตสญฺฉนฺเน อนฺโตพฺยมฺหวเร อิมํ|
      block |อตฺถริตฺวา ปารุปิตฺวา ตุวฏฺฏิสฺสนฺติ ตาวเทฯ|
    count |๖๖|
      block |ภวนํ ปริวาเรตฺวา สมนฺตา สตโยชเน|
      block |เตปิ ปทฺมา โลหิตกา ทิพฺพคนฺธํ ปวายเรฯ|
    count |๖๗|
      block |ปญฺจสตฺตติกฺขตฺตุญฺจ จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๖๘|
      block |สมฺปตฺติโย ทุเว ภุตฺวา อนีติ อนุปทฺทโว|
      block |สมฺปตฺเต ปริโยสาเน นิพฺพานํ ปาปุณิสฺสติ ฯ|
    count |๖๙|
      block |สุทิฏฺโฐ วต เม พุทฺโธ วาณิชฺชํ สุปโยชิตํ|
      block |ปทฺมานิ ตีณิ ปูเชตฺวา อนุโภสิํ ติสมฺปทา ฯ|
    count |๗๐|
      block |อชฺช เม ธมฺมปฺปตฺตสฺส วิปฺปมุตฺตสฺส สพฺพโส|
      block |สุปุปฺผิตํ โลหิตกํ ธารยิสฺสติ มตฺถเกฯ|
    count |๗๑|
      block |มม กมฺมํ กเถนฺตสฺส ปทุมุตฺตรสตฺถุโน|
      block |สตปาณสหสฺสานํ ธมฺมาภิสมโย อหุฯ|
    count |๗๒|
      block |สตสหสฺสิโต กปฺเป ยํ พุทฺธมภิปูชยิํ|
      block |ทุคฺคติํ นาภิชานามิ ติปทุมานิทํ ผลํฯ|
    count |๗๓|
      block |กิเลสา ฌาปิตา มยฺหํ ภวา สพฺเพ สมูหตา|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๗๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |นาคสมาโล ปทสญฺญี สญฺญกาลุวทายโก|
      block |เอกสญฺญี ติณสนฺถาโร สูจิปาฏลิปุปฺผิโย|
      block |ฐิตญฺชลี ติปทุมี คาถาโย ปญฺจสตฺตติฯ|
    block |อิตฺถํ สุทํ อายสฺมา ติปทุมิโย เถโร อิมา คาถาโย อภาสิตฺถาติฯ|
    stand |ติปทุมิยตฺเถรสฺสาปทานํ ทสมํฯ|
    stand |นาคสมาลวคฺโค อฏฺฐโมฯ|
    block |ตสฺสุทฺทานํ|
