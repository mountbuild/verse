block |๖ พีชนิวคฺโค|
  block |๑ วิธูปนทายกตฺเถรอปทานํ|
    count |๑|
      block |ปทุมุตฺตรพุทฺธสฺส โลกเชฏฺฐสฺส ตาทิโน|
      block |พีชนิกา มยา ทินฺนา ทฺวิปทินฺทสฺส ตาทิโนฯ|
    count |๒|
      block |สกํ จิตฺตํ ปสาเทตฺวา ปคฺคเหตฺวาน อญฺชลิํ|
      block |สมฺพุทฺธมภิวาเทตฺวา ปกฺกมิํ อุตฺตรามุโขฯ|
    count |๓|
      block |พีชนิํ ปคฺคเหตฺวาน สตฺถา โลกคฺคนายโก|
      block |ภิกฺขุสงฺเฆ ฐิโต สนฺโต อิมา คาถา อภาสถฯ|
    count |๔|
      block |อิมินา พีชนิทาเนน จิตฺตสฺส ปณิธีหิ จ|
      block |กปฺปานํ สตสหสฺสํ วินิปาตํ น คจฺฉติฯ|
    count |๕|
      block |อารทฺธวีริโย ปหิตตฺโต เจโตคุณสมาหิโต|
      block |ชาติยา สตฺตวสฺโสหํ อรหตฺตํ อปาปุณิํฯ|
    count |๖|
      block |สฏฺฐิกปฺปสหสฺสมฺหิ พีชมานสนามกา|
      block |โสฬสาสิํสุ ราชาโน จกฺกวตฺตี มหพฺพลาฯ|
    count |๗|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา วิธูปนทายโก เถโร อิมา คาถาโย อภาสิตฺถาติฯ|
    stand |วิธูปนทายกตฺเถรสฺสาปทานํ ปฐมํฯ|
  block |๒ สตรํสิตฺเถรอปทานํ|
    count |๘|
      block |อุพฺพิทฺธํ เสลมารุยฺห นิสีทิ ปุริสุตฺตโม|
      block |ปพฺพตสฺสาวิทูรมฺหิ พฺราหฺมโณ มนฺตปารคูฯ|
    count |๙|
      block |อุปวิฏฺฐํ มหาวีรํ เทวเทวํ นราสภํ|
      block |อญฺชลิํ ปคฺคเหตฺวาน สนฺถวิํ โลกนายกํฯ|
    count |๑๐|
      block |เอส พุทฺโธ มหาวีโร วรธมฺมปฺปกาสโก|
      block |ชลติ อคฺคิขนฺโธว ภิกฺขุสงฺฆปุรกฺขโตฯ|
    count |๑๑|
      block |มหาสมุทฺโทวกฺขุพฺโภ อณฺณโวว ทุรุตฺตโร|
      block |มิคราชาวสมฺภีโต ธมฺมํ เทเสติ จกฺขุมาฯ|
    count |๑๒|
      block |มม สงฺกปฺปมญฺญาย ปทุมุตฺตรนายโก|
      block |ภิกฺขุสงฺเฆ ฐิโต สตฺถา อิมา คาถา อภาสถฯ|
    count |๑๓|
      block |เยนายํ อญฺชลี ทินฺโน พุทฺธเสฏฺโฐ จ โถมิโต|
      block |ติํสกปฺปสหสฺสานิ เทวรชฺชํ กริสฺสติฯ|
    count |๑๔|
      block |กปฺปสตสหสฺสมฺหิ องฺคีรสสนามโก|
      block |วิวฏฺฏจฺฉโท สมฺพุทฺโธ อุปฺปชฺชิสฺสติ ตาวเทฯ|
    count |๑๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สตรํสีติ นาเมน อรหา โส ภวิสฺสติฯ|
    count |๑๖|
      block |ชาติยา สตฺตวสฺโสหํ ปพฺพชิํ อนคาริยํ|
      block |สตรํสิมฺหิ นาเมน ปภา นิทฺธาวเต มมฯ|
    count |๑๗|
      block |มณฺฑเป รุกฺขมูเล วา ฌายี ฌานรโต อหํ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๑๘|
      block |สฏฺฐิกปฺปสหสฺสมฺหิ จตุโร รามนามกา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สตรํสิ เถโร อิมา คาถาโย อภาสิตฺถาติฯ|
    stand |สตรํสิตฺเถรสฺสาปทานํ ทุติยํฯ|
  block |๓ สยนทายกตฺเถรอปทานํ|
    count |๒๐|
      block |ปทุมุตฺตรพุทฺธสฺส สพฺพโลกานุกมฺปิโน|
      block |สยนํ ตสฺส ปาทาสิํ วิปฺปสนฺเนน เจตสาฯ|
    count |๒๑|
      block |เตน สยนทาเนน สุเขตฺเต พีชสมฺปทา|
      block |โภคา นิพฺพตฺตเร ตสฺส สยนสฺส อิทํ ผลํฯ|
    count |๒๒|
      block |อากาเส เสยฺยํ กปฺเปมิ ธาเรมิ ปถวิํ อิมํ|
      block |ปาเณสุ เม อิสฺสริยํ สยนสฺส อิทํ ผลํฯ|
    count |๒๓|
      block |ปญฺจกปฺปสหสฺสมฺหิ อฏฺฐ อาสุํ มหาเตชา|
      block |จตุตฺติํเส กปฺปสเต จตุโร จ มหพฺพลาฯ|
    count |๒๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สยนทายโก เถโร อิมา คาถาโย อภาสิตฺถาติฯ|
    stand |สยนทายกตฺเถรสฺสาปทานํ ตติยํฯ|
  block |๔ คนฺโธทกิยตฺเถรอปทานํ|
    count |๒๕|
      block |ปทุมุตฺตรพุทฺธสฺส มหาโพธิมโห อหุ|
      block |วิจิตฺตํ ฆฏมาทาย คนฺโธทกมทาสหํฯ|
    count |๒๖|
      block |นฺหานกาเล จ โพธิยา มหาเมโฆ ปวสฺสถ|
      block |นินฺนาโท จ มหา อาสิ อสนิยา ผลนฺติยาฯ|
    count |๒๗|
      block |เตเนวาสนิเวเคน ตตฺถ กาลงฺกโต อหํ|
      block |เทวโลเก ฐิโต สนฺโต อิมา คาถา อภาสหํฯ|
    count |๒๘|
      block |อโห พุทฺโธ อโห ธมฺโม อโห โน สตฺถุสมฺปทา|
      block |กเฬวรํ เม ปติตํ เทวโลเก รมามหํฯ|
    count |๒๙|
      block |อุพฺพิทฺธํ ภวนํ มยฺหํ สตภูมํ สมุคฺคตํ|
      block |กญฺญาสตสหสฺสานิ ปริวาเรนฺติ มํ สทาฯ|
    count |๓๐|
      block |อาพาธา เม น วิชฺชนฺติ โสโก มยฺหํ น วิชฺชติ|
      block |ปริฬาหํ น ปสฺสามิ ปุญฺญกมฺมสฺสิทํ ผลํฯ|
    count |๓๑|
      block |อฏฺฐวีเส กปฺปสเต ราชา สํวสิโต อหุํ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คนฺโธทกิโย เถโร อิมา คาถาโย อภาสิตฺถาติฯ|
    stand |คนฺโธทกิยตฺเถรสฺสาปทานํ จตุตฺถํฯ|
  block |๕ โอปวยฺหตฺเถรอปทานํ|
    count |๓๓|
      block |ปทุมุตฺตรพุทฺธสฺส อาชานียมทาสหํ|
      block |นิยฺยาเทตฺวาน สมฺพุทฺเธ อคมาสิํ สกํ ฆรํฯ|
    count |๓๔|
      block |เทวโล นาม นาเมน สตฺถุโน อคฺคสาวโก|
      block |วรธมฺมสฺส ทายาโท อาคจฺฉิ มม สนฺติกํฯ|
    count |๓๕|
      block |สปตฺตภาโร ภควา อาชาเนยฺโย น กปฺปติ|
      block |ตว สงฺกปฺปมญฺญาย อธิวาเสสิ จกฺขุมาฯ|
    count |๓๖|
      block |อคฺฆาเปตฺวา วาตชวํ สินฺธวํ สีฆวาหนํ|
      block |ปทุมุตฺตรพุทฺธสฺส ขมนียมทาสหํฯ|
    count |๓๗|
      block |ยํ ยํ โยนุปปชฺชามิ เทวตฺตํ อถ มานุสํ|
      block |ขมนียํ วาตชวํ จิตฺตํ นิพฺพตฺตเต มมฯ|
    count |๓๘|
      block |ลาภํ เตสํ สุลทฺธํว เย ลภนฺตุปสมฺปทํ|
      block |ปุนปิ ปยิรุปาเสยฺยํ พุทฺโธ โลเก สเจ ภเวฯ|
    count |๓๙|
      block |อฏฺฐวีสติกฺขตฺตุํหํ ราชา อาสิํ มหพฺพโล|
      block |จาตุรนฺโต วิชิตาวี ชมฺพุสณฺฑสฺส ชมฺพุอิสฺสโรฯ|
    count |๔๐|
      block |อิทํ ปจฺฉิมกํ มยฺหํ จริโม วตฺตเต ภโว|
      block |ปตฺโตสฺมิ อจลํ ฐานํ หิตฺวา ชยปราชยํฯ|
    count |๔๑|
      block |จตุติํสสหสฺสมฺหิ มหาเตโชสิ ขตฺติโย|
      block |สตรตนสมฺปนฺโน จกฺกวตฺตี มหพฺพโลฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โอปวยฺโห เถโร อิมา คาถาโย อภาสิตฺถาติฯ|
    stand |โอปวยฺหตฺเถรสฺสาปทานํ ปญฺจมํฯ|
  block |๖ สปริวาราสนตฺเถรอปทานํ|
    count |๔๓|
      block |ปทุมุตฺตรพุทฺธสฺส ปิณฺฑปาตํ อทาสหํ|
      block |คนฺตฺวา กิลิฏฺฐกํ ฐานํ มลฺลิกาหิ ปริกฺขิตํ ฯ|
    count |๔๔|
      block |ตมฺหาสนมฺหิ อาสีโน พุทฺโธ โลกคฺคนายโก|
      block |อกิตฺตยิ ปิณฺฑปาตํ อุชุภูโต สมาหิโตฯ|
    count |๔๕|
      block |ยถาปิ ภทฺทเก เขตฺเต พีชํ อปฺปมฺปิ โรปิตํ|
      block |สมฺมา ธารํ ปเวจฺฉนฺเต ผลํ โตเสติ กสฺสกํฯ|
    count |๔๖|
      block |ตเถวายํ ปิณฺฑปาโต สุเขตฺเต โรปิโต ตยา|
      block |ภเว นิพฺพตฺตมานมฺหิ ผลํ เต โตสยิสฺสติ ฯ|
    count |๔๗|
      block |อิทํ วตฺวาน สมฺพุทฺโธ ชลชุตฺตมนามโก|
      block |ปิณฺฑปาตํ คเหตฺวาน ปกฺกามิ อุตฺตรามุโขฯ|
    count |๔๘|
      block |สํวุโต ปาติโมกฺขสฺมิํ อินฺทฺริเยสุ จ ปญฺจสุ|
      block |ปวิเวกมนุยุตฺโต วิหรามิ อนาสโวฯ|
    count |๔๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สปริวาราสโน เถโร อิมา คาถาโย อภาสิตฺถาติฯ|
    stand |สปริวาราสนตฺเถรสฺสาปทานํ ฉฏฺฐํฯ|
  block |๗ ปญฺจทีปกตฺเถรอปทานํ|
    count |๕๐|
      block |ปทุมุตฺตรพุทฺธสฺส สพฺพภูตานุกมฺปิโน|
      block |สทฺทหิตฺวาน สทฺธมฺเม อุชุทิฏฺฐิ อโหสหํฯ|
    count |๕๑|
      block |ปทีปทานํ ปาทาสิํ ปริวาเรตฺวาน โพธิยํ|
      block |สทฺทหนฺโต ปทีปานิ อกริํ ตาวเท อหํฯ|
    count |๕๒|
      block |ยํ ยํ โยนุปปชฺชามิ เทวตฺตํ อถ มานุสํ|
      block |อากาเส อุกฺกํ ธาเรนฺติ ทีปทานสฺสิทํ ผลํฯ|
    count |๕๓|
      block |ติโรกุฏฺฏํ ติโรเสลํ สมติคฺคยฺห ปพฺพตํ|
      block |สมนฺตา โยชนสตํ ทสฺสนํ อนุโภมหํฯ|
    count |๕๔|
      block |เตน กมฺมาวเสเสน ปตฺโตมฺหิ อาสวกฺขยํ|
      block |ธาเรมิ อนฺติมํ เทหํ ทฺวิปทินฺทสฺส สาสเนฯ|
    count |๕๕|
      block |จตุตฺติํเส กปฺปสเต สตจกฺขุสนามกา|
      block |ราชาเหสุํ มหาเตชา จกฺกวตฺตี มหพฺพลาฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปญฺจทีปโก เถโร อิมา คาถาโย อภาสิตฺถาติฯ|
    stand |ปญฺจทีปกตฺเถรสฺสาปทานํ สตฺตมํฯ|
  block |๘ ธชทายกตฺเถรอปทานํ|
    count |๕๗|
      block |ปทุมุตฺตรพุทฺธสฺส โพธิยา ปาทปุตฺตเม|
      block |หฏฺโฐ หฏฺเฐน จิตฺเตน ธชมาโรปยิํ อหํฯ|
    count |๕๘|
      block |ปติตปตฺตานิ คณฺหิตฺวา พหิทฺธา ฉฑฺฑยิํ อหํ|
      block |อนฺโตสุทฺธํ พหิสุทฺธํ อธิมุตฺตมนาสวํฯ|
    count |๕๙|
      block |สมฺมุขา วิย สมฺพุทฺธํ อวนฺทิํ โพธิมุตฺตมํ|
      block |ปทุมุตฺตโร โลกวิทู อาหุตีนํ ปฏิคฺคโหฯ|
    count |๖๐|
      block |ภิกฺขุสงฺเฆ ฐิโต สตฺถา อิมา คาถา อภาสถ|
      block |อิมินา ธชทาเนน อุปฏฺฐาเนน จูภยํฯ|
    count |๖๑|
      block |กปฺปานํ สตสหสฺสํ ทุคฺคติํ โส น คจฺฉติ|
      block |เทเวสุ เทวโสภคฺยํ อนุโภสฺสตินปฺปกํฯ|
    count |๖๒|
      block |อเนกสตกฺขตฺตุญฺจ ราชา รฏฺเฐ ภวิสฺสติ|
      block |อุคฺคโต นาม นาเมน จกฺกวตฺตี ภวิสฺสติฯ|
    count |๖๓|
      block |สมฺปตฺติํ อนุโภตฺวาน สุกฺกมูเลน โจทิโต|
      block |โคตมสฺส ภควโต สาสเนภิรมิสฺสติฯ|
    count |๖๔|
      block |ปธานปหิตตฺโตมฺหิ อุปสนฺโต นิรูปธิ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๖๕|
      block |เอกปญฺญาสสหสฺเส กปฺเป อุคฺคตสวฺหโย|
      block |ปญฺญาสสตสหสฺเส ขตฺติโย เมฆสวฺหโย ฯ|
    count |๖๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ธชทายโก เถโร อิมา คาถาโย อภาสิตฺถาติฯ|
    stand |ธชทายกตฺเถรสฺสาปทานํ อฏฺฐมํฯ|
  block |๙ ปทุมตฺเถรอปทานํ|
    count |๖๗|
      block |จตุสจฺจํ ปกาเสนฺโต วรธมฺมปฺปวตฺตโก|
      block |วสฺสเต อมตํ วุฏฺฐิํ นิพฺพาเปนฺโต มหาชนํฯ|
    count |๖๘|
      block |สธชํ ปทุมํ คยฺห อฑฺฒโกเส ฐิโต อหํ|
      block |ปทุมุตฺตรมุนิสฺส ปหฏฺโฐ อุกฺขิปิมมฺพเรฯ|
    count |๖๙|
      block |อาคจฺฉนฺเต จ ปทุเม อพฺภุโต อาสิ ตาวเท|
      block |มม สงฺกปฺปมญฺญาย ปคฺคณฺหิ วทตํ วโรฯ|
    count |๗๐|
      block |กรเสฏฺเฐน ปคฺคยฺห ชลชํ ปุปฺผมุตฺตมํ|
      block |ภิกฺขุสงฺเฆ ฐิโต สตฺถา อิมา คาถา อภาสถฯ|
    count |๗๑|
      block |เยนิทํ ปทุมํ ขิตฺตํ สพฺพญฺญุมฺหิ วินายเก|
      block |ตมหํ กิตฺตยิสฺสามิ สุณาถ มม ภาสโตฯ|
    count |๗๒|
      block |ติํสกปฺปานิ เทวินฺโท เทวรชฺชํ กริสฺสติ|
      block |ปถพฺยา รชฺชํ สตฺตสตํ วสุธํ อาวสิสฺสติฯ|
    count |๗๓|
      block |ตตฺถ ปตฺตํ คเณตฺวาน จกฺกวตฺตี ภวิสฺสติ|
      block |อากาสโต ปุปฺผวุฏฺฐิ อภิวสฺสิสฺสตี ตทาฯ|
    count |๗๔|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม นาเมน สตฺถา โลเก ภวิสฺสติฯ|
    count |๗๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๗๖|
      block |นิกฺขมิตฺวาน กุจฺฉิมฺหา สมฺปชาโน ปติสฺสโต|
      block |ชาติยา ปญฺจวสฺโสหํ อรหตฺตํ อปาปุณิํฯ|
    count |๗๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทุโม เถโร อิมา คาถาโย อภาสิตฺถาติฯ|
    stand |ปทุมตฺเถรสฺสาปทานํ นวมํฯ|
  block |๑๐ อสนโพธิยตฺเถรอปทานํ|
    count |๗๘|
      block |ชาติยา สตฺตวสฺโสหํ อทฺทสํ โลกนายกํ|
      block |ปสนฺนจิตฺโต สุมโน อุปคจฺฉิํ นรุตฺตมํฯ|
    count |๗๙|
      block |ติสฺสสฺสาหํ ภควโต โลกเชฏฺฐสฺส ตาทิโน|
      block |หฏฺโฐ หฏฺเฐน จิตฺเตน โรปยิํ โพธิมุตฺตมํฯ|
    count |๘๐|
      block |อสโน นามเธยฺเยน ธรณีรุหปาทโป|
      block |ปญฺจวสฺเส ปริจริํ อสนํ โพธิมุตฺตมํฯ|
    count |๘๑|
      block |ปุปฺผิตํ ปาทปํ ทิสฺวา อพฺภุตํ โลมหํสนํ|
      block |สกํ กมฺมํ ปกิตฺเตนฺโต พุทฺธเสฏฺฐํ อุปาคมิํฯ|
    count |๘๒|
      block |ติสฺโส ตทา โส สมฺพุทฺโธ สยมฺภู อคฺคปุคฺคโล|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๘๓|
      block |เยนายํ โรปิตา โพธิ พุทฺธปูชา จ สกฺกตา|
      block |ตมหํ กิตฺตยิสฺสามิ สุณาถ มม ภาสโตฯ|
    count |๘๔|
      block |ติํสกปฺปานิ เทเวสุ เทวรชฺชํ กริสฺสติ|
      block |จตุสฏฺฐิ จกฺขตฺตุํ โส จกฺกวตฺตี ภวิสฺสติฯ|
    count |๘๕|
      block |ตุสิตา หิ จวิตฺวาน สุกฺกมูเลน โจทิโต|
      block |ทฺเว สมฺปตฺตี อนุโภตฺวา มนุสฺสตฺเต รมิสฺสติฯ|
    count |๘๖|
      block |ปธานปหิตตฺโต โส อุปสนฺโต นิรูปธิ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๘๗|
      block |วิเวกมนุยุตฺโตหํ อุปสนฺโต นิรูปธิ|
      block |นาโคว พนฺธนํ เฉตฺวา วิหรามิ อนาสโวฯ|
    count |๘๘|
      block |ทฺเวนวุเต อิโต กปฺเป โพธิํ โรเปสหํ ตทา|
      block |ทุคฺคติํ นาภิชานามิ โพธิโรปสฺสิทํ ผลํฯ|
    count |๘๙|
      block |จตุสตฺตติโต กปฺเป ทณฺฑเสโนติ วิสฺสุโต|
      block |สตฺตรตนสมฺปนฺโน จกฺกวตฺตี ตทา อหุํฯ|
    count |๙๐|
      block |เตสตฺตติมฺหิโต กปฺเป สตฺตาเหสุํ มหีปตี|
      block |สมนฺตเนมินาเมน ราชาโน จกฺกวตฺติโนฯ|
    count |๙๑|
      block |ปณฺณวีสติโต กปฺเป ปุณฺณโก นาม ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๙๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |พีชนี สตรํสี จ สยโนทกิวาหิโย|
      block |ปริวาโร ปทีปญฺจ ธโช ปทุมปูชโก|
      block |โพธิ จ ทสโม วุตฺโต คาถา ทฺเวนวุติ ตถาฯ|
    block |อิตฺถํ สุทํ อายสฺมา อสนโพธิโย เถโร อิมา คาถาโย อภาสิตฺถาติฯ|
    stand |อสนโพธิยตฺเถรสฺสาปทานํ ทสมํฯ|
    stand |พีชนิวคฺโค ฉฏฺโฐฯ|
    block |ตสฺสุทฺทานํ|
