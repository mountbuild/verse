block |๙ ติมิรวคฺโค|
  block |๑ ติมิรปุปฺผิยตฺเถรอปทานํ|
    count |๑|
      block |จนฺทภาคานทีตีเร อนุโสตํ วชามหํ|
      block |นิสินฺนํ สมณํ ทิสฺวา วิปฺปสนฺนมนาวิลํฯ|
    count |๒|
      block |ตตฺถ จิตฺตํ ปสาเทตฺวา เอวํ จินฺเตสหํ ตทา|
      block |ตารยิสฺสติ ติณฺโณยํ ทนฺโตยํ ทมยิสฺสติฯ|
    count |๓|
      block |อสฺสาสิสฺสติ อสฺสตฺโถ สนฺโต จ สมยิสฺสติ|
      block |โมจยิสฺสติ มุตฺโต จ นิพฺพาเปสฺสติ นิพฺพุโตฯ|
    count |๔|
      block |เอวาหํ จินฺตยิตฺวาน สิทฺธตฺถสฺส มเหสิโน|
      block |คเหตฺวา ติมิรปุปฺผํ มตฺถเก โอกิริํ อหํ ฯ|
    count |๕|
      block |อญฺชลิํ ปคฺคเหตฺวาน กตฺวา จ นํ ปทกฺขิณํ|
      block |วนฺทิตฺวา สตฺถุโน ปาเท ปกฺกามิํ อปรํ ทิสํฯ|
    count |๖|
      block |อจิรํ คตมตฺตํ มํ มิคราชา วิเหฐยิ|
      block |ปปาตมนุคจฺฉนฺโต ตตฺเถว ปปติํ อหํฯ|
    count |๗|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๘|
      block |ฉปฺปญฺญาสมฺหิ กปฺปมฺหิ สตฺเตวาสุํ มหายสา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๙|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ติมิรปุปฺผิโย เถโร อิมา คาถาโย อภาสิตฺถาติฯ|
    stand |ติมิรปุปฺผิยตฺเถรสฺสาปทานํ ปฐมํฯ|
  block |๒ คตสญฺญกตฺเถรอปทานํ|
    count |๑๐|
      block |ชาติยา สตฺตวสฺโสหํ ปพฺพชิํ อนคาริยํ|
      block |อวนฺทิํ สตฺถุโน ปาเท วิปฺปสนฺเนน เจตสาฯ|
    count |๑๑|
      block |สตฺตนงฺคลกีปุปฺเผ อากาเส อุกฺขิปิํ อหํ|
      block |ติสฺสํ พุทฺธํ สมุทฺทิสฺส อนนฺตคุณสาครํฯ|
    count |๑๒|
      block |สุคตานุคตํ มคฺคํ ปูเชตฺวา หฏฺฐมานโส|
      block |อญฺชลิญฺจ ตทากาสิํ ปสนฺโน เสหิ ปาณิภิฯ|
    count |๑๓|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๔|
      block |อิโต อฏฺฐมเก กปฺเป ตโย อคฺคิสิขา อหุ|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คตสญฺญโก เถโร อิมา คาถาโย อภาสิตฺถาติฯ|
    stand |คตสญฺญกตฺเถรสฺสาปทานํ ทุติยํฯ|
  block |๓ นิปนฺนญฺชลิกตฺเถรอปทานํ|
    count |๑๖|
      block |รุกฺขมูเล นิสินฺโนหํ พฺยาธิโต ปรเมน จ|
      block |ปรมการุญฺญปตฺโตมฺหิ อรญฺเญ กานเน อหํฯ|
    count |๑๗|
      block |อนุกมฺปํ อุปาทาย ติสฺโส สตฺถา อุเปสิ มํ|
      block |โสหํ นิปนฺนโก สนฺโต สิเร กตฺวาน อญฺชลิํฯ|
    count |๑๘|
      block |ปสนฺนจิตฺโต สุมโน สพฺพสตฺตานมุตฺตมํ|
      block |สมฺพุทฺธํ อภิวาเทตฺวา ตตฺถ กาลงฺกโต อหํฯ|
    count |๑๙|
      block |ทฺเวนวุเต อิโต กปฺเป ยํ วนฺทิํ ปุริสุตฺตมํ|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๒๐|
      block |อิโต ปญฺจมเก กปฺเป ปญฺเจวาสุํ มหาสิขา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นิปนฺนญฺชลิโก เถโร อิมา คาถาโย อภาสิตฺถาติฯ|
    stand |นิปนฺนญฺชลิกตฺเถรสฺสาปทานํ ตติยํฯ|
  block |๔ อโธปุปฺผิยตฺเถรอปทานํ|
    count |๒๒|
      block |อภิภู นาม โส ภิกฺขุ สิขิโน อคฺคสาวโก|
      block |มหานุภาโว เตวิชฺโช หิมวนฺตํ อุปาคมิฯ|
    count |๒๓|
      block |อหมฺปิ หิมวนฺตมฺหิ รมณียสฺสเม อิสิ|
      block |วสามิ อปฺปมญฺญาสุ อิทฺธีสุ จ ตทา วสีฯ|
    count |๒๔|
      block |ปกฺขิชาโต วิยากาเส ปพฺพตํ อธิวตฺตยิํ|
      block |อโธปุปฺผํ คเหตฺวาน อาคจฺฉิํ ปพฺพตํ อหํฯ|
    count |๒๕|
      block |สตฺต ปุปฺผานิ คณฺหิตฺวา มตฺถเก โอกิริํ อหํ|
      block |อาโลกิเต จ วีเรน ปกฺกามิํ ปาจินามุโขฯ|
    count |๒๖|
      block |อาวาสํ อภิสมฺโภสิํ ปตฺวาน อสฺสมํ อหํ|
      block |ขาริภารํ คเหตฺวาน ปายาสิํ ปพฺพตนฺตรํฯ|
    count |๒๗|
      block |อชคโร มํ ปีเฬสิ โฆรรูโป มหพฺพโล|
      block |ปุพฺพกมฺมํ สริตฺวาน ตตฺถ กาลงฺกโต อหํฯ|
    count |๒๘|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อโธปุปฺผิโย เถโร อิมา คาถาโย อภาสิตฺถาติฯ|
    stand |อโธปุปฺผิยตฺเถรสฺสาปทานํ จตุตฺถํฯ|
  block |๕ รํสิสญฺญกตฺเถรอปทานํ|
    count |๓๐|
      block |ปพฺพเต หิมวนฺตมฺหิ วาสํ กปฺเปสหํ ปุเร|
      block |อชินุตฺตรวาโสหํ วสามิ ปพฺพตนฺตเรฯ|
    count |๓๑|
      block |สุวณฺณวณฺณํ สมฺพุทฺธํ สตรํสิํว ภาณุมํ|
      block |วนนฺตรคตํ ทิสฺวา สาลราชํว ปุปฺผิตํฯ|
    count |๓๒|
      block |รํสฺยา จิตฺตํ ปสาเทตฺวา วิปสฺสิสฺส มเหสิโน|
      block |ปคฺคยฺห อญฺชลิํ วนฺทิํ สิรสา อุกฺกุฏี อหํฯ|
    count |๓๓|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ รํสิสญฺญายิทํ ผลํฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา รํสิสญฺญโก เถโร อิมา คาถาโย อภาสิตฺถาติฯ|
    stand |รํสิสญฺญกตฺเถรสฺสาปทานํ ปญฺจมํฯ|
  block |๖ ทุติยรํสิสญฺญกตฺเถรอปทานํ|
    count |๓๕|
      block |ปพฺพเต หิมวนฺตมฺหิ วากจีรธโร อหํ|
      block |จงฺกมญฺจ สมารูฬฺโห นิสีทิํ ปาจินามุโขฯ|
    count |๓๖|
      block |ปพฺพเต สุคตํ ทิสฺวา ผุสฺสํ ฌานรตํ ตทา|
      block |อญฺชลิํ ปคฺคเหตฺวาน รํสฺยา จิตฺตํ ปสาทยิํฯ|
    count |๓๗|
      block |ทฺเวนวุเต อิโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ รํสิสญฺญายิทํ ผลํฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา รํสิสญฺญโก เถโร อิมา คาถาโย อภาสิตฺถาติฯ|
    stand |ทุติยรํสิสญฺญกตฺเถรสฺสาปทานํ ฉฏฺฐํฯ|
  block |๗ ผลทายกตฺเถรอปทานํ|
    count |๓๙|
      block |ปพฺพเต หิมวนฺตมฺหิ ขราชินธโร อหํ|
      block |ผุสฺสํ ชินวรํ ทิสฺวา ผลหตฺโถ ผลํ อทํฯ|
    count |๔๐|
      block |ยมหํ ผลมทาสิํ วิปฺปสนฺเนน เจตสา|
      block |ภเว นิพฺพตฺตมานมฺหิ ผลํ นิพฺพตฺตเต มมฯ|
    count |๔๑|
      block |ทฺเวนวุเต อิโต กปฺเป ยํ ผลํ อททิํ อหํ|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ|
    stand |ผลทายกตฺเถรสฺสาปทานํ สตฺตมํฯ|
  block |๘ สทฺทสญฺญกตฺเถรอปทานํ|
    count |๔๓|
      block |ปพฺพเต หิมวนฺตมฺหิ วสามิ ปณฺณสนฺถเร|
      block |ผุสฺสสฺส ธมฺมํ ภณโต สทฺเท จิตฺตํ ปสาทยิํฯ|
    count |๔๔|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปุญฺญกมฺมสฺสิทํ ผลํฯ|
    count |๔๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ|
    stand |สทฺทสญฺญกตฺเถรสฺสาปทานํ อฏฺฐมํฯ|
  block |๙ โพธิสิญฺจกตฺเถรอปทานํ|
    count |๔๖|
      block |วิปสฺสิสฺส ภควโต มหาโพธิมโห อหุ|
      block |ปพฺพชฺชุปคโต สนฺโต อุปคจฺฉิํ อหํ ตทาฯ|
    count |๔๗|
      block |กุสุโมทกมาทาย โพธิยา โอกิริํ อหํ|
      block |โมจยิสฺสติ โน มุตฺโต นิพฺพาเปสฺสติ นิพฺพุโตฯ|
    count |๔๘|
      block |เอกนวุติโต กปฺเป ยํ โพธิมภิสิญฺจยิํ|
      block |ทุคฺคติํ นาภิชานามิ โพธิสิญฺจายิทํ ผลํฯ|
    count |๔๙|
      block |เตตฺติํเส วตฺตมานมฺหิ กปฺเป อาสุํ ชนาธิปา|
      block |อุทกเสจนา นาม อฏฺเฐเต จกฺกวตฺติโนฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โพธิสิญฺจโก เถโร อิมา คาถาโย อภาสิตฺถาติฯ|
    stand |โพธิสิญฺจกตฺเถรสฺสาปทานํ นวมํฯ|
  block |๑๐ ปทุมปุปฺผิยตฺเถรอปทานํ|
    count |๕๑|
      block |โปกฺขรวนํ ปวิฏฺโฐ ภญฺชนฺโต ปทุมานิหํ|
      block |ตตฺถทฺทสํ ผุสฺสํ พุทฺธํ พาตฺติํสวรลกฺขณํฯ|
    count |๕๒|
      block |ปทุมปุปฺผํ คเหตฺวาน อากาเส อุกฺขิปิํ อหํ|
      block |ปาปกมฺมํ สริตฺวาน ปพฺพชิํ อนคาริยํฯ|
    count |๕๓|
      block |ปพฺพชิตฺวาน กาเยน มนสา สํวุเตน จ|
      block |วจีทุจฺจริตํ หิตฺวา อาชีวํ ปริโสธยิํฯ|
    count |๕๔|
      block |ทฺเวนวุเต อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕๕|
      block |ปทุมาภาสนามา จ อฏฺฐารส มหีปตี|
      block |อฏฺฐารเสสุ กปฺเปสุ อฏฺฐตาลีสมาสิสุํฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ปทุมปุปฺผิโย เถโร อิมา คาถาโย อภาสิตฺถาติ|
      block |ติมิรนงฺคลีปุปฺผ นิปฺปนฺนญฺชลิโก อโธ|
      block |ทฺเว รํสิสญฺญี ผลโท สทฺทสญฺญี จ เสจโก|
      block |ปทฺมปุปฺผี จ คาถาโย ฉปฺปญฺญาส ปกิตฺติตาฯ|
    stand |ปทุมปุปฺผิยตฺเถรสฺสาปทานํ ทสมํฯ|
    stand |ติมิรวคฺโค นวโมฯ|
    block |ตสฺสุทฺทานํ|
