block |๑๒ มหาปริวารวคฺโค|
  block |๑ มหาปริวารกตฺเถรอปทานํ|
    count |๑|
      block |วิปสฺสี นาม ภควา โลกเชฏฺโฐ นราสโภ|
      block |อฏฺฐสฏฺฐิสหสฺเสหิ ปาวิสิ พนฺธุมํ ตทาฯ|
    count |๒|
      block |นครา อภินิกฺขมฺม อคมํ ทีปเจติยํ|
      block |อทฺทสํ วิรชํ พุทฺธํ อาหุตีนํ ปฏิคฺคหํฯ|
    count |๓|
      block |จุลฺลาสีติสหสฺสานิ ยกฺขา มยฺหํ อุปนฺติเก|
      block |อุปฏฺฐหนฺติ สกฺกจฺจํ อินฺทํว ติทสา คณาฯ|
    count |๔|
      block |ภวนา อภินิกฺขมฺม ทุสฺสํ ปคฺคยฺหหํ ตทา|
      block |สิรสา อภิวาเทสิํ ตญฺจาทาสิํ มเหสิโนฯ|
    count |๕|
      block |อโห พุทฺโธ อโห ธมฺโม อโห โน สตฺถุ สมฺปทา|
      block |พุทฺธสฺส อานุภาเวน วสุธายํ ปกมฺปถฯ|
    count |๖|
      block |ตญฺจ อจฺฉริยํ ทิสฺวา อพฺภุตํ โลมหํสนํ|
      block |พุทฺเธ จิตฺตํ ปสาเทมิ ทฺวิปทินฺทมฺหิ ตาทิเนฯ|
    count |๗|
      block |โสหํ จิตฺตํ ปสาเทตฺวา ทุสฺสํ ทตฺวาน สตฺถุโน|
      block |สรณญฺจ อุปาคจฺฉิํ สามจฺโจ สปริชฺชโนฯ|
    count |๘|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๙|
      block |อิโต ปนฺนรเส กปฺเป โสฬสาสุํ สุวาหนา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๐|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา มหาปริวารโก เถโร อิมา คาถาโย อภาสิตฺถาติฯ|
    stand |มหาปริวารกตฺเถรสฺสาปทานํ ปฐมํฯ|
  block |๒ สุมงฺคลตฺเถรอปทานํ|
    count |๑๑|
      block |อตฺถทสฺสี ชินวโร โลกเชฏฺโฐ นราสโภ|
      block |วิหารา อภินิกฺขมฺม ตฬากํ อุปสงฺกมิฯ|
    count |๑๒|
      block |นฺหตฺวา ปิตฺวา จ สมฺพุทฺโธ อุตฺตริตฺเวกจีวโร|
      block |อฏฺฐาสิ ภควา ตตฺถ วิโลเกนฺโต ทิโสทิสํฯ|
    count |๑๓|
      block |ภวเน อุปวิฏฺโฐหํ อทฺทสํ โลกนายกํ|
      block |หฏฺโฐ หฏฺเฐน จิตฺเตน อปฺโผเฏสิํ อหํ ตทาฯ|
    count |๑๔|
      block |สตรํสิํว โชตนฺตํ ปภาสนฺตํว กญฺจนํ|
      block |นจฺจคีเต ปยุตฺโตหํ ปญฺจงฺคตูริยมฺหิ จฯ|
    count |๑๕|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺเพ สตฺเต อภิโภมิ วิปุโล โหติ เม ยโส ฯ|
    count |๑๖|
      block |นโม เต ปุริสาชญฺญ นโม เต ปุริสุตฺตม|
      block |อตฺตานํ โตสยิตฺวาน ปเร โตเสสิ ตฺวํ มุนิฯ|
    count |๑๗|
      block |ปริคฺคเห นิสีทิตฺวา หาสํ กตฺวาน สุพฺพเต|
      block |อุปฏฺฐหิตฺวา สมฺพุทฺธํ ตุสิตํ อุปปชฺชหํฯ|
    count |๑๘|
      block |โสฬเสโต กปฺปสเต ทฺวินวเอกจินฺติตา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุมงฺคโล เถโร อิมา คาถาโย อภาสิตฺถาติฯ|
    stand |สุมงฺคลตฺเถรสฺสาปทานํ ทุติยํฯ|
  block |๓ สรณคมนิยตฺเถรอปทานํ|
    count |๒๐|
      block |อุภินฺนํ เทวราชูนํ สงฺคาโม สมุปฏฺฐิโต|
      block |อโหสิ สมุปพฺยูฬฺโห มหาโฆโส อวตฺตถ ฯ|
    count |๒๑|
      block |ปทุมุตฺตโร โลกวิทู อาหุตีนํ ปฏิคฺคโห|
      block |อนฺตลิกฺเข ฐิโต สตฺถา สํเวเชสิ มหาชนํฯ|
    count |๒๒|
      block |สพฺเพ เทวา อตฺตมนา นิกฺขิตฺตกวจาวุธา|
      block |สมฺพุทฺธํ อภิวาเทตฺวา เอกคฺคาสิํสุ ตาวเทฯ|
    count |๒๓|
      block |มยฺหํ สงฺกปฺปมญฺญาย วาจาสภิมุทีรยิ|
      block |อนุกมฺปโก โลกวิทู นิพฺพาเปสิ มหาชนํฯ|
    count |๒๔|
      block |ปทุฏฺฐจิตฺโต มนุโช เอกปาณํ วิเหฐยํ|
      block |เตน จิตฺตปฺปโทเสน อปายํ อุปปชฺชติฯ|
    count |๒๕|
      block |สงฺคามสีเส นาโคว พหู ปาเณ วิเหฐยํ|
      block |นิพฺพาเปถ สกํ จิตฺตํ มา หญฺญิตฺโถ ปุนปฺปุนํฯ|
    count |๒๖|
      block |ทฺวินฺนมฺปิ ยกฺขราชูนํ เสนา สา วิมฺหิตา อหุ|
      block |สรณญฺจ อุปาคจฺฉุํ โลกเชฏฺฐํ สุตาทินํฯ|
    count |๒๗|
      block |สญฺญาเปตฺวาน ชนตํ ปทมุทฺธริ จกฺขุมา|
      block |เปกฺขมาโนว เทเวหิ ปกฺกามิ อุตฺตรามุโขฯ|
    count |๒๘|
      block |ปฐมํ สรณํ คจฺฉิํ ทฺวิปทินฺทสฺส ตาทิโน|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๒๙|
      block |มหาทุนฺทุภินามา จ โสฬสาสุํ รเถสภา|
      block |ติํสกปฺปสหสฺสมฺหิ ราชาโน จกฺกวตฺติโนฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ|
    stand |สรณคมนิยตฺเถรสฺสาปทานํ ตติยํฯ|
  block |๔ เอกาสนิยตฺเถรอปทานํ|
    count |๓๑|
      block |วรุโณ นาม นาเมน เทวราชา อหํ ตทา|
      block |อุปฏฺฐเหสิํ สมฺพุทฺธํ สโยคฺคพลวาหโนฯ|
    count |๓๒|
      block |นิพฺพุเต โลกนาถมฺหิ อตฺถทสฺสีนรุตฺตเม|
      block |ตูริยํ สพฺพมาทาย อคมํ โพธิมุตฺตมํฯ|
    count |๓๓|
      block |วาทิเตน จ นจฺเจน สมฺมตาฬสมาหิโต|
      block |สมฺมุขา วิย สมฺพุทฺธํ อุปฏฺฐิํ โพธิมุตฺตมํฯ|
    count |๓๔|
      block |อุปฏฺฐหิตฺวา ตํ โพธิํ ธรณีรุหปาทปํ|
      block |ปลฺลงฺกํ อาภุชิตฺวาน ตตฺถ กาลงฺกโต อหํฯ|
    count |๓๕|
      block |สกกมฺมาภิรทฺโธหํ ปสนฺโน โพธิมุตฺตเม|
      block |เตน จิตฺตปฺปสาเทน นิมฺมานํ อุปปชฺชหํฯ|
    count |๓๖|
      block |สฏฺฐิตูริยสหสฺสานิ ปริวาเรนฺติ มํ สทา|
      block |มนุสฺเสสุ จ เทเวสุ วตฺตมานํ ภวาภเวฯ|
    count |๓๗|
      block |ติวิธคฺคี นิพฺพุตา มยฺหํ ภวา สพฺเพ สมูหตา|
      block |ธาเรมิ อนฺติมํ เทหํ สมฺมาสมฺพุทฺธสาสเน ฯ|
    count |๓๘|
      block |สุพาหู นาม นาเมน จตุตฺติํสาสุ ขตฺติยา|
      block |สตฺตรตนสมฺปนฺนา ปญฺจกปฺปสเต อิโตฯ|
    count |๓๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกาสนิโย เถโร อิมา คาถาโย อภาสิตฺถาติฯ|
    stand |เอกาสนิยตฺเถรสฺสาปทานํ จตุตฺถํฯ|
  block |๕ สุวณฺณปุปฺผิยตฺเถรอปทานํ|
    count |๔๐|
      block |วิปสฺสี นาม ภควา โลกเชฏฺโฐ นราสโภ|
      block |นิสินฺโน ชนกายสฺส เทเสสิ อมตํ ปทํฯ|
    count |๔๑|
      block |ตสฺสาหํ ธมฺมํ สุตฺวาน ทฺวิปทินฺทสฺส ตาทิโน|
      block |โสณฺณปุปฺผานิ จตฺตาริ พุทฺธสฺส อภิโรปยิํฯ|
    count |๔๒|
      block |สุวณฺณจฺฉทนํ อาสิ ยาวตา ปริสา ตทา|
      block |พุทฺธาภา จ สุวณฺณาภา อาโลโก วิปุโล อหุฯ|
    count |๔๓|
      block |อุทคฺคจิตฺโต สุมโน เวทชาโต กตญฺชลี|
      block |วิตฺติสญฺชนโน เตสํ ทิฏฺฐธมฺมสุขาวโหฯ|
    count |๔๔|
      block |อายาจิตฺวาน สมฺพุทฺธํ วนฺทิตฺวาน จ สุพฺพตํ|
      block |ปาโมชฺชํ ชนยิตฺวาน สกํ ภวนุปาคมิํฯ|
    count |๔๕|
      block |ภวเน อุปวิฏฺโฐหํ พุทฺธเสฏฺฐํ อนุสฺสริํ|
      block |เตน จิตฺตปฺปสาเทน ตุสิตํ อุปปชฺชหํฯ|
    count |๔๖|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๗|
      block |โสฬสาสิํสุ ราชาโน เนมิสมฺมตนามกา|
      block |เตตาลีเส อิโต กปฺเป จกฺกวตฺตี มหพฺพลาฯ|
    count |๔๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุวณฺณปุปฺผิโย เถโร อิมา คาถาโย อภาสิตฺถาติฯ|
    stand |สุวณฺณปุปฺผิยตฺเถรสฺสาปทานํ ปญฺจมํฯ|
  block |๖ จิตกปูชกตฺเถรอปทานํ|
    count |๔๙|
      block |วสามิ ราชายตเน สามจฺโจ สปริชฺชโน|
      block |ปรินิพฺพุเต ภควติ สิขิโน โลกพนฺธุโนฯ|
    count |๕๐|
      block |ปสนฺนจิตฺโต สุมโน จิตกํ อคมาสหํ|
      block |ตูริยํ ตตฺถ วาเทตฺวา คนฺธมาลํ สโมกิริํฯ|
    count |๕๑|
      block |จิตมฺหิ ปูชํ กตฺวาน วนฺทิตฺวา จิตกํ อหํ|
      block |ปสนฺนจิตฺโต สุมโน สกํ ภวนุปาคมิํฯ|
    count |๕๒|
      block |ภวเน อุปวิฏฺโฐหํ จิตปูชํ อนุสฺสริํ|
      block |เตน กมฺเมน ทฺวิปทินฺท โลกเชฏฺฐ นราสภฯ|
    count |๕๓|
      block |อนุโภตฺวาน สมฺปตฺติํ เทเวสุ มานุเสสุ จ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๕๔|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ จิตปูชายิทํ ผลํฯ|
    count |๕๕|
      block |เอกูนติํสกปฺปมฺหิ อิโต โสฬส ราชาโน|
      block |อุคฺคตา นาม นาเมน จกฺกวตฺตี มหพฺพลาฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ|
    stand |จิตกปูชกตฺเถรสฺสาปทานํ ฉฏฺฐํฯ|
  block |๗ พุทฺธสญฺญกตฺเถรอปทานํ|
    count |๕๗|
      block |ยทา วิปสฺสี โลกคฺโค อายุสงฺขารโมสฺสชิ|
      block |ปถวี สมฺปกมฺปิตฺถ เมทนี ชลเมขลาฯ|
    count |๕๘|
      block |โอตตํ วิตฺถตํ มยฺหํ สุวิจิตฺตวฏํสกํ|
      block |ภวนมฺปิ ปกมฺปิตฺถ พุทฺธสฺส อายุสงฺขเยฯ|
    count |๕๙|
      block |ตาโส มยฺหํ สมุปฺปนฺโน ภวเน สมฺปกมฺปิเต|
      block |อุปฺปาโท นุ กิมตฺถาย อาโลโก วิปุโล อหุฯ|
    count |๖๐|
      block |เวสฺสวโณ อิธาคมฺม นิพฺพาเปสิ มหาชนํ|
      block |ปาณภูเต ภยํ นตฺถิ เอกคฺคา โหถ สํวุตา ฯ|
    count |๖๑|
      block |อโห พุทฺโธ อโห ธมฺโม อโห โน สตฺถุ สมฺปทา|
      block |ยสฺมิํ อุปฺปชฺชมานมฺหิ ปถวี สมฺปกมฺปติฯ|
    count |๖๒|
      block |พุทฺธานุภาวํ กิตฺเตตฺวา กปฺปํ สคฺคมฺหิ โมทหํ|
      block |อวเสเสสุ กปฺเปสุ กุสลํ จริตํ มยาฯ|
    count |๖๓|
      block |เอกนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๖๔|
      block |อิโต จุทฺทสกปฺปมฺหิ ราชา อาสิํ ปตาปวา|
      block |สมิโต นาม นาเมน จกฺกวตฺตี มหพฺพโลฯ|
    count |๖๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ|
    stand |พุทฺธสญฺญกตฺเถรสฺสาปทานํ สตฺตมํฯ|
  block |๘ มคฺคสญฺญกตฺเถรอปทานํ|
    count |๖๖|
      block |ปทุมุตฺตรพุทฺธสฺส สาวกา วนจาริโน|
      block |วิปฺปนฏฺฐา พฺรหารญฺเญ อนฺธาว อนุสุยฺยเร ฯ|
    count |๖๗|
      block |อนุสฺสริตฺวา สมฺพุทฺธํ ปทุมุตฺตรนายกํ|
      block |ตสฺส เต มุนิโน ปุตฺตา วิปฺปนฏฺฐา มหาวเนฯ|
    count |๖๘|
      block |ภวนา โอรุหิตฺวาน อคมิํ ภิกฺขุสนฺติกํ|
      block |เตสํ มคฺคญฺจ อาจิกฺขิํ โภชนญฺจ อทาสหํฯ|
    count |๖๙|
      block |เตน กมฺเมน ทฺวิปทินฺท โลกเชฏฺฐ นราสภ|
      block |ชาติยา สตฺตวสฺโสหํ อรหตฺตมปาปุณิํฯ|
    count |๗๐|
      block |สจกฺขู นาม นาเมน ทฺวาทส จกฺกวตฺติโน|
      block |สตฺตรตนสมฺปนฺนา ปญฺจกปฺปสเต อิโตฯ|
    count |๗๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มคฺคสญฺญโก เถโร อิมา คาถาโย อภาสิตฺถาติฯ|
    stand |มคฺคสญฺญกตฺเถรสฺสาปทานํ อฏฺฐมํฯ|
  block |๙ ปจฺจุปฏฺฐานสญฺญกตฺเถรอปทานํ|
    count |๗๒|
      block |อตฺถทสฺสิมฺหิ สุคเต นิพฺพุเต สมนนฺตรา|
      block |ยกฺขโยนิํ อุปปชฺชิํ ยสํ ปตฺโต จหํ ตทาฯ|
    count |๗๓|
      block |ทุลฺลทฺธํ วต เม อาสิ ทุปฺปภาตํ ทุรุฏฺฐิตํ|
      block |ยํ เม โภเค วิชฺชมาเน ปรินิพฺพายิ จกฺขุมาฯ|
    count |๗๔|
      block |มม สงฺกปฺปมญฺญาย สาคโร นาม สาวโก|
      block |มมุทฺธริตุกาโม โส อาคจฺฉิ มม สนฺติกํฯ|
    count |๗๕|
      block |กิํ นุ โสจสิ มา ภายิ จร ธมฺมํ สุเมธส|
      block |อนุปฺปทินฺนา พุทฺเธน สพฺเพสํ พีชสมฺปทาฯ|
    count |๗๖|
      block |โส เจ ปูเชยฺย สมฺพุทฺธํ ติฏฺฐนฺตํ โลกนายกํ|
      block |ธาตุํ สาสปมตฺตมฺปิ นิพฺพุตสฺสาปิ ปูชเยฯ|
    count |๗๗|
      block |สเม จิตฺตปฺปสาทมฺหิ สมํ ปุญฺญํ มหคฺคตํ|
      block |ตสฺมา ถูปํ กริตฺวาน ปูเชหิ ชินธาตุโยฯ|
    count |๗๘|
      block |สาครสฺส วโจ สุตฺวา พุทฺธถูปํ อกาสหํ|
      block |ปญฺจวสฺเส ปริจริํ มุนิโน ถูปมุตฺตมํฯ|
    count |๗๙|
      block |เตน กมฺเมน ทฺวิปทินฺท โลกเชฏฺฐ นราสภ|
      block |สมฺปตฺติํ อนุโภตฺวาน อรหตฺตมปาปุณิํฯ|
    count |๘๐|
      block |ภูริปญฺญา จ จตฺตาโร สตฺตกปฺปสเต อิโต|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๘๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปจฺจุปฏฺฐานสญฺญโก เถโร อิมา คาถาโย อภาสิตฺถาติฯ|
    stand |ปจฺจุปฏฺฐานสญฺญกตฺเถรสฺสาปทานํ นวมํฯ|
  block |๑๐ ชาติปูชกตฺเถรอปทานํ|
    count |๘๒|
      block |ชายนฺตสฺส วิปสฺสิสฺส อาโลโก วิปุโล อหุ|
      block |ปถวี จ ปกมฺปิตฺถ สสาครา สปพฺพตาฯ|
    count |๘๓|
      block |เนมิตฺตา จ วิยากํสุ พุทฺโธ โลเก ภวิสฺสติ|
      block |อคฺโค จ สพฺพสตฺตานํ ชนตํ อุทฺธริสฺสติฯ|
    count |๘๔|
      block |เนมิตฺตานํ สุณิตฺวาน ชาติปูชมกาสหํ|
      block |เอทิสา ปูชนา นตฺถิ ยาทิสา ชาติปูชนาฯ|
    count |๘๕|
      block |สงฺขริตฺวาน|
      block |ชาติปูชํ กริตฺวาน ตตฺถ กาลงฺกโต อหํฯ|
    block |กุสลํ สกํ จิตฺตํ ปสาทยิํฯ|
    count |๘๖|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺเพ สตฺเต อภิโภมิ ชาติปูชายิทํ ผลํฯ|
    count |๘๗|
      block |ธาติโย มํ อุปฏฺฐนฺติ มม จิตฺตวสานุคา|
      block |น ตา สกฺโกนฺติ โกเปตุํ ชาติปูชายิทํ ผลํฯ|
    count |๘๘|
      block |เอกนวุติโต กปฺเป ยํ ปูชมกริํ ตทา|
      block |ทุคฺคติํ นาภิชานามิ ชาติปูชายิทํ ผลํฯ|
    count |๘๙|
      block |สุปาริจริยา นาม จตุตฺติํส ชนาธิปา|
      block |อิโต ตติยกปฺปมฺหิ จกฺกวตฺตี มหพฺพลาฯ|
    count |๙๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ปริวารสุมงฺคลา สรณาสนปุปฺผิยา|
      block |จิตปูชี พุทฺธสญฺญี มคฺคุปฏฺฐานชาตินา|
      block |คาถาโย นวุติ วุตฺตา คณิตาโย วิภาวิหิฯ|
    block |อิตฺถํ สุทํ อายสฺมา ชาติปูชโก เถโร อิมา คาถาโย อภาสิตฺถาติฯ|
    stand |ชาติปูชกตฺเถรสฺสาปทานํ ทสมํฯ|
    stand |มหาปริวารวคฺโค ทฺวาทสโมฯ|
    block |ตสฺสุทฺทานํ|
