block |๒๕ ตุวรทายกวคฺโค|
  block |๑ ตุวรทายกตฺเถรอปทานํ|
    count |๑|
      block |มิคลุทฺโท ปุเร อาสิํ อรญฺเญ กานเน อหํ|
      block |ภริตฺวา ตุวรมาทาย สงฺฆสฺส อททิํ อหํฯ|
    count |๒|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ตุวรสฺส อิทํ ผลํฯ|
    count |๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ตุวรทายโก เถโร อิมา คาถาโย อภาสิตฺถาติฯ|
    stand |ตุวรทายกตฺเถรสฺสาปทานํ ปฐมํฯ|
  block |๒ นาคเกสริยตฺเถรอปทานํ|
    count |๔|
      block |ธนุํ อทฺเวชฺฌํ กตฺวาน วนมชฺโฌคหิํ อหํ|
      block |เกสรํ โอคตํ ทิสฺวา ปตปตฺตํ สมุฏฺฐิตํฯ|
    count |๕|
      block |อุโภ หตฺเถหิ ปคฺคยฺห สิเร กตฺวาน อญฺชลิํ|
      block |พุทฺธสฺส อภิโรเปสิํ ติสฺสสฺส โลกพนฺธุโนฯ|
    count |๖|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๗|
      block |เตสตฺตติมฺหิ กปฺปมฺหิ สตฺต เกสรนามกา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นาคเกสริโย เถโร อิมา คาถาโย อภาสิตฺถาติฯ|
    stand |นาคเกสริยตฺเถรสฺสาปทานํ ทุติยํฯ|
  block |๓ นฬินเกสริยตฺเถรอปทานํ|
    count |๙|
      block |ชาตสฺสรสฺส เวมชฺเฌ วสามิ ชลกุกฺกุโฏ|
      block |อทฺทสาหํ เทวเทวํ คจฺฉนฺตํ อนิลญฺชเสฯ|
    count |๑๐|
      block |ตุณฺเฑน เกสริํ คยฺห วิปฺปสนฺเนน เจตสา|
      block |พุทฺธสฺส อภิโรเปสิํ ติสฺสสฺส โลกพนฺธุโนฯ|
    count |๑๑|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๒|
      block |เตสตฺตติมฺหิ กปฺปมฺหิ สตฺต เกสรนามกา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นฬินเกสริโย เถโร อิมา คาถาโย อภาสิตฺถาติฯ|
    stand |นฬินเกสริยตฺเถรสฺสาปทานํ ตติยํฯ|
  block |๔ วิรวปุปฺผิยตฺเถรอปทานํ|
    count |๑๔|
      block |ขีณาสวสหสฺเสหิ นิยฺยาติ โลกนายโก|
      block |วิรวปุปฺผมาทาย พุทฺธสฺส อภิโรปยิํฯ|
    count |๑๕|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา วิรวปุปฺผิโย เถโร อิมา คาถาโย อภาสิตฺถาติฯ|
    stand |วิรวปุปฺผิยตฺเถรสฺสาปทานํ จตุตฺถํฯ|
  block |๕ กุฏิธูปกตฺเถรอปทานํ|
    count |๑๗|
      block |สิทฺธตฺถสฺส ภควโต อโหสิํ กุฏิโคปโก|
      block |กาเลน กาลํ ธูเปสิํ ปสนฺโน เสหิ ปาณิภิฯ|
    count |๑๘|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ธูปทานสฺสิทํ ผลํฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กุฏิธูปโก เถโร อิมา คาถาโย อภาสิตฺถาติฯ|
    stand |กุฏิธูปกตฺเถรสฺสาปทานํ ปญฺจมํฯ|
  block |๖ ปตฺตทายกตฺเถรอปทานํ|
    count |๒๐|
      block |ปรเมน ทมเถน สิทฺธตฺถสฺส มเหสิโน|
      block |ปตฺตทานํ มยา ทินฺนํ อุชุภูตสฺส ตาทิโนฯ|
    count |๒๑|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ปตฺตทานสฺสิทํ ผลํฯ|
    count |๒๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปตฺตทายโก เถโร อิมา คาถาโย อภาสิตฺถาติฯ|
    stand |ปตฺตทายกตฺเถรสฺสาปทานํ ฉฏฺฐํฯ|
  block |๗ ธาตุปูชกตฺเถรอปทานํ|
    count |๒๓|
      block |นิพฺพุเต โลกนาถมฺหิ สิทฺธตฺถมฺหิ นรุตฺตเม|
      block |เอกา ธาตุ มยา ลทฺธา ทฺวิปทินฺทสฺส ตาทิโนฯ|
    count |๒๔|
      block |ตาหํ ธาตุํ คเหตฺวาน พุทฺธสฺสาทิจฺจพนฺธุโน|
      block |ปญฺจวสฺเส ปริจริํ ติฏฺฐนฺตํว นรุตฺตมํฯ|
    count |๒๕|
      block |จตุนฺนวุติโต กปฺเป ยํ ธาตุํ ปูชยิํ ตทา|
      block |ทุคฺคติํ นาภิชานามิ ธาตุปฏฺฐหเน ผลํฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ธาตุปูชโก เถโร อิมา คาถาโย อภาสิตฺถาติฯ|
    stand |ธาตุปูชกตฺเถรสฺสาปทานํ สตฺตมํฯ|
  block |๘ สตฺตลิปุปฺผปูชกตฺเถรอปทานํ|
    count |๒๗|
      block |สตฺต สตฺตลิปุปฺผานิ สีเส กตฺวานหํ ตทา|
      block |พุทฺธสฺส อภิโรเปสิํ เวสฺสภุมฺหิ นรุตฺตเม ฯ|
    count |๒๘|
      block |เอกตฺติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สตฺตลิปุปฺผปูชโก เถโร อิมา คาถาโย อภาสิตฺถาติฯ|
    stand |สตฺตลิปุปฺผปูชกตฺเถรสฺสาปทานํ อฏฺฐมํฯ|
  block |๙ พิมฺพิชาลิยตฺเถรอปทานํ|
    count |๓๐|
      block |ปทุมุตฺตโร นาม ชิโน สยมฺภู อคฺคปุคฺคโล|
      block |จตุสจฺจํ ปกาเสติ ทีเปติ อมตํ ปทํฯ|
    count |๓๑|
      block |พิมฺพิชาลกปุปฺผานิ ปุถุ กตฺวานหํ ตทา|
      block |พุทฺธสฺส อภิโรเปสิํ ทฺวิปทินฺทสฺส ตาทิโนฯ|
    count |๓๒|
      block |อฏฺฐสฏฺฐิมฺหิโต กปฺเป จตุโร กิญฺชเกสรา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พิมฺพิชาลิโย เถโร อิมา คาถาโย อภาสิตฺถาติฯ|
    stand |พิมฺพิชาลิยตฺเถรสฺสาปทานํ นวมํฯ|
  block |๑๐ อุทฺทาลกทายกตฺเถรอปทานํ|
    count |๓๔|
      block |กกุโธ นาม นาเมน สยมฺภู อปราชิโต|
      block |ปวนา นิกฺขมิตฺวาน อนุปฺปตฺโต มหานทิํฯ|
    count |๓๕|
      block |อุทฺทาลกํ คเหตฺวาน สยมฺภุสฺส อทาสหํ|
      block |สํยตสฺสุชุภูตสฺส ปสนฺนมานโส อหํฯ|
    count |๓๖|
      block |เอกตฺติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ ปุปฺผทานสฺสิทํ ผลํฯ|
    count |๓๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ตุวรนาคนฬินา วิรวี กุฏิธูปโก|
      block |ปตฺโต ธาตุสตฺตลิโย พิมฺพิ อุทฺทาลเกน จ|
      block |สตฺตติํสติ คาถาโย คณิตาโย วิภาวิภิฯ|
    block |อิตฺถํ สุทํ อายสฺมา อุทฺทาลกทายโก เถโร อิมา คาถาโย อภาสิตฺถาติฯ|
    stand |อุทฺทาลกทายกตฺเถรสฺสาปทานํ ทสมํฯ|
    stand |ตุวรทายกวคฺโค ปญฺจวีสติโมฯ|
    block |ตสฺสุทฺทานํ|
