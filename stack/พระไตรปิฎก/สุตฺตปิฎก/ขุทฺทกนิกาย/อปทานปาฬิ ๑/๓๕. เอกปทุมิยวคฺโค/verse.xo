block |๓๕ เอกปทุมิยวคฺโค|
  block |๑ เอกปทุมิยตฺเถรอปทานํ|
    count |๑|
      block |ปทุมุตฺตโร นาม ชิโน สพฺพธมฺมาน ปารคู|
      block |ภวาภเว วิภาเวนฺโต ตาเรสิ ชนตํ พหุํฯ|
    count |๒|
      block |หํสราชา ตทา โหมิ ทิชานํ ปวโร อหํ|
      block |ชาตสฺสรํ สโมคยฺห กีฬามิ หํสกีฬิตํฯ|
    count |๓|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ชาตสฺสรสฺส อุปริ อาคจฺฉิ ตาวเท ชิโนฯ|
    count |๔|
      block |ทิสฺวานหํ เทวเทวํ สยมฺภุํ โลกนายกํ|
      block |วณฺเฏ เฉตฺวาน ปทุมํ สตปตฺตํ มโนรมํฯ|
    count |๕|
      block |มุขตุณฺเฑน ปคฺคยฺห ปสนฺโน โลกนายเก|
      block |อุกฺขิปิตฺวาน คคเณ พุทฺธเสฏฺฐํ อปูชยิํฯ|
    count |๖|
      block |ปทุมุตฺตโร โลกวิทู อาหุตีนํ ปฏิคฺคโห|
      block |อนฺตลิกฺเข ฐิโต สตฺถา อกา เม อนุโมทนํฯ|
    count |๗|
      block |อิมินา เอกปทุเมน เจตนาปณิธีหิ จ|
      block |กปฺปานํ สตสหสฺสํ วินิปาตํ น คจฺฉสิฯ|
    count |๘|
      block |อิทํ วตฺวาน สมฺพุทฺโธ ชลชุตฺตมนามโก|
      block |มม กมฺมํ ปกิตฺเตตฺวา อคมา เยน ปตฺถิตํฯ|
    count |๙|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๐|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกปทุมิโย เถโร อิมา คาถาโย อภาสิตฺถาติฯ|
    stand |เอกปทุมิยตฺเถรสฺสาปทานํ ปฐมํฯ|
  block |๒ ตีณุปฺปลมาลิยตฺเถรอปทานํ|
    count |๑๑|
      block |จนฺทภาคานทีตีเร อโหสิํ วานโร ตทา|
      block |อทฺทสํ วิรชํ พุทฺธํ นิสินฺนํ ปพฺพตนฺตเรฯ|
    count |๑๒|
      block |โอภาเสนฺตํ ทิสา สพฺพา สาลราชํว ผุลฺลิตํ|
      block |ลกฺขณพฺยญฺชนูเปตํ ทิสฺวา อตฺตมโน อหุํฯ|
    count |๑๓|
      block |อุทคฺคจิตฺโต สุมโน ปีติยา หฏฺฐมานโส|
      block |ตีณิ อุปฺปลปุปฺผานิ มตฺถเก อภิโรปยิํฯ|
    count |๑๔|
      block |ปุปฺผานิ อภิโรเปตฺวา วิปสฺสิสฺส มเหสิโน|
      block |สคารโว ภวิตฺวาน ปกฺกามิํ อุตฺตรามุโขฯ|
    count |๑๕|
      block |คจฺฉนฺโต ปฏิกุฏิโก วิปฺปสนฺเนน เจตสา|
      block |เสลนฺตเร ปติตฺวาน ปาปุณิํ ชีวิตกฺขยํฯ|
    count |๑๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๗|
      block |สตานํ ตีณิกฺขตฺตุญฺจ เทวรชฺชํ อการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๑๘|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ตีณุปฺปลมาลิโย เถโร อิมา คาถาโย อภาสิตฺถาติฯ|
    stand |ตีณุปฺปลมาลิยตฺเถรสฺสาปทานํ ทุติยํฯ|
  block |๓ ธชทายกตฺเถรอปทานํ|
    count |๒๐|
      block |ติสฺโส นาม อหุ สตฺถา โลกเชฏฺโฐ นราสโภ|
      block |ตโยปธิกฺขเย ทิสฺวา ธชํ อาโรปิตํ มยาฯ|
    count |๒๑|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๒|
      block |สตานํ ตีณิกฺขตฺตุญฺจ เทวรชฺชํ อการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๒๓|
      block |ปเทสรชฺชํ วิปุลํ คณนาโต อสงฺขิยํ|
      block |อนุโภมิ สกํ กมฺมํ ปุพฺเพ สุกตมตฺตโนฯ|
    count |๒๔|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ธชทานสฺสิทํ ผลํฯ|
    count |๒๕|
      block |อิจฺฉมาโน จหํ อชฺช สกานนํ สปพฺพตํ|
      block |โขมทุสฺเสน ฉาเทยฺยํ ตทา มยฺหํ กเต ผลํฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ธชทายโก เถโร อิมา คาถาโย อภาสิตฺถาติฯ|
    stand |ธชทายกตฺเถรสฺสาปทานํ ตติยํฯ|
  block |๔ ติกิงฺกณิปูชกตฺเถรอปทานํ|
    count |๒๗|
      block |หิมวนฺตสฺสาวิทูเร ภูตคโณ นาม ปพฺพโต|
      block |ตตฺถทฺทสํ ปํสุกูลํ ทุมคฺคมฺหิ วิลคฺคิตํฯ|
    count |๒๘|
      block |ตีณิ กิงฺกณิปุปฺผานิ โอจินิตฺวานหํ ตทา|
      block |หฏฺโฐ หฏฺเฐน จิตฺเตน ปํสุกูลํ อปูชยิํฯ|
    count |๒๙|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ติณฺณํ ปุปฺผานิทํ ผลํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติกิงฺกณิปูชโก เถโร อิมา คาถาโย อภาสิตฺถาติฯ|
    stand |ติกิงฺกณิปูชกตฺเถรสฺสาปทานํ จตุตฺถํฯ|
  block |๕ นฬาคาริกตฺเถรอปทานํ|
    count |๓๑|
      block |หิมวนฺตสฺสาวิทูเร หาริโต นาม ปพฺพโต|
      block |สยมฺภู นารโท นาม รุกฺขมูเล วสี ตทาฯ|
    count |๓๒|
      block |นฬาคารํ กริตฺวาน ติเณน ฉาทยิํ อหํ|
      block |จงฺกมํ โสธยิตฺวาน สยมฺภุสฺส อทาสหํฯ|
    count |๓๓|
      block |จตุทฺทสสุ กปฺเปสุ เทวโลเก รมิํ อหํ|
      block |จตุสตฺตติกฺขตฺตุญฺจ เทวรชฺชํ อการยิํฯ|
    count |๓๔|
      block |จตุสตฺตติ กฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๓๕|
      block |อุพฺพิทฺธํ ภวนํ มยฺหํ อินฺทลฏฺฐีว อุคฺคตํ|
      block |สหสฺสถมฺภํ อตุลํ วิมานํ สปภสฺสรํฯ|
    count |๓๖|
      block |ทฺเว สมฺปตฺตี อนุโภตฺวา สุกฺกมูเลน โจทิโต|
      block |โคตมสฺส ภควโต สาสเน ปพฺพชิํ อหํฯ|
    count |๓๗|
      block |ปธานปหิตตฺโตมฺหิ อุปสนฺโต นิรูปธิ|
      block |นาโคว พนฺธนํ เฉตฺวา วิหรามิ อนาสโวฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นฬาคาริโก เถโร อิมา คาถาโย อภาสิตฺถาติฯ|
    stand |นฬาคาริกตฺเถรสฺสาปทานํ ปญฺจมํฯ|
  block |๖ จมฺปกปุปฺผิยตฺเถรอปทานํ|
    count |๓๙|
      block |หิมวนฺตสฺสาวิทูเร ชาปโล นาม ปพฺพโต|
      block |พุทฺโธ สุทสฺสโน นาม วิหาสิ ปพฺพตนฺตเรฯ|
    count |๔๐|
      block |ปุปฺผํ เหมวนฺตํ คยฺห คจฺฉํ เวหายเสนหํ|
      block |อทฺทสํ วิรชํ พุทฺธํ โอฆติณฺณมนาสวํฯ|
    count |๔๑|
      block |สตฺต จมฺปกปุปฺผานิ สีเส กตฺวานหํ ตทา|
      block |พุทฺธสฺส อภิโรเปสิํ สยมฺภุสฺส มเหสิโนฯ|
    count |๔๒|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จมฺปกปุปฺผิโย เถโร อิมา คาถาโย อภาสิตฺถาติฯ|
    stand |จมฺปกปุปฺผิยตฺเถรสฺสาปทานํ ฉฏฺฐํฯ|
  block |๗ ปทุมปูชกตฺเถรอปทานํ|
    count |๔๔|
      block |หิมวนฺตสฺสาวิทูเร โรมโส นาม ปพฺพโต|
      block |พุทฺโธปิ สมฺภโว นาม อพฺโภกาเส วสี ตทาฯ|
    count |๔๕|
      block |ภวนา นิกฺขมิตฺวาน ปทุมํ ธารยิํ อหํ|
      block |เอกาหํ ธารยิตฺวาน ปุน ภวนุปาคมิํฯ|
    count |๔๖|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติฯ|
    stand |ปทุมปูชกตฺเถรสฺสาปทานํ สตฺตมํฯ|
    stand |เตรสมํ ภาณวารํฯ|
  block |๘ ติณมุฏฺฐิทายกตฺเถรอปทานํ|
    count |๔๘|
      block |หิมวนฺตสฺสาวิทูเร ลมฺพโก นาม ปพฺพโต|
      block |อุปติสฺโส นาม สมฺพุทฺโธ อพฺโภกาสมฺหิ จงฺกมิฯ|
    count |๔๙|
      block |มิคลุทฺโท ตทา อาสิํ อรญฺเญ กานเน อหํ|
      block |ทิสฺวาน ตํ เทวเทวํ สยมฺภุํ อปราชิตํฯ|
    count |๕๐|
      block |วิปฺปสนฺเนน จิตฺเตน ตทา ตสฺส มเหสิโน|
      block |นิสีทนตฺถํ พุทฺธสฺส ติณมุฏฺฐิมทาสหํฯ|
    count |๕๑|
      block |ทตฺวาน เทวเทวสฺส ภิยฺโย จิตฺตํ ปสาทยิํ|
      block |สมฺพุทฺธํ อภิวาเทตฺวา ปกฺกามิํ อุตฺตรามุโขฯ|
    count |๕๒|
      block |อจิรํ คตมตฺตํ มํ มิคราชา อโปถยิ|
      block |สีเหน โปถิโต สนฺโต ตตฺถ กาลงฺกโต อหํฯ|
    count |๕๓|
      block |อาสนฺเน เม กตํ กมฺมํ พุทฺธเสฏฺเฐ อนาสเว|
      block |สุมุตฺโต สรเวโคว เทวโลกํ อคญฺฉหํฯ|
    count |๕๔|
      block |ยูโป ตตฺถ สุโภ อาสิ ปุญฺญกมฺมาภินิมฺมิโต|
      block |สหสฺสกณฺโฑ สตเภณฺฑุ ธชาลุ หริตามโยฯ|
    count |๕๕|
      block |ปภา นิทฺธาวเต ตสฺส สตรํสีว อุคฺคโต|
      block |อากิณฺโณ เทวกญฺญาหิ อาโมทิํ กามกามหํฯ|
    count |๕๖|
      block |เทวโลกา จวิตฺวาน สุกฺกมูเลน โจทิโต|
      block |อาคนฺตฺวาน มนุสฺสตฺตํ ปตฺโตมฺหิ อาสวกฺขยํฯ|
    count |๕๗|
      block |จตุนฺนวุติโต กปฺเป นิสีทนมทาสหํ|
      block |ทุคฺคติํ นาภิชานามิ ติณมุฏฺฐิยิทํ ผลํฯ|
    count |๕๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติณมุฏฺฐิทายโก เถโร อิมา คาถาโย อภาสิตฺถาติฯ|
    stand |ติณมุฏฺฐิทายกตฺเถรสฺสาปทานํ อฏฺฐมํฯ|
  block |๙ ตินฺทุกผลทายกตฺเถรอปทานํ|
    count |๕๙|
      block |กณิการํว โชตนฺตํ นิสินฺนํ ปพฺพตนฺตเร|
      block |อทฺทสํ วิรชํ พุทฺธํ โอฆติณฺณมนาสวํฯ|
    count |๖๐|
      block |ตินฺทุกํ สผลํ ทิสฺวา ภินฺทิตฺวาน สโกสกํ|
      block |ปสนฺนจิตฺโต สุมโน สยมฺภุสฺส มทาสหํ ฯ|
    count |๖๑|
      block |เอกนวุติโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ตินฺทุกผลทายโก เถโร อิมา คาถาโย อภาสิตฺถาติฯ|
    stand |ตินฺทุกผลทายกตฺเถรสฺสาปทานํ นวมํฯ|
  block |๑๐ เอกญฺชลิยตฺเถรอปทานํ|
    count |๖๓|
      block |โรมโส นาม สมฺพุทฺโธ นทีกูเล วสี ตทา|
      block |อทฺทสํ วิรชํ พุทฺธํ ปีตรํสิํว ภาณุมํฯ|
    count |๖๔|
      block |อุกฺกามุขปหฏฺฐํว ขทิรงฺคารสนฺนิภํ|
      block |โอสธิํว วิโรจนฺตํ เอกญฺชลิมกาสหํฯ|
    count |๖๕|
      block |จตุนฺนวุติโต กปฺเป ยํ อญฺชลิมกาสหํ|
      block |ทุคฺคติํ นาภิชานามิ อญฺชลิยา อิทํ ผลํฯ|
    count |๖๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ปทุมี อุปฺปลมาลี ธโช กิงฺกณิกํ นฬํ|
      block |จมฺปโก ปทุโม มุฏฺฐิ ตินฺทุเกกญฺชลี ตถา|
      block |ฉ จ สฏฺฐิ จ คาถาโย คณิตาโย วิภาวิภิฯ|
    block |อิตฺถํ สุทํ อายสฺมา เอกญฺชลิโย เถโร อิมา คาถาโย อภาสิตฺถาติฯ|
    stand |เอกญฺชลิยตฺเถรสฺสาปทานํ ทสมํฯ|
    stand |เอกปทุมิยวคฺโค ปญฺจติํสติโมฯ|
    block |ตสฺสุทฺทานํ|
