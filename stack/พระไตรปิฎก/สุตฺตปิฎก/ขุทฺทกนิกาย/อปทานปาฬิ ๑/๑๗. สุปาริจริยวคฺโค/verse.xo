block |๑๗ สุปาริจริยวคฺโค|
  block |๑ สุปาริจริยตฺเถรอปทานํ|
    count |๑|
      block |ปทุโม นาม นาเมน ทฺวิปทินฺโท นราสโภ|
      block |ปวนา อภินิกฺขมฺม ธมฺมํ เทเสติ จกฺขุมาฯ|
    count |๒|
      block |ยกฺขานํ สมโย อาสิ อวิทูเร มเหสิโน|
      block |เยน กิจฺเจน สมฺปตฺตา อชฺฌาเปกฺขิํสุ ตาวเทฯ|
    count |๓|
      block |พุทฺธสฺส คิรมญฺญาย อมตสฺส จ เทสนํ|
      block |ปสนฺนจิตฺโต สุมโน อปฺโผเฏตฺวา อุปฏฺฐหิํฯ|
    count |๔|
      block |สุจิณฺณสฺส ผลํ ปสฺส อุปฏฺฐานสฺส สตฺถุโน|
      block |ติํสกปฺปสหสฺเสสุ ทุคฺคติํ นุปปชฺชหํฯ|
    count |๕|
      block |อูนติํเส กปฺปสเต สมลงฺกตนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สุปาริจริโย เถโร อิมา คาถาโย อภาสิตฺถาติฯ|
    stand |สุปาริจริยตฺเถรสฺสาปทานํ ปฐมํฯ|
  block |๒ กณเวรปุปฺผิยตฺเถรอปทานํ|
    count |๗|
      block |สิทฺธตฺโถ นาม ภควา โลกเชฏฺโฐ นราสโภ|
      block |ปุรกฺขโต สาวเกหิ นครํ ปฏิปชฺชถฯ|
    count |๘|
      block |รญฺโญ อนฺเตปุเร อาสิํ โคปโก อภิสมฺมโต|
      block |ปาสาเท อุปวิฏฺโฐหํ อทฺทสํ โลกนายกํฯ|
    count |๙|
      block |กณเวรํ คเหตฺวาน ภิกฺขุสงฺเฆ สโมกิริํ|
      block |พุทฺธสฺส วิสุํ กตฺวาน ตโต ภิยฺโย สโมกิริํฯ|
    count |๑๐|
      block |จตุนฺนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๑|
      block |สตฺตาสีติมฺหิโต กปฺเป จตุราสุํ มหิทฺธิกา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กณเวรปุปฺผิโย เถโร อิมา คาถาโย อภาสิตฺถาติฯ|
    stand |กณเวรปุปฺผิยตฺเถรสฺสาปทานํ ทุติยํฯ|
  block |๓ ขชฺชกทายกตฺเถรอปทานํ|
    count |๑๓|
      block |ติสฺสสฺส โข ภควโต ปุพฺเพ ผลมทาสหํ|
      block |นาฬิเกรญฺจ ปาทาสิํ ขชฺชกํ อภิสมฺมตํฯ|
    count |๑๔|
      block |พุทฺธสฺส ตมหํ ทตฺวา ติสฺสสฺส ตุ มเหสิโน|
      block |โมทามหํ กามกามี อุปปชฺชิํ ยมิจฺฉกํ ฯ|
    count |๑๕|
      block |ทฺเวนวุเต อิโต กปฺเป ยํ ทานมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๑๖|
      block |อิโต เตรสกปฺปมฺหิ ราชา อินฺทสโม อหุ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ขชฺชกทายโก เถโร อิมา คาถาโย อภาสิตฺถาติฯ|
    stand |ขชฺชกทายกตฺเถรสฺสาปทานํ ตติยํฯ|
  block |๔ เทสปูชกตฺเถรอปทานํ|
    count |๑๘|
      block |อตฺถทสฺสี ตุ ภควา โลกเชฏฺโฐ นราสโภ|
      block |อพฺภุคฺคนฺตฺวาน เวหาสํ คจฺฉเต อนิลญฺชเสฯ|
    count |๑๙|
      block |ยมฺหิ เทเส ฐิโต สตฺถา อพฺภุคฺคจฺฉิ มหามุนิ|
      block |ตาหํ เทสํ อปูเชสิํ ปสนฺโน เสหิ ปาณิภิฯ|
    count |๒๐|
      block |อฏฺฐารเส กปฺปสเต อทฺทสํ ยํ มหามุนิํ|
      block |ทุคฺคติํ นาภิชานามิ เทสปูชายิทํ ผลํฯ|
    count |๒๑|
      block |เอกาทเส กปฺปสเต โคสุชาตสนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เทสปูชโก เถโร อิมา คาถาโย อภาสิตฺถาติฯ|
    stand |เทสปูชกตฺเถรสฺสาปทานํ จตุตฺถํฯ|
  block |๕ กณิการฉตฺติยตฺเถรอปทานํ|
    count |๒๓|
      block |เวสฺสภู นาม สมฺพุทฺโธ โลกเชฏฺโฐ นราสโภ|
      block |ทิวาวิหาราย มุนิ โอคาหยิ มหาวนํฯ|
    count |๒๔|
      block |กณิการํ โอจินิตฺวา ฉตฺตํ กตฺวานหํ ตทา|
      block |ปุปฺผจฺฉทนํ กตฺวาน พุทฺธสฺส อภิโรปยิํฯ|
    count |๒๕|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๖|
      block |อิโต วีสติกปฺปมฺหิ โสณฺณาภา อฏฺฐ ขตฺติยา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กณิการฉตฺติโย เถโร อิมา คาถาโย อภาสิตฺถาติฯ|
    stand |กณิการฉตฺติยตฺเถรสฺสาปทานํ ปญฺจมํฯ|
  block |๖ สปฺปิทายกตฺเถรอปทานํ|
    count |๒๘|
      block |ผุสฺโส นามาสิ ภควา อาหุตีนํ ปฏิคฺคโห|
      block |คจฺฉเต วีถิยํ วีโร นิพฺพาเปนฺโต มหาชนํฯ|
    count |๒๙|
      block |อนุปุพฺเพน ภควา อาคจฺฉิ มม สนฺติกํ|
      block |ตโต ตํ ปตฺตํ ปคฺคยฺห สปฺปิเตลมทาสหํฯ|
    count |๓๐|
      block |ทฺเวนวุเต อิโต กปฺเป ยํ สปฺปิมททิํ ตทา|
      block |ทุคฺคติํ นาภิชานามิ สปฺปิทานสฺสิทํ ผลํฯ|
    count |๓๑|
      block |ฉปฺปญฺญาเส อิโต กปฺเป เอโก อาสิ สโมทโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สปฺปิทายโก เถโร อิมา คาถาโย อภาสิตฺถาติฯ|
    stand |สปฺปิทายกตฺเถรสฺสาปทานํ ฉฏฺฐํฯ|
  block |๗ ยูถิกปุปฺผิยตฺเถรอปทานํ|
    count |๓๓|
      block |จนฺทภาคานทีตีเร อนุโสตํ วชามหํ|
      block |สยมฺภุํ อทฺทสํ ตตฺถ สาลราชํว ผุลฺลิตํฯ|
    count |๓๔|
      block |ปุปฺผํ ยูถิกมาทาย อุปคจฺฉิํ มหามุนิํ|
      block |ปสนฺนจิตฺโต สุมโน พุทฺธสฺส อภิโรปยิํฯ|
    count |๓๕|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๖|
      block |สตฺตสฏฺฐิมฺหิโต กปฺเป เอโก สามุทฺธโร อหุ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ยูถิกปุปฺผิโย เถโร อิมา คาถาโย อภาสิตฺถาติฯ|
    stand |ยูถิกปุปฺผิยตฺเถรสฺสาปทานํ สตฺตมํฯ|
  block |๘ ทุสฺสทายกตฺเถรอปทานํ|
    count |๓๘|
      block |ติวรายํ ปุเร รมฺเม ราชปุตฺโตสหํ ตทา|
      block |ปณฺณาการํ ลภิตฺวาน อุปสนฺตสฺสทาสหํฯ|
    count |๓๙|
      block |อธิวาเสสิ ภควา วตฺถํ หตฺเถน อามสิ|
      block |สิทฺธตฺโถ อธิวาเสตฺวา เวหาสํ นภมุคฺคมิฯ|
    count |๔๐|
      block |พุทฺธสฺส คจฺฉมานสฺส ทุสฺสา ธาวนฺติ ปจฺฉโต|
      block |ตตฺถ จิตฺตํ ปสาเทสิํ พุทฺโธ โน อคฺคปุคฺคโลฯ|
    count |๔๑|
      block |จตุนฺนวุติโต กปฺเป ยํ ทุสฺสมททิํ ตทา|
      block |ทุคฺคติํ นาภิชานามิ ทุสฺสทานสฺสิทํ ผลํฯ|
    count |๔๒|
      block |สตฺตสฏฺฐิมฺหิโต กปฺเป จกฺกวตฺตี ตทา อหุ|
      block |ปริสุทฺโธติ นาเมน มนุชินฺโท มหพฺพโลฯ|
    count |๔๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ทุสฺสทายโก เถโร อิมา คาถาโย อภาสิตฺถาติฯ|
    stand |ทุสฺสทายกตฺเถรสฺสาปทานํ อฏฺฐมํฯ|
  block |๙ สมาทปกตฺเถรอปทานํ|
    count |๔๔|
      block |นคเร พนฺธุมติยา มหาปูคคโณ อหุ|
      block |เตสาหํ ปวโร อาสิํ มม พทฺธจรา จ เตฯ|
    count |๔๕|
      block |สพฺเพ เต สนฺนิปาเตตฺวา ปุญฺญกมฺเม สมาทยิํ|
      block |มาฬํ กสฺสาม สงฺฆสฺส ปุญฺญกฺเขตฺตํ อนุตฺตรํฯ|
    count |๔๖|
      block |สาธูติ เต ปฏิสฺสุตฺวา มม ฉนฺทวสานุคา|
      block |นิฏฺฐาเปตฺวา จ ตํ มาฬํ วิปสฺสิสฺส อทมฺหเสฯ|
    count |๔๗|
      block |เอกนวุติโต กปฺเป ยํ มาฬมททิํ ตทา|
      block |ทุคฺคติํ นาภิชานามิ มาฬทานสฺสิทํ ผลํฯ|
    count |๔๘|
      block |เอกูนสตฺตติกปฺเป|
      block |อาเทยฺโย นาม นาเมน จกฺกวตฺตี มหพฺพโลฯ|
    block |เอโก อาสิ ชนาธิโปฯ|
    count |๔๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สมาทปโก เถโร อิมา คาถาโย อภาสิตฺถาติฯ|
    stand |สมาทปกตฺเถรสฺสาปทานํ นวมํฯ|
  block |๑๐ ปญฺจงฺคุลิยตฺเถรอปทานํ|
    count |๕๐|
      block |ติสฺโส นามาสิ ภควา โลกเชฏฺโฐ นราสโภ|
      block |ปวิสติ คนฺธกุฏิํ วิหารกุสโล มุนิฯ|
    count |๕๑|
      block |สุคนฺธมาลมาทาย อคมาสิํ ชินนฺติกํ|
      block |อปสทฺโท จ สมฺพุทฺเธ ปญฺจงฺคุลิมทาสหํฯ|
    count |๕๒|
      block |ทฺเวนวุเต อิโต กปฺเป ยํ คนฺธมภิโรปยิํ|
      block |ทุคฺคติํ นาภิชานามิ ปญฺจงฺคุลิสฺสิทํ ผลํฯ|
    count |๕๓|
      block |ทฺเวสตฺตติมฺหิโต กปฺเป ราชา อาสิํ สยมฺปโภ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ปญฺจงฺคุลิโย เถโร อิมา คาถาโย อภาสิตฺถาติ|
      block |สุปาริจริ กณเวรี ขชฺชโก เทสปูชโก|
      block |กณิกาโร สปฺปิทโท ยูถิโก ทุสฺสทายโก|
      block |มาโฬ จ ปญฺจงฺคุลิโก จตุปญฺญาส คาถกาติฯ|
    stand |ปญฺจงฺคุลิยตฺเถรสฺสาปทานํ ทสมํฯ|
    stand |สุปาริจริยวคฺโค สตฺตรสโมฯ|
    block |ตสฺสุทฺทานํ|
