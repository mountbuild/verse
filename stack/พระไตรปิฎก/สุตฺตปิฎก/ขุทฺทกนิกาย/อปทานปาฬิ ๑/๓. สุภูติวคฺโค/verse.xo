block |๓ สุภูติวคฺโค|
  block |๑ สุภูติตฺเถรอปทานํ|
    count |๑|
      block |หิมวนฺตสฺสาวิทูเร นิสโภ นาม ปพฺพโต|
      block |อสฺสโม สุกโต มยฺหํ ปณฺณสาลา สุมาปิตาฯ|
    count |๒|
      block |โกสิโย นาม นาเมน ชฏิโล อุคฺคตาปโน|
      block |เอกากิโย อทุติโย วสามิ นิสเภ ตทาฯ|
    count |๓|
      block |ผลํ มูลญฺจ ปณฺณญฺจ น ภุญฺชามิ อหํ ตทา|
      block |ปวตฺตํว สุปาตาหํ อุปชีวามิ ตาวเทฯ|
    count |๔|
      block |นาหํ โกเปมิ อาชีวํ จชมาโนปิ ชีวิตํ|
      block |อาราเธมิ สกํ จิตฺตํ วิวชฺเชมิ อเนสนํฯ|
    count |๕|
      block |ราคูปสํหิตํ จิตฺตํ ยทา อุปฺปชฺชเต มม|
      block |สยํว ปจฺจเวกฺขามิ เอกคฺโค ตํ ทเมมหํฯ|
    count |๖|
      block |รชฺชเส รชฺชนีเย จ ทุสฺสนีเย จ ทุสฺสเส|
      block |มุยฺหเส โมหนีเย จ นิกฺขมสฺสุ วนา ตุวํฯ|
    count |๗|
      block |วิสุทฺธานํ อยํ วาโส นิมฺมลานํ ตปสฺสินํ|
      block |มา โข วิสุทฺธํ ทูเสสิ นิกฺขมสฺสุ วนา ตุวํฯ|
    count |๘|
      block |อคาริโก ภวิตฺวาน ยทา ปุตฺตํ ลภิสฺสสิ|
      block |อุโภปิ มา วิราเธสิ นิกฺขมสฺสุ วนา ตุวํฯ|
    count |๙|
      block |ฉวาลาตํ ยถา กฏฺฐํ น กฺวจิ กิจฺจการกํ|
      block |เนว คาเม อรญฺเญ วา น หิ ตํ กฏฺฐสมฺมตํฯ|
    count |๑๐|
      block |ฉวาลาตูปโม ตฺวํสิ น คิหี นาปิ สญฺญโต|
      block |อุภโต มุตฺตโก อชฺช นิกฺขมสฺสุ วนา ตุวํฯ|
    count |๑๑|
      block |สิยา นุ โข ตว เอตํ โก ปชานาติ เต อิทํ|
      block |สทฺธาธุรํ วหิสิ เม โกสชฺชพหุลาย จฯ|
    count |๑๒|
      block |ชิคุจฺฉิสฺสนฺติ ตํ วิญฺญู อสุจิํ นาคริโก ยถา|
      block |อากฑฺฒิตฺวาน อิสโย โจทยิสฺสนฺติ ตํ สทาฯ|
    count |๑๓|
      block |ตํ วิญฺญู ปวทิสฺสนฺติ สมติกฺกนฺตสาสนํ|
      block |สํวาสํ อลภนฺโต หิ กถํ ชีวิหิสิ ตุวํฯ|
    count |๑๔|
      block |ติธาปภินฺนํ มาตงฺคํ กุญฺชรํ สฏฺฐิหายนํ|
      block |พลี นาโค อุปคนฺตฺวา ยูถา นีหรเต คชํฯ|
    count |๑๕|
      block |ยูถา วินิสฺสโฏ สนฺโต สุขํ สาตํ น วินฺทติ|
      block |ทุกฺขิโต วิมโน โหติ ปชฺฌายนฺโต ปเวธติฯ|
    count |๑๖|
      block |ตเถว ชฏิลา ตมฺปิ นีหริสฺสนฺติ ทุมฺมติํ|
      block |เตหิ ตฺวํ นิสฺสโฏ สนฺโต สุขํ สาตํ น ลจฺฉสิฯ|
    count |๑๗|
      block |ทิวา วา ยทิ วา รตฺติํ โสกสลฺลสมปฺปิโต|
      block |ฑยฺหสิ ปริฬาเหน คโช ยูถาว นิสฺสโฏฯ|
    count |๑๘|
      block |ชาตรูปํ ยถา กูฏํ เนว ฌายติ กตฺถจิ|
      block |ตถา สีลวิหีโน ตฺวํ น ฌายิสฺสสิ กตฺถจิฯ|
    count |๑๙|
      block |อคารํ วสมาโนปิ กถํ ชีวิหิสิ ตุวํ|
      block |มตฺติกํ เปตฺติกญฺจาปิ นตฺถิ เต นิหิตํ ธนํฯ|
    count |๒๐|
      block |สยํ กมฺมํ กริตฺวาน คตฺเต เสทํ ปโมจยํ|
      block |เอวํ ชีวิหิสิ เคเห สาธุ เต ตํ น รุจฺจติฯ|
    count |๒๑|
      block |เอวาหํ ตตฺถ วาเรมิ สํกิเลสคตํ มนํ|
      block |นานาธมฺมกถํ กตฺวา ปาปา จิตฺตํ นิวารยิํฯ|
    count |๒๒|
      block |เอวํ เม วิหรนฺตสฺส อปฺปมาทวิหาริโน|
      block |ติํสวสฺสสหสฺสานิ วิปิเน เม อติกฺกมุํฯ|
    count |๒๓|
      block |อปฺปมาทรตํ ทิสฺวา อุตฺตมตฺถํ คเวสกํ|
      block |ปทุมุตฺตรสมฺพุทฺโธ อาคจฺฉิ มม สนฺติกํฯ|
    count |๒๔|
      block |ติมฺพรูสกวณฺณาโภ อปฺปเมยฺโย อนูปโม|
      block |รูเปนาสทิโส พุทฺโธ อากาเส จงฺกมี ตทาฯ|
    count |๒๕|
      block |สุผุลฺโล สาลราชาว วิชฺชูวพฺภฆนนฺตเร|
      block |ญาเณนาสทิโส พุทฺโธ อากาเส จงฺกมี ตทาฯ|
    count |๒๖|
      block |สีหราชา วสมฺภีโต|
      block |ลาสิโต พฺยคฺฆราชาว อากาเส จงฺกมี ตทาฯ|
    block |คชราชาว ทปฺปิโต ฯ|
    count |๒๗|
      block |สิงฺคีนิกฺขสวณฺณาโภ ขทิรงฺคารสนฺนิโภ|
      block |มณิ ยถา โชติรโส อากาเส จงฺกมี ตทาฯ|
    count |๒๘|
      block |วิสุทฺธเกลาสนิโภ ปุณฺณมาเยว จนฺทิมา|
      block |มชฺฌนฺหิเกว สูริโย อากาเส จงฺกมี ตทาฯ|
    count |๒๙|
      block |ทิสฺวา นเภ จงฺกมนฺตํ เอวํ จินฺเตสหํ ตทา|
      block |เทโว นุ โข อยํ สตฺโต อุทาหุ มนุโช อยํฯ|
    count |๓๐|
      block |น เม สุโต วา ทิฏฺโฐ วา มหิยา เอทิโส นโร|
      block |อปิ มนฺตปทํ อตฺถิ อยํ สตฺถา ภวิสฺสติฯ|
    count |๓๑|
      block |เอวาหํ จินฺตยิตฺวาน สกํ จิตฺตํ ปสาทยิํ|
      block |นานาปุปฺผญฺจ คนฺธญฺจ สนฺนิปาเตสหํ ตทาฯ|
    count |๓๒|
      block |ปุปฺผาสนํ ปญฺญเปตฺวา สาธุจิตฺตํ มโนรมํ|
      block |นรสารถินํ อคฺคํ อิทํ วจนมพฺรวิํฯ|
    count |๓๓|
      block |อิทํ เม อาสนํ วีร ปญฺญตฺตํ ตวนุจฺฉวํ|
      block |หาสยนฺโต มมํ จิตฺตํ นิสีท กุสุมาสเนฯ|
    count |๓๔|
      block |นิสีทิ ตตฺถ ภควา อสมฺภีโตว เกสรี|
      block |สตฺตรตฺตินฺทิวํ พุทฺโธ ปวเร กุสุมาสเนฯ|
    count |๓๕|
      block |นมสฺสมาโน อฏฺฐาสิํ สตฺตรตฺตินฺทิวํ อหํ|
      block |วุฏฺฐหิตฺวา สมาธิมฺหา สตฺถา โลเก อนุตฺตโร|
      block |มม กมฺมํ ปกิตฺเตนฺโต อิทํ วจนมพฺรวิฯ|
    count |๓๖|
      block |ภาเวหิ พุทฺธานุสฺสติํ ภาวนานมนุตฺตรํ|
      block |อิมํ สติํ ภาวยิตฺวา ปูรยิสฺสสิ มานสํฯ|
    count |๓๗|
      block |ติํสกปฺปสหสฺสานิ เทวโลเก รมิสฺสสิ|
      block |อสีติกฺขตฺตุํ เทวินฺโท เทวรชฺชํ กริสฺสสิ|
      block |สหสฺสกฺขตฺตุํ จกฺกวตฺตี ราชา รฏฺเฐ ภวิสฺสสิฯ|
    count |๓๘|
      block |ปเทสรชฺชํ วิปุลํ คณนาโต อสงฺขิยํ|
      block |อนุโภสฺสสิ ตํ สพฺพํ พุทฺธานุสฺสติยา ผลํฯ|
    count |๓๙|
      block |ภวาภเว สํสรนฺโต มหาโภคํ ลภิสฺสสิ|
      block |โภเค เต อูนตา นตฺถิ พุทฺธานุสฺสติยา ผลํฯ|
    count |๔๐|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๔๑|
      block |อสีติโกฏิํ ฉฑฺเฑตฺวา ทาเส กมฺมกเร พหู|
      block |โคตมสฺส ภควโต สาสเน ปพฺพชิสฺสสิฯ|
    count |๔๒|
      block |อาราธยิตฺวา สมฺพุทฺธํ โคตมํ สกฺยปุงฺควํ|
      block |สุภูติ นาม นาเมน เหสฺสติ สตฺถุ สาวโกฯ|
    count |๔๓|
      block |ภิกฺขุสงฺเฆ นิสีทิตฺวา ทกฺขิเณยฺยคุณมฺหิ ตํ|
      block |ตถารณวิหาเร จ ทฺวีสุ อคฺเค ฐเปสฺสติฯ|
    count |๔๔|
      block |อิทํ วตฺวาน สมฺพุทฺโธ ชลชุตฺตมนามโก|
      block |นภํ อพฺภุคฺคมี วีโร หํสราชาว อมฺพเรฯ|
    count |๔๕|
      block |สาสิโต โลกนาเถน นมสฺสิตฺวา ตถาคตํ|
      block |สทา ภาเวมิ มุทิโต พุทฺธานุสฺสติมุตฺตมํฯ|
    count |๔๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสํ อคจฺฉหํฯ|
    count |๔๗|
      block |อสีติกฺขตฺตุํ เทวินฺโท เทวรชฺชมการยิํ|
      block |สหสฺสกฺขตฺตุํ ราชา จ จกฺกวตฺตี อโหสหํฯ|
    count |๔๘|
      block |ปเทสรชฺชํ วิปุลํ คณนาโต อสงฺขิยํ|
      block |อนุโภมิ สุสมฺปตฺติํ พุทฺธานุสฺสติยา ผลํฯ|
    count |๔๙|
      block |ภวาภเว สํสรนฺโต มหาโภคํ ลภามหํ|
      block |โภเค เม อูนตา นตฺถิ พุทฺธานุสฺสติยา ผลํฯ|
    count |๕๐|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธานุสฺสติยา ผลํฯ|
    count |๕๑|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา สุภูติ เถโร อิมา คาถาโย อภาสิตฺถาติฯ|
    stand |สุภูติตฺเถรสฺสาปทานํ ปฐมํฯ|
  block |๒ อุปวานตฺเถรอปทานํ|
    count |๕๒|
      block |ปทุมุตฺตโร นาม ชิโน สพฺพธมฺมาน ปารคู|
      block |ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ|
    count |๕๓|
      block |มหาชนา สมาคมฺม ปูชยิตฺวา ตถาคตํ|
      block |จิตํ กตฺวาน สุกตํ สรีรํ อภิโรปยุํฯ|
    count |๕๔|
      block |สรีรกิจฺจํ กตฺวาน ธาตุํ ตตฺถ สมานยุํ|
      block |สเทวมานุสา สพฺเพ พุทฺธถูปํ อกํสุ เตฯ|
    count |๕๕|
      block |ปฐมา กญฺจนมยา ทุติยาสิ มณีมยา|
      block |ตติยา รูปิยมยา จตุตฺถี ผลิกามยาฯ|
    count |๕๖|
      block |ตถา ปญฺจมิยา ภูมิ โลหิตงฺคมยา อหุ|
      block |ฉฏฺฐา มสารคลฺลสฺส สพฺพรตนมยูปริฯ|
    count |๕๗|
      block |ชงฺฆา มณิมยา อาสิ เวทิกา รตนมยา|
      block |สพฺพโสณฺณมโย ถูโป อุทฺธํ โยชนมุคฺคโตฯ|
    count |๕๘|
      block |เทวา ตตฺถ สมาคนฺตฺวา เอกโต มนฺตยุํ ตทา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๕๙|
      block |ธาตุ อาเวณิกา นตฺถิ สรีรํ เอกปิณฺฑิตํ|
      block |อิมมฺหิ พุทฺธถูปมฺหิ กสฺสาม กญฺจุกํ มยํฯ|
    count |๖๐|
      block |เทวา สตฺตหิ รตฺเนหิ อญฺญํ วฑฺเฒสุ โยชนํ|
      block |ถูโป ทฺวิโยชนุพฺเพโธ ติมิรํ พฺยปหนฺติ โสฯ|
    count |๖๑|
      block |นาคา ตตฺถ สมาคนฺตฺวา เอกโต มนฺตยุํ ตทา|
      block |มนุสฺสา เจว เทวา จ พุทฺธถูปํ อกํสุ เตฯ|
    count |๖๒|
      block |มา โน ปมตฺตา อสฺสุมฺห อปฺปมตฺตา สเทวกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๖๓|
      block |อินฺทนีลํ มหานีลํ อโถ โชติรสํ มณิํ|
      block |เอกโต สนฺนิปาเตตฺวา พุทฺธถูปํ อฉาทยุํฯ|
    count |๖๔|
      block |สพฺพํ มณิมยํ อาสิ ตาวตา พุทฺธเจติยํ|
      block |ติโยชนสมุพฺพิทฺธํ อาโลกกรณํ ตทาฯ|
    count |๖๕|
      block |ครุฬา จ สมาคนฺตฺวา เอกโต มนฺตยุํ ตทา|
      block |มนุสฺสา เทวา นาคา จ พุทฺธถูปํ อกํสุ เตฯ|
    count |๖๖|
      block |มา โน ปมตฺตา อสฺสุมฺห อปฺปมตฺตา สเทวกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๖๗|
      block |สพฺพํ มณิมยํ ถูปํ อกรุํ เต จ กญฺจุกํ|
      block |โยชนํ เตปิ วฑฺเฒสุํ อายตํ พุทฺธเจติยํฯ|
    count |๖๘|
      block |จตุโยชนมุพฺพิทฺโธ พุทฺธถูโป วิโรจติ|
      block |โอภาเสติ ทิสา สพฺพา สตรํสีว อุคฺคโตฯ|
    count |๖๙|
      block |กุมฺภณฺฑา จ สมาคนฺตฺวา เอกโต มนฺตยุํ ตทา|
      block |มนุสฺสา เจว เทวา จ นาคา จ ครุฬา ตถาฯ|
      block |ปจฺเจกํ พุทฺธเสฏฺฐสฺส อกํสุ ถูปมุตฺตมํฯ|
    count |๗๐|
      block |มา โน ปมตฺตา อสฺสุมฺห อปฺปมตฺตา สเทวกา|
      block |มยมฺปิ ถูปํ กสฺสาม โลกนาถสฺส ตาทิโน|
      block |รตเนหิ ฉาเทสฺสาม อายตํ พุทฺธเจติยํฯ|
    count |๗๑|
      block |โยชนํ เตปิ วฑฺเฒสุํ อายตํ พุทฺธเจติยํ|
      block |ปญฺจโยชนมุพฺพิทฺโธ ถูโป โอภาสเต ตทาฯ|
    count |๗๒|
      block |ยกฺขา ตตฺถ สมาคนฺตฺวา เอกโต มนฺตยุํ ตทา|
      block |มนุสฺสา เทวา นาคา จ ครุฬา กุมฺภอณฺฑกาฯ|
    count |๗๓|
      block |ปจฺเจกํ พุทฺธเสฏฺฐสฺส อกํสุ ถูปมุตฺตมํ|
      block |มา โน ปมตฺตา อสฺสุมฺห อปฺปมตฺตา สเทวกาฯ|
    count |๗๔|
      block |มยมฺปิ ถูปํ กสฺสาม โลกนาถสฺส ตาทิโน|
      block |ผลิกาหิ ฉาเทสฺสาม อายตํ พุทฺธเจติยํฯ|
    count |๗๕|
      block |โยชนํ เตปิ วฑฺเฒสุํ อายตํ พุทฺธเจติยํ|
      block |ฉ โยชนานิ อุพฺพิทฺโธ ถูโป โอภาสเต ตทาฯ|
    count |๗๖|
      block |คนฺธพฺพา จ สมาคนฺตฺวา เอกโต มนฺตยุํ ตทา|
      block |มนุชา เทวตา นาคา ครุฬา กุมฺภยกฺขกาฯ|
    count |๗๗|
      block |สพฺเพกํสุ พุทฺธถูปํ มยเมตฺถ อการกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๗๘|
      block |เวทิโย สตฺต กตฺวาน ฉตฺตมาโรปยิํสุ เต|
      block |สพฺพโสณฺณมยํ ถูปํ คนฺธพฺพา การยุํ ตทาฯ|
    count |๗๙|
      block |สตฺตโยชนมุพฺพิทฺโธ ถูโป โอภาสเต ตทา|
      block |รตฺตินฺทิวา น ญายนฺติ อาโลโก โหติ สพฺพทาฯ|
    count |๘๐|
      block |อภิโภนฺติ น ตสฺสาภา จนฺทสูรา สตารกา|
      block |สมนฺตา โยชนสเต ปทีโปปิ น ปชฺชลิฯ|
    count |๘๑|
      block |เตน กาเลน เย เกจิ ถูปํ ปูเชนฺติ มานุสา|
      block |น เต ถูปมารุหนฺติ อมฺพเร อุกฺขิปนฺติ เตฯ|
    count |๘๒|
      block |เทเวหิ ฐปิโต ยกฺโข อภิสมฺมตนามโก|
      block |ธชํ วา ปุปฺผทามํ วา อภิโรเปติ อุตฺตริฯ|
    count |๘๓|
      block |น เต ปสฺสนฺติ ตํ ยกฺขํ ทามํ ปสฺสนฺติ คจฺฉโต|
      block |เอวํ ปสฺสิตฺวา คจฺฉนฺตา สพฺเพ คจฺฉนฺติ สุคฺคติํฯ|
    count |๘๔|
      block |วิรุทฺธา เย ปาวจเน ปสนฺนา เย จ สาสเน|
      block |ปาฏิเหรํ ทฏฺฐุกามา ถูปํ ปูเชนฺติ มานุสาฯ|
    count |๘๕|
      block |นคเร หํสวติยา อโหสิํ ภตโก ตทา|
      block |อาโมทิตํ ชนํ ทิสฺวา เอวํ จินฺเตสหํ ตทาฯ|
    count |๘๖|
      block |อุฬาโร ภควา เหโส ยสฺส ธาตุธเรทิสํ|
      block |อิมา จ ชนตา ตุฏฺฐา การํ กุพฺพํ น ตปฺปเร ฯ|
    count |๘๗|
      block |อหมฺปิ การํ กสฺสามิ โลกนาถสฺส ตาทิโน|
      block |ตสฺส ธมฺเมสุ ทายาโท ภวิสฺสามิ อนาคเตฯ|
    count |๘๘|
      block |สุโธตํ รชเกนาหํ อุตฺตเรยฺยปฏํ มม|
      block |เวฬคฺเค อาลเคตฺวาน ธชํ อุกฺขิปิมมฺพเรฯ|
    count |๘๙|
      block |อภิสมฺมตโก คยฺห อมฺพเรหาสิ เม ธชํ|
      block |วาเตริตํ ธชํ ทิสฺวา ภิยฺโย หาสํ ชเนสหํฯ|
    count |๙๐|
      block |ตตฺถ จิตฺตํ ปสาเทตฺวา สมณํ อุปสงฺกมิํ|
      block |ตํ ภิกฺขุํ อภิวาเทตฺวา วิปากํ ปุจฺฉหํ ธเชฯ|
    count |๙๑|
      block |โส เม กเถสิ อานนฺท ปีติสญฺชนนํ มม|
      block |ตสฺส ธชสฺส วิปากํ อนุโภสฺสสิ สพฺพทาฯ|
    count |๙๒|
      block |หตฺถี อสฺสา รถา ปตฺตี เสนา จ จตุรงฺคินี|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๙๓|
      block |สฏฺฐิตูริยสหสฺสานิ เภริโย สมลงฺกตา|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๙๔|
      block |ฉฬาสีติสหสฺสานิ นาริโย สมลงฺกตา|
      block |วิจิตฺตวตฺถาภรณา อามุตฺตมณิกุณฺฑลาฯ|
    count |๙๕|
      block |อฬารปมฺหา หสุลา สุสญฺญา ตนุมชฺฌิมา|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๙๖|
      block |ติํสกปฺปสหสฺสานิ เทวโลเก รมิสฺสสิ|
      block |อสีติกฺขตฺตุํ เทวินฺโท เทวรชฺชํ กริสฺสสิฯ|
    count |๙๗|
      block |สหสฺสกฺขตฺตุํ ราชา จ จกฺกวตฺตี ภวิสฺสสิ|
      block |ปเทสรชฺชํ วิปุลํ คณนาโต อสงฺขิยํฯ|
    count |๙๘|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๙๙|
      block |เทวโลกา จวิตฺวาน สุกฺกมูเลน โจทิโต|
      block |ปุญฺญกมฺเมน สํยุตฺโต พฺรหฺมพนฺธุ ภวิสฺสสิฯ|
    count |๑๐๐|
      block |อสีติโกฏิํ ฉฑฺเฑตฺวา ทาเส กมฺมกเร พหู|
      block |โคตมสฺส ภควโต สาสเน ปพฺพชิสฺสสิฯ|
    count |๑๐๑|
      block |อาราธยิตฺวา สมฺพุทฺธํ โคตมํ สกฺยปุงฺควํ|
      block |อุปวาโนติ นาเมน เหสฺสสิ สตฺถุ สาวโกฯ|
    count |๑๐๒|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |สุมุตฺโต สรเวโคว กิเลเส ฌาปยี มมฯ|
    count |๑๐๓|
      block |จกฺกวตฺติสฺส สนฺตสฺส จตุทีปิสฺสรสฺส เม|
      block |ติโยชนานิ สมนฺตา อุสฺสีสนฺติ ธชา สทาฯ|
    count |๑๐๔|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ธชทานสฺสิทํ ผลํฯ|
    count |๑๐๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปวาโน เถโร อิมา คาถาโย อภาสิตฺถาติฯ|
    stand |อุปวานตฺเถรสฺสาปทานํ ทุติยํฯ|
  block |๓ ติสรณคมนิยตฺเถรอปทานํ|
    count |๑๐๖|
      block |นคเร จนฺทวติยา มาตุอุปฏฺฐาโก อหุํ|
      block |อนฺธา มาตา ปิตา มยฺหํ เต โปเสมิ อหํ ตทาฯ|
    count |๑๐๗|
      block |รโหคโต นิสีทิตฺวา เอวํ จินฺเตสหํ ตทา|
      block |โปเสนฺโต มาตาปิตโร ปพฺพชฺชํ น ลภามหํฯ|
    count |๑๐๘|
      block |มหนฺธการปิหิตา ติวิธคฺคีหิ ฑยฺหเร|
      block |เอตาทิเส ภเว ชาเต นตฺถิ โกจิ วินายโกฯ|
    count |๑๐๙|
      block |พุทฺโธ โลเก สมุปฺปนฺโน ทิปฺปติ ทานิ สาสนํ|
      block |สกฺกา อุทฺธริตุํ อตฺตา ปุญฺญกาเมน ชนฺตุนาฯ|
    count |๑๑๐|
      block |อุคฺคยฺห ตีณิ สรเณ ปริปุณฺณานิ โคปยิํ|
      block |เตน กมฺเมน สุกเตน ปฏิโมกฺขามิ ทุคฺคติํฯ|
    count |๑๑๑|
      block |นิสโภ นาม สมโณ พุทฺธสฺส อคฺคสาวโก|
      block |ตมหํ อุปคนฺตฺวาน สรณคมนํ คหิํฯ|
    count |๑๑๒|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา สรณคมนํ ปริปุณฺณํ อโคปยิํฯ|
    count |๑๑๓|
      block |จริเม วตฺตมานมฺหิ สรณํ ตํ อนุสฺสริํ|
      block |เตน กมฺเมน สุกเตน ตาวติํสํ อคจฺฉหํฯ|
    count |๑๑๔|
      block |เทวโลกคโต สนฺโต ปุญฺญกมฺมสมาหิโต|
      block |ยํ เทสํ อุปปชฺชามิ อฏฺฐ เหตู ลภามหํฯ|
    count |๑๑๕|
      block |ทิสาสุ ปูชิโต โหมิ ติกฺขปญฺโญ ภวามหํ|
      block |สพฺเพ เทวานุวตฺตนฺติ อมิตโภคํ ลภามหํฯ|
    count |๑๑๖|
      block |สุวณฺณวณฺโณ สพฺพตฺถ ปฏิกนฺโต ภวามหํ|
      block |มิตฺตานํ อจโล โหมิ ยโส อพฺภุคฺคโต มมํฯ|
    count |๑๑๗|
      block |อสีติกฺขตฺตุ เทวินฺโท เทวรชฺชมการยิํ|
      block |ทิพฺพสุขํ อนุภวิํ อจฺฉราหิ ปุรกฺขโตฯ|
    count |๑๑๘|
      block |ปญฺจสตฺตติกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๑๙|
      block |ปจฺฉิเม ภเว สมฺปตฺเต ปุญฺญกมฺมสมาหิโต|
      block |ปุเร สาวตฺถิยํ ชาโต มหาสาเล สุอฑฺฒเกฯ|
    count |๑๒๐|
      block |นครา นิกฺขมิตฺวาน ทารเกหิ ปุรกฺขโต|
      block |หสขิฑฺฑสมงฺคีหํ สงฺฆารามํ อุปาคมิํฯ|
    count |๑๒๑|
      block |ตตฺถทฺทสาสิํ สมณํ วิปฺปมุตฺตํ นิรูปธิํ|
      block |โส เม ธมฺมมเทเสสิ สรณญฺจ อทาสิ เมฯ|
    count |๑๒๒|
      block |โสหํ สุตฺวาน สรณํ สรณํ เม อนุสฺสริํ|
      block |เอกาสเน นิสีทิตฺวา อรหตฺตมปาปุณิํฯ|
    count |๑๒๓|
      block |ชาติยา สตฺตเม วสฺเส อรหตฺตมปาปุณิํ|
      block |อุปสมฺปาทยิ พุทฺโธ คุณมญฺญาย จกฺขุมาฯ|
    count |๑๒๔|
      block |อปริเมยฺเย อิโต กปฺเป สรณานิ อคจฺฉหํ|
      block |ตโต เม สุกตํ กมฺมํ ผลํ ทสฺเสสิ เม อิธฯ|
    count |๑๒๕|
      block |สุโคปิตํ เม สรณํ มานสํ สุปฺปณีหิตํ|
      block |อนุโภตฺวา ยสํ สพฺพํ ปตฺโตมฺหิ อจลํ ปทํฯ|
    count |๑๒๖|
      block |เยสํ โสตาวธานตฺถิ สุโณถ มม ภาสโต|
      block |อหํ โว กถยิสฺสามิ สามํ ทิฏฺฐํ ปทํ มมฯ|
    count |๑๒๗|
      block |พุทฺโธ โลเก สมุปฺปนฺโน วตฺตเต ชินสาสนํ|
      block |อมตา วาทิตา เภรี โสกสลฺลวิโนทนาฯ|
    count |๑๒๘|
      block |ยถาสเกน ถาเมน ปุญฺญกฺเขตฺเต อนุตฺตเร|
      block |อธิการํ กเรยฺยาถ ปสฺสยิสฺสถ นิพฺพุติํฯ|
    count |๑๒๙|
      block |ปคฺคยฺห ตีณิ สรเณ ปญฺจสีลานิ โคปิย|
      block |พุทฺเธ จิตฺตํ ปสาเทตฺวา ทุกฺขสฺสนฺตํ กริสฺสถฯ|
    count |๑๓๐|
      block |สมฺมา ธมฺมํ ภาเวตฺวาน สีลานิ ปริโคปิย|
      block |อจิรํ อรหตฺตํ โว สพฺเพปิ ปาปุณิสฺสถฯ|
    count |๑๓๑|
      block |เตวิชฺโช อิทฺธิปตฺโตมฺหิ เจโตปริยโกวิโท|
      block |สาวโก เต มหาวีร สรโณ วนฺทติ สตฺถุโนฯ|
    count |๑๓๒|
      block |อปริเมยฺเย อิโต กปฺเป สรณํ พุทฺธสฺส คจฺฉหํ|
      block |ทุคฺคติํ นาภิชานามิ สรณํ คมเน ผลํฯ|
    count |๑๓๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ติสรณคมนิโย เถโร อิมา คาถาโย อภาสิตฺถาติฯ|
    stand |ติสรณคมนิยตฺเถรสฺสาปทานํ ตติยํฯ|
  block |๔ ปญฺจสีลสมาทานิยตฺเถรอปทานํ|
    count |๑๓๔|
      block |นคเร จนฺทวติยา ภตโก อาสหํ ตทา|
      block |ปรกมฺมายเน ยุตฺโต ปพฺพชฺชํ น ลภามหํฯ|
    count |๑๓๕|
      block |มหนฺธการปิหิตา ติวิธคฺคีหิ ฑยฺหเร|
      block |เกน นุ โข อุปาเยน วิสํยุตฺโต ภเว อหํฯ|
    count |๑๓๖|
      block |เทยฺยธมฺโม จ เม นตฺถิ วราโก ภตโก อหํ|
      block |ยํนูนาหํ ปญฺจสีลํ รกฺเขยฺยํ ปริปูรยํฯ|
    count |๑๓๗|
      block |อโนมทสฺสิสฺส มุนิโน นิสโภ นาม สาวโก|
      block |ตมหํ อุปสงฺกมฺม ปญฺจสิกฺขาปทคฺคหิํฯ|
    count |๑๓๘|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ปญฺจสีลานิ ปริปุณฺณานิ โคปยิํฯ|
    count |๑๓๙|
      block |มจฺจุกาเล จ สมฺปตฺเต เทวา อสฺสาสยนฺติ มํ|
      block |รโถ สหสฺสยุตฺโต เต มาริสายํ อุปฏฺฐิโตฯ|
    count |๑๔๐|
      block |วตฺตนฺเต จริเม จิตฺเต มม สีลํ อนุสฺสริํ|
      block |เตน กมฺเมน สุกเตน ตาวติํสํ อคจฺฉหํฯ|
    count |๑๔๑|
      block |ติํสกฺขตฺตุญฺจ เทวินฺโท เทวรชฺชมการยิํ|
      block |ทิพฺพสุขํ อนุภวิํ อจฺฉราหิ ปุรกฺขโตฯ|
    count |๑๔๒|
      block |ปญฺจสตฺตติกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๔๓|
      block |เทวโลกา จวิตฺวาน สุกฺกมูเลน โจทิโต|
      block |ปุเร เวสาลิยํ ชาโต มหาสาเล สุอฑฺฒเกฯ|
    count |๑๔๔|
      block |วสฺสูปนายิเก กาเล ทิปฺปนฺเต ชินสาสเน|
      block |มาตา จ เม ปิตา เจว ปญฺจสิกฺขาปทคฺคหุํฯ|
    count |๑๔๕|
      block |สห สุตฺวานหํ สีลํ มม สีลํ อนุสฺสริํ|
      block |เอกาสเน นิสีทิตฺวา อรหตฺตมปาปุณิํฯ|
    count |๑๔๖|
      block |ชาติยา ปญฺจวสฺเสน อรหตฺตมปาปุณิํ|
      block |อุปสมฺปาทยิ พุทฺโธ คุณมญฺญาย จกฺขุมาฯ|
    count |๑๔๗|
      block |ปริปุณฺณานิ โคเปตฺวา ปญฺจสิกฺขาปทานหํ|
      block |อปริเมยฺเย อิโต กปฺเป วินิปาตํ น คจฺฉหํฯ|
    count |๑๔๘|
      block |สฺวาหํ ยสมนุภวิํ เตสํ สีลาน วาหสา|
      block |กปฺปโกฏิมฺปิ กิตฺเตนฺโต กิตฺตเย เอกเทสกํฯ|
    count |๑๔๙|
      block |ปญฺจสีลานิ โคเปตฺวา ตโย เหตู ลภามหํ|
      block |ทีฆายุโก มหาโภโค ติกฺขปญฺโญ ภวามหํฯ|
    count |๑๕๐|
      block |สํกิตฺเตนฺโต จ สพฺเพสํ อภิมตฺตญฺจ โปริสํ|
      block |ภวาภเว สํสริตฺวา เอเต ฐาเน ลภามหํฯ|
    count |๑๕๑|
      block |อปริเมยฺยสีเลสุ วตฺตนฺตา ชินสาวกา|
      block |ภเวสุ ยทิ รชฺเชยฺยุํ วิปาโก กีทิโส ภเวฯ|
    count |๑๕๒|
      block |สุจิณฺณํ เม ปญฺจสีลํ ภตเกน ตปสฺสินา|
      block |เตน สีเลนหํ อชฺช โมจยิํ สพฺพพนฺธนาฯ|
    count |๑๕๓|
      block |อปริเมยฺเย อิโต กปฺเป ปญฺจสีลานิ โคปยิํ|
      block |ทุคฺคติํ นาภิชานามิ ปญฺจสีลานิทํ ผลํฯ|
    count |๑๕๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ปญฺจสีลสมาทานิโย เถโร อิมา คาถาโย อภาสิตฺถาติฯ|
    stand |ปญฺจสีลสมาทานิยตฺเถรสฺสาปทานํ จตุตฺถํฯ|
  block |๕ อนฺนสํสาวกตฺเถรอปทานํ|
    count |๑๕๕|
      block |สุวณฺณวณฺณํ สมฺพุทฺธํ คจฺฉนฺตํ อนฺตราปเณ|
      block |กญฺจนคฺฆิยสํกาสํ พาตฺติํสวรลกฺขณํฯ|
    count |๑๕๖|
      block |สิทฺธตฺถํ โลกปชฺโชตํ อปฺปเมยฺยํ อโนปมํ|
      block |อลตฺถํ ปรมํ ปีติํ ทิสฺวา ทนฺตํ ชุตินฺธรํฯ|
    count |๑๕๗|
      block |สมฺพุทฺธํ อภินาเมตฺวา โภชยิํ ตํ มหามุนิํ|
      block |มหาการุณิโก โลเก อนุโมทิ มมํ ตทาฯ|
    count |๑๕๘|
      block |ตสฺมิํ มหาการุณิเก ปรมสฺสาสการเก|
      block |พุทฺเธ จิตฺตํ ปสาเทตฺวา กปฺปํ สคฺคมฺหิ โมทหํฯ|
    count |๑๕๙|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ภิกฺขาทานสฺสิทํ ผลํฯ|
    count |๑๖๐|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติฯ|
    stand |อนฺนสํสาวกตฺเถรสฺสาปทานํ ปญฺจมํฯ|
  block |๖ ธูปทายกตฺเถรอปทานํ|
    count |๑๖๑|
      block |สิทฺธตฺถสฺส ภควโต โลกเชฏฺฐสฺส ตาทิโน|
      block |กุฏิธูปํ มยา ทินฺนํ วิปฺปสนฺเนน เจตสาฯ|
    count |๑๖๒|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺเพสมฺปิ ปิโย โหมิ ธูปทานสฺสิทํ ผลํฯ|
    count |๑๖๓|
      block |จตุนฺนวุติโต กปฺเป ยํ ธูปมททิํ ตทา|
      block |ทุคฺคติํ นาภิชานามิ ธูปทานสฺสิทํ ผลํฯ|
    count |๑๖๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ธูปทายโก เถโร อิมา คาถาโย อภาสิตฺถาติฯ|
    stand |ธูปทายกตฺเถรสฺสาปทานํ ฉฏฺฐํฯ|
  block |๗ ปุลินปูชกตฺเถรอปทานํ|
    count |๑๖๕|
      block |วิปสฺสิสฺส ภควโต โพธิยา ปาทปุตฺตเม|
      block |ปุราณปุลินํ หิตฺวา สุทฺธปุลินมากิริํฯ|
    count |๑๖๖|
      block |เอกนวุติโต กปฺเป ยํ ปุลินมทาสหํ|
      block |ทุคฺคติํ นาภิชานามิ ปุลินทานสฺสิทํ ผลํฯ|
    count |๑๖๗|
      block |ติํสติเม อิโต กปฺเป ราชา อาสิํ ชนาธิภู|
      block |มหาปุลินนาเมน จกฺกวตฺตี มหพฺพโลฯ|
    count |๑๖๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ|
    stand |ปุลินปูชกตฺเถรสฺสาปทานํ สตฺตมํฯ|
  block |๘ อุตฺติยตฺเถรอปทานํ|
    count |๑๖๙|
      block |จนฺทภาคานทีตีเร สุสุมาโร อหํ ตทา|
      block |สโคจรปฺปสุโตหํ นทีติตฺถํ อคจฺฉหํฯ|
    count |๑๗๐|
      block |สิทฺธตฺโถ ตมฺหิ สมเย สยมฺภู อคฺคปุคฺคโล|
      block |นทิํ ตริตุกาโม โส นทีติตฺถํ อุปาคมิฯ|
    count |๑๗๑|
      block |อุปาคเต จ สมฺพุทฺเธ อหมฺปิ ตตฺถุปาคมิํ|
      block |อุปคนฺตฺวาน สมฺพุทฺธํ อิมํ วาจํ อุทีรยิํฯ|
    count |๑๗๒|
      block |อภิรูห มหาวีร ตาเรสฺสามิ อหํ ตุวํ|
      block |เปตฺติกํ วิสยํ มยฺหํ อนุกมฺป มหามุนิฯ|
    count |๑๗๓|
      block |มม อุคฺคชฺชนํ สุตฺวา อภิรูหิ มหามุนิ|
      block |หฏฺโฐ หฏฺเฐน จิตฺเตน ตาเรสิํ โลกนายกํฯ|
    count |๑๗๔|
      block |นทิยา ปาริเม ตีเร สิทฺธตฺโถ โลกนายโก|
      block |อสฺสาเสสิ มมํ ตตฺถ อมตํ ปาปุณิสฺสสิฯ|
    count |๑๗๕|
      block |ตมฺหา กายา จวิตฺวาน เทวโลกํ อาคจฺฉหํ|
      block |ทิพฺพสุขํ อนุภวิํ อจฺฉราหิ ปุรกฺขโตฯ|
    count |๑๗๖|
      block |สตฺตกฺขตฺตุญฺจ เทวินฺโท เทวรชฺชมกาสหํ|
      block |ตีณิกฺขตฺตุํ จกฺกวตฺตี มหิยา อิสฺสโร อหุํฯ|
    count |๑๗๗|
      block |วิเวกมนุยุตฺโตหํ นิปโก จ สุสํวุโต|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๑๗๘|
      block |จตุนฺนวุติโต กปฺเป ตาเรสิํ ยํ นราสภํ|
      block |ทุคฺคติํ นาภิชานามิ ตรณาย อิทํ ผลํฯ|
    count |๑๗๙|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อุตฺติโย เถโร อิมา คาถาโย อภาสิตฺถาติฯ|
    stand |อุตฺติยตฺเถรสฺสาปทานํ อฏฺฐมํฯ|
  block |๙ เอกญฺชลิกตฺเถรอปทานํ|
    count |๑๘๐|
      block |สุวณฺณวณฺณํ สมฺพุทฺธํ คจฺฉนฺตํ อนฺตราปเณ|
      block |วิปสฺสิํ สตฺถวาหคฺคํ นรวรํ วินายกํฯ|
    count |๑๘๑|
      block |อทนฺตทมนํ ตาทิํ มหาวาทิํ มหามติํ|
      block |ทิสฺวา ปสนฺโน สุมโน เอกญฺชลิมกาสหํฯ|
    count |๑๘๒|
      block |เอกนวุติโต กปฺเป ยมญฺชลิํ กริํ ตทา|
      block |ทุคฺคติํ นาภิชานามิ อญฺชลิสฺส อิทํ ผลํฯ|
    count |๑๘๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา เอกญฺชลิโก เถโร อิมา คาถาโย อภาสิตฺถาติฯ|
    stand |เอกญฺชลิกตฺเถรสฺสาปทานํ นวมํฯ|
  block |๑๐ โขมทายกตฺเถรอปทานํ|
    count |๑๘๔|
      block |นคเร พนฺธุมติยา อโหสิํ วาณิโช ตทา|
      block |เตเนว ทารํ โปเสมิ โรเปมิ พีชสมฺปทํฯ|
    count |๑๘๕|
      block |รถิยํ ปฏิปนฺนสฺส วิปสฺสิสฺส มเหสิโน|
      block |เอกํ โขมํ มยา ทินฺนํ กุสลตฺถาย สตฺถุโนฯ|
    count |๑๘๖|
      block |เอกนวุติโต กปฺเป ยํ โขมมททิํ ตทา|
      block |ทุคฺคติํ นาภิชานามิ โขมทานสฺสิทํ ผลํฯ|
    count |๑๘๗|
      block |สตฺตรเส อิโต กปฺเป เอโก สินฺธวสนฺธโน|
      block |สตฺตรตนสมฺปนฺโน จตุทีปมฺหิ อิสฺสโรฯ|
    count |๑๘๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |สุสูติ อุปวาโน จ สรโณ สีลคาหโก|
      block |อนฺนสํสาวโก โขมทายี จ ทเสว ตติเย คเณ|
      block |อญฺชลี โขมทายี จ ทเสว ตติเย คเณ|
      block |ปญฺจาลีสีติสตํ วุตฺตา คาถาโย สพฺพปิณฺฑิตาฯ|
    block |อิตฺถํ สุทํ อายสฺมา โขมทายโก เถโร อิมา คาถาโย อภาสิตฺถาติฯ|
    stand |โขมทายกตฺเถรสฺสาปทานํ ทสมํฯ|
    block |ตสฺสุทฺทานํ|
    stand |สุภูติวคฺโค ตติโยฯ|
    stand |จตุตฺถภาณวารํฯ|
