block |๔ กุณฺฑธานวคฺโค|
  block |๑ กุณฺฑธานตฺเถรอปทานํ|
    count |๑|
      block |สตฺตาหํ ปฏิสลฺลีนํ สยมฺภุํ อคฺคปุคฺคลํ|
      block |ปสนฺนจิตฺโต สุมโน พุทฺธเสฏฺฐํ อุปฏฺฐหิํฯ|
    count |๒|
      block |วุฏฺฐิตํ กาลมญฺญาย ปทุมุตฺตรํ มหามุนิํ|
      block |มหนฺติํ กทลีกณฺณิํ คเหตฺวา อุปคจฺฉหํฯ|
    count |๓|
      block |ปฏิคฺคเหตฺวา ภควา สพฺพญฺญู โลกนายโก|
      block |มม จิตฺตํ ปสาเทนฺโต ปริภุญฺชิ มหามุนิฯ|
    count |๔|
      block |ปริภุญฺชิตฺวา สมฺพุทฺโธ สตฺถวาโห อนุตฺตโร|
      block |สกาสเน นิสีทิตฺวา อิมา คาถา อภาสถฯ|
    count |๕|
      block |เย จ สนฺติ สมิตาโร ยกฺขา อิมมฺหิ ปพฺพเต|
      block |อรญฺเญ ภูตภพฺยานิ สุณนฺตุ วจนํ มมฯ|
    count |๖|
      block |โย โส พุทฺธํ อุปฏฺฐาสิ มิคราชํว เกสริํ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๗|
      block |เอกาทสญฺจกฺขตฺตุํ โส เทวราชา ภวิสฺสติ|
      block |จตุติํสติกฺขตฺตุญฺจ จกฺกวตฺตี ภวิสฺสติฯ|
    count |๘|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๙|
      block |อกฺโกสิตฺวาน สมเณ สีลวนฺเต อนาสเว|
      block |ปาปกมฺมวิปาเกน นามเธยฺยํ ลภิสฺสติ ฯ|
    count |๑๐|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กุณฺฑธาโนติ นาเมน สาวโก โส ภวิสฺสติฯ|
    count |๑๑|
      block |ปวิเวกมนุยุตฺโต ฌายี ฌานรโต อหํ|
      block |โตสยิตฺวาน สตฺถารํ วิหรามิ อนาสโวฯ|
    count |๑๒|
      block |สาวเกหิ ปริวุโต ภิกฺขุสงฺฆปุรกฺขโต|
      block |ภิกฺขุสงฺเฆ นิสีทิตฺวา สลากํ คาหยี ชิโนฯ|
    count |๑๓|
      block |เอกํสํ จีวรํ กตฺวา วนฺทิตฺวา โลกนายกํ|
      block |วทตํ วรสฺส ปุรโต ปฐมํ อคฺคเหสหํฯ|
    count |๑๔|
      block |เตน กมฺเมน ภควา ทสสหสฺสีกมฺปโก|
      block |ภิกฺขุสงฺเฆ นิสีทิตฺวา อคฺคฏฺฐาเน ฐเปสิ มํฯ|
    count |๑๕|
      block |วีริยํ เม ธุรโธรยฺหํ โยคกฺเขมาธิวาหนํ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๑๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา กุณฺฑธาโน เถโร อิมา คาถาโย อภาสิตฺถาติฯ|
    stand |กุณฺฑธานตฺเถรสฺสาปทานํ ปฐมํฯ|
  block |๒ สาคตตฺเถรอปทานํ|
    count |๑๗|
      block |โสภิโต นาม นาเมน อโหสิํ พฺราหฺมโณ ตทา|
      block |ปุรกฺขโต สสิสฺเสหิ อารามํ อคมาสหํฯ|
    count |๑๘|
      block |ภควา ตมฺหิ สมเย ภิกฺขุสงฺฆปุรกฺขโต|
      block |อารามทฺวารา นิกฺขมฺม อฏฺฐาสิ ปุริสุตฺตโมฯ|
    count |๑๙|
      block |ตมทฺทสาสิํ สมฺพุทฺธํ ทนฺตํ ทนฺตปุรกฺขตํ|
      block |สกํ จิตฺตํ ปสาเทตฺวา สนฺถวิํ โลกนายกํฯ|
    count |๒๐|
      block |เย เกจิ ปาทปา สพฺเพ มหิยา เต วิรูหเร|
      block |พุทฺธิมนฺโต ตถา สตฺตา รุหนฺติ ชินสาสเนฯ|
    count |๒๑|
      block |สตฺถวาโหสิ สปฺปญฺโญ มเหสิ พหุเก ชเน|
      block |วิปถา อุทฺธริตฺวาน ปถํ อาจิกฺขเส ตุวํฯ|
    count |๒๒|
      block |ทนฺโต ทนฺตปริกิณฺโณ ฌายี ฌานรเตหิ จ|
      block |อาตาปี ปหิตตฺเตหิ อุปสนฺเตหิ ตาทิภิฯ|
    count |๒๓|
      block |อลงฺกโต ปริสาหิ ปุญฺญญาเณหิ โสภติ|
      block |ปภา นิทฺธาวเต ตุยฺหํ สูริโยทยเน ยถาฯ|
    count |๒๔|
      block |ปสนฺนจิตฺตํ ทิสฺวาน มเหสี ปทุมุตฺตโร|
      block |ภิกฺขุสงฺเฆ ฐิโต สตฺถา อิมา คาถา อภาสถฯ|
    count |๒๕|
      block |โย โส หาสํ ชเนตฺวาน มมํ กิตฺเตสิ พฺราหฺมโณ|
      block |กปฺปานํ สตสหสฺสํ เทวโลเก รมิสฺสติฯ|
    count |๒๖|
      block |ตุสิตา หิ จวิตฺวาน สุกฺกมูเลน โจทิโต|
      block |โคตมสฺส ภควโต สาสเน ปพฺพชิสฺสติฯ|
    count |๒๗|
      block |เตน กมฺเมน สุกเตน อรหตฺตํ ลภิสฺสติ|
      block |สาคโต นาม นาเมน เหสฺสติ สตฺถุ สาวโกฯ|
    count |๒๘|
      block |ปพฺพชิตฺวาน กาเยน ปาปกมฺมํ วิวชฺชยิํ|
      block |วจีทุจฺจริตํ หิตฺวา อาชีวํ ปริโสธยิํฯ|
    count |๒๙|
      block |เอวํ วิหรมาโนหํ เตโชธาตูสุ โกวิโท|
      block |สพฺพาสเว ปริญฺญาย วิหรามิ อนาสโวฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สาคโต เถโร อิมา คาถาโย อภาสิตฺถาติฯ|
    stand |สาคตตฺเถรสฺสาปทานํ ทุติยํฯ|
  block |๓ มหากจฺจานตฺเถรอปทานํ|
    count |๓๑|
      block |ปทุมุตฺตรนาถสฺส ปทุมํ นาม เจติยํ|
      block |สิลาสนํ การยิตฺวา สุวณฺเณนาภิเลปยิํฯ|
    count |๓๒|
      block |รตนามยฉตฺตญฺจ ปคฺคยฺห วาฬพีชนิํ|
      block |พุทฺธสฺส อภิโรเปสิํ โลกพนฺธุสฺส ตาทิโนฯ|
    count |๓๓|
      block |ยาวตา เทวตา ภุมฺมา สพฺเพ สนฺนิปตุํ ตทา|
      block |รตนามยฉตฺตานํ วิปากํ กถยิสฺสติฯ|
    count |๓๔|
      block |ตญฺจ สพฺพํ สุณิสฺสาม กถยนฺตสฺส สตฺถุโน|
      block |ภิยฺโย หาสํ ชเนยฺยาม สมฺมาสมฺพุทฺธสาสเนฯ|
    count |๓๕|
      block |เหมาสเน นิสีทิตฺวา สยมฺภู อคฺคปุคฺคโล|
      block |ภิกฺขุสงฺฆปริพฺยูฬฺโห อิมา คาถา อภาสถฯ|
    count |๓๖|
      block |เยนิทํ อาสนํ ทินฺนํ โสวณฺณํ รตนามยํ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๓๗|
      block |ติํสกปฺปานิ เทวินฺโท เทวรชฺชํ กริสฺสติ|
      block |สมนฺตา โยชนสตํ อาภายาภิภวิสฺสติฯ|
    count |๓๘|
      block |มนุสฺสโลกมาคนฺตฺวา จกฺกวตฺตี ภวิสฺสติ|
      block |ปภสฺสโรติ นาเมน อุคฺคเตโช ภวิสฺสติฯ|
    count |๓๙|
      block |ทิวา วา ยทิ วา รตฺติํ สตรํสีว อุคฺคโต|
      block |สมนฺตา อฏฺฐรตนํ อุชฺโชติสฺสติ ขตฺติโยฯ|
    count |๔๐|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๔๑|
      block |ตุสิตา หิ จวิตฺวาน สุกฺกมูเลน โจทิโต|
      block |กจฺจาโน นาม นาเมน พฺรหฺมพนฺธุ ภวิสฺสติฯ|
    count |๔๒|
      block |โส ปจฺฉา ปพฺพชิตฺวาน อรหา เหสฺสตินาสโว|
      block |โคตโม โลกปชฺโชโต อคฺคฏฺฐาเน ฐเปสฺสติฯ|
    count |๔๓|
      block |สํขิตฺตปุจฺฉิตํ ปญฺหํ วิตฺถาเรน กเถสฺสติ|
      block |กถยนฺโต จ ตํ ปญฺหํ อชฺฌาสยํ ปูรยิสฺสติฯ|
    count |๔๔|
      block |อฑฺเฒ กุเล อภิชาโต พฺราหฺมโณ มนฺตปารคู|
      block |โอหาย ธนธญฺญานิ ปพฺพชิํ อนคาริยํฯ|
    count |๔๕|
      block |สํขิตฺเตนปิ ปุจฺฉนฺเต วิตฺถาเรน กเถมหํ|
      block |อชฺฌาสยํ เตสํ ปูเรมิ โตเสมิ ทฺวิปทุตฺตมํฯ|
    count |๔๖|
      block |โตสิโต เม มหาวีโร สยมฺภู อคฺคปุคฺคโล|
      block |ภิกฺขุสงฺเฆ นิสีทิตฺวา เอตทคฺเค ฐเปสิ มํฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มหากจฺจาโน เถโร อิมา คาถาโย อภาสิตฺถาติฯ|
    stand |มหากจฺจานตฺเถรสฺสาปทานํ ตติยํฯ|
  block |๔ กาฬุทายิตฺเถรอปทานํ|
    count |๔๘|
      block |ปทุมุตฺตรพุทฺธสฺส โลกเชฏฺฐสฺส ตาทิโน|
      block |อทฺธานํ ปฏิปนฺนสฺส จรโต จาริกํ ตทาฯ|
    count |๔๙|
      block |สุผุลฺลํ ปทุมํ คยฺห อุปฺปลํ มลฺลิกญฺจหํ|
      block |ปรมนฺนํ คเหตฺวาน อทาสิํ สตฺถุโน อหํฯ|
    count |๕๐|
      block |ปริภุญฺชิ มหาวีโร ปรมนฺนํ สุโภชนํ|
      block |ตญฺจ ปุปฺผํ คเหตฺวาน ชนสฺส สมฺปทสฺสยิฯ|
    count |๕๑|
      block |อิฏฺฐํ กนฺตํ ปิยํ โลเก ชลชํ ปุปฺผมุตฺตมํ|
      block |สุทุกฺกรํ กตํ เตน โย เม ปุปฺผํ อทาสิทํฯ|
    count |๕๒|
      block |โย ปุปฺผมภิโรเปสิ ปรมนฺนญฺจทาสิ เม|
      block |ตมหํ กิตฺตยิสฺสามิ สุณาถ มม ภาสโตฯ|
    count |๕๓|
      block |ทส อฏฺฐ จกฺขตฺตุํ โส เทวรชฺชํ กริสฺสติ|
      block |อุปฺปลํ ปทุมญฺจาปิ มลฺลิกญฺจ ตทุตฺตริฯ|
    count |๕๔|
      block |อสฺส ปุญฺญวิปาเกน ทิพฺพคนฺธสมายุตํ|
      block |อากาเส ฉทนํ กตฺวา ธารยิสฺสติ ตาวเทฯ|
    count |๕๕|
      block |ปญฺจวีสติกฺขตฺตุญฺจ จกฺกวตฺตี ภวิสฺสติ|
      block |ปถพฺยา รชฺชํ ปญฺจสตํ วสุธํ อาวสิสฺสติฯ|
    count |๕๖|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๕๗|
      block |สกกมฺมาภิรทฺโธ โส สุกฺกมูเลน โจทิโต|
      block |สกฺยานํ นนฺทิชนโน ญาติพนฺธุ ภวิสฺสติฯ|
    count |๕๘|
      block |โส ปจฺฉา ปพฺพชิตฺวาน สุกฺกมูเลน โจทิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๕๙|
      block |ปฏิสมฺภิทมนุปฺปตฺตํ กตกิจฺจมนาสวํ|
      block |โคตโม โลกพนฺธุ ตํ เอตทคฺเค ฐเปสฺสติฯ|
    count |๖๐|
      block |ปธานปหิตตฺโต โส อุปสนฺโต นิรูปธิ|
      block |อุทายี นาม นาเมน เหสฺสติ สตฺถุ สาวโกฯ|
    count |๖๑|
      block |ราโค โทโส จ โมโห จ มาโน มกฺโข จ ธํสิโต|
      block |สพฺพาสเว ปริญฺญาย วิหรามิ อนาสโวฯ|
    count |๖๒|
      block |โตสยิญฺจาปิ สมฺพุทฺธํ อาตาปี นิปโก อหํ|
      block |ปสาทิโต จ สมฺพุทฺโธ เอตทคฺเค ฐเปสิ มํฯ|
    count |๖๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา กาฬุทายี เถโร อิมา คาถาโย อภาสิตฺถาติ|
    stand |กาฬุทายีเถรสฺสาปทานํ จตุตฺถํฯ|
  block |๕ โมฆราชตฺเถรอปทานํ|
    count |๖๔|
      block |อตฺถทสฺสี ตุ ภควา สยมฺภู อปราชิโต|
      block |ภิกฺขุสงฺฆปริพฺยูฬฺโห รถิยํ ปฏิปชฺชถฯ|
    count |๖๕|
      block |สิสฺเสหิ สมฺปริวุโต ฆรมฺหา อภินิกฺขมิํ|
      block |นิกฺขมิตฺวานหํ ตตฺถ อทฺทสํ โลกนายกํฯ|
    count |๖๖|
      block |อภิวาทิย สมฺพุทฺธํ สิเร กตฺวาน อญฺชลิํ|
      block |สกํ จิตฺตํ ปสาเทตฺวา สนฺถวิํ โลกนายกํฯ|
    count |๖๗|
      block |ยาวตา รูปิโน สตฺตา อรูปี วา อสญฺญิโน|
      block |สพฺเพ เต ตว ญาณมฺหิ อนฺโต โหนฺติ สโมคธาฯ|
    count |๖๘|
      block |สุขุมจฺฉิกชาเลน อุทกํ โย ปริกฺขิเป|
      block |เย เกจิ อุทเก ปาณา อนฺโตชาเล ภวนฺติ เตฯ|
    count |๖๙|
      block |เยสญฺจ เจตนา อตฺถิ รูปิโน จ อรูปิโน|
      block |สพฺเพ เต ตว ญาณมฺหิ อนฺโต โหนฺติ สโมคธาฯ|
    count |๗๐|
      block |สมุทฺธรสิมํ โลกํ อนฺธการสมากุลํ|
      block |ตว ธมฺมํ สุณิตฺวาน กงฺขาโสตํ ตรนฺติ เตฯ|
    count |๗๑|
      block |อวิชฺชานิวุเต โลเก อนฺธกาเรน โอตฺถเฏ|
      block |ตว ญาณมฺหิ โชตนฺเต อนฺธการา ปธํสิตาฯ|
    count |๗๒|
      block |ตุวํ จกฺขูสิ สพฺเพสํ มหาตมปนูทโน|
      block |ตว ธมฺมํ สุณิตฺวาน นิพฺพายติ พหุชฺชโนฯ|
    count |๗๓|
      block |ปุฏกํ ปูรยิตฺวาน มธุขุทฺทมเนฬกํ|
      block |อุโภ หตฺเถหิ ปคฺคยฺห อุปเนสิํ มเหสิโนฯ|
    count |๗๔|
      block |ปฏิคฺคณฺหิ มหาวีโร สหตฺเถน มหา อิสี|
      block |ภุญฺชิตฺวา ตญฺจ สพฺพญฺญู เวหาสํ นภมุคฺคมิฯ|
    count |๗๕|
      block |อนฺตลิกฺเข ฐิโต สตฺถา อตฺถทสฺสี นราสโภ|
      block |มม จิตฺตํ ปสาเทนฺโต อิมา คาถา อภาสถฯ|
    count |๗๖|
      block |เยนิทํ ถวิตํ ญาณํ พุทฺธเสฏฺโฐ จ โถมิโต|
      block |เตน จิตฺตปฺปสาเทน ทุคฺคติํ โส น คจฺฉติฯ|
    count |๗๗|
      block |จตุทฺทสญฺจกฺขตฺตุํ โส เทวรชฺชํ กริสฺสติ|
      block |ปถพฺยา รชฺชํ อฏฺฐสตํ วสุธํ อาวสิสฺสติฯ|
    count |๗๘|
      block |ปญฺเจว สตกฺขตฺตุญฺจ จกฺกวตฺตี ภวิสฺสติ|
      block |ปเทสรชฺชํ อสงฺเขยฺยํ มหิยา การยิสฺสติฯ|
    count |๗๙|
      block |อชฺฌายโก มนฺตธโร ติณฺณํ เวทาน ปารคู|
      block |โคตมสฺส ภควโต สาสเน ปพฺพชิสฺสติฯ|
    count |๘๐|
      block |คมฺภีรํ นิปุณํ อตฺถํ ญาเณน วิจินิสฺสติ|
      block |โมฆราชาติ นาเมน เหสฺสติ สตฺถุ สาวโกฯ|
    count |๘๑|
      block |ตีหิ วิชฺชาหิ สมฺปนฺนํ กตกิจฺจมนาสวํ|
      block |โคตโม สตฺถวาหคฺโค เอตทคฺเค ฐเปสฺสติฯ|
    count |๘๒|
      block |หิตฺวา มานุสกํ โยคํ เฉตฺวาน ภวพนฺธนํ|
      block |สพฺพาสเว ปริญฺญาย วิหรามิ อนาสโวฯ|
    count |๘๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา โมฆราโช เถโร อิมา คาถาโย อภาสิตฺถาติ|
    stand |โมฆราชตฺเถรสฺสาปทานํ ปญฺจมํฯ|
  block |๖ อธิมุตฺตตฺเถรอปทานํ|
    count |๘๔|
      block |นิพฺพุเต โลกนาถมฺหิ อตฺถทสฺสีนรุตฺตเม|
      block |อุปฏฺฐหิํ ภิกฺขุสงฺฆํ วิปฺปสนฺเนน เจตสาฯ|
    count |๘๕|
      block |นิมนฺเตตฺวา ภิกฺขุสงฺฆํ อุชุภูตํ สมาหิตํ|
      block |อุจฺฉุนา มณฺฑปํ กตฺวา โภเชสิํ สงฺฆมุตฺตมํฯ|
    count |๘๖|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺเพ สตฺเต อภิโภมิ ปุญฺญกมฺมสฺสิทํ ผลํฯ|
    count |๘๗|
      block |อฏฺฐารเส กปฺปสเต ยํ ทานมททิํ ตทา|
      block |ทุคฺคติํ นาภิชานามิ อุจฺฉุทานสฺสิทํ ผลํฯ|
    count |๘๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา อธิมุตฺโต เถโร อิมา คาถาโย อภาสิตฺถาติ|
    stand |อธิมุตฺตตฺเถรสฺสาปทานํ ฉฏฺฐํฯ|
  block |๗ ลสุณทายกตฺเถรอปทานํ|
    count |๘๙|
      block |หิมวนฺตสฺสาวิทูเร ตาปโส อาสหํ ตทา|
      block |ลสุณํ อุปชีวามิ ลสุณํ มยฺหโภชนํฯ|
    count |๙๐|
      block |ขาริโย ปูรยิตฺวาน สงฺฆารามมคจฺฉหํ|
      block |หฏฺโฐ หฏฺเฐน จิตฺเตน สงฺฆสฺส ลสุณํ อทํฯ|
    count |๙๑|
      block |วิปสฺสิสฺส นรคฺคสฺส สาสเน นิรตสฺสหํ|
      block |สงฺฆสฺส ลสุณํ ทตฺวา กปฺปํ สคฺคมฺหิ โมทหํฯ|
    count |๙๒|
      block |เอกนวุติโต กปฺเป ลสุณํ ยมทํ ตทา|
      block |ทุคฺคติํ นาภิชานามิ ลสุณสฺส อิทํ ผลํฯ|
    count |๙๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ลสุณทายโก เถโร อิมา คาถาโย อภาสิตฺถาติ|
    stand |ลสุณทายกตฺเถรสฺสาปทานํ สตฺตมํฯ|
  block |๘ อายาคทายกตฺเถรอปทานํ|
    count |๙๔|
      block |นิพฺพุเต โลกนาถมฺหิ สิขิมฺหิ วทตํ วเร|
      block |หฏฺโฐ หฏฺเฐน จิตฺเตน อวนฺทิํ ถูปมุตฺตมํฯ|
    count |๙๕|
      block |วฑฺฒกีหิ กถาเปตฺวา มูลํ ทตฺวานหํ ตทา|
      block |หฏฺโฐ หฏฺเฐน จิตฺเตน อายาคํ การเปสหํฯ|
    count |๙๖|
      block |อฏฺฐ กปฺปานิ เทเวสุ อพฺโพกิณฺณํ วสิํ อหํ|
      block |อวเสเสสุ กปฺเปสุ โวกิณฺณํ สํสริํ อหํฯ|
    count |๙๗|
      block |กาเย วิสํ น กมติ สตฺถานิ น จ หนฺติ เม|
      block |อุทเกหํ น มิยฺยามิ อายาคสฺส อิทํ ผลํฯ|
    count |๙๘|
      block |ยทิจฺฉามิ อหํ วสฺสํ มหาเมโฆ ปวสฺสติ|
      block |เทวาปิ เม วสํ เอนฺติ ปุญฺญกมฺมสฺสิทํ ผลํฯ|
    count |๙๙|
      block |สตฺตรตนสมฺปนฺโน ติสกฺขตฺตุํ อโหสหํ|
      block |น มํ เกจาวชานนฺติ ปุญฺญกมฺมสฺสิทํ ผลํฯ|
    count |๑๐๐|
      block |เอกตฺติํเส อิโต กปฺเป อายาคํ ยมการยิํ|
      block |ทุคฺคติํ นาภิชานามิ อายาคสฺส อิทํ ผลํฯ|
    count |๑๐๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อายาคทายโก เถโร อิมา คาถาโย อภาสิตฺถาติฯ|
    stand |อายาคทายกตฺเถรสฺสาปทานํ อฏฺฐมํฯ|
  block |๙ ธมฺมจกฺกิกตฺเถรอปทานํ|
    count |๑๐๒|
      block |สิทฺธตฺถสฺส ภควโต สีหาสนสฺส สมฺมุขา|
      block |ธมฺมจกฺกํ เม ฐปิตํ สุกตํ วิญฺญุวณฺณิตํฯ|
    count |๑๐๓|
      block |จารุวณฺโณว โสภามิ สโยคฺคพลวาหโน|
      block |ปริวาเรนฺติ มํ นิจฺจํ อนุยนฺตา พหุชฺชนาฯ|
    count |๑๐๔|
      block |สฏฺฐิตูริยสหสฺเสหิ ปริจาเรมหํ สทา|
      block |ปริวาเรน โสภามิ ปุญฺญกมฺมสฺสิทํ ผลํฯ|
    count |๑๐๕|
      block |จตุนฺนวุติโต กปฺเป ยํ จกฺกํ ฐปยิํ อหํ|
      block |ทุคฺคติํ นาภิชานามิ ธมฺมจกฺกสฺสิทํ ผลํฯ|
    count |๑๐๖|
      block |อิโต เอกาทเส กปฺเป อฏฺฐาสิํสุ ชนาธิปา|
      block |สหสฺสราชนาเมน จกฺกวตฺตี มหพฺพลาฯ|
    count |๑๐๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ธมฺมจกฺกิโก เถโร อิมา คาถาโย อภาสิตฺถาติฯ|
    stand |ธมฺมจกฺกิกตฺเถรสฺสาปทานํ นวมํฯ|
  block |๑๐ กปฺปรุกฺขิยตฺเถรอปทานํ|
    count |๑๐๘|
      block |สิทฺธตฺถสฺส ภควโต ถูปเสฏฺฐสฺส สมฺมุขา|
      block |วิจิตฺตทุสฺเส ลเคตฺวา กปฺปรุกฺขํ ฐเปสหํฯ|
    count |๑๐๙|
      block |ยํ ยํ โยนุปปชฺชามิ เทวตฺตํ อถ มานุสํ|
      block |โสภยนฺโต มม ทฺวารํ กปฺปรุกฺโข ปติฏฺฐติฯ|
    count |๑๑๐|
      block |อหญฺจ ปริสา เจว เย เกจิ มม วสฺสิตา|
      block |ตมฺหา ทุสฺสํ คเหตฺวาน นิวาเสม มยํ สทา ฯ|
    count |๑๑๑|
      block |จตุนฺนวุติโต กปฺเป ยํ รุกฺขํ ฐปยิํ อหํ|
      block |ทุคฺคติํ นาภิชานามิ กปฺปรุกฺขสฺสิทํ ผลํฯ|
    count |๑๑๒|
      block |อิโต จ สตฺตเม กปฺเป สุเจฬา อฏฺฐ ขตฺติยา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |กุณฺฑสาคตกจฺจานา อุทายี โมฆราชโก|
      block |อธิมุตฺโต ลสุณโท อายาคี ธมฺมจกฺกิโก|
      block |กปฺปรุกฺขี จ ทสโม คาถา ทฺวยทสสตํ ฯ|
    block |อิตฺถํ สุทํ อายสฺมา กปฺปรุกฺขิโย เถโร อิมา คาถาโย อภาสิตฺถาติฯ|
    stand |กปฺปรุกฺขิยตฺเถรสฺสาปทานํ ทสมํฯ|
    stand |กุณฺฑธานวคฺโค จตุตฺโถฯ|
    block |ตสฺสุทฺทานํ|
