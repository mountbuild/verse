block |๓๙ อวฏผลวคฺโค|
  block |๑ อวฏผลทายกตฺเถรอปทานํ|
    count |๑|
      block |สตรํสิ นาม ภควา สยมฺภู อปราชิโต|
      block |วิเวกกาโม สมฺพุทฺโธ โคจรายาภินิกฺขมิฯ|
    count |๒|
      block |ผลหตฺโถ อหํ ทิสฺวา อุปคจฺฉิํ นราสภํ|
      block |ปสนฺนจิตฺโต สุมโน อวฏํ อททิํ ผลํฯ|
    count |๓|
      block |จตุนฺนวุติโต กปฺเป ยํ ผลมททิํ อหํ|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๔|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๕|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อวฏผลทายโก เถโร อิมา คาถาโย อภาสิตฺถาติฯ|
    stand |อวฏผลทายกตฺเถรสฺสาปทานํ ปฐมํฯ|
  block |๒ ลพุชทายกตฺเถรอปทานํ|
    count |๗|
      block |นคเร พนฺธุมติยา อาสิํ อารามิโก ตทา|
      block |อทฺทสํ วิรชํ พุทฺธํ คจฺฉนฺตํ อนิลญฺชเสฯ|
    count |๘|
      block |ลพุชสฺส ผลํ คยฺห พุทฺธเสฏฺฐสฺสทาสหํ|
      block |อากาเส ฐิตโก สนฺโต ปฏิคณฺหิ มหายโสฯ|
    count |๙|
      block |วิตฺติสญฺชนนํ มยฺหํ ทิฏฺฐธมฺมสุขาวหํ|
      block |ผลํ พุทฺธสฺส ทตฺวาน วิปฺปสนฺเนน เจตสาฯ|
    count |๑๐|
      block |อธิคจฺฉิํ ตทา ปีติํ วิปุลญฺจ สุขุตฺตมํ|
      block |อุปฺปชฺชเตว รตนํ นิพฺพตฺตสฺส ตหิํ ตหิํฯ|
    count |๑๑|
      block |เอกนวุติโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๑๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ลพุชทายโก เถโร อิมา คาถาโย อภาสิตฺถาติฯ|
    stand |ลพุชทายกตฺเถรสฺสาปทานํ ทุติยํฯ|
  block |๓ อุทุมฺพรผลทายกตฺเถรอปทานํ|
    count |๑๕|
      block |วินตานทิยา ตีเร วิหาสิ ปุริสุตฺตโม|
      block |อทฺทสํ วิรชํ พุทฺธํ เอกคฺคํ สุสมาหิตํฯ|
    count |๑๖|
      block |ตสฺมิํ ปสนฺนมานโส กิเลสมลโธวเน|
      block |อุทุมฺพรผลํ คยฺห พุทฺธเสฏฺฐสฺสทาสหํฯ|
    count |๑๗|
      block |เอกนวุติโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๑๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุทุมฺพรผลทายโก เถโร อิมา คาถาโย อภาสิตฺถาติฯ|
    stand |อุทุมฺพรผลทายกตฺเถรสฺสาปทานํ ตติยํฯ|
  block |๔ ปิลกฺขผลทายกตฺเถรอปทานํ|
    count |๒๑|
      block |วนนฺตเร พุทฺธํ ทิสฺวา อตฺถทสฺสิํ มหายสํ|
      block |ปสนฺนจิตฺโต สุมโน ปิลกฺขสฺสาททิํ ผลํ ฯ|
    count |๒๒|
      block |อฏฺฐารเส กปฺปสเต ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๒๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปิลกฺขผลทายโก เถโร อิมา คาถาโย อภาสิตฺถาติฯ|
    stand |ปิลกฺขผลทายกตฺเถรสฺสาปทานํ จตุตฺถํฯ|
  block |๕ ผารุสผลทายกตฺเถรอปทานํ|
    count |๒๖|
      block |สุวณฺณวณฺณํ สมฺพุทฺธํ อาหุตีนํ ปฏิคฺคหํ|
      block |รถิยํ ปฏิปชฺชนฺตํ ผารุสผลมทาสหํฯ|
    count |๒๗|
      block |เอกนวุติโต กปฺเป ยํ ผลมททิํ อหํ|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๒๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ผารุสผลทายโก เถโร อิมา คาถาโย อภาสิตฺถาติฯ|
    stand |ผารุสผลทายกตฺเถรสฺสาปทานํ ปญฺจมํฯ|
  block |๖ วลฺลิผลทายกตฺเถรอปทานํ|
    count |๓๑|
      block |สพฺเพ ชนา สมาคมฺม อคมิํสุ วนํ ตทา|
      block |ผลมนฺเวสมานา เต อลภิํสุ ผลํ ตทาฯ|
    count |๓๒|
      block |ตตฺถทฺทสาสิํ สมฺพุทฺธํ สยมฺภุํ อปราชิตํ|
      block |ปสนฺนจิตฺโต สุมโน วลฺลิผลมทาสหํฯ|
    count |๓๓|
      block |เอกตฺติํเส อิโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๓๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา วลฺลิผลทายโก เถโร อิมา คาถาโย อภาสิตฺถาติฯ|
    stand |วลฺลิผลทายกตฺเถรสฺสาปทานํ ฉฏฺฐํฯ|
  block |๗ กทลิผลทายกตฺเถรอปทานํ|
    count |๓๗|
      block |กณิการํว ชลิตํ ปุณฺณมาเยว จนฺทิมํ|
      block |ชลนฺตํ ทีปรุกฺขํว อทฺทสํ โลกนายกํฯ|
    count |๓๘|
      block |กทลิผลํ ปคฺคยฺห อทาสิํ สตฺถุโน อหํ|
      block |ปสนฺนจิตฺโต สุมโน วนฺทิตฺวาน อปกฺกมิํฯ|
    count |๓๙|
      block |เอกตฺติํเส อิโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๔๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กทลิผลทายโก เถโร อิมา คาถาโย อภาสิตฺถาติฯ|
    stand |กทลิผลทายกตฺเถรสฺสาปทานํ สตฺตมํฯ|
  block |๘ ปนสผลทายกตฺเถรอปทานํ|
    count |๔๓|
      block |อชฺชุโน นาม สมฺพุทฺโธ หิมวนฺเต วสี ตทา|
      block |จรเณน จ สมฺปนฺโน สมาธิกุสโล มุนิฯ|
    count |๔๔|
      block |กุมฺภมตฺตํ คเหตฺวาน ปนสํ ชีวชีวกํ|
      block |ฉตฺตปณฺเณ ฐเปตฺวาน อทาสิํ สตฺถุโน อหํฯ|
    count |๔๕|
      block |เอกตฺติํเส อิโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๔๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปนสผลทายโก เถโร อิมา คาถาโย อภาสิตฺถาติฯ|
    stand |ปนสผลทายกตฺเถรสฺสาปทานํ อฏฺฐมํฯ|
  block |๙ โสณโกฏิวีสตฺเถรอปทานํ|
    count |๔๙|
      block |วิปสฺสิโน ปาวจเน เอกํ เลณํ มยา กตํ|
      block |จาตุทฺทิสสฺส สงฺฆสฺส พนฺธุมาราชธานิยาฯ|
    count |๕๐|
      block |ทุสฺเสหิ ภูมิํ เลณสฺส สนฺถริตฺวา ปริจฺจชิํ|
      block |อุทคฺคจิตฺโต สุมโน อกาสิํ ปณิธิํ ตทาฯ|
    count |๕๑|
      block |อาราธเยยฺยํ สมฺพุทฺธํ ปพฺพชฺชญฺจ ลเภยฺยหํ|
      block |อนุตฺตรญฺจ นิพฺพานํ ผุเสยฺยํ สนฺติมุตฺตมํฯ|
    count |๕๒|
      block |เตเนว สุกฺกมูเลน กปฺเป นวุติ สํสริํ|
      block |เทวภูโต มนุสฺโส จ กตปุญฺโญ วิโรจหํฯ|
    count |๕๓|
      block |ตโต กมฺมาวเสเสน อิธ ปจฺฉิมเก ภเว|
      block |จมฺปายํ อคฺคเสฏฺฐิสฺส ชาโตมฺหิ เอกปุตฺตโกฯ|
    count |๕๔|
      block |ชาตมตฺตสฺส เม สุตฺวา ปิตุ ฉนฺโท อยํ อหุ|
      block |ททามหํ กุมารสฺส วีสโกฏี อนูนกาฯ|
    count |๕๕|
      block |จตุรงฺคุลา จ เม โลมา ชาตา ปาทตเล อุโภ|
      block |สุขุมา มุทุสมฺผสฺสา ตูลาปิจุสมา สุภาฯ|
    count |๕๖|
      block |อตีตา นวุติ กปฺปา อยํ เอโก จ อุตฺตริ|
      block |นาภิชานามิ นิกฺขิตฺเต ปาเท ภูมฺยา อสนฺถเตฯ|
    count |๕๗|
      block |อาราธิโต เม สมฺพุทฺโธ ปพฺพชิํ อนคาริยํ|
      block |อรหตฺตญฺจ เม ปตฺตํ สีติภูโตมฺหิ นิพฺพุโตฯ|
    count |๕๘|
      block |อคฺโค อารทฺธวีริยานํ นิทฺทิฏฺโฐ สพฺพทสฺสินา|
      block |ขีณาสโวมฺหิ อรหา ฉฬภิญฺโญ มหิทฺธิโกฯ|
    count |๕๙|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ เลณทานสฺสิทํ ผลํฯ|
    count |๖๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    count |๖๓|
      block |เถโร โกฏิวีโส โสโณ ภิกฺขุสงฺฆสฺส อคฺคโต|
      block |ปญฺหํ ปุฏฺโฐ วิยากาสิ อโนตตฺเต มหาสเรติฯ|
    block |อิตฺถํ สุทํ อายสฺมา โสโณ โกฏิวีโส เถโร อิมา คาถาโย อภาสิตฺถาติฯ|
    stand |โสณโกฏิวีสตฺเถรสฺสาปทานํ นวมํฯ|
  block |๑๐ ปุพฺพกมฺมปิโลติกพุทฺธอปทานํ|
    count |๖๔|
      block |อโนตตฺตสราสนฺเน รมณีเย สิลาตเล|
      block |นานารตนปชฺโชเต นานาคนฺธวนนฺตเรฯ|
    count |๖๕|
      block |มหตา ภิกฺขุสงฺเฆน ปเรโต โลกนายโก|
      block |อาสีโน พฺยากรี ตตฺถ ปุพฺพกมฺมานิ อตฺตโนฯ|
    count |๖๖|
      block |สุณาถ ภิกฺขโว มยฺหํ ยํ กมฺมํ ปกตํ มยา|
      block |ปิโลติกสฺส กมฺมสฺส พุทฺธตฺเตปิ วิปจฺจติ ฯ|
    stand |๑|
    count |๖๗|
      block |มุนาฬิ นามหํ ธุตฺโต ปุพฺเพ อญฺญาสุ ชาติสุ|
      block |ปจฺเจกพุทฺธํ สุรภิํ อพฺภาจิกฺขิํ อทูสกํฯ|
    count |๖๘|
      block |เตน กมฺมวิปาเกน นิรเย สํสริํ จิรํ|
      block |พหูวสฺสสหสฺสานิ ทุกฺขํ เวเทสิ เวทนํฯ|
    count |๖๙|
      block |เตน กมฺมาวเสเสน อิธ ปจฺฉิมเก ภเว|
      block |อพฺภกฺขานํ มยา ลทฺธํ สุนฺทริกาย การณาฯ|
    stand |๒|
    count |๗๐|
      block |สพฺพาภิภุสฺส พุทฺธสฺส นนฺโท นามาสิ สาวโก|
      block |ตํ อพฺภกฺขาย นิรเย จิรํ สํสริตํ มยาฯ|
    count |๗๑|
      block |ทสวสฺสสหสฺสานิ นิรเย สํสริํ จิรํ|
      block |มนุสฺสภาวํ ลทฺธาหํ อพฺภกฺขานํ พหุํ ลภิํฯ|
    count |๗๒|
      block |เตน กมฺมาวเสเสน จิญฺจมานวิกา มมํ|
      block |อพฺภาจิกฺขิ อภูเตน ชนกายสฺส อคฺคโตฯ|
    stand |๓|
    count |๗๓|
      block |พฺราหฺมโณ สุตวา อาสิํ อหํ สกฺกตปูชิโต|
      block |มหาวเน ปญฺจสเต มนฺเต วาเจมิ มาณเวฯ|
    count |๗๔|
      block |ตตฺถาคโต อิสิ ภีโม ปญฺจาภิญฺโญ มหิทฺธิโก|
      block |ตํ จาหํ อาคตํ ทิสฺวา อพฺภาจิกฺขิํ อทูสกํฯ|
    count |๗๕|
      block |ตโตหํ อวจํ สิสฺเส กามโภคี อยํ อิสิ|
      block |มยฺหมฺปิ ภาสมานสฺส อนุโมทิํสุ มาณวาฯ|
    count |๗๖|
      block |ตโต มาณวกา สพฺเพ ภิกฺขมานํ กุเล กุเล|
      block |มหาชนสฺส อาหํสุ กามโภคี อยํ อิสิฯ|
    count |๗๗|
      block |เตน กมฺมวิปาเกน ปญฺจ ภิกฺขุสตา อิเม|
      block |อพฺภกฺขานํ ลภุํ สพฺเพ สุนฺทริกาย การณาฯ|
    stand |๔|
    count |๗๘|
      block |เวมาตุภาตรํ ปุพฺเพ ธนเหตุ หนิํ อหํ|
      block |ปกฺขิปิํ คิริทุคฺคสฺมิํ สิลาย จ อปิํสยิํฯ|
    count |๗๙|
      block |เตน กมฺมวิปาเกน เทวทตฺโต สิลํ ขิปิ|
      block |องฺคุฏฺฐํ ปิํสยี ปาเท มม ปาสาณสกฺขราฯ|
    stand |๕|
    count |๘๐|
      block |ปุเรหํ ทารโก หุตฺวา กีฬมาโน มหาปเถ|
      block |ปจฺเจกพุทฺธํ ทิสฺวาน มคฺเค สกลิกํ ขิปิํ ฯ|
    count |๘๑|
      block |เตน กมฺมวิปาเกน อิธ ปจฺฉิมเก ภเว|
      block |วธตฺถํ มํ เทวทตฺโต อภิมาเร ปโยชยิฯ|
    stand |๖|
    count |๘๒|
      block |หตฺถาโรโห ปุเร อาสิํ ปจฺเจกมุนิมุตฺตมํ|
      block |ปิณฺฑาย วิจรนฺตํ ตํ อาสาเทสิํ คเชนหํฯ|
    count |๘๓|
      block |เตน กมฺมวิปาเกน ภนฺโต นาฬาคิรี คโช|
      block |คิริพฺพเช ปุรวเร ทารุโณ สมุปาคมิ ฯ|
    stand |๗|
    count |๘๔|
      block |ราชาหํ ปตฺถิโว อาสิํ สตฺติยา ปุริสํ หนิํ|
      block |เตน กมฺมวิปาเกน นิรเย ปจฺจิสํ ภุสํฯ|
    count |๘๕|
      block |กมฺมุโน ตสฺส เสเสน อิทานิ สกลํ มม|
      block |ปาเท ฉวิํ ปกปฺเปสิ น หิ กมฺมํ วินสฺสติฯ|
    stand |๘|
    count |๘๖|
      block |อหํ เกวฏฺฏคามสฺมิํ อหุํ เกวฏฺฏทารโก|
      block |มจฺฉเก ฆาติเต ทิสฺวา ชนยิํ โสมนสฺสกํ ฯ|
    count |๘๗|
      block |เตน กมฺมวิปาเกน สีสทุกฺขํ อหู มม|
      block |สพฺเพ สกฺกา จ หญฺญิํสุ ยทา หนิ วิฏฏูโภ ฯ|
    stand |๙|
    count |๘๘|
      block |ผุสฺสสฺสาหํ ปาวจเน สาวเก ปริภาสยิํ|
      block |ยวํ ขาทถ ภุญฺชถ มา จ ภุญฺชถ สาลโยฯ|
    count |๘๙|
      block |เตน กมฺมวิปาเกน เตมาสํ ขาทิตํ ยวํ|
      block |นิมนฺติโต พฺราหฺมเณน เวรญฺชายํ วสิํ ตทาฯ|
    stand |๑๐|
    count |๙๐|
      block |นิพฺพุทฺเธ วตฺตมานมฺหิ มลฺลปุตฺตํ นิเหฐยิํ|
      block |เตน กมฺมวิปาเกน ปิฏฺฐิทุกฺขํ อหู มมฯ|
    stand |๑๑|
    count |๙๑|
      block |ติกิจฺฉโก อหํ อาสิํ เสฏฺฐิปุตฺตํ วิเรจยิํ|
      block |เตน กมฺมวิปาเกน โหติ ปกฺขนฺทิกา มมฯ|
    stand |๑๒|
    count |๙๒|
      block |อวจาหํ โชติปาโล สุคตํ กสฺสปํ ตทา|
      block |กุโต นุ โพธิ มุณฺฑสฺส โพธิ ปรมทุลฺลภาฯ|
    count |๙๓|
      block |เตน กมฺมวิปาเกน อจริํ ทุกฺกรํ พหุํ|
      block |ฉพฺพสฺสานุรุเวฬายํ ตโต โพธิมปาปุณิํฯ|
    count |๙๔|
      block |นาหํ เอเตน มคฺเคน ปาปุณิํ โพธิมุตฺตมํ|
      block |กุมฺมคฺเคน คเวสิสฺสํ ปุพฺพกมฺเมน วาริโตฯ|
    count |๙๕|
      block |ปุญฺญปาปปริกฺขีโณ สพฺพสนฺตาปวชฺชิโต|
      block |อโสโก อนุปายาโส นิพฺพายิสฺสมนาสโวฯ|
    count |๙๖|
      block |เอวํ ชิโน วิยากาสิ ภิกฺขุสงฺฆสฺส อคฺคโต|
      block |สพฺพาภิญฺญาพลปฺปตฺโต อโนตตฺเต มหาสเรติฯ|
      block |อวฏํ ลพุชญฺเจว อุทุมฺพรปิลกฺขุ จ|
      block |ผารุ วลฺลี จ กทลี ปนโส โกฏิวีสโกฯ|
      block |ปุพฺพกมฺมปิโลติ จ อปทานํ มเหสิโน|
      block |คาถาโย เอกนวุติ คณิตาโย วิภาวิภิฯ|
    block |อิตฺถํ สุทํ ภควา อตฺตโน ปุพฺพจริตํ กมฺมปิโลติกํ นาม พุทฺธาปทานธมฺมปริยายํ อภาสิตฺถาติฯ|
    stand |ปุพฺพกมฺมปิโลติกํ นาม พุทฺธาปทานํ ทสมํฯ|
    stand |อวฏผลวคฺโค เอกูนจตฺตาลีสโมฯ|
    block |ตสฺสุทฺทานํ|
    stand |จุทฺทสมํ ภาณวารํฯ|
