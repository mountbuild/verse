block |๑๖ พนฺธุชีวกวคฺโค|
  block |๑ พนฺธุชีวกตฺเถรอปทานํ|
    count |๑|
      block |จนฺทํว วิมลํ สุทฺธํ วิปฺปสนฺนมนาวิลํ|
      block |นนฺทีภวปริกฺขีณํ ติณฺณํ โลเก วิสตฺติกํฯ|
    count |๒|
      block |นิพฺพาปยนฺตํ ชนตํ ติณฺณํ ตารยตํ วรํ|
      block |มุนิํ วนมฺหิ ฌายนฺตํ เอกคฺคํ สุสมาหิตํฯ|
    count |๓|
      block |พนฺธุชีวกปุปฺผานิ ลเคตฺวา สุตฺตเกนหํ|
      block |พุทฺธสฺส อภิโรปยิํ สิขิโน โลกพนฺธุโนฯ|
    count |๔|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕|
      block |อิโต สตฺตมเก กปฺเป มนุชินฺโท มหายโส|
      block |สมนฺตจกฺขุ นามาสิ จกฺกวตฺตี มหพฺพโลฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา พนฺธุชีวโก เถโร อิมา คาถาโย อภาสิตฺถาติฯ|
    stand |พนฺธุชีวกตฺเถรสฺสาปทานํ ปฐมํฯ|
  block |๒ ตมฺพปุปฺผิยตฺเถรอปทานํ|
    count |๗|
      block |ปรกมฺมายเน ยุตฺโต อปราธํ อกาสหํ|
      block |วนนฺตํ อภิธาวิสฺสํ ภยเวรสมปฺปิโตฯ|
    count |๘|
      block |ปุปฺผิตํ ปาทปํ ทิสฺวา ปิณฺฑิพนฺธํ สุนิมฺมิตํ|
      block |ตมฺพปุปฺผํ คเหตฺวาน โพธิยํ โอกิริํ อหํฯ|
    count |๙|
      block |สมฺมชฺชิตฺวาน ตํ โพธิํ ปาฏลิํ ปาทปุตฺตมํ|
      block |ปลฺลงฺกํ อาภุชิตฺวาน โพธิมูเล อุปาวิสิํฯ|
    count |๑๐|
      block |คตมคฺคํ คเวสนฺตา อาคจฺฉุํ มม สนฺติกํ|
      block |เต จ ทิสฺวานหํ ตตฺถ อาวชฺชิํ โพธิมุตฺตมํฯ|
    count |๑๑|
      block |วนฺทิตฺวาน อหํ โพธิํ วิปฺปสนฺเนน เจตสา|
      block |อเนกตาเล ปปติํ คิริทุคฺเค ภยานเกฯ|
    count |๑๒|
      block |เอกนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ โพธิปูชายิทํ ผลํฯ|
    count |๑๓|
      block |อิโต จ ตติเย กปฺเป ราชา สุสญฺญโต อหํ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ตมฺพปุปฺผิโย เถโร อิมา คาถาโย อภาสิตฺถาติฯ|
    stand |ตมฺพปุปฺผิยตฺเถรสฺสาปทานํ ทุติยํฯ|
  block |๓ วีถิสมฺมชฺชกตฺเถรอปทานํ|
    count |๑๕|
      block |อุเทนฺตํ สตรํสิํว ปีตรํสิํว ภาณุมํ|
      block |ปนฺนรเส ยถา จนฺทํ นิยฺยนฺตํ โลกนายกํฯ|
    count |๑๖|
      block |อฏฺฐสฏฺฐิสหสฺสานิ สพฺเพ ขีณาสวา อหุํ|
      block |ปริวาริํสุ สมฺพุทฺธํ ทฺวิปทินฺทํ นราสภํฯ|
    count |๑๗|
      block |สมฺมชฺชิตฺวาน ตํ วีถิํ นิยฺยนฺเต โลกนายเก|
      block |อุสฺสาเปสิํ ธชํ ตตฺถ วิปฺปสนฺเนน เจตสาฯ|
    count |๑๘|
      block |เอกนวุติโต กปฺเป ยํ ธชํ อภิโรปยิํ|
      block |ทุคฺคติํ นาภิชานามิ ธชทานสฺสิทํ ผลํฯ|
    count |๑๙|
      block |อิโต จตุตฺถเก กปฺเป ราชาโหสิํ มหพฺพโล|
      block |สพฺพากาเรน สมฺปนฺโน สุธโช อิติ วิสฺสุโตฯ|
    count |๒๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา วีถิสมฺมชฺชโก เถโร อิมา คาถาโย อภาสิตฺถาติฯ|
    stand |วีถิสมฺมชฺชกตฺเถรสฺสาปทานํ ตติยํฯ|
  block |๔ กกฺการุปุปฺผปูชกตฺเถรอปทานํ|
    count |๒๑|
      block |เทวปุตฺโต อหํ สนฺโต ปูชยิํ สิขินายกํ|
      block |กกฺการุปุปฺผํ ปคฺคยฺห พุทฺธสฺส อภิโรปยิํฯ|
    count |๒๒|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๓|
      block |อิโต จ นวเม กปฺเป ราชา สตฺตุตฺตโม อหุํ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กกฺการุปุปฺผปูชโก เถโร อิมา คาถาโย อภาสิตฺถาติฯ|
    stand |กกฺการุปุปฺผปูชกตฺเถรสฺสาปทานํ จตุตฺถํฯ|
  block |๕ มนฺทารวปุปฺผปูชกตฺเถรอปทานํ|
    count |๒๕|
      block |เทวปุตฺโต อหํ สนฺโต ปูชยิํ สิขินายกํ|
      block |มนฺทารเวน ปุปฺเผน พุทฺธสฺส อภิโรปยิํฯ|
    count |๒๖|
      block |สตฺตาหํ ฉทนํ อาสิ ทิพฺพํ มาลํ ตถาคเต|
      block |สพฺเพ ชนา สมาคนฺตฺวา นมสฺสิํสุ ตถาคตํฯ|
    count |๒๗|
      block |เอกตฺติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๘|
      block |อิโต จ ทสเม กปฺเป ราชาโหสิํ ชุตินฺธโร|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มนฺทารวปุปฺผปูชโก เถโร อิมา คาถาโย อภาสิตฺถาติฯ|
    stand |มนฺทารวปุปฺผปูชกตฺเถรสฺสาปทานํ ปญฺจมํฯ|
  block |๖ กทมฺพปุปฺผิยตฺเถรอปทานํ|
    count |๓๐|
      block |หิมวนฺตสฺสาวิทูเร กุกฺกุโฏ นาม ปพฺพโต|
      block |ตมฺหิ ปพฺพตปาทมฺหิ สตฺต พุทฺธา วสนฺติ เตฯ|
    count |๓๑|
      block |กทมฺพํ ปุปฺผิตํ ทิสฺวา ทีปราชํว อุคฺคตํ|
      block |อุโภ หตฺเถหิ ปคฺคยฺห สตฺต พุทฺเธ สโมกิริํฯ|
    count |๓๒|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๓|
      block |ทฺเวนวุเต อิโต กปฺเป สตฺตาสุํ ปุปฺผนามกา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา กทมฺพปุปฺผิโย เถโร อิมา คาถาโย อภาสิตฺถาติ|
    stand |กทมฺพปุปฺผิยตฺเถรสฺสาปทานํ ฉฏฺฐํฯ|
  block |๗ ติณสูลกตฺเถรอปทานํ|
    count |๓๕|
      block |หิมวนฺตสฺสาวิทูเร ภูตคโณ นาม ปพฺพโต|
      block |วสเตโก ชิโน ตตฺถ สยมฺภู โลกนิสฺสโฏฯ|
    count |๓๖|
      block |ติณสูลํ คเหตฺวาน พุทฺธสฺส อภิโรปยิํ|
      block |เอกูนสตสหสฺสํ กปฺปํ น วินิปาติโกฯ|
    count |๓๗|
      block |อิโต เอกาทเส กปฺเป เอโกสิํ ธรณีรุโห|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติณสูลโก เถโร อิมา คาถาโย อภาสิตฺถาติฯ|
    stand |ติณสูลกตฺเถรสฺสาปทานํ สตฺตมํฯ|
  block |๘ นาคปุปฺผิยตฺเถรอปทานํ|
    count |๓๙|
      block |สุวจฺโฉ นาม นาเมน พฺราหฺมโณ มนฺตปารคู|
      block |ปุรกฺขโต สสิสฺเสหิ วสเต ปพฺพตนฺตเรฯ|
    count |๔๐|
      block |ปทุมุตฺตโร นาม ชิโน อาหุตีนํ ปฏิคฺคโห|
      block |มมุทฺธริตุกาโม โส อาคจฺฉิ มม สนฺติกํฯ|
    count |๔๑|
      block |เวหาสมฺหิ จงฺกมติ ธูปายติ ชลเต ตถา|
      block |หาสํ มมํ วิทิตฺวาน ปกฺกามิ ปาจินามุโขฯ|
    count |๔๒|
      block |ตญฺจ อจฺฉริยํ ทิสฺวา อพฺภุตํ โลมหํสนํ|
      block |นาคปุปฺผํ คเหตฺวาน คตมคฺคมฺหิ โอกิริํฯ|
    count |๔๓|
      block |สตสหสฺสิโต กปฺเป ยํ ปุปฺผํ โอกิริํ อหํ|
      block |เตน จิตฺตปฺปสาเทน ทุคฺคติํ นุปปชฺชหํฯ|
    count |๔๔|
      block |เอกตฺติํเส กปฺปสเต ราชา อาสิ มหารโห|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นาคปุปฺผิโย เถโร อิมา คาถาโย อภาสิตฺถาติฯ|
    stand |นาคปุปฺผิยตฺเถรสฺสาปทานํ อฏฺฐมํฯ|
  block |๙ ปุนฺนาคปุปฺผิยตฺเถรอปทานํ|
    count |๔๖|
      block |กานนํ วนโมคยฺห วสามิ ลุทฺทโก อหํ|
      block |ปุนฺนาคํ ปุปฺผิตํ ทิสฺวา พุทฺธเสฏฺฐํ อนุสฺสริํฯ|
    count |๔๗|
      block |ตํ ปุปฺผํ โอจินิตฺวาน สุคนฺธํ คนฺธิตํ สุภํ|
      block |ถูปํ กริตฺวา ปุลิเน พุทฺธสฺส อภิโรปยิํฯ|
    count |๔๘|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๙|
      block |เอกมฺหิ นวุเต กปฺเป เอโก อาสิํ ตโมนุโท|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุนฺนาคปุปฺผิโย เถโร อิมา คาถาโย อภาสิตฺถาติฯ|
    stand |ปุนฺนาคปุปฺผิยตฺเถรสฺสาปทานํ นวมํฯ|
  block |๑๐ กุมุททายกตฺเถรอปทานํ|
    count |๕๑|
      block |หิมวนฺตสฺสาวิทูเร มหาชาตสฺสโร อหุ|
      block |ปทุมุปฺปลสญฺฉนฺโน ปุณฺฑรีกสโมตฺถโฏฯ|
    count |๕๒|
      block |กุกุตฺโถ นาม นาเมน ตตฺถาสิํ สกุโณ ตทา|
      block |สีลวา พุทฺธิสมฺปนฺโน ปุญฺญาปุญฺเญสุ โกวิโทฯ|
    count |๕๓|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ชาตสฺสรสฺสาวิทูเร สญฺจริตฺถ มหามุนิฯ|
    count |๕๔|
      block |ชลชํ กุมุทํ เฉตฺวา อุปเนสิํ มเหสิโน|
      block |มม สงฺกปฺปมญฺญาย ปฏิคฺคหิ มหามุนิฯ|
    count |๕๕|
      block |ตญฺจ ทานํ ททิตฺวาน สุกฺกมูเลน โจทิโต|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๕๖|
      block |โสฬเสโต กปฺปสเต อาสุํ วรุณนามกา|
      block |อฏฺฐ เอเต ชนาธิปา จกฺกวตฺตี มหพฺพลาฯ|
    count |๕๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |พนฺธุชีโว ตมฺพปุปฺผี วีถิกกฺการุปุปฺผิโย|
      block |มนฺทารโว กทมฺพี จ สูลโก นาคปุปฺผิโย|
      block |ปุนฺนาโค โกมุที คาถา ฉปฺปญฺญาส ปกิตฺติตาติฯ|
    block |อิตฺถํ สุทํ อายสฺมา กุมุททายโก เถโร อิมา คาถาโย อภาสิตฺถาติฯ|
    stand |กุมุททายกตฺเถรสฺสาปทานํ ทสมํฯ|
    stand |พนฺธุชีวกวคฺโค โสฬสโมฯ|
    block |ตสฺสุทฺทานํ|
