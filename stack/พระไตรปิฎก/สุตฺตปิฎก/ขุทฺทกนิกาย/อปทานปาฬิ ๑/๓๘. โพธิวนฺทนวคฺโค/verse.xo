block |๓๘ โพธิวนฺทนวคฺโค|
  block |๑ โพธิวนฺทกตฺเถรอปทานํ|
    count |๑|
      block |ปาฏลิํ หริตํ ทิสฺวา ปาทปํ ธรณีรุหํ|
      block |เอกํสํ อญฺชลิํ กตฺวา อวนฺทิํ ปาฏลิํ อหํฯ|
    count |๒|
      block |อญฺชลิํ ปคฺคเหตฺวาน ครุํ กตฺวาน มานสํ|
      block |อนฺโตสุทฺธํ พหิสุทฺธํ สุวิมุตฺตมนาสวํฯ|
    count |๓|
      block |วิปสฺสิํ โลกมหิตํ กรุณาญาณสาครํ|
      block |สมฺมุขา วิย สมฺพุทฺธํ อวนฺทิํ ปาฏลิํ อหํฯ|
    count |๔|
      block |เอกนวุติโต กปฺเป ยํ โพธิมภิวนฺทหํ|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา โพธิวนฺทโก เถโร อิมา คาถาโย อภาสิตฺถาติฯ|
    stand |โพธิวนฺทกตฺเถรสฺสาปทานํ ปฐมํฯ|
  block |๒ ปาฏลิปุปฺผิยตฺเถรอปทานํ|
    count |๖|
      block |วิปสฺสี นาม ภควา สยมฺภู อคฺคปุคฺคโล|
      block |ปุรกฺขโต สสิสฺเสหิ ปาวิสิ พนฺธุมํ ชิโนฯ|
    count |๗|
      block |ตีณิ ปาฏลิปุปฺผานิ อุจฺฉงฺเค ฐปิตานิ เม|
      block |สีสํ นฺหายิตุกาโมว นทีติตฺถํ อคจฺฉหํฯ|
    count |๘|
      block |นิกฺขมฺม พนฺธุมติยา อทฺทสํ โลกนายกํ|
      block |อินฺทีวรํว ชลิตํ อาทิตฺตํว หุตาสนํฯ|
    count |๙|
      block |พฺยคฺฆูสภํว ปวรํ อภิชาตํว เกสริํ|
      block |คจฺฉนฺตํ สมณานคฺคํ ภิกฺขุสงฺฆปุรกฺขตํฯ|
    count |๑๐|
      block |ตสฺมิํ ปสนฺโน สุคเต กิเลสมลโธวเน|
      block |คเหตฺวา ตีณิ ปุปฺผานิ พุทฺธเสฏฺฐํ อปูชยิํฯ|
    count |๑๑|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปาฏลิปุปฺผิโย เถโร อิมา คาถาโย อภาสิตฺถาติฯ|
    stand |ปาฏลิปุปฺผิยตฺเถรสฺสาปทานํ ทุติยํฯ|
  block |๓ ตีณุปฺปลมาลิยตฺเถรอปทานํ|
    count |๑๓|
      block |จนฺทภาคานทีตีเร อโหสิํ วานโร ตทา|
      block |อทฺทสํ วิรชํ พุทฺธํ นิสินฺนํ ปพฺพตนฺตเรฯ|
    count |๑๔|
      block |โอภาเสนฺตํ ทิสา สพฺพา สาลราชํว ผุลฺลิตํ|
      block |ลกฺขณพฺยญฺชนูเปตํ ทิสฺวานตฺตมโน อหํฯ|
    count |๑๕|
      block |อุทคฺคจิตฺโต สุมโน ปีติยา หฏฺฐมานโส|
      block |ตีณิ อุปฺปลปุปฺผานิ มตฺถเก อภิโรปยิํฯ|
    count |๑๖|
      block |ปูชยิตฺวาน ปุปฺผานิ ผุสฺสสฺสาหํ มเหสิโน|
      block |สคารโว ภวิตฺวาน ปกฺกามิํ อุตฺตรามุโขฯ|
    count |๑๗|
      block |คจฺฉนฺโต ปฏิกุฏิโก วิปฺปสนฺเนน เจตสา|
      block |เสลนฺตเร ปติตฺวาน ปาปุณิํ ชีวิตกฺขยํฯ|
    count |๑๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา ปุริมํ ชาติํ ตาวติํสมคจฺฉหํฯ|
    count |๑๙|
      block |สตานํ ตีณิกฺขตฺตุญฺจ เทวรชฺชมการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๒๐|
      block |ทฺเวนวุเต อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ตีณุปฺปลมาลิโย เถโร อิมา คาถาโย อภาสิตฺถาติฯ|
    stand |ตีณุปฺปลมาลิยตฺเถรสฺสาปทานํ ตติยํฯ|
  block |๔ ปฏฺฏิปุปฺผิยตฺเถรอปทานํ|
    count |๒๒|
      block |ยทา นิพฺพายิ สมฺพุทฺโธ มเหสี ปทุมุตฺตโร|
      block |สมาคมฺม ชนา สพฺเพ สรีรํ นีหรนฺติ เตฯ|
    count |๒๓|
      block |นีหรนฺเต สรีรมฺหิ วชฺชมานาสุ เภริสุ|
      block |ปสนฺนจิตฺโต สุมโน ปฏฺฏิปุปฺผํ อปูชยิํฯ|
    count |๒๔|
      block |สตสหสฺสิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ สรีรปูชิเต ผลํฯ|
    count |๒๕|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๒๖|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปฏฺฏิปุปฺผิโย เถโร อิมา คาถาโย อภาสิตฺถาติฯ|
    stand |ปฏฺฏิปุปฺผิยตฺเถรสฺสาปทานํ จตุตฺถํฯ|
  block |๕ สตฺตปณฺณิยตฺเถรอปทานํ|
    count |๒๘|
      block |สุมโน นาม สมฺพุทฺโธ อุปฺปชฺชิ โลกนายโก|
      block |ปสนฺนจิตฺโต สุมโน สตฺตปณฺณิมปูชยิํฯ|
    count |๒๙|
      block |สตสหสฺสิโต กปฺเป สตฺตปณฺณิมปูชยิํ|
      block |ทุคฺคติํ นาภิชานามิ สตฺตปณฺณิปูชายิทํ ผลํฯ|
    count |๓๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สตฺตปณฺณิโย เถโร อิมา คาถาโย อภาสิตฺถาติฯ|
    stand |สตฺตปณฺณิยตฺเถรสฺสาปทานํ ปญฺจมํฯ|
  block |๖ คนฺธมุฏฺฐิยตฺเถรอปทานํ|
    count |๓๓|
      block |จิตเก กรียมาเน นานาคนฺเธ สมาหเต|
      block |ปสนฺนจิตฺโต สุมโน คนฺธมุฏฺฐิมปูชยิํฯ|
    count |๓๔|
      block |สตสหสฺสิโต กปฺเป จิตกํ ยํ อปูชยิํ|
      block |ทุคฺคติํ นาภิชานามิ จิตปูชายิทํ ผลํฯ|
    count |๓๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา คนฺธมุฏฺฐิโย เถโร อิมา คาถาโย อภาสิตฺถาติฯ|
    stand |คนฺธมุฏฺฐิยตฺเถรสฺสาปทานํ ฉฏฺฐํฯ|
  block |๗ จิตกปูชกตฺเถรอปทานํ|
    count |๓๘|
      block |ปรินิพฺพุเต ภควติ ชลชุตฺตมนามเก|
      block |อาโรปิตมฺหิ จิตเก สาลปุปฺผมปูชยิํฯ|
    count |๓๙|
      block |สตสหสฺสิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ จิตปูชายิทํ ผลํฯ|
    count |๔๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ|
    stand |จิตกปูชกตฺเถรสฺสาปทานํ สตฺตมํฯ|
  block |๘ สุมนตาลวณฺฏิยตฺเถรอปทานํ|
    count |๔๓|
      block |สิทฺธตฺถสฺส ภควโต ตาลวณฺฏมทาสหํ|
      block |สุมเนหิ ปฏิจฺฉนฺนํ ธารยามิ มหารหํฯ|
    count |๔๔|
      block |จตุนฺนวุติโต กปฺเป ตาลวณฺฏมทาสหํ|
      block |ทุคฺคติํ นาภิชานามิ ตาลวณฺฏสฺสิทํ ผลํฯ|
    count |๔๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุมนตาลวณฺฏิโย เถโร อิมา คาถาโย อภาสิตฺถาติฯ|
    stand |สุมนตาลวณฺฏิยตฺเถรสฺสาปทานํ อฏฺฐมํฯ|
  block |๙ สุมนทามิยตฺเถรอปทานํ|
    count |๔๘|
      block |สิทฺธตฺถสฺส ภควโต นฺหาตกสฺส ตปสฺสิโน|
      block |กตฺวาน สุมนทามํ ธารยิํ ปุรโต ฐิโตฯ|
    count |๔๙|
      block |จตุนฺนวุติโต กปฺเป ยํ ทามํ ธารยิํ ตทา|
      block |ทุคฺคติํ นาภิชานามิ สุมนธารเณ ผลํฯ|
    count |๕๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุมนทามิโย เถโร อิมา คาถาโย อภาสิตฺถาติฯ|
    stand |สุมนทามิยตฺเถรสฺสาปทานํ นวมํฯ|
  block |๑๐ กาสุมาริผลทายกตฺเถรอปทานํ|
    count |๕๓|
      block |กณิการํว โชตนฺตํ นิสินฺนํ ปพฺพตนฺตเร|
      block |อทฺทสํ วิรชํ พุทฺธํ โลกเชฏฺฐํ นราสภํฯ|
    count |๕๔|
      block |ปสนฺนจิตฺโต สุมโน สิเร กตฺวาน อญฺชลิํ|
      block |กาสุมาริผลํ คยฺห พุทฺธเสฏฺฐสฺสทาสหํฯ|
    count |๕๕|
      block |เอกตฺติํเส อิโต กปฺเป ยํ ผลมททิํ อหํ|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๕๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |โพธิ ปาฏลิ อุปฺปลี ปฏฺฏิ จ สตฺตปณฺณิโย|
      block |คนฺธมุฏฺฐิ จ จิตโก ตาลํ สุมนทามโก|
      block |กาสุมาริผลี เจว คาถา เอกูนสฏฺฐิกาฯ|
    block |อิตฺถํ สุทํ อายสฺมา กาสุมาริผลทายโก เถโร อิมา คาถาโย อภาสิตฺถาติฯ|
    stand |กาสุมาริผลทายกตฺเถรสฺสาปทานํ ทสมํฯ|
    stand |โพธิวนฺทนวคฺโค อฏฺฐติํสติโมฯ|
    block |ตสฺสุทฺทานํ|
