block |๓๓ อุมาปุปฺผิยวคฺโค|
  block |๑ อุมาปุปฺผิยตฺเถรอปทานํ|
    count |๑|
      block |สมาหิตํ สมาปนฺนํ สิทฺธตฺถมปราชิตํ|
      block |สมาธินา อุปวิฏฺฐํ อทฺทสาหํ นรุตฺตมํฯ|
    count |๒|
      block |อุมาปุปฺผํ คเหตฺวาน พุทฺธสฺส อภิโรปยิํ|
      block |สพฺพปุปฺผา เอกสีสา อุทฺธํวณฺฏา อโธมุขาฯ|
    count |๓|
      block |สุจิตฺตา วิย ติฏฺฐนฺเต อากาเส ปุปฺผสนฺถรา|
      block |เตน จิตฺตปฺปสาเทน ตุสิตํ อุปปชฺชหํฯ|
    count |๔|
      block |จตุนฺนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕|
      block |ปญฺจปญฺญาสิโต กปฺเป เอโก อาสิํ มหีปติ|
      block |สมนฺตฉทโน นาม จกฺกวตฺตี มหพฺพโลฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ|
    stand |อุมาปุปฺผิยตฺเถรสฺสาปทานํ ปฐมํฯ|
  block |๒ ปุลินปูชกตฺเถรอปทานํ|
    count |๗|
      block |กกุธํ วิลสนฺตํว นิสภาชานิยํ ยถา|
      block |โอสธิํว วิโรจนฺตํ โอภาสนฺตํ นราสภํฯ|
    count |๘|
      block |อญฺชลิํ ปคฺคเหตฺวาน อวนฺทิํ สตฺถุโน อหํ|
      block |สตฺถารํ ปริวณฺเณสิํ สกกมฺเมน โตสยิํ ฯ|
    count |๙|
      block |สุสุทฺธํ ปุลินํ คยฺห คตมคฺเค สโมกิริํ|
      block |อุจฺฉงฺเคน คเหตฺวาน วิปสฺสิสฺส มเหสิโนฯ|
    count |๑๐|
      block |ตโต อุปฑฺฒปุลินํ วิปฺปสนฺเนน เจตสา|
      block |ทิวาวิหาเร โอสิญฺจิํ ทฺวิปทินฺทสฺส ตาทิโนฯ|
    count |๑๑|
      block |เอกนวุติโต กปฺเป ปุลินํ ยมสิญฺจหํ|
      block |ทุคฺคติํ นาภิชานามิ ปุลินสฺส อิทํ ผลํฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ|
    stand |ปุลินปูชกตฺเถรสฺสาปทานํ ทุติยํฯ|
  block |๓ หาสชนกตฺเถรอปทานํ|
    count |๑๓|
      block |ทุมคฺเค ปํสุกูลกํ ลคฺคํ ทิสฺวาน สตฺถุโน|
      block |อญฺชลิํ ปคฺคเหตฺวาน ภิยฺโย อุจฺจาริตํ มยาฯ|
    count |๑๔|
      block |ทูรโต ปน ทิสฺวาน หาโส เม อุทปชฺชถ|
      block |อญฺชลิํ ปคฺคเหตฺวาน ภิยฺโย จิตฺตํ ปสาทยิํฯ|
    count |๑๕|
      block |เอกนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา หาสชนโก เถโร อิมา คาถาโย อภาสิตฺถาติฯ|
    stand |หาสชนกตฺเถรสฺสาปทานํ ตติยํฯ|
  block |๔ ยญฺญสามิกตฺเถรอปทานํ|
    count |๑๗|
      block |ชาติยา สตฺตวสฺโสหํ อโหสิํ มนฺตปารคู|
      block |กุลวตฺตํ อธาเรสิํ ยญฺโญ อุสฺสาหิโต มยาฯ|
    count |๑๘|
      block |จุลฺลาสีติสหสฺสานิ ปสู หญฺญนฺติ เม ตทา|
      block |สารถมฺภุปนีตานิ ยญฺญตฺถาย อุปฏฺฐิตาฯ|
    count |๑๙|
      block |อุกฺกามุขปหฏฺโฐว ขทิรงฺคารสนฺนิโภ|
      block |อุทยนฺโตว สูริโย ปุณฺณมาเยว จนฺทิมาฯ|
    count |๒๐|
      block |สิทฺธตฺโถ สพฺพสิทฺธตฺโถ ติโลกมหิโต หิโต|
      block |อุปคนฺตฺวาน สมฺพุทฺโธ อิทํ วจนมพฺรวิฯ|
    count |๒๑|
      block |อหิํสา สพฺพปาณีนํ กุมาร มม รุจฺจติ|
      block |เถยฺยา จ อติจารา จ มชฺชปานา จ อารติฯ|
    count |๒๒|
      block |รติ จ สมจริยาย พาหุสจฺจํ กตญฺญุตา|
      block |ทิฏฺเฐ ธมฺเม ปรตฺถ จ ธมฺมา เอเต ปสํสิยาฯ|
    count |๒๓|
      block |เอเต ธมฺเม ภาวยิตฺวา สพฺพสตฺตหิเต รโต|
      block |พุทฺเธ จิตฺตํ ปสาเทตฺวา ภาเวหิ มคฺคมุตฺตมํฯ|
    count |๒๔|
      block |อิทํ วตฺวาน สพฺพญฺญู โลกเชฏฺโฐ นราสโภ|
      block |มเมวํ อนุสาสิตฺวา เวหาสํ อุคฺคโต คโตฯ|
    count |๒๕|
      block |ปุพฺเพ จิตฺตํ วิโสเธตฺวา ปจฺฉา จิตฺตํ ปสาทยิํ|
      block |เตน จิตฺตปฺปสาเทน ตุสิตํ อุปปชฺชหํฯ|
    count |๒๖|
      block |จตุนฺนวุติโต กปฺเป ยทา จิตฺตํ ปสาทยิํ|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๒๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ยญฺญสามิโก เถโร อิมา คาถาโย อภาสิตฺถาติฯ|
    stand |ยญฺญสามิกตฺเถรสฺสาปทานํ จตุตฺถํฯ|
  block |๕ นิมิตฺตสญฺญกตฺเถรอปทานํ|
    count |๒๘|
      block |จนฺทภาคานทีตีเร วสามิ อสฺสเม อหํ|
      block |สุวณฺณมิคมทฺทกฺขิํ จรนฺตํ วิปิเน อหํฯ|
    count |๒๙|
      block |มิเค จิตฺตํ ปสาเทตฺวา โลกเชฏฺฐํ อนุสฺสริํ|
      block |เตน จิตฺตปฺปสาเทน อญฺเญ พุทฺเธ อนุสฺสริํฯ|
    count |๓๐|
      block |อพฺภตีตา จ เย พุทฺธา วตฺตมานา อนาคตา|
      block |เอวเมวํ วิโรจนฺติ มิคราชาว เต ตโยฯ|
    count |๓๑|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๓๒|
      block |สตฺตวีเส อิโต กปฺเป เอโก อาสิํ มหีปติ|
      block |อรญฺญสตฺโถ นาเมน จกฺกวตฺตี มหพฺพโลฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นิมิตฺตสญฺญโก เถโร อิมา คาถาโย อภาสิตฺถาติฯ|
    stand |นิมิตฺตสญฺญกตฺเถรสฺสาปทานํ ปญฺจมํฯ|
  block |๖ อนฺนสํสาวกตฺเถรอปทานํ|
    count |๓๔|
      block |สุวณฺณวณฺณํ สมฺพุทฺธํ คจฺฉนฺตํ อนฺตราปเณ|
      block |กญฺจนคฺฆิยสงฺกาสํ พาตฺติํสวรลกฺขณํฯ|
    count |๓๕|
      block |สิทฺธตฺถํ สพฺพสิทฺธตฺถํ อเนชํ อปราชิตํ|
      block |สมฺพุทฺธํ อตินาเมตฺวา โภชยิํ ตํ มหามุนิํฯ|
    count |๓๖|
      block |มุนิ การุณิโก โลเก โอภาสยิ มมํ ตทา|
      block |พุทฺเธ จิตฺตํ ปสาเทตฺวา กปฺปํ สคฺคมฺหิ โมทหํฯ|
    count |๓๗|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ภิกฺขาทานสฺสิทํ ผลํฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติ|
    stand |อนฺนสํสาวกตฺเถรสฺสาปทานํ ฉฏฺฐํฯ|
  block |๗ นิคฺคุณฺฑิปุปฺผิยตฺเถรอปทานํ|
    count |๓๙|
      block |ยทา เทโว เทวกายา จวเต อายุสงฺขยา|
      block |ตโย สทฺทา นิจฺฉรนฺติ เทวานํ อนุโมทตํฯ|
    count |๔๐|
      block |อิโต โภ สุคติํ คจฺฉ มนุสฺสานํ สหพฺยตํ|
      block |มนุสฺสภูโต สทฺธมฺเม ลภ สทฺธํ อนุตฺตรํฯ|
    count |๔๑|
      block |สา เต สทฺธา นิวิฏฺฐาสฺส มูลชาตา ปติฏฺฐิตา|
      block |ยาวชีวํ อสํหีรา สทฺธมฺเม สุปฺปเวทิเตฯ|
    count |๔๒|
      block |กาเยน กุสลํ กตฺวา วาจาย กุสลํ พหุํ|
      block |มนสา กุสลํ กตฺวา อพฺยาปชฺชํ นิรูปธิํฯ|
    count |๔๓|
      block |ตโต โอปธิกํ ปุญฺญํ กตฺวา ทาเนน ตํ พหุํ|
      block |อญฺเญปิ มจฺเจ สทฺธมฺเม พฺรหฺมจริเย นิเวสยฯ|
    count |๔๔|
      block |อิมาย อนุกมฺปาย เทวาเทวํ ยทา วิทู|
      block |จวนฺตํ อนุโมทนฺติ เอหิ เทว ปุนปฺปุนํ ฯ|
    count |๔๕|
      block |สํเวโค เม ตทา อาสิ เทวสงฺเฆ สมาคเต|
      block |กํสุ นาม อหํ โยนิํ คมิสฺสามิ อิโต จุโตฯ|
    count |๔๖|
      block |มม สํเวคมญฺญาย สมโณ ภาวิตินฺทฺริโย|
      block |มมุทฺธริตุกาโม โส อาคจฺฉิ มม สนฺติกํฯ|
    count |๔๗|
      block |สุมโน นาม นาเมน ปทุมุตฺตรสาวโก|
      block |อตฺถธมฺมานุสาสิตฺวา สํเวเชสิ มมํ ตทาฯ|
    stand |ทฺวาทสมํ ภาณวารํฯ|
    count |๔๘|
      block |ตสฺสาหํ วจนํ สุตฺวา พุทฺเธ จิตฺตํ ปสาทยิํ|
      block |ตํ ธีรํ อภิวาเทตฺวา ตตฺถ กาลํกโต อหํฯ|
    count |๔๙|
      block |อุปปชฺชิํ ส ตตฺเถว สุกฺกมูเลน โจทิโต|
      block |วสนฺโต มาตุกุจฺฉิมฺหิ ปุน ธาเรติ มาตุยาฯ|
    count |๕๐|
      block |ตมฺหา กายา จวิตฺวาน ติทเส อุปปชฺชหํ|
      block |เอตฺถนฺตเร น ปสฺสามิ โทมนสฺสมหํ ตทาฯ|
    count |๕๑|
      block |ตาวติํสา จวิตฺวาน มาตุกุจฺฉิํ สโมกฺกมิํ|
      block |นิกฺขมิตฺวาน กุจฺฉิมฺหา กณฺหสุกฺกํ อชานหํฯ|
    count |๕๒|
      block |ชาติยา สตฺตวสฺโสว อารามํ ปาวิสิํ อหํ|
      block |โคตมสฺส ภควโต สกฺยปุตฺตสฺส ตาทิโนฯ|
    count |๕๓|
      block |วิตฺถาริเก ปาวจเน พาหุชญฺญมฺหิ สาสเน|
      block |อทฺทสํ สาสนกเร ภิกฺขโว ตตฺถ สตฺถุโนฯ|
    count |๕๔|
      block |สาวตฺถิ นาม นครํ ราชา ตตฺถาสิ โกสโล|
      block |รเถน นาคยุตฺเตน อุเปสิ โพธิมุตฺตมํฯ|
    count |๕๕|
      block |ตสฺสาหํ นาคํ ทิสฺวาน ปุพฺพกมฺมํ อนุสฺสริํ|
      block |อญฺชลิํ ปคฺคเหตฺวาน สมยํ อคมาสหํฯ|
    count |๕๖|
      block |ชาติยา สตฺตวสฺโสว ปพฺพชิํ อนคาริยํ|
      block |โย โส พุทฺธํ อุปฏฺฐาสิ อานนฺโท นาม สาวโกฯ|
    count |๕๗|
      block |คติมา ธิติมา เจว สติมา จ พหุสฺสุโต|
      block |รญฺโญ จิตฺตํ ปสาเทนฺโต นิยฺยาเทสิ มหาชุติฯ|
    count |๕๘|
      block |ตสฺสาหํ ธมฺมํ สุตฺวาน ปุพฺพกมฺมํ อนุสฺสริํ|
      block |ตตฺเถว ฐิตโก สนฺโต อรหตฺตมปาปุณิํฯ|
    count |๕๙|
      block |เอกํสํ จีวรํ กตฺวา สิเร กตฺวาน อญฺชลิํ|
      block |สมฺพุทฺธํ อภิวาเทตฺวา อิมํ วาจํ อุทีรยิํฯ|
    count |๖๐|
      block |ปทุมุตฺตรพุทฺธสฺส ทฺวิปทินฺทสฺส สตฺถุโน|
      block |นิคฺคุณฺฑิปุปฺผํ ปคฺคยฺห สีหาสเน ฐเปสหํฯ|
    count |๖๑|
      block |เตน กมฺเมน ทฺวิปทินฺท โลกเชฏฺฐ นราสภ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๖๒|
      block |ปญฺจวีสสหสฺสมฺหิ กปฺปานํ มนุชาธิปา|
      block |อพฺพุทนิรพฺพุทานิ อฏฺฐฏฺฐาสิํสุ ขตฺติยาฯ|
    count |๖๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย อภาสิตฺถาติฯ|
    stand |นิคฺคุณฺฑิปุปฺผิยตฺเถรสฺสาปทานํ สตฺตมํฯ|
  block |๘ สุมนาเวฬิยตฺเถรอปทานํ|
    count |๖๔|
      block |เวสฺสภุสฺส ภควโต โลกเชฏฺฐสฺส ตาทิโน|
      block |สพฺเพ ชนา สมาคมฺม มหาปูชํ กโรนฺติ เตฯ|
    count |๖๕|
      block |สุธาย ปิณฺฑํ กตฺวาน อาเวฬํ สุมนายหํ|
      block |สีหาสนสฺส ปุรโต อภิโรเปสหํ ตทาฯ|
    count |๖๖|
      block |สพฺเพ ชนา สมาคมฺม เปกฺขนฺติ ปุปฺผมุตฺตมํ|
      block |เกนิทํ ปูชิตํ ปุปฺผํ พุทฺธเสฏฺฐสฺส ตาทิโนฯ|
    count |๖๗|
      block |เตน จิตฺตปฺปสาเทน นิมฺมานํ อุปปชฺชหํ|
      block |อนุโภมิ สกํ กมฺมํ ปุพฺเพ สุกตมตฺตโนฯ|
    count |๖๘|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺเพสานํ ปิโย โหมิ ปุปฺผปูชายิทํ ผลํฯ|
    count |๖๙|
      block |นาภิชานามิ กาเยน วาจาย อุท เจตสา|
      block |สํยตานํ ตปสฺสีนํ กตํ อกฺโกสิตํ มยาฯ|
    count |๗๐|
      block |เตน สุจริเตนาหํ จิตฺตสฺส ปณิธีหิ จ|
      block |สพฺเพสํ ปูชิโต โหมิ อนกฺโกสสฺสิทํ ผลํฯ|
    count |๗๑|
      block |อิโต เอกาทเส กปฺเป สหสฺสาโรสิ ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๗๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุมนาเวฬิโย เถโร อิมา คาถาโย อภาสิตฺถาติฯ|
    stand |สุมนาเวฬิยตฺเถรสฺสาปทานํ อฏฺฐมํฯ|
  block |๙ ปุปฺผจฺฉตฺติยตฺเถรอปทานํ|
    count |๗๓|
      block |สิทฺธตฺถสฺส ภควโต โลกเชฏฺฐสฺส ตาทิโน|
      block |สจฺจํ ปกาสยนฺตสฺส นิพฺพาเปนฺตสฺส ปาณิโนฯ|
    count |๗๔|
      block |ชลชํ อาหริตฺวาน สตปตฺตํ มโนรมํ|
      block |ปุปฺผสฺส ฉตฺตํ กตฺวาน พุทฺธสฺส อภิโรปยิํฯ|
    count |๗๕|
      block |สิทฺธตฺโถ จ โลกวิทู อาหุตีนํ ปฏิคฺคโห|
      block |ภิกฺขุสงฺเฆ ฐิโต สตฺถา อิมํ คาถํ อภาสถฯ|
    count |๗๖|
      block |โย เม จิตฺตํ ปสาเทตฺวา ปุปฺผจฺฉตฺตํ อธารยิํ|
      block |เตน จิตฺตปฺปสาเทน ทุคฺคติํ โส น คจฺฉติฯ|
    count |๗๗|
      block |อิทํ วตฺวาน สมฺพุทฺโธ สิทฺธตฺโถ โลกนายโก|
      block |อุยฺโยเชตฺวาน ปริสํ เวหาสํ นภมุคฺคมิฯ|
    count |๗๘|
      block |วุฏฺฐิเต นรเทวมฺหิ เสตจฺฉตฺตมฺปิ วุฏฺฐหิ|
      block |ปุรโต พุทฺธเสฏฺฐสฺส คจฺฉติ ฉตฺตมุตฺตมํฯ|
    count |๗๙|
      block |จตุนฺนวุติโต กปฺเป ยํ ฉตฺตํ อภิโรปยิํ|
      block |ทุคฺคติํ นาภิชานามิ ปุปฺผจฺฉตฺตสฺสิทํ ผลํฯ|
    count |๘๐|
      block |จตุสตฺตติกปฺปมฺหิ อฏฺฐ ชลสิขา อหู|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๘๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุปฺผจฺฉตฺติโย เถโร อิมา คาถาโย อภาสิตฺถาติฯ|
    stand |ปุปฺผจฺฉตฺติยตฺเถรสฺสาปทานํ นวมํฯ|
  block |๑๐ สปริวารฉตฺตทายกตฺเถรอปทานํ|
    count |๘๒|
      block |ปทุมุตฺตโร โลกวิทู อาหุตีนํ ปฏิคฺคโห|
      block |อากาเส ชลวุฏฺฐีว วสฺสเต ธมฺมวุฏฺฐิยาฯ|
    count |๘๓|
      block |ตมทฺทสาสิํ สมฺพุทฺธํ เทเสนฺตํ อมตํ ปทํ|
      block |สกํ จิตฺตํ ปสาเทตฺวา อคมาสิํ สกํ ฆรํฯ|
    count |๘๔|
      block |ฉตฺตํ อลงฺกตํ คยฺห อุปคจฺฉิํ นรุตฺตมํ|
      block |หฏฺโฐ หฏฺเฐน จิตฺเตน อากาเส อุกฺขิปิํ อหํฯ|
    count |๘๕|
      block |สุสงฺคหิตยานํว ทนฺโตว สาวกุตฺตโม|
      block |อุปคนฺตฺวาน สมฺพุทฺธํ มตฺถเก สมฺปติฏฺฐหิฯ|
    count |๘๖|
      block |อนุกมฺปโก การุณิโก พุทฺโธ โลกคฺคนายโก|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๘๗|
      block |เยน ฉตฺตมิทํ ทินฺนํ อลงฺกตํ มโนรมํ|
      block |เตน จิตฺตปฺปสาเทน ทุคฺคติํ โส น คจฺฉติฯ|
    count |๘๘|
      block |สตฺตกฺขตฺตุญฺจ เทเวสุ เทวรชฺชํ กริสฺสติ|
      block |พาตฺติํสกฺขตฺตุญฺจ ราชา จกฺกวตฺตี ภวิสฺสติฯ|
    count |๘๙|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๙๐|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๙๑|
      block |พุทฺธสฺส คิรมญฺญาย วาจาสภิมุทีริตํ|
      block |ปสนฺนจิตฺโต สุมโน ภิยฺโย หาสํ ชเนสหํฯ|
    count |๙๒|
      block |ชหิตฺวา มานุสํ โยนิํ ทิพฺพํ โยนิํ มชฺฌคํ|
      block |วิมานมุตฺตมํ มยฺหํ อพฺภุคฺคตํ มโนรมํฯ|
    count |๙๓|
      block |วิมานา นิกฺขมนฺตสฺส เสตจฺฉตฺตํ ธรียติ|
      block |ตทา สญฺญํ ปฏิลภิํ ปุพฺพกมฺมสฺสิทํ ผลํฯ|
    count |๙๔|
      block |เทวโลกา จวิตฺวาน มนุสฺสตฺตญฺจ อาคมิํ|
      block |ฉตฺติํสกฺขตฺตุํ จกฺกวตฺตี สตฺตกปฺปสตมฺหิโตฯ|
    count |๙๕|
      block |ตมฺหา กายา จวิตฺวาน อาคจฺฉิํ ติทสํ ปุรํ|
      block |สํสริตฺวานุปุพฺเพน มานุสํ ปุนราคมิํฯ|
    count |๙๖|
      block |โอกฺกนฺตํ มาตุกุจฺฉิํ มํ เสตฺตจฺฉตฺตํ อธารยุํ|
      block |ชาติยา สตฺตวสฺโสหํ ปพฺพชิํ อนคาริยํฯ|
    count |๙๗|
      block |สุนนฺโท นาม นาเมน พฺราหฺมโณ มนฺตปารคู|
      block |ผลิกํ ฉตฺตมาทาย สาวกคฺคสฺส โส ตทาฯ|
    count |๙๘|
      block |อนุโมทิ มหาวีโร สาริปุตฺโต มหากถี|
      block |สุตฺวานุโมทนํ ตสฺส ปุพฺพกมฺมมนุสฺสริํฯ|
    count |๙๙|
      block |อญฺชลิํ ปคฺคเหตฺวาน สกํ จิตฺตํ ปสาทยิํ|
      block |สริตฺวา ปุริมํ กมฺมํ อรหตฺตมปาปุณิํฯ|
    count |๑๐๐|
      block |อุฏฺฐาย อาสนา ตมฺหา สิเร กตฺวาน อญฺชลิํ|
      block |สมฺพุทฺธํ อภิวาเทตฺวา อิมํ วาจํ อุทีริยิํฯ|
    count |๑๐๑|
      block |สตสหสฺสิโต กปฺเป พุทฺโธ โลเก อนุตฺตโร|
      block |ปทุมุตฺตโร โลกวิทู อาหุตีนํ ปฏิคฺคโหฯ|
    count |๑๐๒|
      block |ตสฺส ฉตฺตํ มยา ทินฺนํ วิจิตฺตํ สมลงฺกตํ|
      block |อุโภ หตฺเถหิ ปคฺคณฺหิ สยมฺภู อคฺคปุคฺคโลฯ|
    count |๑๐๓|
      block |อโห พุทฺโธ อโห ธมฺโม อโห โน สตฺถุสมฺปทา|
      block |เอกจฺฉตฺตสฺส ทาเนน ทุคฺคติํ นุปปชฺชหํฯ|
    count |๑๐๔|
      block |กิเลสา ฌาปิตา มยฺหํ ภวา สพฺเพ สมูหตา|
      block |สพฺพาสเว ปริญฺญาย วิหรามิ อนาสโวฯ|
    count |๑๐๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อุมาปุปฺผญฺจ ปุลินํ หาโส ยญฺโญ นิมิตฺตโก|
      block |สํสาวโก นิคฺคุณฺฑี จ สุมนํ ปุปฺผฉตฺตโก|
      block |สปริวารฉตฺโต จ คาถา สตฺตสตุตฺตราติฯ|
    block |อิตฺถํ สุทํ อายสฺมา สปริวารฉตฺตทายโก เถโร อิมา คาถาโย อภาสิตฺถาติฯ|
    stand |สปริวารฉตฺตทายกตฺเถรสฺสาปทานํ ทสมํฯ|
    stand |อุมาปุปฺผิยวคฺโค เตตฺติํสติโมฯ|
    block |ตสฺสุทฺทานํ|
