block |๒๓ อาลมฺพณทายกวคฺโค|
  block |๑ อาลมฺพณทายกตฺเถรอปทานํ|
    count |๑|
      block |อตฺถทสฺสิสฺส ภควโต โลกเชฏฺฐสฺส ตาทิโน|
      block |อาลมฺพณํ มยา ทินฺนํ ทฺวิปทินฺทสฺส ตาทิโนฯ|
    count |๒|
      block |ธรณิํ ปฏิปชฺชามิ วิปุลํ สาครปฺปรํ|
      block |ปาเณสุ จ อิสฺสริยํ วตฺเตมิ วสุธาย จฯ|
    count |๓|
      block |กิเลสา ฌาปิตา มยฺหํ ภวา สพฺเพ สมูหตา|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๔|
      block |อิโต ทฺเวสฏฺฐิกปฺปมฺหิ ตโย อาสิํสุ ขตฺติยา|
      block |เอกาปสฺสิตนามา เต จกฺกวตฺตี มหพฺพลาฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อาลมฺพณทายโก เถโร อิมา คาถาโย อภาสิตฺถาติฯ|
    stand |อาลมฺพณทายกตฺเถรสฺสาปทานํ ปฐมํฯ|
  block |๒ อชินทายกตฺเถรอปทานํ|
    count |๖|
      block |เอกตฺติํเส อิโต กปฺเป คณสตฺถารโก อหํ|
      block |อทฺทสํ วิรชํ พุทฺธํ อาหุตีนํ ปฏิคฺคหํฯ|
    count |๗|
      block |จมฺมขณฺฑํ มยา ทินฺนํ สิขิโน โลกพนฺธุโน|
      block |เตน กมฺเมน ทฺวิปทินฺท โลกเชฏฺฐ นราสภฯ|
    count |๘|
      block |สมฺปตฺติํ อนุโภตฺวาน กิเลเส ฌาปยิํ อหํ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๙|
      block |เอกตฺติํเส อิโต กปฺเป อชินํ ยํ อทาสหํ|
      block |ทุคฺคติํ นาภิชานามิ อชินสฺส อิทํ ผลํฯ|
    count |๑๐|
      block |อิโต ปญฺจมเก กปฺเป ราชา อาสิํ สุทายโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๑๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อชินทายโก เถโร อิมา คาถาโย อภาสิตฺถาติฯ|
    stand |อชินทายกตฺเถรสฺสาปทานํ ทุติยํฯ|
  block |๓ ทฺเวรตนิยตฺเถรอปทานํ|
    count |๑๒|
      block |มิคลุทฺโท ปุเร อาสิํ อรญฺเญ กานเน อหํ|
      block |อทฺทสํ วิรชํ พุทฺธํ อาหุตีนํ ปฏิคฺคหํฯ|
    count |๑๓|
      block |มํสเปสิ มยา ทินฺนา วิปสฺสิสฺส มเหสิโน|
      block |สเทวกสฺมิํ โลกสฺมิํ อิสฺสรํ การยามหํฯ|
    count |๑๔|
      block |อิมินา มํสทาเนน รตนํ นิพฺพตฺตเต มม|
      block |ทุเวเม รตนา โลเก ทิฏฺฐธมฺมสฺส ปตฺติยาฯ|
    count |๑๕|
      block |เตหํ สพฺเพ อนุโภมิ มํสทานสฺส สตฺติยา|
      block |คตฺตญฺจ มุทุกํ มยฺหํ ปญฺญา นิปุณเวทนีฯ|
    count |๑๖|
      block |เอกนวุติโต กปฺเป ยํ มํสมททิํ ตทา|
      block |ทุคฺคติํ นาภิชานามิ มํสทานสฺสิทํ ผลํฯ|
    count |๑๗|
      block |อิโต จตุตฺถเก กปฺเป เอโก อาสิํ ชนาธิโป|
      block |มหาโรหิตนาโม โส จกฺกวตฺตี มหพฺพโลฯ|
    count |๑๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ทฺเวรตนิโย เถโร อิมา คาถาโย อภาสิตฺถาติฯ|
    stand |ทฺเวรตนิยตฺเถรสฺสาปทานํ ตติยํฯ|
    stand |ทสมํ ภาณวารํฯ|
  block |๔ อารกฺขทายกตฺเถรอปทานํ|
    count |๑๙|
      block |สิทฺธตฺถสฺส ภควโต เวทิ การาปิตา มยา|
      block |อารกฺโข จ มยา ทินฺโน สุคตสฺส มเหสิโนฯ|
    count |๒๐|
      block |เตน กมฺมวิเสเสน น ปสฺสิํ ภยเภรวํ|
      block |กุหิญฺจิ อุปปนฺนสฺส ตาโส มยฺหํ น วิชฺชติฯ|
    count |๒๑|
      block |จตุนฺนวุติโต กปฺเป ยํ เวทิํ การยิํ ปุเร|
      block |ทุคฺคติํ นาภิชานามิ เวทิกาย อิทํ ผลํฯ|
    count |๒๒|
      block |อิโต ฉฏฺฐมฺหิ กปฺปมฺหิ อปสฺเสนสนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ|
    stand |อารกฺขทายกตฺเถรสฺสาปทานํ จตุตฺถํฯ|
  block |๕ อพฺยาธิกตฺเถรอปทานํ|
    count |๒๔|
      block |วิปสฺสิสฺส ภควโต อคฺคิสาลํ อทาสหํ|
      block |พฺยาธิกานญฺจ อาวาสํ อุณฺโหทกปฏิคฺคหํฯ|
    count |๒๕|
      block |เตน กมฺเมนยํ มยฺหํ อตฺตภาโว สุนิมฺมิโต|
      block |พฺยาธาหํ นาภิชานามิ ปุญฺญกมฺมสฺสิทํ ผลํฯ|
    count |๒๖|
      block |เอกนวุติโต กปฺเป ยํ สาลมททิํ ตทา|
      block |ทุคฺคติํ นาภิชานามิ อคฺคิสาลายิทํ ผลํฯ|
    count |๒๗|
      block |อิโต จ สตฺตเม กปฺเป เอโกสิํ อปราชิโต|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อพฺยาธิโก เถโร อิมา คาถาโย อภาสิตฺถาติฯ|
    stand |อพฺยาธิกตฺเถรสฺสาปทานํ ปญฺจมํฯ|
  block |๖ องฺโกลปุปฺผิยตฺเถรอปทานํ|
    count |๒๙|
      block |นารโท อิติ เม นามํ กสฺสโป อิติ มํ วิทู|
      block |อทฺทสํ สมณานคฺคํ วิปสฺสิํ เทวสกฺกตํฯ|
    count |๓๐|
      block |อนุพฺยญฺชนธรํ พุทฺธํ อาหุตีนํ ปฏิคฺคหํ|
      block |องฺโกลปุปฺผํ ปคฺคยฺห พุทฺธสฺส อภิโรปยิํฯ|
    count |๓๑|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๒|
      block |จตุสตฺตติโต กปฺเป โรมโส นาม ขตฺติโย|
      block |อามุกฺกมาลาภรโณ สโยคฺคพลวาหโนฯ|
    count |๓๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา องฺโกลปุปฺผิโย เถโร อิมา คาถาโย อภาสิตฺถาติฯ|
    stand |องฺโกลปุปฺผิยตฺเถรสฺสาปทานํ ฉฏฺฐํฯ|
  block |๗ โสวณฺณวฏํสกิยตฺเถรอปทานํ|
    count |๓๔|
      block |อุยฺยานภูมิํ นิยฺยนฺโต อทฺทสํ โลกนายกํ|
      block |วฏํสกํ คเหตฺวาน โสวณฺณํ สาธุนิมฺมิตํฯ|
    count |๓๕|
      block |สีฆํ ตโต สมารุยฺห หตฺถิกฺขนฺธคโต อหํ|
      block |พุทฺธสฺส อภิโรเปสิํ สิขิโน โลกพนฺธุโนฯ|
    count |๓๖|
      block |เอกตฺติํเส อิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๓๗|
      block |สตฺตวีเส อิโต กปฺเป เอโก อาสิํ ชนาธิโป|
      block |มหาปตาปนาเมน จกฺกวตฺตี มหพฺพโลฯ|
    count |๓๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โสวณฺณวฏํสกิโย เถโร อิมา คาถาโย อภาสิตฺถาติฯ|
    stand |โสวณฺณวฏํสกิยตฺเถรสฺสาปทานํ สตฺตมํฯ|
  block |๘ มิญฺชวฏํสกิยตฺเถรอปทานํ|
    count |๓๙|
      block |นิพฺพุเต โลกนาถมฺหิ สิขิมฺหิ วทตํ วเร|
      block |วฏํสเกหิ อากิณฺณํ โพธิปูชํ อกาสหํฯ|
    count |๔๐|
      block |เอกตฺติํเส อิโต กปฺเป ยํ ปูชมกริํ ตทา|
      block |ทุคฺคติํ นาภิชานามิ โพธิปูชายิทํ ผลํฯ|
    count |๔๑|
      block |อิโต ฉพฺพีสติกปฺเป อหุํ เมฆพฺภนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มิญฺชวฏํสกิโย เถโร อิมา คาถาโย อภาสิตฺถาติฯ|
    stand |มิญฺชวฏํสกิยตฺเถรสฺสาปทานํ อฏฺฐมํฯ|
  block |๙ สุกตาเวฬิยตฺเถรอปทานํ|
    count |๔๓|
      block |อสิโต นาม นาเมน มาลากาโร อหํ ตทา|
      block |อาเวฬํ ปคฺคเหตฺวาน รญฺโญ ทาตุํ วชามหํฯ|
    count |๔๔|
      block |อสมฺปตฺโตมฺหิ ราชานํ อทฺทสํ สิขินายกํ|
      block |หฏฺโฐ หฏฺเฐน จิตฺเตน พุทฺธสฺส อภิโรปยิํฯ|
    count |๔๕|
      block |เอกตฺติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๖|
      block |ปญฺจวีเส อิโต กปฺเป ราชาโหสิํ มหพฺพโล|
      block |เวภาโร นาม นาเมน จกฺกวตฺตี มหพฺพโลฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สุกตาเวฬิโย เถโร อิมา คาถาโย อภาสิตฺถาติฯ|
    stand |สุกตาเวฬิยตฺเถรสฺสาปทานํ นวมํฯ|
  block |๑๐ เอกวนฺทนิยตฺเถรอปทานํ|
    count |๔๘|
      block |อุสภํ ปวรํ วีรํ เวสฺสภุํ วิชิตาวินํ|
      block |ปสนฺนจิตฺโต สุมโน พุทฺธเสฏฺฐมวนฺทหํฯ|
    count |๔๙|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๕๐|
      block |จตุวีสติกปฺปมฺหิ วิกตานนฺทนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อาลมฺพณญฺจ อชินํ มํสทารกฺขทายโก|
      block |อพฺยาธิ องฺโกลํ โสณฺณํ มิญฺชอาเวฬวนฺทนํ|
      block |ปญฺจปญฺญาส คาถาโย คณิตา อตฺถทสฺสิภิฯ|
    block |อิตฺถํ สุทํ อายสฺมา เอกวนฺทนิโย เถโร อิมา คาถาโย อภาสิตฺถาติฯ|
    stand |เอกวนฺทนิยตฺเถรสฺสาปทานํ ทสมํฯ|
    stand |อาลมฺพณทายกวคฺโค เตวีสติโมฯ|
    block |ตสฺสุทฺทานํ|
