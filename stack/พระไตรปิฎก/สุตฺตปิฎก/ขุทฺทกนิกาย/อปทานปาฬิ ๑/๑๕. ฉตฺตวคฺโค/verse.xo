block |๑๕ ฉตฺตวคฺโค|
  block |๑ อติฉตฺติยตฺเถรอปทานํ|
    count |๑|
      block |ปรินิพฺพุเต ภควติ อตฺถทสฺสีนรุตฺตเม|
      block |ฉตฺตาติฉตฺตํ กาเรตฺวา ถูปมฺหิ อภิโรปยิํฯ|
    count |๒|
      block |กาเลน กาลมาคนฺตฺวา นมสฺสิํ โลกนายกํ|
      block |ปุปฺผจฺฉทนํ กตฺวาน ฉตฺตมฺหิ อภิโรปยิํฯ|
    count |๓|
      block |สตฺตรเส กปฺปสเต เทวรชฺชมการยิํ|
      block |มนุสฺสตฺตํ น คจฺฉามิ ถูปปูชายิทํ ผลํฯ|
    count |๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา อติฉตฺติโย เถโร อิมา คาถาโย อภาสิตฺถาติฯ|
    stand |อติฉตฺติยตฺเถรสฺสาปทานํ ปฐมํฯ|
  block |๒ ถมฺภาโรปกตฺเถรอปทานํ|
    count |๕|
      block |นิพฺพุเต โลกนาถมฺหิ ธมฺมทสฺสีนราสเภ|
      block |อาโรเปสิํ ธชตฺถมฺภํ พุทฺธเสฏฺฐสฺส เจติเยฯ|
    count |๖|
      block |นิสฺเสณิํ มาปยิตฺวาน ถูปเสฏฺฐํ สมารุหิํ|
      block |ชาติปุปฺผํ คเหตฺวาน ถูปมฺหิ อภิโรปยิํฯ|
    count |๗|
      block |อโห พุทฺโธ อโห ธมฺโม อโห โน สตฺถุ สมฺปทา|
      block |ทุคฺคติํ นาภิชานามิ ถูปปูชายิทํ ผลํฯ|
    count |๘|
      block |จตุนฺนวุติโต กปฺเป ถูปสีขสนามกา|
      block |โสฬสาสิํสุ ราชาโน จกฺกวตฺตี มหพฺพลาฯ|
    count |๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ถมฺภาโรปโก เถโร อิมา คาถาโย อภาสิตฺถาติฯ|
    stand |ถมฺภาโรปกตฺเถรสฺสาปทานํ ทุติยํฯ|
  block |๓ เวทิการกตฺเถรอปทานํ|
    count |๑๐|
      block |นิพฺพุเต โลกนาถมฺหิ ปิยทสฺสีนรุตฺตเม|
      block |ปสนฺนจิตฺโต สุมโน มุตฺตาเวทิมกาสหํฯ|
    count |๑๑|
      block |มณีหิ ปริวาเรตฺวา อกาสิํ เวทิมุตฺตมํ|
      block |เวทิกาย มหํ กตฺวา ตตฺถ กาลงฺกโต อหํฯ|
    count |๑๒|
      block |ยํ ยํ โยนุปปชฺชามิ เทวตฺตํ อถ มานุสํ|
      block |มณี ธาเรนฺติ อากาเส ปุญฺญกมฺมสฺสิทํ ผลํฯ|
    count |๑๓|
      block |โสฬสิโต กปฺปสเต มณิปฺปภาสนามกา|
      block |ฉตฺติํสาสิํสุ ราชาโน จกฺกวตฺตี มหพฺพลาฯ|
    count |๑๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เวทิการโก เถโร อิมา คาถาโย อภาสิตฺถาติฯ|
    stand |เวทิการกตฺเถรสฺสาปทานํ ตติยํฯ|
  block |๔ สปริวาริยตฺเถรอปทานํ|
    count |๑๕|
      block |ปทุมุตฺตโร นาม ชิโน โลกเชฏฺโฐ นราสโภ|
      block |ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ|
    count |๑๖|
      block |นิพฺพุเต จ มหาวีเร ถูโป วิตฺถาริโก อหุ|
      block |ทูรโตว อุปฏฺเฐนฺติ ธาตุเคหวรุตฺตเมฯ|
    count |๑๗|
      block |ปสนฺนจิตฺโต สุมโน อกํ จนฺทนเวทิกํ|
      block |ทิสฺสติ ถูปขนฺโธ จ ถูปานุจฺฉวิโก ตทาฯ|
    count |๑๘|
      block |ภเว นิพฺพตฺตมานมฺหิ เทวตฺเต อถ มานุเส|
      block |โอมตฺตํ เม น ปสฺสามิ ปุพฺพกมฺมสฺสิทํ ผลํฯ|
    count |๑๙|
      block |ปญฺจทสกปฺปสเต อิโต อฏฺฐ ชนา อหุํ|
      block |สพฺเพ สมตฺตนามา เต จกฺกวตฺตี มหพฺพลาฯ|
    count |๒๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สปริวาริโย เถโร อิมา คาถาโย อภาสิตฺถาติฯ|
    stand |สปริวาริยตฺเถรสฺสาปทานํ จตุตฺถํฯ|
  block |๕ อุมาปุปฺผิยตฺเถรอปทานํ|
    count |๒๑|
      block |นิพฺพุเต โลกมหิเต อาหุตีนํ ปฏิคฺคเห|
      block |สิทฺธตฺถมฺหิ ภควติ มหาถูปมโห อหุฯ|
    count |๒๒|
      block |มเห ปวตฺตมานมฺหิ สิทฺธตฺถสฺส มเหสิโน|
      block |อุมาปุปฺผํ คเหตฺวาน ถูปมฺหิ อภิโรปยิํฯ|
    count |๒๓|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ถูปปูชายิทํ ผลํฯ|
    count |๒๔|
      block |อิโต จ นวเม กปฺเป โสมเทวสนามกา|
      block |ปญฺจาสีติสุ ราชาโน จกฺกวตฺตี มหพฺพลาฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ|
    stand |อุมาปุปฺผิยตฺเถรสฺสาปทานํ ปญฺจมํฯ|
  block |๖ อนุเลปทายกตฺเถรอปทานํ|
    count |๒๖|
      block |อโนมทสฺสีมุนิโน โพธิเวทิมกาสหํ|
      block |สุธาย ปิณฺฑํ ทตฺวาน ปาณิกมฺมํ อกาสหํฯ|
    count |๒๗|
      block |ทิสฺวา ตํ สุกตํ กมฺมํ อโนมทสฺสี นรุตฺตโม|
      block |ภิกฺขุสงฺเฆ ฐิโต สตฺถา อิมํ คาถํ อภาสถฯ|
    count |๒๘|
      block |อิมินา สุธกมฺเมน เจตนาปณิธีหิ จ|
      block |สมฺปตฺติํ อนุโภตฺวาน ทุกฺขสฺสนฺตํ กริสฺสติฯ|
    count |๒๙|
      block |ปสนฺนมุขวณฺโณมฺหิ เอกคฺโค สุสมาหิโต|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๓๐|
      block |อิโต กปฺปสเต อาสิํ ปริปุณฺเณ อนูนเก|
      block |ราชา สพฺพฆโน นาม จกฺกวตฺตี มหพฺพโลฯ|
    count |๓๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ|
    stand |อนุเลปทายกตฺเถรสฺสาปทานํ ฉฏฺฐํฯ|
  block |๗ มคฺคทายกตฺเถรอปทานํ|
    count |๓๒|
      block |อุตฺตริตฺวาน นทิกํ วนํ คจฺฉติ จกฺขุมา|
      block |ตมทฺทสาสิํ สมฺพุทฺธํ สิทฺธตฺถํ วรลกฺขณํฯ|
    count |๓๓|
      block |กุทาล ปิฏกมาทาย สมํ กตฺวาน ตํ ปถํ|
      block |สตฺถารํ อภิวาเทตฺวา สกํ จิตฺตํ ปสาทยิํฯ|
    count |๓๔|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ มคฺคทานสฺสิทํ ผลํฯ|
    count |๓๕|
      block |สตฺตปญฺญาสกปฺปมฺหิ เอโก อาสิํ ชนาธิโป|
      block |นาเมน สุปฺปพุทฺโธติ นายโก โส นริสฺสโรฯ|
    count |๓๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มคฺคทายโก เถโร อิมา คาถาโย อภาสิตฺถาติฯ|
    stand |มคฺคทายกตฺเถรสฺสาปทานํ สตฺตมํฯ|
  block |๘ ผลกทายกตฺเถรอปทานํ|
    count |๓๗|
      block |ยานกาโร ปุเร อาสิํ ทารุกมฺเม สุสิกฺขิโต|
      block |จนฺทนํ ผลกํ กตฺวา อทาสิํ โลกพนฺธุโนฯ|
    count |๓๘|
      block |ปภาสติ อิทํ พฺยมฺหํ สุวณฺณสฺส สุนิมฺมิตํ|
      block |หตฺถิยานํ อสฺสยานํ ทิพฺพยานํ อุปฏฺฐิตํฯ|
    count |๓๙|
      block |ปาสาทา สิวิกา เจว นิพฺพตฺตนฺติ ยทิจฺฉกํ|
      block |อกฺขุพฺภํ รตนํ มยฺหํ ผลกสฺส อิทํ ผลํฯ|
    count |๔๐|
      block |เอกนวุติโต กปฺเป ผลกํ ยมหํ ททิํ|
      block |ทุคฺคติํ นาภิชานามิ ผลกสฺส อิทํ ผลํฯ|
    count |๔๑|
      block |สตฺตปญฺญาสกปฺปมฺหิ จตุโร นิมฺมิตาวฺหยา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ผลกทายโก เถโร อิมา คาถาโย อภาสิตฺถาติฯ|
    stand |ผลกทายกตฺเถรสฺสาปทานํ อฏฺฐมํฯ|
  block |๙ วฏํสกิยตฺเถรอปทานํ|
    count |๔๓|
      block |สุเมโธ นาม นาเมน สยมฺภู อปราชิโต|
      block |วิเวกมนุพฺรูหนฺโต อชฺโฌคหิ มหาวนํฯ|
    count |๔๔|
      block |สฬลํ ปุปฺผิตํ ทิสฺวา คนฺถิตฺวาน วฏํสกํ|
      block |พุทฺธสฺส อภิโรเปสิํ สมฺมุขา โลกนายกํฯ|
    count |๔๕|
      block |ติํสกปฺปสหสฺสมฺหิ ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๖|
      block |อูนวีเส กปฺปสเต โสฬสาสุํ สุนิมฺมิตา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา วฏํสกิโย เถโร อิมา คาถาโย อภาสิตฺถาติฯ|
    stand |วฏํสกิยตฺเถรสฺสาปทานํ นวมํฯ|
  block |๑๐ ปลฺลงฺกทายกตฺเถรอปทานํ|
    count |๔๘|
      block |สุเมธสฺส ภควโต โลกเชฏฺฐสฺส ตาทิโน|
      block |ปลฺลงฺโก หิ มยา ทินฺโน สอุตฺตรสปจฺฉโทฯ|
    count |๔๙|
      block |สตฺตรตนสมฺปนฺโน ปลฺลงฺโก อาสิ โส ตทา|
      block |มม สงฺกปฺปมญฺญาย นิพฺพตฺตติ สทา มมฯ|
    count |๕๐|
      block |ติํสกปฺปสหสฺสมฺหิ ปลฺลงฺกมททิํ ตทา|
      block |ทุคฺคติํ นาภิชานามิ ปลฺลงฺกสฺส อิทํ ผลํฯ|
    count |๕๑|
      block |วีสกปฺปสหสฺสมฺหิ สุวณฺณาภา ตโย ชนา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๕๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ฉตฺตํ ถมฺโภ จ เวทิ จ ปริวารุมปุปฺผิโย|
      block |อนุเลโป จ มคฺโค จ ผลโก จ วฏํสโก|
      block |ปลฺลงฺกทายี จ คาถาโย ฉปฺปญฺญาส ปกิตฺติตาติฯ|
    block |อิตฺถํ สุทํ อายสฺมา ปลฺลงฺกทายโก เถโร อิมา คาถาโย อภาสิตฺถาติฯ|
    stand |ปลฺลงฺกทายกตฺเถรสฺสาปทานํ ทสมํฯ|
    stand |ฉตฺตวคฺโค ปนฺนรสโมฯ|
    block |ตสฺสุทฺทานํ|
