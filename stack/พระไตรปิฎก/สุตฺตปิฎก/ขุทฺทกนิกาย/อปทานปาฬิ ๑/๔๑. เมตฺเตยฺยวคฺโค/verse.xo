block |๔๑ เมตฺเตยฺยวคฺโค|
  block |๑ ติสฺสเมตฺเตยฺยตฺเถรอปทานํ|
    count |๑|
      block |ปพฺภารกูฏํ นิสฺสาย โสภิโต นาม ตาปโส|
      block |ปวตฺตผลํ ภุญฺชิตฺวา วสติ ปพฺพตนฺตเรฯ|
    count |๒|
      block |อคฺคิํ ทารุํ อาหริตฺวา อุชฺชาเลสิํ อหํ ตทา|
      block |อุตฺตมตฺถํ คเวสนฺโต พฺรหฺมโลกูปปตฺติยาฯ|
    count |๓|
      block |ปทุมุตฺตโร โลกวิทู อาหุตีนํ ปฏิคฺคโห|
      block |มมุทฺธริตุกาโม โส อาคจฺฉิ มม สนฺติเกฯ|
    count |๔|
      block |กิํ กโรสิ มหาปุญฺญ เทหิ เม อคฺคิทารุกํ|
      block |อหมคฺคิํ ปริจเร ตโต เม สุทฺธิ โหหิติ ฯ|
    count |๕|
      block |สุภทฺทโก ตฺวํ มนุเช เทวเต ตฺวํ ปชานสิ|
      block |ตุวํ อคฺคิํ ปริจร หนฺท เต อคฺคิทารุกํฯ|
    count |๖|
      block |ตโต กฏฺฐํ คเหตฺวาน อคฺคิํ อุชฺชาลยี ชิโน|
      block |น ตตฺถ กฏฺฐํ ปชฺฌายิ ปาฏิเหรํ มเหสิโนฯ|
    count |๗|
      block |น เต อคฺคิ ปชฺชลติ อาหุตี เต น วิชฺชติ|
      block |นิรตฺถกํ วตํ ตุยฺหํ อคฺคิํ ปริจรสฺสุ เมฯ|
    count |๘|
      block |กีทิโส โส มหาวีร อคฺคิ ตว ปวุจฺจติ|
      block |มยฺหมฺปิ กถยสฺเสตํ อุโภ ปริจรามเสฯ|
    count |๙|
      block |เหตุธมฺมนิโรธาย กิเลสสมณาย จ|
      block |อิสฺสามจฺฉริยํ หิตฺวา ตโย เอเต มมาหุตีฯ|
    count |๑๐|
      block |กีทิโส ตฺวํ มหาวีร กถํ โคตฺโตสิ มาริส|
      block |อาจารปฏิปตฺติ เต พาฬฺหํ โข มม รุจฺจติฯ|
    count |๑๑|
      block |ขตฺติยมฺหิ กุเล ชาโต อภิญฺญาปารมิํ คโต|
      block |สพฺพาสวปริกฺขีโณ นตฺถิ ทานิ ปุนพฺภโวฯ|
    count |๑๒|
      block |ยทิ พุทฺโธสิ สพฺพญฺญู ปภงฺกร ตโมนุท|
      block |นมสฺสิสฺสามิ ตํ เทว ทุกฺขสฺสนฺตกโร ตุวํฯ|
    count |๑๓|
      block |ปตฺถริตฺวาชินจมฺมํ นิสีทนมทาสหํ|
      block |นิสีท นาถ สพฺพญฺญุ อุปฏฺฐิสฺสามหํ ตุวํฯ|
    count |๑๔|
      block |นิสีทิ ภควา ตตฺถ อชินมฺหิ สุวิตฺถเต|
      block |นิมนฺตยิตฺวา สมฺพุทฺธํ ปพฺพตํ อคมาสหํฯ|
    count |๑๕|
      block |ขาริภารญฺจ ปูเรตฺวา ตินฺทุกผลมาหริํ|
      block |มธุนา โยชยิตฺวาน ผลํ พุทฺธสฺสทาสหํฯ|
    count |๑๖|
      block |มม นิชฺฌายมานสฺส ปริภุญฺชิ ตทา ชิโน|
      block |ตตฺถ จิตฺตํ ปสาเทสิํ เปกฺขนฺโต โลกนายกํฯ|
    count |๑๗|
      block |ปทุมุตฺตโร โลกวิทู อาหุตีนํ ปฏิคฺคโห|
      block |มมสฺสเม นิสีทิตฺวา อิมา คาถา อภาสถฯ|
    count |๑๘|
      block |โย มํ ผเลน ตปฺเปสิ ปสนฺโน เสหิ ปาณิภิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๙|
      block |ปญฺจวีสติกฺขตฺตุํ โส เทวรชฺชํ กริสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๒๐|
      block |ตสฺส สงฺกปฺปมญฺญาย ปุพฺพกมฺมสมงฺคิโน|
      block |อนฺนํ ปานญฺจ วตฺถญฺจ สยนญฺจ มหารหํฯ|
    count |๒๑|
      block |ปุญฺญกมฺเมน สํยุตฺตา นิพฺพตฺติสฺสนฺติ ตาวเท|
      block |สทา ปมุทิโต จายํ ภวิสฺสติ อนามโยฯ|
    count |๒๒|
      block |อุปปชฺชติ ยํ โยนิํ เทวตฺตํ อถ มานุสํ|
      block |สพฺพตฺถ สุขิโต หุตฺวา มนุสฺสตฺตํ คมิสฺสติฯ|
    count |๒๓|
      block |อชฺฌายโก มนฺตธโร ติณฺณํ เวทาน ปารคู|
      block |สมฺพุทฺธํ อุปคนฺตฺวาน อรหา โส ภวิสฺสติฯ|
    count |๒๔|
      block |ยโต สรามิ อตฺตานํ ยโต ปตฺโตสฺมิ วิญฺญุตํ|
      block |โภเค เม อูนตา นตฺถิ ผลทานสฺสิทํ ผลํฯ|
    count |๒๕|
      block |วรธมฺมมนุปฺปตฺโต ราคโทเส สมูหนิํ|
      block |สพฺพาสวปริกฺขีโณ นตฺถิ ทานิ ปุนพฺภโวฯ|
    count |๒๖|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๒๗|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ติสฺสเมตฺเตยฺโย เถโร อิมา คาถาโย อภาสิตฺถาติฯ|
    stand |ติสฺสเมตฺเตยฺยตฺเถรสฺสาปทานํ ปฐมํฯ|
  block |๒ ปุณฺณกตฺเถรอปทานํ|
    count |๒๙|
      block |ปพฺภารกูฏํ นิสฺสาย สยมฺภู อปราชิโต|
      block |อาพาธิโก จ โส พุทฺโธ วสติ ปพฺพตนฺตเรฯ|
    count |๓๐|
      block |มม อสฺสมสามนฺตา ปนาโท อาสิ ตาวเท|
      block |พุทฺเธ นิพฺพายมานมฺหิ อาโลโก อุทปชฺชถ ฯ|
    count |๓๑|
      block |ยาวตา วนสณฺฑสฺมิํ อจฺฉโกกตรจฺฉกา|
      block |วาฬา จ เกสรี สพฺเพ อภิคชฺชิํสุ ตาวเทฯ|
    count |๓๒|
      block |อุปฺปาตํ ตมหํ ทิสฺวา ปพฺภารํ อคมาสหํ|
      block |ตตฺถทฺทสฺสาสิํ สมฺพุทฺธํ นิพฺพุตํ อปราชิตํฯ|
    count |๓๓|
      block |สุผุลฺลํ สาลราชํว สตรํสิํว อุคฺคตํ|
      block |วีตจฺจิกํว องฺคารํ นิพฺพุตํ อปราชิตํฯ|
    count |๓๔|
      block |ติณํ กฏฺฐญฺจ ปูเรตฺวา จิตกํ ตตฺถกาสหํ|
      block |จิตกํ สุกตํ กตฺวา สรีรํ ฌาปยิํ อหํฯ|
    count |๓๕|
      block |สรีรํ ฌาปยิตฺวาน คนฺธโตยํ สโมกิริํ|
      block |อนฺตลิกฺเข ฐิโต ยกฺโข นามมคฺคหิ ตาวเทฯ|
    count |๓๖|
      block |ยํ ปูริตํ ตยา กิจฺจํ สยมฺภุสฺส มเหสิโน|
      block |ปุณฺณโก นาม นาเมน สทา โหหิ ตุวํ มุเนฯ|
    count |๓๗|
      block |ตมฺหา กายา จวิตฺวาน เทวโลกํ อคจฺฉหํ|
      block |ตตฺถ ทิพฺพมโย คนฺโธ อนฺตลิกฺขา ปวสฺสติ ฯ|
    count |๓๘|
      block |ตตฺราปิ นามเธยฺยํ เม ปุณฺณโกติ อหู ตทา|
      block |เทวภูโต มนุสฺโส วา สงฺกปฺปํ ปูรยามหํฯ|
    count |๓๙|
      block |อิทํ ปจฺฉิมกํ มยฺหํ จริโม วตฺตเต ภโว|
      block |อิธาปิ ปุณฺณโก นาม นามเธยฺยํ ปกาสติฯ|
    count |๔๐|
      block |โตสยิตฺวาน สมฺพุทฺธํ โคตมํ สกฺยปุงฺควํ|
      block |สพฺพาสเว ปริญฺญาย วิหรามิ อนาสโวฯ|
    count |๔๑|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ตนุกิจฺจสฺสิทํ ผลํฯ|
    count |๔๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุณฺณโก เถโร อิมา คาถาโย อภาสิตฺถาติฯ|
    stand |ปุณฺณกตฺเถรสฺสาปทานํ ทุติยํฯ|
  block |๓ เมตฺตคุตฺเถรอปทานํ|
    count |๔๕|
      block |หิมวนฺตสฺสาวิทูเร อโสโก นาม ปพฺพโต|
      block |ตตฺถาสิ อสฺสโม มยฺหํ วิสฺสกมฺเมน มาปิโตฯ|
    count |๔๖|
      block |สุเมโธ นาม สมฺพุทฺโธ อคฺโค การุณิโก มุนิ|
      block |นิวาสยิตฺวา ปุพฺพณฺเห ปิณฺฑาย เม อุปาคมิฯ|
    count |๔๗|
      block |อุปาคตํ มหาวีรํ สุเมธํ โลกนายกํ|
      block |ปคฺคยฺห สุคตปตฺตํ สปฺปิเตลํ อปูรยิํ ฯ|
    count |๔๘|
      block |ทตฺวานหํ พุทฺธเสฏฺเฐ สุเมเธ โลกนายเก|
      block |อญฺชลิํ ปคฺคเหตฺวาน ภิยฺโย หาสํ ชเนสหํฯ|
    count |๔๙|
      block |อิมินา สปฺปิทาเนน เจตนาปณิธีหิ จ|
      block |เทวภูโต มนุสฺโส วา ลภามิ วิปุลํ สุขํฯ|
    count |๕๐|
      block |วินิปาตํ วิวชฺเชตฺวา สํสรามิ ภวาภเว|
      block |ตตฺถ จิตฺตํ ปณิธิตฺวา ลภามิ อจลํ ปทํฯ|
    count |๕๑|
      block |ลาภา ตุยฺหํ สุลทฺธํ เต ยํ มํ อทฺทกฺขิ พฺราหฺมณ|
      block |มม ทสฺสนมาคมฺม อรหตฺตํ ภวิสฺสติ ฯ|
    count |๕๒|
      block |วิสฺสตฺโถ โหหิ มา ภายิ อธิคนฺตฺวา มหายสํ|
      block |มมญฺหิ สปฺปิํ ทตฺวาน ปริโมกฺขสิ ชาติยาฯ|
    count |๕๓|
      block |อิมินา สปฺปิทาเนน เจตนาปณิธีหิ จ|
      block |เทวภูโต มนุสฺโส วา ลภเส วิปุลํ สุขํฯ|
    count |๕๔|
      block |อิมินา สปฺปิทาเนน เมตฺตจิตฺตวตาย จ|
      block |อฏฺฐารเส กปฺปสเต เทวโลเก รมิสฺสสิฯ|
    count |๕๕|
      block |อฏฺฐติํสติกฺขตฺตุญฺจ เทวราชา ภวิสฺสสิ|
      block |ปเทสรชฺชํ วิปุลํ คณนาโต อสงฺขิยํฯ|
    count |๕๖|
      block |เอกปญฺญาสกฺขตฺตุญฺจ จกฺกวตฺตี ภวิสฺสสิ|
      block |จาตุรนฺโต วิชิตาวี ชมฺพุมณฺฑสฺส อิสฺสโรฯ|
    count |๕๗|
      block |มหาสมุทฺโทวกฺโขโภ ทุทฺธโร ปถวี ยถา|
      block |เอวเมว จ เต โภคา อปฺปเมยฺยา ภวิสฺสเรฯ|
    count |๕๘|
      block |สฏฺฐิโกฏี หิรญฺญสฺส จชิตฺวา ปพฺพชิํ อหํ|
      block |กิํ กุสลํ คเวสนฺโต พาวริํ อุปสงฺกมิํฯ|
    count |๕๙|
      block |ตตฺถ มนฺเต อธียามิ ฉฬงฺคํ นาม ลกฺขณํ|
      block |ตมนฺธการํ วิธมํ อุปฺปชฺชิ ตฺวํ มหามุนิฯ|
    count |๖๐|
      block |ตว ทสฺสนกาโมหํ อาคโตมฺหิ มหามุนิ|
      block |ตว ธมฺมํ สุณิตฺวาน ปตฺโตมฺหิ อจลํ ปทํฯ|
    count |๖๑|
      block |ติํสกปฺปสหสฺสมฺหิ สปฺปิํ พุทฺธสฺสทาสหํ|
      block |เอตฺถนฺตเร นาภิชาเน สปฺปิํ วิญฺญาปิตํ มยาฯ|
    count |๖๒|
      block |มม สงฺกปฺปมญฺญาย อุปฺปชฺชติ ยทิจฺฉกํ|
      block |จิตฺตมญฺญาย นิพฺพตฺตํ สพฺเพ สนฺตปฺปยามหํฯ|
    count |๖๓|
      block |อโห พุทฺธา อโห ธมฺมา อโห โน สตฺถุ สมฺปทา|
      block |โถกญฺหิ สปฺปิํ ทตฺวาน อปฺปเมยฺยํ ลภามหํฯ|
    count |๖๔|
      block |มหาสมุทฺเท อุทกํ ยาวตา เนรุปสฺสโต|
      block |มม สปฺปิํ อุปาทาย กลภาคํ น เหสฺสติ ฯ|
    count |๖๕|
      block |ยาวตา จกฺกวาฬสฺส กริยนฺตสฺส ราสิโต|
      block |มม นิพฺพตฺตวตฺถานํ โอกาโส โส น สมฺมติฯ|
    count |๖๖|
      block |ปพฺพตราชา หิมวา ปวโรปิ สิลุจฺจโย|
      block |มมานุลิตฺตคนฺธสฺส อุปนิธิํ น เหสฺสติฯ|
    count |๖๗|
      block |วตฺถํ คนฺธญฺจ สปฺปิญฺจ อญฺญญฺจ ทิฏฺฐธมฺมิกํ|
      block |อสงฺขตญฺจ นิพฺพานํ สปฺปิทานสฺสิทํ ผลํฯ|
    count |๖๘|
      block |สติปฏฺฐานสยโน สมาธิฌานโคจโร|
      block |โพชฺฌงฺคโภชโน อชฺช สปฺปิทานสฺสิทํ ผลํฯ|
    count |๖๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา เมตฺตคู เถโร อิมา คาถาโย|
    block |อภาสิตฺถาติฯ|
    stand |เมตฺตคุตฺเถรสฺสาปทานํ ตติยํฯ|
  block |๔ โธตกตฺเถรอปทานํ|
    count |๗๒|
      block |คงฺคา ภาคีรถี นาม หิมวนฺตา ปภาวิตา|
      block |หํสวติยา ทฺวาเรน อนุสนฺทติ ตาวเทฯ|
    count |๗๓|
      block |โสภิโต นาม อาราโม คงฺคากูเล สุมาปิโต|
      block |ตตฺถ ปทุมุตฺตโร พุทฺโธ วสเต โลกนายโกฯ|
    count |๗๔|
      block |ติทเสหิ ยถา อินฺโท มนุเชหิ ปุรกฺขโต|
      block |นิสีทิ ตตฺถ ภควา อสมฺภีโตว เกสรีฯ|
    count |๗๕|
      block |นคเร หํสวติยา วสามิ พฺราหฺมโณ อหํ|
      block |ฉฬงฺโค นาม นาเมน เอวํนาโม มหามุนิฯ|
    count |๗๖|
      block |อฏฺฐารส สิสฺสสตา ปริวาเรนฺติ มํ ตทา|
      block |เตหิ สิสฺเสหิ สมิโต คงฺคาตีรํ อุปาคมิํฯ|
    count |๗๗|
      block |ตตฺถทฺทสาสิํ สมเณ นิกฺกุเห โธตปาปเก|
      block |ภาคีรถิํ ตรนฺเตหํ เอวํ จินฺเตสิ ตาวเทฯ|
    count |๗๘|
      block |สายํ ปาตํ ตรนฺตาเม พุทฺธปุตฺตา มหายสา|
      block |วิเหสยนฺติ อตฺตานํ เตสํ อตฺตา วิหญฺญติฯ|
    count |๗๙|
      block |สเทวกสฺส โลกสฺส พุทฺโธ อคฺโค ปวุจฺจติ|
      block |นตฺถิ เม ทกฺขิเณ การํ คติมคฺควิโสธนํฯ|
    count |๘๐|
      block |ยํนูน พุทฺธเสฏฺฐสฺส เสตุํ คงฺคาย การเย|
      block |การาเปตฺวา อิมํ กมฺมํ สนฺตรามิ อิมํ ภวํฯ|
    count |๘๑|
      block |สตสหสฺสํ ทตฺวาน เสตุํ การาปยิํ อหํ|
      block |สทฺทหนฺโต กตํ การํ วิปุลํ เม ภวิสฺสติฯ|
    count |๘๒|
      block |การาเปตฺวาน ตํ เสตุํ อุเปสิํ โลกนายกํ|
      block |สิรสิ อญฺชลิํ กตฺวา อิมํ วจนมพฺรวิํฯ|
    count |๘๓|
      block |สตสหสฺสสฺส วยํ ทตฺวา การาปิโต มยา|
      block |ตวตฺถาย มหาเสตุ ปฏิคฺคณฺห มหามุเนฯ|
    count |๘๔|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๘๕|
      block |โย เม เสตุํ อกาเรสิ ปสนฺโน เสหิ ปาณิภิ|
      block |ตมหํ กิตฺตยิสฺสามิ สุณาถ มม ภาสโตฯ|
    stand |เสตุทานอานิสํโส|
    count |๘๖|
      block |ทริโต ปพฺพตโต วา รุกฺขโต ปติโตปิยํ|
      block |จุโตปิ ลจฺฉตี ฐานํ เสตุทานสฺสิทํ ผลํฯ|
    count |๘๗|
      block |วิรูฬฺหมูลสนฺตานํ นิคฺโรธมิว มาลุโต|
      block |อมิตฺตา นปฺปสหนฺติ เสตุทานสฺสิทํ ผลํฯ|
    count |๘๘|
      block |นาสฺส โจรา ปสหนฺติ นาติมญฺญนฺติ ขตฺติยา|
      block |สพฺเพ ตริสฺสตามิตฺเต เสตุทานสฺสิทํ ผลํฯ|
    count |๘๙|
      block |อพฺโภกาสคตํ สนฺตํ กฐินาตปตาปิตํ|
      block |ปุญฺญกมฺเมน สํยุตฺตํ น ภวิสฺสติ เวทนา ฯ|
    count |๙๐|
      block |เทวโลเก มนุสฺเส วา หตฺถิยานํ สุนิมฺมิตํ|
      block |ตสฺส สงฺกปฺปมญฺญาย นิพฺพตฺติสฺสติ ตาวเทฯ|
    count |๙๑|
      block |สหสฺสสฺสา วาตชวา สินฺธวา สีฆวาหนา|
      block |สายํ ปาตํ อุเปสฺสนฺติ เสตุทานสฺสิทํ ผลํฯ|
    count |๙๒|
      block |อาคนฺตฺวาน มนุสฺสตฺตํ สุขิโตยํ ภวิสฺสติ|
      block |เวหาสํ มนุชสฺเสว หตฺถิยานํ ภวิสฺสติฯ|
    count |๙๓|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๙๔|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๙๕|
      block |อโห เม สุกตํ กมฺมํ ชลชุตฺตมนามเก|
      block |ตตฺถ การํ กริตฺวาน ปตฺโตหํ อาสวกฺขยํฯ|
    count |๙๖|
      block |ปธานํ ปหิตตฺโตมฺหิ อุปสนฺโต นิรูปธิ|
      block |นาโคว พนฺธนํ เฉตฺวา วิหรามิ อนาสโวฯ|
    count |๙๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โธตโก เถโร อิมา คาถาโย อภาสิตฺถาติฯ|
    stand |โธตกตฺเถรสฺสาปทานํ จตุตฺถํฯ|
  block |๕ อุปสีวตฺเถรอปทานํ|
    count |๑๐๐|
      block |หิมวนฺตสฺสาวิทูเร อโนโม นาม ปพฺพโต|
      block |อสฺสโม สุกโต มยฺหํ ปณฺณสาลา สุมาปิตาฯ|
    count |๑๐๑|
      block |นที จ สนฺทตี ตตฺถ สุปติตฺถา มโนรมา|
      block |อนูปติตฺเถ ชายนฺติ ปทุมุปฺปลกา พหูฯ|
    count |๑๐๒|
      block |ปาฐีนา ปาวุสา มจฺฉา พลชา มุญฺชโรหิตา|
      block |มจฺฉกจฺฉปสญฺฉนฺนา นทิกา สนฺทเต ตทาฯ|
    count |๑๐๓|
      block |ติมิรา ปุปฺผิตา ตตฺถ อโสกา ขุทฺทมาลกา|
      block |ปุนฺนาคา คิริปุนฺนาคา สมฺปวนฺติ มมสฺสมํฯ|
    count |๑๐๔|
      block |กุฏชา ปุปฺผิตา ตตฺถ ติณสูลวนานิ จ|
      block |สาลา จ สฬลา ตตฺถ จมฺปกา ปุปฺผิตา พหูฯ|
    count |๑๐๕|
      block |อชฺชุนา อติมุตฺตา จ มหานามา จ ปุปฺผิตา|
      block |อสนา มธุคนฺธี จ ปุปฺผิตา เต มมสฺสเมฯ|
    count |๑๐๖|
      block |อุทฺทาลกา ปาฏลิกา ยูถิกา จ ปิยงฺคุกา|
      block |พิมฺพิชาลกสญฺฉนฺนา สมนฺตา อฑฺฒโยชนํฯ|
    count |๑๐๗|
      block |มาตคฺคารา สตฺตลิโย ปาฏลี สินฺทุวารกา|
      block |องฺโกลกา พหู ตตฺถ ตาลกุฏฺฐิ จ ปุปฺผิตา|
      block |เสเลยฺยกา พหู ตตฺถ ปุปฺผิตา มม อสฺสเมฯ|
    count |๑๐๘|
      block |เอเตสุ ปุปฺผชาเตสุ โสภนฺติ ปาทปา พหู|
      block |สมนฺตา เตน คนฺเธน วายเต มม อสฺสโมฯ|
    count |๑๐๙|
      block |หรีตกา อามลกา อมฺพชมฺพุวิภีตกา|
      block |โกลา ภลฺลาตกา พิลฺลา ผารุสกผลานิ จฯ|
    count |๑๑๐|
      block |ตินฺทุกา จ ปิยาลา จ มธุกา กาสุมารโย|
      block |ลพุชา ปนสา ตตฺถ กทลี พทรีผลา ฯ|
    count |๑๑๑|
      block |อมฺพาฏกา พหู ตตฺถ วลฺลิการผลานิ จ|
      block |พีชปูรสปาริโย ผลิตา มม อสฺสเมฯ|
    count |๑๑๒|
      block |อาฬกา อิสิมุคฺคา จ ตโต โมทผลา พหู|
      block |อวฏา ปกฺกภริตา ปิลกฺขุทุมฺพรานิ จฯ|
    count |๑๑๓|
      block |ปิปฺผิลี มรีจา ตตฺถ นิคฺโรธา จ กปิตฺถนา|
      block |อุทุมฺพรกา พหโว กณฺฑุปณฺณา จ หริโย ฯ|
    count |๑๑๔|
      block |เอเต จญฺเญ จ พหโว ผลิตา อสฺสเม มม|
      block |ปุปฺผรุกฺขาปิ พหโว ปุปฺผิตา มม อสฺสเมฯ|
    count |๑๑๕|
      block |อาลุวา จ กฬมฺพา จ พิฬาลี ตกฺกลานิ จ|
      block |อาลกา ตาลกา เจว วิชฺชนฺติ อสฺสเม มมฯ|
    count |๑๑๖|
      block |อสฺสมสฺสาวิทูเร เม มหาชาตสฺสโร อหุ|
      block |อจฺโฉทโก สีตชโล สุปติตฺโถ มโนรโมฯ|
    count |๑๑๗|
      block |ปทุมุปฺปลา พหู ตตฺถ ปุณฺฑรีกสมายุตา|
      block |มนฺทาลเกหิ สญฺฉนฺนา นานาคนฺธสเมริตาฯ|
    count |๑๑๘|
      block |คพฺภํ คณฺหนฺติ ปทุมา อญฺเญ ปุปฺผนฺติ เกสรี|
      block |โอปุปฺผปตฺตา ติฏฺฐนฺติ ปทุมากณฺณิกา พหูฯ|
    count |๑๑๙|
      block |มธุ ภิสมฺหา สวติ ขีรํ สปฺปิ มุลาฬิภิ|
      block |สมนฺตา เตน คนฺเธน นานาคนฺธสเมริตาฯ|
    count |๑๒๐|
      block |กุมุทา อมฺพคนฺธิ จ นยิตา ทิสฺสเร พหู|
      block |ชาตสฺสรสฺสานุกูลํ เกตกา ปุปฺผิตา พหูฯ|
    count |๑๒๑|
      block |สุผุลฺลา พนฺธุชีวา จ เสตวารี สุคนฺธิกา|
      block |กุมฺภิลา สุสุมารา จ คหกา ตตฺถ ชายเรฯ|
    count |๑๒๒|
      block |อุคฺคาหกา อชครา ตตฺถ ชาตสฺสเร พหู|
      block |ปาฐีนา ปาวุสา มจฺฉา พลชา มุญฺชโรหิตาฯ|
    count |๑๒๓|
      block |มจฺฉกจฺฉปสญฺฉนฺนา อโถ ปปฏกาหิ จ|
      block |ปาเรวตา รวิหํสา กุกุตฺถา จ นทีจราฯ|
    count |๑๒๔|
      block |ทินฺทิภา จกฺกวากา จ ปมฺปกา ชีวชีวกา|
      block |กลนฺทกา อุกฺกุสา จ เสนกา อุทฺธรา พหูฯ|
    count |๑๒๕|
      block |โกฏฺฐกา สุกโปตา จ ตุลิยา จมรา พหู|
      block |กาเรนิโย จ ติลกา อุปชีวนฺติ ตํ สรํฯ|
    count |๑๒๖|
      block |สีหา พฺยคฺฆา จ ทีปี จ อจฺฉโกกตรจฺฉกา|
      block |วานรา กินฺนรา เจว ทิสฺสนฺติ มม อสฺสเมฯ|
    count |๑๒๗|
      block |ตานิ คนฺธานิ ฆายนฺโต ภกฺขยนฺโต ผลานหํ|
      block |คนฺโธทกํ ปิวนฺโต จ วสามิ มม อสฺสเมฯ|
    count |๑๒๘|
      block |เอณีมิคา วราหา จ ปสทา ขุทฺทรูปกา|
      block |อคฺคิกา โชติกา เจว วสนฺติ มม อสฺสเมฯ|
    count |๑๒๙|
      block |หํสา โกญฺจา มยูรา จ สาลิกาปิ จ โกกิลา|
      block |มชฺชาริกา พหู ตตฺถ โกสิกา โปฏฺฐสีสกาฯ|
    count |๑๓๐|
      block |ปิสาจา ทานวา เจว กุมฺภณฺฑา รกฺขสา พหู|
      block |ครุฬา ปนฺนคา เจว วสนฺติ มม อสฺสเมฯ|
    count |๑๓๑|
      block |มหานุภาวา อิสโย สนฺตจิตฺตา สมาหิตา|
      block |กมณฺฑลุธรา สพฺเพ อชินุตฺตรวาสนา|
      block |ชฏาภารภริตาว วสนฺติ มม อสฺสเมฯ|
    count |๑๓๒|
      block |ยุคมตฺตญฺจ เปกฺขนฺตา นิปกา สนฺตวุตฺติโน|
      block |ลาภาลาเภน สนฺตุฏฺฐา วสนฺติ มม อสฺสเมฯ|
    count |๑๓๓|
      block |วากจีรํ ธุนนฺตา เต โผเฏนฺตาชินจมฺมกํ|
      block |สพเลหิ อุปตฺถทฺธา คจฺฉนฺติ อมฺพเร ตทาฯ|
    count |๑๓๔|
      block |น เต ทกํ อาหรนฺติ กฏฺฐํ วา อคฺคิทารุกํ|
      block |สยญฺจ อุปสมฺปนฺนา ปาฏิหีรสฺสิทํ ผลํฯ|
    count |๑๓๕|
      block |โลหโทณิํ คเหตฺวาน วนมชฺเฌ วสนฺติ เต|
      block |กุญฺชราว มหานาคา อสมฺภีตาว เกสรีฯ|
    count |๑๓๖|
      block |อญฺเญ คจฺฉนฺติ โคยานํ อญฺเญ ปุพฺพวิเทหกํ|
      block |อญฺเญ จ อุตฺตรกุรุํ สกํ พลมวสฺสิตา ฯ|
    count |๑๓๗|
      block |ตโต ปิณฺฑํ อาหริตฺวา ปริภุญฺชนฺติ เอกโต|
      block |สพฺเพสํ ปกฺกมนฺตานํ อุคฺคเตชาน ตาทินํฯ|
    count |๑๓๘|
      block |อชินจมฺมสทฺเทน วนํ สทฺทายเต ตทา|
      block |เอทิสา เต มหาวีร สิสฺสา อุคฺคตปา มมฯ|
    count |๑๓๙|
      block |ปริวุโต อหํ เตหิ วสามิ มม อสฺสเม|
      block |โตสิตา สกกมฺเมน วินีตาปิ สมาคตาฯ|
    count |๑๔๐|
      block |อาราธยิํสุ มํ เอเต สกกมฺมาภิลาสิโน|
      block |สีลวนฺโต จ นิปกา อปฺปมญฺญาสุ โกวิทาฯ|
    count |๑๔๑|
      block |ปทุมุตฺตโร โลกวิทู อาหุตีนํ ปฏิคฺคโห|
      block |สมยํ สํวิทิตฺวาน อุปคจฺฉิ วินายโกฯ|
    count |๑๔๒|
      block |อุปคนฺตฺวาน สมฺพุทฺโธ อาตาปี นิปโก มุนิ|
      block |ปตฺตํ ปคฺคยฺห สมฺพุทฺโธ ภิกฺขาย มมุปาคมิฯ|
    count |๑๔๓|
      block |อุปาคตํ มหาวีรํ ชลชุตฺตมนายกํ|
      block |ติณสนฺถรํ ปญฺญาเปตฺวา สาลปุปฺเผหิ โอกิริํฯ|
    count |๑๔๔|
      block |นิสาเทตฺวาน สมฺพุทฺธํ หฏฺโฐ สํวิคฺคมานโส|
      block |ขิปฺปํ ปพฺพตมารุยฺห อคฬุํ อคฺคหิํ อหํฯ|
    count |๑๔๕|
      block |กุมฺภมตฺตํ คเหตฺวาน ปนสํ เทวคนฺธิกํ|
      block |ขนฺเธ อาโรปยิตฺวาน อุปคจฺฉิํ วินายกํฯ|
    count |๑๔๖|
      block |ผลํ พุทฺธสฺส ทตฺวาน อคฬุํ อนุลิมฺปหํ|
      block |ปสนฺนจิตฺโต สุมโน พุทฺธเสฏฺฐํ อวนฺทิหํฯ|
    count |๑๔๗|
      block |ปทุมุตฺตโร โลกวิทู อาหุตีนํ ปฏิคฺคโห|
      block |อิสิมชฺเฌ นิสีทิตฺวา อิมา คาถา อภาสถฯ|
    count |๑๔๘|
      block |โย เม ผลญฺจ อคฬุํ อาสนญฺจ อทาสิ เม|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๔๙|
      block |คาเม วา ยทิ วารญฺเญ ปพฺภาเรสุ คุหาสุ วา|
      block |อิมสฺส จิตฺตมญฺญาย นิพฺพตฺติสฺสติ โภชนํฯ|
    count |๑๕๐|
      block |เทวโลเก มนุสฺเส วา อุปปนฺโน อยํ นโร|
      block |โภชเนหิ จ วตฺเถหิ ปริสํ ตปฺปยิสฺสติฯ|
    count |๑๕๑|
      block |อุปปชฺชติ ยํ โยนิํ เทวตฺตํ อถ มานุสํ|
      block |อกฺโขภโภโค หุตฺวาน สํสริสฺสติยํ นโรฯ|
    count |๑๕๒|
      block |ติํสกปฺปสหสฺสานิ เทวโลเก รมิสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๑๕๓|
      block |เอกสตฺตติกฺขตฺตุญฺจ เทวรชฺชํ กริสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๕๔|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๕๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย วิหริสฺสตินาสโวฯ|
    count |๑๕๖|
      block |สุลทฺธลาโภ ลทฺโธ เม โยหํ อทฺทกฺขิํ นายกํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๕๗|
      block |คาเม วา ยทิ วารญฺเญ ปพฺภาเรสุ คุหาสุ วา|
      block |มม สงฺกปฺปมญฺญาย โภชนํ โหติ เม สทาฯ|
    count |๑๕๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๕๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปสีโว เถโร อิมา คาถาโย อภาสิตฺถาติฯ|
    stand |อุปสีวตฺเถรสฺสาปทานํ ปญฺจมํฯ|
  block |๖ นนฺทกตฺเถรอปทานํ|
    count |๑๖๑|
      block |มิคลุทฺโท ปุเร อาสิํ อรญฺเญ กานเน อหํ|
      block |ปสทํ มิคเมสนฺโต สยมฺภุํ อทฺทสํ อหํ ฯ|
    count |๑๖๒|
      block |อนุรุทฺโธ นาม สมฺพุทฺโธ สยมฺภู อปราชิโต|
      block |วิเวกกาโม โส ธีโร วนมชฺโฌคหี ตทาฯ|
    count |๑๖๓|
      block |จตุทณฺเฑ คเหตฺวาน จตุฏฺฐาเน ฐเปสหํ|
      block |มณฺฑปํ สุกตํ กตฺวา ปทฺมปุปฺเผหิ ฉาทยิํฯ|
    count |๑๖๔|
      block |มณฺฑปํ ฉาทยิตฺวาน สยมฺภุํ อภิวาทยิํ|
      block |ธนุํ ตตฺเถว นิกฺขิปฺป ปพฺพชิํ อนคาริยํฯ|
    count |๑๖๕|
      block |นจิรํ ปพฺพชิตสฺส พฺยาธิ เม อุทปชฺชถ|
      block |ปุพฺพกมฺมํ สริตฺวาน ตตฺถ กาลงฺกโต อหํฯ|
    count |๑๖๖|
      block |ปุพฺพกมฺเมน สํยุตฺโต ตุสิตํ อคมาสหํ|
      block |ตตฺถ โสณฺณมยํ พฺยมฺหํ นิพฺพตฺตติ ยทิจฺฉกํฯ|
    count |๑๖๗|
      block |สหสฺสยุตฺตํ หยวาหิํ ทิพฺพยานมธิฏฺฐิโต|
      block |อารุหิตฺวาน ตํ ยานํ คจฺฉามหํ ยทิจฺฉกํฯ|
    count |๑๖๘|
      block |ตโต เม นิยฺยมานสฺส เทวภูตสฺส เม สโต|
      block |สมนฺตา โยชนสตํ มณฺฑโป เม ธรียติฯ|
    count |๑๖๙|
      block |สยเนหํ ตุวฏฺฏามิ อจฺฉนฺเน ปุปฺผสนฺถเต|
      block |อนฺตลิกฺขา จ ปทุมา วสฺสนฺเต นิจฺจกาลิกํฯ|
    count |๑๗๐|
      block |มรีจิเก ผนฺทมาเน ตปฺปมาเน จ อาตเป|
      block |น มํ ตาเปติ อาตาโป มณฺฑปสฺส อิทํ ผลํฯ|
    count |๑๗๑|
      block |ทุคฺคติํ สมติกฺกนฺโต อปายา ปิหิตา มม|
      block |มณฺฑเป รุกฺขมูเล วา สนฺตาโป เม น วิชฺชติฯ|
    count |๑๗๒|
      block |มหีสญฺญํ อธิฏฺฐาย โลณโตยํ ตรามหํ|
      block |ตสฺส เม สุกตํ กมฺมํ พุทฺธปูชายิทํ ผลํฯ|
    count |๑๗๓|
      block |อปถมฺปิ ปถํ กตฺวา คจฺฉามิ อนิลญฺชเส|
      block |อโห เม สุกตํ กมฺมํ พุทฺธปูชายิทํ ผลํฯ|
    count |๑๗๔|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |อาสวา เม ปริกฺขีณา พุทฺธปูชายิทํ ผลํฯ|
    count |๑๗๕|
      block |ชหิตา ปุริมา ชาติ พุทฺธสฺส โอรโส อหํ|
      block |ทายาโทมฺหิ จ สทฺธมฺเม พุทฺธปูชายิทํ ผลํฯ|
    count |๑๗๖|
      block |อาราธิโตมฺหิ สุคตํ โคตมํ สกฺยปุงฺควํ|
      block |ธมฺมธโช ธมฺมทายาโท พุทฺธปูชายิทํ ผลํฯ|
    count |๑๗๗|
      block |อุปฏฺฐิตฺวาน สมฺพุทฺธํ โคตมํ สกฺยปุงฺควํ|
      block |ปารงฺคมนิยํ มคฺคํ อปุจฺฉิํ โลกนายกํฯ|
    count |๑๗๘|
      block |อชฺฌิฏฺโฐ กถยี พุทฺโธ คมฺภีรํ นิปุณํ ปทํ|
      block |ตสฺสาหํ ธมฺมํ สุตฺวาน ปตฺโตมฺหิ อาสวกฺขยํฯ|
    count |๑๗๙|
      block |อโห เม สุกตํ กมฺมํ ปริมุตฺโตมฺหิ ชาติยา|
      block |สพฺพาสวปริกฺขีโณ นตฺถิ ทานิ ปุนพฺภโวฯ|
    count |๑๘๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๘๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๘๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นนฺทโก เถโร อิมา คาถาโย อภาสิตฺถาติฯ|
    stand |นนฺทกตฺเถรสฺสาปทานํ ฉฏฺฐํฯ|
  block |๗ เหมกตฺเถรอปทานํ|
    count |๑๘๓|
      block |ปพฺภารกูฏํ นิสฺสาย อโนโม นาม ตาปโส|
      block |อสฺสมํ สุกตํ กตฺวา ปณฺณสาเล วสี ตทาฯ|
    count |๑๘๔|
      block |สิทฺธํ ตสฺส ตโป กมฺมํ สิทฺธิปตฺโต สเก พเล|
      block |สกสามญฺญวิกฺกนฺโต อาตาปี นิปโก มุนิฯ|
    count |๑๘๕|
      block |วิสารโท สสมเย ปรวาเท จ โกวิโท|
      block |ปฏฺโฐ ภูมนฺตลิกฺขมฺหิ อุปฺปาตมฺหิ จ โกวิโทฯ|
    count |๑๘๖|
      block |วีตโสโก นิรารมฺโภ อปฺปาหาโร อโลลุโป|
      block |ลาภาลาเภน สนฺตุฏฺโฐ ฌายี ฌานรโต มุนิฯ|
    count |๑๘๗|
      block |ปิยทสฺสี นาม สมฺพุทฺโธ อคฺโค การุณิโก มุนิ|
      block |สตฺเต ตาเรตุกาโม โส กรุณาย ผรี ตทาฯ|
    count |๑๘๘|
      block |โพธเนยฺยํ ชนํ ทิสฺวา ปิยทสฺสี มหามุนิ|
      block |จกฺกวาฬสหสฺสมฺปิ คนฺตฺวา โอวทเต มุนิฯ|
    count |๑๘๙|
      block |มมุทฺธริตุกาโม โส มมสฺสมมุปาคมิ|
      block |น ทิฏฺโฐ เม ชิโน ปุพฺเพ น สุโตปิ จ กสฺสจิฯ|
    count |๑๙๐|
      block |อุปฺปาตา สุปินา มยฺหํ ลกฺขณา สุปฺปกาสิตา|
      block |ปฏฺโฐ ภูมนฺตลิกฺขมฺหิ นกฺขตฺตปทโกวิโทฯ|
    count |๑๙๑|
      block |โสหํ พุทฺธสฺส สุตฺวาน ตตฺถ จิตฺตํ ปสาทยิํ|
      block |ติฏฺฐนฺโต วา นิสินฺโน วา สรามิ นิจฺจกาลิกํฯ|
    count |๑๙๒|
      block |มยิ เอวํ สรนฺตมฺหิ ภควาปิ อนุสฺสริ|
      block |พุทฺธํ อนุสฺสรนฺตสฺส ปีติ เม โหติ ตาวเทฯ|
    count |๑๙๓|
      block |กาลญฺจ ปุนราคมฺม อุเปสิ มํ มหามุนิ|
      block |สมฺปตฺเตปิ น ชานามิ อยํ พุทฺโธ มหามุนิฯ|
    count |๑๙๔|
      block |อนุกมฺปโก การุณิโก ปิยทสฺสี มหามุนิ|
      block |สญฺชานาเปสิ อตฺตานํ อหํ พุทฺโธ สเทวเกฯ|
    count |๑๙๕|
      block |สญฺชานิตฺวาน สมฺพุทฺธํ ปิยทสฺสิํ มหามุนิํ|
      block |สกํ จิตฺตํ ปสาเทตฺวา อิทํ วจนมพฺรวิํฯ|
    count |๑๙๖|
      block |อญฺเญ ปีเฐ จ ปลฺลงฺเก อาสนฺทีสุ นิสีทเร|
      block |ตุวมฺปิ สพฺพทสฺสาวี นิสีท รตนาสเนฯ|
    count |๑๙๗|
      block |สพฺพรตนมยํ ปีฐํ นิมฺมินิตฺวาน ตาวเท|
      block |ปิยทสฺสิสฺส มุนิโน อทาสิํ อิทฺธินิมฺมิตํฯ|
    count |๑๙๘|
      block |รตเน จ นิสินฺนสฺส ปีฐเก อิทฺธินิมฺมิเต|
      block |กุมฺภมตฺตํ ชมฺพุผลํ อทาสิํ ตาวเท อหํฯ|
    count |๑๙๙|
      block |มม หาสํ ชเนตฺวาน ปริภุญฺชิ มหามุนิ|
      block |ตทา จิตฺตํ ปสาเทตฺวา สตฺถารํ อภิวาทยิํฯ|
    count |๒๐๐|
      block |ปิยทสฺสี ตุ ภควา โลกเชฏฺโฐ นราสโภ|
      block |รตนาสนมาสีโน อิมา คาถา อภาสถฯ|
    count |๒๐๑|
      block |โย เม รตนมยํ ปีฐํ อมตญฺจ ผลํ อทา|
      block |ตมหํ กิตฺตยิสฺสามิ สุณาถ มม ภาสโตฯ|
    count |๒๐๒|
      block |สตฺตสตฺตติ กปฺปานิ เทวโลเก รมิสฺสติ|
      block |ปญฺจสตฺตติกฺขตฺตุญฺจ จกฺกวตฺตี ภวิสฺสติฯ|
    count |๒๐๓|
      block |ทฺวตฺติํสกฺขตฺตุํ เทวินฺโท เทวรชฺชํ กริสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๒๐๔|
      block |โสณฺณมยํ รูปิมยํ ปลฺลงฺกํ สุกตํ พหุํ|
      block |โลหิตงฺคมยญฺเจว ลจฺฉติ รตนามยํฯ|
    count |๒๐๕|
      block |จงฺกมนฺตมฺปิ มนุชํ ปุญฺญกมฺมสมงฺคินํ|
      block |ปลฺลงฺกานิ อเนกานิ ปริวาเรสฺสเร ตทาฯ|
    count |๒๐๖|
      block |กูฏาคารา จ ปาสาทา สยนญฺจ มหารหํ|
      block |อิมสฺส จิตฺตมญฺญาย นิพฺพตฺติสฺสนฺติ ตาวเทฯ|
    count |๒๐๗|
      block |สฏฺฐิ นาคสหสฺสานิ สพฺพาลงฺการภูสิตา|
      block |สุวณฺณกจฺฉา มาตงฺคา เหมกปฺปนวาสสา ฯ|
    count |๒๐๘|
      block |อารูฬฺหา คามณีเยหิ โตมรงฺกุสปาณิภิ|
      block |อิมํ ปริจริสฺสนฺติ รตฺนปีฐสฺสิทํ ผลํฯ|
    count |๒๐๙|
      block |สฏฺฐิ อสฺสสหสฺสานิ สพฺพาลงฺการภูสิตา|
      block |อาชานียาว ชาติยา สินฺธวา สีฆวาหิโนฯ|
    count |๒๑๐|
      block |อารูฬฺหา คามณีเยหิ อิลฺลิยาจาปธาริภิ|
      block |เตปิมํ ปริจริสฺสนฺติ รตฺนปีฐสฺสิทํ ผลํฯ|
    count |๒๑๑|
      block |สฏฺฐิ รถสหสฺสานิ สพฺพาลงฺการภูสิตา|
      block |ทีปา อโถปิ เวยคฺฆา สนฺนทฺธา อุสฺสิตทฺธชาฯ|
    count |๒๑๒|
      block |อารูฬฺหา คามณีเยหิ จาปหตฺเถหิ วมฺมิภิ|
      block |ปริวาเรสฺสนฺติมํ นิจฺจํ รตฺนปีฐสฺสิทํ ผลํฯ|
    count |๒๑๓|
      block |สฏฺฐิ เธนุสหสฺสานิ โทหญฺญา ปุงฺควูสเภ|
      block |วจฺฉเก ชนยิสฺสนฺติ รตฺนปีฐสฺสิทํ ผลํฯ|
    count |๒๑๔|
      block |โสฬสิตฺถิสหสฺสานิ สพฺพาลงฺการภูสิตา|
      block |วิจิตฺตวตฺถาภรณา อามุกฺกมณิกุณฺฑลาฯ|
    count |๒๑๕|
      block |อฬารปมฺหา หสุลา สุสญฺญา ตนุมชฺฌิมา|
      block |ปริวาเรสฺสนฺติมํ นิจฺจํ รตฺนปีฐสฺสิทํ ผลํฯ|
    count |๒๑๖|
      block |อฏฺฐารเส กปฺปสเต โคตโม นาม จกฺขุมา|
      block |ตมนฺธการํ วิธมิตฺวา พุทฺโธ โลเก ภวิสฺสติฯ|
    count |๒๑๗|
      block |ตสฺส ทสฺสนมาคมฺม ปพฺพชิสฺสติกิญฺจโน|
      block |โตสยิตฺวาน สตฺถารํ สาสเนภิรมิสฺสติฯ|
    count |๒๑๘|
      block |ตสฺส ธมฺมํ สุณิตฺวาน กิเลเส ฆาตยิสฺสติ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๒๑๙|
      block |วีริยํ เม ธุรโธรยฺหํ โยคกฺเขมาธิวาหนํ|
      block |อุตฺตมตฺถํ ปตฺถยนฺโต สาสเน วิหรามหํฯ|
    count |๒๒๐|
      block |อิทํ ปจฺฉิมกํ มยฺหํ จริโม วตฺตเต ภโว|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๒๒๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๒๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา เหมโก เถโร อิมา คาถาโย อภาสิตฺถาติ|
    stand |เหมกตฺเถรสฺสาปทานํ สตฺตมํฯ|
    stand |สตฺตรสมํ ภาณวารํฯ|
  block |๘ โตเทยฺยตฺเถรอปทานํ|
    count |๒๒๔|
      block |ราชา อชิตญฺชโย นาม เกตุมตีปุรุตฺตเม|
      block |สูโร วิกฺกมสมฺปนฺโน ปุรมชฺฌาวสี ตทาฯ|
    count |๒๒๕|
      block |ตสฺส รญฺโญ ปมตฺตสฺส อฏวิโย สมุฏฺฐหุํ|
      block |โอตารา ตุณฺฑิกา เจว รฏฺฐํ วิทฺธํสยุํ ตทาฯ|
    count |๒๒๖|
      block |ปจฺจนฺเต กุปิเต ขิปฺปํ สนฺนิปาเตสิรินฺทโม|
      block |ภเฏ เจว พลตฺเถ จ อริํ นิคฺคาหยิ ตทาฯ|
    count |๒๒๗|
      block |หตฺถาโรหา อนีกฏฺฐา สูรา จ จมฺมโยธิโน|
      block |ธนุคฺคหา จ อุคฺคา จ สพฺเพ สนฺนิปตุํ ตทาฯ|
    count |๒๒๘|
      block |อาฬาริกา จ กปฺปกา นฺหาปกา มาลการกา|
      block |สูรา วิชิตสงฺคามา สพฺเพ สนฺนิปตุํ ตทาฯ|
    count |๒๒๙|
      block |ขคฺคหตฺถา จ ปุริสา จาปหตฺถา จ วมฺมิโน|
      block |ลุทฺทา วิชิตสงฺคามา สพฺเพ สนฺนิปตุํ ตทาฯ|
    count |๒๓๐|
      block |ติธาปภินฺนา มาตงฺคา กุญฺชรา สฏฺฐิหายนา|
      block |สุวณฺณกจฺฉาลงฺการา สพฺเพ สนฺนิปตุํ ตทาฯ|
    count |๒๓๑|
      block |ขมา สีตสฺส อุณฺหสฺส อุกฺการุหรณสฺส จ|
      block |โยธาชีวา กตกมฺมา สพฺเพ สนฺนิปตุํ ตทาฯ|
    count |๒๓๒|
      block |สงฺขสทฺทํ เภริสทฺทํ อโถ อุตุช สทฺทกํ|
      block |เอเตหิ เต หาสยนฺตา สพฺเพ สนฺนิปตุํ ตทาฯ|
    count |๒๓๓|
      block |ติสูลโกนฺติมนฺเตหิ จ|
      block |โกฏฺเฏนฺตานํ นิปาเตนฺตา สพฺเพ สนฺนิปตุํ ตทาฯ|
    count |๒๓๔|
      block |กิเมวาตินิสาเมตฺวา สราชา อชิตญฺชโย|
      block |สฏฺฐิ ปาณสหสฺสานิ สูเล อุตฺตาสยิํ ตทาฯ|
    count |๒๓๕|
      block |สทฺทํ มานุสกากํสุ อโห ราชา อธมฺมิโก|
      block |นิรเย ปจฺจมานสฺส กทา อนฺโต ภวิสฺสติฯ|
    count |๒๓๖|
      block |สยเนหํ ตุวฏฺเฏนฺโต ปสฺสามิ นิรเย ตทา|
      block |น สุปามิ ทิวารตฺติํ สูเลน ตชฺชยนฺติ มํฯ|
    count |๒๓๗|
      block |กิํ ปมาเทน รชฺเชน วาหเนน พเลน จ|
      block |น เต ปโหนฺติ ธาเรตุํ ตาปยนฺติ มมํ สทาฯ|
    count |๒๓๘|
      block |กิํ เม ปุตฺเตหิ ทาเรหิ รชฺเชน สกเลน จ|
      block |ยํนูน ปพฺพเชยฺยาหํ คติมคฺคํ วิโสธเยฯ|
    count |๒๓๙|
      block |สฏฺฐิ นาคสหสฺสานิ สพฺพาลงฺการภูสิเต|
      block |สุวณฺณกจฺเฉ มาตงฺเค เหมกปฺปนวาสเสฯ|
    count |๒๔๐|
      block |อารูฬฺเห คามณีเยหิ โตมรงฺกุสปาณิภิ|
      block |สงฺคามาวจเร ฐาเน อนเปกฺโข วิหายหํ|
      block |สกกมฺเมน สนฺตตฺโต นิกฺขมิํ อนคาริยํฯ|
    count |๒๔๑|
      block |สฏฺฐิ อสฺสสหสฺสานิ สพฺพาลงฺการภูสิเต|
      block |อาชานีเยว ชาติยา สินฺธเว สีฆวาหเนฯ|
    count |๒๔๒|
      block |อารูฬฺเห คามณีเยหิ จาปหตฺเถหิ วมฺมิภิ|
      block |ปหาเรตฺวาน เต สพฺเพ นิกฺขมิํ อนคาริยํฯ|
    count |๒๔๓|
      block |สฏฺฐิ รถสหสฺสานิ สพฺพาลงฺการภูสิเต|
      block |ทีเป อโถปิ เวยคฺเฆ สนฺนทฺเธ อุสฺสิตทฺธเช|
      block |เต สพฺเพ ปริหาเรตฺวา ปพฺพชิํ อนคาริยํฯ|
    count |๒๔๔|
      block |สฏฺฐิ เธนุสหสฺสานิ สพฺพา กํสูปธารณา|
      block |ตาโยปิ ฉฑฺฑยิตฺวาน ปพฺพชิํ อนคาริยํฯ|
    count |๒๔๕|
      block |สฏฺฐิ อิตฺถิสหสฺสานิ สพฺพาลงฺการภูสิตา|
      block |วิจิตฺตวตฺถาภรณา อามุกฺกมณิกุณฺฑลาฯ|
    count |๒๔๖|
      block |อฬารปมฺหา หสุลา สุสญฺญา ตนุมชฺฌิมา|
      block |ตา หิตฺวา กนฺทมานาโย ปพฺพชิํ อนคาริยํฯ|
    count |๒๔๗|
      block |สฏฺฐิ คามสหสฺสานิ ปริปุณฺณานิ สพฺพโส|
      block |ฉฑฺฑยิตฺวาน ตํ รชฺชํ ปพฺพชิํ อนคาริยํฯ|
    count |๒๔๘|
      block |นครา นิกฺขมิตฺวาน หิมวนฺตมุปาคมิํ|
      block |ภาคีรถีนทีตีเร อสฺสมํ มาปยิํ อหํฯ|
    count |๒๔๙|
      block |ปณฺณสาลํ กริตฺวาน อคฺยาคารํ อกาสหํ|
      block |อารทฺธวีริโย ปหิตตฺโต วสามิ อสฺสเม อหํฯ|
    count |๒๕๐|
      block |มณฺฑเป รุกฺขมูเล วา สุญฺญาคาเร จ ฌายโต|
      block |น ตุ วิชฺชติ ตาโส เม น ปสฺเส ภยเภรวํฯ|
    count |๒๕๑|
      block |สุเมโธ นาม สมฺพุทฺโธ อคฺโค การุณิโก มุนิ|
      block |ญาณาโลเกน โชตนฺโต โลเก อุปฺปชฺชิ ตาวเทฯ|
    count |๒๕๒|
      block |มม อสฺสมสามนฺตา ยกฺโข อาสิ มหิทฺธิโก|
      block |พุทฺธเสฏฺฐมฺหิ อุปฺปนฺเน อาโรเจสิ มมํ ตทาฯ|
    count |๒๕๓|
      block |พุทฺโธ โลเก สมุปฺปนฺโน สุเมโธ นาม จกฺขุมา|
      block |ตาเรติ ชนตํ สพฺพํ ตมฺปิ โส ตารยิสฺสติฯ|
    count |๒๕๔|
      block |ยกฺขสฺส วจนํ สุตฺวา สํวิคฺโค อาสิ ตาวเท|
      block |พุทฺโธ พุทฺโธติ จินฺเตนฺโต อสฺสมํ ปฏิสามยิํฯ|
    count |๒๕๕|
      block |อคฺคิทารุญฺจ ฉฑฺเฑตฺวา สํสาเมตฺวาน สนฺถตํ|
      block |อสฺสมํ อภิวนฺทิตฺวา นิกฺขมิํ วิปินา อหํฯ|
    count |๒๕๖|
      block |ตโต จนฺทนมาทาย คามา คามํ ปุรา ปุรํ|
      block |เทวเทวํ คเวสนฺโต อุปคจฺฉิํ วินายกํฯ|
    count |๒๕๗|
      block |ภควา ตมฺหิ สมเย สุเมโธ โลกนายโก|
      block |จตุสจฺจํ ปกาเสนฺโต โพเธติ ชนตํ พหุํฯ|
    count |๒๕๘|
      block |อญฺชลิํ ปคฺคเหตฺวาน สีเส กตฺวาน จนฺทนํ|
      block |สมฺพุทฺธํ อภิวาเทตฺวา อิมา คาถา อภาสหํฯ|
    count |๒๕๙|
      block |วสฺสิเก ปุปฺผมานมฺหิ สนฺติเก อุปวายติ|
      block |ตฺวํ วีร คุณคนฺเธน ทิสา สพฺพา ปวายสิฯ|
    count |๒๖๐|
      block |จมฺปเก นาควนิเก อติมุตฺตกเกตเก|
      block |สาเลสุ ปุปฺผมาเนสุ อนุวาตํ ปวายติฯ|
    count |๒๖๑|
      block |ตว คนฺธํ สุณิตฺวาน หิมวนฺตา อิธาคมิํ|
      block |ปูเชมิ ตํ มหาวีร โลกเชฏฺฐ มหายสฯ|
    count |๒๖๒|
      block |วรจนฺทเนนานุลิมฺปิํ สุเมธํ โลกนายกํ|
      block |สกํ จิตฺตํ ปสาเทตฺวา ตุณฺหี อฏฺฐาสิ ตาวเทฯ|
    count |๒๖๓|
      block |สุเมโธ นาม ภควา โลกเชฏฺโฐ นราสโภ|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๒๖๔|
      block |โย เม คุเณ ปกิตฺเตสิ จนฺทนญฺจ อปูชยิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๒๖๕|
      block |อาเทยฺยวากฺยวจโน พฺรหฺมา อุชุ ปตาปวา|
      block |ปญฺจวีสติกปฺปานิ สปฺปภาโส ภวิสฺสติฯ|
    count |๒๖๖|
      block |ฉพฺพีสติกปฺปสเต เทวโลเก รมิสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๒๖๗|
      block |เตตฺติํสกฺขตฺตุํ เทวินฺโท เทวรชฺชํ กริสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๒๖๘|
      block |ตโต จุโตยํ มนุโช มนุสฺสตฺตํ คมิสฺสติ|
      block |ปุญฺญกมฺเมน สํยุตฺโต พฺรหฺมพนฺธุ ภวิสฺสติฯ|
    count |๒๖๙|
      block |อชฺฌายโก มนฺตธโร ติณฺณํ เวทาน ปารคู|
      block |ติลกฺขเณน สมฺปนฺโน พาวรี นาม พฺราหฺมโณฯ|
    count |๒๗๐|
      block |ตสฺส สิสฺโส ภวิตฺวาน เหสฺสติ มนฺตปารคู|
      block |อุปคนฺตฺวาน สมฺพุทฺธํ โคตมํ สกฺยปุงฺควํฯ|
    count |๒๗๑|
      block |ปุจฺฉิตฺวา นิปุเณ ปญฺเห ภาวยิตฺวาน อญฺชสํ|
      block |สพฺพาสเว ปริญฺญาย วิหริสฺสตินาสโวฯ|
    count |๒๗๒|
      block |ติวิธคฺคิ นิพฺพุตา มยฺหํ ภวา สพฺเพ สมูหตา|
      block |สพฺพาสเว ปริญฺญาย วิหรามิ อนาสโวฯ|
    count |๒๗๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๗๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๗๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โตเทยฺโย เถโร อิมา คาถาโย อภาสิตฺถาติฯ|
    stand |โตเทยฺยตฺเถรสฺสาปทานํ อฏฺฐมํฯ|
  block |๙ ชตุกณฺณิตฺเถรอปทานํ|
    count |๒๗๖|
      block |นคเร หํสวติยา เสฏฺฐิปุตฺโต อโหสหํ|
      block |สมปฺปิโต กามคุเณ ปริจาเรมหํ ตทาฯ|
    count |๒๗๗|
      block |ตโต ปาสาทมารุยฺห มหาโภเค วลญฺชโก|
      block |ตตฺถ นจฺเจหิ คีเตหิ ปริจาเรมหํ ตทาฯ|
    count |๒๗๘|
      block |ตูริยา อาหตา มยฺหํ สมฺมตาฬสมาหิตา|
      block |นจฺจนฺตา อิตฺถิโย สพฺพา หรนฺติเยว เม มโนฯ|
    count |๒๗๙|
      block |เจลาปิกา ลามณิกา กุญฺชวาสี ติมชฺฌิกา|
      block |ลงฺฆิกา โสกชฺฌายี จ ปริวาเรนฺติ มํ สทาฯ|
    count |๒๘๐|
      block |เวตาฬิโน กุมฺภถูนี นฏา จ นจฺจกา พหู|
      block |นฏกา นาฏกา เจว ปริวาเรนฺติ มํ สทาฯ|
    count |๒๘๑|
      block |กปฺปกา นฺหาปกา สูทา มาลาการา สุปาสกา|
      block |ชลฺลา มลฺลา จ เต สพฺเพ ปริวาเรนฺติ มํ สทาฯ|
    count |๒๘๒|
      block |เอเตสุ กีฬมาเนสุ สิกฺขิเต กตุปาสเน|
      block |รตฺตินฺทิวํ น ชานามิ อินฺโทว ติทสงฺคเณฯ|
    count |๒๘๓|
      block |อทฺธิกา ปถิกา สพฺเพ ยาจกา วรกา พหู|
      block |อุปคจฺฉนฺติ เต นิจฺจํ ภิกฺขยนฺตา มมํ ฆรํฯ|
    count |๒๘๔|
      block |สมณา พฺราหฺมณา เจว ปุญฺญกฺเขตฺตา อนุตฺตรา|
      block |วฑฺฒยนฺตา มมํ ปุญฺญํ อาคจฺฉนฺติ มมํ ฆรํฯ|
    count |๒๘๕|
      block |ปฏคา ลฏุกา สพฺเพ นิคณฺฐา ปุปฺผสาฏกา|
      block |เตทณฺฑิกา เอกสิขา อาคจฺฉนฺติ มมํ ฆรํฯ|
    count |๒๘๖|
      block |อาชีวกา วิลุตฺตาวี โคธมฺมา เทวธมฺมิกา|
      block |รโชชลฺลธรา เอเต อาคจฺฉนฺติ มมํ ฆรํฯ|
    count |๒๘๗|
      block |ปริตฺตกา สนฺติปตฺตา โกธปุคฺคนิกา พหู|
      block |ตปสฺสี วนจารี จ อาคจฺฉนฺติ มมํ ฆรํฯ|
    count |๒๘๘|
      block |โอฑฺฑกา ทมิฬา เจว สากุฬา มลวาฬกา|
      block |สวรา โยนกา เจว อาคจฺฉนฺติ มมํ ฆรํฯ|
    count |๒๘๙|
      block |อนฺธกา มุณฺฑกา สพฺเพ โกฏลา หนุวินฺทกา|
      block |อาราวจีนรฏฺฐา จ อาคจฺฉนฺติ มมํ ฆรํฯ|
    count |๒๙๐|
      block |อลสนฺทกา ปลฺลวกา ธมฺมรา นิคฺคมานุสา|
      block |เคหิกา เจตปุตฺตา จ อาคจฺฉนฺติ มมํ ฆรํฯ|
    count |๒๙๑|
      block |มาธุรกา โกสลกา กลิงฺคา หตฺถิโปริกา|
      block |อิสิณฺฑา มกฺกลา เจว อาคจฺฉนฺติ มมํ ฆรํฯ|
    count |๒๙๒|
      block |เจลาวกา อารพฺภา จ โอฆุฬฺหา เมฆลา พหู|
      block |ขุทฺทกา สุทฺทกา เจว อาคจฺฉนฺติ มมํ ฆรํฯ|
    count |๒๙๓|
      block |โรหณา สินฺธวา เจว จิตกา เอกกณฺณิกา|
      block |สุรฏฺฐา อปรนฺตา จ อาคจฺฉนฺติ มมํ ฆรํฯ|
    count |๒๙๔|
      block |สุปฺปารกา กุมารา จ มลฺลโสวณฺณภูมิกา|
      block |วชฺชีตงฺคา จ เต สพฺเพ อาคจฺฉนฺติ มมํ ฆรํฯ|
    count |๒๙๕|
      block |นฬการา เปสการา จมฺมการา จ ตจฺฉกา|
      block |กมฺมารา กุมฺภการา จ อาคจฺฉนฺติ มมํ ฆรํฯ|
    count |๒๙๖|
      block |มณิการา โลหการา โสณฺณการา จ ทุสฺสิกา|
      block |ติปุการา จ เต สพฺเพ อาคจฺฉนฺติ มมํ ฆรํฯ|
    count |๒๙๗|
      block |อุสุการา ภมการา เปสการา จ คนฺธิกา|
      block |รชกา ตุนฺนวายา จ อาคจฺฉนฺติ มมํ ฆรํฯ|
    count |๒๙๘|
      block |เตลิกา กฏฺฐหารา จ อุทหารา จ เปสฺสิกา|
      block |สูปิกา สูปรกฺขา จ อาคจฺฉนฺติ มมํ ฆรํฯ|
    count |๒๙๙|
      block |โทวาริกา อนีกฏฺฐา พนฺธิกา ปุปฺผฉฑฺฑกา|
      block |หตฺถารุหา หตฺถิปาลา อาคจฺฉนฺติ มมํ ฆรํฯ|
    count |๓๐๐|
      block |อานนฺทสฺส มหารญฺโญ มมตฺถสฺส อทาสหํ|
      block |สตฺตวณฺเณน รตเนน อูนตฺถํ ปูรยามหํฯ|
    count |๓๐๑|
      block |เย มยา กิตฺติตา สพฺเพ นานาวณฺณา พหู ชนา|
      block |เตสาหํ จิตฺตมญฺญาย ตปฺปยิํ รตเนนหํฯ|
    count |๓๐๒|
      block |วคฺคูสุ ภาสมานาสุ วชฺชมานาสุ เภริสุ|
      block |สงฺเขสุ ธมยนฺเตสุ สกเคเห รมามหํฯ|
    count |๓๐๓|
      block |ภควา ตมฺหิ สมเย ปทุมุตฺตรนายโก|
      block |วสีสตสหสฺเสหิ ปริกฺขีณาสเวหิ โสฯ|
    count |๓๐๔|
      block |ภิกฺขูหิ สหิโต วีถิํ ปฏิปชฺชิตฺถ จกฺขุมา|
      block |โอภาเสนฺโต ทิสา สพฺพา ทีปรุกฺโขว โชตติฯ|
    count |๓๐๕|
      block |วชฺชนฺติ เภริโย สพฺพา คจฺฉนฺเต โลกนายเก|
      block |ปภา นิทฺธาวเต ตสฺส สตรํสีว อุคฺคโตฯ|
    count |๓๐๖|
      block |กวาฏนฺตริกายาปิ ปวิฏฺเฐน จ รสฺมินา|
      block |อนฺโตฆเรสุ วิปุโล อาโลโก อาสิ ตาวเทฯ|
    count |๓๐๗|
      block |ปภํ ทิสฺวาน พุทฺธสฺส ปาริสชฺเช อโวจหํ|
      block |นิสฺสํสยํ พุทฺธเสฏฺโฐ อิมํ วีถิมุปาคโตฯ|
    count |๓๐๘|
      block |ขิปฺปํ โอรุยฺห ปาสาทา อคมิํ อนฺตราปณํ|
      block |สมฺพุทฺธํ อภิวาเทตฺวา อิทํ วจนมพฺรวิํฯ|
    count |๓๐๙|
      block |อนุกมฺปตุ เม พุทฺโธ ชลชุตฺตมนายโก|
      block |วสีสตสหสฺเสหิ อธิวาเสสิ โส มุนิฯ|
    count |๓๑๐|
      block |นิมนฺเตตฺวาน สมฺพุทฺธํ อภิเนสิํ สกํ ฆรํ|
      block |ตตฺถ อนฺเนน ปาเนน สนฺตปฺเปสิํ มหามุนิํฯ|
    count |๓๑๑|
      block |ภุตฺตาวิํ กาลมญฺญาย พุทฺธเสฏฺฐสฺส ตาทิโน|
      block |สตงฺคิเกน ตูริเยน พุทฺธเสฏฺฐํ อุปฏฺฐหิํฯ|
    count |๓๑๒|
      block |ปทุมุตฺตโร โลกวิทู อาหุตีนํ ปฏิคฺคโห|
      block |อนฺโตฆเร นิสีทิตฺวา อิมา คาถา อภาสถฯ|
    count |๓๑๓|
      block |โย มํ ตูริเยหุปฏฺฐาสิ อนฺนปานญฺจทาสิ เม|
      block |ตมหํ กิตฺตยิสฺสามิ สุณาถ มม ภาสโตฯ|
    count |๓๑๔|
      block |ปหูตภกฺโข หุตฺวาน สหิรญฺโญ สโภชโน|
      block |จตุทีเป เอกรชฺชํ การยิสฺสติยํ นโรฯ|
    count |๓๑๕|
      block |ปญฺจสีเล สมาทาย ทสกมฺมปเถ ตโต|
      block |สมาทาย ปวตฺเตนฺโต ปริสํ สิกฺขาปยิสฺสติฯ|
    count |๓๑๖|
      block |ตูริยสตสหสฺสานิ เภริโย สมลงฺกตา|
      block |วชฺชยิสฺสนฺติมํ นิจฺจํ อุปฏฺฐานสฺสิทํ ผลํฯ|
    count |๓๑๗|
      block |ติํสกปฺปสหสฺสานิ เทวโลเก รมิสฺสติ|
      block |จตุสฏฺฐิกฺขตฺตุํ เทวินฺโท เทวรชฺชํ กริสฺสติฯ|
    count |๓๑๘|
      block |จตุสฏฺฐิกฺขตฺตุํ ราชา จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๓๑๙|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๓๒๐|
      block |อุปปชฺชติ ยํ โยนิํ เทวตฺตํ อถ มานุสํ|
      block |อนูนโภโค หุตฺวาน มนุสฺสตฺตํ คมิสฺสติฯ|
    count |๓๒๑|
      block |อชฺฌายโก ภวิตฺวาน ติณฺณํ เวทาน ปารคู|
      block |อุตฺตมตฺถํ คเวสนฺโต จริสฺสติ มหิํ อิมํฯ|
    count |๓๒๒|
      block |โส ปจฺฉา ปพฺพชิตฺวาน สุกฺกมูเลน โจทิโต|
      block |โคตมสฺส ภควโต สาสเนภิรมิสฺสติฯ|
    count |๓๒๓|
      block |อาราธยิตฺวาน สมฺพุทฺธํ โคตมํ สกฺยปุงฺควํ|
      block |กิเลเส ฌาปยิตฺวาน อรหายํ ภวิสฺสติฯ|
    count |๓๒๔|
      block |วิปิเน พฺยคฺฆราชาว มิคราชาว เกสรี|
      block |อภีโต วิหรามชฺช สกฺยปุตฺตสฺส สาสเนฯ|
    count |๓๒๕|
      block |เทวโลเก มนุสฺเส วา ทลิทฺเท ทุคฺคติมฺหิ วา|
      block |นิพฺพตฺติํ เม น ปสฺสามิ อุปฏฺฐานสฺสิทํ ผลํฯ|
    count |๓๒๖|
      block |วิเวกมนุยุตฺโตมฺหิ อุปสนฺโต นิรูปธิ|
      block |นาโคว พนฺธนํ เฉตฺวา วิหรามิ อนาสโวฯ|
    count |๓๒๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๒๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๒๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ชตุกณฺณิตฺเถโร อิมา คาถาโย อภาสิตฺถาติฯ|
    stand |ชตุกณฺณิตฺเถรสฺสาปทานํ นวมํฯ|
  block |๑๐ อุเทนตฺเถรอปทานํ|
    count |๓๓๐|
      block |หิมวนฺตสฺสาวิทูเร ปทุโม นาม ปพฺพโต|
      block |อสฺสโม สุกโต มยฺหํ ปณฺณสาลา สุมาปิตาฯ|
    count |๓๓๑|
      block |นทิโย สนฺทเร ตตฺถ สุปติตฺถา มโนรมา|
      block |อจฺโฉทกา สีตชลา สนฺทเร นทิโย สทาฯ|
    count |๓๓๒|
      block |ปาฐีนา ปาวุสา มจฺฉา พลชา มุญฺชโรหิตา|
      block |โสเภนฺตา นทิโย เอเต วสนฺติ นทิยา สทาฯ|
    count |๓๓๓|
      block |อมฺพชมฺพูหิ สญฺฉนฺนา กเรริติลกา ตถา|
      block |อุทฺทาลกา ปาฏลิโย โสเภนฺติ มม อสฺสมํฯ|
    count |๓๓๔|
      block |องฺโกลกา พิมฺพิชาลา มายาการี จ ปุปฺผิตา|
      block |คนฺเธน อุปวายนฺตา โสเภนฺติ มม อสฺสมํฯ|
    count |๓๓๕|
      block |อติมุตฺตา สตฺตลิกา นาคา สาลา จ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๓๖|
      block |โกสมฺพา สฬลา นีปา อฏฺฐงฺคาปิ จ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๓๗|
      block |หรีตกา อามลกา อมฺพชมฺพุวิภีตกา|
      block |โกลา ภลฺลาตกา พิลฺลา ผลานิ พหุ อสฺสเมฯ|
    count |๓๓๘|
      block |กลมฺพา กนฺทลี ตตฺถ ปุปฺผนฺติ มม อสฺสเม|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๓๙|
      block |อโสกปิณฺฑิวารี จ นิมฺพรุกฺขา จ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๔๐|
      block |ปุนฺนาคา คิริปุนฺนาคา ติมิรา ตตฺถ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๔๑|
      block |นิคฺคุณฺฑี สิรินิคฺคุณฺฑี จมฺปรุกฺเขตฺถ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๔๒|
      block |อวิทูเร โปกฺขรณี จกฺกวากูปกูชิตา|
      block |มนฺทาลเกหิ สญฺฉนฺนา ปทุมุปฺปลเกหิ จฯ|
    count |๓๔๓|
      block |อจฺโฉทกา สีตชลา สุปติตฺถา มโนรมา|
      block |อจฺฉา ผลิกสมานา โสเภนฺติ มม อสฺสมํฯ|
    count |๓๔๔|
      block |ปทุมา ปุปฺผเร ตตฺถ ปุณฺฑรีกา จ อุปฺปลา|
      block |มนฺทาลเกหิ สญฺฉนฺนา โสเภนฺติ มม อสฺสมํฯ|
    count |๓๔๕|
      block |ปาฐีนา ปาวุสา มจฺฉา พลชา มุญฺชโรหิตา|
      block |วิจรนฺตาว เต ตตฺถ โสเภนฺติ มม อสฺสมํฯ|
    count |๓๔๖|
      block |กุมฺภีลา สุสุมารา จ กจฺฉปา จ คหา พหู|
      block |โอคหา อชครา จ โสเภนฺติ มม อสฺสมํฯ|
    count |๓๔๗|
      block |ปาเรวตา รวิหํสา จกฺกวากา นทีจรา|
      block |ทินฺทิภา สาฬิกา เจตฺถ โสเภนฺติ มม อสฺสมํฯ|
    count |๓๔๘|
      block |นยิตา อมฺพคนฺธี จ เกตกา ตตฺถ ปุปฺผิตา|
      block |ทิพฺพคนฺธํ สมฺปวนฺตา โสเภนฺติ มม อสฺสมํฯ|
    count |๓๔๙|
      block |สีหา พฺยคฺฆา จ ทีปี จ อจฺฉโกกตรจฺฉกา|
      block |อนุสญฺจรนฺตา ปวเน โสเภนฺติ มม อสฺสมํฯ|
    count |๓๕๐|
      block |ชฏาภาเรน ภริตา อชินุตฺตรวาสนา|
      block |อนุสญฺจรนฺตา ปวเน โสเภนฺติ มม อสฺสมํฯ|
    count |๓๕๑|
      block |อชินานิธรา เอเต นิปกา สนฺตวุตฺติโน|
      block |อปฺปาหาราว เต สพฺเพ โสเภนฺติ มม อสฺสมํฯ|
    count |๓๕๒|
      block |ขาริภารํ คเหตฺวาน อชฺโฌคยฺห วนํ ตทา|
      block |มูลผลานิ ภุญฺชนฺตา วสนฺติ อสฺสเม ตทาฯ|
    count |๓๕๓|
      block |น เต ทารุํ อาหรนฺติ อุทกํ ปาทโธวนํ|
      block |สพฺเพสํ อานุภาเวน สยเมวาหรียติฯ|
    count |๓๕๔|
      block |จุลฺลาสีติสหสฺสานิ อิสเยตฺถ สมาคตา|
      block |สพฺเพว ฌายิโน เอเต อุตฺตมตฺถคเวสกาฯ|
    count |๓๕๕|
      block |ตปสฺสิโน พฺรหฺมจารี โจเทนฺตา อปฺปนาว เต|
      block |อมฺพราวจรา สพฺเพ วสนฺติ อสฺสเม ตทาฯ|
    count |๓๕๖|
      block |ปญฺจาหํ สนฺนิปตนฺติ เอกคฺคา สนฺตวุตฺติโน|
      block |อญฺโญญฺญํ อภิวาเทตฺวา ปกฺกมนฺติ ทิสามุขาฯ|
    count |๓๕๗|
      block |ปทุมุตฺตโร นาม ชิโน สพฺพธมฺมาน ปารคู|
      block |ตมนฺธการํ วิธมํ อุปฺปชฺชิ ตาวเท ชิโนฯ|
    count |๓๕๘|
      block |มม อสฺสมสามนฺตา ยกฺโข อาสิ มหิทฺธิโก|
      block |โส เม สํสิตฺถ สมฺพุทฺธํ ชลชุตฺตมนายกํฯ|
    count |๓๕๙|
      block |เอส พุทฺโธ สมุปฺปนฺโน ปทุมุตฺตโร มหามุนิ|
      block |ขิปฺปํ คนฺตฺวาน สมฺพุทฺธํ ปยิรูปาส มาริสฯ|
    count |๓๖๐|
      block |ยกฺขสฺส วจนํ สุตฺวา วิปฺปสนฺเนน เจตสา|
      block |อสฺสมํ สํสาเมตฺวาน นิกฺขมิํ วิปินา ตทาฯ|
    count |๓๖๑|
      block |เจเฬว ฑยฺหมานมฺหิ นิกฺขมิตฺวาน อสฺสมา|
      block |เอกรตฺติํ นิวาเสตฺวา อุปคจฺฉิํ วินายกํฯ|
    count |๓๖๒|
      block |ปทุมุตฺตโร โลกวิทู อาหุตีนํ ปฏิคฺคโห|
      block |จตุสจฺจํ ปกาเสนฺโต เทเสสิ อมตํ ปทํฯ|
    count |๓๖๓|
      block |สุผุลฺลํ ปทุมํ คยฺห อุปคนฺตฺวา มเหสิโน|
      block |ปสนฺนจิตฺโต สุมโน พุทฺธสฺส อภิโรปยิํฯ|
    count |๓๖๔|
      block |ปูชยิตฺวาน สมฺพุทฺธํ ชลชุตฺตมนายกํ|
      block |เอกํสํ อชินํ กตฺวา สนฺถวิํ โลกนายกํฯ|
    count |๓๖๕|
      block |เยน ญาเณน สมฺพุทฺโธ วสตีห อนาสโว|
      block |ตํ ญาณํ กิตฺตยิสฺสามิ สุณาถ มม ภาสโตฯ|
    count |๓๖๖|
      block |สํสารโสตํ ฉินฺทิตฺวา ตาเรสิ สพฺพปาณินํ|
      block |ตว ธมฺมํ สุณิตฺวาน ตณฺหาโสตํ ตรนฺติ เตฯ|
    count |๓๖๗|
      block |ตุวํ สตฺถา จ เกตุ จ ธโช ยูโป จ ปาณินํ|
      block |ปรายโณ ปติฏฺฐา จ ทีโป จ ทฺวิปทุตฺตม ฯ|
    count |๓๖๘|
      block |ยาวตา คณิโน โลเก สตฺถวาหา ปวุจฺจเร|
      block |ตุวํ อคฺโคสิ สพฺพญฺญุ ตว อนฺโตคธาว เตฯ|
    count |๓๖๙|
      block |ตว ญาเณน สพฺพญฺญุ ตาเรสิ ชนตํ พหุํ|
      block |ตว ทสฺสนมาคมฺม ทุกฺขสฺสนฺตํ กริสฺสเรฯ|
    count |๓๗๐|
      block |เย เกจิเม คนฺธชาตา โลเก วายนฺติ จกฺขุม|
      block |ตว คนฺธสโม นตฺถิ ปุญฺญกฺเขตฺเต มหามุเนฯ|
    count |๓๗๑|
      block |ติรจฺฉานโยนิํ นิรยํ ปริโมเจสิ จกฺขุม|
      block |อสงฺขตํ ปทํ สนฺตํ เทเสสิ ตฺวํ มหามุเนฯ|
    count |๓๗๒|
      block |ปทุมุตฺตโร โลกวิทู อาหุตีนํ ปฏิคฺคโห|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๓๗๓|
      block |โย เม ญาณํ อปูเชสิ ปสนฺโน เสหิ ปาณิภิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๓๗๔|
      block |ติํสกปฺปสหสฺสานิ เทวโลเก รมิสฺสติ|
      block |สหสฺสกฺขตฺตุํ ราชา จ จกฺกวตฺตี ภวิสฺสติฯ|
    count |๓๗๕|
      block |สุลทฺธลาภํ ลทฺโธมฺหิ โตสยิตฺวาน สุพฺพตํ|
      block |สพฺพาสเว ปริญฺญาย วิหรามิ อนาสโวฯ|
    count |๓๗๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๗๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๗๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |เมตฺเตยฺโย ปุณฺณโก เถโร เมตฺตคู โธตโกปิ จ|
      block |อุปสิโว จ นนฺโท จ เหมโก สตฺตโม ตหิํฯ|
      block |โตเทยฺโย ชตุกณฺณี จ อุเทโน จ มหายโส|
      block |ตีณิ คาถาสตาเนตฺถ อสีติ ตีณิ จุตฺตริํฯ|
    block |อิตฺถํ สุทํ อายสฺมา อุเทโน เถโร อิมา คาถาโย อภาสิตฺถาติฯ|
    stand |อุเทนตฺเถรสฺสาปทานํ ทสมํฯ|
    stand |เมตฺเตยฺยวคฺโค เอกจตฺตาลีสโมฯ|
    block |ตสฺสุทฺทานํ|
