block |๓๐ จิตกปูชกวคฺโค|
  block |๑ จิตกปูชกตฺเถรอปทานํ|
    count |๑|
      block |อชิโต นาม นาเมน อโหสิํ พฺราหฺมโณ ตทา|
      block |อาหุติํ ยิฏฺฐุกาโมหํ นานาปุปฺผํ สมานยิํฯ|
    count |๒|
      block |ชลนฺตํ จิตกํ ทิสฺวา สิขิโน โลกพนฺธุโน|
      block |ตญฺจ ปุปฺผํ สมาเนตฺวา จิตเก โอกิริํ อหํฯ|
    count |๓|
      block |เอกตฺติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔|
      block |สตฺตวีเส อิโต กปฺเป สตฺตาสุํ มนุชาธิปา|
      block |สุปชฺชลิตนามา เต จกฺกวตฺตี มหพฺพลาฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ|
    stand |จิตกปูชกตฺเถรสฺสาปทานํ ปฐมํฯ|
  block |๒ ปุปฺผธารกตฺเถรอปทานํ|
    count |๖|
      block |วากจีรธโร อาสิํ อชินุตฺตรวาสโน|
      block |อภิญฺญา ปญฺจ นิพฺพตฺตา จนฺทสฺส ปริมชฺชโกฯ|
    count |๗|
      block |วิปสฺสิํ โลกปชฺโชตํ ทิสฺวา อภิคตํ มมํ|
      block |ปาริจฺฉตฺตกปุปฺผานิ ธาเรสิํ สตฺถุโน อหํฯ|
    count |๘|
      block |เอกนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ ธารณาย อิทํ ผลํฯ|
    count |๙|
      block |สตฺตาสีติมฺหิโต กปฺเป เอโก อาสิํ มหีปติ|
      block |สมนฺตธารโณ นาม จกฺกวตฺตี มหพฺพโลฯ|
    count |๑๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปุปฺผธารโก เถโร อิมา คาถาโย อภาสิตฺถาติฯ|
    stand |ปุปฺผธารกตฺเถรสฺสาปทานํ ทุติยํฯ|
  block |๓ ฉตฺตทายกตฺเถรอปทานํ|
    count |๑๑|
      block |ปุตฺโต มม ปพฺพชิโต กาสายวสโน ตทา|
      block |โส จ พุทฺธตฺตํ สมฺปตฺโต นิพฺพุโต โลกปูชิโตฯ|
    count |๑๒|
      block |วิจินนฺโต สกํ ปุตฺตํ อคมํ ปจฺฉโต อหํ|
      block |นิพฺพุตสฺส มหนฺตสฺส จิตกํ อคมาสหํฯ|
    count |๑๓|
      block |ปคฺคยฺห อญฺชลิํ ตตฺถ วนฺทิตฺวา จิตกํ อหํ|
      block |เสตจฺฉตฺตญฺจ ปคฺคยฺห อาโรเปสิํ อหํ ตทาฯ|
    count |๑๔|
      block |จตุนฺนวุติโต กปฺเป ยํ ฉตฺตมภิโรปยิํ|
      block |ทุคฺคติํ นาภิชานามิ ฉตฺตทานสฺสิทํ ผลํฯ|
    count |๑๕|
      block |ปญฺจวีเส อิโต กปฺเป สตฺต อาสุํ ชนาธิปา|
      block |มหารหสนามา เต จกฺกวตฺตี มหพฺพลาฯ|
    count |๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ฉตฺตทายโก เถโร อิมา คาถาโย อภาสิตฺถาติฯ|
    stand |ฉตฺตทายกตฺเถรสฺสาปทานํ ตติยํฯ|
  block |๔ สทฺทสญฺญกตฺเถรอปทานํ|
    count |๑๗|
      block |อนุคฺคตมฺหิ อาทิจฺเจ ปนาโท วิปุโล อหุ|
      block |พุทฺธเสฏฺฐสฺส โลกมฺหิ ปาตุภาโว มเหสิโนฯ|
    count |๑๘|
      block |โฆส มสฺโสสหํ ตตฺถ น จ ปสฺสามิ ตํ ชินํ|
      block |มรณญฺจ อนุปฺปตฺโต พุทฺธสญฺญมนุสฺสริํฯ|
    count |๑๙|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ|
    stand |สทฺทสญฺญกตฺเถรสฺสาปทานํ จตุตฺถํฯ|
  block |๕ โคสีสนิกฺเขปกตฺเถรอปทานํ|
    count |๒๑|
      block |อารามทฺวารา นิกฺขมฺม โคสีสํ สนฺถตํ มยา|
      block |อนุโภมิ สกํ กมฺมํ ปุพฺพกมฺมสฺสิทํ ผลํฯ|
    count |๒๒|
      block |อาชานิยา วาตชวา สินฺธวา สีฆวาหนา|
      block |อนุโภมิ สพฺพเมตํ โคสีสสฺส อิทํ ผลํฯ|
    count |๒๓|
      block |อโห การํ ปรมการํ สุขตฺเต สุกตํ มยา|
      block |สงฺเฆ กตสฺส การสฺส น อญฺญํ กลมคฺฆติฯ|
    count |๒๔|
      block |จตุนฺนวุติโต กปฺเป ยํ สีสํ สนฺถริํ อหํ|
      block |ทุคฺคติํ นาภิชานามิ สนฺถรสฺส อิทํ ผลํฯ|
    count |๒๕|
      block |ปญฺจสตฺตติกปฺปมฺหิ สุปฺปติฏฺฐิตนามโก|
      block |เอโก อาสิํ มหาเตโช จกฺกวตฺตี มหพฺพโลฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา โคสีสนิกฺเขปโก เถโร อิมา คาถาโย อภาสิตฺถาติฯ|
    stand |โคสีสนิกฺเขปกตฺเถรสฺสาปทานํ ปญฺจมํฯ|
  block |๖ ปาทปูชกตฺเถรอปทานํ|
    count |๒๗|
      block |ปพฺพเต หิมวนฺตมฺหิ อโหสิํ กินฺนโร ตทา|
      block |อทฺทสํ วิรชํ พุทฺธํ ปีตรํสิํว ภาณุมํฯ|
    count |๒๘|
      block |อุเปตํ ตมหํ พุทฺธํ วิปสฺสิํ โลกนายกํ|
      block |จนฺทนํ ตครญฺจาปิ ปาเท โอสิญฺจหํ ตทาฯ|
    count |๒๙|
      block |เอกนวุติโต กปฺเป ยํ ปาทํ อภิปูชยิํ|
      block |ทุคฺคติํ นาภิชานามิ ปาทปูชายิทํ ผลํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปาทปูชโก เถโร อิมา คาถาโย อภาสิตฺถาติฯ|
    stand |ปาทปูชกตฺเถรสฺสาปทานํ ฉฏฺฐํฯ|
  block |๗ เทสกิตฺตกตฺเถรอปทานํ|
    count |๓๑|
      block |อุปสาลกนาโมหํ อโหสิํ พฺราหฺมโณ ตทา|
      block |กานนํ วนโมคาฬฺหํ โลกเชฏฺฐํ นราสภํฯ|
    count |๓๒|
      block |ทิสฺวาน วนฺทิํ ปาเทสุ โลกาหุติปฏิคฺคหํ|
      block |ปสนฺนจิตฺตํ มํ ญตฺวา พุทฺโธ อนฺตรธายถฯ|
    count |๓๓|
      block |กานนา อภินิกฺขมฺม พุทฺธเสฏฺฐมนุสฺสริํ|
      block |ตํ เทสํ กิตฺตยิตฺวาน กปฺปํ สคฺคมฺหิ โมทหํฯ|
    count |๓๔|
      block |ทฺเวนวุเต อิโต กปฺเป ยํ เทสมภิกิตฺตยิํ|
      block |ทุคฺคติํ นาภิชานามิ กิตฺตนาย อิทํ ผลํฯ|
    count |๓๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา เทสกิตฺตโก เถโร อิมา คาถาโย อภาสิตฺถาติฯ|
    stand |เทสกิตฺตกตฺเถรสฺสาปทานํ สตฺตมํฯ|
  block |๘ สรณคมนิยตฺเถรอปทานํ|
    count |๓๖|
      block |ปพฺพเต หิมวนฺตมฺหิ อโหสิํ ลุทฺทโก ตทา|
      block |วิปสฺสิํ อทฺทสํ พุทฺธํ โลกเชฏฺฐํ นราสภํฯ|
    count |๓๗|
      block |อุปาสิตฺวาน สมฺพุทฺธํ เวยฺยาวจฺจมกาสหํ|
      block |สรณญฺจ อุปาคจฺฉิํ ทฺวิปทินฺทสฺส ตาทิโนฯ|
    count |๓๘|
      block |เอกนวุติโต กปฺเป สรณํ อุปคจฺฉหํ|
      block |ทุคฺคติํ นาภิชานามิ สรณาคมนปฺผลํฯ|
    count |๓๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ|
    stand |สรณคมนิยตฺเถรสฺสาปทานํ อฏฺฐมํฯ|
  block |๙ อมฺพปิณฺฑิยตฺเถรอปทานํ|
    count |๔๐|
      block |โรมโส นาม นาเมน ทานโว อิติ วิสฺสุโต|
      block |อมฺพปิณฺฑี มยา ทินฺนา วิปสฺสิสฺส มเหสิโนฯ|
    count |๔๑|
      block |เอกนวุติโต กปฺเป ยมมฺพมททิํ ตทา|
      block |ทุคฺคติํ นาภิชานามิ อมฺพทานสฺสิทํ ผลํฯ|
    count |๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อมฺพปิณฺฑิโย เถโร อิมา คาถาโย อภาสิตฺถาติฯ|
    stand |อมฺพปิณฺฑิยตฺเถรสฺสาปทานํ นวมํฯ|
  block |๑๐ อนุสํสาวกตฺเถรอปทานํ|
    count |๔๓|
      block |ปิณฺฑาย จรมานาหํ วิปสฺสิมทฺทสํ ชินํ|
      block |อุฬุงฺคภิกฺขํ ปาทาสิํ ทฺวิปทินฺทสฺส ตาทิโนฯ|
    count |๔๔|
      block |ปสนฺนจิตฺโต สุมโน อภิวาเทสหํ ตทา|
      block |อนุสํสาวยิํ พุทฺธํ อุตฺตมตฺถสฺส ปตฺติยาฯ|
    count |๔๕|
      block |เอกนวุติโต กปฺเป อนุสํสาวยิํ อหํ|
      block |ทุคฺคติํ นาภิชานามิ อนุสํสาวนา ผลํฯ|
    count |๔๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |จิตกํ ปาริฉตฺโต จ สทฺทโคสีสสนฺถรํ|
      block |ปาโท ปเทสํ สรณํ อมฺโพ สํสาวโกปิ จ|
      block |อฏฺฐตาลีส คาถาโย คณิตาโย วิภาวิภิฯ|
      block |กณิกาโร หตฺถิทโท อาลมฺพณุทกาสนํ|
      block |ตุวรํ โถมโก เจว อุกฺเขปํ สีสุปธานํฯ|
      block |ปณฺณโท จิตปูชี จ คาถาโย เจว สพฺพโส|
      block |จตฺตาริ จ สตานีห เอกปญฺญาสเมว จฯ|
      block |ปญฺจวีสสตา สพฺพา ทฺวาสตฺตติ ตทุตฺตริ|
      block |ติสตํ อปทานานํ คณิตา อตฺถทสฺสิภิฯ|
    block |อิตฺถํ สุทํ อายสฺมา อนุสํสาวโก เถโร อิมา คาถาโย อภาสิตฺถาติฯ|
    stand |อนุสํสาวกตฺเถรสฺสาปทานํ ทสมํฯ|
    stand |จิตกปูชกวคฺโค ติํสติโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |กณิการวคฺคทสกํฯ|
    stand |ตติยสตกํ สมตฺตํฯ|
