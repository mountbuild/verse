block |๑๑ ภิกฺขทายิวคฺโค|
  block |๑ ภิกฺขทายกตฺเถรอปทานํ|
    count |๑|
      block |สุวณฺณวณฺณํ สมฺพุทฺธํ อาหุตีนํ ปฏิคฺคหํ|
      block |ปวรา อภินิกฺขนฺตํ วนา นิพฺพนมาคตํ ฯ|
    count |๒|
      block |กฏจฺฉุภิกฺขํ ปาทาสิํ สิทฺธตฺถสฺส มเหสิโน|
      block |ปญฺญาย อุปสนฺตสฺส มหาวีรสฺส ตาทิโนฯ|
    count |๓|
      block |ปเทนานุปทายนฺตํ นิพฺพาเปนฺเต มหาชนํ|
      block |อุฬารา วิตฺติ เม ชาตา พุทฺเธ อาทิจฺจพนฺธุเน ฯ|
    count |๔|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ภิกฺขาทานสฺสิทํ ผลํฯ|
    count |๕|
      block |สตฺตาสีติมฺหิโต กปฺเป มหาเรณุ สนามกา|
      block |สตฺตรตนสมฺปนฺนา สตฺเตเต จกฺกวตฺติโนฯ|
    count |๖|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ภิกฺขทายโก เถโร อิมา คาถาโย อภาสิตฺถาติฯ|
    stand |ภิกฺขทายกตฺเถรสฺสาปทานํ ปฐมํฯ|
  block |๒ ญาณสญฺญิกตฺเถรอปทานํ|
    count |๗|
      block |สุวณฺณวณฺณํ สมฺพุทฺธํ นิสภาชานิยํ ยถา|
      block |ติธาปภินฺนํ มาตงฺคํ กุญฺชรํว มเหสินํฯ|
    count |๘|
      block |โอภาเสนฺตํ ทิสา สพฺพา อุฬุราชํว ปูริตํ|
      block |รถิยํ ปฏิปชฺชนฺตํ โลกเชฏฺฐํ อปสฺสหํฯ|
    count |๙|
      block |ญาเณ จิตฺตํ ปสาเทตฺวา ปคฺคเหตฺวาน อญฺชลิํ|
      block |ปสนฺนจิตฺโต สุมโน สิทฺธตฺถมภิวาทยิํฯ|
    count |๑๐|
      block |จตุนฺนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ญาณสญฺญายิทํ ผลํฯ|
    count |๑๑|
      block |เตสตฺตติมฺหิโต กปฺเป โสฬสาสุํ นรุตฺตมา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ|
    stand |ญาณสญฺญิกตฺเถรสฺสาปทานํ ทุติยํฯ|
  block |๓ อุปฺปลหตฺถิยตฺเถรอปทานํ|
    count |๑๓|
      block |ติวรายํ นิวาสีหํ อโหสิํ มาลิโก ตทา|
      block |อทฺทสํ วิรชํ พุทฺธํ สิทฺธตฺถํ โลกปูชิตํ ฯ|
    count |๑๔|
      block |ปสนฺนจิตฺโต สุมโน ปุปฺผหตฺถมทาสหํ|
      block |ยตฺถ ยตฺถุปปชฺชามิ ตสฺส กมฺมสฺส วาหสาฯ|
    count |๑๕|
      block |อนุโภมิ ผลํ อิฏฺฐํ ปุพฺเพ สุกตมตฺตโน|
      block |ปริกฺขิตฺโต สุมลฺเลหิ ปุปฺผทานสฺสิทํ ผลํฯ|
    count |๑๖|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๑๗|
      block |จตุนฺนวุตุปาทาย ฐเปตฺวา วตฺตมานกํ|
      block |ปญฺจราชสตา ตตฺถ นชฺชสมสนามกา ฯ|
    count |๑๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุปฺปลหตฺถิโย เถโร อิมา คาถาโย อภาสิตฺถาติฯ|
    stand |อุปฺปลหตฺถิยตฺเถรสฺสาปทานํ ตติยํฯ|
  block |๔ ปทปูชกตฺเถรอปทานํ|
    count |๑๙|
      block |สิทฺธตฺถสฺส ภควโต ชาติปุปฺผมทาสหํ|
      block |ปาเทสุ สตฺต ปุปฺผานิ หาเสโนกิริตานิ เมฯ|
    count |๒๐|
      block |เตน กมฺเมนหํ อชฺช อภิโภมิ นรามเร|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๒๑|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๒๒|
      block |สมนฺตคนฺธนามาสุํ เตรส จกฺกวตฺติโน|
      block |อิโต ปญฺจมเก กปฺเป จาตุรนฺตา ชนาธิปาฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ปทปูชโก เถโร อิมา คาถาโย อภาสิตฺถาติฯ|
    stand |ปทปูชกตฺเถรสฺสาปทานํ จตุตฺถํฯ|
  block |๕ มุฏฺฐิปุปฺผิยตฺเถรอปทานํ|
    count |๒๔|
      block |สุทสฺสโนติ นาเมน มาลากาโร อหํ ตทา|
      block |อทฺทสํ วิรชํ พุทฺธํ โลกเชฏฺฐํ นราสภํฯ|
    count |๒๕|
      block |ชาติปุปฺผํ คเหตฺวาน ปูชยิํ ปทุมุตฺตรํ|
      block |วิสุทฺธจกฺขุ สุมโน ทิพฺพจกฺขุํ สมชฺฌคํฯ|
    count |๒๖|
      block |เอติสฺสา ปุปฺผปูชาย จิตฺตสฺส ปณิธีหิ จ|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๒๗|
      block |โสฬสาสิํสุ ราชาโน เทวุตฺตรสนามกา|
      block |ฉตฺติํสมฺหิ อิโต กปฺเป จกฺกวตฺตี มหพฺพลาฯ|
    count |๒๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มุฏฺฐิปุปฺผิโย เถโร อิมา คาถาโย อภาสิตฺถาติฯ|
    stand |มุฏฺฐิปุปฺผิยตฺเถรสฺสาปทานํ ปญฺจมํฯ|
  block |๖ อุทกปูชกตฺเถรอปทานํ|
    count |๒๙|
      block |สุวณฺณวณฺณํ สมฺพุทฺธํ คจฺฉนฺตํ อนิลญฺชเส|
      block |ฆตาสนํว ชลิตํ อาทิตฺตํว หุตาสนํฯ|
    count |๓๐|
      block |ปาณินา อุทกํ คยฺห อากาเส อุกฺขิปิํ อหํ|
      block |สมฺปฏิจฺฉิ มหาวีโร พุทฺโธ การุณิโก อิสิ ฯ|
    count |๓๑|
      block |อนฺตลิกฺเข ฐิโต สตฺถา ปทุมุตฺตรนามโก|
      block |มม สงฺกปฺปมญฺญาย อิมํ คาถํ อภาสถฯ|
    count |๓๒|
      block |อิมินา ทกทาเนน ปีติอุปฺปาทเนน จ|
      block |กปฺปสตสหสฺสมฺปิ ทุคฺคติํ นุปปชฺชติ ฯ|
    count |๓๓|
      block |เตน กมฺเมน ทฺวิปทินฺท โลกเชฏฺฐ นราสภ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๓๔|
      block |สหสฺสราชนาเมน ตโย เต จกฺกวตฺติโน|
      block |ปญฺจสฏฺฐิกปฺปสเต จาตุรนฺตา ชนาธิปาฯ|
    count |๓๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อุทกปูชโก เถโร อิมา คาถาโย อภาสิตฺถาติฯ|
    stand |อุทกปูชกตฺเถรสฺสาปทานํ ฉฏฺฐํฯ|
  block |๗ นฬมาลิยตฺเถรอปทานํ|
    count |๓๖|
      block |ปทุมุตฺตรพุทฺธสฺส โลกเชฏฺฐสฺส ตาทิโน|
      block |ติณตฺถเร นิสินฺนสฺส อุปสนฺตสฺส ตาทิโนฯ|
    count |๓๗|
      block |นฬมาลํ คเหตฺวาน พนฺธิตฺวา พีชนิํ อหํ|
      block |พุทฺธสฺส อุปนาเมสิํ ทฺวิปทินฺทสฺส ตาทิโนฯ|
    count |๓๘|
      block |ปฏิคฺคเหตฺวา สพฺพญฺญู พีชนิํ โลกนายโก|
      block |มม สงฺกปฺปมญฺญาย อิมํ คาถํ อภาสถฯ|
    count |๓๙|
      block |ยถา เม กาโย นิพฺพาติ ปริฬาโห น วิชฺชติ|
      block |ตเถว ติวิธคฺคีหิ จิตฺตํ ตว วิมุจฺจตุฯ|
    count |๔๐|
      block |สพฺเพ เทวา สมาคจฺฉุํ เย เกจิ วนนิสฺสิตา|
      block |โสสฺสาม พุทฺธวจนํ หาสยนฺตญฺจ ทายกํฯ|
    count |๔๑|
      block |นิสินฺโน ภควา ตตฺถ เทวสงฺฆปุรกฺขโต|
      block |ทายกํ สมฺปหํเสนฺโต อิมา คาถา อภาสถฯ|
    count |๔๒|
      block |อิมินา พีชนิทาเนน จิตฺตสฺส ปณิธีหิ จ|
      block |สุพฺพโต นาม นาเมน จกฺกวตฺตี ภวิสฺสติฯ|
    count |๔๓|
      block |เตน กมฺมาวเสเสน สุกฺกมูเลน โจทิโต|
      block |มาลุโต นาม นาเมน จกฺกวตฺตี ภวิสฺสติฯ|
    count |๔๔|
      block |อิมินา พีชนิทาเนน สมฺมานวิปุเลน จ|
      block |กปฺปสตสหสฺสมฺปิ ทุคฺคติํ นุปปชฺชติฯ|
    count |๔๕|
      block |ติํสกปฺปสหสฺสมฺหิ สุพฺพตา อฏฺฐติํส เต|
      block |เอกูนติํสสหสฺเส อฏฺฐ มาลุตนามกาฯ|
    count |๔๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา นฬมาลิโย เถโร อิมา คาถาโย อภาสิตฺถาติฯ|
    stand |นฬมาลิยตฺเถรสฺสาปทานํ สตฺตมํฯ|
    stand |สตฺตมภาณวารํฯ|
  block |๘ อาสนุปฏฺฐาหกตฺเถรอปทานํ|
    count |๔๗|
      block |กานนํ วนโมคยฺห อปฺปสทฺทํ นิรากุลํ|
      block |สีหาสนํ มยา ทินฺนํ อตฺถทสฺสิสฺส ตาทิโนฯ|
    count |๔๘|
      block |มาลาหตฺถํ คเหตฺวาน กตฺวา จ นํ ปทกฺขิณํ|
      block |สตฺถารํ ปยิรุปาสิตฺวา ปกฺกามิํ อุตฺตรามุโขฯ|
    count |๔๙|
      block |เตน กมฺเมน ทฺวิปทินฺท โลกเชฏฺฐ นราสภ|
      block |สนฺนิพฺพาเปมิ อตฺตานํ ภวา สพฺเพ สมูหตาฯ|
    count |๕๐|
      block |อฏฺฐารสกปฺปสเต ยํ ทานมททิํ ตทา|
      block |ทุคฺคติํ นาภิชานามิ สีหาสนสฺสิทํ ผลํฯ|
    count |๕๑|
      block |อิโต สตฺตกปฺปสเต สนฺนิพฺพาปก ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อาสนุปฏฺฐาหโก เถโร อิมา คาถาโย อภาสิตฺถาติฯ|
    stand |อาสนุปฏฺฐาหกตฺเถรสฺสาปทานํ อฏฺฐมํฯ|
  block |๙ พิฬาลิทายกตฺเถรอปทานํ|
    count |๕๓|
      block |หิมวนฺตสฺสาวิทูเร วสามิ ปณฺณสนฺถเร|
      block |ฆาเสสุ เคธมาปนฺโน เสยฺยสีโล จหํ ตทาฯ|
    count |๕๔|
      block |ขณนฺตาลุ กลมฺพานิ พิฬาลิตกฺกลานิ จ|
      block |โกลํ ภลฺลาตกํ พิลฺลํ อาหตฺวา ปฏิยาทิตํฯ|
    count |๕๕|
      block |ปทุมุตฺตโร โลกวิทู อาหุตีนํ ปฏิคฺคโห|
      block |มม สงฺกปฺปมญฺญาย อาคจฺฉิ มม สนฺติกํฯ|
    count |๕๖|
      block |อุปาคตํ มหานาคํ เทวเทวํ นราสภํ|
      block |พิฬาลิํ ปคฺคเหตฺวาน ปตฺตมฺหิ โอกิริํ อหํฯ|
    count |๕๗|
      block |ปริภุญฺชิ มหาวีโร โตสยนฺโต มมํ ตทา|
      block |ปริภุญฺชิตฺวาน สพฺพญฺญู อิมํ คาถํ อภาสถฯ|
    count |๕๘|
      block |สกํ จิตฺตํ ปสาเทตฺวา พิฬาลิํ เม อทา ตุวํ|
      block |กปฺปานํ สตสหสฺสํ ทุคฺคติํ นุปปชฺชสิฯ|
    count |๕๙|
      block |จริมํ วตฺตเต มยฺหํ ภวา สพฺเพ สมูหตา|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๖๐|
      block |จตุปญฺญาสิโต กปฺเป สุเมขลิยสวฺหโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา พิฬาลิทายโก เถโร อิมา คาถาโย อภาสิตฺถาติฯ|
    stand |พิฬาลิทายกตฺเถรสฺสาปทานํ นวมํฯ|
  block |๑๐ เรณุปูชกตฺเถรอปทานํ|
    count |๖๒|
      block |สุวณฺณวณฺณํ สมฺพุทฺธํ สตรํสิํว ภาณุมํ|
      block |โอภาเสนฺตํ ทิสา สพฺพา อุฬุราชํว ปูริตํฯ|
    count |๖๓|
      block |ปุรกฺขตํ สาวเกหิ สาคเรเหว เมทนิํ|
      block |นาคํ ปคฺคยฺห เรณูหิ วิปสฺสิสฺสาภิโรปยิํฯ|
    count |๖๔|
      block |เอกนวุติโต กปฺเป ยํ เรณุมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๖๕|
      block |ปณฺณตาลีสิโต กปฺเป เรณุ นามาสิ ขตฺติโย|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๖๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ภิกฺขทายี ญาณสญฺญี หตฺถิโย ปทปูชโก|
      block |มุฏฺฐิปุปฺผี อุทกโท นฬมาลิ อุปฏฺฐโก|
      block |พิฬาลิทายี เรณุ จ คาถาโย ฉ จ สฏฺฐิ จฯ|
    block |อิตฺถํ สุทํ อายสฺมา เรณุปูชโก เถโร อิมา คาถาโย อภาสิตฺถาติฯ|
    stand |เรณุปูชกตฺเถรสฺสาปทานํ ทสมํฯ|
    stand |ภิกฺขทายิวคฺโค เอกาทสโมฯ|
    block |ตสฺสุทฺทานํ|
