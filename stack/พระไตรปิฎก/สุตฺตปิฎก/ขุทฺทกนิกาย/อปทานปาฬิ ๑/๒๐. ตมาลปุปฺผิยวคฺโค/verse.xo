block |๒๐ ตมาลปุปฺผิยวคฺโค|
  block |๑ ตมาลปุปฺผิยตฺเถรอปทานํ|
    count |๑|
      block |จุลฺลาสีติสหสฺสานิ ถมฺภา โสวณฺณยา อหู|
      block |เทวลฏฺฐิปฏิภาคํ วิมานํ เม สุนิมฺมิตํฯ|
    count |๒|
      block |ตมาลปุปฺผํ ปคฺคยฺห วิปฺปสนฺเนน เจตสา|
      block |พุทฺธสฺส อภิโรปยิํ สิขิโน โลกพนฺธุโนฯ|
    count |๓|
      block |เอกตฺติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔|
      block |อิโต วีสติเม กปฺเป จนฺทติตฺโตติ เอกโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ตมาลปุปฺผิโย เถโร อิมา คาถาโย อภาสิตฺถาติฯ|
    stand |ตมาลปุปฺผิยตฺเถรสฺสาปทานํ ปฐมํฯ|
  block |๒ ติณสนฺถารกตฺเถรอปทานํ|
    count |๖|
      block |ยทา วนวาสี อิสิ ติณํ ลายติ สตฺถุโน|
      block |สพฺเพ ปทกฺขิณาวฏฺฏา ปถพฺยา นิปติํสุ เตฯ|
    count |๗|
      block |ตมหํ ติณมาทาย สนฺถริํ ธรณุตฺตเม|
      block |ตีเณว ตาลปตฺตานิ อาหริตฺวานหํ ตทาฯ|
    count |๘|
      block |ติเณน ฉทนํ กตฺวา สิทฺธตฺถสฺส อทาสหํ|
      block |สตฺตาหํ ธารยุํ ตสฺส เทวมานุสสตฺถุโนฯ|
    count |๙|
      block |จตุนฺนวุติโต กปฺเป ยํ ติณํ อททิํ ตทา|
      block |ทุคฺคติํ นาภิชานามิ ติณทานสฺสิทํ ผลํฯ|
    count |๑๐|
      block |ปญฺจสฏฺฐิมฺหิโต กปฺเป จตฺตาโรสุํ มหทฺธนา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ติณสนฺถารโก เถโร อิมา คาถาโย อภาสิตฺถาติฯ|
    stand |ติณสนฺถารกตฺเถรสฺสาปทานํ ทุติยํฯ|
  block |๓ ขณฺฑปุลฺลิยตฺเถรอปทานํ|
    count |๑๒|
      block |ผุสฺสสฺส โข ภควโต ถูโป อาสิ มหาวเน|
      block |กุญฺชเรหิ ตทา ภินฺโน ปรูฬฺโห ปาทโป ตหิํฯ|
    count |๑๓|
      block |วิสมญฺจ สมํ กตฺวา สุธาปิณฺฑํ อทาสหํ|
      block |ติโลกครุโน ตสฺส คุเณหิ ปริโตสิโต ฯ|
    count |๑๔|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ สุธาปิณฺฑสฺสิทํ ผลํฯ|
    count |๑๕|
      block |สตฺตสตฺตติกปฺปมฺหิ ชิตเสนาสุํ โสฬส|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ขณฺฑผุลฺลิโย เถโร อิมา คาถาโย อภาสิตฺถาติฯ|
    stand |ขณฺฑปุลฺลิยตฺเถรสฺสาปทานํ ตติยํฯ|
  block |๔ อโสกปูชกตฺเถรอปทานํ|
    count |๑๗|
      block |ติวรายํ ปุเร รมฺเม ราชุยฺยานํ อหุ ตทา|
      block |อุยฺยานปาโล ตตฺถาสิํ รญฺโญ พทฺธจโร อหํฯ|
    count |๑๘|
      block |ปทุโม นาม นาเมน สยมฺภู สปฺปโภ อหุ|
      block |นิสินฺนํ ปุณฺฑรีกมฺหิ ฉายา น ชหิ ตํ มุนิํฯ|
    count |๑๙|
      block |อโสกํ ปุปฺผิตํ ทิสฺวา ปิณฺฑิภารํ สุทสฺสนํ|
      block |พุทฺธสฺส อภิโรเปสิํ ชลชุตฺตมนามิโนฯ|
    count |๒๐|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๑|
      block |สตฺตติํสมฺหิโต กปฺเป โสฬส อรณญฺชหา|
      block |สตฺตรตนสมฺปนฺนา จกฺกวตฺตี มหพฺพลาฯ|
    count |๒๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา อโสกปูชโก เถโร อิมา คาถาโย อภาสิตฺถาติฯ|
    stand |อโสกปูชกตฺเถรสฺสาปทานํ จตุตฺถํฯ|
  block |๕ องฺโกลกตฺเถรอปทานํ|
    count |๒๓|
      block |องฺโกลํ ปุปฺผิตํ ทิสฺวา มาลาวรํ สโกสกํ|
      block |โอจินิตฺวาน ตํ ปุปฺผํ อคมํ พุทฺธสนฺติกํฯ|
    count |๒๔|
      block |สิทฺธตฺโถ ตมฺหิ สมเย ปติลีโน มหามุนิ|
      block |มุหุตฺตํ ปฏิมาเนตฺวา คุหายํ ปุปฺผโมกิริํฯ|
    count |๒๕|
      block |จตุนฺนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ ปุปฺผทานสฺสิทํ ผลํฯ|
    count |๒๖|
      block |ฉตฺติํสมฺหิ อิโต กปฺเป อาเสโก เทวคชฺชิโต|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๒๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา องฺโกลโก เถโร อิมา คาถาโย อภาสิตฺถาติฯ|
    stand |องฺโกลกตฺเถรสฺสาปทานํ ปญฺจมํฯ|
  block |๖ กิสลยปูชกตฺเถรอปทานํ|
    count |๒๘|
      block |นคเร ทฺวารวติยา มาลาวจฺโฉ มมํ อหุ|
      block |อุทปาโน จ ตตฺเถว ปาทปานํ วิโรหโนฯ|
    count |๒๙|
      block |สพเลน อุปตฺถทฺโธ สิทฺธตฺโถ อปราชิโต|
      block |มมานุกมฺปมาโน โส คจฺฉเต อนิลญฺชเสฯ|
    count |๓๐|
      block |อญฺญํ กิญฺจิ น ปสฺสามิ ปูชาโยคฺคํ มเหสิโน|
      block |อโสกํ ปลฺลวํ ทิสฺวา อากาเส อุกฺขิปิํ อหํฯ|
    count |๓๑|
      block |พุทฺธสฺส เต กิสลยา คจฺฉโต ยนฺติ ปจฺฉโต|
      block |ตาหํ ทิสฺวาน สํวิชิํ อโห พุทฺธสฺสุฬารตาฯ|
    count |๓๒|
      block |จตุนฺนวุติโต กปฺเป ปลฺลวํ อภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๓|
      block |สตฺตติํเส อิโต กปฺเป เอโก เอกิสฺสโร อหุ|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กิสลยปูชโก เถโร อิมา คาถาโย อภาสิตฺถาติฯ|
    stand |กิสลยปูชกตฺเถรสฺสาปทานํ ฉฏฺฐํฯ|
  block |๗ ตินฺทุกทายกตฺเถรอปทานํ|
    count |๓๕|
      block |คิริทุคฺคจโร อาสิํ มกฺกโฏ ถามเวคิโก|
      block |ผลินํ ตินฺทุกํ ทิสฺวา พุทฺธเสฏฺฐํ อนุสฺสริํฯ|
    count |๓๖|
      block |นิกฺขมิตฺวา กติปาหํ วิจินิํ โลกนายกํ|
      block |ปสนฺนจิตฺโต สุมโน สิทฺธตฺถํ ติภวนฺตคุํฯ|
    count |๓๗|
      block |มม สงฺกปฺปมญฺญาย สตฺถา โลเก อนุตฺตโร|
      block |ขีณาสวสหสฺเสหิ อาคจฺฉิ มม สนฺติกํฯ|
    count |๓๘|
      block |ปาโมชฺชํ ชนยิตฺวาน ผลหตฺโถ อุปาคมิํ|
      block |ปฏิคฺคเหสิ ภควา สพฺพญฺญู วทตํ วโรฯ|
    count |๓๙|
      block |จตุนฺนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๔๐|
      block |สตฺตปญฺญาสกปฺปมฺหิ อุปนนฺทสนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา ตินฺทุกทายโก เถโร อิมา คาถาโย อภาสิตฺถาติฯ|
    stand |ตินฺทุกทายกตฺเถรสฺสาปทานํ สตฺตมํฯ|
  block |๘ มุฏฺฐิปูชกตฺเถรอปทานํ|
    count |๔๒|
      block |สุเมโธ นาม ภควา โลกเชฏฺโฐ นราสโภ|
      block |ปจฺฉิเม อนุกมฺปาย ปธานํ ปทหี ชิโนฯ|
    count |๔๓|
      block |ตสฺส จงฺกมมานสฺส ทฺวิปทินฺทสฺส ตาทิโน|
      block |คิริเนลสฺส ปุปฺผานํ มุฏฺฐิํ พุทฺธสฺส โรปยิํฯ|
    count |๔๔|
      block |เตน จิตฺตปฺปสาเทน สุกฺกมูเลน โจทิโต|
      block |ติํสกปฺปสหสฺสานิ ทุคฺคติํ นุปปชฺชหํฯ|
    count |๔๕|
      block |เตวีสติกปฺปสเต สุเนโล นาม ขตฺติโย|
      block |สตฺตรตนสมฺปนฺโน เอโก อาสิํ มหพฺพโลฯ|
    count |๔๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา มุฏฺฐิปูชโก เถโร อิมา คาถาโย อภาสิตฺถาติฯ|
    stand |มุฏฺฐิปูชกตฺเถรสฺสาปทานํ อฏฺฐมํฯ|
  block |๙ กิํกณิกปุปฺผิยตฺเถรอปทานํ|
    count |๔๗|
      block |สุมงฺคโลติ นาเมน สยมฺภู อปราชิโต|
      block |ปวนา นิกฺขมิตฺวาน นครํ ปาวิสี ชิโนฯ|
    count |๔๘|
      block |ปิณฺฑจารํ จริตฺวาน นิกฺขมฺม นครา มุนิ|
      block |กตกิจฺโจว สมฺพุทฺโธ โส วสี วนมนฺตเรฯ|
    count |๔๙|
      block |กิํกณิปุปฺผํ ปคฺคยฺห พุทฺธสฺส อภิโรปยิํ|
      block |ปสนฺนจิตฺโต สุมโน สยมฺภุสฺส มเหสิโนฯ|
    count |๕๐|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕๑|
      block |ฉฬาสีติมฺหิโต กปฺเป อปิลาสิสนามโก|
      block |สตฺตรตนสมฺปนฺโน จกฺกวตฺตี มหพฺพโลฯ|
    count |๕๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อายสฺมา กิํกณิกปุปฺผิโย เถโร อิมา คาถาโย อภาสิตฺถาติฯ|
    stand |กิํกณิกปุปฺผิยตฺเถรสฺสาปทานํ นวมํฯ|
  block |๑๐ ยูถิกปุปฺผิยตฺเถรอปทานํ|
    count |๕๓|
      block |ปทุมุตฺตโร นาม ชิโน อาหุตีนํ ปฏิคฺคโห|
      block |ปวนา นิกฺขมิตฺวาน วิหารํ ยาติ จกฺขุมาฯ|
    count |๕๔|
      block |อุโภ หตฺเถหิ ปคฺคยฺห ยูถิกํ ปุปฺผมุตฺตมํ|
      block |พุทฺธสฺส อภิโรปยิํ เมตฺตจิตฺตสฺส ตาทิโนฯ|
    count |๕๕|
      block |เตน จิตฺตปฺปสาเทน อนุโภตฺวาน สมฺปทา|
      block |กปฺปานํ สตสหสฺสํ ทุคฺคติํ นุปปชฺชหํฯ|
    count |๕๖|
      block |อิโต ปญฺญาสกปฺเปสุ เอโก อาสิํ ชนาธิโป|
      block |สมิตฺตนนฺทโน นาม จกฺกวตฺตี มหพฺพโลฯ|
    count |๕๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา ยูถิกปุปฺผิโย เถโร อิมา คาถาโย อภาสิตฺถาติ|
      block |ตมาลติณสนฺถาโร ขณฺฑผุลฺลิ อโสกิโย|
      block |องฺโกลกี กิสลโย ตินฺทุโก เนลปุปฺผิโย|
      block |กิํกณิโก ยูถิโก จ คาถา ปญฺญาส อฏฺฐ จาติฯ|
      block |ภิกฺขาทายี ปริวาโร เสเรยฺโย โสภิโต ตถา|
      block |ฉตฺตญฺจ พนฺธุชีวี จ สุปาริจริโยปิ จฯ|
      block |กุมุโท กุฏโช เจว ตมาลิ ทสโม กโต|
      block |ฉสตานิ จ คาถานิ ฉสฏฺฐิ จ ตตุตฺตริฯ|
    stand |ยูถิกปุปฺผิยตฺเถรสฺสาปทานํ ทสมํฯ|
    stand |ตมาลปุปฺผิยวคฺโค วีสติโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |ภิกฺขาวคฺคทสกํฯ|
    stand |ทุติยสตกํ สมตฺตํฯ|
