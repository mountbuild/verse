block |๓ นิทฺเทสวาโร|
  count |๔|, |ตตฺถ สงฺเขปโต เนตฺติ กิตฺติตาฯ|
  block |หารสงฺเขโป|
    count |๑|
      block |อสฺสาทาทีนวตา นิสฺสรณมฺปิ จ ผลํ อุปาโย จ|
      block |อาณตฺตี จ ภควโต โยคีนํ เทสนาหาโรฯ|
    count |๒|
      block |ยํ ปุจฺฉิตญฺจ วิสฺสชฺชิตญฺจ สุตฺตสฺส ยา จ อนุคีติ|
      block |สุตฺตสฺส โย ปวิจโย หาโร วิจโยติ นิทฺทิฏฺโฐฯ|
    count |๓|
      block |สพฺเพสํ หารานํ ยา ภูมี โย จ โคจโร เตสํ|
      block |ยุตฺตายุตฺตปริกฺขา หาโร ยุตฺตีติ นิทฺทิฏฺโฐฯ|
    count |๔|
      block |ธมฺมํ เทเสติ ชิโน ตสฺส จ ธมฺมสฺส ยํ ปทฏฺฐานํ|
      block |อิติ ยาว สพฺพธมฺมา เอโส หาโร ปทฏฺฐาโนฯ|
    count |๕|
      block |วุตฺตมฺหิ เอกธมฺเม เย ธมฺมา เอกลกฺขณา เกจิ|
      block |วุตฺตา ภวนฺติ สพฺเพ โส หาโร ลกฺขโณ นามฯ|
    count |๖|
      block |เนรุตฺตมธิปฺปาโย พฺยญฺชนมถ เทสนานิทานญฺจ|
      block |ปุพฺพาปรานุสนฺธี เอโส หาโร จตุพฺยูโหฯ|
    count |๗|
      block |เอกมฺหิ ปทฏฺฐาเน ปริเยสติ เสสกํ ปทฏฺฐานํ|
      block |อาวฏฺฏติ ปฏิปกฺเข อาวฏฺโฏ นาม โส หาโรฯ|
    count |๘|
      block |ธมฺมญฺจ ปทฏฺฐานํ ภูมิญฺจ วิภชฺชเต อยํ หาโร|
      block |สาธารเณ อสาธารเณ จ เนยฺโย วิภตฺตีติฯ|
    count |๙|
      block |กุสลากุสเล ธมฺเม นิทฺทิฏฺเฐ ภาวิเต ปหีเน จ|
      block |ปริวตฺตติ ปฏิปกฺเข หาโร ปริวตฺตโน นามฯ|
    count |๑๐|
      block |เววจนานิ พหูนิ ตุ สุตฺเต วุตฺตานิ เอกธมฺมสฺส|
      block |โย ชานาติ สุตฺตวิทู เววจโน นาม โส หาโรฯ|
    count |๑๑|
      block |เอกํ ภควา ธมฺมํ ปญฺญตฺตีหิ วิวิธาหิ เทเสติ|
      block |โส อากาโร เญยฺโย ปญฺญตฺตี นาม หาโรติฯ|
    count |๑๒|
      block |โย จ ปฏิจฺจุปฺปาโท อินฺทฺริยขนฺธา จ ธาตุ อายตนา|
      block |เอเตหิ โอตรติ โย โอตรโณ นาม โส หาโรฯ|
    count |๑๓|
      block |วิสฺสชฺชิตมฺหิ ปญฺเห คาถายํ ปุจฺฉิตายมารพฺภ|
      block |สุทฺธาสุทฺธปริกฺขา หาโร โส โสธโน นามฯ|
    count |๑๔|
      block |เอกตฺตตาย ธมฺมา เยปิ จ เวมตฺตตาย นิทฺทิฏฺฐา|
      block |เตน วิกปฺปยิตพฺพา เอโส หาโร อธิฏฺฐาโนฯ|
    count |๑๕|
      block |เย ธมฺมา ยํ ธมฺมํ ชนยนฺติปฺปจฺจยา ปรมฺปรโต|
      block |เหตุมวกฑฺฒยิตฺวา เอโส หาโร ปริกฺขาโรฯ|
    count |๑๖|
      block |เย ธมฺมา ยํ มูลา เย เจกตฺถา ปกาสิตา มุนินา|
      block |เต สมโรปยิตพฺพา เอส สมาโรปโน หาโรฯ|
    stand |นยสงฺเขโป|
    count |๑๗|
      block |ตณฺหญฺจ อวิชฺชมฺปิ จ สมเถน วิปสฺสนา โย เนติ|
      block |สจฺเจหิ โยชยิตฺวา อยํ นโย นนฺทิยาวฏฺโฏฯ|
    count |๑๘|
      block |โย อกุสเล สมูเลหิ เนติ กุสเล จ กุสลมูเลหิ|
      block |ภูตํ ตถํ อวิตถํ ติปุกฺขลํ ตํ นยํ อาหุฯ|
    count |๑๙|
      block |โย เนติ วิปลฺลาเสหิ กิเลเส อินฺทฺริเยหิ สทฺธมฺเม|
      block |เอตํ นยํ นยวิทู สีหวิกฺกีฬิตํ อาหุฯ|
    count |๒๐|
      block |เวยฺยากรเณสุ หิ เย กุสลากุสลา ตหิํ ตหิํ วุตฺตา|
      block |มนสา โวโลกยเต ตํ ขุ ทิสาโลจนํ อาหุฯ|
    count |๒๑|
      block |โอโลเกตฺวา ทิสโลจเนน อุกฺขิปิย ยํ สมาเนติ|
      block |สพฺเพ กุสลากุสเล อยํ นโย องฺกุโส นามฯ|
    count |๒๒|
      block |โสฬส หารา ปฐมํ ทิสโลจนโต ทิสา วิโลเกตฺวา|
      block |สงฺขิปิย องฺกุเสน หิ นเยหิ ตีหิ นิทฺทิเส สุตฺตํฯ|
  block |ทฺวาทสปท|
    count |๒๓|
      block |อกฺขรํ ปทํ พฺยญฺชนํ นิรุตฺติ ตเถว นิทฺเทโส|
      block |อาการฉฏฺฐวจนํ เอตฺตาว พฺยญฺชนํ สพฺพํฯ|
    count |๒๔|
      block |สงฺกาสนา ปกาสนา วิวรณา วิภชนุตฺตานีกมฺมปญฺญตฺติ|
      block |เอเตหิ ฉหิ ปเทหิ อตฺโถ กมฺมญฺจ นิทฺทิฏฺฐํฯ|
    count |๒๕|
      block |ตีณิ จ นยา อนูนา อตฺถสฺส จ ฉปฺปทานิ คณิตานิ|
      block |นวหิ ปเทหิ ภควโต วจนสฺสตฺโถ สมายุตฺโตฯ|
    count |๒๖|
      block |อตฺถสฺส นวปฺปทานิ พฺยญฺชนปริเยฏฺฐิยา จตุพฺพีส|
      block |อุภยํ สงฺกลยิตฺวา เตตฺติํสา เอตฺติกา เนตฺตีติฯ|
    stand |นิทฺเทสวาโรฯ|
