block |๒ ทุกนิปาโต|
  block |๑ ปฐมวคฺโค|
    block |๑ ทุกฺขวิหารสุตฺตํ|
      count |๒๘|, |ทฺเว ธมฺเม อนุกฺกฏิ วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ธมฺเมหิ สมนฺนาคโต ภิกฺขุ ทิฏฺเฐว ธมฺเม ทุกฺขํ วิหรติ สวิฆาตํ สอุปายาสํ สปริฬาหํ กายสฺส เภทา ปรํ มรณา ทุคฺคติ ปาฏิกงฺขาฯ กตเมหิ ทฺวีหิ อินฺทฺริเยสุ อคุตฺตทฺวารตาย จ โภชเน อมตฺตญฺญุตาย จฯ อิเมหิ โข ภิกฺขเว ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม ทุกฺขํ วิหรติ สวิธาตํ สอุปายาสํ สปริฬาหํ กายสฺส เภทา ปรํ มรณา ทุคฺคติ ปาฏิกงฺขาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block
        block |จกฺขุ โสตญฺจ ฆานญฺจ ชิวฺหา กาโย ตถา มโน|
        block |เอตานิ ยสฺส ทฺวารานิ อคุตฺตานิธ ภิกฺขุโนฯ|
        block |โภชนมฺหิ อมตฺตญฺญู อินฺทฺริเยสุ อสํวุโต|
        block |กายทุกฺขํ เจโตทุกฺขํ ทุกฺขํ โส อธิคจฺฉติฯ|
        block |ฑยฺหมาเนน กาเยน ฑยฺหมาเนน เจตสา|
        block |ทิวา วา ยทิ วา รตฺติํ ทุกฺขํ วิหรติ ตาทิโสติฯ|
        block |จกฺขุ โสตญฺจ ฆานญฺจ ชิวฺหา กาโย ตถา มโน|
        block |เอตานิ ยสฺส ทฺวารานิ สุคุตฺตานิธ ภิกฺขุโนฯ|
        block |โภชนมฺหิ จ มตฺตญฺญู อินฺทฺริเยสุ จ สํวุโต|
        block |กายสุขํ เจโตสุขํ สุขํ โส อธิคจฺฉติฯ|
        block |อฑยฺหมาเนน กาเยน อฑยฺหมาเนน เจตสา|
        block |ทิวา วา ยทิ วา รตฺติํ สุขํ วิหรติ ตาทิโสติฯ|
        block |กายทุจฺจริตํ กตฺวา วจีทุจฺจริตานิ จ|
        block |มโนทุจฺจริตํ กตฺวา ยญฺจญฺญํ โทสสญฺหิตํฯ|
        block |อกตฺวา กุสลํ กมฺมํ กตฺวานากุสลํ พหุํ|
        block |กายสฺส เภทา ทุปฺปญฺโญ นิรยํ โสปปชฺชตีติ ฯ|
        block |กายทุจฺจริตํ หิตฺวา วจีทุจฺจริตานิ จ|
        block |มโนทุจฺจริตํ หิตฺวา ยญฺจญฺญํ โทสสญฺหิตํฯ|
        block |อกตฺวากุสลํ กมฺมํ กตฺวาน กุสลํ พหุํ|
        block |กายสฺส เภทา สปฺปญฺโญ สคฺคํ โส อุปปชฺชตีติฯ|
        block |ปาปเกน จ สีเลน ปาปิกาย จ ทิฏฺฐิยา|
        block |เอเตหิ ทฺวีหิ ธมฺเมหิ โย สมนฺนาคโต นโร|
        block |กายสฺส เภทา ทุปฺปญฺโญ นิรยํ โสปปชฺชตีติฯ|
        block |ภทฺทเกน จ สีเลน ภทฺทิกาย จ ทิฏฺฐิยา|
        block |เอเตหิ ทฺวีหิ ธมฺเมหิ โย สมนฺนาคโต นโร|
        block |กายสฺส เภทา สปฺปญฺโญ สคฺคํ โส อุปปชฺชตีติฯ|
        block |อนาตาปี อโนตฺตาปี กุสีโต หีนวีริโย|
        block |โย ถีนมิทฺธพหุโล อหิรีโก อนาทโร|
        block |อภพฺโพ ตาทิโส ภิกฺขุ ผุฏฺฐุํ สมฺโพธิมุตฺตมํฯ|
        block |โย จ สติมา นิปโก ฌายี อาตาปี โอตฺตาปี จ อปฺปมตฺโต|
        block |สํโยชนํ ชาติชราย เฉตฺวา อิเธว สมฺโพธิมนุตฺตรํ ผุเสติฯ|
        block |สํวรตฺถํ ปหานตฺถํ พฺรหฺมจริยํ อนีติหํ|
        block |อเทสยิ โส ภควา นิพฺพาโนคธคามินํฯ|
        block |เอส มคฺโค มหตฺเตหิ อนุยาโต มเหสิภิ|
        block |เย เย ตํ ปฏิปชฺชนฺติ ยถา พุทฺเธน เทสิตํ|
        block |ทุกฺขสฺสนฺตํ กริสฺสนฺติ สตฺถุสาสนการิโนติฯ|
        block |อภิญฺญตฺถํ ปริญฺญตฺถํ พฺรหฺมจริยํ อนีติหํ|
        block |อเทสยิ โส ภควา นิพฺพาโนคธคามินํฯ|
        block |เอส มคฺโค มหตฺเตหิ อนุยาโต มเหสิภิ|
        block |เย เย ตํ ปฏิปชฺชนฺติ ยถา พุทฺเธน เทสิตํ|
        block |ทุกฺขสฺสนฺตํ กริสฺสนฺติ สตฺถุสาสนการิโนติฯ|
        block |สํเวชนียฏฺฐาเนสุ สํวิชฺเชเถว ปณฺฑิโต|
        block |อาตาปี นิปโก ภิกฺขุ ปญฺญาย สมเวกฺขิยฯ|
        block |เอวํ วิหารี อาตาปี สนฺตวุตฺติ อนุทฺธโต|
        block |เจโตสมถมนุยุตฺโต ขยํ ทุกฺขสฺส ปาปุเณติฯ|
        block |ทฺเว จ ภิกฺขู ตปนียา ตปนียา ปรตฺเถหิ|
        block |อาตาปี นกุหนา ทฺเว โสมนสฺเสน เต ทสาติฯ|
        block |ตถาคตํ พุทฺธมสยฺหสาหินํ ทุเว วิตกฺกา สมุทาจรนฺติ นํ|
        block |เขโม วิตกฺโก ปฐโม อุทีริโต ตโต วิเวโก ทุติโย ปกาสิโตฯ|
        block |ตโมนุทํ ปารคตํ มเหสิํ ตํ ปตฺติปตฺตํ วสิมํ อนาสวํ|
        block |วิสนฺตรํ ตณฺหกฺขเย วิมุตฺตํ ตํ เว มุนิํ อนฺติมเทหธาริํ|
        block |มารญฺชหํ พฺรูมิ ชราย ปารคุํฯ|
        block |เสเล ยถา ปพฺพตมุทฺธนิฏฺฐิโต ยถาปิ ปสฺเส ชนตํ สมนฺตโต|
        block |ตถูปมํ ธมฺมมยํ สุเมโธ ปาสาทมารุยฺห สมนฺตจกฺขุ|
        block |โสกาวติณฺณํ ชนตมเปตโสโก อเวกฺขติ ชาติชราภิภูตนฺติฯ|
        block |ตถาคตสฺส พุทฺธสฺส สพฺพภูตานุกมฺปิโน|
        block |ปริยายวจนํ ปสฺส ทฺเว จ ธมฺมา ปกาสิตาฯ|
        block |ปาปกํ ปสฺสถ เจตํ ตตฺถ จาปิ วิรชฺชถ|
        block |ตโต วิรตฺตจิตฺตาเส ทุกฺขสฺสนฺตํ กริสฺสถาติฯ|
        block |ยา กาจิมา ทุคฺคติโย อสฺมิํ โลเก ปรมฺหิ จ|
        block |อวิชฺชามูลิกา สพฺพา อิจฺฉาโลภสมุสฺสยาฯ|
        block |ยโต จ โหติ ปาปิจฺโฉ อหิรีโก อนาทโร|
        block |ตโต ปาปํ ปสวติ อปายํ เตน คจฺฉติฯ|
        block |ตสฺมา ฉนฺทญฺจ โลภญฺจ อวิชฺชญฺจ วิราชยํ|
        block |วิชฺชํ อุปฺปาทยํ ภิกฺขุ สพฺพา ทุคฺคติโย ชเหติฯ|
        block |ปญฺญาย ปริหาเนน ปสฺส โลกํ สเทวกํ|
        block |นิวิฏฺฐํ นามรูปสฺมิํ อิทํ สจฺจนฺติ มญฺญติฯ|
        block |ปญฺญา หิ เสฏฺฐา โลกสฺมิํ ยายํ นิพฺเพธคามินี|
        block |ยาย สมฺมา ปชานาติ ชาติภวปริกฺขยํฯ|
        block |เตสํ เทวา มนุสฺสา จ สมฺพุทฺธานํ สตีมตํ|
        block |ปิหยนฺติ หาสปญฺญานํ สรีรนฺติมธารินนฺติฯ|
        block |เยสํ เจ หิริโอตฺตปฺปํ สพฺพทา จ น วิชฺชติ|
        block |โวกฺกนฺตา สุกฺกมูลา เต ชาติมรณคามิโนฯ|
        block |เยสญฺจ หิริโอตฺตปฺปํ สทา สมฺมา อุปฏฺฐิตา|
        block |วิรูฬฺหพฺรหฺมจริยา เต สนฺโต ขีณปุนพฺภวาติฯ|
        block |ชาตํ ภูตํ สมุปฺปนฺนํ กตํ สงฺขตมทฺธุวํ|
        block |ชรามรณสงฺฆาฏํ โรคนีฬํ ปภงฺคุรํ ฯ|
        block |อาหารเนตฺติปฺปภวํ นาลํ ตทภินนฺทิตุํ|
        block |ตสฺส นิสฺสรณํ สนฺตํ อตกฺกาวจรํ ธุวํฯ|
        block |อชาตํ อสมุปฺปนฺนํ อโสกํ วิรชํ ปทํ|
        block |นิโรโธ ทุกฺขธมฺมานํ สงฺขารูปสโม สุโขติฯ|
        block |ทุเว อิมา จกฺขุมตา ปกาสิตา นิพฺพานธาตู อนิสฺสิเตน ตาทินา|
        block |เอกา หิ ธาตุ อิธ ทิฏฺฐธมฺมิกา สอุปาทิเสสา ภวเนตฺติสงฺขยา|
        block |อนุปาทิเสสา ปน สมฺปรายิกา ยมฺหิ นิรุชฺฌนฺติ ภวานิ สพฺพโสฯ|
        block |เย เอตทญฺญาย ปทํ อสงฺขตํ วิมุตฺตจิตฺตา ภวเนตฺติสงฺขยา|
        block |เต ธมฺมสาราธิคมา ขเย รตา ปหํสุ เต สพฺพภวานิ ตาทิโนติฯ|
        block |เย สนฺตจิตฺตา นิปกา สติมนฺโต จ ฌายิโน|
        block |สมฺมา ธมฺมํ วิปสฺสนฺติ กาเมสุ อนเปกฺขิโนฯ|
        block |อปฺปมาทรตา สนฺตา ปมาเท ภยทสฺสิโน|
        block |อภพฺพา ปริหานาย นิพฺพานสฺเสว สนฺติเกติฯ|
        block |ปริปุณฺณสิกฺขํ อปหานธมฺมํ ปญฺญุตฺตรํ ชาติขยนฺตทสฺสิํ|
        block |ตํ เว มุนิํ อนฺติมเทหธาริํ มารญฺชหํ พฺรูมิ ชราย ปารคุํฯ|
        block |ตสฺมา สทา ฌานรตา สมาหิตา อาตาปิโน ชาติขยนฺตทสฺสิโน|
        block |มารํ สเสนํ อภิภุยฺย ภิกฺขโว ภวถ ชาติมรณสฺส ปารคาติฯ|
        block |ชาครนฺตา สุณาเถตํ เย สุตฺตา เต ปพุชฺฌถ|
        block |สุตฺตา ชาคริตํ เสยฺโย นตฺถิ ชาครโต ภยํฯ|
        block |โย ชาคโร จ สติมา สมฺปชาโน สมาหิโต มุทิโต วิปฺปสนฺโน จ|
        block |กาเลน โส สมฺมา ธมฺมํ ปริวีมํสมาโน เอโกทิภูโต วิหเน ตมํ โสฯ|
        block |ตสฺมา หเว ชาคริยํ ภเชถ อาตาปี ภิกฺขุ นิปโก ฌานลาภี|
        block |สํโยชนํ ชาติชราย เฉตฺวา อิเธว สมฺโพธิมนุตฺตรํ ผุเสติฯ|
        block |อภูตวาที นิรยํ อุเปติ โย วาปิ กตฺวา น กโรมิ จาห|
        block |อุโภปิ เต เปจฺจ สมา ภวนฺติ นิหีนกมฺมา มนุชา ปรตฺถฯ|
        block |กาสาวกณฺฐา พหโว ปาปธมฺมา อสญฺญตา|
        block |ปาปา ปาเปหิ กมฺเมหิ นิรยํ เต อุปปชฺชเรฯ|
        block |เสยฺโย อโยคุโฬ ภุตฺโต ตตฺโต อคฺคิสิขูปโม|
        block |ยญฺเจ ภุญฺเชยฺย ทุสฺสีโล รฏฺฐปิณฺฑมสญฺญโตติฯ|
        block |เย ภูตํ ภูตโต ทิสฺวา ภูตสฺส จ อติกฺกมํ|
        block |ยถาภูเต วิมุจฺจนฺติ ภวตณฺหา ปริกฺขยาฯ|
        block |ส เว ภูตปริญฺโญ โส วีตตณฺโห ภวาภเว|
        block |ภูตสฺส วิภวา ภิกฺขุ นาคจฺฉติ ปุนพฺภวนฺติฯ|
        block |ทฺเว อินฺทฺริยา ทฺเว ตปนียา สีเลน อปเร ทุเว|
        block |อโนตฺตาปี กุหนา ทฺเว จ สํเวชนีเยน เต ทสฯ|
        block |วิตกฺกา เทสนา วิชฺชา ปญฺญา ธมฺเมน ปญฺจมํ|
        block |อชาตํ ธาตุสลฺลานํ สิกฺขา ชาคริเยน จ|
        block |อปายทิฏฺฐิยา เจว พาวีสติ ปกาสิตาติฯ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ปฐมํฯ|
    block |๒ สุขวิหารสุตฺตํ|
      count |๒๙|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขํ วิหรติ อวิฆาตํ อนุปายาสํ อปริฬาหํ กายสฺส เภทา ปรํ มรณา สุคติ ปาฏิกงฺขา ฯ กตเมหิ ทฺวีหิ อินฺทฺริเยสุ คุตฺตทฺวารตาย จ โภชเน มตฺตญฺญุตาย จฯ อิเมหิ โข ภิกฺขเว ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขํ วิหรติ อวิฆาตํ อนุปายาสํ อปริฬาหํ กายสฺส เภทา ปรํ มรณา สุคติ ปาฏิกงฺขาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ทุติยํฯ|
    block |๓ ตปนียสุตฺตํ|
      count |๓๐|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺเวเม ภิกฺขเว ธมฺมา ตปนียาฯ กตเม ทฺเว อิธ ภิกฺขเว เอกจฺโจ อกตกลฺยาโณ โหติ อกตกุสโล อกตภีรุตฺตาโณ กตปาโป กตลุทฺโท กตกิพฺพิโสฯ โส อกตํ เม กลฺยาณนฺติปิ ตปฺปติ กตํ เม ปาปนฺติปิ ตปฺปติฯ อิเม โข ภิกฺขเว ทฺเว ธมฺมา ตปนียาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ตติยํฯ|
    block |๔ อตปนียสุตฺตํ|
      count |๓๑|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺเวเม ภิกฺขเว ธมฺมา อตปนียาฯ กตเม ทฺเว อิธ ภิกฺขเว เอกจฺโจ กตกลฺยาโณ โหติ กตกุสโล กตภีรุตฺตาโณ อกตปาโป อกตลุทฺโท อกตกิพฺพิโสฯ โส กตํ เม กลฺยาณนฺติปิ น ตปฺปติ อกตํ เม ปาปนฺติปิ น ตปฺปติฯ อิเม โข ภิกฺขเว ทฺเว ธมฺมา อตปนียาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ จตุตฺถํฯ|
    block |๕ ปฐมสีลสุตฺตํ|
      count |๓๒|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ธมฺเมหิ สมนฺนาคโต ปุคฺคโล ยถาภตํ นิกฺขิตฺโต เอวํ นิรเยฯ กตเมหิ ทฺวีหิ ปาปเกน จ สีเลน ปาปิกาย จ ทิฏฺฐิยาฯ อิเมหิ โข ภิกฺขเว ทฺวีหิ ธมฺเมหิ สมนฺนาคโต ปุคฺคโล ยถาภตํ นิกฺขิตฺโต เอวํ นิรเยติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ปญฺจมํฯ|
    block |๖ ทุติยสีลสุตฺตํ|
      count |๓๓|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ธมฺเมหิ สมนฺนาคโต ปุคฺคโล ยถาภตํ นิกฺขิตฺโต เอวํ สคฺเคฯ กตเมหิ ทฺวีหิ ภทฺทเกน จ สีเลน ภทฺทิกาย จ ทิฏฺฐิยาฯ อิเมหิ โข ภิกฺขเว ทฺวีหิ ธมฺเมหิ สมนฺนาคโต ปุคฺคโล ยถาภตํ นิกฺขิตฺโต เอวํ สคฺเคติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ฉฏฺฐํฯ|
    block |๗ อาตาปีสุตฺตํ|
      count |๓๔|, |วุตฺตญฺเหตํ ภควตา วุตฺตมรหตาติ เม สุตํ|
      block |อนาตาปี ภิกฺขเว ภิกฺขุ อโนตฺตาปี อภพฺโพ สมฺโพธาย อภพฺโพ นิพฺพานาย อภพฺโพ อนุตฺตรสฺส โยคกฺเขมสฺส อธิคมายฯ อาตาปี จ โข ภิกฺขเว ภิกฺขุ โอตฺตาปี ภพฺโพ สมฺโพธาย ภพฺโพ นิพฺพานาย ภพฺโพ อนุตฺตรสฺส โยคกฺเขมสฺส อธิคมายาติฯ เอตมตฺถํ ภควา อโวจ ฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ สตฺตมํฯ|
    block |๘ ปฐมนกุหนสุตฺตํ|
      count |๓๕|, |วุตฺตญฺเหตํ ภควตา วุตฺตมรหตาติ เม สุตํ|
      block |นยิทํ ภิกฺขเว พฺรหฺมจริยํ วุสฺสติ ชนกุหนตฺถํ น ชนลปนตฺถํ น ลาภสกฺการสิโลกานิสํสตฺถํ น อิติ มํ ชโน ชานาตูติฯ อถ โข อิทํ ภิกฺขเว พฺรหฺมจริยํ วุสฺสติ สํวรตฺถญฺเจว ปหานตฺถญฺจาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ อฏฺฐมํฯ|
    block |๙ ทุติยนกุหนสุตฺตํ|
      count |๓๖|, |วุตฺตญฺเหตํ ภควตา วุตฺตมรหตาติ เม สุตํ|
      block |นยิทํ ภิกฺขเว พฺรหฺมจริยํ วุสฺสติ ชนกุหนตฺถํ น ชนลปนตฺถํ น ลาภสกฺการสิโลกานิสํสตฺถํ น อิติ มํ ชโน ชานาตูติฯ อถ โข อิทํ ภิกฺขเว พฺรหฺมจริยํ วุสฺสติ อภิญฺญตฺถญฺเจว ปริญฺญตฺถญฺจาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ นวมํฯ|
    block |๑๐ โสมนสฺสสุตฺตํ|
      count |๓๗|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขโสมนสฺสพหุโล วิหรติ โยนิ จสฺส อารทฺธา โหติ อาสวานํ ขยายฯ กตเมหิ ทฺวีหิ สํเวชนีเยสุ ฐาเนสุ สํเวชเนน สํวิคฺคสฺส จ โยนิโส ปธาเนนฯ อิเมหิ โข ภิกฺขเว ทฺวีหิ ธมฺเมหิ สมนฺนาคโต ภิกฺขุ ทิฏฺเฐว ธมฺเม สุขโสมนสฺสพหุโล วิหรติ โยนิ จสฺส อารทฺธา โหติ อาสวานํ ขยายาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ทสมํฯ|
      stand |ปฐโม วคฺโค นิฏฺฐิโตฯ|
      block |ตสฺสุทฺทานํ|
  block |๒ ทุติยวคฺโค|
    block |๑ วิตกฺกสุตฺตํ|
      count |๓๘|, |วุตฺตญฺเหตํ ภควตา วุตฺตมรหตาติ เม สุตํ|
      block |ตถาคตํ ภิกฺขเว อรหนฺตํ สมฺมาสมฺพุทฺธํ ทฺเว วิตกฺกา พหุลํ สมุทาจรนฺติ เขโม จ วิตกฺโก ปวิเวโก จ ฯ อพฺยาปชฺฌาราโม ภิกฺขเว ตถาคโต อพฺยาปชฺฌรโตฯ ตเมนํ ภิกฺขเว ตถาคตํ อพฺยาปชฺฌารามํ อพฺยาปชฺฌรตํ เอเสว วิตกฺโก พหุลํ สมุทาจรติ อิมายาหํ อิริยาย น กิญฺจิ พฺยาพาเธมิ ตสํ วา ถาวรํ วาติฯ|
      block |ปวิเวการาโม ภิกฺขเว ตถาคโต ปวิเวกรโตฯ ตเมนํ ภิกฺขเว ตถาคตํ ปวิเวการามํ ปวิเวกรตํ เอเสว วิตกฺโก พหุลํ สมุทาจรติ ยํ อกุสลํ ตํ ปหีนนฺติฯ|
      block |ตสฺมาติห ภิกฺขเว ตุมฺเหปิ อพฺยาปชฺฌารามา วิหรถ อพฺยาปชฺฌรตาฯ เตสํ โว ภิกฺขเว ตุมฺหากํ อพฺยาปชฺฌารามานํ วิหรตํ อพฺยาปชฺฌรตานํ เอเสว วิตกฺโก พหุลํ สมุทาจริสฺสติ อิมาย มยํ อิริยาย น กิญฺจิ พฺยาพาเธม ตสํ วา ถาวรํ วาติฯ|
      block |ปวิเวการามา ภิกฺขเว วิหรถ ปวิเวกรตาฯ เตสํ โว ภิกฺขเว ตุมฺหากํ ปวิเวการามานํ วิหรตํ ปวิเวกรตานํ เอเสว วิตกฺโก พหุลํ สมุทาจริสฺสติ กิํ อกุสลํ กิํ อปฺปหีนํ กิํ ปชหามาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ปฐมํฯ|
    block |๒ เทสนาสุตฺตํ|
      count |๓๙|, |วุตฺตญฺเหตํ ภควตา วุตฺตมรหตาติ เม สุตํ|
      block |ตถาคตสฺส ภิกฺขเว อรหโต สมฺมาสมฺพุทฺธสฺส ทฺเว ธมฺมเทสนา ปริยาเยน ภวนฺติฯ กตมา ทฺเว ปาปํ ปาปกโต ปสฺสถาติ อยํ ปฐมา ธมฺมเทสนา ปาปํ ปาปกโต ทิสฺวา ตตฺถ นิพฺพินฺทถ วิรชฺชถ วิมุจฺจถาติ อยํ ทุติยา ธมฺมเทสนาฯ ตถาคตสฺส ภิกฺขเว อรหโต สมฺมาสมฺพุทฺธสฺส อิมา ทฺเว ธมฺมเทสนา ปริยาเยน ภวนฺตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ทุติยํฯ|
    block |๓ วิชฺชาสุตฺตํ|
      count |๔๐|, |วุตฺตญฺเหตํ ภควตา วุตฺตมรหตาติ เม สุตํ|
      block |อวิชฺชา ภิกฺขเว ปุพฺพงฺคมา อกุสลานํ ธมฺมานํ สมาปตฺติยา อนฺวเทว อหิริกํ อโนตฺตปฺปํ วิชฺชา จ โข ภิกฺขเว ปุพฺพงฺคมา กุสลานํ ธมฺมานํ สมาปตฺติยา อนฺวเทว หิโรตฺตปฺปนฺติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ตติยํฯ|
    block |๔ ปญฺญาปริหีนสุตฺตํ|
      count |๔๑|, |วุตฺตญฺเหตํ ภควตา วุตฺตมรหตาติ เม สุตํ|
      block |เต ภิกฺขเว สตฺตา สุปริหีนา เย อริยาย ปญฺญาย ปริหีนาฯ เต ทิฏฺเฐว ธมฺเม ทุกฺขํ วิหรนฺติ สวิฆาตํ สอุปายาสํ สปริฬาหํ กายสฺส เภทา ปรํ มรณา ทุคฺคติ ปาฏิกงฺขาฯ เต ภิกฺขเว สตฺตา อปริหีนา เย อริยาย ปญฺญาย อปริหีนาฯ เต ทิฏฺเฐว ธมฺเม สุขํ วิหรนฺติ อวิฆาตํ อนุปายาสํ อปริฬาหํ กายสฺส เภทา ปรํ มรณา สุคติ ปาฏิกงฺขาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ จตุตฺถํฯ|
    block |๕ สุกฺกธมฺมสุตฺตํ|
      count |๔๒|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺเวเม ภิกฺขเว สุกฺกา ธมฺมา โลกํ ปาเลนฺติฯ กตเม ทฺเว หิรี จ โอตฺตปฺปญฺจฯ อิเม เจ ภิกฺขเว ทฺเว สุกฺกา ธมฺมา โลกํ น ปาเลยฺยุํ นยิธ ปญฺญาเยถ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วาฯ สมฺเภทํ โลโก อคมิสฺส ยถา อเชฬกา กุกฺกุฏสูกรา โสณสิงฺคาลา ฯ ยสฺมา จ โข ภิกฺขเว อิเม ทฺเว สุกฺกา ธมฺมา โลกํ ปาเลนฺติ ตสฺมา ปญฺญายติ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ปญฺจมํฯ|
    block |๖ อชาตสุตฺตํ|
      count |๔๓|, |วุตฺตญฺเหตํ ภควตา วุตฺตมรหตาติ เม สุตํ|
      block |อตฺถิ ภิกฺขเว อชาตํ อภูตํ อกตํ อสงฺขตํฯ โน เจตํ ภิกฺขเว อภวิสฺส อชาตํ อภูตํ อกตํ อสงฺขตํ นยิธ ชาตสฺส ภูตสฺส กตสฺส สงฺขตสฺส นิสฺสรณํ ปญฺญาเยถฯ ยสฺมา จ โข ภิกฺขเว อตฺถิ อชาตํ อภูตํ อกตํ อสงฺขตํ ตสฺมา ชาตสฺส ภูตสฺส กตสฺส สงฺขตสฺส นิสฺสรณํ ปญฺญายตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ฉฏฺฐํฯ|
    block |๗ นิพฺพานธาตุสุตฺตํ|
      count |๔๔|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺเวมา ภิกฺขเว นิพฺพานธาตุโยฯ กตเม ทฺเว สอุปาทิเสสา จ นิพฺพานธาตุ อนุปาทิเสสา จ นิพฺพานธาตุฯ|
      block |กตมา จ ภิกฺขเว สอุปาทิเสสา นิพฺพานธาตุ อิธ ภิกฺขเว ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญา วิมุตฺโตฯ ตสฺส ติฏฺฐนฺเตว ปญฺจินฺทฺริยานิ เยสํ อวิฆาตตฺตา มนาปามนาปํ ปจฺจนุโภติ สุขทุกฺขํ ปฏิสํเวเทติ ฯ ตสฺส โย ราคกฺขโย โทสกฺขโย โมหกฺขโย อยํ วุจฺจติ ภิกฺขเว สอุปาทิเสสา นิพฺพานธาตุฯ|
      block |กตมา จ ภิกฺขเว อนุปาทิเสสา นิพฺพานธาตุ อิธ ภิกฺขเว ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญา วิมุตฺโตฯ ตสฺส อิเธว ภิกฺขเว สพฺพเวทยิตานิ อนภินนฺทิตานิ สีติ ภวิสฺสนฺติ ฯ อยํ วุจฺจติ ภิกฺขเว อนุปาทิเสสา นิพฺพานธาตุฯ อิมา โข ภิกฺขเว ทฺเว นิพฺพานธาตุโยติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ สตฺตมํฯ|
    block |๘ ปฏิสลฺลานสุตฺตํ|
      count |๔๕|, |วุตฺตญฺเหตํ ภควตา วุตฺตมรหตาติ เม สุตํ|
      block |ปฏิสลฺลานารามา ภิกฺขเว วิหรถ ปฏิสลฺลานรตา อชฺฌตฺตํ เจโตสมถมนุยุตฺตา อนิรากตชฺฌานา วิปสฺสนาย สมนฺนาคตา พฺรูเหตา สุญฺญาคารานํ ฯ ปฏิสลฺลานารามานํ ภิกฺขเว วิหรตํ ปฏิสลฺลานรตานํ อชฺฌตฺตํ เจโตสมถมนุยุตฺตานํ อนิรากตมชฺฌานานํ วิปสฺสนาย สมนฺนาคตานํ พฺรูเหตานํ สุญฺญาคารานํ ทฺวินฺนํ ผลานํ อญฺญตรํ ผลํ ปาฏิกงฺขํ ทิฏฺเฐว ธมฺเม อญฺญา สติ วา อุปาทิเสเส อนาคามิตาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ อฏฺฐมํฯ|
    block |๙ สิกฺขานิสํสสุตฺตํ|
      count |๔๖|, |วุตฺตญฺเหตํ ภควตา วุตฺตมรหตาติ เม สุตํ|
      block |สิกฺขานิสํสา ภิกฺขเว วิหรถ ปญฺญุตฺตรา วิมุตฺติสารา สตาธิปเตยฺยาฯ สิกฺขานิสํสานํ ภิกฺขเว วิหรตํ ปญฺญุตฺตรานํ วิมุตฺติสารานํ สตาธิปเตยฺยานํ ทฺวินฺนํ ผลานํ อญฺญตรํ ผลํ ปาฏิกงฺขํ ทิฏฺเฐว ธมฺเม อญฺญา สติ วา อุปาทิเสเส อนาคามิตาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ นวมํฯ|
    block |๑๐ ชาคริยสุตฺตํ|
      count |๔๗|, |วุตฺตญฺเหตํ ภควตา วุตฺตมรหตาติ เม สุตํ|
      block |ชาคโร จสฺส ภิกฺขเว ภิกฺขุ วิหเรยฺย สโต สมฺปชาโน สมาหิโต ปมุทิโต วิปฺปสนฺโน จ ตตฺถ กาลวิปสฺสี จ กุสเลสุ ธมฺเมสุฯ ชาครสฺส ภิกฺขเว ภิกฺขุโน วิหรโต สตสฺส สมฺปชานสฺส สมาหิตสฺส ปมุทิตสฺส วิปฺปสนฺนสฺส ตตฺถ กาลวิปสฺสิโน กุสเลสุ ธมฺเมสุ ทฺวินฺนํ ผลานํ อญฺญตรํ ผลํ ปาฏิกงฺขํ ทิฏฺเฐว ธมฺเม อญฺญา สติ วา อุปาทิเสเส อนาคามิตาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ทสมํฯ|
    block |๑๑ อาปายิกสุตฺตํ|
      count |๔๘|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺเวเม ภิกฺขเว อาปายิกา เนรยิกา อิทมปฺปหายฯ กตเม ทฺเว โย จ อพฺรหฺมจารี พฺรหฺมจาริปฏิญฺโญ โย จ ปริปุณฺณํ ปริสุทฺธํ พฺรหฺมจริยํ จรนฺตํ อมูลเกน อพฺรหฺมจริเยน อนุทฺธํเสติฯ อิเม โข ภิกฺขเว ทฺเว อาปายิกา เนรยิกา อิทมปฺปหายาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ เอกาทสมํฯ|
    block |๑๒ ทิฏฺฐิคตสุตฺตํ|
      count |๔๙|, |วุตฺตญฺเหตํ ภควตา วุตฺตมรหตาติ เม สุตํ|
      block |ทฺวีหิ ภิกฺขเว ทิฏฺฐิคเตหิ ปริยุฏฺฐิตา เทวมนุสฺสา โอลียนฺติ เอเก อติธาวนฺติ เอเก จกฺขุมนฺโต จ ปสฺสนฺติฯ|
      block |กถญฺจ ภิกฺขเว โอลียนฺติ เอเก ภวารามา ภิกฺขเว เทวมนุสฺสา ภวรตา ภวสมฺมุทิตา เตสํ ภวนิโรธาย ธมฺเม เทสิยมาเน จิตฺตํ น ปกฺขนฺทติ น ปสีทติ น สนฺติฏฺฐติ นาธิมุจฺจติฯ เอวํ โข ภิกฺขเว โอลียนฺติ เอเกฯ|
      block |กถญฺจ ภิกฺขเว อติธาวนฺติ เอเก ภเวเนว โข ปเนเก อฏฺฏียมานา หรายมานา ชิคุจฺฉมานา วิภวํ อภินนฺทนฺติ ยโต กิร โภ อยํ อตฺตา กายสฺส เภทา ปรํ มรณา อุจฺฉิชฺชติ วินสฺสติ น โหติ ปรํ มรณา เอตํ สนฺตํ เอตํ ปณีตํ เอตํ ยาถาวนฺติฯ เอวํ โข ภิกฺขเว อติธาวนฺติ เอเกฯ|
      block |กถญฺจ ภิกฺขเว จกฺขุมนฺโต ปสฺสนฺติ อิธ ภิกฺขุ ภูตํ ภูตโต ปสฺสติ ภูตํ ภูตโต ทิสฺวา ภูตสฺส นิพฺพิทาย วิราคาย นิโรธาย ปฏิปนฺโน โหติฯ เอวํ โข ภิกฺขเว จกฺขุมนฺโต ปสฺสนฺตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
      block |อยมฺปิ อตฺโถ วุตฺโต ภควตา อิติ เม สุตนฺติฯ ทฺวาทสมํฯ|
      stand |ทุติโย วคฺโค นิฏฺฐิโตฯ|
      block |ตสฺสุทฺทานํ|
      stand |ทุกนิปาโต นิฏฺฐิโตฯ|
