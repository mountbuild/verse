block |๔ จตุกฺกนิปาโต|
  block |๑ พฺราหฺมณธมฺมยาคสุตฺตํ|
    count |๑๐๐|, |วุตฺตญฺเหตํ ภควตา วุตฺตมรหตาติ เม สุตํ|
    block |อหมสฺมิ ภิกฺขเว พฺราหฺมโณ ยาจโยโค สทา ปยตปาณิ อนฺติมเทหธโร อนุตฺตโร ภิสกฺโก สลฺลกตฺโตฯ ตสฺส เม ตุมฺเห ปุตฺตา โอรสา มุขโต ชาตา ธมฺมชา ธมฺมนิมฺมิตา ธมฺมทายาทา โน อามิสทายาทาฯ|
    block |ทฺเวมานิ ภิกฺขเว ทานานิ อามิสทานญฺจ ธมฺมทานญฺจฯ เอตทคฺคํ ภิกฺขเว อิเมสํ ทฺวินฺนํ ทานานํ ยทิทํ ธมฺมทานํฯ|
    block |ทฺเวเม ภิกฺขเว สํวิภาคา อามิสสํวิภาโค จ ธมฺมสํวิภาโค จฯ เอตทคฺคํ ภิกฺขเว อิเมสํ ทฺวินฺนํ สํวิภาคานํ ยทิทํ ธมฺมสํวิภาโคฯ|
    block |ทฺเวเม ภิกฺขเว อนุคฺคหา อามิสานุคฺคโห จ ธมฺมานุคฺคโห จฯ เอตทคฺคํ ภิกฺขเว อิเมสํ ทฺวินฺนํ อนุคฺคหานํ ยทิทํ ธมฺมานุคฺคโหฯ|
    block |ทฺเวเม ภิกฺขเว ยาคา อามิสยาโค จ ธมฺมยาโค จฯ เอตทคฺคํ ภิกฺขเว อิเมสํ ทฺวินฺนํ ยาคานํ ยทิทํ ธมฺมยาโคติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block
      block |โย ธมฺมยาคํ อยชี อมจฺฉรี ตถาคโต สพฺพภูตานุกมฺปี|
      block |ตํ ตาทิสํ เทวมนุสฺสเสฏฺฐํ สตฺตา นมสฺสนฺติ ภวสฺส ปารคุนฺติฯ|
      block |อนวชฺเชน ตุฏฺฐสฺส อปฺเปน สุลเภน จ|
      block |น เสนาสนมารพฺภ จีวรํ ปานโภชนํ|
      block |วิฆาโต โหติ จิตฺตสฺส ทิสา นปฺปฏิหญฺญติฯ|
      block |เย จสฺส ธมฺมา อกฺขาตา สามญฺญสฺสานุโลมิกา|
      block |อธิคฺคหิตา ตุฏฺฐสฺส อปฺปมตฺตสฺส ภิกฺขุโนติ ฯ|
      block |เสขสฺส สิกฺขมานสฺส อุชุมคฺคานุสาริโน|
      block |ขยสฺมิํ ปฐมํ ญาณํ ตโต อญฺญา อนนฺตราฯ|
      block |ตโต อญฺญา วิมุตฺตสฺส วิมุตฺติญาณมุตฺตมํ|
      block |อุปฺปชฺชติ ขเย ญาณํ ขีณา สํโยชนา อิติฯ|
      block |น ตฺเววิทํ กุสีเตน พาเลนมวิชานตา|
      block |นิพฺพานํ อธิคนฺตพฺพํ สพฺพคนฺถปฺปโมจนนฺติฯ|
      block |เย ทุกฺขํ นปฺปชานนฺติ อโถ ทุกฺขสฺส สมฺภวํ|
      block |ยตฺถ จ สพฺพโส ทุกฺขํ อเสสํ อุปรุชฺฌติ|
      block |ตญฺจ มคฺคํ น ชานนฺติ ทุกฺขูปสมคามินํฯ|
      block |เจโตวิมุตฺติหีนา เต อโถ ปญฺญาวิมุตฺติยา|
      block |อภพฺพา เต อนฺตกิริยาย เต เว ชาติชรูปคาฯ|
      block |เย จ ทุกฺขํ ปชานนฺติ อโถ ทุกฺขสฺส สมฺภวํ|
      block |ยตฺถ จ สพฺพโส ทุกฺขํ อเสสํ อุปรุชฺฌติ|
      block |ตญฺจ มคฺคํ ปชานนฺติ ทุกฺขูปสมคามินํฯ|
      block |เจโตวิมุตฺติสมฺปนฺนา อโถ ปญฺญาวิมุตฺติยา|
      block |ภพฺพา เต อนฺตกิริยาย น เต ชาติชรูปคาติฯ|
      block |ปาโมชฺชกรณํ ฐานํ เอตํ โหติ วิชานตํ|
      block |ยทิทํ ภาวิตตฺตานํ อริยานํ ธมฺมชีวินํฯ|
      block |เต โชตยนฺติ สทฺธมฺมํ ภาสยนฺติ ปภงฺกรา|
      block |อาโลกกรณา ธีรา จกฺขุมนฺโต รณญฺชหาฯ|
      block |เยสํ เว สาสนํ สุตฺวา สมฺมทญฺญาย ปณฺฑิตา|
      block |ชาติกฺขยมภิญฺญาย นาคจฺฉนฺติ ปุนพฺภวนฺติฯ|
      block |ตณฺหาทุติโย ปุริโส ทีฆมทฺธาน สํสรํ|
      block |อิตฺถภาวญฺญถาภาวํ สํสารํ นาติวตฺตติฯ|
      block |เอตมาทีนวํ ญตฺวา ตณฺหํ ทุกฺขสฺส สมฺภวํ|
      block |วีตตณฺโห อนาทาโน สโต ภิกฺขุ ปริพฺพเชติฯ|
      block |พฺรหฺมาติ มาตาปิตโร ปุพฺพาจริยาติ วุจฺจเร|
      block |อาหุเนยฺยา จ ปุตฺตานํ ปชาย อนุกมฺปกาฯ|
      block |ตสฺมา หิ เน นมสฺเสยฺย สกฺกเรยฺย จ ปณฺฑิโต|
      block |อนฺเนน อถ ปาเนน วตฺเถน สยเนน จ|
      block |อุจฺฉาทเนน นฺหาปเนน ปาทานํ โธวเนน จฯ|
      block |ตาย นํ ปาริจริยาย มาตาปิตูสุ ปณฺฑิตา|
      block |อิเธว นํ ปสํสนฺติ เปจฺจ สคฺเค ปโมทตีติฯ|
      block |สาคารา อนคารา จ อุโภ อญฺโญญฺญนิสฺสิตา|
      block |อาราธยนฺติ สทฺธมฺมํ โยคกฺเขมํ อนุตฺตรํฯ|
      block |สาคาเรสุ จ จีวรํ ปจฺจยํ สยนาสนํ|
      block |อนคารา ปฏิจฺฉนฺติ ปริสฺสยวิโนทนํฯ|
      block |สุคตํ ปน นิสฺสาย คหฏฺฐา ฆรเมสิโน|
      block |สทฺทหานา อรหตํ อริยปญฺญาย ฌายิโนฯ|
      block |อิธ ธมฺมํ จริตฺวาน มคฺคํ สุคติคามินํ|
      block |นนฺทิโน เทวโลกสฺมิํ โมทนฺติ กามกามิโนติฯ|
      block |กุหา ถทฺธา ลปา สิงฺคี อุนฺนฬา อสมาหิตา|
      block |น เต ธมฺเม วิรูหนฺติ สมฺมาสมฺพุทฺธเทสิเตฯ|
      block |นิกฺกุหา นิลฺลปา ธีรา อตฺถทฺธา สุสมาหิตา|
      block |เต เว ธมฺเม วิรูหนฺติ สมฺมาสมฺพุทฺธเทสิเตติฯ|
      block |เหฏฺฐา รหโทติ โข ภิกฺขเว ปญฺจนฺนํ โอรมฺภาคิยานํ สํโยชนานํ อธิวจนํ|
      block |อูมิภยนฺติ โข ภิกฺขเว โกธุปายาสสฺเสตํ อธิวจนํ|
      block |อาวฏฺฏนฺติ โข ภิกฺขเว ปญฺจนฺเนตํ กามคุณานํ อธิวจนํ|
      block |คหรกฺขโสติ โข ภิกฺขเว มาตุคามสฺเสตํ อธิวจนํ|
      block |ปฏิโสโตติ โข ภิกฺขเว เนกฺขมฺมสฺเสตํ อธิวจนํ|
      block |หตฺเถหิ จ ปาเทหิ จ วายาโมติ โข ภิกฺขเว วีริยารมฺภสฺเสตํ อธิวจนํ|
      block |สหาปิ ทุกฺเขน ชเหยฺย กาเม โยคกฺเขมํ อายติํ ปตฺถยาโน|
      block |สมฺมปฺปชาโน สุวิมุตฺตจิตฺโต วิมุตฺติยา ผสฺสเย ตตฺถ ตตฺถ|
      block |ส เวทคู วูสิตพฺรหฺมจริโย โลกนฺตคู ปารคโตติ วุจฺจตีติฯ|
      block |จรํ วา ยทิ วา ติฏฺฐํ นิสินฺโน อุท วา สยํ|
      block |โย วิตกฺกํ วิตกฺเกติ ปาปกํ เคหนิสฺสิตํฯ|
      block |กุมฺมคฺคํ ปฏิปนฺโน โส โมหเนยฺเยสุ มุจฺฉิโต|
      block |อภพฺโพ ตาทิโส ภิกฺขุ ผุฏฺฐุํ สมฺโพธิมุตฺตมํฯ|
      block |โย จ จรํ วา ติฏฺฐํ วา นิสินฺโน อุท วา สยํ|
      block |วิตกฺกํ สมยิตฺวาน วิตกฺกูปสเม รโต|
      block |ภพฺโพ โส ตาทิโส ภิกฺขุ ผุฏฺฐุํ สมฺโพธิมุตฺตมนฺติฯ|
      block |ยตํ จเร ยตํ ติฏฺเฐ ยตํ อจฺเฉ ยตํ สเย|
      block |ยตํ สมิญฺชเย ภิกฺขุ ยตเมนํ ปสารเยฯ|
      block |อุทฺธํ ติริยํ อปาจีนํ ยาวตา ชคโต คติ|
      block |สมเวกฺขิตา จ ธมฺมานํ ขนฺธานํ อุทยพฺพยํฯ|
      block |เอวํ วิหาริมาตาปิํ สนฺตวุตฺติมนุทฺธตํ|
      block |เจโตสมถสามีจิํ สิกฺขมานํ สทา สตํ|
      block |สตตํ ปหิตตฺโตติ อาหุ ภิกฺขุํ ตถาวิธนฺติฯ|
      block |สพฺพโลกํ อภิญฺญาย สพฺพโลเก ยถาตถํ|
      block |สพฺพโลกวิสํยุตฺโต สพฺพโลเก อนูปโย ฯ|
      block |ส เว สพฺพาภิภู ธีโร สพฺพคนฺถปฺปโมจโน|
      block |ผุฏฺฐาสฺส ปรมา สนฺติ นิพฺพานํ อกุโตภยํฯ|
      block |เอส ขีณาสโว พุทฺโธ อนีโฆ ฉินฺนสํสโย|
      block |สพฺพกมฺมกฺขยํ ปตฺโต วิมุตฺโต อุปธิสงฺขเยฯ|
      block |เอส โส ภควา พุทฺโธ เอส สีโห อนุตฺตโร|
      block |สเทวกสฺส โลกสฺส พฺรหฺมจกฺกํ ปวตฺตยิฯ|
      block |อิติ เทวา มนุสฺสา จ เย พุทฺธํ สรณํ คตา|
      block |สงฺคมฺม ตํ นมสฺสนฺติ มหนฺตํ วีตสารทํฯ|
      block |ทนฺโต ทมยตํ เสฏฺโฐ สนฺโต สมยตํ อิสิ|
      block |มุตฺโต โมจยตํ อคฺโค ติณฺโณ ตารยตํ วโรฯ|
      block |อิติ เหตํ นมสฺสนฺติ มหนฺตํ วีตสารทํ|
      block |สเทวกสฺมิํ โลกสฺมิํ นตฺถิ เต ปฏิปุคฺคโลติฯ|
      block |พฺราหฺมณสุลภา ชานํ สมณสีลา ตณฺหา พฺรหฺมา|
      block |พหุการา กุหปุริสา จร สมฺปนฺน โลเกน เตรสาติฯ|
      block |สตฺตวิเสกนิปาตํ ทุกฺกํ พาวีสสุตฺตสงฺคหิตํ|
      block |สมปญฺญาสมถติกํ เตรส จตุกฺกญฺจ อิติ ยมิทํฯ|
      block |ทฺวิทสุตฺตรสุตฺตสเต สงฺคายิตฺวา สมาทหิํสุ ปุรา|
      block |อรหนฺโต จิรฏฺฐิติยา ตมาหุ นาเมน อิติวุตฺตนฺติฯ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ปฐมํฯ|
  block |๒ สุลภสุตฺตํ|
    count |๑๐๑|, |วุตฺตญฺเหตํ ภควตา วุตฺตมรหตาติ เม สุตํ|
    block |จตฺตาริมานิ ภิกฺขเว อปฺปานิ เจว สุลภานิ จ ตานิ จ อนวชฺชานิฯ กตมานิ จตฺตาริ ปํสุกูลํ ภิกฺขเว จีวรานํ อปฺปญฺจ สุลภญฺจ ตญฺจ อนวชฺชํฯ ปิณฺฑิยาโลโป ภิกฺขเว โภชนานํ อปฺปญฺจ สุลภญฺจ ตญฺจ อนวชฺชํฯ รุกฺขมูลํ ภิกฺขเว เสนาสนานํ อปฺปญฺจ สุลภญฺจ ตญฺจ อนวชฺชํฯ ปูติมุตฺตํ ภิกฺขเว เภสชฺชานํ อปฺปญฺจ สุลภญฺจ ตญฺจ อนวชฺชํฯ อิมานิ โข ภิกฺขเว จตฺตาริ อปฺปานิ เจว สุลภานิ จ ตานิ จ อนวชฺชานิฯ ยโต โข ภิกฺขเว ภิกฺขุ อปฺเปน จ ตุฏฺโฐ โหติ สุลเภน จ อนวชฺเชน จ อิมสฺสาหํ อญฺญตรํ สามญฺญงฺคนฺติ วทามีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ทุติยํฯ|
  block |๓ อาสวกฺขยสุตฺตํ|
    count |๑๐๒|, |วุตฺตญฺเหตํ ภควตา วุตฺตมรหตาติ เม สุตํ|
    block |ชานโตหํ ภิกฺขเว ปสฺสโต อาสวานํ ขยํ วทามิ โน อชานโต โน อปสฺสโตฯ กิญฺจ ภิกฺขเว ชานโต กิํ ปสฺสโต อาสวานํ ขโย โหติ อิทํ ทุกฺขนฺติ ภิกฺขเว ชานโต ปสฺสโต อาสวานํ ขโย โหติฯ อยํ ทุกฺขสมุทโยติ ภิกฺขเว ชานโต ปสฺสโต อาสวานํ ขโย โหติฯ อยํ ทุกฺขนิโรโธติ ภิกฺขเว ชานโต ปสฺสโต อาสวานํ ขโย โหติฯ อยํ ทุกฺขนิโรธคามินี ปฏิปทาติ ภิกฺขเว ชานโต ปสฺสโต อาสวานํ ขโย โหติฯ เอวํ โข ภิกฺขเว ชานโต เอวํ ปสฺสโต อาสวานํ ขโย โหตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ตติยํฯ|
  block |๔ สมณพฺราหฺมณสุตฺตํ|
    count |๑๐๓|, |วุตฺตญฺเหตํ ภควตา วุตฺตมรหตาติ เม สุตํ|
    block |เย หิ เกจิ ภิกฺขเว สมณา วา พฺราหฺมณา วา อิทํ ทุกฺขนฺติ ยถาภูตํ นปฺปชานนฺติ อยํ ทุกฺขสมุทโยติ ยถาภูตํ นปฺปชานนฺติ อยํ ทุกฺขนิโรโธติ ยถาภูตํ นปฺปชานนฺติ อยํ ทุกฺขนิโรธคามินี ปฏิปทาติ ยถาภูตํ นปฺปชานนฺติ น เม เต ภิกฺขเว สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา น จ ปเนเต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ|
    block |เย จ โข เกจิ ภิกฺขเว สมณา วา พฺราหฺมณา วา อิทํ ทุกฺขนฺติ ยถาภูตํ ปชานนฺติ อยํ ทุกฺขสมุทโยติ ยถาภูตํ ปชานนฺติ อยํ ทุกฺขนิโรโธติ ยถาภูตํ ปชานนฺติ อยํ ทุกฺขนิโรธคามินี ปฏิปทาติ ยถาภูตํ ปชานนฺติ เต โข เม ภิกฺขเว สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ จตุตฺถํฯ|
  block |๕ สีลสมฺปนฺนสุตฺตํ|
    count |๑๐๔|, |วุตฺตญฺเหตํ ภควตา วุตฺตมรหตาติ เม สุตํ|
    block |เย เต ภิกฺขเว ภิกฺขู สีลสมฺปนฺนา สมาธิสมฺปนฺนา ปญฺญาสมฺปนฺนา วิมุตฺติสมฺปนฺนา วิมุตฺติญาณทสฺสนสมฺปนฺนา โอวาทกา วิญฺญาปกา สนฺทสฺสกา สมาทปกา สมุตฺเตชกา สมฺปหํสกา อลํสมกฺขาตาโร สทฺธมฺมสฺส ทสฺสนมฺปหํ ภิกฺขเว เตสํ ภิกฺขูนํ พหูปการํ วทามิ สวนมฺปหํ ภิกฺขเว เตสํ ภิกฺขูนํ พหูปการํ วทามิ อุปสงฺกมนมฺปหํ ภิกฺขเว เตสํ ภิกฺขูนํ พหูปการํ วทามิ ปยิรุปาสนมฺปหํ ภิกฺขเว เตสํ ภิกฺขูนํ พหูปการํ วทามิ อนุสฺสรณมฺปหํ ภิกฺขเว เตสํ ภิกฺขูนํ พหูปการํ วทามิ อนุปพฺพชฺชมฺปหํ ภิกฺขเว เตสํ ภิกฺขูนํ พหูปการํ วทามิฯ ตํ กิสฺส เหตุ ตถารูเป ภิกฺขเว ภิกฺขู เสวโต ภชโต ปยิรุปาสโต อปริปูโรปิ สีลกฺขนฺโธ ภาวนาปาริปูริํ คจฺฉติ อปริปูโรปิ สมาธิกฺขนฺโธ ภาวนาปาริปูริํ คจฺฉติ อปริปูโรปิ ปญฺญากฺขนฺโธ ภาวนาปาริปูริํ คจฺฉติ อปริปูโรปิ วิมุตฺติกฺขนฺโธ ภาวนาปาริปูริํ คจฺฉติ อปริปูโรปิ วิมุตฺติญาณทสฺสนกฺขนฺโธ ภาวนาปาริปูริํ คจฺฉติฯ เอวรูปา จ เต ภิกฺขเว ภิกฺขู สตฺถาโรติปิ วุจฺจนฺติ สตฺถวาหาติปิ วุจฺจนฺติ รณญฺชหาติปิ วุจฺจนฺติ ตโมนุทาติปิ วุจฺจนฺติ อาโลกกราติปิ วุจฺจนฺติ โอภาสกราติปิ วุจฺจนฺติ ปชฺโชตกราติปิ วุจฺจนฺติ อุกฺกาธาราติปิ วุจฺจนฺติ ปภงฺกราติปิ วุจฺจนฺติ อริยาติปิ วุจฺจนฺติ จกฺขุมนฺโตติปิ วุจฺจนฺตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ปญฺจมํฯ|
  block |๖ ตณฺหุปฺปาทสุตฺตํ|
    count |๑๐๕|, |วุตฺตญฺเหตํ ภควตา วุตฺตมรหตาติ เม สุตํ|
    block |จตฺตาโรเม ภิกฺขเว ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ กตเม จตฺตาโร จีวรเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ ปิณฺฑปาตเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ เสนาสนเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ อิติภวาภวเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติฯ อิเม โข ภิกฺขเว จตฺตาโร ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ฉฏฺฐํฯ|
  block |๗ สพฺรหฺมกสุตฺตํ|
    count |๑๐๖|, |วุตฺตญฺเหตํ ภควตา วุตฺตมรหตาติ เม สุตํ|
    block |สพฺรหฺมกานิ ภิกฺขเว ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สปุพฺพเทวตานิ ภิกฺขเว ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สปุพฺพาจริยกานิ ภิกฺขเว ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ สาหุเนยฺยกานิ ภิกฺขเว ตานิ กุลานิ เยสํ ปุตฺตานํ มาตาปิตโร อชฺฌาคาเร ปูชิตา โหนฺติฯ|
    block |พฺรหฺมาติ ภิกฺขเว มาตาปิตูนํ เอตํ อธิวจนํฯ ปุพฺพเทวตาติ ภิกฺขเว มาตาปิตูนํ เอตํ อธิวจนํฯ ปุพฺพาจริยาติ ภิกฺขเว มาตาปิตูนํ เอตํ อธิวจนํฯ อาหุเนยฺยาติ ภิกฺขเว มาตาปิตูนํ เอตํ อธิวจนํฯ ตํ กิสฺส เหตุ พหุการา ภิกฺขเว มาตาปิตโร ปุตฺตานํ อาปาทกา โปสกา อิมสฺส โลกสฺส ทสฺเสตาโรติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ สตฺตมํฯ|
  block |๘ พหุการสุตฺตํ|
    count |๑๐๗|, |วุตฺตญฺเหตํ ภควตา วุตฺตมรหตาติ เม สุตํ|
    block |พหุการา ภิกฺขเว พฺราหฺมณคหปติกา ตุมฺหากํ เย โว ปจฺจุปฏฺฐิตา จีวรปิณฺฑปาตเสนาสนคิลานปจฺจยเภสชฺชปริกฺขาเรหิฯ ตุมฺเหปิ ภิกฺขเว พหุการา พฺราหฺมณคหปติกานํ ยํ เนสํ ธมฺมํ เทเสถ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ ปกาเสถฯ เอวมิทํ ภิกฺขเว อญฺญมญฺญํ นิสฺสาย พฺรหฺมจริยํ วุสฺสติ โอฆสฺส นิตฺถรณตฺถาย สมฺมา ทุกฺขสฺส อนฺตกิริยายาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ อฏฺฐมํฯ|
  block |๙ กุหสุตฺตํ|
    count |๑๐๘|, |วุตฺตญฺเหตํ ภควตา วุตฺตมรหตาติ เม สุตํ|
    block |เย เกจิ ภิกฺขเว ภิกฺขู กุหา ถทฺธา ลปา สิงฺคี อุนฺนฬา อสมาหิตา น เม เต ภิกฺขเว ภิกฺขู มามกาฯ อปคตา จ เต ภิกฺขเว ภิกฺขู อิมสฺมา ธมฺมวินยา น จ เต อิมสฺมิํ ธมฺมวินเย วุทฺธิํ วิรูฬฺหิํ เวปุลฺลํ อาปชฺชนฺติฯ เย จ โข ภิกฺขเว ภิกฺขู นิกฺกุหา นิลฺลปา ธีรา อตฺถทฺธา สุสมาหิตา เต โข เม ภิกฺขเว ภิกฺขู มามกาฯ อนปคตา จ เต ภิกฺขเว ภิกฺขู อิมสฺมา ธมฺมวินยา เต จ อิมสฺมิํ ธมฺมวินเย วุทฺธิํ วิรูฬฺหิํ เวปุลฺลํ อาปชฺชนฺตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ นวมํฯ|
  block |๑๐ นทีโสตสุตฺตํ|
    count |๑๐๙|, |วุตฺตญฺเหตํ ภควตา วุตฺตมรหตาติ เม สุตํ|
    block |เสยฺยถาปิ ภิกฺขเว ปุริโส นทิยา โสเตน โอวุยฺเหยฺย ปิยรูปสาตรูเปนฯ ตเมนํ จกฺขุมา ปุริโส ตีเร ฐิโต ทิสฺวา เอวํ วเทยฺย กิญฺจาปิ โข ตฺวํ อมฺโภ ปุริส นทิยา โสเตน โอวุยฺหสิ ปิยรูปสาตรูเปน อตฺถิ เจตฺถ เหฏฺฐา รหโท สอูมิ สาวฏฺโฏ สคโห สรกฺขโส ยํ ตฺวํ อมฺโภ ปุริส รหทํ ปาปุณิตฺวา มรณํ วา นิคจฺฉสิ มรณมตฺตํ วา ทุกฺขนฺติฯ อถ โข โส ภิกฺขเว ปุริโส ตสฺส ปุริสสฺส สทฺทํ สุตฺวา หตฺเถหิ จ ปาเทหิ จ ปฏิโสตํ วายเมยฺยฯ|
    block |อุปมา โข เม อยํ ภิกฺขเว กตา อตฺถสฺส วิญฺญาปนายฯ อยํ เจตฺถ อตฺโถ นทิยา โสโตติ โข ภิกฺขเว ตณฺหาเยตํ อธิวจนํฯ|
    block |ปิยรูปํ สาตรูปนฺติ โข ภิกฺขเว ฉนฺเนตํ อชฺฌตฺติกานํ อายตนานํ อธิวจนํฯ|
    block |จกฺขุมา ปุริโส ตีเร ฐิโตติ โข ภิกฺขเว ตถาคตสฺเสตํ อธิวจนํ อรหโต สมฺมาสมฺพุทฺธสฺสาติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ทสมํฯ|
  block |๑๑ จรสุตฺตํ|
    count |๑๑๐|, |วุตฺตญฺเหตํ ภควตา วุตฺตมรหตาติ เม สุตํ|
    block |จรโต เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ อนภาวํ คเมติฯ จรมฺปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ|
    block |ฐิตสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติฯ ฐิโตปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ|
    block |นิสินฺนสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติฯ นิสินฺโนปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ|
    block |สยานสฺส เจปิ ภิกฺขเว ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติฯ สยาโนปิ ภิกฺขเว ภิกฺขุ ชาคโร เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ|
    block |จรโต เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติฯ จรมฺปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |ฐิตสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติฯ ฐิโตปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |นิสินฺนสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติฯ นิสินฺโนปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |สยานสฺส เจปิ ภิกฺขเว ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตญฺเจ ภิกฺขเว ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติฯ สยาโนปิ ภิกฺขเว ภิกฺขุ ชาคโร เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ เอกาทสมํฯ|
  block |๑๒ สมฺปนฺนสีลสุตฺตํ|
    count |๑๑๑|, |วุตฺตญฺเหตํ ภควตา วุตฺตมรหตาติ เม สุตํ|
    block |สมฺปนฺนสีลา ภิกฺขเว วิหรถ สมฺปนฺนปาติโมกฺขา ปาติโมกฺขสํวรสํวุตา วิหรถ อาจารโคจรสมฺปนฺนา อณุมตฺเตสุ วชฺเชสุ ภยทสฺสาวิโน สมาทาย สิกฺขถ สิกฺขาปเทสุฯ|
    block |สมฺปนฺนสีลานํ โว ภิกฺขเว วิหรตํ สมฺปนฺนปาติโมกฺขานํ ปาติโมกฺขสํวรสํวุตานํ วิหรตํ อาจารโคจรสมฺปนฺนานํ อณุมตฺเตสุ วชฺเชสุ ภยทสฺสาวีนํ สมาทาย สิกฺขตํ สิกฺขาปเทสุ กิมสฺส อุตฺตริ กรณียํ|
    block |จรโต เจปิ ภิกฺขเว ภิกฺขุโน ภิชฺฌา วิคตา โหติ พฺยาปาโท วิคโต โหติ ถินมิทฺธํ วิคตํ โหติ อุทฺธจฺจกุกฺกุจฺจํ วิคตํ โหติ วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํ ฯ จรมฺปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |ฐิตสฺส เจปิ ภิกฺขเว ภิกฺขุโน อภิชฺฌา วิคตา โหติ พฺยาปาโท…เป … ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํฯ ฐิโตปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |นิสินฺนสฺส เจปิ ภิกฺขเว ภิกฺขุโน อภิชฺฌา วิคตา โหติ พฺยาปาโท…เป … ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํฯ นิสินฺโนปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ|
    block |สยานสฺส เจปิ ภิกฺขเว ภิกฺขุโน ชาครสฺส อภิชฺฌา วิคตา โหติ พฺยาปาโท…เป … ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํฯ สยาโนปิ ภิกฺขเว ภิกฺขุ ชาคโร เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ ทฺวาทสมํฯ|
  block |๑๓ โลกสุตฺตํ|
    count |๑๑๒|, |วุตฺตญฺเหตํ ภควตา วุตฺตมรหตาติ เม สุตํ|
    block |โลโก ภิกฺขเว ตถาคเตน อภิสมฺพุทฺโธः โลกสฺมา ตถาคโต วิสํยุตฺโตฯ โลกสมุทโย ภิกฺขเว ตถาคเตน อภิสมฺพุทฺโธ ः โลกสมุทโย ตถาคตสฺส ปหีโนฯ โลกนิโรโธ ภิกฺขเว ตถาคเตน อภิสมฺพุทฺโธः โลกนิโรโธ ตถาคตสฺส สจฺฉิกโตฯ โลกนิโรธคามินี ปฏิปทา ภิกฺขเว ตถาคเตน อภิสมฺพุทฺธาः โลกนิโรธคามินี ปฏิปทา ตถาคตสฺส ภาวิตาฯ|
    block |ยํ ภิกฺขเว สเทวกสฺส โลกสฺส สมารกสฺส สพฺรหฺมกสฺส สสฺสมณพฺราหฺมณิยา ปชาย สเทวมนุสฺสาย ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ยสฺมา ตํ ตถาคเตน อภิสมฺพุทฺธํ ตสฺมา ตถาคโตติ วุจฺจติฯ|
    block |ยญฺจ ภิกฺขเว รตฺติํ ตถาคโต อนุตฺตรํ สมฺมาสมฺโพธิํ อภิสมฺพุชฺฌติ ยญฺจ รตฺติํ อนุปาทิเสสาย นิพฺพานธาตุยา ปรินิพฺพายติ ยํ เอตสฺมิํ อนฺตเร ภาสติ ลปติ นิทฺทิสติ สพฺพํ ตํ ตเถว โหติ โน อญฺญถา ตสฺมา ตถาคโตติ วุจฺจติฯ|
    block |ยถาวาที ภิกฺขเว ตถาคโต ตถาการี ยถาการี ตถาวาที อิติ ยถาวาที ตถาการี ยถาการี ตถาวาที ตสฺมา ตถาคโตติ วุจฺจติฯ|
    block |สเทวเก ภิกฺขเว โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อภิภู อนภิภูโต อญฺญทตฺถุทโส วสวตฺตี ตสฺมา ตถาคโตติ วุจฺจตีติฯ เอตมตฺถํ ภควา อโวจฯ ตตฺเถตํ อิติ วุจฺจติ|
    block |อยมฺปิ อตฺโถ วุตฺโต ภควตา อิติ เม สุตนฺติฯ เตรสมํฯ|
    stand |จตุกฺกนิปาโต นิฏฺฐิโตฯ|
    block |ตสฺสุทฺทานํ|
    block |สุตฺตสงฺคโห|
    stand |อิติวุตฺตกปาฬิ นิฏฺฐิตาฯ|
