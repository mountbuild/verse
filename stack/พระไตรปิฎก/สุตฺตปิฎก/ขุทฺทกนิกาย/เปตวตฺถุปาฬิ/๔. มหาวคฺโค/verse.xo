block |๔ มหาวคฺโค|
  block |๑ อมฺพสกฺกรเปตวตฺถุ|
    count |๕๑๗|
      block |เวสาลี นาม นครตฺถิ วชฺชีนํ ตตฺถ อหุ ลิจฺฉวิ อมฺพสกฺกโร|
      block |ทิสฺวาน เปตํ นครสฺส พาหิรํ ตตฺเถว ปุจฺฉิตฺถ ตํ การณตฺถิโกฯ|
    count |๕๑๘|
      block |เสยฺยา นิสชฺชา นยิมสฺส อตฺถิ อภิกฺกโม นตฺถิ ปฏิกฺกโม จ|
      block |อสิตปีตขายิตวตฺถโภคา ปริจาริกา สาปิ อิมสฺส นตฺถิฯ|
    count |๕๑๙|
      block |เย ญาตกา ทิฏฺฐสุตา สุหชฺชา อนุกมฺปกา ยสฺส อเหสุํ ปุพฺเพ|
      block |ทฏฺฐุมฺปิ เต ทานิ น ตํ ลภนฺติ วิราชิตตฺโต หิ ชเนน เตนฯ|
    count |๕๒๐|
      block |น โอคฺคตตฺตสฺส ภวนฺติ มิตฺตา ชหนฺติ มิตฺตา วิกลํ วิทิตฺวา|
      block |อตฺถญฺจ ทิสฺวา ปริวารยนฺติ พหู มิตฺตา อุคฺคตตฺตสฺส โหนฺติฯ|
    count |๕๒๑|
      block |นิหีนตฺโต สพฺพโภเคหิ กิจฺโฉ สมฺมกฺขิโต สมฺปริภินฺนคตฺโต|
      block |อุสฺสาวพินฺทูว ปลิมฺปมาโน อชฺช สุเว ชีวิตสฺสูปโรโธฯ|
    count |๕๒๒|
      block |เอตาทิสํ อุตฺตมกิจฺฉปฺปตฺตํ อุตฺตาสิตํ ปุจิมนฺทสฺส สูเล|
      block |อถ ตฺวํ เกน วณฺเณน วเทสิ ยกฺข ชีว โภ ชีวิตเมว เสยฺโยติฯ|
    count |๕๒๓|
      block |สาโลหิโต เอส อโหสิ มยฺหํ อหํ สรามิ ปุริมาย ชาติยา|
      block |ทิสฺวา จ เม การุญฺญมโหสิ ราช มา ปาปธมฺโม นิรยํ ปตายํ ฯ|
    count |๕๒๔|
      block |อิโต จุโต ลิจฺฉวิ เอส โปโส สตฺตุสฺสทํ นิรยํ โฆรรูปํ|
      block |อุปปชฺชติ ทุกฺกฏกมฺมการี มหาภิตาปํ กฏุกํ ภยานกํฯ|
    count |๕๒๕|
      block |อเนกภาเคน คุเณน เสยฺโย อยเมว สูโล นิรเยน เตน|
      block |เอกนฺตทุกฺขํ กฏุกํ ภยานกํ เอกนฺตติพฺพํ นิรยํ ปตายํ ฯ|
    count |๕๒๖|
      block |อิทญฺจ สุตฺวา วจนํ มเมโส ทุกฺขูปนีโต วิชเหยฺย ปาณํ|
      block |ตสฺมา อหํ สนฺติเก น ภณามิ มา เม กโต ชีวิตสฺสูปโรโธฯ|
    count |๕๒๗|
      block |อญฺญาโต เอโส ปุริสสฺส อตฺโถ อญฺญมฺปิ อิจฺฉามเส ปุจฺฉิตุํ ตุวํ|
      block |โอกาสกมฺมํ สเจ โน กโรสิ ปุจฺฉาม ตํ โน น จ กุชฺฌิตพฺพนฺติฯ|
    count |๕๒๘|
      block |อทฺธา ปฏิญฺญา เม ตทา อหุ นาจิกฺขนา อปฺปสนฺนสฺส โหติ|
      block |อกามา สทฺเธยฺยวโจติ กตฺวา ปุจฺฉสฺสุ มํ กามํ ยถา วิสยฺหนฺติ ฯ|
    count |๕๒๙|
      block |ยํ กิญฺจหํ จกฺขุนา ปสฺสิสฺสามิ สพฺพมฺปิ ตาหํ อภิสทฺทเหยฺยํ|
      block |ทิสฺวาว ตํ โนปิ เจ สทฺทเหยฺยํ กเรยฺยาสิ เม ยกฺข นิยสฺสกมฺมนฺติฯ|
    count |๕๓๐|
      block |สจฺจปฺปฏิญฺญา ตว เมสา โหตุ สุตฺวาน ธมฺมํ ลภ สุปฺปสาทํ|
      block |อญฺญตฺถิโก โน จ ปทุฏฺฐจิตฺโต ยํ เต สุตํ อสุตญฺจาปิ ธมฺมํ|
      block |สพฺพมฺปิ อกฺขิสฺสํ ยถา ปชานนฺติฯ|
    count |๕๓๑|
      block |เสเตน อสฺเสน อลงฺกเตน อุปยาสิ สูลาวุตกสฺส สนฺติเก|
      block |ยานํ อิทํ อพฺภุตํ ทสฺสเนยฺยํ กิสฺเสตํ กมฺมสฺส อยํ วิปาโกติฯ|
    count |๕๓๒|
      block |เวสาลิยา นครสฺส มชฺเฌ จิกฺขลฺลมคฺเค นรกํ อโหสิ|
      block |โคสีสเมกาหํ ปสนฺนจิตฺโต เสตํ คเหตฺวา นรกสฺมิํ นิกฺขิปิํฯ|
    count |๕๓๓|
      block |เอตสฺมิํ ปาทานิ ปติฏฺฐเปตฺวา มยญฺจ อญฺเญ จ อติกฺกมิมฺหา|
      block |ยานํ อิทํ อพฺภุตํ ทสฺสเนยฺยํ ตสฺเสว กมฺมสฺส อยํ วิปาโกติฯ|
    count |๕๓๔|
      block |วณฺโณ จ เต สพฺพทิสา ปภาสติ คนฺโธ จ เต สพฺพทิสา ปวายติ|
      block |ยกฺขิทฺธิปตฺโตสิ มหานุภาโว นคฺโค จาสิ กิสฺส อยํ วิปาโกติฯ|
    count |๕๓๕|
      block |อกฺโกธโน นิจฺจปสนฺนจิตฺโต สณฺหาหิ วาจาหิ ชนํ อุเปมิ|
      block |ตสฺเสว กมฺมสฺส อยํ วิปาโก ทิพฺโพ เม วณฺโณ สตตํ ปภาสติฯ|
    count |๕๓๖|
      block |ยสญฺจ กิตฺติญฺจ ธมฺเม ฐิตานํ ทิสฺวาน มนฺเตมิ ปสนฺนจิตฺโต|
      block |ตสฺเสว กมฺมสฺส อยํ วิปาโก ทิพฺโพ เม คนฺโธ สตตํ ปวายติฯ|
    count |๕๓๗|
      block |สหายานํ ติตฺถสฺมิํ นฺหายนฺตานํ ถเล คเหตฺวา นิทหิสฺส ทุสฺสํ|
      block |ขิฑฺฑตฺถิโก โน จ ปทุฏฺฐจิตฺโต เตนมฺหิ นคฺโค กสิรา จ วุตฺตีติฯ|
    count |๕๓๘|
      block |โย กีฬมาโน ปกโรติ ปาปํ ตสฺเสทิสํ กมฺมวิปากมาหุ|
      block |อกีฬมาโน ปน โย กโรติ กิํ ตสฺส กมฺมสฺส วิปากมาหูติฯ|
    count |๕๓๙|
      block |เย ทุฏฺฐสงฺกปฺปมนา มนุสฺสา กาเยน วาจาย จ สงฺกิลิฏฺฐา|
      block |กายสฺส เภทา อภิสมฺปรายํ อสํสยํ เต นิรยํ อุเปนฺติฯ|
    count |๕๔๐|
      block |อปเร ปน สุคติมาสมานา ทาเน รตา สงฺคหิตตฺตภาวา|
      block |กายสฺส เภทา อภิสมฺปรายํ อสํสยํ เต สุคติํ อุเปนฺตีติฯ|
    count |๕๔๑|
      block |ตํ กินฺติ ชาเนยฺยมหํ อเวจฺจ กลฺยาณปาปสฺส อยํ วิปาโก|
      block |กิํ วาหํ ทิสฺวา อภิสทฺทเหยฺยํ โก วาปิ มํ สทฺทหาเปยฺย เอตนฺติฯ|
    count |๕๔๒|
      block |ทิสฺวา จ สุตฺวา อภิสทฺทหสฺสุ กลฺยาณปาปสฺส อยํ วิปาโก|
      block |กลฺยาณปาเป อุภเย อสนฺเต สิยา นุ สตฺตา สุคตา ทุคฺคตา วาฯ|
    count |๕๔๓|
      block |โน เจตฺถ กมฺมานิ กเรยฺยุํ มจฺจา กลฺยาณปาปานิ มนุสฺสโลเก|
      block |นาเหสุํ สตฺตา สุคตา ทุคฺคตา วา หีนา ปณีตา จ มนุสฺสโลเกฯ|
    count |๕๔๔|
      block |ยสฺมา จ กมฺมานิ กโรนฺติ มจฺจา กลฺยาณปาปานิ มนุสฺสโลเก|
      block |ตสฺมา หิ สตฺตา สุคตา ทุคฺคตา วา หีนา ปณีตา จ มนุสฺสโลเกฯ|
    count |๕๔๕|
      block |ทฺวยชฺช กมฺมานํ วิปากมาหุ สุขสฺส ทุกฺขสฺส จ เวทนียํ|
      block |ตา เทวตาโย ปริจารยนฺติ ปจฺจนฺติ พาลา ทฺวยตํ อปสฺสิโนฯ|
    count |๕๔๖|
      block |น มตฺถิ กมฺมานิ สยํกตานิ ทตฺวาปิ เม นตฺถิ โย อาทิเสยฺย|
      block |อจฺฉาทนํ สยนมถนฺนปานํ เตนมฺหิ นคฺโค กสิรา จ วุตฺตีติฯ|
    count |๕๔๗|
      block |สิยา นุ โข การณํ กิญฺจิ ยกฺข อจฺฉาทนํ เยน ตุวํ ลเภถ|
      block |อาจิกฺข เม ตฺวํ ยทตฺถิ เหตุ สทฺธายิกํ เหตุวโจ สุโณมาติฯ|
    count |๕๔๘|
      block |กปฺปิตโก นาม อิธตฺถิ ภิกฺขุ ฌายี สุสีโล อรหา วิมุตฺโต|
      block |คุตฺตินฺทฺริโย สํวุตปาติโมกฺโข สีติภูโต อุตฺตมทิฏฺฐิปตฺโตฯ|
    count |๕๔๙|
      block |สขิโล วทญฺญู สุวโจ สุมุโข สฺวาคโม สุปฺปฏิมุตฺตโก จ|
      block |ปุญฺญสฺส เขตฺตํ อรณวิหารี เทวมนุสฺสานญฺจ ทกฺขิเณยฺโยฯ|
    count |๕๕๐|
      block |สนฺโต วิธูโม อนีโฆ นิราโส มุตฺโต วิสลฺโล อมโม อวงฺโก|
      block |นิรูปธี สพฺพปปญฺจขีโณ ติสฺโส วิชฺชา อนุปฺปตฺโต ชุติมาฯ|
    count |๕๕๑|
      block |อปฺปญฺญาโต ทิสฺวาปิ น จ สุชาโน มุนีติ นํ วชฺชิสุ โวหรนฺติ|
      block |ชานนฺติ ตํ ยกฺขภูตา อเนชํ กลฺยาณธมฺมํ วิจรนฺตํ โลเกฯ|
    count |๕๕๒|
      block |ตสฺส ตุวํ เอกยุคํ ทุเว วา มมุทฺทิสิตฺวาน สเจ ทเทถ|
      block |ปฏิคฺคหีตานิ จ ตานิ อสฺสุ มมญฺจ ปสฺเสถ สนฺนทฺธทุสฺสนฺติฯ|
    count |๕๕๓|
      block |กสฺมิํ ปเทเส สมณํ วสนฺตํ คนฺตฺวาน ปสฺเสมุ มยํ อิทานิ|
      block |โย มชฺช กงฺขํ วิจิกิจฺฉิตญฺจ ทิฏฺฐีวิสูกานิ วิโนทเยยฺยาติฯ|
    count |๕๕๔|
      block |เอโส นิสินฺโน กปินจฺจนายํ ปริวาริโต เทวตาหิ พหูหิ|
      block |ธมฺมิํ กถํ ภาสติ สจฺจนาโม สกสฺมิมาเจรเก อปฺปมตฺโตติฯ|
    count |๕๕๕|
      block |ตถาหํ กสฺสามิ คนฺตฺวา อิทานิ อจฺฉาทยิสฺสํ สมณํ ยุเคน|
      block |ปฏิคฺคหิตานิ จ ตานิ อสฺสุ ตุวญฺจ ปสฺเสมุ สนฺนทฺธทุสฺสนฺติฯ|
    count |๕๕๖|
      block |มา อกฺขเณ ปพฺพชิตํ อุปาคมิ สาธุ โว ลิจฺฉวิ เนส ธมฺโม|
      block |ตโต จ กาเล อุปสงฺกมิตฺวา ตตฺเถว ปสฺสาหิ รโห นิสินฺนนฺติฯ|
    count |๕๕๗|
      block |ตถาติ วตฺวา อคมาสิ ตตฺถ ปริวาริโต ทาสคเณน ลิจฺฉวิ|
      block |โส ตํ นครํ อุปสงฺกมิตฺวา วาสูปคจฺฉิตฺถ สเก นิเวสเนฯ|
    count |๕๕๘|
      block |ตโต จ กาเล คิหิกิจฺจานิ กตฺวา นฺหตฺวา ปิวิตฺวา จ ขณํ ลภิตฺวา|
      block |วิเจยฺย เปฬาโต จ ยุคานิ อฏฺฐ คาหาปยี ทาสคเณน ลิจฺฉวิฯ|
    count |๕๕๙|
      block |โส ตํ ปเทสํ อุปสงฺกมิตฺวา ตํ อทฺทส สมณํ สนฺตจิตฺตํ|
      block |ปฏิกฺกนฺตํ โคจรโต นิวตฺตํ สีติภูตํ รุกฺขมูเล นิสินฺนํฯ|
    count |๕๖๐|
      block |ตเมนมโวจ อุปสงฺกมิตฺวา อปฺปาพาธํ ผาสุวิหารญฺจ ปุจฺฉิ|
      block |เวสาลิยํ ลิจฺฉวิหํ ภทนฺเต ชานนฺติ มํ ลิจฺฉวิ อมฺพสกฺกโรฯ|
    count |๕๖๑|
      block |อิมานิ เม อฏฺฐ ยุคา สุภานิ ปฏิคณฺห ภนฺเต ปททามิ ตุยฺหํ|
      block |เตเนว อตฺเถน อิธาคโตสฺมิ ยถา อหํ อตฺตมโน ภเวยฺยนฺติฯ|
    count |๕๖๒|
      block |ทูรโตว สมณพฺราหฺมณา จ นิเวสนํ เต ปริวชฺชยนฺติ|
      block |ปตฺตานิ ภิชฺชนฺติ จ เต นิเวสเน สงฺฆาฏิโย จาปิ วิทาลยนฺติ ฯ|
    count |๕๖๓|
      block |อถาปเร ปาทกุฐาริกาหิ อวํสิรา สมณา ปาตยนฺติ|
      block |เอตาทิสํ ปพฺพชิตา วิเหสํ ตยา กตํ สมณา ปาปุณนฺติฯ|
    count |๕๖๔|
      block |ติเณน เตลมฺปิ น ตฺวํ อทาสิ มูฬฺหสฺส มคฺคมฺปิ น ปาวทาสิ|
      block |อนฺธสฺส ทณฺฑํ สยมาทิยาสิ เอตาทิโส กทริโย อสํวุโต ตุวํ|
      block |อถ ตฺวํ เกน วณฺเณน กิเมว ทิสฺวา|
      block |อมฺเหหิ สห สํวิภาคํ กโรสีติฯ|
    count |๕๖๕|
      block |ปจฺเจมิ ภนฺเต ยํ ตฺวํ วเทสิ วิเหสยิํ สมเณ พฺราหฺมเณ จ|
      block |ขิฑฺฑตฺถิโก โน จ ปทุฏฺฐจิตฺโต เอตมฺปิ เม ทุกฺกฏเมว ภนฺเตฯ|
    count |๕๖๖|
      block |ขิฑฺฑาย ยกฺโข ปสวิตฺวา ปาปํ เวเทติ ทุกฺขํ อสมตฺตโภคี|
      block |ทหโร ยุวา นคฺคนิยสฺส ภาคี กิํ สุ ตโต ทุกฺขตรสฺส โหติฯ|
    count |๕๖๗|
      block |ตํ ทิสฺวา สํเวคมลตฺถํ ภนฺเต ตปฺปจฺจยา วาปิ ททามิ ทานํ|
      block |ปฏิคณฺห ภนฺเต วตฺถยุคานิ อฏฺฐ ยกฺขสฺสิมา คจฺฉนฺตุ ทกฺขิณาโยติฯ|
    count |๕๖๘|
      block |อทฺธา หิ ทานํ พหุธา ปสตฺถํ ททโต จ เต อกฺขยธมฺมมตฺถุ|
      block |ปฏิคณฺหามิ เต วตฺถยุคานิ อฏฺฐ ยกฺขสฺสิมา คจฺฉนฺตุ ทกฺขิณาโยติฯ|
    count |๕๖๙|
      block |ตโต หิ โส อาจมยิตฺวา ลิจฺฉวิ เถรสฺส ทตฺวาน ยุคานิ อฏฺฐ|
      block |ปฏิคฺคหิตานิ จ ตานิ อสฺสุ ยกฺขญฺจ ปสฺเสถ สนฺนทฺธทุสฺสํฯ|
    count |๕๗๐|
      block |ตมทฺทสา จนฺทนสารลิตฺตํ อาชญฺญมารูฬฺหมุฬารวณฺณํ|
      block |อลงฺกตํ สาธุนิวตฺถทุสฺสํ ปริวาริตํ ยกฺขมหิทฺธิปตฺตํฯ|
    count |๕๗๑|
      block |โส ตํ ทิสฺวา อตฺตมนา อุทคฺโค ปหฏฺฐจิตฺโต จ สุภคฺครูโป|
      block |กมฺมญฺจ ทิสฺวาน มหาวิปากํ สนฺทิฏฺฐิกํ จกฺขุนา สจฺฉิกตฺวาฯ|
    count |๕๗๒|
      block |ตเมนมโวจ อุปสงฺกมิตฺวา ทสฺสามิ ทานํ สมณพฺราหฺมณานํ|
      block |น จาปิ เม กิญฺจิ อเทยฺยมตฺถิ ตุวญฺจ เม ยกฺข พหูปกาโรติฯ|
    count |๕๗๓|
      block |ตุวญฺจ เม ลิจฺฉวิ เอกเทสํ อทาสิ ทานานิ อโมฆเมตํ|
      block |สฺวาหํ กริสฺสามิ ตยาว สกฺขิํ อมานุโส มานุสเกน สทฺธินฺติฯ|
    count |๕๗๔|
      block |คตี จ พนฺธู จ ปรายณญฺจ มิตฺโต มมาสิ อถ เทวตา เม|
      block |ยาจามิ ตํ ปญฺชลิโก ภวิตฺวา อิจฺฉามิ ตํ ยกฺข ปุนาปิ ทฏฺฐุนฺติฯ|
    count |๕๗๕|
      block |สเจ ตุวํ อสฺสทฺโธ ภวิสฺสสิ กทริยรูโป วิปฺปฏิปนฺนจิตฺโต|
      block |ตฺวํ เนว มํ ลจฺฉสิ ทสฺสนาย ทิสฺวา จ ตํ โนปิ จ อาลปิสฺสํฯ|
    count |๕๗๖|
      block |สเจ ปน ตฺวํ ภวิสฺสสิ ธมฺมคารโว ทาเน รโต สงฺคหิตตฺตภาโว|
      block |โอปานภูโต สมณพฺราหฺมณานํ เอวํ มมํ ลจฺฉสิ ทสฺสนายฯ|
    count |๕๗๗|
      block |ทิสฺวา จ ตํ อาลปิสฺสํ ภทนฺเต อิมญฺจ สูลโต ลหุํ ปมุญฺจ|
      block |ยโต นิทานํ อกริมฺห สกฺขิํ มญฺญามิ สูลาวุตกสฺส การณาฯ|
    count |๕๗๘|
      block |เต อญฺญมญฺญํ อกริมฺห สกฺขิํ อยญฺจ สูลโต ลหุํ ปมุตฺโต|
      block |สกฺกจฺจ ธมฺมานิ สมาจรนฺโต มุจฺเจยฺย โส นิรยา จ ตมฺหา|
      block |กมฺมํ สิยา อญฺญตฺร เวทนียํฯ|
    count |๕๗๙|
      block |กปฺปิตกญฺจ อุปสงฺกมิตฺวา เตเนว สห สํวิภชิตฺวา กาเล|
      block |สยํ มุเขนูปนิสชฺช ปุจฺฉ โส เต อกฺขิสฺสติ เอตมตฺถํฯ|
    count |๕๘๐|
      block |ตเมว ภิกฺขุํ อุปสงฺกมิตฺวา ปุจฺฉสฺสุ อญฺญตฺถิโก โน จ ปทุฏฺฐจิตฺโต|
      block |โส เต สุตํ อสุตญฺจาปิ ธมฺมํ|
      block |สพฺพมฺปิ อกฺขิสฺสติ ยถา ปชานนฺติฯ|
    count |๕๘๑|
      block |โส ตตฺถ รหสฺสํ สมุลฺลปิตฺวา สกฺขิํ กริตฺวาน อมานุเสน|
      block |ปกฺกามิ โส ลิจฺฉวีนํ สกาสํ อถ พฺรวิ ปริสํ สนฺนิสินฺนํฯ|
    count |๕๘๒|
      block |สุณนฺตุ โภนฺโต มม เอกวากฺยํ วรํ วริสฺสํ ลภิสฺสามิ อตฺถํ|
      block |สูลาวุโต ปุริโส ลุทฺทกมฺโม ปณีหิตทณฺโฑ อนุสตฺตรูโป ฯ|
    count |๕๘๓|
      block |เอตฺตาวตา วีสติรตฺติมตฺตา ยโต อาวุโต เนว ชีวติ น มโต|
      block |ตาหํ โมจยิสฺสามิ ทานิ ยถามติํ อนุชานาตุ สงฺโฆติฯ|
    count |๕๘๔|
      block |เอตญฺจ อญฺญญฺจ ลหุํ ปมุญฺจ โก ตํ วเทถ ตถา กโรนฺตํ|
      block |ยถา ปชานาสิ ตถา กโรหิ ยถามติํ อนุชานาติ สงฺโฆติฯ|
    count |๕๘๕|
      block |โส ตํ ปเทสํ อุปสงฺกมิตฺวา สูลาวุตํ โมจยิ ขิปฺปเมว|
      block |มา ภายิ สมฺมาติ จ ตํ อโวจ ติกิจฺฉกานญฺจ อุปฏฺฐเปสิฯ|
    count |๕๘๖|
      block |กปฺปิตกญฺจ อุปสงฺกมิตฺวา เตเนว สห สํวิภชิตฺวา กาเล|
      block |สยํ มุเขนูปนิสชฺช ลิจฺฉวิ ตเถว ปุจฺฉิตฺถ นํ การณตฺถิโกฯ|
    count |๕๘๗|
      block |สูลาวุโต ปุริโส ลุทฺทกมฺโม ปณีตทณฺโฑ อนุสตฺตรูโป|
      block |เอตฺตาวตา วีสติรตฺติมตฺตา ยโต อาวุโต เนว ชีวติ น มโตฯ|
    count |๕๘๘|
      block |โส โมจิโต คนฺตฺวา มยา อิทานิ เอตสฺส ยกฺขสฺส วโจ หิ ภนฺเต|
      block |สิยา นุ โข การณํ กิญฺจิเทว เยน โส นิรยํ โน วเชยฺยฯ|
    count |๕๘๙|
      block |อาจิกฺข ภนฺเต ยทิ อตฺถิ เหตุ สทฺธายิกํ เหตุวโจ สุโณม|
      block |น เตสํ กมฺมานํ วินาสมตฺถิ อเวทยิตฺวา อิธ พฺยนฺติภาโวติฯ|
    count |๕๙๐|
      block |สเจ ส ธมฺมานิ สมาจเรยฺย สกฺกจฺจ รตฺตินฺทิวมปฺปมตฺโต|
      block |มุจฺเจยฺย โส นิรยา จ ตมฺหา กมฺมํ สิยา อญฺญตฺร เวทนียนฺติฯ|
    count |๕๙๑|
      block |อญฺญาโต เอโส ปุริสสฺส อตฺโถ มมมฺปิ ทานิ อนุกมฺป ภนฺเต|
      block |อนุสาส มํ โอวท ภูริปญฺญ ยถา อหํ โน นิรยํ วเชยฺยนฺติฯ|
    count |๕๙๒|
      block |อชฺเชว พุทฺธํ สรณํ อุเปหิ ธมฺมญฺจ สงฺฆญฺจ ปสนฺนจิตฺโต|
      block |ตเถว สิกฺขาย ปทานิ ปญฺจ อขณฺฑผุลฺลานิ สมาทิยสฺสุฯ|
    count |๕๙๓|
      block |ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ|
      block |อมชฺชโป มา จ มุสา อภาณี สเกน ทาเรน จ โหหิ ตุฏฺโฐ|
      block |อิมญฺจ อริยํ อฏฺฐงฺควเรนุเปตํ สมาทิยาหิ กุสลํ สุขุทฺรยํฯ|
    count |๕๙๔|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อนฺนํ ปานํ ขาทนียํ วตฺถเสนาสนานิ จ|
      block |ททาหิ อุชุภูเตสุ วิปฺปสนฺเนน เจตสา ฯ|
    count |๕๙๕|
      block |ภิกฺขูปิ สีลสมฺปนฺเน วีตราเค พหุสฺสุเต|
      block |ตปฺเปหิ อนฺนปาเนน สทา ปุญฺญํ ปวฑฺฒติฯ|
    count |๕๙๖|
      block |เอวญฺจ ธมฺมานิ สมาจรนฺโต สกฺกจฺจ รตฺตินฺทิวมปฺปมตฺโต|
      block |มุญฺจ ตุวํ นิรยา จ ตมฺหา กมฺมํ สิยา อญฺญตฺร เวทนียนฺติฯ|
    count |๕๙๗|
      block |อชฺเชว พุทฺธํ สรณํ อุเปมิ ธมฺมญฺจ สงฺฆญฺจ ปสนฺนจิตฺโต|
      block |ตเถว สิกฺขาย ปทานิ ปญฺจ อขณฺฑผุลฺลานิ สมาทิยามิฯ|
    count |๕๙๘|
      block |ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ|
      block |อมชฺชโป โน จ มุสา ภณามิ สเกน ทาเรน จ โหมิ ตุฏฺโฐ|
      block |อิมญฺจ อริยํ อฏฺฐงฺควเรนุเปตํ สมาทิยามิ กุสลํ สุขุทฺรยํฯ|
    count |๕๙๙|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อนฺนํ ปานํ ขาทนียํ วตฺถเสนาสนานิ จฯ|
    count |๖๐๐|
      block |ภิกฺขู จ สีลสมฺปนฺเน วีตราเค พหุสฺสุเต|
      block |ททามิ น วิกมฺปามิ พุทฺธานํ สาสเน รโตติฯ|
    count |๖๐๑|
      block |เอตาทิสา ลิจฺฉวิ อมฺพสกฺกโร เวสาลิยํ อญฺญตโร อุปาสโก|
      block |สทฺโธ มุทู การกโร จ ภิกฺขุ สงฺฆญฺจ สกฺกจฺจ ตทา อุปฏฺฐหิฯ|
    count |๖๐๒|
      block |สูลาวุโต จ อโรโค หุตฺวา เสรี สุขี ปพฺพชฺชํ อุปาคมิ|
      block |ภิกฺขุญฺจ อาคมฺม กปฺปิตกุตฺตมํ อุโภปิ สามญฺญผลานิ อชฺฌคุํฯ|
    count |๖๐๓|
      block |เอตาทิสา สปฺปุริสาน เสวนา มหปฺผลา โหติ สตํ วิชานตํ|
      block |สูลาวุโต อคฺคผลํ อผสฺสยิ ผลํ กนิฏฺฐํ ปน อมฺพสกฺกโรติฯ|
    stand |อมฺพสกฺกรเปตวตฺถุ ปฐมํฯ|
  block |๒ เสรีสกเปตวตฺถุ|
    count |๖๐๔|
      block |สุโณถ ยกฺขสฺส วาณิชาน จ สมาคโม ยตฺถ ตทา อโหสิ|
      block |ยถา กถํ อิตริตเรน จาปิ สุภาสิตํ ตญฺจ สุณาถ สพฺเพฯ|
    count |๖๐๕|
      block |โย โส อหุ ราชา ปายาสิ นาม ภุมฺมานํ สหพฺยคโต ยสสฺสี|
      block |โส โมทมาโนว สเก วิมาเน อมานุโส มานุเส อชฺฌภาสีติฯ|
    count |๖๐๖|
      block |วงฺเก อรญฺเญ อมนุสฺสฏฺฐาเน กนฺตาเร อปฺโปทเก อปฺปภกฺเข|
      block |สุทุคฺคเม วณฺณุปถสฺส มชฺเฌ วงฺกํภยา นฏฺฐมนา มนุสฺสาฯ|
    count |๖๐๗|
      block |นยิธ ผลา มูลมยา จ สนฺติ อุปาทานํ นตฺถิ กุโตธ ภกฺโข|
      block |อญฺญตฺร ปํสูหิ จ วาลุกาหิ จ ตตาหิ อุณฺหาหิ จ ทารุณาหิ จฯ|
    count |๖๐๘|
      block |อุชฺชงฺคลํ ตตฺตมิวํ กปาลํ อนายสํ ปรโลเกน ตุลฺยํ|
      block |ลุทฺทานมาวาสมิทํ ปุราณํ ภูมิปฺปเทโส อภิสตฺตรูโปฯ|
    count |๖๐๙|
      block |อถ ตุมฺเห เกน วณฺเณน กิมาสมานา อิมํ ปเทสํ หิ|
      block |อนุปวิฏฺฐา สหสา สมจฺจ โลภา ภยา อถ วา สมฺปมูฬฺหาติฯ|
    count |๖๑๐|
      block |มคเธสุ องฺเคสุ จ สตฺถวาหา อาโรปยิตฺวา ปณิยํ ปุถุตฺตํ|
      block |เต ยามเส สินฺธุโสวีรภูมิํ ธนตฺถิกา อุทฺทยํ ปตฺถยานาฯ|
    count |๖๑๑|
      block |ทิวา ปิปาสํ นธิวาสยนฺตา โยคฺคานุกมฺปญฺจ สเมกฺขมานา|
      block |เอเตน เวเคน อายาม สพฺเพ รตฺติํ มคฺคํ ปฏิปนฺนา วิกาเลฯ|
    count |๖๑๒|
      block |เต ทุปฺปยาตา อปรทฺธมคฺคา อนฺธากุลา วิปฺปนฏฺฐา อรญฺเญ|
      block |สุทุคฺคเม วณฺณุปถสฺส มชฺเฌ ทิสํ น ชานาม ปมูฬฺหจิตฺตาฯ|
    count |๖๑๓|
      block |อิทญฺจ ทิสฺวาน อทิฏฺฐปุพฺพํ วิมานเสฏฺฐญฺจ ตวญฺจ ยกฺข|
      block |ตตุตฺตริํ ชีวิตมาสมานา ทิสฺวา ปตีตา สุมนา อุทคฺคาติฯ|
    count |๖๑๔|
      block |ปารํ สมุทฺทสฺส อิมญฺจ วณฺณุํ เวตฺตาจรํ สงฺกุปถญฺจ มคฺคํ|
      block |นทิโย ปน ปพฺพตานญฺจ ทุคฺคา ปุถุทฺทิสา คจฺฉถ โภคเหตุฯ|
    count |๖๑๕|
      block |ปกฺขนฺทิยาน วิชิตํ ปเรสํ เวรชฺชเก มานุเส เปกฺขมานา|
      block |ยํ โว สุตํ วา อถ วาปิ ทิฏฺฐํ อจฺเฉรกํ ตํ โว สุโณม ตาตาติฯ|
    count |๖๑๖|
      block |อิโตปิ อจฺเฉรตรํ กุมาร น โน สุตํ วา อถ วาปิ ทิฏฺฐํ|
      block |อตีตมานุสฺสกเมว สพฺพํ ทิสฺวา น ตปฺปาม อโนมวณฺณํฯ|
    count |๖๑๗|
      block |เวหายสํ โปกฺขรญฺโญ สวนฺติ ปหูตมลฺยา พหุปุณฺฑรีกา|
      block |ทุมา จิเม นิจฺจผลูปปนฺนา อตีว คนฺธา สุรภิํ ปวายนฺติฯ|
    count |๖๑๘|
      block |เวฬูริยถมฺภา สตมุสฺสิตาเส สิลาปวาฬสฺส จ อายตํสา|
      block |มสารคลฺลา สหโลหิตงฺคา ถมฺภา อิเม โชติรสามยาเสฯ|
    count |๖๑๙|
      block |สหสฺสถมฺภํ อตุลานุภาวํ เตสูปริ สาธุมิทํ วิมานํ|
      block |รตนนฺตรํ กญฺจนเวทิมิสฺสํ ตปนียปฏฺเฏหิ จ สาธุฉนฺนํฯ|
    count |๖๒๐|
      block |ชมฺโพนทุตฺตตฺตมิทํ สุมฏฺโฐ ปาสาทโสปาณผลูปปนฺโน|
      block |ทฬฺโห จ วคฺคุ จ สุสงฺคโต จ อตีว นิชฺฌานขโม มนุญฺโญฯ|
    count |๖๒๑|
      block |รตนนฺตรสฺมิํ พหุอนฺนปานํ ปริวาริโต อจฺฉราสงฺคเณน|
      block |มุรชอาลมฺพรตูริยฆุฏฺโฐ อภิวนฺทิโตสิ ถุติวนฺทนายฯ|
    count |๖๒๒|
      block |โส โมทสิ นาริคณปฺปโพธโน วิมานปาสาทวเร มโนรเม|
      block |อจินฺติโย สพฺพคุณูปปนฺโน ราชา ยถา เวสฺสวโณ นฬินฺยา ฯ|
    count |๖๒๓|
      block |เทโว นุ อาสิ อุทวาสิ ยกฺโข อุทาหุ เทวินฺโท มนุสฺสภูโต|
      block |ปุจฺฉนฺติ ตํ วาณิชา สตฺถวาหา อาจิกฺข โก นาม ตุวํสิ ยกฺโขติฯ|
    count |๖๒๔|
      block |เสรีสโก นาม อหมฺหิ ยกฺโข กนฺตาริโย วณฺณุปถมฺหิ คุตฺโต|
      block |อิมํ ปเทสํ อภิปาลยามิ วจนกโร เวสฺสวณสฺส รญฺโญติฯ|
    count |๖๒๕|
      block |อธิจฺจลทฺธํ ปริณามชํ เต สยํ กตํ อุทาหุ เทเวหิ ทินฺนํ|
      block |ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ มนุญฺญนฺติฯ|
    count |๖๒๖|
      block |นาธิจฺจลทฺธํ น ปริณามชํ เม น สยํ กตํ น หิ เทเวหิ ทินฺนํ|
      block |สเกหิ กมฺเมหิ อปาปเกหิ ปุญฺเญหิ เม ลทฺธมิทํ มนุญฺญนฺติฯ|
    count |๖๒๗|
      block |กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก|
      block |ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ วิมานนฺติฯ|
    count |๖๒๘|
      block |มมํ ปายาสีติ อหุ สมญฺญา รชฺชํ ยทา การยิํ โกสลานํ|
      block |นตฺถิกทิฏฺฐิ กทริโย ปาปธมฺโม อุจฺเฉทวาที จ ตทา อโหสิํฯ|
    count |๖๒๙|
      block |สมโณ จ โข อาสิ กุมารกสฺสโป พหุสฺสุโต จิตฺตกถี อุฬาโร|
      block |โส เม ตทา ธมฺมกถํ อภาสิ ทิฏฺฐิวิสูกานิ วิโนทยี เมฯ|
    count |๖๓๐|
      block |ตาหํ ตสฺส ธมฺมกถํ สุณิตฺวา อุปาสกตฺตํ ปฏิเทวยิสฺสํ|
      block |ปาณาติปาตา วิรโต อโหสิํ โลเก อทินฺนํ ปริวชฺชยิสฺสํ|
      block |อมชฺชโป โน จ มุสา อภาณิํ สเกน ทาเรน จ อโหสิ ตุฏฺโฐฯ|
    count |๖๓๑|
      block |ตํ เม วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก|
      block |เตเหว กมฺเมหิ อปาปเกหิ ปุญฺเญหิ เม ลทฺธมิทํ วิมานนฺติฯ|
    count |๖๓๒|
      block |สจฺจํ กิราหํสุ นรา สปญฺญา อนญฺญถา วจนํ ปณฺฑิตานํ|
      block |ยหิํ ยหิํ คจฺฉติ ปุญฺญกมฺโม ตหิํ ตหิํ โมทติ กามกามีฯ|
    count |๖๓๓|
      block |ยหิํ ยหิํ โสกปริทฺทโว จ วโธ จ พนฺโธ จ ปริกฺกิเลโส|
      block |ตหิํ ตหิํ คจฺฉติ ปาปกมฺโม น มุจฺจติ ทุคฺคติยา กทาจีติฯ|
    count |๖๓๔|
      block |สมฺมูฬฺหรูโปว ชโน อโหสิ อสฺมิํ มุหุตฺเต กลลีกโตว|
      block |ชนสฺสิมสฺส ตุยฺหญฺจ กุมาร อปฺปจฺจโย เกน นุ โข อโหสีติฯ|
    count |๖๓๕|
      block |อิเม จ สิรีสวนา ตาตา ทิพฺพา คนฺธา สุรภี สมฺปวนฺติ|
      block |เต สมฺปวายนฺติ อิมํ วิมานํ ทิวา จ รตฺโต จ ตมํ นิหนฺตฺวาฯ|
    count |๖๓๖|
      block |อิเมสญฺจ โข วสฺสสตจฺจเยน สิปาฏิกา ผลติ เอกเมกา|
      block |มานุสฺสกํ วสฺสสตํ อตีตํ ยทคฺเค กายมฺหิ อิธูปปนฺโนฯ|
    count |๖๓๗|
      block |ทิสฺวานหํ วสฺสสตานิ ปญฺจ อสฺมิํ วิมาเน ฐตฺวาน ตาตา|
      block |อายุกฺขยา ปุญฺญกฺขยา จวิสฺสํ เตเนว โสเกน ปมุจฺฉิโตสฺมีติฯ|
    count |๖๓๘|
      block |กถํ นุ โสเจยฺย ตถาวิโธ โส ลทฺธา วิมานํ อตุลํ จิราย|
      block |เย จาปิ โข อิตฺตรมุปปนฺนา เต นูน โสเจยฺยุํ ปริตฺตปุญฺญาติฯ|
    count |๖๓๙|
      block |อนุจฺฉวิํ โอวทิยญฺจ เม ตํ ยํ มํ ตุมฺเห เปยฺยวาจํ วเทถ|
      block |ตุมฺเห จ โข ตาตา มยานุคุตฺตา เยนิจฺฉกํ เตน ปเลถ โสตฺถินฺติฯ|
    count |๖๔๐|
      block |คนฺตฺวา มยํ สินฺธุโสวีรภูมิํ ธนฺนตฺถิกา อุทฺทยํ ปตฺถยานา|
      block |ยถาปโยคา ปริปุณฺณจาคา กาหาม เสรีสมหํ อุฬารนฺติฯ|
    count |๖๔๑|
      block |มา เจว เสรีสมหํ อกตฺถ สพฺพญฺจ โว ภวิสฺสติ ยํ วเทถ|
      block |ปาปานิ กมฺมานิ วิวชฺชยาถ ธมฺมานุโยคญฺจ อธิฏฺฐหาถฯ|
    count |๖๔๒|
      block |อุปาสโก อตฺถิ อิมมฺหิ สงฺเฆ พหุสฺสุโต สีลวตูปปนฺโน|
      block |สทฺโธ จ จาคี จ สุเปสโล จ วิจกฺขโณ สนฺตุสิโต มุตีมาฯ|
    count |๖๔๓|
      block |สญฺชานมาโน น มุสา ภเณยฺย ปรูปฆาตาย จ เจตเยยฺย|
      block |เวภูติกํ เปสุณํ โน กเรยฺย สณฺหญฺจ วาจํ สขิลํ ภเณยฺยฯ|
    count |๖๔๔|
      block |สคารโว สปฺปฏิสฺโส วินีโต อปาปโก อธิสีเล วิสุทฺโธ|
      block |โส มาตรํ ปิตรญฺจาปิ ชนฺตุ ธมฺเมน โปเสติ อริยวุตฺติฯ|
    count |๖๔๕|
      block |มญฺเญ โส มาตาปิตูนํ การณา โภคานิ ปริเยสติ น อตฺตเหตุ|
      block |มาตาปิตูนญฺจ โย อจฺจเยน เนกฺขมฺมโปโณ จริสฺสติ พฺรหฺมจริยํฯ|
    count |๖๔๖|
      block |อุชู อวงฺโก อสโฐ อมาโย น เลสกปฺเปน จ โวหเรยฺย|
      block |โส ตาทิโส สุกตกมฺมการี ธมฺเม ฐิโต กินฺติ ลเภถ ทุกฺขํฯ|
    count |๖๔๗|
      block |ตํ การณา ปาตุกโตมฺหิ อตฺตนา ตสฺมา ธมฺมํ ปสฺสถ วาณิชาเส|
      block |อญฺญตฺร เตนิห ภสฺมี ภเวถ อนฺธากุลา วิปฺปนฏฺฐา อรญฺเญ|
      block |ตํ ขิปฺปมาเนน ลหุํ ปเรน สุโข หเว สปฺปุริเสน สงฺคโมติฯ|
    count |๖๔๘|
      block |กิํ นาม โส กิญฺจ กโรติ กมฺมํ กิํ นามเธยฺยํ กิํ ปน ตสฺส โคตฺตํ|
      block |มยมฺปิ นํ ทฏฺฐุกามมฺห ยกฺข ยสฺสานุกมฺปาย อิธาคโตสิ|
      block |ลาภา หิ ตสฺส ยสฺส ตุวํ ปิเหสีติฯ|
    count |๖๔๙|
      block |โย กปฺปโก สมฺภวนามเธยฺโย อุปาสโก โกจฺฉผลูปชีวี|
      block |ชานาถ นํ ตุมฺหากํ เปสิโย โส มา โข นํ หีฬิตฺถ สุเปสโล โสติฯ|
    count |๖๕๐|
      block |ชานามเส ยํ ตฺวํ ปวเทสิ ยกฺข น โข นํ ชานาม ส เอทิโสติ|
      block |มยมฺปิ นํ ปูชยิสฺสาม ยกฺข สุตฺวาน ตุยฺหํ วจนํ อุฬารนฺติฯ|
    count |๖๕๑|
      block |เย เกจิ อิมสฺมิํ สตฺเถ มนุสฺสา ทหรา มหนฺตา อถวาปิ มชฺฌิมา|
      block |สพฺเพว เต อาลมฺพนฺตุ วิมานํ ปสฺสนฺตุ ปุญฺญานํ ผลํ กทริยาติฯ|
    count |๖๕๒|
      block |เต ตตฺถ สพฺเพว อหํ ปุเรติ ตํ กปฺปกํ ตตฺถ ปุรกฺขตฺวา|
      block |สพฺเพว เต อาลมฺพิํสุ วิมานํ มสกฺกสารํ วิย วาสวสฺสฯ|
    count |๖๕๓|
      block |เต ตตฺถ สพฺเพว อหํ ปุเรติ อุปาสกตฺตํ ปฏิเวทยิํสุ|
      block |ปาณาติปาตา ปฏิวิรตา อเหสุํ โลเก อทินฺนํ ปริวชฺชยิํสุ|
      block |อมชฺชปา โน จ มุสา ภณิํสุ สเกน ทาเรน จ อเหสุํ ตุฏฺฐาฯ|
    count |๖๕๔|
      block |เต ตตฺถ สพฺเพว อหํ ปุเรติ อุปาสกตฺตํ ปฏิเวทยิตฺวา|
      block |ปกฺกามิ สตฺโถ อนุโมทมาโน ยกฺขิทฺธิยา อนุมโต ปุนปฺปุนํฯ|
    count |๖๕๕|
      block |คนฺตฺวาน เต สินฺธุโสวีรภูมิํ ธนตฺถิกา อุทฺทยํ ปตฺถยานา|
      block |ยถาปโยคา ปริปุณฺณลาภา ปจฺจาคมุํ ปาฏลิปุตฺตมกฺขตํฯ|
    count |๖๕๖|
      block |คนฺตฺวาน เต สงฺฆรํ โสตฺถิวนฺโต ปุตฺเตหิ ทาเรหิ สมงฺคิภูตา|
      block |อานนฺที วิตฺตา สุมนา ปตีตา อกํสุ เสรีสมหํ อุฬารํ|
      block |เสรีสกํ เต ปริเวณํ มาปยิํสุฯ|
    count |๖๕๗|
      block |เอตาทิสา สปฺปุริสาน เสวนา มหตฺถิกา ธมฺมคุณาน เสวนา|
      block |เอกสฺส อตฺถาย อุปาสกสฺส สพฺเพว สตฺตา สุขิตา อเหสุนฺติฯ|
    stand |เสรีสกเปตวตฺถุ ทุติยํฯ|
    stand |ภาณวารํ ตติยํ นิฏฺฐิตํฯ|
  block |๓ นนฺทกเปตวตฺถุ|
    count |๖๕๘|
      block |ราชา ปิงฺคลโก นาม สุรฏฺฐานํ อธิปติ อหุ|
      block |โมริยานํ อุปฏฺฐานํ คนฺตฺวา สุรฏฺฐํ ปุนราคมาฯ|
    count |๖๕๙|
      block |อุณฺเห มชฺฌนฺหิเก กาเล ราชา ปงฺกํ อุปาคมิ|
      block |อทฺทส มคฺคํ รมณียํ เปตานํ ตํ วณฺณุปถํ ฯ|
    count |๖๖๐|
      block |สารถิํ อามนฺตยี ราชา|
      block |อยํ มคฺโค รมณีโย เขโม โสวตฺถิโก สิโว|
      block |อิมินา สารถิ ยาม สุรฏฺฐานํ สนฺติเก อิโตฯ|
    count |๖๖๑|
      block |เตน ปายาสิ โสรฏฺโฐ เสนาย จตุรงฺคินิยา|
      block |อุพฺพิคฺครูโป ปุริโส โสรฏฺฐํ เอตทพฺรวิฯ|
    count |๖๖๒|
      block |กุมฺมคฺคํ ปฏิปนฺนมฺหา ภิํสนํ โลมหํสนํ|
      block |ปุรโต ทิสฺสติ มคฺโค ปจฺฉโต จ น ทิสฺสติฯ|
    count |๖๖๓|
      block |กุมฺมคฺคํ ปฏิปนฺนมฺหา ยมปุริสาน สนฺติเก|
      block |อมานุโส วายติ คนฺโธ โฆโส สุยฺยติ ทารุโณฯ|
    count |๖๖๔|
      block |สํวิคฺโค ราชา โสรฏฺโฐ สารถิํ เอตทพฺรวิ|
      block |กุมฺมคฺคํ ปฏิปนฺนมฺหา ภิํสนํ โลมหํสนํ|
      block |ปุรโต ทิสฺสติ มคฺโค ปจฺฉโต จ น ทิสฺสติฯ|
    count |๖๖๕|
      block |กุมฺมคฺคํ ปฏิปนฺนมฺหา ยมปุริสาน สนฺติเก|
      block |อมานุโส วายติ คนฺโธ โฆโส สุยฺยติ ทารุโณฯ|
    count |๖๖๖|
      block |หตฺถิกฺขนฺธํ สมารุยฺห โอโลเกนฺโต จตุทฺทิสํ|
      block |อทฺทส นิคฺโรธํ รมณียํ ปาทปํ ฉายาสมฺปนฺนํ|
      block |นีลพฺภวณฺณสทิสํ เมฆวณฺณสิรีนิภํฯ|
    count |๖๖๗|
      block |สารถิํ อามนฺตยี ราชา กิํ เอโส ทิสฺสติ พฺรหา|
      block |นีลพฺภวณฺณสทิโส เมฆวณฺณสิรีนิโภฯ|
    count |๖๖๘|
      block |นิคฺโรโธ โส มหาราช ปาทโป ฉายาสมฺปนฺโน|
      block |นีลพฺภวณฺณสทิโส เมฆวณฺณสิรีนิโภฯ|
    count |๖๖๙|
      block |เตน ปายาสิ โสรฏฺโฐ เยน โส ทิสฺสเต พฺรหา|
      block |นีลพฺภวณฺณสทิโส เมฆวณฺณสิรีนิโภฯ|
    count |๖๗๐|
      block |หตฺถิกฺขนฺธโต โอรุยฺห ราชา รุกฺขํ อุปาคมิ|
      block |นิสีทิ รุกฺขมูลสฺมิํ สามจฺโจ สปริชฺชโน|
      block |ปูรํ ปานียสรกํ ปูเว วิตฺเต จ อทฺทสฯ|
    count |๖๗๑|
      block |ปุริโส จ เทววณฺณี สพฺพาภรณภูสิโต|
      block |อุปสงฺกมิตฺวา ราชานํ โสรฏฺฐํ เอตทพฺรวิฯ|
    count |๖๗๒|
      block |สฺวาคตํ เต มหาราช อโถ เต อทุราคตํ|
      block |ปิวตุ เทโว ปานียํ ปูเว ขาท อรินฺทมฯ|
    count |๖๗๓|
      block |ปิวิตฺวา ราชา ปานียํ สามจฺโจ สปริชฺชโน|
      block |ปูเว ขาทิตฺวา ปิตฺวา จ โสรฏฺโฐ เอตทพฺรวิฯ|
    count |๖๗๔|
      block |เทวตา นุสิ คนฺธพฺโพ อทุ สกฺโก ปุรินฺทโท|
      block |อชานนฺตา ตํ ปุจฺฉาม กถํ ชาเนมุ ตํ มยนฺติฯ|
    count |๖๗๕|
      block |นามฺหิ เทโว น คนฺธพฺโพ นาปิ สกฺโก ปุรินฺทโท|
      block |เปโต อหํ มหาราช สุรฏฺฐา อิธ มาคโตติฯ|
    count |๖๗๖|
      block |กิํสีโล กิํสมาจาโร สุรฏฺฐสฺมิํ ปุเร ตุวํ|
      block |เกน เต พฺรหฺมจริเยน อานุภาโว อยํ ตวาติฯ|
    count |๖๗๗|
      block |ตํ สุโณหิ มหาราช อรินฺทม รฏฺฐวฑฺฒน|
      block |อมจฺจา ปาริสชฺชา จ พฺราหฺมโณ จ ปุโรหิโตฯ|
    count |๖๗๘|
      block |สุรฏฺฐสฺมิํ อหํ เทว ปุริโส ปาปเจตโส|
      block |มิจฺฉาทิฏฺฐิ จ ทุสฺสีโล กทริโย ปริภาสโกฯ|
    count |๖๗๙|
      block |ททนฺตานํ กโรนฺตานํ วารยิสฺสํ พหุชฺชนํ|
      block |อญฺเญสํ ททมานานํ อนฺตรายกโร อหํฯ|
    count |๖๘๐|
      block |วิปาโก นตฺถิ ทานสฺส สํยมสฺส กุโต ผลํ|
      block |นตฺถิ อาจริโย นาม อทนฺตํ โก ทเมสฺสติฯ|
    count |๖๘๑|
      block |สมตุลฺยานิ ภูตานิ กุโต เชฏฺฐาปจายิโก|
      block |นตฺถิ พลํ วีริยํ วา กุโต อุฏฺฐานโปริสํฯ|
    count |๖๘๒|
      block |นตฺถิ ทานผลํ นาม น วิโสเธติ เวรินํ|
      block |ลทฺเธยฺยํ ลภเต มจฺโจ นิยติปริณามชํ ฯ|
    count |๖๘๓|
      block |นตฺถิ มาตา ปิตา ภาตา โลโก นตฺถิ อิโต ปรํ|
      block |นตฺถิ ทินฺนํ นตฺถิ หุตํ สุนิหิตํ น วิชฺชติฯ|
    count |๖๘๔|
      block |โยปิ หเนยฺย ปุริสํ ปรสฺส ฉินฺทเต สิรํ|
      block |น โกจิ กญฺจิ หนติ สตฺตนฺนํ วิวรมนฺตเรฯ|
    count |๖๘๕|
      block |อจฺเฉชฺชาเภชฺโช หิ ชีโว อฏฺฐํโส คุฬปริมณฺฑโล|
      block |โยชนานํ สตํ ปญฺจ โก ชีวํ เฉตฺตุมรหติฯ|
    count |๖๘๖|
      block |ยถา สุตฺตคุเฬ ขิตฺเต นิพฺเพเฐนฺตํ ปลายติ|
      block |เอวเมว จ โส ชีโว นิพฺเพเฐนฺโต ปลายติฯ|
    count |๖๘๗|
      block |ยถา คามโต นิกฺขมฺม อญฺญํ คามํ ปวิสติ|
      block |เอวเมว จ โส ชีโว อญฺญํ โพนฺทิํ ปวิสติฯ|
    count |๖๘๘|
      block |ยถา เคหโต นิกฺขมฺม อญฺญํ เคหํ ปวิสติ|
      block |เอวเมว จ โส ชีโว อญฺญํ โพนฺทิํ ปวิสติฯ|
    count |๖๘๙|
      block |จุลฺลาสีติ มหากปฺปิโน สตสหสฺสานิ หิ|
      block |เย พาลา เย จ ปณฺฑิตา สํสารํ เขปยิตฺวาน|
      block |ทุกฺขสฺสนฺตํ กริสฺสเรฯ|
    count |๖๙๐|
      block |มิตานิ สุขทุกฺขานิ โทเณหิ ปิฏเกหิ จ|
      block |ชิโน สพฺพํ ปชานาติ สมฺมูฬฺหา อิตรา ปชาฯ|
    count |๖๙๑|
      block |เอวํทิฏฺฐิ ปุเร อาสิํ สมฺมูฬฺโห โมหปารุโต|
      block |มิจฺฉาทิฏฺฐิ จ ทุสฺสีโล กทริโย ปริภาสโกฯ|
    count |๖๙๒|
      block |โอรํ เม ฉหิ มาเสหิ กาลงฺกิริยา ภวิสฺสติ|
      block |เอกนฺตกฏุกํ โฆรํ นิรยํ ปปติสฺสหํฯ|
    count |๖๙๓|
      block |จตุกฺกณฺณํ จตุทฺวารํ วิภตฺตํ ภาคโส มิตํ|
      block |อโยปาการปริยนฺตํ อยสา ปฏิกุชฺชิตํฯ|
    count |๖๙๔|
      block |ตสฺส อโยมยา ภูมิ ชลิตา เตชสา ยุตา|
      block |สมนฺตา โยชนสตํ ผริตฺวา ติฏฺฐติ สพฺพทาฯ|
    count |๖๙๕|
      block |วสฺสานิ สตสหสฺสานิ โฆโส สุยฺยติ ตาวเท|
      block |ลกฺโข เอโส มหาราช สตภาควสฺสโกฏิโยฯ|
    count |๖๙๖|
      block |โกฏิสตสหสฺสานิ นิรเย ปจฺจเร ชนา|
      block |มิจฺฉาทิฏฺฐี จ ทุสฺสีลา เย จ อริยูปวาทิโนฯ|
    count |๖๙๗|
      block |ตตฺถาหํ ทีฆมทฺธานํ ทุกฺขํ เวทิสฺส เวทนํ|
      block |ผลํ ปาปสฺส กมฺมสฺส ตสฺมา โสจามหํ ภุสํฯ|
    count |๖๙๘|
      block |ตํ สุโณหิ มหาราช อรินฺทม รฏฺฐวฑฺฒน|
      block |ธีตา มยฺหํ มหาราช อุตฺตรา ภทฺทมตฺถุ เตฯ|
    count |๖๙๙|
      block |กโรติ ภทฺทกํ กมฺมํ สีเลสุโปสเถ รตา|
      block |สญฺญตา สํวิภาคี จ วทญฺญู วีตมจฺฉราฯ|
    count |๗๐๐|
      block |อขณฺฑการี สิกฺขาย สุณฺหา ปรกุเลสุ จ|
      block |อุปาสิกา สกฺยมุนิโน สมฺพุทฺธสฺส สิรีมโตฯ|
    count |๗๐๑|
      block |ภิกฺขุ จ สีลสมฺปนฺโน คามํ ปิณฺฑาย ปาวิสิ|
      block |โอกฺขิตฺตจกฺขุ สติมา คุตฺตทฺวาโร สุสํวุโตฯ|
    count |๗๐๒|
      block |สปทานํ จรมาโน อคมา ตํ นิเวสนํ|
      block |ตมทฺทส มหาราช อุตฺตรา ภทฺทมตฺถุ เตฯ|
    count |๗๐๓|
      block |ปูรํ ปานียสรกํ ปูเว วิตฺเต จ สา อทา|
      block |ปิตา เม กาลงฺกโต ภนฺเต ตสฺเสตํ อุปกปฺปตุฯ|
    count |๗๐๔|
      block |สมนนฺตรานุทฺทิฏฺเฐ วิปาโก อุทปชฺชถ|
      block |ภุญฺชามิ กามกามีหํ ราชา เวสฺสวโณ ยถาฯ|
    count |๗๐๕|
      block |ตํ สุโณหิ มหาราช อรินฺทม รฏฺฐวฑฺฒน|
      block |สเทวกสฺส โลกสฺส พุทฺโธ อคฺโค ปวุจฺจติ|
      block |ตํ พุทฺธํ สรณํ คจฺฉ สปุตฺตทาโร อรินฺทมฯ|
    count |๗๐๖|
      block |อฏฺฐงฺคิเกน มคฺเคน ผุสนฺติ อมตํ ปทํ|
      block |ตํ ธมฺมํ สรณํ คจฺฉ สปุตฺตทาโร อรินฺทมฯ|
    count |๗๐๗|
      block |จตฺตาโร จ ปฏิปนฺนา จตฺตาโร จ ผเล ฐิตา|
      block |เอส สงฺโฆ อุชุภูโต ปญฺญาสีลสมาหิโต|
      block |ตํ สงฺฆํ สรณํ คจฺฉ สปุตฺตทาโร อรินฺทมฯ|
    count |๗๐๘|
      block |ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ|
      block |อมชฺชโป มา จ มุสา อภาณี สเกน ทาเรน จ โหหิ ตุฏฺโฐติฯ|
    count |๗๐๙|
      block |อตฺถกาโมสิ เม ยกฺข หิตกาโมสิ เทวเต|
      block |กโรมิ ตุยฺหํ วจนํ ตฺวํสิ อาจริโย มมฯ|
    count |๗๑๐|
      block |อุเปมิ สรณํ พุทฺธํ ธมฺมญฺจาปิ อนุตฺตรํ|
      block |สงฺฆญฺจ นรเทวสฺส คจฺฉามิ สรณํ อหํฯ|
    count |๗๑๑|
      block |ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ|
      block |อมชฺชโป โน จ มุสา ภณามิ สเกน ทาเรน จ โหมิ ตุฏฺโฐฯ|
    count |๗๑๒|
      block |โอผุณามิ มหาวาเต นทิยา สีฆคามิยา|
      block |วมามิ ปาปิกํ ทิฏฺฐิํ พุทฺธานํ สาสเน รโตฯ|
    count |๗๑๓|
      block |อิทํ วตฺวาน โสรฏฺโฐ วิรมิตฺวา ปาปทสฺสนา|
      block |นโม ภควโต กตฺวา ปาโมกฺโข รถมารุหีติฯ|
    stand |นนฺทกเปตวตฺถุ ตติยํฯ|
  block |๔ เรวตีเปตวตฺถุ|
    count |๗๑๔|
      block |อุฏฺเฐหิ เรวเต สุปาปธมฺเม อปารุตทฺวาเร อทานสีเล|
      block |เนสฺสาม ตํ ยตฺถ ถุนนฺติ ทุคฺคตา สมปฺปิตา เนรยิกา ทุเขนาติฯ|
    count |๗๑๕|
      block |อิจฺเจว วตฺวาน ยมสฺส ทูตา เต ทฺเว ยกฺขา โลหิตกฺขา พฺรหนฺตา|
      block |ปจฺเจกพาหาสุ คเหตฺวา เรวตํ ปกฺกามยุํ เทวคณสฺส สนฺติเกฯ|
    count |๗๑๖|
      block |อาทิจฺจวณฺณํ รุจิรํ ปภสฺสรํ พฺยมฺหํ สุภํ กญฺจนชาลฉนฺนํ|
      block |กสฺเสตมากิณฺณชนํ วิมานํ สุริยสฺส รํสีริว โชตมานํฯ|
    count |๗๑๗|
      block |นารีคณา จนฺทนสารลิตฺตา อุภโต วิมานํ อุปโสภยนฺติ|
      block |ตํ ทิสฺสติ สุริยสมานวณฺณํ โก โมทติ สคฺคปตฺโต วิมาเนติฯ|
    count |๗๑๘|
      block |พาราณสิยํ นนฺทิโย นามาสิ อุปาสโก อมจฺฉรี ทานปติ วทญฺญู|
      block |ตสฺเสตมากิณฺณชนํ วิมานํ สุริยสฺส รํสีริว โชตมานํฯ|
    count |๗๑๙|
      block |นารีคณา จนฺทนสารลิตฺตา อุภโต วิมานํ อุปโสภยนฺติ|
      block |ตํ ทิสฺสติ สุริยสมานวณฺณํ โส โมทติ สคฺคปตฺโต วิมาเนติฯ|
    count |๗๒๐|
      block |นนฺทิยสฺสาหํ ภริยา อคารินี สพฺพกุลสฺส อิสฺสรา|
      block |ภตฺตุ วิมาเน รมิสฺสามิ ทานหํ น ปตฺถเย นิรยทสฺสนายาติฯ|
    count |๗๒๑|
      block |เอโส เต นิรโย สุปาปธมฺเม ปุญฺญํ ตยา อกตํ ชีวโลเก|
      block |น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตนฺติฯ|
    count |๗๒๒|
      block |กิํ นุ คูถญฺจ มุตฺตญฺจ อสุจี ปฏิทิสฺสติ|
      block |ทุคฺคนฺธํ กิมิทํ มีฬฺหํ กิเมตํ อุปวายตีติฯ|
    count |๗๒๓|
      block |เอส สํสวโก นาม คมฺภีโร สตโปริโส|
      block |ยตฺถ วสฺสสหสฺสานิ ตุวํ ปจฺจสิ เรวเตติฯ|
    count |๗๒๔|
      block |กิํ นุ กาเยน วาจาย มนสา ทุกฺกฏํ กตํ|
      block |เกน สํสวโก ลทฺโธ คมฺภีโร สตโปริโสติฯ|
    count |๗๒๕|
      block |สมเณ พฺราหฺมเณ จาปิ อญฺเญ วาปิ วนิพฺพเก|
      block |มุสาวาเทน วญฺเจสิ ตํ ปาปํ ปกตํ ตยาฯ|
    count |๗๒๖|
      block |เตน สํสวโก ลทฺโธ คมฺภีโร สตโปริโส|
      block |ตตฺถ วสฺสสหสฺสานิ ตุวํ ปจฺจสิ เรวเตฯ|
    count |๗๒๗|
      block |หตฺเถปิ ฉินฺทนฺติ อโถปิ ปาเท กณฺเณปิ ฉินฺทนฺติ อโถปิ นาสํ|
      block |อโถปิ กาโกฬคณา สเมจฺจ สงฺคมฺม ขาทนฺติ วิผนฺทมานนฺติฯ|
    count |๗๒๘|
      block |สาธุ โข มํ ปฏิเนถ กาหามิ กุสลํ พหุํ|
      block |ทาเนน สมจริยาย สํยเมน ทเมน จ|
      block |ยํ กตฺวา สุขิตา โหนฺติ น จ ปจฺฉานุตปฺปเรติฯ|
    count |๗๒๙|
      block |ปุเร ตุวํ ปมชฺชิตฺวา อิทานิ ปริเทวสิ|
      block |สยํ กตานํ กมฺมานํ วิปากํ อนุโภสฺสสีติฯ|
    count |๗๓๐|
      block |โก เทวโลกโต มนุสฺสโลกํ คนฺตฺวาน ปุฏฺโฐ เม เอวํ วเทยฺย|
      block |นิกฺขิตฺตทณฺเฑสุ ททาถ ทานํ อจฺฉาทนํ เสยฺย มถนฺนปานํ|
      block |น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตํฯ|
    count |๗๓๑|
      block |สาหํ นูน อิโต คนฺตฺวา โยนิํ ลทฺธาน มานุสิํ|
      block |วทญฺญู สีลสมฺปนฺนา กาหามิ กุสลํ พหุํ|
      block |ทาเนน สมจริยาย สํยเมน ทเมน จฯ|
    count |๗๓๒|
      block |อารามานิ จ โรปิสฺสํ ทุคฺเค สงฺกมนานิ จ|
      block |ปปญฺจ อุทปานญฺจ วิปฺปสนฺเนน เจตสาฯ|
    count |๗๓๓|
      block |จาตุทฺทสิํ ปญฺจทสิํ ยา จ ปกฺขสฺส อฏฺฐมี|
      block |ปาฏิหาริยปกฺขญฺจ อฏฺฐงฺคสุสมาคตํฯ|
    count |๗๓๔|
      block |อุโปสถํ อุปวสิสฺสํ สทา สีเลสุ สํวุตา|
      block |น จ ทาเน ปมชฺชิสฺสํ สามํ ทิฏฺฐมิทํ มยาติฯ|
    count |๗๓๕|
      block |อิจฺเจวํ วิปฺปลปนฺติํ ผนฺทมานํ ตโต ตโต|
      block |ขิปิํสุ นิรเย โฆเร อุทฺธํปาทํ อวํสิรํฯ|
    count |๗๓๖|
      block |อหํ ปุเร มจฺฉรินี อโหสิํ ปริภาสิกา สมณพฺราหฺมณานํ|
      block |วิตเถน จ สามิกํ วญฺจยิตฺวา ปจฺจามหํ นิรเย โฆรรูเปติฯ|
    stand |เรวตีเปตวตฺถุ จตุตฺถํฯ|
  block |๕ อุจฺฉุเปตวตฺถุ|
    count |๗๓๗|
      block |อิทํ มม อุจฺฉุวนํ มหนฺตํ นิพฺพตฺตติ ปุญฺญผลํ อนปฺปกํ|
      block |ตํ ทานิ เม น ปริโภคเมติ อาจิกฺข ภนฺเต กิสฺส อยํ วิปาโกฯ|
    count |๗๓๘|
      block |หญฺญามิ ขชฺชามิ จ วายมามิ ปริสกฺกามิ ปริภุญฺชิตุํ กิญฺจิ|
      block |สฺวาหํ ฉินฺนถาโม กปโณ ลาลปามิ กิสฺส กมฺมสฺส อยํ วิปาโกฯ|
    count |๗๓๙|
      block |วิฆาโต จาหํ ปริปตามิ ฉมายํ ปริวตฺตามิ วาริจโรว ฆมฺเม|
      block |รุทโต จ เม อสฺสุกา นิคฺคลนฺติ อาจิกฺข ภนฺเต กิสฺส อยํ วิปาโกฯ|
    count |๗๔๐|
      block |ฉาโต กิลนฺโต จ ปิปาสิโต จ สนฺตสฺสิโต สาตสุขํ น วินฺเท|
      block |ปุจฺฉามิ ตํ เอตมตฺถํ ภทนฺเต กถํ นุ อุจฺฉุปริโภคํ ลเภยฺยนฺติฯ|
    count |๗๔๑|
      block |ปุเร ตุวํ กมฺมมกาสิ อตฺตนา มนุสฺสภูโต ปุริมาย ชาติยา|
      block |อหญฺจ ตํ เอตมตฺถํ วทามิ สุตฺวาน ตฺวํ เอตมตฺถํ วิชานฯ|
    count |๗๔๒|
      block |อุจฺฉุํ ตุวํ ขาทมาโน ปยาโต ปุริโส จ เต ปิฏฺฐิโต อนฺวคจฺฉิ|
      block |โส จ ตํ ปจฺจาสนฺโต กเถสิ ตสฺส ตุวํ น กิญฺจิ อาลปิตฺถฯ|
    count |๗๔๓|
      block |โส จ ตํ อภณนฺตํ อยาจิ เทหยฺย อุจฺฉุนฺติ จ ตํ อโวจ|
      block |ตสฺส ตุวํ ปิฏฺฐิโต อุจฺฉุํ อทาสิ ตสฺเสตํ กมฺมสฺส อยํ วิปาโกฯ|
    count |๗๔๔|
      block |อิงฺฆ ตฺวํ คนฺตฺวาน ปิฏฺฐิโต คณฺเหยฺยาสิ คเหตฺวาน ตํ ขาทสฺสุ ยาวทตฺถํ|
      block |เตเนว ตฺวํ อตฺตมโน ภวิสฺสสิ หฏฺโฐ จุทคฺโค จ ปโมทิโต จาติฯ|
    count |๗๔๕|
      block |คนฺตฺวาน โส ปิฏฺฐิโต อคฺคเหสิ คเหตฺวาน ตํ ขาทิ ยาวทตฺถํ|
      block |เตเนว โส อตฺตมโน อโหสิ หฏฺโฐ จุทคฺโค จ ปโมทิโต จาติฯ|
    stand |อุจฺฉุเปตวตฺถุ ปญฺจมํฯ|
  block |๖ กุมารเปตวตฺถุ|
    count |๗๔๖|
      block |สาวตฺถิ นาม นครํ หิมวนฺตสฺส ปสฺสโต|
      block |ตตฺถ อาสุํ ทฺเว กุมารา ราชปุตฺตาติ เม สุตํฯ|
    count |๗๔๗|
      block |สมฺมตฺตา รชนีเยสุ กามสฺสาทาภินนฺทิโน|
      block |ปจฺจุปฺปนฺนสุเข คิทฺธา น เต ปสฺสิํสุนาคตํฯ|
    count |๗๔๘|
      block |เต จุตา จ มนุสฺสตฺตา ปรโลกํ อิโต คตา|
      block |เตธ โฆเสนฺตฺยทิสฺสนฺตา ปุพฺเพ ทุกฺกฏมตฺตโนฯ|
    count |๗๔๙|
      block |พหูสุ วต สนฺเตสุ เทยฺยธมฺเม อุปฏฺฐิเต|
      block |นาสกฺขิมฺหา จ อตฺตานํ ปริตฺตํ กาตุํ สุขาวหํฯ|
    count |๗๕๐|
      block |กิํ ตโต ปาปกํ อสฺส ยํ โน ราชกุลา จุตา|
      block |อุปปนฺนา เปตฺติวิสยํ ขุปฺปิปาสสมปฺปิตา ฯ|
    count |๗๕๑|
      block |สามิโน อิธ หุตฺวาน โหนฺติ อสามิโน ตหิํ|
      block |ภมนฺติ ขุปฺปิปาสาย มนุสฺสา อุนฺนโตนตาฯ|
    count |๗๕๒|
      block |เอตมาทีนวํ ญตฺวา อิสฺสรมทสมฺภวํ|
      block |ปหาย อิสฺสรมทํ ภเว สคฺคคโต นโร|
      block |กายสฺส เภทา สปฺปญฺโญ สคฺคํ โส อุปปชฺชตีติฯ|
    stand |กุมารเปตวตฺถุ ฉฏฺฐํฯ|
  block |๗ ราชปุตฺตเปตวตฺถุ|
    count |๗๕๓|
      block |ปุพฺเพ กตานํ กมฺมานํ วิปาโก มถเย มนํ|
      block |รูเป สทฺเท รเส คนฺเธ โผฏฺฐพฺเพ จ มโนรเมฯ|
    count |๗๕๔|
      block |นจฺจํ คีตํ รติํ ขิฑฺฑํ อนุภุตฺวา อนปฺปกํ|
      block |อุยฺยาเน ปริจริตฺวา ปวิสนฺโต คิริพฺพชํฯ|
    count |๗๕๕|
      block |อิสิํ สุเนตฺต มทฺทกฺขิ อตฺตทนฺตํ สมาหิตํ|
      block |อปฺปิจฺฉํ หิริสมฺปนฺนํ อุญฺเฉ ปตฺตคเต รตํฯ|
    count |๗๕๖|
      block |หตฺถิกฺขนฺธโต โอรุยฺห ลทฺธา ภนฺเตติ จาพฺรวิ|
      block |ตสฺส ปตฺตํ คเหตฺวาน อุจฺจํ ปคฺคยฺห ขตฺติโยฯ|
    count |๗๕๗|
      block |ถณฺฑิเล ปตฺตํ ภินฺทิตฺวา หสมาโน อปกฺกมิ|
      block |รญฺโญ กิตวสฺสาหํ ปุตฺโต กิํ มํ ภิกฺขุ กริสฺสสิฯ|
    count |๗๕๘|
      block |ตสฺส กมฺมสฺส ผรุสสฺส วิปาโก กฏุโก อหุ|
      block |ยํ ราชปุตฺโต เวเทสิ นิรยมฺหิ สมปฺปิโตฯ|
    count |๗๕๙|
      block |ฉเฬว จตุราสีติ วสฺสานิ นวุตานิ จ|
      block |ภุสํ ทุกฺขํ นิคจฺฉิตฺโถ นิรเย กตกิพฺพิโสฯ|
    count |๗๖๐|
      block |อุตฺตาโนปิ จ ปจฺจิตฺถ นิกุชฺโช วามทกฺขิโณ|
      block |อุทฺธํปาโท ฐิโต เจว จิรํ พาโล อปจฺจถฯ|
    count |๗๖๑|
      block |พหูนิ วสฺสสหสฺสานิ ปูคานิ นหุตานิ จ|
      block |ภุสํ ทุกฺขํ นิคจฺฉิตฺโถ นิรเย กตกิพฺพิโสฯ|
    count |๗๖๒|
      block |เอตาทิสํ โข กฏุกํ อปฺปทุฏฺฐปฺปโทสินํ|
      block |ปจฺจนฺติ ปาปกมฺมนฺตา อิสิมาสชฺช สุพฺพตํฯ|
    count |๗๖๓|
      block |โส ตตฺถ พหุวสฺสานิ เวทยิตฺวา พหุํ ทุขํ|
      block |ขุปฺปิปาสหโต นาม เปโต อาสิ ตโต จุโตฯ|
    count |๗๖๔|
      block |เอตมาทีนวํ ญตฺวา อิสฺสรมทสมฺภวํ|
      block |ปหาย อิสฺสรมทํ นิวาตมนุวตฺตเยฯ|
    count |๗๖๕|
      block |ทิฏฺเฐว ธมฺเม ปาสํโส โย พุทฺเธสุ สคารโว|
      block |กายสฺส เภทา สปฺปญฺโญ สคฺคํ โส อุปปชฺชตีติฯ|
    stand |ราชปุตฺตเปตวตฺถุ สตฺตมํฯ|
  block |๘ คูถขาทกเปตวตฺถุ|
    count |๗๖๖|
      block |คูถกูปโต อุคฺคนฺตฺวา โก นุ ทีโน ปติฏฺฐสิ|
      block |นิสฺสํสยํ ปาปกมฺมนฺโต กิํ นุ สทฺทหเส ตุวนฺติฯ|
    count |๗๖๗|
      block |อหํ ภทนฺเต เปโตมฺหิ ทุคฺคโต ยมโลกิโก|
      block |ปาปกมฺมํ กริตฺวาน เปตโลกํ อิโต คโตฯ|
    count |๗๖๘|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน อิทํ ทุกฺขํ นิคจฺฉสีติฯ|
    count |๗๖๙|
      block |อหุ อาวาสิโก มยฺหํ อิสฺสุกี กุลมจฺฉรี|
      block |อชฺโฌสิโต มยฺหํ ฆเร กทริโย ปริภาสโกฯ|
    count |๗๗๐|
      block |ตสฺสาหํ วจนํ สุตฺวา ภิกฺขโว ปริภาสิสํ|
      block |ตสฺส กมฺมวิปาเกน เปตโลกํ อิโต คโตติฯ|
    count |๗๗๑|
      block |อมิตฺโต มิตฺตวณฺเณน โย เต อาสิ กุลูปโก|
      block |กายสฺส เภทา ทุปฺปญฺโญ กิํ นุ เปจฺจ คติํ คโตติฯ|
    count |๗๗๒|
      block |ตสฺเสวาหํ ปาปกมฺมสฺส สีเส ติฏฺฐามิ มตฺถเก|
      block |โส จ ปรวิสยํ ปตฺโต มเมว ปริจารโกฯ|
    count |๗๗๓|
      block |ยํ ภทนฺเต หทนฺตญฺเญ เอตํ เม โหติ โภชนํ|
      block |อหญฺจ โข ยํ หทามิ เอตํ โส อุปชีวตีติฯ|
    stand |คูถขาทกเปตวตฺถุ อฏฺฐมํฯ|
  block |๙ คูถขาทกเปติวตฺถุ|
    count |๗๗๔|
      block |คูถกูปโต อุคฺคนฺตฺวา กา นุ ทีนา ปติฏฺฐสิ|
      block |นิสฺสํสยํ ปาปกมฺมนฺตา กิํ นุ สทฺทหเส ตุวนฺติฯ|
    count |๗๗๕|
      block |อหํ ภทนฺเต เปตีมฺหิ ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาติฯ|
    count |๗๗๖|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน อิทํ ทุกฺขํ นิคจฺฉสีติฯ|
    count |๗๗๗|
      block |อหุ อาวาสิโก มยฺหํ อิสฺสุกี กุลมจฺฉรี|
      block |อชฺโฌสิโต มยฺหํ ฆเร กทริโย ปริภาสโกฯ|
    count |๗๗๘|
      block |ตสฺสาหํ วจนํ สุตฺวา ภิกฺขโว ปริภาสิสํ|
      block |ตสฺส กมฺมวิปาเกน เปตโลกํ อิโต คตาติฯ|
    count |๗๗๙|
      block |อมิตฺโต มิตฺตวณฺเณน โย เต อาสิ กุลูปโก|
      block |กายสฺส เภทา ทุปฺปญฺโญ กิํ นุ เปจฺจ คติํ คโตติฯ|
    count |๗๘๐|
      block |ตสฺเสวาหํ ปาปกมฺมสฺส สีเส ติฏฺฐามิ มตฺถเก|
      block |โส จ ปรวิสยํ ปตฺโต มเมว ปริจารโกฯ|
    count |๗๘๑|
      block |ยํ ภทนฺเต หทนฺตญฺเญ เอตํ เม โหติ โภชนํ|
      block |อหญฺจ โข ยํ หทามิ เอตํ โส อุปชีวตีติฯ|
    stand |คูถขาทกเปติวตฺถุ นวมํฯ|
  block |๑๐ คณเปตวตฺถุ|
    count |๗๘๒|
      block |นคฺคา ทุพฺพณฺณรูปาตฺถ กิสา ธมนิสนฺถตา|
      block |อุปฺผาสุลิกา กิสิกา เก นุ ตุมฺเหตฺถ มาริสาติฯ|
    count |๗๘๓|
      block |มยํ ภทนฺเต เปตามฺหา ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาติฯ|
    count |๗๘๔|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน เปตโลกํ อิโต คตาติฯ|
    count |๗๘๕|
      block |อนาวเฏสุ ติตฺเถสุ วิจินิมฺหทฺธมาสกํ|
      block |สนฺเตสุ เทยฺยธมฺเมสุ ทีปํ นากมฺห อตฺตโนฯ|
    count |๗๘๖|
      block |นทิํ อุเปม ตสิตา ริตฺตกา ปริวตฺตติ|
      block |ฉายํ อุเปม อุณฺเหสุ อาตโป ปริวตฺตติฯ|
    count |๗๘๗|
      block |อคฺคิวณฺโณ จ โน วาโต ฑหนฺโต อุปวายติ|
      block |เอตญฺจ ภนฺเต อรหาม อญฺญญฺจ ปาปกํ ตโตฯ|
    count |๗๘๘|
      block |อปิ โยชนานิ คจฺฉาม ฉาตา อาหารเคธิโน|
      block |อลทฺธาว นิวตฺตาม อโห โน อปฺปปุญฺญตาฯ|
    count |๗๘๙|
      block |ฉาตา ปมุจฺฉิตา ภนฺตา ภูมิยํ ปฏิสุมฺภิตา|
      block |อุตฺตานา ปฏิกิราม อวกุชฺชา ปตามเสฯ|
    count |๗๙๐|
      block |เต จ ตตฺเถว ปติตา ภูมิยํ ปฏิสุมฺภิตา|
      block |อุรํ สีสญฺจ ฆฏฺเฏม อโห โน อปฺปปุญฺญตาฯ|
    count |๗๙๑|
      block |เอตญฺจ ภนฺเต อรหาม อญฺญญฺจ ปาปกํ ตโต|
      block |สนฺเตสุ เทยฺยธมฺเมสุ ทีปํ นากมฺห อตฺตโนฯ|
    count |๗๙๒|
      block |เต หิ นูน อิโต คนฺตฺวา โยนิํ ลทฺธาน มานุสิํ|
      block |วทญฺญู สีลสมฺปนฺนา กาหาม กุสลํ พหุนฺติฯ|
    stand |คณเปตวตฺถุ ทสมํฯ|
  block |๑๑ ปาฏลิปุตฺตเปตวตฺถุ|
    count |๗๙๓|
      block |ทิฏฺฐา ตยา นิรยา ติรจฺฉานโยนิ|
      block |เปตา อสุรา อถวาปิ มานุสา เทวา สยมทฺทส กมฺมวิปากมตฺตโน|
      block |เนสฺสามิ ตํ ปาฏลิปุตฺตมกฺขตํ ตตฺถ คนฺตฺวา กุสลํ กโรหิ กมฺมํฯ|
    count |๗๙๔|
      block |อตฺถกาโมสิ เม ยกฺข หิตกาโมสิ เทวเต|
      block |กโรมิ ตุยฺหํ วจนํ ตฺวํสิ อาจริโย มมฯ|
    count |๗๙๕|
      block |ทิฏฺฐา มยา นิรยา ติรจฺฉานโยนิ เปตา อสุรา อถวาปิ มานุสา เทวา|
      block |สยมทฺทสํ กมฺมวิปากมตฺตโน กาหามิ ปุญฺญานิ อนปฺปกานีติฯ|
    stand |ปาฏลิปุตฺตเปตวตฺถุ เอกาทสมํฯ|
  block |๑๒ อมฺพวนเปตวตฺถุ|
    count |๗๙๖|
      block |อยญฺจ เต โปกฺขรณี สุรมฺมา สมา สุติตฺถา จ มโหทกา จ|
      block |สุปุปฺผิตา ภมรคณานุกิณฺณา กถํ ตยา ลทฺธา อยํ มนุญฺญาฯ|
    count |๗๙๗|
      block |อิทญฺจ เต อมฺพวนํ สุรมฺมํ สพฺโพตุกํ ธารยเต ผลานิ|
      block |สุปุปฺผิตํ ภมรคณานุกิณฺณํ กถํ ตยา ลทฺธมิทํ วิมานํฯ|
    count |๗๙๘|
      block |อมฺพปกฺกํ ทกํ ยาคุ สีตจฺฉายา มโนรมา|
      block |ธีตาย ทินฺนทาเนน เตน เม อิธ ลพฺภติฯ|
    count |๗๙๙|
      block |สนฺทิฏฺฐิกํ กมฺมํ เอวํ ปสฺสถ ทานสฺส ทมสฺส สํยมสฺส วิปากํ|
      block |ทาสี อหํ อยฺยกุเลสุ หุตฺวา สุณิสา โหมิ อคารสฺส อิสฺสราติฯ|
    stand |อมฺพวนเปตวตฺถุ ทฺวาทสมํฯ|
  block |๑๓ อกฺขรุกฺขเปตวตฺถุ|
    count |๘๐๐|
      block |ยํ ททาติ น ตํ โหติ เทเถว ทานํ ทตฺวา อุภยํ ตรติ|
      block |อุภยํ เตน ทาเนน คจฺฉติ ชาครถ มาปมชฺชถาติฯ|
    stand |อกฺขรุกฺขเปตวตฺถุ เตรสมํฯ|
  block |๑๔ โภคสํหรเปตวตฺถุ|
    count |๘๐๑|
      block |มยํ โภเค สํหริมฺห สเมน วิสเมน จ|
      block |เต อญฺเญ ปริภุญฺชนฺติ มยํ ทุกฺขสฺส ภาคินีติฯ|
    stand |โภคสํหรเปตวตฺถุ จุทฺทสมํฯ|
  block |๑๕ เสฏฺฐิปุตฺตเปตวตฺถุ|
    count |๘๐๒|
      block |สฏฺฐิวสฺสสหสฺสานิ ปริปุณฺณานิ สพฺพโส|
      block |นิรเย ปจฺจมานานํ กทา อนฺโต ภวิสฺสติฯ|
    count |๘๐๓|
      block |นตฺถิ อนฺโต กุโต อนฺโต น อนฺโต ปฏิทิสฺสติ|
      block |ตถา หิ ปกตํ ปาปํ ตุยฺหํ มยฺหญฺจ มาริสา ฯ|
    count |๘๐๔|
      block |ทุชฺชีวิตมชีวมฺห เย สนฺเต น ททมฺหเส|
      block |สนฺเตสุ เทยฺยธมฺเมสุ ทีปํ นากมฺห อตฺตโนฯ|
    count |๘๐๕|
      block |โสหํ นูน อิโต คนฺตฺวา โยนิํ ลทฺธาน มานุสิํ|
      block |วทญฺญู สีลสมฺปนฺโน กาหามิ กุสลํ พหุนฺติฯ|
    stand |เสฏฺฐิปุตฺตเปตวตฺถุ ปนฺนรสมํฯ|
  block |๑๖ สฏฺฐิกูฏเปตวตฺถุ|
    count |๘๐๖|
      block |กิํ นุ อุมฺมตฺตรูโปว มิโค ภนฺโตว ธาวสิ|
      block |นิสฺสํสยํ ปาปกมฺมนฺโต กิํ นุ สทฺทายเส ตุวนฺติฯ|
    count |๘๐๗|
      block |อหํ ภทนฺเต เปโตมฺหิ ทุคฺคโต ยมโลกิโก|
      block |ปาปกมฺมํ กริตฺวาน เปตโลกํ อิโต คโตฯ|
    count |๘๐๘|
      block |สฏฺฐิ กูฏสหสฺสานิ ปริปุณฺณานิ สพฺพโส|
      block |สีเส มยฺหํ นิปตนฺติ เต ภินฺทนฺติ จ มตฺถกนฺติฯ|
    count |๘๐๙|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน อิทํ ทุกฺขํ นิคจฺฉสิฯ|
    count |๘๑๐|
      block |สฏฺฐิ กูฏสหสฺสานิ ปริปุณฺณานิ สพฺพโส|
      block |สีเส ตุยฺหํ นิปตนฺติ เต ภินฺทนฺติ จ มตฺถกนฺติฯ|
    count |๘๑๑|
      block |อถทฺทสาสิํ สมฺพุทฺธํ สุเนตฺตํ ภาวิตินฺทฺริยํ|
      block |นิสินฺนํ รุกฺขมูลสฺมิํ ฌายนฺตํ อกุโตภยํฯ|
    count |๘๑๒|
      block |สาลิตฺตกปฺปหาเรน ภินฺทิสฺสํ ตสฺส มตฺถกํ|
      block |ตสฺส กมฺมวิปาเกน อิทํ ทุกฺขํ นิคจฺฉิสํฯ|
    count |๘๑๓|
      block |สฏฺฐิ กูฏสหสฺสานิ ปริปุณฺณานิ สพฺพโส|
      block |สีเส มยฺหํ นิปตนฺติ เต ภินฺทนฺติ จ มตฺถกนฺติฯ|
    count |๘๑๔|
      block |ธมฺเมน เต กาปุริส สฏฺฐิกูฏสหสฺสานิ ปริปุณฺณานิ สพฺพโส|
      block |สีเส ตุยฺหํ นิปตนฺติ เต ภินฺทนฺติ จ มตฺถกนฺติฯ|
      block |อมฺพสกฺกโร เสรีสโก ปิงฺคโล เรวติ อุจฺฉุ|
      block |ทฺเว กุมารา ทุเว คูถา คณปาฏลิอมฺพวนํฯ|
      block |อกฺขรุกฺขโภคสํหรา เสฏฺฐิปุตฺตสฏฺฐิกูฏา|
      block |อิติ โสฬสวตฺถูนิ วคฺโค เตน ปวุจฺจติฯ|
      block |อุรโค อุปริวคฺโค จูฬมหาติ จตุธา|
      block |วตฺถูนิ เอกปญฺญาสํ จตุธา ภาณวารโตฯ|
    stand |สฏฺฐิกูฏเปตวตฺถุ โสฬสมํฯ|
    stand |มหาวคฺโค จตุตฺโถ นิฏฺฐิโตฯ|
    block |ตสฺสุทฺทานํ|
    block |อถ วคฺคุทฺทานํ|
    stand |เปตวตฺถุปาฬิ นิฏฺฐิตาฯ|
