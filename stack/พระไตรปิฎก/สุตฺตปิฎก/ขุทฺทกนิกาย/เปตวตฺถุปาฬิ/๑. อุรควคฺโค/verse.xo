block |๑ อุรควคฺโค|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |๑ เขตฺตูปมเปตวตฺถุ|
    count |๑|
      block |เขตฺตูปมา อรหนฺโต ทายกา กสฺสกูปมา|
      block |พีชูปมํ เทยฺยธมฺมํ เอตฺโต นิพฺพตฺตเต ผลํฯ|
    count |๒|
      block |เอตํ พีชํ กสิ เขตฺตํ เปตานํ ทายกสฺส จ|
      block |ตํ เปตา ปริภุญฺชนฺติ ทาตา ปุญฺเญน วฑฺฒติฯ|
    count |๓|
      block |อิเธว กุสลํ กตฺวา เปเต จ ปฏิปูชิย|
      block |สคฺคญฺจ กมติ ฏฺฐานํ กมฺมํ กตฺวาน ภทฺทกนฺติฯ|
    stand |เขตฺตูปมเปตวตฺถุ ปฐมํฯ|
  block |๒ สูกรมุขเปตวตฺถุ|
    count |๔|
      block |กาโย เต สพฺพโสวณฺโณ สพฺพา โอภาสเต ทิสา|
      block |มุขํ เต สูกรสฺเสว กิํ กมฺมมกรี ปุเร ฯ|
    count |๕|
      block |กาเยน สญฺญโต อาสิํ วาจายาสิมสญฺญโต|
      block |เตน เมตาทิโส วณฺโณ ยถา ปสฺสสิ นารทฯ|
    count |๖|
      block |ตํ ตฺยาหํ นารท พฺรูมิ สามํ ทิฏฺฐมิทํ ตยา|
      block |มากาสิ มุขสา ปาปํ มา โข สูกรมุโข อหูติฯ|
    stand |สูกรมุขเปตวตฺถุ ทุติยํฯ|
  block |๓ ปูติมุขเปตวตฺถุ|
    count |๗|
      block |ทิพฺพํ สุภํ ธาเรสิ วณฺณธาตุํ เวหายสํ ติฏฺฐสิ อนฺตลิกฺเข|
      block |มุขญฺจ เต กิมโย ปูติคนฺธํ ขาทนฺติ กิํ กมฺมมกาสิ ปุพฺเพฯ|
    count |๘|
      block |สมโณ อหํ ปาโปติทุฏฺฐวาโจ ตปสฺสิรูโป มุขสา อสญฺญโต|
      block |ลทฺธา จ เม ตปสา วณฺณธาตุ มุขญฺจ เม เปสุณิเยน ปูติฯ|
    count |๙|
      block |ตยิทํ ตยา นารท สามํ ทิฏฺฐํ|
      block |อนุกมฺปกา เย กุสลา วเทยฺยุํ|
      block |มา เปสุณํ มา จ มุสา อภาณิ|
      block |ยกฺโข ตุวํ โหหิสิ กามกามีติฯ|
    stand |ปูติมุขเปตวตฺถุ ตติยํฯ|
  block |๔ ปิฏฺฐธีตลิกเปตวตฺถุ|
    count |๑๐|
      block |ยํ กิญฺจารมฺมณํ กตฺวา ทชฺชา ทานํ อมจฺฉรี|
      block |ปุพฺพเปเต จ อารพฺภ อถ วา วตฺถุเทวตาฯ|
    count |๑๑|
      block |จตฺตาโร จ มหาราเช โลกปาเล ยสสฺสิเน|
      block ||
      block |กุเวรํ ธตรฏฺฐญฺจ วิรูปกฺขํ วิรูฬฺหกํ|
      block |เต เจว ปูชิตา โหนฺติ ทายกา จ อนิปฺผลาฯ|
    count |๑๒|
      block |น หิ รุณฺณํ วา โสโก วา ยา จญฺญา ปริเทวนา|
      block |น ตํ เปตสฺส อตฺถาย เอวํ ติฏฺฐนฺติ ญาตโยฯ|
    count |๑๓|
      block |อยญฺจ โข ทกฺขิณา ทินฺนา สงฺฆมฺหิ สุปฺปติฏฺฐิตา|
      block |ทีฆรตฺตํ หิตายสฺส ฐานโส อุปกปฺปตีติฯ|
    stand |ปิฏฺฐธีตลิกเปตวตฺถุ จตุตฺถํฯ|
  block |๕ ติโรกุฏฺฏเปตวตฺถุ|
    count |๑๔|
      block |ติโรกุฏฺเฏสุ ติฏฺฐนฺติ สนฺธิสิงฺฆาฏเกสุ จ|
      block |ทฺวารพาหาสุ ติฏฺฐนฺติ อาคนฺตฺวาน สกํ ฆรํฯ|
    count |๑๕|
      block |ปหูเต อนฺนปานมฺหิ ขชฺชโภชฺเช อุปฏฺฐิเต|
      block |น เตสํ โกจิ สรติ สตฺตานํ กมฺมปจฺจยาฯ|
    count |๑๖|
      block |เอวํ ททนฺติ ญาตีนํ เย โหนฺติ อนุกมฺปกา|
      block |สุจิํ ปณีตํ กาเลน กปฺปิยํ ปานโภชนํ|
      block |อิทํ โว ญาตีนํ โหตุ สุขิตา โหนฺตุ ญาตโยฯ|
    count |๑๗|
      block |เต จ ตตฺถ สมาคนฺตฺวา ญาติเปตา สมาคตา|
      block |ปหูเต อนฺนปานมฺหิ สกฺกจฺจํ อนุโมทเรฯ|
    count |๑๘|
      block |จิรํ ชีวนฺตุ โน ญาตี เยสํ เหตุ ลภามเส|
      block |อมฺหากญฺจ กตา ปูชา ทายกา จ อนิปฺผลาฯ|
    count |๑๙|
      block |น หิ ตตฺถ กสิ อตฺถิ โครกฺเขตฺถ น วิชฺชติ|
      block |วณิชฺชา ตาทิสี นตฺถิ หิรญฺเญน กยากยํ|
      block |อิโต ทินฺเนน ยาเปนฺติ เปตา กาลคตา ตหิํฯ|
    count |๒๐|
      block |อุนฺนเม อุทกํ วุฏฺฐํ ยถา นินฺนํ ปวตฺตติ|
      block |เอวเมว อิโต ทินฺนํ เปตานํ อุปกปฺปติฯ|
    count |๒๑|
      block |ยถา วาริวหา ปูรา ปริปูเรนฺติ สาครํ|
      block |เอวเมว อิโต ทินฺนํ เปตานํ อุปกปฺปติฯ|
    count |๒๒|
      block |อทาสิ เม อกาสิ เม ญาติ มิตฺตา สขา จ เม|
      block |เปตานํ ทกฺขิณํ ทชฺชา ปุพฺเพ กตมนุสฺสรํฯ|
    count |๒๓|
      block |น หิ รุณฺณํ วา โสโก วา ยา จญฺญา ปริเทวนา|
      block |น ตํ เปตานมตฺถาย เอวํ ติฏฺฐนฺติ ญาตโยฯ|
    count |๒๔|
      block |อยญฺจ โข ทกฺขิณา ทินฺนา สงฺฆมฺหิ สุปฺปติฏฺฐิตา|
      block |ทีฆรตฺตํ หิตายสฺส ฐานโส อุปกปฺปติฯ|
    count |๒๕|
      block |โส ญาติธมฺโม จ อยํ นิทสฺสิโต เปตาน ปูชา จ กตา อุฬารา|
      block |พลญฺจ ภิกฺขูนมนุปฺปทินฺนํ ตุมฺเหหิ ปุญฺญํ ปสุตํ อนปฺปกนฺติฯ|
    stand |ติโรกุฏฺฏเปตวตฺถุ ปญฺจมํฯ|
  block |๖ ปญฺจปุตฺตขาทเปติวตฺถุ|
    count |๒๖|
      block |นคฺคา ทุพฺพณฺณรูปาสิ ทุคฺคนฺธา ปูติ วายสิ|
      block |มกฺขิกาหิ ปริกิณฺณา กา นุ ตฺวํ อิธ ติฏฺฐสีติฯ|
    count |๒๗|
      block |อหํ ภทนฺเต เปตีมฺหิ ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๒๘|
      block |กาเลน ปญฺจ ปุตฺตานิ สายํ ปญฺจ ปุนาปเร|
      block |วิชายิตฺวาน ขาทามิ เตปิ นา โหนฺติ เม อลํฯ|
    count |๒๙|
      block |ปริฑยฺหติ ธูมายติ ขุทาย หทยํ มม|
      block |ปานียํ น ลเภ ปาตุํ ปสฺส มํ พฺยสนํ คตนฺติฯ|
    count |๓๐|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน ปุตฺตมํสานิ ขาทสีติฯ|
    count |๓๑|
      block |สปตี เม คพฺภินี อาสิ ตสฺสา ปาปํ อเจตยิํ|
      block |สาหํ ปทุฏฺฐมนสา อกริํ คพฺภปาตนํฯ|
    count |๓๒|
      block |ตสฺสา ทฺเวมาสิโก คพฺโภ โลหิตญฺเญว ปคฺฆริ|
      block |ตทสฺสา มาตา กุปิตา มยฺหํ ญาตี สมานยิ|
      block |สปถญฺจ มํ กาเรสิ ปริภาสาปยี จ มํฯ|
    count |๓๓|
      block |สาหํ โฆรญฺจ สปถํ มุสาวาทํ อภาสิสํ|
      block |ปุตฺตมํสานิ ขาทามิ สเจ ตํ ปกตํ มยาฯ|
    count |๓๔|
      block |ตสฺส กมฺมสฺส วิปาเกน มุสาวาทสฺส จูภยํ|
      block |ปุตฺตมํสานิ ขาทามิ ปุพฺพโลหิตมกฺขิตาติฯ|
    stand |ปญฺจปุตฺตขาทเปติวตฺถุ ฉฏฺฐํฯ|
  block |๗ สตฺตปุตฺตขาทเปติวตฺถุ|
    count |๓๕|
      block |นคฺคา ทุพฺพณฺณรูปาสิ ทุคฺคนฺธา ปูติ วายสิ|
      block |มกฺขิกาหิ ปริกิณฺณา กา นุ ตฺวํ อิธ ติฏฺฐสีติฯ|
    count |๓๖|
      block |อหํ ภทนฺเต เปตีมฺหิ ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๓๗|
      block |กาเลน สตฺต ปุตฺตานิ สายํ สตฺต ปุนาปเร|
      block |วิชายิตฺวาน ขาทามิ เตปิ นา โหนฺติ เม อลํฯ|
    count |๓๘|
      block |ปริฑยฺหติ ธูมายติ ขุทาย หทยํ มม|
      block |นิพฺพุติํ นาธิคจฺฉามิ อคฺคิทฑฺฒาว อาตเปติฯ|
    count |๓๙|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน ปุตฺตมํสานิ ขาทสีติฯ|
    count |๔๐|
      block |อหู มยฺหํ ทุเว ปุตฺตา อุโภ สมฺปตฺตโยพฺพนา|
      block |สาหํ ปุตฺตพลูเปตา สามิกํ อติมญฺญิสํฯ|
    count |๔๑|
      block |ตโต เม สามิโก กุทฺโธ สปตฺติํ มยฺหมานยิ|
      block |สา จ คพฺภํ อลภิตฺถ ตสฺสา ปาปํ อเจตยิํฯ|
    count |๔๒|
      block |สาหํ ปทุฏฺฐมนสา อกริํ คพฺภปาตนํ|
      block |ตสฺสา เตมาสิโก คพฺโภ ปุพฺพโลหิตโก ปติฯ|
    count |๔๓|
      block |ตทสฺสา มาตา กุปิตา มยฺหํ ญาตี สมานยิ|
      block |สปถญฺจ มํ กาเรสิ ปริภาสาปยี จ มํฯ|
    count |๔๔|
      block |สาหํ โฆรญฺจ สปถํ มุสาวาทํ อภาสิสํ|
      block |ปุตฺตมํสานิ ขาทามิ สเจ ตํ ปกตํ มยาฯ|
    count |๔๕|
      block |ตสฺส กมฺมสฺส วิปาเกน มุสาวาทสฺส จูภยํ|
      block |ปุตฺตมํสานิ ขาทามิ ปุพฺพโลหิตมกฺขิตาติฯ|
    stand |สตฺตปุตฺตขาทเปติวตฺถุ สตฺตมํฯ|
  block |๘ โคณเปตวตฺถุ|
    count |๔๖|
      block |กิํ นุ อุมฺมตฺตรูโปว ลายิตฺวา หริตํ ติณํ|
      block |ขาท ขาทาติ ลปสิ คตสตฺตํ ชรคฺควํฯ|
    count |๔๗|
      block |น หิ อนฺเนน ปาเนน มโต โคโณ สมุฏฺฐเห|
      block |ตฺวํสิ พาโล จ ทุมฺเมโธ ยถา ตญฺโญว ทุมฺมตีติฯ|
    count |๔๘|
      block |อิเม ปาทา อิทํ สีสํ อยํ กาโย สวาลธิ|
      block |เนตฺตา ตเถว ติฏฺฐนฺติ อยํ โคโณ สมุฏฺฐเหฯ|
    count |๔๙|
      block |นายฺยกสฺส หตฺถปาทา กาโย สีสญฺจ ทิสฺสติ|
      block |รุทํ มตฺติกถูปสฺมิํ นนุ ตฺวญฺเญว ทุมฺมตีติฯ|
    count |๕๐|
      block |อาทิตฺตํ วต มํ สนฺตํ ฆตสิตฺตํว ปาวกํ|
      block |วารินา วิย โอสิญฺจํ สพฺพํ นิพฺพาปเย ทรํฯ|
    count |๕๑|
      block |อพฺพหี วต เม สลฺลํ โสกํ หทยนิสฺสิตํ|
      block |โย เม โสกปเรตสฺส ปิตุโสกํ อปานุทิฯ|
    count |๕๒|
      block |สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต|
      block |น โสจามิ น โรทามิ ตว สุตฺวาน มาณวฯ|
    count |๕๓|
      block |เอวํ กโรนฺติ สปฺปญฺญา เย โหนฺติ อนุกมฺปกา|
      block |วินิวตฺตยนฺติ โสกมฺหา สุชาโต ปิตรํ ยถาติฯ|
    stand |โคณเปตวตฺถุ อฏฺฐมํฯ|
  block |๙ มหาเปสการเปติวตฺถุ|
    count |๕๔|
      block |คูถญฺจ มุตฺตํ รุหิรญฺจ ปุพฺพํ ปริภุญฺชติ กิสฺส อยํ วิปาโก|
      block |อยํ นุ กิํ กมฺมมกาสิ นารี ยา สพฺพทา โลหิตปุพฺพภกฺขาฯ|
    count |๕๕|
      block |นวานิ วตฺถานิ สุภานิ เจว มุทูนิ สุทฺธานิ จ โลมสานิ|
      block |ทินฺนานิ มิสฺสา กิตกา ภวนฺติ อยํ นุ กิํ กมฺมมกาสิ นารีติฯ|
    count |๕๖|
      block |ภริยา มเมสา อหู ภทนฺเต อทายิกา มจฺฉรินี กทริยา|
      block |สา มํ ททนฺตํ สมณพฺราหฺมณานํ อกฺโกสติ จ ปริภาสติ จฯ|
    count |๕๗|
      block |คูถญฺจ มุตฺตํ รุหิรญฺจ ปุพฺพํ ปริภุญฺช ตฺวํ อสุจิํ สพฺพกาลํ|
      block |เอตํ เต ปรโลกสฺมิํ โหตุ วตฺถา จ เต กิฏกสมา ภวนฺตุ|
      block |เอตาทิสํ ทุจฺจริตํ จริตฺวา อิธาคตา จิรรตฺตาย ขาทตีติฯ|
    stand |มหาเปสการเปติวตฺถุ นวมํฯ|
  block |๑๐ ขลฺลาฏิยเปติวตฺถุ|
    count |๕๘|
      block |กา นุ อนฺโตวิมานสฺมิํ ติฏฺฐนฺตี นูปนิกฺขมิ|
      block |อุปนิกฺขมสฺสุ ภทฺเท ปสฺสาม ตํ พหิฏฺฐิตนฺติฯ|
    count |๕๙|
      block |อฏฺฏียามิ หรายามิ นคฺคา นิกฺขมิตุํ พหิ|
      block |เกเสหมฺหิ ปฏิจฺฉนฺนา ปุญฺญํ เม อปฺปกํ กตนฺติฯ|
    count |๖๐|
      block |หนฺทุตฺตรียํ ททามิ เต อิทํ ทุสฺสํ นิวาสย|
      block |อิทํ ทุสฺสํ นิวาเสตฺวา เอหิ นิกฺขม โสภเน|
      block |อุปนิกฺขมสฺสุ ภทฺเท ปสฺสาม ตํ พหิฏฺฐิตนฺติฯ|
    count |๖๑|
      block |หตฺเถน หตฺเถ เต ทินฺนํ น มยฺหํ อุปกปฺปติ|
      block |เอเสตฺถุปาสโก สทฺโธ สมฺมาสมฺพุทฺธสาวโกฯ|
    count |๖๒|
      block |เอตํ อจฺฉาทยิตฺวาน มม ทกฺขิณมาทิส|
      block |ตถาหํ สุขิตา เหสฺสํ สพฺพกามสมิทฺธินีติฯ|
    count |๖๓|
      block |ตญฺจ เต นฺหาปยิตฺวาน วิลิมฺเปตฺวาน วาณิชา|
      block |วตฺเถหจฺฉาทยิตฺวาน ตสฺสา ทกฺขิณมาทิสุํฯ|
    count |๖๔|
      block |สมนนฺตรานุทฺทิฏฺเฐ วิปาโก อุทปชฺชถ|
      block |โภชนจฺฉาทนปานียํ ทกฺขิณาย อิทํ ผลํฯ|
    count |๖๕|
      block |ตโต สุทฺธา สุจิวสนา กาสิกุตฺตมธารินี|
      block |หสนฺตี วิมานา นิกฺขมิ ทกฺขิณาย อิทํ ผลนฺติฯ|
    count |๖๖|
      block |สุจิตฺตรูปํ รุจิรํ วิมานํ เต ปภาสติ|
      block |เทวเต ปุจฺฉิตาจิกฺข กิสฺส กมฺมสฺสิทํ ผลนฺติฯ|
    count |๖๗|
      block |ภิกฺขุโน จรมานสฺส โทณินิมฺมชฺชนิํ อหํ|
      block |อทาสิํ อุชุภูตสฺส วิปฺปสนฺเนน เจตสาฯ|
    count |๖๘|
      block |ตสฺส กมฺมสฺส กุสลสฺส วิปากํ ทีฆมนฺตรํ|
      block |อนุโภมิ วิมานสฺมิํ ตญฺจ ทานิ ปริตฺตกํฯ|
    count |๖๙|
      block |อุทฺธํ จตูหิ มาเสหิ กาลํกิริยา ภวิสฺสติ|
      block |เอกนฺตกฏุกํ โฆรํ นิรยํ ปปติสฺสหํฯ|
    count |๗๐|
      block |จตุกฺกณฺณํ จตุทฺวารํ วิภตฺตํ ภาคโส มิตํ|
      block |อโยปาการปริยนฺตํ อยสา ปฏิกุชฺชิตํฯ|
    count |๗๑|
      block |ตสฺส อโยมยา ภูมิ ชลิตา เตชสา ยุตา|
      block |สมนฺตา โยชนสตํ ผริตฺวา ติฏฺฐติ สพฺพทาฯ|
    count |๗๒|
      block |ตตฺถาหํ ทีฆมทฺธานํ ทุกฺขํ เวทิสฺส เวทนํ|
      block |ผลญฺจ ปาปกมฺมสฺส ตสฺมา โสจามหํ ภุสนฺติฯ|
    stand |ขลฺลาฏิยเปติวตฺถุ ทสมํฯ|
  block |๑๑ นาคเปตวตฺถุ|
    count |๗๓|
      block |ปุรโตว เสเตน ปเลติ หตฺถินา มชฺเฌ ปน อสฺสตรีรเถน|
      block |ปจฺฉา จ กญฺญา สิวิกาย นียติ โอภาสยนฺตี ทส สพฺพโต ทิสาฯ|
    count |๗๔|
      block |ตุมฺเห ปน มุคฺครหตฺถปาณิโน รุทํมุขา ฉินฺนปภินฺนคตฺตา|
      block |มนุสฺสภูตา กิมกตฺถ ปาปํ เยนญฺญมญฺญสฺส ปิวาถ โลหิตนฺติฯ|
    count |๗๕|
      block |ปุรโตว โย คจฺฉติ กุญฺชเรน เสเตน นาเคน จตุกฺกเมน|
      block |อมฺหาก ปุตฺโต อหุ เชฏฺฐโก โส ทานานิ ทตฺวาน สุขี ปโมทติฯ|
    count |๗๖|
      block |โย โส มชฺเฌ อสฺสตรีรเถน จตุพฺภิ ยุตฺเตน สุวคฺคิเตน|
      block |อมฺหาก ปุตฺโต อหุ มชฺฌิโม โส อมจฺฉรี ทานวตี วิโรจติฯ|
    count |๗๗|
      block |ยา สา จ ปจฺฉา สิวิกาย นียติ นารี สปญฺญา มิคมนฺทโลจนา|
      block |อมฺหาก ธีตา อหุ สา กนิฏฺฐิกา ภาคฑฺฒภาเคน สุขี ปโมทติฯ|
    count |๗๘|
      block |เอเต จ ทานานิ อทํสุ ปุพฺเพ ปสนฺนจิตฺตา สมณพฺราหฺมณานํ|
      block |มยํ ปน มจฺฉริโน อหุมฺห ปริภาสกา สมณพฺราหฺมณานํ|
      block |เอเต จ ทตฺวา ปริจารยนฺติ มยญฺจ สุสฺสาม นโฬว ฉินฺโนติ ฯ|
    count |๗๙|
      block |กิํ ตุมฺหากํ โภชนํ กิํ สยานํ กถญฺจ ยาเปถ สุปาปธมฺมิโน|
      block |ปหูตโภเคสุ อนปฺปเกสุ สุขํ วิราธาย ทุกฺขชฺช ปตฺตาติฯ|
    count |๘๐|
      block |อญฺญมญฺญํ วธิตฺวาน ปิวาม ปุพฺพโลหิตํ|
      block |พหุํ ปิตฺวา น ธาตา โหม นจฺฉาทิมฺหเส มยํฯ|
    count |๘๑|
      block |อิจฺเจว มจฺจา ปริเทวยนฺติ อทายกา เปจฺจ ยมสฺส ฐายิโน|
      block |เย เต วิทิจฺจ อธิคมฺม โภเค น ภุญฺชเร นาปิ กโรนฺติ ปุญฺญํฯ|
    count |๘๒|
      block |เต ขุปฺปิปาสูปคตา ปรตฺถ ปจฺฉา จิรํ ฌายเร ฑยฺหมานา|
      block |กมฺมานิ กตฺวาน ทุขุทฺรานิ อนุโภนฺติ ทุกฺขํ กฏุกปฺผลานิฯ|
    count |๘๓|
      block |อิตฺตรํ หิ ธนํ ธญฺญํ อิตฺตรํ อิธ ชีวิตํ|
      block |อิตฺตรํ อิตฺตรโต ญตฺวา ทีปํ กยิราถ ปณฺฑิโตฯ|
    count |๘๔|
      block |เย เต เอวํ ปชานนฺติ นรา ธมฺมสฺส โกวิทา|
      block |เต ทาเน นปฺปมชฺชนฺติ สุตฺวา อรหตํ วโจติฯ|
    stand |นาคเปตวตฺถุ เอกาทสมํฯ|
  block |๑๒ อุรคเปตวตฺถุ|
    count |๘๕|
      block |อุรโคว ตจํ ชิณฺณํ หิตฺวา คจฺฉติ สนฺตนุํ|
      block |เอวํ สรีเร นิพฺโภเค เปเต กาลงฺกเต สติฯ|
    count |๘๖|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โรทามิ คโต โส ตสฺส ยา คติฯ|
    count |๘๗|
      block |อนพฺภิโต ตโต อาคา นานุญฺญาโต อิโต คโต|
      block |ยถาคโต ตถา คโต ตตฺถ กา ปริเทวนาฯ|
    count |๘๘|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โรทามิ คโต โส ตสฺส ยา คติฯ|
    count |๘๙|
      block |สเจ โรเท กิสา อสฺสํ ตตฺถ เม กิํ ผลํ สิยา|
      block |ญาติมิตฺตสุหชฺชานํ ภิยฺโย โน อรตี สิยาฯ|
    count |๙๐|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โรทามิ คโต โส ตสฺส ยา คติฯ|
    count |๙๑|
      block |ยถาปิ ทารโก จนฺทํ คจฺฉนฺตมนุโรทติ|
      block |เอวํ สมฺปทเมเวตํ โย เปตมนุโสจติฯ|
    count |๙๒|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โรทามิ คโต โส ตสฺส ยา คติฯ|
    count |๙๓|
      block |ยถาปิ พฺรหฺเม อุทกุมฺโภ ภินฺโน อปฺปฏิสนฺธิโย|
      block |เอวํ สมฺปทเมเวตํ โย เปตมนุโสจติฯ|
    count |๙๔|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โรทามิ คโต โส ตสฺส ยา คตีติฯ|
      block |เขตฺตญฺจ สูกรํ ปูติ ปิฏฺฐํ จาปิ ติโรกุฏฺฏํ|
      block |ปญฺจาปิ สตฺตปุตฺตญฺจ โคณํ เปสการกญฺจ|
      block |ตถา ขลฺลาฏิยํ นาคํ ทฺวาทสํ อุรคญฺเจวาติฯ|
    stand |อุรคเปตวตฺถุ ทฺวาทสมํฯ|
    stand |อุรควคฺโค ปฐโม นิฏฺฐิโตฯ|
    block |ตสฺสุทฺทานํ|
