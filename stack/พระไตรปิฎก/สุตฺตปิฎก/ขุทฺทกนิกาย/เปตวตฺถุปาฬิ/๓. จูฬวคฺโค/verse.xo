block |๓ จูฬวคฺโค|
  block |๑ อภิชฺชมานเปตวตฺถุ|
    count |๓๘๗|
      block |อภิชฺชมาเน วาริมฺหิ คงฺคาย อิธ คจฺฉสิ|
      block |นคฺโค ปุพฺพทฺธเปโตว มาลธารี อลงฺกโต|
      block |กุหิํ คมิสฺสสิ เปต กตฺถ วาโส ภวิสฺสตีติฯ|
    count |๓๘๘|
      block |จุนฺทฏฺฐิลํ คมิสฺสามิ เปโต โส อิติ ภาสติ|
      block |อนฺตเร วาสภคามํ พาราณสิํ จ สนฺติเกฯ|
    count |๓๘๙|
      block |ตญฺจ ทิสฺวา มหามตฺโต โกลิโย อิติ วิสฺสุโต|
      block |สตฺตุํ ภตฺตญฺจ เปตสฺส ปีตกญฺจ ยุคํ อทาฯ|
    count |๓๙๐|
      block |นาวาย ติฏฺฐมานาย กปฺปกสฺส อทาปยิ|
      block |กปฺปกสฺส ปทินฺนมฺหิ ฐาเน เปตสฺส ทิสฺสถ ฯ|
    count |๓๙๑|
      block |ตโต สุวตฺถวสโน มาลธารี อลงฺกโต|
      block |ฐาเน ฐิตสฺส เปตสฺส ทกฺขิณา อุปกปฺปถ|
      block |ตสฺมา ทชฺเชถ เปตานํ อนุกมฺปาย ปุนปฺปุนํฯ|
    count |๓๙๒|
      block |สาตุนฺนวสนา เอเก อญฺเญ เกสนิวาสนา|
      block |เปตา ภตฺตาย คจฺฉนฺติ ปกฺกมนฺติ ทิโสทิสํฯ|
    count |๓๙๓|
      block |ทูเร เอเก ปธาวิตฺวา อลทฺธาว นิวตฺตเร|
      block |ฉาตา ปมุจฺฉิตา ภนฺตา ภูมิยํ ปฏิสุมฺภิตาฯ|
    count |๓๙๔|
      block |เต จ ตตฺถ ปปติตา ภูมิยํ ปฏิสุมฺภิตา|
      block |ปุพฺเพ อกตกลฺยาณา อคฺคิทฑฺฒาว อาตเปฯ|
    count |๓๙๕|
      block |มยํ ปุพฺเพ ปาปธมฺมา ฆรณี กุลมาตโร|
      block |สนฺเตสุ เทยฺยธมฺเมสุ ทีปํ นากมฺห อตฺตโนฯ|
    count |๓๙๖|
      block |ปหูตํ อนฺนปานมฺปิ อปิสฺสุ อวกิรียติ|
      block |สมฺมคฺคเต ปพฺพชิเต น จ กิญฺจิ อทมฺหเสฯ|
    count |๓๙๗|
      block |อกมฺมกามา อลสา สาทุกามา มหคฺฆสา|
      block |อาโลปปิณฺฑทาตาโร ปฏิคฺคเห ปริภาสิมฺหเส ฯ|
    count |๓๙๘|
      block |เต ฆรา ตา จ ทาสิโย ตาเนวาภรณานิ โน|
      block |เต อญฺเญ ปริจาเรนฺติ มยํ ทุกฺขสฺส ภาคิโนฯ|
    count |๓๙๙|
      block |เวณี วา อวญฺญา โหนฺติ รถการี จ ทุพฺภิกา|
      block |จณฺฑาลี กปณา โหนฺติ กปฺปกา จ ปุนปฺปุนํฯ|
    count |๔๐๐|
      block |ยานิ ยานิ นิหีนานิ กุลานิ กปณานิ จ|
      block |เตสุ เตสฺเวว ชายนฺติ เอสา มจฺฉริโน คติฯ|
    count |๔๐๑|
      block |ปุพฺเพ จ กตกลฺยาณา ทายกา วีตมจฺฉรา|
      block |สคฺคํ เต ปริปูเรนฺติ โอภาเสนฺติ จ นนฺทนํฯ|
    count |๔๐๒|
      block |เวชยนฺเต จ ปาสาเท รมิตฺวา กามกามิโน|
      block |อุจฺจากุเลสุ ชายนฺติ สโภเคสุ ตโต จุตาฯ|
    count |๔๐๓|
      block |กูฏาคาเร จ ปาสาเท ปลฺลงฺเก โคนกตฺถเต|
      block |พีชิตงฺคา โมรหตฺเถหิ กุเล ชาตา ยสสฺสิโนฯ|
    count |๔๐๔|
      block |องฺกโต องฺกํ คจฺฉนฺติ มาลธารี อลงฺกตา|
      block |ธาติโย อุปติฏฺฐนฺติ สายํ ปาตํ สุเขสิโนฯ|
    count |๔๐๕|
      block |นยิทํ อกตปุญฺญานํ กตปุญฺญานเมวิทํ|
      block |อโสกํ นนฺทนํ รมฺมํ ติทสานํ มหาวนํฯ|
    count |๔๐๖|
      block |สุขํ อกตปุญฺญานํ อิธ นตฺถิ ปรตฺถ จ|
      block |สุขญฺจ กตปุญฺญานํ อิธ เจว ปรตฺถ จฯ|
    count |๔๐๗|
      block |เตสํ สหพฺยกามานํ กตฺตพฺพํ กุสลํ พหุํ|
      block |กตปุญฺญา หิ โมทนฺติ สคฺเค โภคสมงฺคิโนติฯ|
    stand |อภิชฺชมานเปตวตฺถุ ปฐมํฯ|
  block |๒ สาณวาสีเถรเปตวตฺถุ|
    count |๔๐๘|
      block |กุณฺฑินาคริโย เถโร สาณวาสิ นิวาสิโก|
      block |โปฏฺฐปาโทติ นาเมน สมโณ ภาวิตินฺทฺริโยฯ|
    count |๔๐๙|
      block |ตสฺส มาตา ปิตา ภาตา ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๔๑๐|
      block |เต ทุคฺคตา สูจิกฏฺฏา กิลนฺตา นคฺคิโน กิสา|
      block |อุตฺตสนฺตา มหตฺตาสา น ทสฺเสนฺติ กุรูริโน ฯ|
    count |๔๑๑|
      block |ตสฺส ภาตา วิตริตฺวา นคฺโค เอกปเถกโก|
      block |จตุกุณฺฑิโก ภวิตฺวาน เถรสฺส ทสฺสยีตุมํฯ|
    count |๔๑๒|
      block |เถโร จามนสิกตฺวา ตุณฺหีภูโต อติกฺกมิ|
      block |โส จ วิญฺญาปยี เถรํ ภาตา เปตคโต อหํฯ|
    count |๔๑๓|
      block |มาตา ปิตา จ เต ภนฺเต ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๔๑๔|
      block |เต ทุคฺคตา สูจิกฏฺฏา กิลนฺตา นคฺคิโน กิสา|
      block |อุตฺตสนฺตา มหตฺตาสา น ทสฺเสนฺติ กุรูริโนฯ|
    count |๔๑๕|
      block |อนุกมฺปสฺสุ การุณิโก ทตฺวา อนฺวาทิสาหิ โน|
      block |ตว ทินฺเนน ทาเนน ยาเปสฺสนฺติ กุรูริโนติฯ|
    count |๔๑๖|
      block |เถโร จริตฺวา ปิณฺฑาย ภิกฺขู อญฺเญ จ ทฺวาทส|
      block |เอกชฺฌํ สนฺนิปติํสุ ภตฺตวิสฺสคฺคการณาฯ|
    count |๔๑๗|
      block |เถโร สพฺเพว เต อาห ยถาลทฺธํ ททาถ เม|
      block |สงฺฆภตฺตํ กริสฺสามิ อนุกมฺปาย ญาตินํฯ|
    count |๔๑๘|
      block |นิยฺยาทยิํสุ เถรสฺส เถโร สงฺฆํ นิมนฺตยิ|
      block |ทตฺวา อนฺวาทิสิ เถโร มาตุ ปิตุ จ ภาตุโน|
      block |อิทํ เม ญาตีนํ โหตุ สุขิตา โหนฺตุ ญาตโยฯ|
    count |๔๑๙|
      block |สมนนฺตรานุทฺทิฏฺเฐ โภชนํ อุทปชฺชถ|
      block |สุจิํ ปณีตํ สมฺปนฺนํ อเนกรสพฺยญฺชนํฯ|
    count |๔๒๐|
      block |ตโต อุทฺทสฺสยี ภาตา วณฺณวา พลวา สุขี|
      block |ปหูตํ โภชนํ ภนฺเต ปสฺส นคฺคามฺหเส มยํ|
      block |ตถา ภนฺเต ปรกฺกม ยถา วตฺถํ ลภามเสติฯ|
    count |๔๒๑|
      block |เถโร สงฺการกูฏมฺหา อุจฺจินิตฺวาน นนฺตเก|
      block |ปิโลติกํ ปฏํ กตฺวา สงฺเฆ จาตุทฺทิเส อทาฯ|
    count |๔๒๒|
      block |ทตฺวา อนฺวาทิสี เถโร มาตุ ปิตุ จ ภาตุโน|
      block |อิทํ เม ญาตีนํ โหตุ สุขิตา โหนฺตุ ญาตโยฯ|
    count |๔๒๓|
      block |สมนนฺตรานุทฺทิฏฺเฐ วตฺถานิ อุทปชฺชิสุํ|
      block |ตโต สุวตฺถวสโน เถรสฺส ทสฺสยีตุมํฯ|
    count |๔๒๔|
      block |ยาวตา นนฺทราชสฺส วิชิตสฺมิํ ปฏิจฺฉทา|
      block |ตโต พหุตรา ภนฺเต วตฺถานจฺฉาทนานิ โนฯ|
    count |๔๒๕|
      block |โกเสยฺยกมฺพลียานิ โขม กปฺปาสิกานิ จ|
      block |วิปุลา จ มหคฺฆา จ เตปากาเสวลมฺพเรฯ|
    count |๔๒๖|
      block |เต มยํ ปริทหาม ยํ ยํ หิ มนโส ปิยํ|
      block |ตถา ภนฺเต ปรกฺกม ยถา เคหํ ลภามเสติฯ|
    count |๔๒๗|
      block |เถโร ปณฺณกุฏิํ กตฺวา สงฺเฆ จาตุทฺทิเส อทา|
      block |ทตฺวา อนฺวาทิสี เถโร มาตุ ปิตุ จ ภาตุโน|
      block |อิทํ เม ญาตีนํ โหตุ สุขิตา โหนฺตุ ญาตโยฯ|
    count |๔๒๘|
      block |สมนนฺตรานุทฺทิฏฺเฐ ฆรานิ อุทปชฺชิสุํ|
      block |กูฏาคารนิเวสนา วิภตฺตา ภาคโส มิตาฯ|
    count |๔๒๙|
      block |น มนุสฺเสสุ อีทิสา ยาทิสา โน ฆรา อิธ|
      block |อปิ ทิพฺเพสุ ยาทิสา ตาทิสา โน ฆรา อิธฯ|
    count |๔๓๐|
      block |ททฺทลฺลมานา อาเภนฺติ สมนฺตา จตุโร ทิสา|
      block |ตถา ภนฺเต ปรกฺกม ยถา ปานียํ ลภามเสติฯ|
    count |๔๓๑|
      block |เถโร กรณํ ปูเรตฺวา สงฺเฆ จาตุทฺทิเส อทา|
      block |ทตฺวา อนฺวาทิสี เถโร มาตุ ปิตุ จ ภาตุโน|
      block |อิทํ เม ญาตีนํ โหตุ สุขิตา โหนฺตุ ญาตโยฯ|
    count |๔๓๒|
      block |สมนนฺตรานุทฺทิฏฺเฐ ปานียํ อุทปชฺชถ|
      block |คมฺภีรา จตุรสฺสา จ โปกฺขรญฺโญ สุนิมฺมิตาฯ|
    count |๔๓๓|
      block |สีโตทิกา สุปฺปติตฺถา สีตา อปฺปฏิคนฺธิยา|
      block |ปทุมุปฺปลสญฺฉนฺนา วาริกิญฺชกฺขปูริตาฯ|
    count |๔๓๔|
      block |ตตฺถ นฺหตฺวา ปิวิตฺวา จ เถรสฺส ปฏิทสฺสยุํ|
      block |ปหูตํ ปานียํ ภนฺเต ปาทา ทุกฺขา ผลนฺติ โนฯ|
    count |๔๓๕|
      block |อาหิณฺฑมานา ขญฺชาม สกฺขเร กุสกณฺฏเก|
      block |ตถา ภนฺเต ปรกฺกม ยถา ยานํ ลภามเสติฯ|
    count |๔๓๖|
      block |เถโร สิปาฏิกํ ลทฺธา สงฺเฆ จาตุทฺทิเส อทา|
      block |ทตฺวา อนฺวาทิสี เถโร มาตุ ปิตุ จ ภาตุโน|
      block |อิทํ เม ญาตีนํ โหตุ สุขิตา โหนฺตุ ญาตโยฯ|
    count |๔๓๗|
      block |สมนนฺตรานุทฺทิฏฺเฐ เปตา รเถน มาคมุํ|
      block |อนุกมฺปิตมฺห ภทนฺเต ภตฺเตนจฺฉาทเนน จฯ|
    count |๔๓๘|
      block |ฆเรน ปานียทาเนน ยานทาเนน จูภยํ|
      block |มุนิํ การุณิกํ โลเก ภนฺเต วนฺทิตุมาคตาติฯ|
    stand |สาณวาสีเถรเปตวตฺถุ ทุติยํฯ|
  block |๓ รถการเปติวตฺถุ|
    count |๔๓๙|
      block |เวฬุริยถมฺภํ รุจิรํ ปภสฺสรํ วิมานมารุยฺห อเนกจิตฺตํ|
      block |ตตฺถจฺฉสิ เทวิ มหานุภาเว ปถทฺธนิ ปนฺนรเสว จนฺโทฯ|
    count |๔๔๐|
      block |วณฺโณ จ เต กนกสฺส สนฺนิโภ อุตฺตตฺตรูโป ภุส ทสฺสเนยฺโย|
      block |ปลฺลงฺกเสฏฺเฐ อตุเล นิสินฺนา เอกา ตุวํ นตฺถิ จ ตุยฺห สามิโกฯ|
    count |๔๔๑|
      block |อิมา จ เต โปกฺขรณี สมนฺตา ปหูตมลฺยา พหุปุณฺฑรีกา|
      block |สุวณฺณจุณฺเณหิ สมนฺตโมตฺถตา น ตตฺถ ปงฺโก ปณโก จ วิชฺชติฯ|
    count |๔๔๒|
      block |หํสา จิเม ทสฺสนียา มโนรมา อุทกสฺมิมนุปริยนฺติ สพฺพทา|
      block |สมยฺย วคฺคูปนทนฺติ สพฺเพ พินฺทุสฺสรา ทุนฺทุภีนํว โฆโสฯ|
    count |๔๔๓|
      block |ททฺทลฺลมานา ยสสา ยสสฺสินี นาวาย จ ตฺวํ อวลมฺพ ติฏฺฐสิ|
      block |อาฬารปมฺเห หสิเต ปิยํวเท สพฺพงฺคกลฺยาณิ ภุสํ วิโรจสิฯ|
    count |๔๔๔|
      block |อิทํ วิมานํ วิรชํ สเม ฐิตํ อุยฺยานวนฺตํ รตินนฺทิวฑฺฒนํ|
      block |อิจฺฉามหํ นาริ อโนมทสฺสเน ตยา สห นนฺทเน อิธ โมทิตุนฺติฯ|
    count |๔๔๕|
      block |กโรหิ กมฺมํ อิธ เวทนียํ จิตฺตญฺจ เต อิธ นิหิตํ ภวตุ|
      block |กตฺวาน กมฺมํ อิธ เวทนียํ เอวํ มมํ ลจฺฉสิ กามกามินินฺติฯ|
    count |๔๔๖|
      block |สาธูติ โส ตสฺสา ปฏิสฺสุณิตฺวา อกาสิ กมฺมํ ตหิํ เวทนียํ|
      block |กตฺวาน กมฺมํ ตหิํ เวทนียํ อุปปชฺชิ โส มาณโว ตสฺสา สหพฺยตนฺติฯ|
    stand |รถการเปติวตฺถุ ตติยํฯ|
    stand |ภาณวารํ ทุติยํ นิฏฺฐิตํฯ|
  block |๔ ภุสเปตวตฺถุ|
    count |๔๔๗|
      block |ภุสานิ เอโก สาลิํ ปุนาปโร อยญฺจ นารี สกมํสโลหิตํ|
      block |ตุวญฺจ คูถํ อสุจิํ อกนฺตํ ปริภุญฺชสิ กิสฺส อยํ วิปาโกติฯ|
    count |๔๔๘|
      block |อยํ ปุเร มาตรํ หิํสติ อยํ ปน กูฏวาณิโช|
      block |อยํ มํสานิ ขาทิตฺวา มุสาวาเทน วญฺเจติฯ|
    count |๔๔๙|
      block |อหํ มนุสฺเสสุ มนุสฺสภูตา อคารินี สพฺพกุลสฺส อิสฺสรา|
      block |สนฺเตสุ ปริคุหามิ มา จ กิญฺจิ อิโต อทํฯ|
    count |๔๕๐|
      block |มุสาวาเทน ฉาเทมิ นตฺถิ เอตํ มม เคเห|
      block |สเจ สนฺตํ นิคุหามิ คูโถ เม โหตุ โภชนํฯ|
    count |๔๕๑|
      block |ตสฺส กมฺมสฺส วิปาเกน มุสาวาทสฺส จูภยํ|
      block |สุคนฺธํ สาลิโน ภตฺตํ คูถํ เม ปริวตฺตติฯ|
    count |๔๕๒|
      block |อวญฺฌานิ จ กมฺมานิ น หิ กมฺมํ วินสฺสติ|
      block |ทุคฺคนฺธํ กิมินํ มีฬํ ภุญฺชามิ จ ปิวามิ จาติฯ|
    stand |ภุสเปตวตฺถุ จตุตฺถํฯ|
  block |๕ กุมารเปตวตฺถุ|
    count |๔๕๓|
      block |อจฺเฉรรูปํ สุคตสฺส ญาณํ สตฺถา ยถา ปุคฺคลํ พฺยากาสิ|
      block |อุสฺสนฺนปุญฺญาปิ ภวนฺติ เหเก ปริตฺตปุญฺญาปิ ภวนฺติ เหเกฯ|
    count |๔๕๔|
      block |อยํ กุมาโร สีวถิกาย ฉฑฺฑิโต องฺคุฏฺฐสฺเนเหน ยาเปติ รตฺติํ|
      block |น ยกฺขภูตา น สรีสปา วา วิเหฐเยยฺยุํ กตปุญฺญํ กุมารํฯ|
    count |๔๕๕|
      block |สุนขาปิมสฺส ปลิหิํสุ ปาเท ธงฺกา สิงฺคาลา ปริวตฺตยนฺติ|
      block |คพฺภาสยํ ปกฺขิคณา หรนฺติ กากา ปน อกฺขิมลํ หรนฺติฯ|
    count |๔๕๖|
      block |นยิมสฺส รกฺขํ วิทหิํสุ เกจิ น โอสธํ สาสปธูปนํ วา|
      block |นกฺขตฺตโยคมฺปิ น อคฺคเหสุํ น สพฺพธญฺญานิปิ อากิริํสุฯ|
    count |๔๕๗|
      block |เอตาทิสํ อุตฺตมกิจฺฉปตฺตํ รตฺตาภตํ สีวถิกาย ฉฑฺฑิตํ|
      block |โนนีตปิณฺฑํว ปเวธมานํ สสํสยํ ชีวิตสาวเสสํฯ|
    count |๔๕๘|
      block |ตมทฺทสา เทวมนุสฺสปูชิโต ทิสฺวา จ ตํ พฺยากริ ภูริปญฺโญ|
      block |อยํ กุมาโร นครสฺสิมสฺส อคฺคกุลิโก ภวิสฺสติ โภคโต จ ฯ|
    count |๔๕๙|
      block |กิสฺส วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก|
      block |เอตาทิสํ พฺยสนํ ปาปุณิตฺวา ตํ ตาทิสํ ปจฺจนุโภสฺสติทฺธินฺติฯ|
    count |๔๖๐|
      block |พุทฺธปมุขสฺส ภิกฺขุสงฺฆสฺส ปูชํ อกาสิ ชนตา อุฬารํ|
      block |ตตฺรสฺส จิตฺตสฺสหุ อญฺญถตฺตํ วาจํ อภาสิ ผรุสํ อสพฺภํฯ|
    count |๔๖๑|
      block |โส ตํ วิตกฺกํ ปวิโนทยิตฺวา ปีติํ ปสาทํ ปฏิลทฺธา ปจฺฉา|
      block |ตถาคตํ เชตวเน วสนฺตํ ยาคุยา อุปฏฺฐาสิ สตฺตรตฺตํฯ|
    count |๔๖๒|
      block |ตสฺส วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก|
      block |เอตาทิสํ พฺยสนํ ปาปุณิตฺวา ตํ ตาทิสํ ปจฺจนุโภสฺสติทฺธิํฯ|
    count |๔๖๓|
      block |ฐตฺวาน โส วสฺสสตํ อิเธว สพฺเพหิ กาเมหิ สมงฺคิภูโต|
      block |กายสฺส เภทา อภิสมฺปรายํ สหพฺยตํ คจฺฉติ วาสวสฺสาติฯ|
    stand |กุมารเปตวตฺถุ ปญฺจมํฯ|
  block |๖ เสริณีเปตวตฺถุ|
    count |๔๖๔|
      block |นคฺคา ทุพฺพณฺณรูปาสิ กิสา ธมนิสนฺถตา|
      block |อุปฺผาสุลิเก กิสิเก กา นุ ตฺวํ อิธ ติฏฺฐสีติฯ|
    count |๔๖๕|
      block |อหํ ภทนฺเต เปตีมฺหิ ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาติฯ|
    count |๔๖๖|
      block |กิํ นุ กาเยน วาจาย มนสา กุกฺกฏํ กตํ|
      block |กิสฺส กมฺมวิปาเกน เปตโลกํ อิโต คตาติฯ|
    count |๔๖๗|
      block |อนาวเฏสุ ติตฺเถสุ วิจินิํ อฑฺฒมาสกํ|
      block |สนฺเตสุ เทยฺยธมฺเมสุ ทีปํ นากาสิมตฺตโนฯ|
    count |๔๖๘|
      block |นทิํ อุเปมิ ตสิตา ริตฺตกา ปริวตฺตติ|
      block |ฉายํ อุเปมิ อุณฺเหสุ อาตโป ปริวตฺตติฯ|
    count |๔๖๙|
      block |อคฺคิวณฺโณ จ เม วาโต ฑหนฺโต อุปวายติ|
      block |เอตญฺจ ภนฺเต อรหามิ อญฺญญฺจ ปาปกํ ตโตฯ|
    count |๔๗๐|
      block |คนฺตฺวาน หตฺถินิํ ปุรํ วชฺเชสิ มยฺห มาตรํ|
      block |ธีตา จ เต มยา ทิฏฺฐา ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๔๗๑|
      block |อตฺถิ เม เอตฺถ นิกฺขิตฺตํ อนกฺขาตญฺจ ตํ มยา|
      block |จตฺตาริสตสหสฺสานิ ปลฺลงฺกสฺส จ เหฏฺฐโตฯ|
    count |๔๗๒|
      block |ตโต เม ทานํ ททตุ ตสฺสา จ โหตุ ชีวิกา|
      block |ทานํ ทตฺวา จ เม มาตา ทกฺขิณํ อนุทิจฺฉตุ|
      block |ตทาหํ สุขิตา เหสฺสํ สพฺพกามสมิทฺธินีติฯ|
    count |๔๗๓|
      block |สาธูติ โส ปฏิสฺสุตฺวา คนฺตฺวาน หตฺถินิํ ปุรํ|
      block |ธีตา จ เต มยา ทิฏฺฐา ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    block |อโวจ ตสฺสา มาตรํ|
    count |๔๗๔|
      block |สา มํ ตตฺถ สมาทเปสิ วชฺเชสิ มยฺห มาตรํ|
      block |ธีตา จ เต มยา ทิฏฺฐา ทุคฺคตา ยมโลกิกา|
      block |ปาปกมฺมํ กริตฺวาน เปตโลกํ อิโต คตาฯ|
    count |๔๗๕|
      block |อตฺถิ จ เม เอตฺถ นิกฺขิตฺตํ อนกฺขาตญฺจ ตํ มยา|
      block |จตฺตาริสตสหสฺสานิ ปลฺลงฺกสฺส จ เหฏฺฐโตฯ|
    count |๔๗๖|
      block |ตโต เม ทานํ ททตุ ตสฺสา จ โหตุ ชีวิกา|
      block |ทานํ ทตฺวา จ เม มาตา ทกฺขิณํ อนุทิจฺฉตุ|
      block |ตทา สา สุขิตา เหสฺสํ สพฺพกามสมิทฺธินีติฯ|
    count |๔๗๗|
      block |ตโต หิ สา ทานมทา ตสฺสา ทกฺขิณมาทิสี|
      block |เปตี จ สุขิตา อาสิ ตสฺสา จาสิ สุชีวิกาติฯ|
    stand |เสริณีเปตวตฺถุ ฉฏฺฐํฯ|
  block |๗ มิคลุทฺทกเปตวตฺถุ|
    count |๔๗๘|
      block |นรนาริปุรกฺขโต ยุวา รชนีเยหิ กามคุเณหิ โสภสิ|
      block |ทิวสํ อนุโภสิ การณํ กิมกาสิ ปุริมาย ชาติยาติฯ|
    count |๔๗๙|
      block |อหํ ราชคเห รมฺเม รมณีเย คิริพฺพเช|
      block |มิคลุทฺโท ปุเร อาสิํ โลหิตปาณิ ทารุโณฯ|
    count |๔๘๐|
      block |อวิโรธกเรสุ ปาณิสุ ปุถุสตฺเตสุ ปทุฏฺฐมานโส|
      block |วิจริํ อติทารุโณ สทา ปรหิํสาย รโต อสญฺญโตฯ|
    count |๔๘๑|
      block |ตสฺส เม สหาโย สุหทโย สทฺโธ อาสิ อุปาสโก|
      block |โสปิ มํ อนุกมฺปนฺโต นิวาเรสิ ปุนปฺปุนํฯ|
    count |๔๘๒|
      block |มากาสิ ปาปกํ กมฺมํ มา ตาต ทุคฺคติํ อคา|
      block |สเจ อิจฺฉสิ เปจฺจ สุขํ วิรม ปาณวธา อสํยมาฯ|
    count |๔๘๓|
      block |ตสฺสาหํ วจนํ สุตฺวา สุขกามสฺส หิตานุกมฺปิโน|
      block |นากาสิํ สกลานุสาสนิํ จิรปาปาภิรโต อพุทฺธิมาฯ|
    count |๔๘๔|
      block |โส มํ ปุน ภูริสุเมธโส อนุกมฺปาย สํยเม นิเวสยิ|
      block |สเจ ทิวา หนสิ ปาณิโน อถ เต รตฺติํ ภวตุ สํยโมฯ|
    count |๔๘๕|
      block |สฺวาหํ ทิวา หนิตฺวา ปาณิโน วิรโต รตฺติมโหสิ สญฺญโต|
      block |รตฺตาหํ ปริจาเรมิ ทิวา ขชฺชามิ ทุคฺคโตฯ|
    count |๔๘๖|
      block |ตสฺส กมฺมสฺส กุสลสฺส อนุโภมิ รตฺติํ อมานุสิํ|
      block |ทิวา ปฏิหตาว กุกฺกุรา อุปธาวนฺติ สมนฺตา ขาทิตุํฯ|
    count |๔๘๗|
      block |เย จ เต สตตานุโยคิโน ธุวํ ปยุตฺตา สุคตสฺส สาสเน|
      block |มญฺญามิ เต อมตเมว เกวลํ อธิคจฺฉนฺติ ปทํ อสงฺขตนฺติฯ|
    stand |มิคลุทฺทกเปตวตฺถุ สตฺตมํฯ|
  block |๘ ทุติยมิคลุทฺทกเปตวตฺถุ|
    count |๔๘๘|
      block |กูฏาคาเร จ ปาสาเท ปลฺลงฺเก โคนกตฺถเต|
      block |ปญฺจงฺคิเกน ตุริเยน รมสิ สุปฺปวาทิเตฯ|
    count |๔๘๙|
      block |ตโต รตฺยา วิวสาเน สูริยุคฺคมนํ ปติ|
      block |อปวิทฺโธ สุสานสฺมิํ พหุทุกฺขํ นิคจฺฉสิฯ|
    count |๔๙๐|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน อิทํ ทุกฺขํ นิคจฺฉสิฯ|
    count |๔๙๑|
      block |อหํ ราชคเห รมฺเม รมณีเย คิริพฺพเช|
      block |มิคลุทฺโท ปุเร อาสิํ ลุทฺโท จาสิมสญฺญโตฯ|
    count |๔๙๒|
      block |ตสฺส เม สหาโย สุหทโย สทฺโธ อาสิ อุปาสโก|
      block |ตสฺส กุลุปโก ภิกฺขุ อาสิ โคตมสาวโก|
      block |โสปิ มํ อนุกมฺปนฺโต นิวาเรสิ ปุนปฺปุนํฯ|
    count |๔๙๓|
      block |มากาสิ ปาปกํ กมฺมํ มา ตาต ทุคฺคติํ อคา|
      block |สเจ อิจฺฉสิ เปจฺจ สุขํ วิรม ปาณวธา อสํยมาฯ|
    count |๔๙๔|
      block |ตสฺสาหํ วจนํ สุตฺวา สุขกามสฺส หิตานุกมฺปิโน|
      block |นากาสิํ สกลานุสาสนิํ จิรปาปาภิรโต อพุทฺธิมาฯ|
    count |๔๙๕|
      block |โส มํ ปุน ภูริสุเมธโส อนุกมฺปาย สํยเม นิเวสยิ|
      block |สเจ ทิวา หนสิ ปาณิโน อถ เต รตฺติํ ภวตุ สํยโมฯ|
    count |๔๙๖|
      block |สฺวาหํ ทิวา หนิตฺวา ปาณิโน วิรโต รตฺติมโหสิ สญฺญโต|
      block |รตฺตาหํ ปริจาเรมิ ทิวา ขชฺชามิ ทุคฺคโตฯ|
    count |๔๙๗|
      block |ตสฺส กมฺมสฺส กุสลสฺส อนุโภมิ รตฺติํ อมานุสิํ|
      block |ทิวา ปฏิหตาว กุกฺกุรา อุปธาวนฺติ สมนฺตา ขาทิตุํฯ|
    count |๔๙๘|
      block |เย จ เต สตตานุโยคิโน ธุวํ ปยุตฺตา สุคตสฺส สาสเน|
      block |มญฺญามิ เต อมตเมว เกวลํ อธิคจฺฉนฺติ ปทํ อสงฺขตนฺติฯ|
    stand |ทุติยมิคลุทฺทกเปตวตฺถุ อฏฺฐมํฯ|
  block |๙ กูฏวินิจฺฉยิกเปตวตฺถุ|
    count |๔๙๙|
      block |มาลี กิริฏี กายูรี คตฺตา เต จนฺทนุสฺสทา|
      block |ปสนฺนมุขวณฺโณสิ สูริยวณฺโณว โสภสิฯ|
    count |๕๐๐|
      block |อมานุสา ปาริสชฺชา เย เตเม ปริจารกา|
      block |ทส กญฺญาสหสฺสานิ ยา เตมา ปริจาริกา|
      block |ตา กมฺพุกายูรธรา กญฺจนาเวฬภูสิตาฯ|
    count |๕๐๑|
      block |มหานุภาโวสิ ตุวํ โลมหํสนรูปวา|
      block |ปิฏฺฐิมํสานิ อตฺตโน สามํ อุกฺกจฺจ ขาทสิฯ|
    count |๕๐๒|
      block |กิํ นุ กาเยน วาจาย มนสา ทุกฺกุฏํ กตํ|
      block |กิสฺส กมฺมวิปาเกน ปิฏฺฐิมํสานิ อตฺตโน|
      block |สามํ อุกฺกจฺจ ขาทสีติฯ|
    count |๕๐๓|
      block |อตฺตโนหํ อนตฺถาย ชีวโลเก อจาริสํ|
      block |เปสุญฺญมุสาวาเทน นิกติวญฺจนาย จฯ|
    count |๕๐๔|
      block |ตตฺถาหํ ปริสํ คนฺตฺวา สจฺจกาเล อุปฏฺฐิเต|
      block |อตฺถํ ธมฺมํ นิรากตฺวา อธมฺมมนุวตฺติสํฯ|
    count |๕๐๕|
      block |เอวํ โส ขาทตตฺตานํ โย โหติ ปิฏฺฐิมํสิโก|
      block |ยถาหํ อชฺช ขาทามิ ปิฏฺฐิมํสานิ อตฺตโนฯ|
    count |๕๐๖|
      block |ตยิทํ ตยา นารท สามํ ทิฏฺฐํ อนุกมฺปกา เย กุสลา วเทยฺยุํ|
      block |มา เปสุณํ มา จ มุสา อภาณิ มา โขสิ ปิฏฺฐิมํสิโก ตุวนฺติฯ|
    stand |กูฏวินิจฺฉยิกเปตวตฺถุ นวมํฯ|
  block |๑๐ ธาตุวิวณฺณเปตวตฺถุ|
    count |๕๐๗|
      block |อนฺตลิกฺขสฺมิํ ติฏฺฐนฺโต ทุคฺคนฺโธ ปูติ วายสิ|
      block |มุขญฺจ เต กิมโย ปูติคนฺธํ ขาทนฺติ กิํ กมฺมมกาสิ ปุพฺเพฯ|
    count |๕๐๘|
      block |ตโต สตฺถํ คเหตฺวาน โอกฺกนฺตนฺติ ปุนปฺปุนํ|
      block |ขาเรน ปริปฺโผสิตฺวา โอกฺกนฺตนฺติ ปุนปฺปุนํฯ|
    count |๕๐๙|
      block |กิํ นุ กาเยน วาจาย มนสา ทุกฺกฏํ กตํ|
      block |กิสฺส กมฺมวิปาเกน อิทํ ทุกฺขํ นิคจฺฉสีติฯ|
    count |๕๑๐|
      block |อหํ ราชคเห รมฺเม รมณีเย คิริพฺพเช|
      block |อิสฺสโร ธนธญฺญสฺส สุปหูตสฺส มาริสฯ|
    count |๕๑๑|
      block |ตสฺสายํ เม ภริยา จ ธีตา จ สุณิสา จ เม|
      block |ตา มาลํ อุปฺปลญฺจาปิ ปจฺจคฺฆญฺจ วิเลปนํ|
      block |ถูปํ หรนฺติโย วาเรสิํ ตํ ปาปํ ปกตํ มยาฯ|
    count |๕๑๒|
      block |ฉฬาสีติสหสฺสานิ มยํ ปจฺจตฺตเวทนา|
      block |ถูปปูชํ วิวณฺเณตฺวา ปจฺจาม นิรเย ภุสํฯ|
    count |๕๑๓|
      block |เย จ โข ถูปปูชาย วตฺตนฺเต อรหโต มเห|
      block |อาทีนวํ ปกาเสนฺติ วิเวจเยถ เน ตโตฯ|
    count |๕๑๔|
      block |อิมา จ ปสฺส อายนฺติโย มาลธารี อลงฺกตา|
      block |มาลาวิปากํนุโภนฺติโย สมิทฺธา จ ตา ยสสฺสินิโยฯ|
    count |๕๑๕|
      block |ตญฺจ ทิสฺวาน อจฺเฉรํ อพฺภุตํ โลมหํสนํ|
      block |นโม กโรนฺติ สปฺปญฺญา วนฺทนฺติ ตํ มหามุนิํฯ|
    count |๕๑๖|
      block |โสหํ นูน อิโต คนฺตฺวา โยนิํ ลทฺธาน มานุสิํ|
      block |ถูปปูชํ กริสฺสามิ อปฺปมตฺโต ปุนปฺปุนนฺติฯ|
      block |อภิชฺชมาโน กุณฺฑิโย รถการี ภุเสน จ|
      block |กุมาโร คณิกา เจว ทฺเว ลุทฺทา ปิฏฺฐิปูชนา|
      block |วคฺโค เตน ปวุจฺจตีติฯ|
    stand |ธาตุวิวณฺณเปตวตฺถุ ทสมํฯ จูฬวคฺโค ตติโย นิฏฺฐิโตฯ|
    block |ตสฺสุทฺทานํ|
