block |๗ สตฺตกนิปาโต|
  block |๑ อุตฺตราเถรีคาถา|
    count |๑๗๕|
      block |มุสลานิ คเหตฺวาน ธญฺญํ โกฏฺเฏนฺติ มาณวา|
      block |ปุตฺตทารานิ โปเสนฺตา ธนํ วินฺทนฺติ มาณวาฯ|
    count |๑๗๖|
      block |ฆเฏถ พุทฺธสาสเน ยํ กตฺวา นานุตปฺปติ|
      block |ขิปฺปํ ปาทานิ โธวิตฺวา เอกมนฺตํ นิสีทถฯ|
    count |๑๗๗|
      block |จิตฺตํ อุปฏฺฐเปตฺวาน เอกคฺคํ สุสมาหิตํ|
      block |ปจฺจเวกฺขถ สงฺขาเร ปรโต โน จ อตฺตโตฯ|
    count |๑๗๘|
      block |ตสฺสาหํ วจนํ สุตฺวา ปฏาจารานุสาสนิํ|
      block |ปาเท ปกฺขาลยิตฺวาน เอกมนฺเต อุปาวิสิํฯ|
    count |๑๗๙|
      block |รตฺติยา ปุริเม ยาเม ปุพฺพชาติมนุสฺสริํ|
      block |รตฺติยา มชฺฌิเม ยาเม ทิพฺพจกฺขุํ วิโสธยิํฯ|
    count |๑๘๐|
      block |รตฺติยา ปจฺฉิเม ยาเม ตโมกฺขนฺธํ ปทาลยิํ|
      block |เตวิชฺชา อถ วุฏฺฐาสิํ กตา เต อนุสาสนีฯ|
    count |๑๘๑|
      block |สกฺกํว เทวา ติทสา สงฺคาเม อปราชิตํ|
      block |ปุรกฺขตฺวา วิหสฺสามิ เตวิชฺชามฺหิ อนาสวาฯ|
    stand |… อุตฺตรา เถรี…ฯ|
  block |๒ จาลาเถรีคาถา|
    count |๑๘๒|
      block |สติํ อุปฏฺฐเปตฺวาน ภิกฺขุนี ภาวิตินฺทฺริยา|
      block |ปฏิวิชฺฌิ ปทํ สนฺตํ สงฺขารูปสมํ สุขํฯ|
    count |๑๘๓|
      block |กํ นุ อุทฺทิสฺส มุณฺฑาสิ สมณี วิย ทิสฺสสิ|
      block |น จ โรเจสิ ปาสณฺเฑ กิมิทํ จรสิ โมมุหาฯ|
    count |๑๘๔|
      block |อิโต พหิทฺธา ปาสณฺฑา ทิฏฺฐิโย อุปนิสฺสิตา|
      block |น เต ธมฺมํ วิชานนฺติ น เต ธมฺมสฺส โกวิทาฯ|
    count |๑๘๕|
      block |อตฺถิ สกฺยกุเล ชาโต พุทฺโธ อปฺปฏิปุคฺคโล|
      block |โส เม ธมฺมมเทเสสิ ทิฏฺฐีนํ สมติกฺกมํฯ|
    count |๑๘๖|
      block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
      block |อริยํ จฏฺฐงฺคิกํ มคฺคํ ทุกฺขูปสมคามินํฯ|
    count |๑๘๗|
      block |ตสฺสาหํ วจนํ สุตฺวา วิหริํ สาสเน รตา|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๘๘|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกฯ|
    stand |… จาลา เถรี…ฯ|
  block |๓ อุปจาลาเถรีคาถา|
    count |๑๘๙|
      block |สติมตี จกฺขุมตี ภิกฺขุนี ภาวิตินฺทฺริยา|
      block |ปฏิวิชฺฌิํ ปทํ สนฺตํ อกาปุริสเสวิตํฯ|
    count |๑๙๐|
      block |กิํ นุ ชาติํ น โรเจสิ ชาโต กามานิ ภุญฺชติ|
      block |ภุญฺชาหิ กามรติโย มาหุ ปจฺฉานุตาปินีฯ|
    count |๑๙๑|
      block |ชาตสฺส มรณํ โหติ หตฺถปาทาน เฉทนํ|
      block |วธพนฺธปริกฺเลสํ ชาโต ทุกฺขํ นิคจฺฉติฯ|
    count |๑๙๒|
      block |อตฺถิ สกฺยกุเล ชาโต สมฺพุทฺโธ อปราชิโต|
      block |โส เม ธมฺมมเทเสสิ ชาติยา สมติกฺกมํฯ|
    count |๑๙๓|
      block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
      block |อริยํ จฏฺฐงฺคิกํ มคฺคํ ทุกฺขูปสมคามินํฯ|
    count |๑๙๔|
      block |ตสฺสาหํ วจนํ สุตฺวา วิหริํ สาสเน รตา|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๙๕|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกฯ|
    stand |… อุปจาลา เถรี…ฯ|
    stand |สตฺตกนิปาโต นิฏฺฐิโตฯ|
