block |๓ ติกนิปาโต|
  block |๑ อปราสามาเถรีคาถา|
    count |๓๙|
      block |ปณฺณวีสติวสฺสานิ ยโต ปพฺพชิตาย เม|
      block |นาภิชานามิ จิตฺตสฺส สมํ ลทฺธํ กุทาจนํฯ|
    count |๔๐|
      block |อลทฺธา เจตโส สนฺติํ จิตฺเต อวสวตฺตินี|
      block |ตโต สํเวคมาปาทิํ สริตฺวา ชินสาสนํฯ|
    count |๔๑|
      block |พหูหิ ทุกฺขธมฺเมหิ อปฺปมาทรตาย เม|
      block |ตณฺหกฺขโย อนุปฺปตฺโต กตํ พุทฺธสฺส สาสนํ|
      block |อชฺช เม สตฺตมี รตฺติ ยโต ตณฺหา วิโสสิตาติฯ|
    stand |… อปรา สามา เถรี…ฯ|
  block |๒ อุตฺตมาเถรีคาถา|
    count |๔๒|
      block |จตุกฺขตฺตุํ ปญฺจกฺขตฺตุํ วิหารา อุปนิกฺขมิํ|
      block |อลทฺธา เจตโส สนฺติํ จิตฺเต อวสวตฺตินีฯ|
    count |๔๓|
      block |สา ภิกฺขุนิํ อุปคจฺฉิํ ยา เม สทฺธายิกา อหุ|
      block |สา เม ธมฺมมเทเสสิ ขนฺธายตนธาตุโยฯ|
    count |๔๔|
      block |ตสฺสา ธมฺมํ สุณิตฺวาน ยถา มํ อนุสาสิ สา|
      block |สตฺตาหํ เอกปลฺลงฺเกน นิสีทิํ ปีติสุขสมปฺปิตา|
      block |อฏฺฐมิยา ปาเท ปสาเรสิํ ตโมขนฺธํ ปทาลิยาติฯ|
    stand |… อุตฺตมา เถรี…ฯ|
  block |๓ อปราอุตฺตมาเถรีคาถา|
    count |๔๕|
      block |เย อิเม สตฺต โพชฺฌงฺคา มคฺคา นิพฺพานปตฺติยา|
      block |ภาวิตา เต มยา สพฺเพ ยถา พุทฺเธน เทสิตาฯ|
    count |๔๖|
      block |สุญฺญตสฺสานิมิตฺตสฺส ลาภินีหํ ยทิจฺฉกํ|
      block |โอรสา ธีตา พุทฺธสฺส นิพฺพานาภิรตา สทาฯ|
    count |๔๗|
      block |สพฺเพ กามา สมุจฺฉินฺนา เย ทิพฺพา เย จ มานุสา|
      block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
    stand |… อปรา อุตฺตมา เถรี…ฯ|
  block |๔ ทนฺติกาเถรีคาถา|
    count |๔๘|
      block |ทิวาวิหารา นิกฺขมฺม คิชฺฌกูฏมฺหิ ปพฺพเต|
      block |นาคํ โอคาหมุตฺติณฺณํ นทีตีรมฺหิ อทฺทสํฯ|
    count |๔๙|
      block |ปุริโส องฺกุสมาทาย เทหิ ปาทนฺติ ยาจติ|
      block |นาโค ปสารยี ปาทํ ปุริโส นาคมารุหิฯ|
    count |๕๐|
      block |ทิสฺวา อทนฺตํ ทมิตํ มนุสฺสานํ วสํ คตํ|
      block |ตโต จิตฺตํ สมาเธสิํ ขลุ ตาย วนํ คตาติฯ|
    stand |… ทนฺติกา เถรี…ฯ|
  block |๕ อุพฺพิริเถรีคาถา|
    count |๕๑|
      block |อมฺม ชีวาติ วนมฺหิ กนฺทสิ อตฺตานํ อธิคจฺฉ อุพฺพิริ|
      block |จุลฺลาสีติสหสฺสานิ สพฺพา ชีวสนามิกา|
      block |เอตมฺหาฬาหเน ทฑฺฒา ตาสํ กมนุโสจสิฯ|
    count |๕๒|
      block |อพฺพหี วต เม สลฺลํ ทุทฺทสํ หทยสฺสิตํ|
      block |ยํ เม โสกปเรตาย ธีตุโสกํ พฺยปานุทิฯ|
    count |๕๓|
      block |สาชฺช อพฺพูฬฺหสลฺลาหํ นิจฺฉาตา ปรินิพฺพุตา|
      block |พุทฺธํ ธมฺมญฺจ สงฺฆญฺจ อุเปมิ สรณํ มุนินฺติฯ|
    stand |… อุพฺพิรี เถรี…ฯ|
  block |๖ สุกฺกาเถรีคาถา|
    count |๕๔|
      block |กิํเม กตา ราชคเห มนุสฺสา มธุํ ปีตาว อจฺฉเร|
      block |เย สุกฺกํ น อุปาสนฺติ เทเสนฺติํ พุทฺธสาสนํฯ|
    count |๕๕|
      block |ตญฺจ อปฺปฏิวานียํ อเสจนกโมชวํ|
      block |ปิวนฺติ มญฺเญ สปฺปญฺญา วลาหกมิวทฺธคูฯ|
    count |๕๖|
      block |สุกฺกา สุกฺเกหิ ธมฺเมหิ วีตราคา สมาหิตา|
      block |ธาเรติ อนฺติมํ เทหํ เชตฺวา มารํ สวาหนนฺติฯ|
    stand |… สุกฺกา เถรี…ฯ|
  block |๗ เสลาเถรีคาถา|
    count |๕๗|
      block |นตฺถิ นิสฺสรณํ โลเก กิํ วิเวเกน กาหสิ|
      block |ภุญฺชาหิ กามรติโย มาหุ ปจฺฉานุตาปินีฯ|
    count |๕๘|
      block |สตฺติสูลูปมา กามา ขนฺธาสํ อธิกุฏฺฏนา|
      block |ยํ ตฺวํ กามรติํ พฺรูสิ อรตี ทานิ สา มมฯ|
    count |๕๙|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกาติฯ|
    stand |… เสลา เถรี…ฯ|
  block |๘ โสมาเถรีคาถา|
    count |๖๐|
      block |ยํ ตํ อิสีหิ ปตฺตพฺพํ ฐานํ ทุรภิสมฺภวํ|
      block |น ตํ ทฺวงฺคุลปญฺญาย สกฺกา ปปฺโปตุมิตฺถิยาฯ|
    count |๖๑|
      block |อิตฺถิภาโว โน กิํ กยิรา จิตฺตมฺหิ สุสมาหิเต|
      block |ญาณมฺหิ วตฺตมานมฺหิ สมฺมา ธมฺมํ วิปสฺสโตฯ|
    count |๖๒|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกาติฯ|
    stand |… โสมา เถรี…ฯ|
    stand |ติกนิปาโต นิฏฺฐิโตฯ|
