block |๒ ทุกนิปาโต|
  block |๑ อภิรูปนนฺทาเถรีคาถา|
    count |๑๙|
      block |อาตุรํ อสุจิํ ปูติํ ปสฺส นนฺเท สมุสฺสยํ|
      block |อสุภาย จิตฺตํ ภาเวหิ เอกคฺคํ สุสมาหิตํฯ|
    count |๒๐|
      block |อนิมิตฺตญฺจ ภาเวหิ มานานุสยมุชฺชห|
      block |ตโต มานาภิสมยา อุปสนฺตา จริสฺสสีติฯ|
    block |อิตฺถํ สุทํ ภควา อภิรูปนนฺทํ สิกฺขมานํ อิมาหิ คาถาหิ อภิณฺหํ โอวทตีติ ฯ|
  block |๒ เชนฺตาเถรีคาถา|
    count |๒๑|
      block |เย อิเม สตฺต โพชฺฌงฺคา มคฺคา นิพฺพานปตฺติยา|
      block |ภาวิตา เต มยา สพฺเพ ยถา พุทฺเธน เทสิตาฯ|
    count |๒๒|
      block |ทิฏฺโฐ หิ เม โส ภควา อนฺติโมยํ สมุสฺสโย|
      block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
    block |อิตฺถํ สุทํ เชนฺตา เถรี คาถาโย อภาสิตฺถาติฯ|
  block |๓ สุมงฺคลมาตาเถรีคาถา|
    count |๒๓|
      block |สุมุตฺติกา สุมุตฺติกา สาธุมุตฺติกามฺหิ มุสลสฺส|
      block |อหิริโก เม ฉตฺตกํ วาปิ อุกฺขลิกา เม เทฑฺฑุภํ วาติฯ|
    count |๒๔|
      block |ราคญฺจ อหํ โทสญฺจ จิจฺจิฏิ จิจฺจิฏีติ วิหนามิ|
      block |สา รุกฺขมูลมุปคมฺม อโห สุขนฺติ สุขโต ฌายามีติฯ|
    stand |… สุมงฺคลมาตา เถรี ฯ|
  block |๔ อฑฺฒกาสิเถรีคาถา|
    count |๒๕|
      block |ยาว กาสิชนปโท สุงฺโก เม ตตฺถโก อหุ|
      block |ตํ กตฺวา เนคโม อคฺฆํ อฑฺเฒนคฺฆํ ฐเปสิ มํฯ|
    count |๒๖|
      block |อถ นิพฺพินฺทหํ รูเป นิพฺพินฺทญฺจ วิรชฺชหํ|
      block |มา ปุน ชาติสํสารํ สนฺธาเวยฺยํ ปุนปฺปุนํ|
      block |ติสฺโส วิชฺชา สจฺฉิกตา กตํ พุทฺธสฺส สาสนนฺติฯ|
    stand |… อฑฺฒกาสิ เถรี…ฯ|
  block |๕ จิตฺตาเถรีคาถา|
    count |๒๗|
      block |กิญฺจาปิ โขมฺหิ กิสิกา คิลานา พาฬฺหทุพฺพลา|
      block |ทณฺฑโมลุพฺภ คจฺฉามิ ปพฺพตํ อภิรูหิยฯ|
    count |๒๘|
      block |สงฺฆาฏิํ นิกฺขิปิตฺวาน ปตฺตกญฺจ นิกุชฺชิย|
      block |เสเล ขมฺเภสิมตฺตานํ ตโมขนฺธํ ปทาลิยาติฯ|
    stand |… จิตฺตา เถรี…ฯ|
  block |๖ เมตฺติกาเถรีคาถา|
    count |๒๙|
      block |กิญฺจาปิ โขมฺหิ ทุกฺขิตา ทุพฺพลา คตโยพฺพนา|
      block |ทณฺฑโมลุพฺภ คจฺฉามิ ปพฺพตํ อภิรูหิยฯ|
    count |๓๐|
      block |นิกฺขิปิตฺวาน สงฺฆาฏิํ ปตฺตกญฺจ นิกุชฺชิย|
      block |นิสินฺนา จมฺหิ เสลมฺหิ อถ จิตฺตํ วิมุจฺจิ เม|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… เมตฺติกา เถรี…ฯ|
  block |๗ มิตฺตาเถรีคาถา|
    count |๓๑|
      block |จาตุทฺทสิํ ปญฺจทสิํ ยา จ ปกฺขสฺส อฏฺฐมี|
      block |ปาฏิหาริยปกฺขญฺจ อฏฺฐงฺคสุสมาคตํฯ|
    count |๓๒|
      block |อุโปสถํ อุปาคจฺฉิํ เทวกายาภินนฺทินี|
      block |สาชฺช เอเกน ภตฺเตน มุณฺฑา สงฺฆาฏิปารุตา|
      block |เทวกายํ น ปตฺเถหํ วิเนยฺย หทเย ทรนฺติฯ|
    stand |… มิตฺตา เถรี…ฯ|
  block |๘ อภยมาตุเถรีคาถา|
    count |๓๓|
      block |อุทฺธํ ปาทตลา อมฺม อโธ เว เกสมตฺถกา|
      block |ปจฺจเวกฺขสฺสุมํ กายํ อสุจิํ ปูติคนฺธิกํฯ|
    count |๓๔|
      block |เอวํ วิหรมานาย สพฺโพ ราโค สมูหโต|
      block |ปริฬาโห สมุจฺฉินฺโน สีติภูตามฺหิ นิพฺพุตาติฯ|
    stand |… อภยมาตุ เถรี…ฯ|
  block |๙ อภยาเถรีคาถา|
    count |๓๕|
      block |อภเย ภิทุโร กาโย ยตฺถ สตา ปุถุชฺชนา|
      block |นิกฺขิปิสฺสามิมํ เทหํ สมฺปชานา สตีมตีฯ|
    count |๓๖|
      block |พหูหิ ทุกฺขธมฺเมหิ อปฺปมาทรตาย เม|
      block |ตณฺหกฺขโย อนุปฺปตฺโต กตํ พุทฺธสฺส สาสนนฺติฯ|
    stand |… อภยา เถรี…ฯ|
  block |๑๐ สามาเถรีคาถา|
    count |๓๗|
      block |จตุกฺขตฺตุํ ปญฺจกฺขตฺตุํ วิหารา อุปนิกฺขมิํ|
      block |อลทฺธา เจตโส สนฺติํ จิตฺเต อวสวตฺตินี|
      block |ตสฺสา เม อฏฺฐมี รตฺติ ยโต ตณฺหา สมูหตาฯ|
    count |๓๘|
      block |พหูหิ ทุกฺขธมฺเมหิ อปฺปมาทรตาย เม|
      block |ตณฺหกฺขโย อนุปฺปตฺโต กตํ พุทฺธสฺส สาสนนฺติฯ|
    stand |… สามา เถรี…ฯ|
    stand |ทุกนิปาโต นิฏฺฐิโตฯ|
