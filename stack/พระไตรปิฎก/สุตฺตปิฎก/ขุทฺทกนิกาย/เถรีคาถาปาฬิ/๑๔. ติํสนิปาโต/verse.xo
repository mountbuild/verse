block |๑๔ ติํสนิปาโต|
  block |๑ สุภาชีวกมฺพวนิกาเถรีคาถา|
    count |๓๖๘|
      block |ชีวกมฺพวนํ รมฺมํ คจฺฉนฺติํ ภิกฺขุนิํ สุภํ|
      block |ธุตฺตโก สนฺนิวาเรสิ ตเมนํ อพฺรวี สุภาฯ|
    count |๓๖๙|
      block |กิํ เต อปราธิตํ มยา ยํ มํ โอวริยาน ติฏฺฐสิ|
      block |น หิ ปพฺพชิตาย อาวุโส ปุริโส สมฺผุสนาย กปฺปติฯ|
    count |๓๗๐|
      block |ครุเก มม สตฺถุสาสเน ยา สิกฺขา สุคเตน เทสิตา|
      block |ปริสุทฺธปทํ อนงฺคณํ กิํ มํ โอวริยาน ติฏฺฐสิฯ|
    count |๓๗๑|
      block |อาวิลจิตฺโต อนาวิลํ สรโช วีตรชํ อนงฺคณํ|
      block |สพฺพตฺถ วิมุตฺตมานสํ กิํ มํ โอวริยาน ติฏฺฐสิฯ|
    count |๓๗๒|
      block |ทหรา จ อปาปิกา จสิ กิํ เต ปพฺพชฺชา กริสฺสติ|
      block |นิกฺขิป กาสายจีวรํ เอหิ รมาม สุปุปฺผิเต วเนฯ|
    count |๓๗๓|
      block |มธุรญฺจ ปวนฺติ สพฺพโส กุสุมรเชน สมุฏฺฐิตา ทุมา|
      block |ปฐมวสนฺโต สุโข อุตุ เอหิ รมาม สุปุปฺผิเต วเนฯ|
    count |๓๗๔|
      block |กุสุมิตสิขรา จ ปาทปา อภิคชฺชนฺติว มาลุเตริตา|
      block |กา ตุยฺหํ รติ ภวิสฺสติ ยทิ เอกา วนโมคหิสฺสสิ ฯ|
    count |๓๗๕|
      block |วาฬมิคสงฺฆเสวิตํ กุญฺชรมตฺตกเรณุโลฬิตํ|
      block |อสหายิกา คนฺตุมิจฺฉสิ รหิตํ ภิํสนกํ มหาวนํฯ|
    count |๓๗๖|
      block |ตปนียกตาว ธีติกา วิจรสิ จิตฺตลเตว อจฺฉรา|
      block |กาสิกสุขุเมหิ วคฺคุภิ โสภสี สุวสเนหิ นูปเมฯ|
    count |๓๗๗|
      block |อหํ ตว วสานุโค สิยํ ยทิ วิหเรมเส กานนนฺตเร|
      block |น หิ มตฺถิ ตยา ปิยตฺตโร ปาโณ กินฺนริมนฺทโลจเนฯ|
    count |๓๗๘|
      block |ยทิ เม วจนํ กริสฺสสิ สุขิตา เอหิ อคารมาวส|
      block |ปาสาทนิวาตวาสินี ปริกมฺมํ เต กโรนฺตุ นาริโยฯ|
    count |๓๗๙|
      block |กาสิกสุขุมานิ ธารย อภิโรเปหิ จ มาลวณฺณกํ|
      block |กญฺจนมณิมุตฺตกํ พหุํ วิวิธํ อาภรณํ กโรมิ เตฯ|
    count |๓๘๐|
      block |สุโธตรชปจฺฉทํ สุภํ โคณกตูลิกสนฺถตํ นวํ|
      block |อภิรุห สยนํ มหารหํ จนฺทนมณฺฑิตสารคนฺธิกํ|
    count |๓๘๑|
      block |อุปฺปลํ จุทกา สมุคฺคตํ ยถา ตํ อมนุสฺสเสวิตํ|
      block |เอวํ ตฺวํ พฺรหฺมจารินี สเกสงฺเคสุ ชรํ คมิสฺสสิฯ|
    count |๓๘๒|
      block |กิํ เต อิธ สารสมฺมตํ กุณปปูรมฺหิ สุสานวฑฺฒเน|
      block |เภทนธมฺเม กเฬวเร ยํ ทิสฺวา วิมโน อุทิกฺขสิฯ|
    count |๓๘๓|
      block |อกฺขีนิ จ ตุริยาริว กินฺนริยาริว ปพฺพตนฺตเร|
      block |ตว เม นยนานิ ทกฺขิย ภิยฺโย กามรตี ปวฑฺฒติฯ|
    count |๓๘๔|
      block |อุปฺปลสิขโรปมานิ เต วิมเล หาฏกสนฺนิเภ มุเข|
      block |ตว เม นยนานิ ทกฺขิย ภิยฺโย กามคุโณ ปวฑฺฒติฯ|
    count |๓๘๕|
      block |อปิ ทูรคตา สรมฺหเส อายตปมฺเห วิสุทฺธทสฺสเน|
      block |น หิ มตฺถิ ตยา ปิยตฺตรา นยนา กินฺนริมนฺทโลจเนฯ|
    count |๓๘๖|
      block |อปเถน ปยาตุมิจฺฉสิ จนฺทํ กีฬนกํ คเวสสิ|
      block |เมรุํ ลงฺเฆตุมิจฺฉสิ โย ตฺวํ พุทฺธสุตํ มคฺคยสิฯ|
    count |๓๘๗|
      block |นตฺถิ หิ โลเก สเทวเก ราโค ยตฺถปิ ทานิ เม สิยา|
      block |นปิ นํ ชานามิ กีริโส อถ มคฺเคน หโต สมูลโกฯ|
    count |๓๘๘|
      block |อิงฺคาลกุยาว อุชฺฌิโต วิสปตฺโตริว อคฺคิโต กโต|
      block |นปิ นํ ปสฺสามิ กีริโส อถ มคฺเคน หโต สมูลโกฯ|
    count |๓๘๙|
      block |ยสฺสา สิยา อปจฺจเวกฺขิตํ สตฺถา วา อนุปาสิโต สิยา|
      block |ตฺวํ ตาทิสิกํ ปโลภย ชานนฺติํ โส อิมํ วิหญฺญสิฯ|
    count |๓๙๐|
      block |มยฺหญฺหิ อกฺกุฏฺฐวนฺทิเต สุขทุกฺเข จ สตี อุปฏฺฐิตา|
      block |สงฺขตมสุภนฺติ ชานิย สพฺพตฺเถว มโน น ลิมฺปติฯ|
    count |๓๙๑|
      block |สาหํ สุคตสฺส สาวิกา มคฺคฏฺฐงฺคิกยานยายินี|
      block |อุทฺธฏสลฺลา อนาสวา สุญฺญาคารคตา รมามหํฯ|
    count |๓๙๒|
      block |ทิฏฺฐา หิ มยา สุจิตฺติตา โสมฺภา ทารุกปิลฺลกานิ วา|
      block |ตนฺตีหิ จ ขีลเกหิ จ วินิพทฺธา วิวิธํ ปนจฺจกาฯ|
    count |๓๙๓|
      block |ตมฺหุทฺธเฏ ตนฺติขีลเก วิสฺสฏฺเฐ วิกเล ปริกฺริเต|
      block |น วินฺเทยฺย ขณฺฑโส กเต กิมฺหิ ตตฺถ มนํ นิเวสเยฯ|
    count |๓๙๔|
      block |ตถูปมา เทหกานิ มํ เตหิ ธมฺเมหิ วินา น วตฺตนฺติ|
      block |ธมฺเมหิ วินา น วตฺตติ กิมฺหิ ตตฺถ มนํ นิเวสเยฯ|
    count |๓๙๕|
      block |ยถา หริตาเลน มกฺขิตํ อทฺทส จิตฺติกํ ภิตฺติยา กตํ|
      block |ตมฺหิ เต วิปรีตทสฺสนํ สญฺญา มานุสิกา นิรตฺถิกาฯ|
    count |๓๙๖|
      block |มายํ วิย อคฺคโต กตํ สุปินนฺเตว สุวณฺณปาทปํ|
      block |อุปคจฺฉสิ อนฺธ ริตฺตกํ ชนมชฺเฌริว รุปฺปรูปกํ ฯ|
    count |๓๙๗|
      block |วฏฺฏนิริว โกฏโรหิตา มชฺเฌ ปุพฺพุฬกา สอสฺสุกา|
      block |ปีฬโกฬิกา เจตฺถ ชายติ วิวิธา จกฺขุวิธา จ ปิณฺฑิตาฯ|
    count |๓๙๘|
      block |อุปฺปาฏิย จารุทสฺสนา น จ ปชฺชิตฺถ อสงฺคมานสา|
      block |หนฺท เต จกฺขุํ หรสฺสุ ตํ ตสฺส นรสฺส อทาสิ ตาวเทฯ|
    count |๓๙๙|
      block |ตสฺส จ วิรมาสิ ตาวเท ราโค ตตฺถ ขมาปยี จ นํ|
      block |โสตฺถิ สิยา พฺรหฺมจารินี น ปุโน เอทิสกํ ภวิสฺสติฯ|
    count |๔๐๐|
      block |อาสาทิย เอทิสํ ชนํ อคฺคิํ ปชฺชลิตํ ว ลิงฺคิย|
      block |คณฺหิย อาสีวิสํ วิย อปิ นุ โสตฺถิ สิยา ขเมหิ โนฯ|
    count |๔๐๑|
      block |มุตฺตา จ ตโต สา ภิกฺขุนี อคมี พุทฺธวรสฺส สนฺติกํ|
      block |ปสฺสิย วรปุญฺญลกฺขณํ จกฺขุ อาสิ ยถา ปุราณกนฺติฯ|
    stand |… สุภา ชีวกมฺพวนิกา เถรี…ฯ|
    stand |ติํสนิปาโต นิฏฺฐิโตฯ|
