block |๙ นวกนิปาโต|
  block |๑ วฑฺฒมาตุเถรีคาถา|
    count |๒๐๔|
      block |มา สุ เต วฑฺฒ โลกมฺหิ วนโถ อาหุ กุทาจนํ|
      block |มา ปุตฺตก ปุนปฺปุนํ อหุ ทุกฺขสฺส ภาคิมาฯ|
    count |๒๐๕|
      block |สุขญฺหิ วฑฺฒ มุนโย อเนชา ฉินฺนสํสยา|
      block |สีติภูตา ทมปฺปตฺตา วิหรนฺติ อนาสวาฯ|
    count |๒๐๖|
      block |เตหานุจิณฺณํ อิสีภิ มคฺคํ ทสฺสนปตฺติยา|
      block |ทุกฺขสฺสนฺตกิริยาย ตฺวํ วฑฺฒ อนุพฺรูหยฯ|
    count |๒๐๗|
      block |วิสารทาว ภณสิ เอตมตฺถํ ชเนตฺติ เม|
      block |มญฺญามิ นูน มามิเก วนโถ เต น วิชฺชติฯ|
    count |๒๐๘|
      block |เย เกจิ วฑฺฒ สงฺขารา หีนา อุกฺกฏฺฐมชฺฌิมา|
      block |อณูปิ อณุมตฺโตปิ วนโถ เม น วิชฺชติฯ|
    count |๒๐๙|
      block |สพฺเพ เม อาสวา ขีณา อปฺปมตฺตสฺส ฌายโต|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๑๐|
      block |อุฬารํ วต เม มาตา ปโตทํ สมวสฺสริ|
      block |ปรมตฺถสญฺหิตา คาถา ยถาปิ อนุกมฺปิกาฯ|
    count |๒๑๑|
      block |ตสฺสาหํ วจนํ สุตฺวา อนุสิฏฺฐิํ ชเนตฺติยา|
      block |ธมฺมสํเวคมาปาทิํ โยคกฺเขมสฺส ปตฺติยาฯ|
    count |๒๑๒|
      block |โสหํ ปธานปหิตตฺโต รตฺตินฺทิวมตนฺทิโต|
      block |มาตรา โจทิโต สนฺโต อผุสิํ สนฺติมุตฺตมํฯ|
    stand |… วฑฺฒมาตา เถรี…ฯ|
    stand |นวกนิปาโต นิฏฺฐิโตฯ|
