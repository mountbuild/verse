block |๑๖ มหานิปาโต|
  block |๑ สุเมธาเถรีคาถา|
    count |๔๕๐|
      block |มนฺตาวติยา นคเร รญฺโญ โกญฺจสฺส อคฺคมเหสิยา|
      block |ธีตา อาสิํ สุเมธา ปสาทิตา สาสนกเรหิฯ|
    count |๔๕๑|
      block |สีลวตี จิตฺตกถา พหุสฺสุตา พุทฺธสาสเน วินีตา|
      block |มาตาปิตโร อุปคมฺม ภณติ อุภโย นิสาเมถฯ|
    count |๔๕๒|
      block |นิพฺพานาภิรตาหํ อสสฺสตํ ภวคตํ ยทิปิ ทิพฺพํ|
      block |กิมงฺคํ ปน ตุจฺฉา กามา อปฺปสฺสาทา พหุวิฆาตาฯ|
    count |๔๕๓|
      block |กามา กฏุกา อาสีวิสูปมา เยสุ มุจฺฉิตา พาลา|
      block |เต ทีฆรตฺตํ นิรเย สมปฺปิตา หญฺญนฺเต ทุกฺขิตา ฯ|
    count |๔๕๔|
      block |โสจนฺติ ปาปกมฺมา วินิปาเต ปาปวทฺธิโน สทา|
      block |กาเยน จ วาจาย จ มนสา จ อสํวุตา พาลาฯ|
    count |๔๕๕|
      block |พาลา เต ทุปฺปญฺญา อเจตนา ทุกฺขสมุทโยรุทฺธา|
      block |เทสนฺเต อชานนฺตา น พุชฺฌเร อริยสจฺจานิฯ|
    count |๔๕๖|
      block |สจฺจานิ อมฺม พุทฺธวรเทสิตานิ เต พหุตรา อชานนฺตา เย|
      block |อภินนฺทนฺติ ภวคตํ ปิเหนฺติ เทเวสุ อุปปตฺติํฯ|
    count |๔๕๗|
      block |เทเวสุปิ อุปปตฺติ อสสฺสตา ภวคเต อนิจฺจมฺหิ|
      block |น จ สนฺตสนฺติ พาลา ปุนปฺปุนํ ชายิตพฺพสฺสฯ|
    count |๔๕๘|
      block |จตฺตาโร วินิปาตา ทุเว จ คติโย กถญฺจิ ลพฺภนฺติ|
      block |น จ วินิปาตคตานํ ปพฺพชฺชา อตฺถิ นิรเยสุฯ|
    count |๔๕๙|
      block |อนุชานาถ มํ อุภโย ปพฺพชิตุํ ทสพลสฺส ปาวจเน|
      block |อปฺโปสฺสุกฺกา ฆฏิสฺสํ ชาติมรณปฺปหานายฯ|
    count |๔๖๐|
      block |กิํ ภวคเต อภินนฺทิเตน กายกลินา อสาเรน|
      block |ภวตณฺหาย นิโรธา อนุชานาถ ปพฺพชิสฺสามิฯ|
    count |๔๖๑|
      block |พุทฺธานํ อุปฺปาโท วิวชฺชิโต อกฺขโณ ขโณ ลทฺโธ|
      block |สีลานิ พฺรหฺมจริยํ ยาวชีวํ น ทูเสยฺยํฯ|
    count |๔๖๒|
      block |เอวํ ภณติ สุเมธา มาตาปิตโร น ตาว อาหารํ|
      block |อาหริสฺสํ คหฏฺฐา มรณวสํ คตาว เหสฺสามิฯ|
    count |๔๖๓|
      block |มาตา ทุกฺขิตา โรทติ ปิตา จ อสฺสา สพฺพโส สมภิหโต|
      block |ฆเฏนฺติ สญฺญาเปตุํ ปาสาทตเล ฉมาปติตํฯ|
    count |๔๖๔|
      block |อุฏฺเฐหิ ปุตฺตก กิํ โสจิเตน ทินฺนาสิ วารณวติมฺหิ|
      block |ราชา อนีกรตฺโต อภิรูโป ตสฺส ตฺวํ ทินฺนาฯ|
    count |๔๖๕|
      block |อคฺคมเหสี ภวิสฺสสิ อนิกรตฺตสฺส ราชิโน ภริยา|
      block |สีลานิ พฺรหฺมจริยํ ปพฺพชฺชา ทุกฺกรา ปุตฺตกฯ|
    count |๔๖๖|
      block |รชฺเช อาณาธนมิสฺสริยํ โภคา สุขา ทหริกาสิ|
      block |ภุญฺชาหิ กามโภเค วาเรยฺยํ โหตุ เต ปุตฺตฯ|
    count |๔๖๗|
      block |อถ เน ภณติ สุเมธา มา เอทิสิกานิ ภวคตมสารํ|
      block |ปพฺพชฺชา วา โหหิติ มรณํ วา เม น เจว วาเรยฺยํฯ|
    count |๔๖๘|
      block |กิมิว ปูติกายมสุจิํ สวนคนฺธํ ภยานกํ กุณปํ|
      block |อภิสํวิเสยฺยํ ภสฺตํ อสกิํ ปคฺฆริตํ อสุจิปุณฺณํฯ|
    count |๔๖๙|
      block |กิมิว ตาหํ ชานนฺตี วิกุลกํ มํสโสณิตุปลิตฺตํ|
      block |กิมิกุลาลยํ สกุณภตฺตํ กเฬวรํ กิสฺส ทิยฺยติฯ|
    count |๔๗๐|
      block |นิพฺพุยฺหติ สุสานํ อจิรํ กาโย อเปตวิญฺญาโณ|
      block |ฉุทฺโธ กฬิงฺครํ วิย ชิคุจฺฉมาเนหิ ญาตีหิฯ|
    count |๔๗๑|
      block |ฉุทฺธูน นํ สุสาเน ปรภตฺตํ นฺหายนฺติ ชิคุจฺฉนฺตา|
      block |นิยกา มาตาปิตโร กิํ ปน สาธารณา ชนตาฯ|
    count |๔๗๒|
      block |อชฺโฌสิตา อสาเร กเฬวเร อฏฺฐินฺหารุสงฺฆาเต|
      block |เขฬสฺสุจฺจารสฺสว ปริปุณฺเณ ปูติกายมฺหิฯ|
    count |๔๗๓|
      block |โย นํ วินิพฺภุชิตฺวา อพฺภนฺตรมสฺส พาหิรํ กยิรา|
      block |คนฺธสฺส อสหมานา สกาปิ มาตา ชิคุจฺเฉยฺยฯ|
    count |๔๗๔|
      block |ขนฺธธาตุอายตนํ สงฺขตํ ชาติมูลกํ ทุกฺขํ|
      block |โยนิโส อนุวิจินนฺตี วาเรยฺยํ กิสฺส อิจฺเฉยฺยํฯ|
    count |๔๗๕|
      block |ทิวเส ทิวเส ติสตฺติ สตานิ นวนวา ปเตยฺยุํ กายมฺหิ|
      block |วสฺสสตมฺปิ จ ฆาโต เสยฺโย ทุกฺขสฺส เจวํ ขโยฯ|
    count |๔๗๖|
      block |อชฺฌุปคจฺเฉ ฆาตํ โย วิญฺญาเยวํ สตฺถุโน วจนํ|
      block |ทีโฆ เตสํ สํสาโร ปุนปฺปุนํ หญฺญมานานํฯ|
    count |๔๗๗|
      block |เทเวสุ มนุสฺเสสุ จ ติรจฺฉานโยนิยา อสุรกาเย|
      block |เปเตสุ จ นิรเยสุ จ อปริมิตา ทิสฺสเร ฆาตาฯ|
    count |๔๗๘|
      block |ฆาตา นิรเยสุ พหู วินิปาตคตสฺส ปีฬิยมานสฺส|
      block |เทเวสุปิ อตฺตาณํ นิพฺพานสุขา ปรํ นตฺถิฯ|
    count |๔๗๙|
      block |ปตฺตา เต นิพฺพานํ เย ยุตฺตา ทสพลสฺส ปาวจเน|
      block |อปฺโปสฺสุกฺกา ฆเฏนฺติ ชาติมรณปฺปหานายฯ|
    count |๔๘๐|
      block |อชฺเชว ตาตภินิกฺขมิสฺสํ โภเคหิ กิํ อสาเรหิ|
      block |นิพฺพินฺนา เม กามา วนฺตสมา ตาลวตฺถุกตาฯ|
    count |๔๘๑|
      block |สา เจวํ ภณติ ปิตรมนีกรตฺโต จ ยสฺส สา ทินฺนา|
      block |อุปยาสิ วารณวเต วาเรยฺยมุปฏฺฐิเต กาเลฯ|
    count |๔๘๒|
      block |อถ อสิตนิจิตมุทุเก เกเส ขคฺเคน ฉินฺทิย สุเมธา|
      block |ปาสาทํ ปิทหิตฺวา ปฐมชฺฌานํ สมาปชฺชิฯ|
    count |๔๘๓|
      block |สา จ ตหิํ สมาปนฺนา อนีกรตฺโต จ อาคโต นครํ|
      block |ปาสาเท จ สุเมธา อนิจฺจสญฺญํ สุภาเวติฯ|
    count |๔๘๔|
      block |สา จ มนสิ กโรติ อนีกรตฺโต จ อารุหี ตุริตํ|
      block |มณิกนกภูสิตงฺโค กตญฺชลี ยาจติ สุเมธํฯ|
    count |๔๘๕|
      block |รชฺเช อาณาธนมิสฺสริยํ โภคา สุขา ทหริกาสิ|
      block |ภุญฺชาหิ กามโภเค กามสุขา ทุลฺลภา โลเกฯ|
    count |๔๘๖|
      block |นิสฺสฏฺฐํ เต รชฺชํ โภเค ภุญฺชสฺสุ เทหิ ทานานิ|
      block |มา ทุมฺมนา อโหสิ มาตาปิตโร เต ทุกฺขิตา ฯ|
    count |๔๘๗|
      block |ตํ ตํ ภณติ สุเมธา กาเมหิ อนตฺถิกา วิคตโมหา|
      block |มา กาเม อภินนฺทิ กาเมสฺวาทีนวํ ปสฺสฯ|
    count |๔๘๘|
      block |จาตุทฺทีโป ราชา มนฺธาตา อาสิ กามโภคิน มคฺโค|
      block |อติตฺโต กาลงฺกโต น จสฺส ปริปูริตา อิจฺฉาฯ|
    count |๔๘๙|
      block |สตฺต รตนานิ วสฺเสยฺย วุฏฺฐิมา ทสทิสา สมนฺเตน|
      block |น จตฺถิ ติตฺติ กามานํ อติตฺตาว มรนฺติ นราฯ|
    count |๔๙๐|
      block |อสิสูนูปมา กามา กามา สปฺปสิโรปมา|
      block |อุกฺโกปมา อนุทหนฺติ อฏฺฐิกงฺกล สนฺนิภาฯ|
    count |๔๙๑|
      block |อนิจฺจา อทฺธุวา กามา พหุทุกฺขา มหาวิสา|
      block |อโยคุโฬว สนฺตตฺโต อฆมูลา ทุขปฺผลาฯ|
    count |๔๙๒|
      block |รุกฺขปฺผลูปมา กามา มํสเปสูปมา ทุขา|
      block |สุปิโนปมา วญฺจนิยา กามา ยาจิตกูปมาฯ|
    count |๔๙๓|
      block |สตฺติสูลูปมา กามา โรโค คณฺโฑ อฆํ นิฆํ|
      block |องฺคารกาสุสทิสา อฆมูลํ ภยํ วโธฯ|
    count |๔๙๔|
      block |เอวํ พหุทุกฺขา กามา อกฺขาตา อนฺตรายิกา|
      block |คจฺฉถ น เม ภควเต วิสฺสาโส อตฺถิ อตฺตโนฯ|
    count |๔๙๕|
      block |กิํ มม ปโร กริสฺสติ อตฺตโน สีสมฺหิ ฑยฺหมานมฺหิ|
      block |อนุพนฺเธ ชรามรเณ ตสฺส ฆาตาย ฆฏิตพฺพํฯ|
    count |๔๙๖|
      block |ทฺวารํ อปาปุริตฺวานหํ มาตาปิตโร อนีกรตฺตญฺจ|
      block |ทิสฺวาน ฉมํ นิสินฺเน โรทนฺเต อิทมโวจํฯ|
    count |๔๙๗|
      block |ทีโฆ พาลานํ สํสาโร ปุนปฺปุนญฺจ โรทตํ|
      block |อนมตคฺเค ปิตุ มรเณ ภาตุ วเธ อตฺตโน จ วเธฯ|
    count |๔๙๘|
      block |อสฺสุ ถญฺญํ รุธิรํ สํสารํ อนมตคฺคโต สรถ|
      block |สตฺตานํ สํสรตํ สราหิ อฏฺฐีนญฺจ สนฺนิจยํฯ|
    count |๔๙๙|
      block |สร จตุโรทธี อุปนีเต อสฺสุถญฺญรุธิรมฺหิ|
      block |สร เอกกปฺปมฏฺฐีนํ สญฺจยํ วิปุเลน สมํฯ|
    count |๕๐๐|
      block |อนมตคฺเค สํสรโต มหิํ ชมฺพุทีปมุปนีตํ|
      block |โกลฏฺฐิมตฺตคุฬิกา มาตา มาตุสฺเวว นปฺปโหนฺติฯ|
    count |๕๐๑|
      block |ติณกฏฺฐสาขาปลาสํ อุปนีตํ อนมตคฺคโต สร|
      block |จตุรงฺคุลิกา ฆฏิกา ปิตุปิตุสฺเวว นปฺปโหนฺติฯ|
    count |๕๐๒|
      block |สร กาณกจฺฉปํ ปุพฺพสมุทฺเท อปรโต จ ยุคฉิทฺทํ|
      block |สิรํ ตสฺส จ ปฏิมุกฺกํ มนุสฺสลาภมฺหิ โอปมฺมํฯ|
    count |๕๐๓|
      block |สร รูปํ เผณปิณฺโฑปมสฺส กายกลิโน อสารสฺส|
      block |ขนฺเธ ปสฺส อนิจฺเจ สราหิ นิรเย พหุวิฆาเตฯ|
    count |๕๐๔|
      block |สร กฏสิํ วฑฺเฒนฺเต ปุนปฺปุนํ ตาสุ ตาสุ ชาตีสุ|
      block |สร กุมฺภีลภยานิ จ สราหิ จตฺตาริ สจฺจานิฯ|
    count |๕๐๕|
      block |อมตมฺหิ วิชฺชมาเน กิํ ตว ปญฺจกฏุเกน ปีเตน|
      block |สพฺพา หิ กามรติโย กฏุกตรา ปญฺจกฏุเกนฯ|
    count |๕๐๖|
      block |อมตมฺหิ วิชฺชมาเน กิํ ตว กาเมหิ เย ปริฬาหา|
      block |สพฺพา หิ กามรติโย ชลิตา กุถิตา กมฺปิตา สนฺตาปิตาฯ|
    count |๕๐๗|
      block |อสปตฺตมฺหิ สมาเน กิํ ตว กาเมหิ เย พหุสปตฺตา|
      block |ราชคฺคิโจรอุทกปฺปิเยหิ สาธารณา กามา พหุสปตฺตาฯ|
    count |๕๐๘|
      block |โมกฺขมฺหิ วิชฺชมาเน กิํ ตว กาเมหิ เยสุ วธพนฺโธ|
      block |กาเมสุ หิ อสกามา วธพนฺธทุขานิ อนุโภนฺติฯ|
    count |๕๐๙|
      block |อาทีปิตา ติณุกฺกา คณฺหนฺตํ ทหนฺติ เนว มุญฺจนฺตํ|
      block |อุกฺโกปมา หิ กามา ทหนฺติ เย เต น มุญฺจนฺติฯ|
    count |๕๑๐|
      block |มา อปฺปกสฺส เหตุ กามสุขสฺส วิปุลํ ชหี สุขํ|
      block |มา ปุถุโลโมว พฬิสํ คิลิตฺวา ปจฺฉา วิหญฺญสิฯ|
    count |๕๑๑|
      block |กามํ กาเมสุ ทมสฺสุ ตาว สุนโขว สงฺขลาพทฺโธ|
      block |กาหินฺติ ขุ ตํ กามา ฉาตา สุนขํว จณฺฑาลาฯ|
    count |๕๑๒|
      block |อปริมิตญฺจ ทุกฺขํ พหูนิ จ จิตฺตโทมนสฺสานิ|
      block |อนุโภหิสิ กามยุตฺโต ปฏินิสฺสช อทฺธุเว กาเมฯ|
    count |๕๑๓|
      block |อชรมฺหิ วิชฺชมาเน กิํ ตว กาเมหิ เยสุ ชรา|
      block |มรณพฺยาธิคหิตา สพฺพา สพฺพตฺถ ชาติโยฯ|
    count |๕๑๔|
      block |อิทมชรมิทมมรํ อิทมชรามรํ ปทมโสกํ|
      block |อสปตฺตมสมฺพาธํ อขลิตมภยํ นิรุปตาปํฯ|
    count |๕๑๕|
      block |อธิคตมิทํ พหูหิ อมตํ อชฺชาปิ จ ลภนียมิทํ|
      block |โย โยนิโส ปยุญฺชติ น จ สกฺกา อฆฏมาเนนฯ|
    count |๕๑๖|
      block |เอวํ ภณติ สุเมธา สงฺขารคเต รติํ อลภมานา|
      block |อนุเนนฺตี อนิกรตฺตํ เกเส จ ฉมํ ขิปิ สุเมธาฯ|
    count |๕๑๗|
      block |อุฏฺฐาย อนิกรตฺโต ปญฺชลิโก ยาจิตสฺสา ปิตรํ โส|
      block |วิสฺสชฺเชถ สุเมธํ ปพฺพชิตุํ วิโมกฺขสจฺจทสฺสาฯ|
    count |๕๑๘|
      block |วิสฺสชฺชิตา มาตาปิตูหิ ปพฺพชิ โสกภยภีตา|
      block |ฉ อภิญฺญา สจฺฉิกตา อคฺคผลํ สิกฺขมานายฯ|
    count |๕๑๙|
      block |อจฺฉริยมพฺภุตํ ตํ นิพฺพานํ อาสิ ราชกญฺญาย|
      block |ปุพฺเพนิวาสจริตํ ยถา พฺยากริ ปจฺฉิเม กาเลฯ|
    count |๕๒๐|
      block |ภควติ โกณาคมเน สงฺฆารามมฺหิ นวนิเวสมฺหิ|
      block |สขิโย ติสฺโส ชนิโย วิหารทานํ อทาสิมฺหฯ|
    count |๕๒๑|
      block |ทสกฺขตฺตุํ สตกฺขตฺตุํ ทสสตกฺขตฺตุํ สตานิ จ สตกฺขตฺตุํ|
      block |เทเวสุ อุปฺปชฺชิมฺห โก ปน วาโท มนุสฺเสสุฯ|
    count |๕๒๒|
      block |เทเวสุ มหิทฺธิกา อหุมฺห มานุสกมฺหิ โก ปน วาโท|
      block |สตฺตรตนสฺส มเหสี อิตฺถิรตนํ อหํ อาสิํฯ|
    count |๕๒๓|
      block |โส เหตุ โส ปภโว ตํ มูลํ สาว สาสเน ขนฺตี|
      block |ตํ ปฐมสโมธานํ ตํ ธมฺมรตาย นิพฺพานํฯ|
    count |๕๒๔|
      block |เอวํ กโรนฺติ เย สทฺทหนฺติ วจนํ อโนมปญฺญสฺส|
      block |นิพฺพินฺทนฺติ ภวคเต นิพฺพินฺทิตฺวา วิรชฺชนฺตีติฯ|
      block |คาถาสตานิ จตฺตาริ อสีติ ปุน จุทฺทส|
      block |เถริเยกุตฺตรสตา สพฺพา ตา อาสวกฺขยาติฯ|
    block |อิตฺถํ สุทํ สุเมธา เถรี คาถาโย อภาสิตฺถาติฯ|
    stand |มหานิปาโต นิฏฺฐิโตฯ|
    stand |สมตฺตา เถรีคาถาโยฯ|
    stand |เถรีคาถาปาฬิ นิฏฺฐิตาฯ|
