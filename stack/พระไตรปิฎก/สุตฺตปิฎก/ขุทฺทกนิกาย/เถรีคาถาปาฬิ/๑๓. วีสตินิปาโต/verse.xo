block |๑๓ วีสตินิปาโต|
  block |๑ อมฺพปาลีเถรีคาถา|
    count |๒๕๒|
      block |กาฬกา ภมรวณฺณสาทิสา เวลฺลิตคฺคา มม มุทฺธชา อหุํ|
      block |เต ชราย สาณวากสาทิสา สจฺจวาทิวจนํ อนญฺญถาฯ|
    count |๒๕๓|
      block ||
      block |ตํ ชรายถ สโลมคนฺธิกํ สจฺจวาทิวจนํ อนญฺญถาฯ|
    block |วาสิโตว สุรภี กรณฺฑโก ปุปฺผปูร มม อุตฺตมงฺคโช ฯ|
    count |๒๕๔|
      block |กานนํว สหิตํ สุโรปิตํ โกจฺฉสูจิวิจิตคฺคโสภิตํ|
      block |ตํ ชราย วิรลํ ตหิํ ตหิํ สจฺจวาทิวจนํ อนญฺญถาฯ|
    count |๒๕๕|
      block |กณฺหขนฺธกสุวณฺณมณฺฑิตํ โสภเต สุเวณีหิลงฺกตํ|
      block |ตํ ชราย ขลิตํ สิรํ กตํ สจฺจวาทิวจนํ อนญฺญถาฯ|
    count |๒๕๖|
      block |จิตฺตการสุกตาว เลขิกา โสภเร สุ ภมุกา ปุเร มม|
      block |ตา ชราย วลิภิปฺปลมฺพิตา สจฺจวาทิวจนํ อนญฺญถาฯ|
    count |๒๕๗|
      block |ภสฺสรา สุรุจิรา ยถา มณี เนตฺตเหสุมภินีลมายตา|
      block |เต ชรายภิหตา น โสภเร สจฺจวาทิวจนํ อนญฺญถาฯ|
    count |๒๕๘|
      block |สณฺหตุงฺคสทิสี จ นาสิกา โสภเต สุ อภิโยพฺพนํ ปติ|
      block |สา ชราย อุปกูลิตา วิย สจฺจวาทิวจนํ อนญฺญถาฯ|
    count |๒๕๙|
      block |กงฺกณํ ว สุกตํ สุนิฏฺฐิตํ โสภเร สุ มม กณฺณปาฬิโย|
      block |ตา ชราย วลิภิปฺปลมฺพิตา สจฺจวาทิวจนํ อนญฺญถาฯ|
    count |๒๖๐|
      block |ปตฺตลีมกุลวณฺณสาทิสา โสภเร สุ ทนฺตา ปุเร มม|
      block |เต ชราย ขณฺฑิตา จาสิตา สจฺจวาทิวจนํ อนญฺญถาฯ|
    count |๒๖๑|
      block |กานนมฺหิ วนสณฺฑจารินี โกกิลาว มธุรํ นิกูชิหํ|
      block |ตํ ชราย ขลิตํ ตหิํ ตหิํ สจฺจวาทิวจนํ อนญฺญถาฯ|
    count |๒๖๒|
      block |สณฺหกมฺพุริว สุปฺปมชฺชิตา โสภเต สุ คีวา ปุเร มม|
      block |สา ชราย ภคฺคา วินามิตา สจฺจวาทิวจนํ อนญฺญถาฯ|
    count |๒๖๓|
      block |วฏฺฏปลิฆสทิโสปมา อุโภ โสภเร สุ พาหา ปุเร มม|
      block |ตา ชราย ยถ ปาฏลิพฺพลิตา สจฺจวาทิวจนํ อนญฺญถาฯ|
    count |๒๖๔|
      block |สณฺหมุทฺทิกสุวณฺณมณฺฑิตา โสภเร สุ หตฺถา ปุเร มม|
      block |เต ชราย ยถา มูลมูลิกา สจฺจวาทิวจนํ อนญฺญถาฯ|
    count |๒๖๕|
      block |ปีนวฏฺฏสหิตุคฺคตา อุโภ โสภเร สุ ถนกา ปุเร มม|
      block |เถวิกีว ลมฺพนฺติ โนทกา สจฺจวาทิวจนํ อนญฺญถาฯ|
    count |๒๖๖|
      block |กญฺจนสฺสผลกํว สมฺมฏฺฐํ โสภเต สุ กาโย ปุเร มม|
      block |โส วลีหิ สุขุมาหิ โอตโต สจฺจวาทิวจนํ อนญฺญถาฯ|
    count |๒๖๗|
      block |นาคโภคสทิโสปมา อุโภ โสภเร สุ อูรู ปุเร มม|
      block |เต ชราย ยถา เวฬุนาฬิโย สจฺจวาทิวจนํ อนญฺญถาฯ|
    count |๒๖๘|
      block |สณฺหนูปุรสุวณฺณมณฺฑิตา โสภเร สุ ชงฺฆา ปุเร มม|
      block |ตา ชราย ติลทณฺฑการิว สจฺจวาทิวจนํ อนญฺญถาฯ|
    count |๒๖๙|
      block |ตูลปุณฺณสทิโสปมา อุโภ โสภเร สุ ปาทา ปุเร มม|
      block |เต ชราย ผุฏิตา วลีมตา สจฺจวาทิวจนํ อนญฺญถาฯ|
    count |๒๗๐|
      block |เอทิโส อหุ อยํ สมุสฺสโย ชชฺชโร พหุทุกฺขานมาลโย|
      block |โสปเลปปติโต ชราฆโร สจฺจวาทิวจนํ อนญฺญถาฯ|
    stand |… อมฺพปาลี เถรี…ฯ|
  block |๒ โรหินีเถรีคาถา|
    count |๒๗๑|
      block |สมณาติ โภติ สุปิ สมณาติ ปพุชฺฌสิ|
      block |สมณาเนว กิตฺเตสิ สมณี นูน ภวิสฺสสิฯ|
    count |๒๗๒|
      block |วิปุลํ อนฺนญฺจ ปานญฺจ สมณานํ ปเวจฺจสิ|
      block |โรหินี ทานิ ปุจฺฉามิ เกน เต สมณา ปิยาฯ|
    count |๒๗๓|
      block |อกมฺมกามา อลสา ปรทตฺตูปชีวิโน|
      block |อาสํสุกา สาทุกามา เกน เต สมณา ปิยาฯ|
    count |๒๗๔|
      block |จิรสฺสํ วต มํ ตาต สมณานํ ปริปุจฺฉสิ|
      block |เตสํ เต กิตฺตยิสฺสามิ ปญฺญาสีลปรกฺกมํฯ|
    count |๒๗๕|
      block |กมฺมกามา อนลสา กมฺมเสฏฺฐสฺส การกา|
      block |ราคํ โทสํ ปชหนฺติ เตน เม สมณา ปิยาฯ|
    count |๒๗๖|
      block |ตีณิ ปาปสฺส มูลานิ ธุนนฺติ สุจิการิโน|
      block |สพฺพํ ปาปํ ปหีเนสํ เตน เม สมณา ปิยาฯ|
    count |๒๗๗|
      block |กายกมฺมํ สุจิ เนสํ วจีกมฺมญฺจ ตาทิสํ|
      block |มโนกมฺมํ สุจิ เนสํ เตน เม สมณา ปิยาฯ|
    count |๒๗๘|
      block |วิมลา สงฺขมุตฺตาว สุทฺธา สนฺตรพาหิรา|
      block |ปุณฺณา สุกฺกาน ธมฺมานํ เตน เม สมณา ปิยาฯ|
    count |๒๗๙|
      block |พหุสฺสุตา ธมฺมธรา อริยา ธมฺมชีวิโน|
      block |อตฺถํ ธมฺมญฺจ เทเสนฺติ เตน เม สมณา ปิยาฯ|
    count |๒๘๐|
      block |พหุสฺสุตา ธมฺมธรา อริยา ธมฺมชีวิโน|
      block |เอกคฺคจิตฺตา สติมนฺโต เตน เม สมณา ปิยาฯ|
    count |๒๘๑|
      block |ทูรงฺคมา สติมนฺโต มนฺตภาณี อนุทฺธตา|
      block |ทุกฺขสฺสนฺตํ ปชานนฺติ เตน เม สมณา ปิยาฯ|
    count |๒๘๒|
      block |ยสฺมา คามา ปกฺกมนฺติ น วิโลเกนฺติ กิญฺจนํ|
      block |อนเปกฺขาว คจฺฉนฺติ เตน เม สมณา ปิยาฯ|
    count |๒๘๓|
      block |น เตสํ โกฏฺเฐ โอเปนฺติ น กุมฺภิํ น ขโฬปิยํ|
      block |ปรินิฏฺฐิตเมสานา เตน เม สมณา ปิยาฯ|
    count |๒๘๔|
      block |น เต หิรญฺญํ คณฺหนฺติ น สุวณฺณํ น รูปิยํ|
      block |ปจฺจุปฺปนฺเนน ยาเปนฺติ เตน เม สมณา ปิยาฯ|
    count |๒๘๕|
      block |นานากุลา ปพฺพชิตา นานาชนปเทหิ จ|
      block |อญฺญมญฺญํ ปิยายนฺติ เตน เม สมณา ปิยาฯ|
    count |๒๘๖|
      block |อตฺถาย วต โน โภติ กุเล ชาตาสิ โรหินี|
      block |สทฺธา พุทฺเธ จ ธมฺเม จ สงฺเฆ จ ติพฺพคารวาฯ|
    count |๒๘๗|
      block |ตุวํ เหตํ ปชานาสิ ปุญฺญกฺเขตฺตํ อนุตฺตรํ|
      block |อมฺหมฺปิ เอเต สมณา ปฏิคณฺหนฺติ ทกฺขิณํฯ|
    count |๒๘๘|
      block |ปติฏฺฐิโต เหตฺถ ยญฺโญ วิปุโล โน ภวิสฺสติ|
      block |สเจ ภายสิ ทุกฺขสฺส สเจ เต ทุกฺขมปฺปิยํฯ|
    count |๒๘๙|
      block |อุเปหิ สรณํ พุทฺธํ ธมฺมํ สงฺฆญฺจ ตาทินํ|
      block |สมาทิยาหิ สีลานิ ตํ เต อตฺถาย เหหิติฯ|
    count |๒๙๐|
      block |อุเปมิ สรณํ พุทฺธํ ธมฺมํ สงฺฆญฺจ ตาทินํ|
      block |สมาทิยามิ สีลานิ ตํ เม อตฺถาย เหหิติฯ|
    count |๒๙๑|
      block |พฺรหฺมพนฺธุ ปุเร อาสิํ โส อิทานิมฺหิ พฺราหฺมโณ|
      block |เตวิชฺโช โสตฺติโย จมฺหิ เวทคู จมฺหิ นฺหาตโกฯ|
    stand |… โรหินี เถรี…ฯ|
  block |๓ จาปาเถรีคาถา|
    count |๒๙๒|
      block |ลฏฺฐิหตฺโถ ปุเร อาสิ โส ทานิ มิคลุทฺทโก|
      block |อาสาย ปลิปา โฆรา นาสกฺขิ ปารเมตเวฯ|
    count |๒๙๓|
      block |สุมตฺตํ มํ มญฺญมานา จาปา ปุตฺตมโตสยิ|
      block |จาปาย พนฺธนํ เฉตฺวา ปพฺพชิสฺสํ ปุโนปหํฯ|
    count |๒๙๔|
      block |มา เม กุชฺฌิ มหาวีร มา เม กุชฺฌิ มหามุนิ|
      block |น หิ โกธปเรตสฺส สุทฺธิ อตฺถิ กุโต ตโปฯ|
    count |๒๙๕|
      block |ปกฺกมิสฺสญฺจ นาฬาโต โกธ นาฬาย วจฺฉติ|
      block |พนฺธนฺตี อิตฺถิรูเปน สมเณ ธมฺมชีวิโน ฯ|
    count |๒๙๖|
      block |เอหิ กาฬ นิวตฺตสฺสุ ภุญฺช กาเม ยถา ปุเร|
      block |อหญฺจ เต วสีกตา เย จ เม สนฺติ ญาตกาฯ|
    count |๒๙๗|
      block |เอตฺโต จาเป จตุพฺภาคํ ยถา ภาสสิ ตฺวญฺจ เม|
      block |ตยิ รตฺตสฺส โปสสฺส อุฬารํ วต ตํ สิยาฯ|
    count |๒๙๘|
      block |กาฬงฺคินิํว ตกฺการิํ ปุปฺผิตํ คิริมุทฺธนิ|
      block |ผุลฺลํ ทาลิมลฏฺฐิํว อนฺโตทีเปว ปาฏลิํฯ|
    count |๒๙๙|
      block |หริจนฺทนลิตฺตงฺคิํ กาสิกุตฺตมธารินิํ|
      block |ตํ มํ รูปวติํ สนฺติํ กสฺส โอหาย คจฺฉสิฯ|
    count |๓๐๐|
      block |สากุนฺติโกว สกุณิํ ยถา พนฺธิตุมิจฺฉติ|
      block |อาหริเมน รูเปน น มํ ตฺวํ พาธยิสฺสสิฯ|
    count |๓๐๑|
      block |อิมญฺจ เม ปุตฺตผลํ กาฬ อุปฺปาทิตํ ตยา|
      block |ตํ มํ ปุตฺตวติํ สนฺติํ กสฺส โอหาย คจฺฉสิฯ|
    count |๓๐๒|
      block |ชหนฺติ ปุตฺเต สปฺปญฺญา ตโต ญาตี ตโต ธนํ|
      block |ปพฺพชนฺติ มหาวีรา นาโค เฉตฺวาว พนฺธนํฯ|
    count |๓๐๓|
      block |อิทานิ เต อิมํ ปุตฺตํ ทณฺเฑน ฉุริกาย วา|
      block |ภูมิยํ วา นิสุมฺภิสฺสํ ปุตฺตโสกา น คจฺฉสิฯ|
    count |๓๐๔|
      block |สเจ ปุตฺตํ สิงฺคาลานํ กุกฺกุรานํ ปทาหิสิ|
      block |น มํ ปุตฺตกตฺเต ชมฺมิ ปุนราวตฺตยิสฺสสิฯ|
    count |๓๐๕|
      block |หนฺท โข ทานิ ภทฺทนฺเต กุหิํ กาฬ คมิสฺสสิ|
      block |กตมํ คามนิคมํ นครํ ราชธานิโยฯ|
    count |๓๐๖|
      block |อหุมฺห ปุพฺเพ คณิโน อสฺสมณา สมณมานิโน|
      block |คาเมน คามํ วิจริมฺห นคเร ราชธานิโยฯ|
    count |๓๐๗|
      block |เอโส หิ ภควา พุทฺโธ นทิํ เนรญฺชรํ ปติ|
      block |สพฺพทุกฺขปฺปหานาย ธมฺมํ เทเสติ ปาณินํ|
      block |ตสฺสาหํ สนฺติกํ คจฺฉํ โส เม สตฺถา ภวิสฺสติฯ|
    count |๓๐๘|
      block |วนฺทนํ ทานิ วชฺชาสิ โลกนาถํ อนุตฺตรํ|
      block |ปทกฺขิณญฺจ กตฺวาน อาทิเสยฺยาสิ ทกฺขิณํฯ|
    count |๓๐๙|
      block |เอตํ โข ลพฺภมมฺเหหิ ยถา ภาสสิ ตฺวญฺจ เม|
      block |วนฺทนํ ทานิ เต วชฺชํ โลกนาถํ อนุตฺตรํ|
      block |ปทกฺขิณญฺจ กตฺวาน อาทิสิสฺสามิ ทกฺขิณํฯ|
    count |๓๑๐|
      block |ตโต จ กาโฬ ปกฺกามิ นทิํ เนรญฺชรํ ปติ|
      block |โส อทฺทสาสิ สมฺพุทฺธํ เทเสนฺตํ อมตํ ปทํฯ|
    count |๓๑๑|
      block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
      block |อริยํ จฏฺฐงฺคิกํ มคฺคํ ทุกฺขูปสมคามินํฯ|
    count |๓๑๒|
      block |ตสฺส ปาทานิ วนฺทิตฺวา กตฺวาน นํ ปทกฺขิณํ|
      block |จาปาย อาทิสิตฺวาน ปพฺพชิํ อนคาริยํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    stand |… จาปา เถรี…ฯ|
  block |๔ สุนฺทรีเถรีคาถา|
    count |๓๑๓|
      block |เปตานิ โภติ ปุตฺตานิ ขาทมานา ตุวํ ปุเร|
      block |ตุวํ ทิวา จ รตฺโต จ อตีว ปริตปฺปสิฯ|
    count |๓๑๔|
      block |สาชฺช สพฺพานิ ขาทิตฺวา สตปุตฺตานิ พฺราหฺมณี|
      block |วาเสฏฺฐิ เกน วณฺเณน น พาฬฺหํ ปริตปฺปสิฯ|
    count |๓๑๕|
      block |พหูนิ ปุตฺตสตานิ ญาติสงฺฆสตานิ จ|
      block |ขาทิตานิ อตีตํเส มม ตุยฺหญฺจ พฺราหฺมณฯ|
    count |๓๑๖|
      block |สาหํ นิสฺสรณํ ญตฺวา ชาติยา มรณสฺส จ|
      block |น โสจามิ น โรทามิ น จาปิ ปริตปฺปยิํฯ|
    count |๓๑๗|
      block |อพฺภุตํ วต วาเสฏฺฐิ วาจํ ภาสสิ เอทิสิํ|
      block |กสฺส ตฺวํ ธมฺมมญฺญาย คิรํ ภาสสิ เอทิสิํฯ|
    count |๓๑๘|
      block |เอส พฺราหฺมณ สมฺพุทฺโธ นครํ มิถิลํ ปติ|
      block |สพฺพทุกฺขปฺปหานาย ธมฺมํ เทเสสิ ปาณินํฯ|
    count |๓๑๙|
      block |ตสฺส พฺรหฺเม อรหโต ธมฺมํ สุตฺวา นิรูปธิํ|
      block |ตตฺถ วิญฺญาตสทฺธมฺมา ปุตฺตโสกํ พฺยปานุทิํฯ|
    count |๓๒๐|
      block |โส อหมฺปิ คมิสฺสามิ นครํ มิถิลํ ปติ|
      block |อปฺเปว มํ โส ภควา สพฺพทุกฺขา ปโมจเยฯ|
    count |๓๒๑|
      block |อทฺทส พฺราหฺมโณ พุทฺธํ วิปฺปมุตฺตํ นิรูปธิํ|
      block |สฺวสฺส ธมฺมมเทเสสิ มุนิ ทุกฺขสฺส ปารคูฯ|
    count |๓๒๒|
      block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
      block |อริยํ จฏฺฐงฺคิกํ มคฺคํ ทุกฺขูปสมคามินํฯ|
    count |๓๒๓|
      block |ตตฺถ วิญฺญาตสทฺธมฺโม ปพฺพชฺชํ สมโรจยิ|
      block |สุชาโต ตีหิ รตฺตีหิ ติสฺโส วิชฺชา อผสฺสยิฯ|
    count |๓๒๔|
      block |เอหิ สารถิ คจฺฉาหิ รถํ นิยฺยาทยาหิมํ|
      block |อาโรคฺยํ พฺราหฺมณิํ วชฺช ปพฺพชิ ทานิ พฺราหฺมโณ|
      block |สุชาโต ตีหิ รตฺตีหิ ติสฺโส วิชฺชา อผสฺสยิฯ|
    count |๓๒๕|
      block |ตโต จ รถมาทาย สหสฺสญฺจาปิ สารถิ|
      block |อาโรคฺยํ พฺราหฺมณิโวจ ปพฺพชิ ทานิ พฺราหฺมโณ|
      block |สุชาโต ตีหิ รตฺตีหิ ติสฺโส วิชฺชา อผสฺสยิฯ|
    count |๓๒๖|
      block |เอตญฺจาหํ อสฺสรถํ สหสฺสญฺจาปิ สารถิ|
      block |เตวิชฺชํ พฺราหฺมณํ สุตฺวา ปุณฺณปตฺตํ ททามิ เตฯ|
    count |๓๒๗|
      block |ตุยฺเหว โหตฺวสฺสรโถ สหสฺสญฺจาปิ พฺราหฺมณิ|
      block |อหมฺปิ ปพฺพชิสฺสามิ วรปญฺญสฺส สนฺติเกฯ|
    count |๓๒๘|
      block |หตฺถี ควสฺสํ มณิกุณฺฑลญฺจ ผีตญฺจิมํ คหวิภวํ ปหาย|
      block |ปิตา ปพฺพชิโต ตุยฺหํ ภุญฺช โภคานิ สุนฺทริ ตุวํ ทายาทิกา กุเลฯ|
    count |๓๒๙|
      block |หตฺถี ควสฺสํ มณิกุณฺฑลญฺจ รมฺมํ จิมํ คหวิภวํ ปหาย|
      block |ปิตา ปพฺพชิโต มยฺหํ ปุตฺตโสเกน อฏฺฏิโต|
      block |อหมฺปิ ปพฺพชิสฺสามิ ภาตุโสเกน อฏฺฏิตาฯ|
    count |๓๓๐|
      block |โส เต อิชฺฌตุ สงฺกปฺโป ยํ ตฺวํ ปตฺเถสิ สุนฺทรี|
      block |อุตฺติฏฺฐปิณฺโฑ อุญฺโฉ จ ปํสุกูลญฺจ จีวรํ|
      block |เอตานิ อภิสมฺโภนฺตี ปรโลเก อนาสวาฯ|
    count |๓๓๑|
      block |สิกฺขมานาย เม อยฺเย ทิพฺพจกฺขุ วิโสธิตํ|
      block |ปุพฺเพนิวาสํ ชานามิ ยตฺถ เม วุสิตํ ปุเรฯ|
    count |๓๓๒|
      block |ตุวํ นิสฺสาย กลฺยาณี เถรี สงฺฆสฺส โสภเน|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๓๓๓|
      block |อนุชานาหิ เม อยฺเย อิจฺเฉ สาวตฺถิ คนฺตเว|
      block |สีหนาทํ นทิสฺสามิ พุทฺธเสฏฺฐสฺส สนฺติเกฯ|
    count |๓๓๔|
      block |ปสฺส สุนฺทริ สตฺถารํ เหมวณฺณํ หริตฺตจํ|
      block |อทนฺตานํ ทเมตารํ สมฺพุทฺธมกุโตภยํฯ|
    count |๓๓๕|
      block |ปสฺส สุนฺทริมายนฺติํ วิปฺปมุตฺตํ นิรูปธิํ|
      block |วีตราคํ วิสํยุตฺตํ กตกิจฺจมนาสวํฯ|
    count |๓๓๖|
      block |พาราณสีโต นิกฺขมฺม ตว สนฺติกมาคตา|
      block |สาวิกา เต มหาวีร ปาเท วนฺทติ สุนฺทรีฯ|
    count |๓๓๗|
      block |ตุวํ พุทฺโธ ตุวํ สตฺถา ตุยฺหํ ธีตามฺหิ พฺราหฺมณ|
      block |โอรสา มุขโต ชาตา กตกิจฺจา อนาสวาฯ|
    count |๓๓๘|
      block |ตสฺสา เต สฺวาคตํ ภทฺเท ตโต เต อทุราคตํ|
      block |เอวญฺหิ ทนฺตา อายนฺติ สตฺถุ ปาทานิ วนฺทิกา|
      block |วีตราคา วิสํยุตฺตา กตกิจฺจา อนาสวาฯ|
    stand |… สุนฺทรี เถรี…ฯ|
  block |๕ สุภากมฺมารธีตุเถรีคาถา|
    count |๓๓๙|
      block |ทหราหํ สุทฺธวสนา ยํ ปุเร ธมฺมมสฺสุณิํ|
      block |ตสฺสา เม อปฺปมตฺตาย สจฺจาภิสมโย อหุฯ|
    count |๓๔๐|
      block |ตโตหํ สพฺพกาเมสุ ภุสํ อรติมชฺฌคํ|
      block |สกฺกายสฺมิํ ภยํ ทิสฺวา เนกฺขมฺมเมว ปีหเยฯ|
    count |๓๔๑|
      block |หิตฺวานหํ ญาติคณํ ทาสกมฺมกรานิ จ|
      block |คามเขตฺตานิ ผีตานิ รมณีเย ปโมทิเตฯ|
    count |๓๔๒|
      block |ปหายหํ ปพฺพชิตา สาปเตยฺยมนปฺปกํ|
      block |เอวํ สทฺธาย นิกฺขมฺม สทฺธมฺเม สุปฺปเวทิเตฯ|
    count |๓๔๓|
      block |เนตํ อสฺส ปติรูปํ อากิญฺจญฺญญฺหิ ปตฺถเย|
      block |โย ชาตรูปํ รชตํ ฉฑฺเฑตฺวา ปุนราคเม ฯ|
    count |๓๔๔|
      block |รชตํ ชาตรูปํ วา น โพธาย น สนฺติยา|
      block |เนตํ สมณสารุปฺปํ น เอตํ อริยทฺธนํฯ|
    count |๓๔๕|
      block |โลภนํ มทนญฺเจตํ โมหนํ รชวฑฺฒนํ|
      block |สาสงฺกํ พหุอายาสํ นตฺถิ เจตฺถ ธุวํ ฐิติฯ|
    count |๓๔๖|
      block |เอตฺถ รตฺตา ปมตฺตา จ สงฺกิลิฏฺฐมนา นรา|
      block |อญฺญมญฺเญน พฺยารุทฺธา ปุถุ กุพฺพนฺติ เมธคํฯ|
    count |๓๔๗|
      block |วโธ พนฺโธ ปริกฺเลโส ชานิ โสกปริทฺทโว|
      block |กาเมสุ อธิปนฺนานํ ทิสฺสเต พฺยสนํ พหุํฯ|
    count |๓๔๘|
      block |ตํ มํ ญาตี อมิตฺตาว กิํ โว กาเมสุ ยุญฺชถ|
      block |ชานาถ มํ ปพฺพชิตํ กาเมสุ ภยทสฺสินิํฯ|
    count |๓๔๙|
      block |น หิรญฺญสุวณฺเณน ปริกฺขียนฺติ อาสวา|
      block |อมิตฺตา วธกา กามา สปตฺตา สลฺลพนฺธนาฯ|
    count |๓๕๐|
      block |ตํ มํ ญาตี อมิตฺตาว กิํ โว กาเมสุ ยุญฺชถ|
      block |ชานาถ มํ ปพฺพชิตํ มุณฺฑํ สงฺฆาฏิปารุตํฯ|
    count |๓๕๑|
      block |อุตฺติฏฺฐปิณฺโฑ อุญฺโฉ จ ปํสุกูลญฺจ จีวรํ|
      block |เอตํ โข มม สารุปฺปํ อนคารูปนิสฺสโยฯ|
    count |๓๕๒|
      block |วนฺตา มเหสีหิ กามา เย ทิพฺพา เย จ มานุสา|
      block |เขมฏฺฐาเน วิมุตฺตา เต ปตฺตา เต อจลํ สุขํฯ|
    count |๓๕๓|
      block |มาหํ กาเมหิ สงฺคจฺฉิํ เยสุ ตาณํ น วิชฺชติ|
      block |อมิตฺตา วธกา กามา อคฺคิกฺขนฺธูปมา ทุขาฯ|
    count |๓๕๔|
      block |ปริปนฺโถ เอส ภโย สวิฆาโต สกณฺฏโก|
      block |เคโธ สุวิสโม เจโส มหนฺโต โมหนามุโขฯ|
    count |๓๕๕|
      block |อุปสคฺโค ภีมรูโป กามา สปฺปสิรูปมา|
      block |เย พาลา อภินนฺทนฺติ อนฺธภูตา ปุถุชฺชนาฯ|
    count |๓๕๖|
      block |กามปงฺเกน สตฺตา หิ พหู โลเก อวิทฺทสู|
      block |ปริยนฺตํ น ชานนฺติ ชาติยา มรณสฺส จฯ|
    count |๓๕๗|
      block |ทุคฺคติคมนํ มคฺคํ มนุสฺสา กามเหตุกํ|
      block |พหุํ เว ปฏิปชฺชนฺติ อตฺตโน โรคมาวหํฯ|
    count |๓๕๘|
      block |เอวํ อมิตฺตชนนา ตาปนา สํกิเลสิกา|
      block |โลกามิสา พนฺธนียา กามา มรณพนฺธนา ฯ|
    count |๓๕๙|
      block |อุมฺมาทนา อุลฺลปนา กามา จิตฺตปฺปมทฺทิโน|
      block |สตฺตานํ สงฺกิเลสาย ขิปฺปํ มาเรน โอฑฺฑิตํฯ|
    count |๓๖๐|
      block |อนนฺตาทีนวา กามา พหุทุกฺขา มหาวิสา|
      block |อปฺปสฺสาทา รณกรา สุกฺกปกฺขวิโสสนา ฯ|
    count |๓๖๑|
      block |สาหํ เอตาทิสํ กตฺวา พฺยสนํ กามเหตุกํ|
      block |น ตํ ปจฺจาคมิสฺสามิ นิพฺพานาภิรตา สทาฯ|
    count |๓๖๒|
      block |รณํ กริตฺวา กามานํ สีติภาวาภิกงฺขินี|
      block |อปฺปมตฺตา วิหสฺสามิ สพฺพสํโยชนกฺขเยฯ|
    count |๓๖๓|
      block |อโสกํ วิรชํ เขมํ อริยฏฺฐงฺคิกํ อุชุํ|
      block |ตํ มคฺคํ อนุคจฺฉามิ เยน ติณฺณา มเหสิโนฯ|
    count |๓๖๔|
      block |อิมํ ปสฺสถ ธมฺมฏฺฐํ สุภํ กมฺมารธีตรํ|
      block |อเนชํ อุปสมฺปชฺช รุกฺขมูลมฺหิ ฌายติฯ|
    count |๓๖๕|
      block |อชฺชฏฺฐมี ปพฺพชิตา สทฺธา สทฺธมฺมโสภนา|
      block |วินีตุปฺปลวณฺณาย เตวิชฺชา มจฺจุหายินีฯ|
    count |๓๖๖|
      block |สายํ ภุชิสฺสา อนณา ภิกฺขุนี ภาวิตินฺทฺริยา|
      block |สพฺพโยควิสํยุตฺตา กตกิจฺจา อนาสวาฯ|
    count |๓๖๗|
      block |ตํ สกฺโก เทวสงฺเฆน อุปสงฺกมฺม อิทฺธิยา|
      block |นมสฺสติ ภูตปติ สุภํ กมฺมารธีตรนฺติฯ|
    stand |… สุภา กมฺมารธีตา เถรี…ฯ|
    stand |วีสตินิปาโต นิฏฺฐิโตฯ|
