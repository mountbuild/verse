block |๘ อฏฺฐกนิปาโต|
  block |๑ สีสูปจาลาเถรีคาถา|
    count |๑๙๖|
      block |ภิกฺขุนี สีลสมฺปนฺนา อินฺทฺริเยสุ สุสํวุตา|
      block |อธิคจฺเฉ ปทํ สนฺตํ อเสจนกโมชวํฯ|
    count |๑๙๗|
      block |ตาวติํสา จ ยามา จ ตุสิตา จาปิ เทวตา|
      block |นิมฺมานรติโน เทวา เย เทวา วสวตฺติโน|
      block |ตตฺถ จิตฺตํ ปณีเธหิ ยตฺถ เต วุสิตํ ปุเรฯ|
    count |๑๙๘|
      block |ตาวติํสา จ ยามา จ ตุสิตา จาปิ เทวตา|
      block |นิมฺมานรติโน เทวา เย เทวา วสวตฺติโนฯ|
    count |๑๙๙|
      block |กาลํ กาลํ ภวาภวํ สกฺกายสฺมิํ ปุรกฺขตา|
      block |อวีติวตฺตา สกฺกายํ ชาติมรณสาริโนฯ|
    count |๒๐๐|
      block |สพฺโพ อาทีปิโต โลโก สพฺโพ โลโก ปทีปิโต|
      block |สพฺโพ ปชฺชลิโต โลโก สพฺโพ โลโก ปกมฺปิโตฯ|
    count |๒๐๑|
      block |อกมฺปิยํ อตุลิยํ อปุถุชฺชนเสวิตํ|
      block |พุทฺโธ ธมฺมมเทเสสิ ตตฺถ เม นิรโต มโนฯ|
    count |๒๐๒|
      block |ตสฺสาหํ วจนํ สุตฺวา วิหริํ สาสเน รตา|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๐๓|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกฯ|
    stand |… สีสูปจาลา เถรี…ฯ|
    stand |อฏฺฐกนิปาโต นิฏฺฐิโตฯ|
