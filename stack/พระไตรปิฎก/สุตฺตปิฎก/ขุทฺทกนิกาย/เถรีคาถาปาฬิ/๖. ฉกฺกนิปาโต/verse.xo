block |๖ ฉกฺกนิปาโต|
  block |๑ ปญฺจสตมตฺตาเถรีคาถา|
    count |๑๒๗|
      block |ยสฺส มคฺคํ น ชานาสิ อาคตสฺส คตสฺส วา|
      block |ตํ กุโต จาคตํ สตฺตํ มม ปุตฺโตติ โรทสิฯ|
    count |๑๒๘|
      block |มคฺคญฺจ โขสฺส ชานาสิ อาคตสฺส คตสฺส วา|
      block |น นํ สมนุโสเจสิ เอวํธมฺมา หิ ปาณิโนฯ|
    count |๑๒๙|
      block |อยาจิโต ตตาคจฺฉิ นานุญฺญาโต อิโต คโต|
      block |กุโตจิ นูน อาคนฺตฺวา วสิตฺวา กติปาหกํ|
      block |อิโตปิ อญฺเญน คโต ตโตปญฺเญน คจฺฉติฯ|
    count |๑๓๐|
      block |เปโต มนุสฺสรูเปน สํสรนฺโต คมิสฺสติ|
      block |ยถาคโต ตถา คโต กา ตตฺถ ปริเทวนาฯ|
    count |๑๓๑|
      block |อพฺพหี วต เม สลฺลํ ทุทฺทสํ หทยสฺสิตํ|
      block |ยา เม โสกปเรตาย ปุตฺตโสกํ พฺยปานุทิฯ|
    count |๑๓๒|
      block |สาชฺช อพฺพูฬฺหสลฺลาหํ นิจฺฉาตา ปรินิพฺพุตา|
      block |พุทฺธํ ธมฺมญฺจ สงฺฆญฺจ อุเปมิ สรณํ มุนิํฯ|
    block |อิตฺถํ สุทํ ปญฺจสตมตฺตา เถรี ภิกฺขุนิโย…เป …ฯ|
  block |๒ วาเสฏฺฐีเถรีคาถา|
    count |๑๓๓|
      block |ปุตฺตโสเกนหํ อฏฺฏา ขิตฺตจิตฺตา วิสญฺญินี|
      block |นคฺคา ปกิณฺณเกสี จ เตน เตน วิจาริหํฯ|
    count |๑๓๔|
      block |วีถิ สงฺการกูเฏสุ สุสาเน รถิยาสุ จ|
      block |อจริํ ตีณิ วสฺสานิ ขุปฺปิปาสาสมปฺปิตาฯ|
    count |๑๓๕|
      block |อถทฺทสาสิํ สุคตํ นครํ มิถิลํ ปติ|
      block |อทนฺตานํ ทเมตารํ สมฺพุทฺธมกุโตภยํฯ|
    count |๑๓๖|
      block |สจิตฺตํ ปฏิลทฺธาน วนฺทิตฺวาน อุปาวิสิํ|
      block |โส เม ธมฺมมเทเสสิ อนุกมฺปาย โคตโมฯ|
    count |๑๓๗|
      block |ตสฺส ธมฺมํ สุณิตฺวาน ปพฺพชิํ อนคาริยํ|
      block |ยุญฺชนฺตี สตฺถุวจเน สจฺฉากาสิํ ปทํ สิวํฯ|
    count |๑๓๘|
      block |สพฺเพ โสกา สมุจฺฉินฺนา ปหีนา เอตทนฺติกา|
      block |ปริญฺญาตา หิ เม วตฺถู ยโต โสกาน สมฺภโวติฯ|
    stand |… วาเสฏฺฐี เถรี…ฯ|
  block |๓ เขมาเถรีคาถา|
    count |๑๓๙|
      block |ทหรา ตฺวํ รูปวตี อหมฺปิ ทหโร ยุวา|
      block |ปญฺจงฺคิเกน ตุริเยน เอหิ เขเม รมามเสฯ|
    count |๑๔๐|
      block |อิมินา ปูติกาเยน อาตุเรน ปภงฺคุนา|
      block |อฏฺฏิยามิ หรายามิ กามตณฺหา สมูหตาฯ|
    count |๑๔๑|
      block |สตฺติสูลูปมา กามา ขนฺธาสํ อธิกุฏฺฏนา|
      block |ยํ ตฺวํ กามรติํ พฺรูสิ อรตี ทานิ สา มมฯ|
    count |๑๔๒|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกฯ|
    count |๑๔๓|
      block |นกฺขตฺตานิ นมสฺสนฺตา อคฺคิํ ปริจรํ วเน|
      block |ยถาภุจฺจมชานนฺตา พาลา สุทฺธิมมญฺญถฯ|
    count |๑๔๔|
      block |อหญฺจ โข นมสฺสนฺตี สมฺพุทฺธํ ปุริสุตฺตมํ|
      block |ปมุตฺตา สพฺพทุกฺเขหิ สตฺถุสาสนการิกาติฯ|
    stand |… เขมา เถรี…ฯ|
  block |๔ สุชาตาเถรีคาถา|
    count |๑๔๕|
      block |อลงฺกตา สุวสนา มาลินี จนฺทโนกฺขิตา|
      block |สพฺพาภรณสญฺฉนฺนา ทาสีคณปุรกฺขตาฯ|
    count |๑๔๖|
      block |อนฺนํ ปานญฺจ อาทาย ขชฺชํ โภชฺชํ อนปฺปกํ|
      block |เคหโต นิกฺขมิตฺวาน อุยฺยานมภิหารยิํฯ|
    count |๑๔๗|
      block |ตตฺถ รมิตฺวา กีฬิตฺวา อาคจฺฉนฺตี สกํ ฆรํ|
      block |วิหารํ ทฏฺฐุํ ปาวิสิํ สาเกเต อญฺชนํ วนํฯ|
    count |๑๔๘|
      block |ทิสฺวาน โลกปชฺโชตํ วนฺทิตฺวาน อุปาวิสิํ|
      block |โส เม ธมฺมมเทเสสิ อนุกมฺปาย จกฺขุมาฯ|
    count |๑๔๙|
      block |สุตฺวา จ โข มเหสิสฺส สจฺจํ สมฺปฏิวิชฺฌหํ|
      block |ตตฺเถว วิรชํ ธมฺมํ ผุสยิํ อมตํ ปทํฯ|
    count |๑๕๐|
      block |ตโต วิญฺญาตสทฺธมฺมา ปพฺพชิํ อนคาริยํ|
      block |ติสฺโส วิชฺชา อนุปฺปตฺตา อโมฆํ พุทฺธสาสนนฺติฯ|
    stand |… สุชาตา เถรี…ฯ|
  block |๕ อโนปมาเถรีคาถา|
    count |๑๕๑|
      block |อุจฺเจ กุเล อหํ ชาตา พหุวิตฺเต มหทฺธเน|
      block |วณฺณรูเปน สมฺปนฺนา ธีตา มชฺฌสฺส อตฺรชาฯ|
    count |๑๕๒|
      block |ปตฺถิตา ราชปุตฺเตหิ เสฏฺฐิปุตฺเตหิ คิชฺฌิตา|
      block |ปิตุ เม เปสยี ทูตํ เทถ มยฺหํ อโนปมํฯ|
    count |๑๕๓|
      block |ยตฺตกํ ตุลิตา เอสา ตุยฺหํ ธีตา อโนปมา|
      block |ตโต อฏฺฐคุณํ ทสฺสํ หิรญฺญํ รตนานิ จฯ|
    count |๑๕๔|
      block |สาหํ ทิสฺวาน สมฺพุทฺธํ โลกเชฏฺฐํ อนุตฺตรํ|
      block |ตสฺส ปาทานิ วนฺทิตฺวา เอกมนฺตํ อุปาวิสิํฯ|
    count |๑๕๕|
      block |โส เม ธมฺมมเทเสสิ อนุกมฺปาย โคตโม|
      block |นิสินฺนา อาสเน ตสฺมิํ ผุสยิํ ตติยํ ผลํฯ|
    count |๑๕๖|
      block |ตโต เกสานิ เฉตฺวาน ปพฺพชิํ อนคาริยํ|
      block |อชฺช เม สตฺตมี รตฺติ ยโต ตณฺหา วิโสสิตาติฯ|
    stand |… อโนปมา เถรี…ฯ|
  block |๖ มหาปชาปติโคตมีเถรีคาถา|
    count |๑๕๗|
      block |พุทฺธ วีร นโม ตฺยตฺถุ สพฺพสตฺตานมุตฺตม|
      block |โย มํ ทุกฺขา ปโมเจสิ อญฺญญฺจ พหุกํ ชนํฯ|
    count |๑๕๘|
      block |สพฺพทุกฺขํ ปริญฺญาตํ เหตุตณฺหา วิโสสิตา|
      block |ภาวิโต อฏฺฐงฺคิโก มคฺโค นิโรโธ ผุสิโต มยาฯ|
    count |๑๕๙|
      block |มาตา ปุตฺโต ปิตา ภาตา อยฺยกา จ ปุเร อหุํ|
      block |ยถาภุจฺจมชานนฺตี สํสริํหํ อนิพฺพิสํฯ|
    count |๑๖๐|
      block |ทิฏฺโฐ หิ เม โส ภควา อนฺติโมยํ สมุสฺสโย|
      block |วิกฺขีโณ ชาติสํสาโร นตฺถิ ทานิ ปุนพฺภโวฯ|
    count |๑๖๑|
      block |อารทฺธวีริเย ปหิตตฺเต นิจฺจํ ทฬฺหปรกฺกเม|
      block |สมคฺเค สาวเก ปสฺเส เอสา พุทฺธาน วนฺทนาฯ|
    count |๑๖๒|
      block |พหูนํ วต อตฺถาย มายา ชนยิ โคตมํ|
      block |พฺยาธิมรณตุนฺนานํ ทุกฺขกฺขนฺธํ พฺยปานุทีติฯ|
    stand |… มหาปชาปติโคตมี เถรี…ฯ|
  block |๗ คุตฺตาเถรีคาถา|
    count |๑๖๓|
      block |คุตฺเต ยทตฺถํ ปพฺพชฺชา หิตฺวา ปุตฺตํ วสุํ ปิยํ|
      block |ตเมว อนุพฺรูเหหิ มา จิตฺตสฺส วสํ คมิฯ|
    count |๑๖๔|
      block |จิตฺเตน วญฺจิตา สตฺตา มารสฺส วิสเย รตา|
      block |อเนกชาติสํสารํ สนฺธาวนฺติ อวิทฺทสูฯ|
    count |๑๖๕|
      block |กามจฺฉนฺทญฺจ พฺยาปาทํ สกฺกายทิฏฺฐิเมว จ|
      block |สีลพฺพตปรามาสํ วิจิกิจฺฉญฺจ ปญฺจมํฯ|
    count |๑๖๖|
      block |สํโยชนานิ เอตานิ ปชหิตฺวาน ภิกฺขุนี|
      block |โอรมฺภาคมนียานิ นยิทํ ปุนเรหิสิฯ|
    count |๑๖๗|
      block |ราคํ มานํ อวิชฺชญฺจ อุทฺธจฺจญฺจ วิวชฺชิย|
      block |สํโยชนานิ เฉตฺวาน ทุกฺขสฺสนฺตํ กริสฺสสิฯ|
    count |๑๖๘|
      block |เขเปตฺวา ชาติสํสารํ ปริญฺญาย ปุนพฺภวํ|
      block |ทิฏฺเฐว ธมฺเม นิจฺฉาตา อุปสนฺตา จริสฺสตีติฯ|
    stand |… คุตฺตา เถรี…ฯ|
  block |๘ วิชยาเถรีคาถา|
    count |๑๖๙|
      block |จตุกฺขตฺตุํ ปญฺจกฺขตฺตุํ วิหารา อุปนิกฺขมิํ|
      block |อลทฺธา เจตโส สนฺติํ จิตฺเต อวสวตฺตินีฯ|
    count |๑๗๐|
      block |ภิกฺขุนิํ อุปสงฺกมฺม สกฺกจฺจํ ปริปุจฺฉหํ|
      block |สา เม ธมฺมมเทเสสิ ธาตุอายตนานิ จฯ|
    count |๑๗๑|
      block |จตฺตาริ อริยสจฺจานิ อินฺทฺริยานิ พลานิ จ|
      block |โพชฺฌงฺคฏฺฐงฺคิกํ มคฺคํ อุตฺตมตฺถสฺส ปตฺติยาฯ|
    count |๑๗๒|
      block |ตสฺสาหํ วจนํ สุตฺวา กโรนฺตี อนุสาสนิํ|
      block |รตฺติยา ปุริเม ยาเม ปุพฺพชาติมนุสฺสริํฯ|
    count |๑๗๓|
      block |รตฺติยา มชฺฌิเม ยาเม ทิพฺพจกฺขุํ วิโสธยิํ|
      block |รตฺติยา ปจฺฉิเม ยาเม ตโมขนฺธํ ปทาลยิํฯ|
    count |๑๗๔|
      block |ปีติสุเขน จ กายํ ผริตฺวา วิหริํ ตทา|
      block |สตฺตมิยา ปาเท ปสาเรสิํ ตโมขนฺธํ ปทาลิยาติฯ|
    stand |… วิชยา เถรี…ฯ|
    stand |ฉกฺกนิปาโต นิฏฺฐิโตฯ|
