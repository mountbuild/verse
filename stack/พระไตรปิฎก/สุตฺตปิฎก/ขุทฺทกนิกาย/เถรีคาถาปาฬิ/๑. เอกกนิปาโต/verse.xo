block |๑ เอกกนิปาโต|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |๑ อญฺญตราเถรีคาถา|
    count |๑|
      block |สุขํ สุปาหิ เถริเก กตฺวา โจเฬน ปารุตา|
      block |อุปสนฺโต หิ เต ราโค สุกฺขฑากํ ว กุมฺภิยนฺติฯ|
    block |อิตฺถํ สุทํ อญฺญตรา เถรี อปญฺญาตา ภิกฺขุนี คาถํ อภาสิตฺถาติฯ|
  block |๒ มุตฺตาเถรีคาถา|
    count |๒|
      block |มุตฺเต มุจฺจสฺสุ โยเคหิ จนฺโท ราหุคฺคหา อิว|
      block |วิปฺปมุตฺเตน จิตฺเตน อนณา ภุญฺช ปิณฺฑกนฺติฯ|
    block |อิตฺถํ สุทํ ภควา มุตฺตํ สิกฺขมานํ อิมาย คาถาย อภิณฺหํ โอวทตีติฯ|
  block |๓ ปุณฺณาเถรีคาถา|
    count |๓|
      block |ปุณฺเณ ปูรสฺสุ ธมฺเมหิ จนฺโท ปนฺนรเสริว|
      block |ปริปุณฺณาย ปญฺญาย ตโมขนฺธํ ปทาลยาติฯ|
    block |อิตฺถํ สุทํ ปุณฺณา เถรี คาถํ อภาสิตฺถาติฯ|
  block |๔ ติสฺสาเถรีคาถา|
    count |๔|
      block |ติสฺเส สิกฺขสฺสุ สิกฺขาย มา ตํ โยคา อุปจฺจคุํ|
      block |สพฺพโยควิสํยุตฺตา จร โลเก อนาสวาติฯ|
    stand |… ติสฺสา เถรี…ฯ|
  block |๕ อญฺญตราติสฺสาเถรีคาถา|
    count |๕|
      block |ติสฺเส ยุญฺชสฺสุ ธมฺเมหิ ขโณ ตํ มา อุปจฺจคา|
      block |ขณาตีตา หิ โสจนฺติ นิรยมฺหิ สมปฺปิตาติฯ|
    stand |… อญฺญตรา ติสฺสา เถรี…ฯ|
  block |๖ ธีราเถรีคาถา|
    count |๖|
      block |ธีเร นิโรธํ ผุเสหิ สญฺญาวูปสมํ สุขํ|
      block |อาราธยาหิ นิพฺพานํ โยคกฺเขมมนุตฺตรนฺติ ฯ|
    stand |… ธีรา เถรี…ฯ|
  block |๗ วีราเถรีคาถา|
    count |๗|
      block |วีรา วีเรหิ ธมฺเมหิ ภิกฺขุนี ภาวิตินฺทฺริยา|
      block |ธาเรหิ อนฺติมํ เทหํ เชตฺวา มารํ สวาหินินฺติ ฯ|
    stand |… วีรา เถรี…ฯ|
  block |๘ มิตฺตาเถรีคาถา|
    count |๘|
      block |สทฺธาย ปพฺพชิตฺวาน มิตฺเต มิตฺตรตา ภว|
      block |ภาเวหิ กุสเล ธมฺเม โยคกฺเขมสฺส ปตฺติยาติฯ|
    stand |… มิตฺตา เถรี…ฯ|
  block |๙ ภทฺราเถรีคาถา|
    count |๙|
      block |สทฺธาย ปพฺพชิตฺวาน ภทฺเร ภทฺรรตา ภว|
      block |ภาเวหิ กุสเล ธมฺเม โยคกฺเขมมนุตฺตรนฺติฯ|
    stand |… ภทฺรา เถรี…ฯ|
  block |๑๐ อุปสมาเถรีคาถา|
    count |๑๐|
      block |อุปสเม ตเร โอฆํ มจฺจุเธยฺยํ สุทุตฺตรํ|
      block |ธาเรหิ อนฺติมํ เทหํ เชตฺวา มารํ สวาหนนฺติฯ|
    stand |… อุปสมา เถรี…ฯ|
  block |๑๑ มุตฺตาเถรีคาถา|
    count |๑๑|
      block |สุมุตฺตา สาธุมุตฺตามฺหิ ตีหิ ขุชฺเชหิ มุตฺติยา|
      block |อุทุกฺขเลน มุสเลน ปตินา ขุชฺชเกน จ|
      block |มุตฺตามฺหิ ชาติมรณา ภวเนตฺติ สมูหตาติฯ|
    stand |… มุตฺตา เถรี…ฯ|
  block |๑๒ ธมฺมทินฺนาเถรีคาถา|
    count |๑๒|
      block |ฉนฺทชาตา อวสายี มนสา จ ผุฏา สิยา|
      block |กาเมสุ อปฺปฏิพทฺธจิตฺตา อุทฺธํโสตาติ วุจฺจตีติ ฯ|
    stand |… ธมฺมทินฺนา เถรี…ฯ|
  block |๑๓ วิสาขาเถรีคาถา|
    count |๑๓|
      block |กโรถ พุทฺธสาสนํ ยํ กตฺวา นานุตปฺปติ|
      block |ขิปฺปํ ปาทานิ โธวิตฺวา เอกมนฺเต นิสีทถาติฯ|
    stand |… วิสาขา เถรี…ฯ|
  block |๑๔ สุมนาเถรีคาถา|
    count |๑๔|
      block |ธาตุโย ทุกฺขโต ทิสฺวา มา ชาติํ ปุนราคมิ|
      block |ภเว ฉนฺทํ วิราเชตฺวา อุปสนฺตา จริสฺสสีติฯ|
    stand |… สุมนา เถรี…ฯ|
  block |๑๕ อุตฺตราเถรีคาถา|
    count |๑๕|
      block |กาเยน สํวุตา อาสิํ วาจาย อุท เจตสา|
      block |สมูลํ ตณฺหมพฺพุยฺห สีติภูตามฺหิ นิพฺพุตาติฯ|
    stand |… อุตฺตรา เถรี…ฯ|
  block |๑๖ วุฑฺฒปพฺพชิตสุมนาเถรีคาถา|
    count |๑๖|
      block |สุขํ ตฺวํ วุฑฺฒิเก เสหิ กตฺวา โจเฬน ปารูตา|
      block |อุปสนฺโต หิ เต ราโค สีติภูตาสิ นิพฺพุตาติฯ|
    stand |… สุมนา วุฑฺฒปพฺพชิตา เถรี…ฯ|
  block |๑๗ ธมฺมาเถรีคาถา|
    count |๑๗|
      block |ปิณฺฑปาตํ จริตฺวาน ทณฺฑโมลุพฺภ ทุพฺพลา|
      block |เวธมาเนหิ คตฺเตหิ ตตฺเถว นิปติํ ฉมา|
      block |ทิสฺวา อาทีนวํ กาเย อถ จิตฺตํ วิมุจฺจิ เมติฯ|
    stand |… ธมฺมา เถรี…ฯ|
  block |๑๘ สงฺฆาเถรีคาถา|
    count |๑๘|
      block |หิตฺวา ฆเร ปพฺพชิตฺวา หิตฺวา ปุตฺตํ ปสุํ ปิยํ|
      block |หิตฺวา ราคญฺจ โทสญฺจ อวิชฺชญฺจ วิราชิย|
      block |สมูลํ ตณฺหมพฺพุยฺห อุปสนฺตามฺหิ นิพฺพุตาติฯ|
    stand |… สงฺฆา เถรี…ฯ|
    stand |เอกกนิปาโต นิฏฺฐิโตฯ|
