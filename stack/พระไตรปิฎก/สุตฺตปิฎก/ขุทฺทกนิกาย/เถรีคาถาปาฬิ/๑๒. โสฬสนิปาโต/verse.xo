block |๑๒ โสฬสนิปาโต|
  block |๑ ปุณฺณาเถรีคาถา|
    count |๒๓๖|
      block |อุทหารี อหํ สีเต สทา อุทกโมตริํ|
      block |อยฺยานํ ทณฺฑภยภีตา วาจาโทสภยฏฺฏิตาฯ|
    count |๒๓๗|
      block |กสฺส พฺราหฺมณ ตฺวํ ภีโต สทา อุทกโมตริ|
      block |เวธมาเนหิ คตฺเตหิ สีตํ เวทยเส ภุสํฯ|
    count |๒๓๘|
      block |ชานนฺตี วต มํ โภติ ปุณฺณิเก ปริปุจฺฉสิ|
      block |กโรนฺตํ กุสลํ กมฺมํ รุนฺธนฺตํ กตปาปกํฯ|
    count |๒๓๙|
      block |โย จ วุฑฺโฒ ทหโร วา ปาปกมฺมํ ปกุพฺพติ|
      block |ทกาภิเสจนา โสปิ ปาปกมฺมา ปมุจฺจติฯ|
    count |๒๔๐|
      block |โก นุ เต อิทมกฺขาสิ อชานนฺตสฺส อชานโก|
      block |ทกาภิเสจนา นาม ปาปกมฺมา ปมุจฺจติฯ|
    count |๒๔๑|
      block |สคฺคํ นูน คมิสฺสนฺติ สพฺเพ มณฺฑูกกจฺฉปา|
      block |นาคา จ สุสุมารา จ เย จญฺเญ อุทเก จราฯ|
    count |๒๔๒|
      block |โอรพฺภิกา สูกริกา มจฺฉิกา มิคพนฺธกา|
      block |โจรา จ วชฺฌฆาตา จ เย จญฺเญ ปาปกมฺมิโน|
      block |ทกาภิเสจนา เตปิ ปาปกมฺมา ปมุจฺจเรฯ|
    count |๒๔๓|
      block |สเจ อิมา นทิโย เต ปาปํ ปุพฺเพ กตํ วหุํ|
      block |ปุญฺญมฺปิมา วเหยฺยุํ เต เตน ตฺวํ ปริพาหิโรฯ|
    count |๒๔๔|
      block |ยสฺส พฺราหฺมณ ตฺวํ ภีโต สทา อุทกโมตริ|
      block |ตเมว พฺรหฺเม มา กาสิ มา เต สีตํ ฉวิํ หเนฯ|
    count |๒๔๕|
      block |กุมฺมคฺคปฏิปนฺนํ มํ อริยมคฺคํ สมานยิ|
      block |ทกาภิเสจนา โภติ อิมํ สาฏํ ททามิ เตฯ|
    count |๒๔๖|
      block |ตุยฺเหว สาฏโก โหตุ นาหมิจฺฉามิ สาฏกํ|
      block |สเจ ภายสิ ทุกฺขสฺส สเจ เต ทุกฺขมปฺปิยํฯ|
    count |๒๔๗|
      block |มากาสิ ปาปกํ กมฺมํ อาวิ วา ยทิ วา รโห|
      block |สเจ จ ปาปกํ กมฺมํ กริสฺสสิ กโรสิ วาฯ|
    count |๒๔๘|
      block |น เต ทุกฺขา ปมุตฺยตฺถิ อุเปจฺจาปิ ปลายโต|
      block |สเจ ภายสิ ทุกฺขสฺส สเจ เต ทุกฺขมปฺปิยํฯ|
    count |๒๔๙|
      block |อุเปหิ สรณํ พุทฺธํ ธมฺมํ สงฺฆญฺจ ตาทินํ|
      block |สมาทิยาหิ สีลานิ ตํ เต อตฺถาย เหหิติฯ|
    count |๒๕๐|
      block |อุเปมิ สรณํ พุทฺธํ ธมฺมํ สงฺฆญฺจ ตาทินํ|
      block |สมาทิยามิ สีลานิ ตํ เม อตฺถาย เหหิติฯ|
    count |๒๕๑|
      block |พฺรหฺมพนฺธุ ปุเร อาสิํ อชฺชมฺหิ สจฺจพฺราหฺมโณ|
      block |เตวิชฺโช เวทสมฺปนฺโน โสตฺติโย จมฺหิ นฺหาตโกติฯ|
    stand |… ปุณฺณา เถรี…ฯ|
    stand |โสฬสนิปาโต นิฏฺฐิโตฯ|
