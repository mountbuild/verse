block |๑๑ ทฺวาทสกนิปาโต|
  block |๑ อุปฺปลวณฺณาเถรีคาถา|
    count |๒๒๔|
      block |อุโภ มาตา จ ธีตา จ มยํ อาสุํ สปตฺติโย|
      block |ตสฺสา เม อหุ สํเวโค อพฺภุโต โลมหํสโนฯ|
    count |๒๒๕|
      block |ธิรตฺถุ กามา อสุจี ทุคฺคนฺธา พหุกณฺฏกา|
      block |ยตฺถ มาตา จ ธีตา จ สภริยา มยํ อหุํฯ|
    count |๒๒๖|
      block |กาเมสฺวาทีนวํ ทิสฺวา เนกฺขมฺมํ ทฏฺฐุ เขมโต|
      block |สา ปพฺพชฺชิํ ราชคเห อคารสฺมานคาริยํฯ|
    count |๒๒๗|
      block |ปุพฺเพนิวาสํ ชานามิ ทิพฺพจกฺขุํ วิโสธิตํ|
      block |เจโตปริจฺจญาณญฺจ โสตธาตุ วิโสธิตาฯ|
    count |๒๒๘|
      block |อิทฺธีปิ เม สจฺฉิกตา ปตฺโต เม อาสวกฺขโย|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    count |๒๒๙|
      block |อิทฺธิยา อภินิมฺมิตฺวา จตุรสฺสํ รถํ อหํ|
      block |พุทฺธสฺส ปาเท วนฺทิตฺวา โลกนาถสฺส ตาทิโน ฯ|
    count |๒๓๐|
      block |สุปุปฺผิตคฺคํ อุปคมฺม ปาทปํ เอกา ตุวํ ติฏฺฐสิ สาลมูเล|
      block |น จาปิ เต ทุติโย อตฺถิ โกจิ น ตฺวํ พาเล ภายสิ ธุตฺตกานํฯ|
    count |๒๓๑|
      block |สตํ สหสฺสานิปิ ธุตฺตกานํ สมาคตา เอทิสกา ภเวยฺยุํ|
      block |โลมํ น อิญฺเช นปิ สมฺปเวเธ กิํ เม ตุวํ มาร กริสฺสเสโกฯ|
    count |๒๓๒|
      block |เอสา อนฺตรธายามิ กุจฺฉิํ วา ปวิสามิ เต|
      block |ภมุกนฺตเร ติฏฺฐามิ ติฏฺฐนฺติํ มํ น ทกฺขสิฯ|
    count |๒๓๓|
      block |จิตฺตมฺหิ วสีภูตาหํ อิทฺธิปาทา สุภาวิตา|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    count |๒๓๔|
      block |สตฺติสูลูปมา กามา ขนฺธาสํ อธิกุฏฺฏนา|
      block |ยํ ตฺวํ กามรติํ พฺรูสิ อรตี ทานิ สา มมฯ|
    count |๒๓๕|
      block |สพฺพตฺถ วิหตา นนฺที ตโมขนฺโธ ปทาลิโต|
      block |เอวํ ชานาหิ ปาปิม นิหโต ตฺวมสิ อนฺตกาติฯ|
    stand |… อุปฺปลวณฺณา เถรี…ฯ|
    stand |ทฺวาทสนิปาโต นิฏฺฐิโตฯ|
