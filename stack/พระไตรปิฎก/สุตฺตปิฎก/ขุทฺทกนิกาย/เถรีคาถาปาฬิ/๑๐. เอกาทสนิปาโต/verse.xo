block |๑๐ เอกาทสนิปาโต|
  block |๑ กิสาโคตมีเถรีคาถา|
    count |๒๑๓|
      block |กลฺยาณมิตฺตตา มุนินา โลกํ อาทิสฺส วณฺณิตา|
      block |กลฺยาณมิตฺเต ภชมาโน อปิ พาโล ปณฺฑิโต อสฺสฯ|
    count |๒๑๔|
      block |ภชิตพฺพา สปฺปุริสา ปญฺญา ตถา วฑฺฒติ ภชนฺตานํ|
      block |ภชมาโน สปฺปุริเส สพฺเพหิปิ ทุกฺเขหิ ปมุจฺเจยฺยฯ|
    count |๒๑๕|
      block |ทุกฺขญฺจ วิชาเนยฺย ทุกฺขสฺส จ สมุทยํ นิโรธํ|
      block |อฏฺฐงฺคิกญฺจ มคฺคํ จตฺตาริปิ อริยสจฺจานิฯ|
    count |๒๑๖|
      block |ทุกฺโข อิตฺถิภาโว อกฺขาโต ปุริสทมฺมสารถินา|
      block |สปตฺติกมฺปิ หิ ทุกฺขํ อปฺเปกจฺจา สกิํ วิชาตาโยฯ|
    count |๒๑๗|
      block |คลเก อปิ กนฺตนฺติ สุขุมาลินิโย วิสานิ ขาทนฺติ|
      block |ชนมารกมชฺฌคตา อุโภปิ พฺยสนานิ อนุโภนฺติฯ|
    count |๒๑๘|
      block |อุปวิชญฺญา คจฺฉนฺตี อทฺทสาหํ ปติํ มตํ|
      block |ปนฺถมฺหิ วิชายิตฺวาน อปฺปตฺตาว สกํ ฆรํฯ|
    count |๒๑๙|
      block |ทฺเว ปุตฺตา กาลกตา ปตี จ ปนฺเถ มโต กปณิกาย|
      block |มาตา ปิตา จ ภาตา ฑยฺหนฺติ จ เอกจิตกายํฯ|
    count |๒๒๐|
      block |ขีณกุลีเน กปเณ อนุภูตํ เต ทุขํ อปริมาณํ|
      block |อสฺสู จ เต ปวตฺตํ พหูนิ จ ชาติสหสฺสานิฯ|
    count |๒๒๑|
      block |วสิตา สุสานมชฺเฌ อโถปิ ขาทิตานิ ปุตฺตมํสานิ|
      block |หตกุลิกา สพฺพครหิตา มตปติกา อมตมธิคจฺฉิํฯ|
    count |๒๒๒|
      block |ภาวิโต เม มคฺโค อริโย อฏฺฐงฺคิโก อมตคามี|
      block |นิพฺพานํ สจฺฉิกตํ ธมฺมาทาสํ อเวกฺขิํหํ ฯ|
    count |๒๒๓|
      block |อหมมฺหิ กนฺตสลฺลา โอหิตภารา กตญฺหิ กรณียํ|
      block |กิสา โคตมี เถรี วิมุตฺตจิตฺตา อิมํ ภณีติฯ|
    stand |… กิสา โคตมี เถรี…ฯ|
    stand |เอกาทสนิปาโต นิฏฺฐิโตฯ|
