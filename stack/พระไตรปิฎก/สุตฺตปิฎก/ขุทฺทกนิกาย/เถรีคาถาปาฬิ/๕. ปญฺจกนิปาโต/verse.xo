block |๕ ปญฺจกนิปาโต|
  block |๑ อญฺญตราเถรีคาถา|
    count |๖๗|
      block |ปณฺณวีสติวสฺสานิ ยโต ปพฺพชิตา อหํ|
      block |นาจฺฉราสงฺฆาตมตฺตมฺปิ จิตฺตสฺสูปสมชฺฌคํฯ|
    count |๖๘|
      block |อลทฺธา เจตโส สนฺติํ กามราเคนวสฺสุตา|
      block |พาหา ปคฺคยฺห กนฺทนฺตี วิหารํ ปาวิสิํ อหํฯ|
    count |๖๙|
      block |สา ภิกฺขุนิํ อุปาคจฺฉิํ ยา เม สทฺธายิกา อหุ|
      block |สา เม ธมฺมมเทเสสิ ขนฺธายตนธาตุโยฯ|
    count |๗๐|
      block |ตสฺสา ธมฺมํ สุณิตฺวาน เอกมนฺเต อุปาวิสิํ|
      block |ปุพฺเพนิวาสํ ชานามิ ทิพฺพจกฺขุ วิโสธิตํฯ|
    count |๗๑|
      block |เจโตปริจฺจญาณญฺจ โสตธาตุ วิโสธิตา|
      block |อิทฺธีปิ เม สจฺฉิกตา ปตฺโต เม อาสวกฺขโย|
      block |ฉฬภิญฺญา สจฺฉิกตา กตํ พุทฺธสฺส สาสนนฺติฯ|
    stand |… อญฺญตรา เถรี …ฯ|
  block |๒ วิมลาเถรีคาถา|
    count |๗๒|
      block |มตฺตา วณฺเณน รูเปน โสภคฺเคน ยเสน จ|
      block |โยพฺพเนน จุปตฺถทฺธา อญฺญาสมติมญฺญิหํฯ|
    count |๗๓|
      block |วิภูเสตฺวา อิมํ กายํ สุจิตฺตํ พาลลาปนํ|
      block |อฏฺฐาสิํ เวสิทฺวารมฺหิ ลุทฺโท ปาสมิโวฑฺฑิยฯ|
    count |๗๔|
      block |ปิลนฺธนํ วิทํเสนฺตี คุยฺหํ ปกาสิกํ พหุํ|
      block |อกาสิํ วิวิธํ มายํ อุชฺชคฺฆนฺตี พหุํ ชนํฯ|
    count |๗๕|
      block |สาชฺช ปิณฺฑํ จริตฺวาน มุณฺฑา สงฺฆาฏิปารุตา|
      block |นิสินฺนา รุกฺขมูลมฺหิ อวิตกฺกสฺส ลาภินีฯ|
    count |๗๖|
      block |สพฺเพ โยคา สมุจฺฉินฺนา เย ทิพฺพา เย จ มานุสา|
      block |เขเปตฺวา อาสเว สพฺเพ สีติภูตามฺหิ นิพฺพุตาติฯ|
    stand |… วิมลา ปุราณคณิกา เถรี…ฯ|
  block |๓ สีหาเถรีคาถา|
    count |๗๗|
      block |อโยนิโส มนสิการา กามราเคน อฏฺฏิตา|
      block |อโหสิํ อุทฺธตา ปุพฺเพ จิตฺเต อวสวตฺตินีฯ|
    count |๗๘|
      block |ปริยุฏฺฐิตา กฺเลเสหิ สุภสญฺญานุวตฺตินี|
      block |สมํ จิตฺตสฺส น ลภิํ ราคจิตฺตวสานุคาฯ|
    count |๗๙|
      block |กิสา ปณฺฑุ วิวณฺณา จ สตฺต วสฺสานิ จาริหํ|
      block |นาหํ ทิวา วา รตฺติํ วา สุขํ วินฺทิํ สุทุกฺขิตาฯ|
    count |๘๐|
      block |ตโต รชฺชุํ คเหตฺวาน ปาวิสิํ วนมนฺตรํ|
      block |วรํ เม อิธ อุพฺพนฺธํ ยญฺจ หีนํ ปุนาจเรฯ|
    count |๘๑|
      block |ทฬฺหปาสํ กริตฺวาน รุกฺขสาขาย พนฺธิย|
      block |ปกฺขิปิํ ปาสํ คีวายํ อถ จิตฺตํ วิมุจฺจิ เมติฯ|
    stand |… สีหา เถรี…ฯ|
  block |๔ สุนฺทรีนนฺทาเถรีคาถา|
    count |๘๒|
      block |อาตุรํ อสุจิํ ปูติํ ปสฺส นนฺเท สมุสฺสยํ|
      block |อสุภาย จิตฺตํ ภาเวหิ เอกคฺคํ สุสมาหิตํฯ|
    count |๘๓|
      block |ยถา อิทํ ตถา เอตํ ยถา เอตํ ตถา อิทํ|
      block |ทุคฺคนฺธํ ปูติกํ วาติ พาลานํ อภินนฺทิตํฯ|
    count |๘๔|
      block |เอวเมตํ อเวกฺขนฺตี รตฺตินฺทิวมตนฺทิตา|
      block |ตโต สกาย ปญฺญาย อภินิพฺพิชฺฌ ทกฺขิสํฯ|
    count |๘๕|
      block |ตสฺสา เม อปฺปมตฺตาย วิจินนฺติยา โยนิโส|
      block |ยถาภูตํ อยํ กาโย ทิฏฺโฐ สนฺตรพาหิโรฯ|
    count |๘๖|
      block |อถ นิพฺพินฺทหํ กาเย อชฺฌตฺตญฺจ วิรชฺชหํ|
      block |อปฺปมตฺตา วิสํยุตฺตา อุปสนฺตามฺหิ นิพฺพุตาติฯ|
    stand |… สุนฺทรีนนฺทา เถรี…ฯ|
  block |๕ นนฺทุตฺตราเถรีคาถา|
    count |๘๗|
      block |อคฺคิํ จนฺทญฺจ สูริยญฺจ เทวตา จ นมสฺสิหํ|
      block |นทีติตฺถานิ คนฺตฺวาน อุทกํ โอรุหามิหํฯ|
    count |๘๘|
      block |พหูวตสมาทานา อฑฺฒํ สีสสฺส โอลิขิํ|
      block |ฉมาย เสยฺยํ กปฺเปมิ รตฺติํ ภตฺตํ น ภุญฺชหํฯ|
    count |๘๙|
      block |วิภูสามณฺฑนรตา นฺหาปนุจฺฉาทเนหิ จ|
      block |อุปกาสิํ อิมํ กายํ กามราเคน อฏฺฏิตาฯ|
    count |๙๐|
      block |ตโต สทฺธํ ลภิตฺวาน ปพฺพชิํ อนคาริยํ|
      block |ทิสฺวา กายํ ยถาภูตํ กามราโค สมูหโตฯ|
    count |๙๑|
      block |สพฺเพ ภวา สมุจฺฉินฺนา อิจฺฉา จ ปตฺถนาปิ จ|
      block |สพฺพโยควิสํยุตฺตา สนฺติํ ปาปุณิ เจตโสติฯ|
    stand |… นนฺทุตฺตรา เถรี…ฯ|
  block |๖ มิตฺตากาฬีเถรีคาถา|
    count |๙๒|
      block |สทฺธาย ปพฺพชิตฺวาน อคารสฺมานคาริยํ|
      block |วิจริํหํ เตน เตน ลาภสกฺการอุสฺสุกาฯ|
    count |๙๓|
      block |ริญฺจิตฺวา ปรมํ อตฺถํ หีนมตฺถํ อเสวิหํ|
      block |กิเลสานํ วสํ คนฺตฺวา สามญฺญตฺถํ น พุชฺฌิหํฯ|
    count |๙๔|
      block |ตสฺสา เม อหุ สํเวโค นิสินฺนาย วิหารเก|
      block |อุมฺมคฺคปฏิปนฺนามฺหิ ตณฺหาย วสมาคตาฯ|
    count |๙๕|
      block |อปฺปกํ ชีวิตํ มยฺหํ ชรา พฺยาธิ จ มทฺทติ|
      block |ปุรายํ ภิชฺชติ กาโย น เม กาโล ปมชฺชิตุํฯ|
    count |๙๖|
      block |ยถาภูตมเวกฺขนฺตี ขนฺธานํ อุทยพฺพยํ|
      block |วิมุตฺตจิตฺตา อุฏฺฐาสิํ กตํ พุทฺธสฺส สาสนนฺติฯ|
    stand |… มิตฺตา กาฬี เถรี…ฯ|
  block |๗ สกุลาเถรีคาถา|
    count |๙๗|
      block |อคารสฺมิํ วสนฺตีหํ ธมฺมํ สุตฺวาน ภิกฺขุโน|
      block |อทฺทสํ วิรชํ ธมฺมํ นิพฺพานํ ปทมจฺจุตํฯ|
    count |๙๘|
      block |สาหํ ปุตฺตํ ธีตรญฺจ ธนธญฺญญฺจ ฉฑฺฑิย|
      block |เกเส เฉทาปยิตฺวาน ปพฺพชิํ อนคาริยํฯ|
    count |๙๙|
      block |สิกฺขมานา อหํ สนฺตี ภาเวนฺตี มคฺคมญฺชสํ|
      block |ปหาสิํ ราคโทสญฺจ ตเทกฏฺเฐ จ อาสเวฯ|
    count |๑๐๐|
      block |ภิกฺขุนี อุปสมฺปชฺช ปุพฺพชาติมนุสฺสริํ|
      block |ทิพฺพจกฺขุ วิโสธิตํ วิมลํ สาธุภาวิตํฯ|
    count |๑๐๑|
      block |สงฺขาเร ปรโต ทิสฺวา เหตุชาเต ปโลกิเต|
      block |ปหาสิํ อาสเว สพฺเพ สีติภูตามฺหิ นิพฺพุตาติฯ|
    stand |… สกุลา เถรี…ฯ|
  block |๘ โสณาเถรีคาถา|
    count |๑๐๒|
      block |ทส ปุตฺเต วิชายิตฺวา อสฺมิํ รูปสมุสฺสเย|
      block |ตโตหํ ทุพฺพลา ชิณฺณา ภิกฺขุนิํ อุปสงฺกมิํฯ|
    count |๑๐๓|
      block |สา เม ธมฺมมเทเสสิ ขนฺธายตนธาตุโย|
      block |ตสฺสา ธมฺมํ สุณิตฺวาน เกเส เฉตฺวาน ปพฺพชิํฯ|
    count |๑๐๔|
      block |ตสฺสา เม สิกฺขมานาย ทิพฺพจกฺขุ วิโสธิตํ|
      block |ปุพฺเพนิวาสํ ชานามิ ยตฺถ เม วุสิตํ ปุเรฯ|
    count |๑๐๕|
      block |อนิมิตฺตญฺจ ภาเวมิ เอกคฺคา สุสมาหิตา|
      block |อนนฺตราวิโมกฺขาสิํ อนุปาทาย นิพฺพุตาฯ|
    count |๑๐๖|
      block |ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา|
      block |ธิ ตวตฺถุ ชเร ชมฺเม นตฺถิ ทานิ ปุนพฺภโวติฯ|
    stand |… โสณา เถรี…ฯ|
  block |๙ ภทฺทากุณฺฑลเกสาเถรีคาถา|
    count |๑๐๗|
      block |ลูนเกสี ปงฺกธรี เอกสาฏี ปุเร จริํ|
      block |อวชฺเช วชฺชมตินี วชฺเช จาวชฺชทสฺสินีฯ|
    count |๑๐๘|
      block |ทิวาวิหารา นิกฺขมฺม คิชฺฌกูฏมฺหิ ปพฺพเต|
      block |อทฺทสํ วิรชํ พุทฺธํ ภิกฺขุสงฺฆปุรกฺขตํฯ|
    count |๑๐๙|
      block |นิหจฺจ ชาณุํ วนฺทิตฺวา สมฺมุขา อญฺชลิํ อกํ|
      block |เอหิ ภทฺเทติ มํ อวจ สา เม อาสูปสมฺปทาฯ|
    count |๑๑๐|
      block |จิณฺณา องฺคา จ มคธา วชฺชี กาสี จ โกสลา|
      block |อนณา ปณฺณาสวสฺสานิ รฏฺฐปิณฺฑํ อภุญฺชหํฯ|
    count |๑๑๑|
      block |ปุญฺญํ วต ปสวิ พหุํ สปฺปญฺโญ วตายํ อุปาสโก|
      block |โย ภทฺทาย จีวรํ อทาสิ วิปฺปมุตฺตาย สพฺพคนฺเถหีติฯ|
    stand |… ภทฺทา กุณฺฑลเกสา เถรี…ฯ|
  block |๑๐ ปฏาจาราเถรีคาถา|
    count |๑๑๒|
      block |นงฺคเลหิ กสํ เขตฺตํ พีชานิ ปวปํ ฉมา|
      block |ปุตฺตทารานิ โปเสนฺตา ธนํ วินฺทนฺติ มาณวาฯ|
    count |๑๑๓|
      block |กิมหํ สีลสมฺปนฺนา สตฺถุสาสนการิกา|
      block |นิพฺพานํ นาธิคจฺฉามิ อกุสีตา อนุทฺธตาฯ|
    count |๑๑๔|
      block |ปาเท ปกฺขาลยิตฺวาน อุทเกสุ กโรมหํ|
      block |ปาโททกญฺจ ทิสฺวาน ถลโต นินฺนมาคตํฯ|
    count |๑๑๕|
      block |ตโต จิตฺตํ สมาเธสิํ อสฺสํ ภทฺรํวชานิยํ|
      block |ตโต ทีปํ คเหตฺวาน วิหารํ ปาวิสิํ อหํ|
      block |เสยฺยํ โอโลกยิตฺวาน มญฺจกมฺหิ อุปาวิสิํฯ|
    count |๑๑๖|
      block |ตโต สูจิํ คเหตฺวาน วฏฺฏิํ โอกสฺสยามหํ|
      block |ปทีปสฺเสว นิพฺพานํ วิโมกฺโข อหุ เจตโสติฯ|
    stand |… ปฏาจารา เถรี…ฯ|
  block |๑๑ ติํสมตฺตาเถรีคาถา|
    count |๑๑๗|
      block |มุสลานิ คเหตฺวาน ธญฺญํ โกฏฺเฏนฺติ มาณวา|
      block |ปุตฺตทารานิ โปเสนฺตา ธนํ วินฺทนฺติ มาณวาฯ|
    count |๑๑๘|
      block |กโรถ พุทฺธสาสนํ ยํ กตฺวา นานุตปฺปติ|
      block |ขิปฺปํ ปาทานิ โธวิตฺวา เอกมนฺเต นิสีทถ|
      block |เจโตสมถมนุยุตฺตา กโรถ พุทฺธสาสนํฯ|
    count |๑๑๙|
      block |ตสฺสา ตา วจนํ สุตฺวา ปฏาจาราย สาสนํ|
      block |ปาเท ปกฺขาลยิตฺวาน เอกมนฺตํ อุปาวิสุํ|
      block |เจโตสมถมนุยุตฺตา อกํสุ พุทฺธสาสนํฯ|
    count |๑๒๐|
      block |รตฺติยา ปุริเม ยาเม ปุพฺพชาติมนุสฺสรุํ|
      block |รตฺติยา มชฺฌิเม ยาเม ทิพฺพจกฺขุํ วิโสธยุํ|
      block |รตฺติยา ปจฺฉิเม ยาเม ตโมขนฺธํ ปทาลยุํฯ|
    count |๑๒๑|
      block |อุฏฺฐาย ปาเท วนฺทิํสุ กตา เต อนุสาสนี|
      block |อินฺทํว เทวา ติทสา สงฺคาเม อปราชิตํ|
      block |ปุรกฺขตฺวา วิหสฺสาม เตวิชฺชามฺห อนาสวาติฯ|
    block |อิตฺถํ สุทํ ติํสมตฺตา เถรี ภิกฺขุนิโย ปฏาจาราย สนฺติเก อญฺญํ พฺยากริํสูติฯ|
  block |๑๒ จนฺทาเถรีคาถา|
    count |๑๒๒|
      block |ทุคฺคตาหํ ปุเร อาสิํ วิธวา จ อปุตฺติกา|
      block |วินา มิตฺเตหิ ญาตีหิ ภตฺตโจฬสฺส นาธิคํฯ|
    count |๑๒๓|
      block |ปตฺตํ ทณฺฑญฺจ คณฺหิตฺวา ภิกฺขมานา กุลา กุลํ|
      block |สีตุณฺเหน จ ฑยฺหนฺตี สตฺต วสฺสานิ จาริหํฯ|
    count |๑๒๔|
      block |ภิกฺขุนิํ ปุน ทิสฺวาน อนฺนปานสฺส ลาภินิํ|
      block |อุปสงฺกมฺม อโวจํ ปพฺพชฺชํ อนคาริยํฯ|
    count |๑๒๕|
      block |สา จ มํ อนุกมฺปาย ปพฺพาเชสิ ปฏาจารา|
      block |ตโต มํ โอวทิตฺวาน ปรมตฺเถ นิโยชยิฯ|
    count |๑๒๖|
      block |ตสฺสาหํ วจนํ สุตฺวา อกาสิํ อนุสาสนิํ|
      block |อโมโฆ อยฺยาโยวาโท เตวิชฺชามฺหิ อนาสวาติฯ|
    stand |… จนฺทา เถรี…ฯ|
    stand |ปญฺจกนิปาโต นิฏฺฐิโตฯ|
