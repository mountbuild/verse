block |๑๙ สฏฺฐินิปาโต|
  count |  |
  block |๕๒๙ โสณกชาตกํ ๑|
  count |๑|
    block |ตสฺส สุตฺวา สตํ ทมฺมิ สหสฺสํ ทิฏฺฐ โสณกํ|
    block |โก เม โสณกมกฺขาติ สหายํ ปํสุกีฬิตํฯ|
  count |๒|
    block |อถพฺรวี มาณวโก ทหโร ปญฺจจูฬโก|
    block |มยฺหํ สุตฺวา สตํ เทหิ สหสฺสํ ทิฏฺฐ โสณกํ|
    block |อหํ เต โสณกกฺขิสฺสํ สหายํ ปํสุกีฬิตํฯ|
  count |๓|
    block |กตมสฺมิํ โส ชนปเท รฏฺเฐสุ นิคเมสุ จ|
    block |กตฺถ โสณกมทฺทกฺขิ ตํ เม อกฺขาหิ ปุจฺฉิโตฯ|
  count |๔|
    block |ตเวว เทว วิชิเต ตเววุยฺยานภูมิยา|
    block |อุชุวํสา มหาสาลา นีโลภาสา มโนรมาฯ|
  count |๕|
    block |ติฏฺฐนฺติ เมฆสมานา รมฺมา อญฺโญญฺญนิสฺสิตา|
    block |เตสํ มูลมฺหิ โสณโก ฌายตี อนุปาทโน|
    block |อุปาทาเนสุ โลเกสุ ฑยฺหมาเนสุ นิพฺพุโตฯ|
  count |๖|
    block |ตโต จ ราชา ปายาสิ เสนาย จตุรงฺคิยา|
    block |การาเปตฺวา สมํ มคฺคํ อคมา เยน โสณโกฯ|
  count |๗|
    block |อุยฺยานภูมิํ คนฺตฺวาน วิจรนฺโต พฺรหาวเน|
    block |อาสีนํ โสณกํ ทกฺขิ ฑยฺหมาเนสุ นิพฺพุตํฯ|
  count |๘|
    block |กปโณ วตยํ ภิกฺขุ มุณฺโฑ สงฺฆาฏิปารุโต|
    block |อมาติโก อปิติโก รุกฺขมูลสฺมิ ฌายติฯ|
  count |๙|
    block |อิมํ วากฺยํ นิสาเมตฺวา โสณโก เอตทพฺรวิ|
    block |น ราช กปโณ โหติ ธมฺมํ กาเยน ผสฺสยํ ฯ|
  count |๑๐|
    block |โย จ ธมฺมํ นิรํกตฺวา อธมฺมมนุวตฺตติ|
    block |ส ราช กปโณ โหติ ปาโป ปาปปรายโนฯ|
  count |๑๑|
    block |อรินฺทโมติ เม นามํ กาสิราชาติ มํ วิทู|
    block |กจฺจิ โภโต สุขสฺเสยฺยา อิธ ปตฺตสฺส โสณกฯ|
  count |๑๒|
    block |สทาปิ ภทฺรมธนสฺส อนาคารสฺส ภิกฺขุโน|
    block |น เตสํ โกฏฺเฐ โอเปนฺติ น กุมฺภิํ น ขโฬปิยํ|
    block |ปรนิฏฺฐิตเมสานา เตน ยาเปนฺติ สุพฺพตาฯ|
  count |๑๓|
    block |ทุติยมฺปิ ภทฺรมธนสฺส อนาคารสฺส ภิกฺขุโน|
    block |อนวชฺชปิณฺโฑ โภตฺตพฺโพ น จ โกจูปโรธติฯ|
  count |๑๔|
    block |ตติยมฺปิ ภทฺรมธนสฺส อนาคารสฺส ภิกฺขุโน|
    block |นิพฺพุโต ปิณฺโฑ โภตฺตพฺโพ น จ โกจูปโรธติฯ|
  count |๑๕|
    block |จตุตฺถมฺปิ ภทฺรมธนสฺส อนาคารสฺส ภิกฺขุโน|
    block |มุตฺตสฺส รฏฺเฐ จรโต สงฺโค ยสฺส น วิชฺชติฯ|
  count |๑๖|
    block |ปญฺจมมฺปิ ภทฺรมธนสฺส อนาคารสฺส ภิกฺขุโน|
    block |นครมฺหิ ฑยฺหมานมฺหิ นาสฺส กิญฺจิ อฑยฺหถฯ|
  count |๑๗|
    block |ฉฏฺฐมฺปิ ภทฺรมธนสฺส อนาคารสฺส ภิกฺขุโน|
    block |รฏฺเฐ วิลุมฺปมานมฺหิ นาสฺส กิญฺจิ อหีรถ ฯ|
  count |๑๘|
    block |สตฺตมมฺปิ ภทฺรมธนสฺส อนาคารสฺส ภิกฺขุโน|
    block |โจเรหิ รกฺขิตํ มคฺคํ เย จญฺเญ ปริปนฺถิกา|
    block |ปตฺตจีวรมาทาย โสตฺถิํ คจฺฉติ สุพฺพโตฯ|
  count |๑๙|
    block |อฏฺฐมมฺปิ ภทฺรมธนสฺส อนาคารสฺส ภิกฺขุโน|
    block |ยํ ยํ ทิสํ ปกฺกมติ อนเปกฺโขว คจฺฉติฯ|
  count |๒๐|
    block |พหูปิ ภทฺรา เอเตสํ โย ตฺวํ ภิกฺขุ ปสํสสิ|
    block |อหญฺจ คิทฺโธ กาเมสุ กถํ กาหามิ โสณกฯ|
  count |๒๑|
    block |ปิยา เม มานุสา กามา อโถ ทิพฺยาปิ เม ปิยา|
    block |อถ เกน นุ วณฺเณน อุโภ โลเก ลภามเสฯ|
  count |๒๒|
    block |กาเม คิทฺธา กามรตา กาเมสุ อธิมุจฺฉิตา|
    block |นรา ปาปานิ กตฺวาน อุปปชฺชนฺติ ทุคฺคติํฯ|
  count |๒๓|
    block |เย จ กาเม ปหนฺตฺวาน นิกฺขนฺตา อกุโตภยา|
    block |เอโกทิภาวาธิคตา น เต คจฺฉนฺติ ทุคฺคติํฯ|
  count |๒๔|
    block |อุปมํ เต กริสฺสามิ ตํ สุโณหิ อรินฺทม|
    block |อุปมาย มิเธกจฺเจ อตฺถํ ชานนฺติ ปณฺฑิตาฯ|
  count |๒๕|
    block |คงฺคาย กุณปํ ทิสฺวา วุยฺหมานํ มหณฺณเว|
    block |วายโส สมจินฺเตสิ อปฺปปญฺโญ อเจตโสฯ|
  count |๒๖|
    block |ยานญฺจ วติทํ ลทฺธํ ภกฺโข จายํ อนปฺปโก|
    block |ตตฺถ รตฺติํ ตตฺถ ทิวา ตตฺเถว นิรโต มโนฯ|
  count |๒๗|
    block |ขาทํ นาคสฺส มํสานิ ปิวํ ภาคีรโถทกํ|
    block |สมฺปสฺสํ วนเจตฺยานิ น ปเลตฺถ วิหงฺคโมฯ|
  count |๒๘|
    block |ตญฺจ โอตรณี คงฺคา ปมตฺตํ กุณเป รตํ|
    block |สมุทฺทํ อชฺฌคาหาสิ อคตี ยตฺถ ปกฺขินํฯ|
  count |๒๙|
    block |โส จ ภกฺขปริกฺขีโณ อุทปตฺวา วิหงฺคโมฯ|
    block |น ปจฺฉโต น ปุรโต นุตฺตรํ โนปิ ทกฺขิณํฯ|
  count |๓๐|
    block |ทีปํ โส นชฺฌคาคญฺฉิ อคตี ยตฺถ ปกฺขินํ|
    block |โส จ ตตฺเถว ปาปตฺถ ยถา ทุพฺพลโก ตถาฯ|
  count |๓๑|
    block |ตญฺจ สามุทฺทิกา มจฺฉา กุมฺภีลา มกรา สุสู|
    block |ปสยฺหการา ขาทิํสุ ผนฺทมานํ วิปกฺขกํ ฯ|
  count |๓๒|
    block |เอวเมว ตุวํ ราช เย จญฺเญ กามโภคิโน|
    block |คิทฺธา เจ น วมิสฺสนฺติ กากปญฺญาว เต วิทูฯ|
  count |๓๓|
    block |เอสา เต อุปมา ราช อตฺถสนฺทสฺสนี กตา|
    block |ตฺวญฺจ ปญฺญายเส เตน ยทิ กาหสิ วา น วาฯ|
  count |๓๔|
    block |เอกวาจมฺปิ ทฺวิวาจํ ภเณยฺย อนุกมฺปโก|
    block |ตตุตฺตริํ น ภาเสยฺย ทาโสวยฺยสฺส สนฺติเกฯ|
  count |๓๕|
    block |อิทํ วตฺวาน ปกฺกามิ โสณโก อมิตพุทฺธิมา|
    block |เวหาเส อนฺตลิกฺขสฺมิํ อนุสาสิตฺวาน ขตฺติยํฯ|
  count |๓๖|
    block |โก นุเม ราชกตฺตาโร สุทฺทา เวยฺยตฺตมาคตา|
    block |รชฺชํ นิยฺยาทยิสฺสามิ นาหํ รชฺเชน มตฺถิโกฯ|
  count |๓๗|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํ ฯ|
  count |๓๘|
    block |อตฺถิ เต ทหโร ปุตฺโต ทีฆาวุ รฏฺฐวฑฺฒโน|
    block |ตํ รชฺเช อภิสิญฺจสฺสุ โส โน ราชา ภวิสฺสติฯ|
  count |๓๙|
    block |ขิปฺปํ กุมารมาเนถ ทีฆาวุํ รฏฺฐวฑฺฒนํ|
    block |ตํ รชฺเช อภิสิญฺจิสฺสํ โส โว ราชา ภวิสฺสติฯ|
  count |๔๐|
    block |ตโต กุมารมาเนสุํ ทีฆาวุํ รฏฺฐวฑฺฒนํ|
    block |ตํ ทิสฺวา อาลปี ราชา เอกปุตฺตํ มโนรมํฯ|
  count |๔๑|
    block |สฏฺฐิ คามสหสฺสานิ ปริปุณฺณานิ สพฺพโส|
    block |เต ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๔๒|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํ ฯ|
  count |๔๓|
    block |สฏฺฐิ นาคสหสฺสานิ สพฺพาลงฺการภูสิตา|
    block |สุวณฺณกจฺฉา มาตงฺคา เหมกปฺปนวาสสาฯ|
  count |๔๔|
    block |อารูฬฺหา คามณีเยหิ โตมรงฺกุสปาณิภิ|
    block |เต ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๔๕|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํฯ|
  count |๔๖|
    block |สฏฺฐิ อสฺสสหสฺสานิ สพฺพาลงฺการภูสิตา|
    block |อาชานียาว ชาติยา สินฺธวา สีฆวาหิโนฯ|
  count |๔๗|
    block |อารูฬฺหา คามณีเยหิ อิลฺลิยาจาปธาริภิ|
    block |เต ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๔๘|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํฯ|
  count |๔๙|
    block |สฏฺฐิ รถสหสฺสานิ สนฺนทฺธา อุสฺสิตทฺธชา|
    block |ทีปา อโถปิ เวยฺยคฺฆา สพฺพาลงฺการภูสิตาฯ|
  count |๕๐|
    block |อารูฬฺหา คามณีเยหิ จาปหตฺเถหิ วมฺมิภิ|
    block |เต ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๕๑|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํฯ|
  count |๕๒|
    block |สฏฺฐิ เธนุสหสฺสานิ โรหญฺญา ปุงฺควูสภา|
    block |ตา ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๕๓|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํฯ|
  count |๕๔|
    block |โสฬสิตฺถิสหสฺสานิ สพฺพาลงฺการภูสิตา|
    block |วิจิตฺรวตฺถาภรณา อามุตฺตมณิกุณฺฑลา|
    block |ตา ปุตฺต ปฏิปชฺชสฺสุ รชฺชํ นิยฺยาทยามิ เตฯ|
  count |๕๕|
    block |อชฺเชว ปพฺพชิสฺสามิ โก ชญฺญา มรณํ สุเว|
    block |มาหํ กาโกว ทุมฺเมโธ กามานํ วสมนฺวคํฯ|
  count |๕๖|
    block |ทหรสฺเสว เม ตาต มาตา มตาติ เม สุตํ|
    block |ตยา วินา อหํ ตาต ชีวิตุมฺปิ น อุสฺสเหฯ|
  count |๕๗|
    block |ยถา อารญฺญกํ นาคํ โปโต อนฺเวติ ปจฺฉโต|
    block |เชสฺสนฺตํ คิริทุคฺเคสุ สเมสุ วิสเมสุ จฯ|
  count |๕๘|
    block |เอวํ ตํ อนุคจฺฉามิ ปุตฺตมาทาย ปจฺฉโต|
    block |สุภโร เต ภวิสฺสามิ น เต เหสฺสามิ ทุพฺภโรฯ|
  count |๕๙|
    block |ยถา สามุทฺทิกํ นาวํ วาณิชานํ ธเนสินํ|
    block |โวหาโร ตตฺถ คณฺเหยฺย วาณิชา พฺยสนี สิยาฯ|
  count |๖๐|
    block |เอวเมวายํ ปุตฺตกลิ อนฺตรายกโร มม|
    block |อิมํ กุมารํ ปาเปถ ปาสาทํ รติวฑฺฒนํฯ|
  count |๖๑|
    block |ตตฺถ กมฺพุสหตฺถาโย ยถา สกฺกํว อจฺฉรา|
    block |ตา นํ ตตฺถ รเมสฺสนฺติ ตาหิ เจโส รมิสฺสติฯ|
  count |๖๒|
    block |ตโต กุมารํ ปาเปสุํ ปาสาทํ รติวฑฺฒนํ|
    block |ตํ ทิสฺวา อวจุํ กญฺญา ทีฆาวุํ รฏฺฐวฑฺฒนํฯ|
  count |๖๓|
    block |เทวตา นุสิ คนฺธพฺโพ อทุ สกฺโก ปุรินฺทโท|
    block |โก วา ตฺวํ กสฺส วา ปุตฺโต กถํ ชาเนมุ ตํ มยํฯ|
  count |๖๔|
    block |นมฺหิ เทโว น คนฺธพฺโพ นาปิ สกฺโก ปุรินฺทโท|
    block |กาสิรญฺโญ อหํ ปุตฺโต ทีฆาวุ รฏฺฐวฑฺฒโน|
    block |มมํ ภรถ ภทฺทํ โว อหํ ภตฺตา ภวามิ โวฯ|
  count |๖๕|
    block |ตํ ตตฺถ อวจุํ กญฺญา ทีฆาวุํ รฏฺฐวฑฺฒนํ|
    block |กุหิํ ราชา อนุปฺปตฺโต อิโต ราชา กุหิํ คโตฯ|
  count |๖๖|
    block |ปงฺกํ ราชา อติกฺกนฺโต ถเล ราชา ปติฏฺฐิโต|
    block |อกณฺฏกํ อคหนํ ปฏิปนฺโน มหาปถํฯ|
  count |๖๗|
    block |อหญฺจ ปฏิปนฺโนสฺมิ มคฺคํ ทุคฺคติคามินํ|
    block |สกณฺฏกํ สคหนํ เยน คจฺฉนฺติ ทุคฺคติํฯ|
  count |๖๘|
    block |ตสฺส เต สฺวาคตํ ราช สีหสฺเสว คิริพฺพชํ|
    block |อนุสาส มหาราช ตฺวํ โน สพฺพาสมิสฺสโรติฯ|
  stand |โสณกชาตกํ ปฐมํฯ|
  count |  |
  block |๕๓๐ สํกิจฺจชาตกํ ๒|
  count |๖๙|
    block |ทิสฺวา นิสินฺนํ ราชานํ พฺรหฺมทตฺตํ รเถสภํ|
    block |อถสฺส ปฏิเวเทสิ ยสฺสาสิ อนุกมฺปโกฯ|
  count |๗๐|
    block |สํกิจฺจายํ อนุปฺปตฺโต อิสีนํ สาธุสมฺมโต|
    block |ตรมานรูโป นิยฺยาหิ ขิปฺปํ ปสฺส มเหสินํฯ|
  count |๗๑|
    block |ตโต จ ราชา ตรมาโน ยุตฺตมารุยฺห สนฺทนํ|
    block |มิตฺตามจฺจปริพฺยูฬฺโห อคมาสิ รเถสโภฯ|
  count |๗๒|
    block |นิกฺขิปฺป ปญฺจ กกุธานิ กาสีนํ รฏฺฐวฑฺฒโน|
    block |วาฬพีชนิ มุณฺหีสํ ขคฺคํ ฉตฺตญฺจุปาหนํ|
  count |๗๓|
    block |โอรุยฺห ราชา ยานมฺหา ฐปยิตฺวา ปฏิจฺฉทํ|
    block |อาสีนํ ทายปสฺสสฺมิํ สํกิจฺจมุปสงฺกมิฯ|
  count |๗๔|
    block |อุปสงฺกมิตฺวา โส ราชา สมฺโมทิ อิสินา สห|
    block |ตํ กถํ วีติสาเรตฺวา เอกมนฺตํ อุปาวิสิฯ|
  count |๗๕|
    block |เอกมนฺตํ นิสินฺโนว อถ กาลํ อมญฺญถ|
    block |ตโต ปาปานิ กมฺมานิ ปุจฺฉิตุํ ปฏิปชฺชถฯ|
  count |๗๖|
    block |อิสิํ ปุจฺฉาม สํกิจฺจํ อิสีนํ สาธุสมฺมตํ|
    block |อาสีนํ ทายปสฺสสฺมิํ อิสิสงฺฆปุรกฺขตํ ฯ|
  count |๗๗|
    block |กํ คติํ เปจฺจ คจฺฉนฺติ นรา ธมฺมาติจาริโน|
    block |อติจิณฺโณ มยา ธมฺโม ตํ เม อกฺขาหิ ปุจฺฉิโตฯ|
  count |๗๘|
    block |อิสี อวจ สํกิจฺโจ กาสีนํ รฏฺฐวฑฺฒนํ|
    block |อาสีนํ ทายปสฺสสฺมิํ มหาราช สุโณหิ เมฯ|
  count |๗๙|
    block |อุปฺปเถน วชนฺตสฺส โย มคฺคมนุสาสติ|
    block |ตสฺส เจ วจนํ กยิรา นาสฺส มคฺเคยฺย กณฺฏโกฯ|
  count |๘๐|
    block |อธมฺมํ ปฏิปนฺนสฺส โย ธมฺมมนุสาสติ|
    block |ตสฺส เจ วจนํ กยิรา น โส คจฺเฉยฺย ทุคฺคติํฯ|
  count |๘๑|
    block |ธมฺโม ปโถ มหาราช อธมฺโม ปน อุปฺปโถ|
    block |อธมฺโม นิรยํ เนติ ธมฺโม ปาเปติ สุคฺคติํฯ|
  count |๘๒|
    block |อธมฺมจาริโน ราช นรา วิสมชีวิโน|
    block |ยํ คติํ เปจฺจ คจฺฉนฺติ นิรเย เต สุโณหิ เมฯ|
  count |๘๓|
    block |สญฺชีโว กาฬสุตฺโต จ สงฺฆาโต ทฺเว จ โรรุวา|
    block |อถาปโร มหาวีจิ ตาปโน จ ปตาปโนฯ|
  count |๘๔|
    block |อิจฺเจเต อฏฺฐ นิรยา อกฺขาตา ทุรติกฺกมา|
    block |อากิณฺณา ลุทฺทกมฺเมหิ ปจฺเจกา โสฬสุสฺสทาฯ|
  count |๘๕|
    block |กทริยตาปนา โฆรา อจฺจิมนฺโต มหพฺภยา|
    block |โลมหํสนรูปา จ เภสฺมา ปฏิภยา ทุขาฯ|
  count |๘๖|
    block |จตุกฺกณฺณา จตุทฺวารา วิภตฺตา ภาคโส มิตา|
    block |อโยปาการปริยนฺตา อยสา ปฏิกุชฺชิตาฯ|
  count |๘๗|
    block |เตสํ อโยมยา ภูมิ ชลิตา เตชสา ยุตา|
    block |สมนฺตา โยชนสตํ ผุฏา ติฏฺฐนฺติ สพฺพทาฯ|
  count |๘๘|
    block |เอเต ปตนฺติ นิรเย อุทฺธํปาทา อวํสิรา|
    block |อิสีนํ อติวตฺตาโร สญฺญตานํ ตปสฺสินํฯ|
  count |๘๙|
    block |เต ภูนหุโน ปจฺจนฺติ มจฺฉา พิลกตา ยถา|
    block |สํวจฺฉเร อสงฺเขยฺเย นรา กิพฺพิสการิโนฯ|
  count |๙๐|
    block |ฑยฺหมาเนน คตฺเตน นิจฺจํ สนฺตรพาหิรํ|
    block |นิรยา นาธิคจฺฉนฺติ ทฺวารํ นิกฺขมเนสิโนฯ|
  count |๙๑|
    block |ปุรตฺถิเมน ธาวนฺติ ตโต ธาวนฺติ ปจฺฉโต|
    block |อุตฺตเรนปิ ธาวนฺติ ตโต ธาวนฺติ ทกฺขิณํ|
    block |ยํ ยญฺหิ ทฺวารํ คจฺฉนฺติ ตํ ตเทว ปิธียเร ฯ|
  count |๙๒|
    block |พหูนิ วสฺสสหสฺสานิ ชนา นิรยคามิโน|
    block |พาหา ปคฺคยฺห กนฺทนฺติ ปตฺวา ทุกฺขํ อนปฺปกํฯ|
  count |๙๓|
    block |อาสีวิสํว กุปิตํ เตชสฺสิํ ทุรติกฺกมํ|
    block |น สาธุรูเป อาสีเท สญฺญตานํ ตปสฺสินํฯ|
  count |๙๔|
    block |อติกาโย มหิสฺสาโส อชฺชุโน เกกกาธิโป|
    block |สหสฺสพาหุ อุจฺฉินฺโน อิสิมาสชฺช โคตมํฯ|
  count |๙๕|
    block |อรชํ รชสา วจฺฉํ กิสํ อวกิริย ทณฺฑกี|
    block |ตาโลว มูลโต ฉินฺโน ส ราชา วิภวงฺคโตฯ|
  count |๙๖|
    block |อุปหจฺจ มนํ มชฺโฌ มาตงฺคสฺมิํ ยสสฺสิเน|
    block |สปาริสชฺโช อุจฺฉินฺโน มชฺฌารญฺญํ ตทา อหุฯ|
  count |๙๗|
    block |กณฺหทีปายนาสชฺช อิสิํ อนฺธกเวณฺฑโย|
    block |อญฺโญญฺญํ มุสลา หนฺตฺวา สมฺปตฺตา ยมสาธนํ ฯ|
  count |๙๘|
    block |อถายํ อิสินา สตฺโต อนฺตลิกฺขจโร ปุเร|
    block |ปาเวกฺขิ ปถวิํ เจจฺโจ หีนตฺโต ปตฺตปริยายํฯ|
  count |๙๙|
    block |ตสฺมา หิ ฉนฺทาคมนํ นปฺปสํสนฺติ ปณฺฑิตา|
    block |อทุฏฺฐจิตฺโต ภาเสยฺย คิรํ สจฺจูปสํหิตํฯ|
  count |๑๐๐|
    block |มนสา เจ ปทุฏฺเฐน โย นโร เปกฺขเต มุนิํ|
    block |วิชฺชาจรณสมฺปนฺนํ คนฺตา โส นิรยํ อโธฯ|
  count |๑๐๑|
    block |เย วุฑฺเฒ ปริภาสนฺติ ผรุสูปกฺกมา ชนา|
    block |อนปจฺจา อทายาทา ตาลวตฺถุ ภวนฺติ เตฯ|
  count |๑๐๒|
    block |โย จ ปพฺพชิตํ หนฺติ กตกิจฺจํ มเหสินํ|
    block |ส กาฬสุตฺเต นิรเย จิรรตฺตาย ปจฺจติฯ|
  count |๑๐๓|
    block |โย จ ราชา อธมฺมฏฺโฐ รฏฺฐวิทฺธํสโน มโค|
    block |ตาปยิตฺวา ชนปทํ ตาปเน เปจฺจ ปจฺจติฯ|
  count |๑๐๔|
    block |โส จ วสฺสสหสฺสานิ สตํ ทิพฺพานิ ปจฺจติ|
    block |อจฺจิสงฺฆปเรโต โส ทุกฺขํ เวเทติ เวทนํฯ|
  count |๑๐๕|
    block |ตสฺส อคฺคิสิขา กายา นิจฺฉรนฺติ ปภสฺสรา|
    block |เตโชภกฺขสฺส คตฺตานิ โลเมหิ จ นเขหิ จฯ|
  count |๑๐๖|
    block |ฑยฺหมาเนน คตฺเตน นิจฺจํ สนฺตรพาหิรํ|
    block |ทุกฺขาภิตุนฺโน นทติ นาโค ตุตฺตฏฺฏิโต ยถาฯ|
  count |๑๐๗|
    block |โย โลภา ปิตรํ หนฺติ โทสา วา ปุริสาธโม|
    block |ส กาฬสุตฺเต นิรเย จิรรตฺตาย ปจฺจติฯ|
  count |๑๐๘|
    block |ส ตาทิโส ปจฺจติ โลหกุมฺภิยํ ปกฺกญฺจ สตฺตีหิ หนนฺติ นิตฺตจํ|
    block |อนฺธํ กริตฺวา มุตฺตกรีสภกฺขํ ขาเร นิมุชฺชนฺติ ตถาวิธํ นรํฯ|
  count |๑๐๙|
    block |ตตฺตํ ปกฺกุถิตมโยคุฬญฺจ ทีเฆ จ ผาเล จิรรตฺตตาปิเต|
    block |วิกฺขมฺภมาทาย วิพนฺธ รชฺชุภิ วิวเฏ มุเข สมฺปวิสนฺติ รกฺขสาฯ|
  count |๑๑๐|
    block |สามา จ โสณา สพลา จ คิชฺฌา กาโกฬสงฺฆา จ ทิชา อโยมุขา|
    block |สงฺคมฺม ขาทนฺติ วิปฺผนฺทมานํ ชิวฺหํ วิภชฺช วิฆาสํ สโลหิตํฯ|
  count |๑๑๑|
    block |ตํ ทฑฺฒตาลํ ปริภินฺนคตฺตํ นิปฺโปถยนฺตา อนุวิจรนฺติ รกฺขสา|
    block |รตี หิ เนสํ ทุขิโน ปนีตเร เอตาทิสสฺมิํ นิรเย วสนฺติ|
    block |เย เกจิ โลเก อิธ เปตฺติฆาติโนฯ|
  count |๑๑๒|
    block |ปุตฺโต จ มาตรํ หนฺตฺวา อิโต คนฺตฺวา ยมกฺขยํ|
    block |ภุสมาปชฺชเต ทุกฺขํ อตฺตกมฺมผลูปโคฯ|
  count |๑๑๓|
    block |อมนุสฺสา อติพลา หนฺตารํ ชนยนฺติยา|
    block |อโยมเยหิ วาเฬหิ ปีฬยนฺติ ปุนปฺปุนํฯ|
  count |๑๑๔|
    block |ตมสฺสวํ สกา คตฺตา รุหิรํ อตฺตสมฺภวํ|
    block |ตมฺพโลหวิลีนํว ตตฺตํ ปาเยนฺติ มตฺติฆํ ฯ|
  count |๑๑๕|
    block |ชิคุจฺฉํ กุณปํ ปูติํ ทุคฺคนฺธํ คูถกทฺทมํ|
    block |ปุพฺพโลหิตสงฺกาสํ รหทโมคยฺห ติฏฺฐติฯ|
  count |๑๑๖|
    block |ตเมนํ กิมโย ตตฺถ อติกายา อโยมุขา|
    block |ฉวิํ เภตฺวาน ขาทนฺติ สํคิทฺธา มํสโลหิเตฯ|
  count |๑๑๗|
    block |โส จ ตํ นิรยํ ปตฺโต นิมุคฺโค สตโปริสํ|
    block |ปูติกํ กุณปํ วาติ สมนฺตา สตโยชนํฯ|
  count |๑๑๘|
    block |จกฺขุมาปิ หิ จกฺขูหิ เตน คนฺเธน ชียติ|
    block |เอตาทิสํ พฺรหฺมทตฺต มาตุโฆ ลภเต ทุขํฯ|
  count |๑๑๙|
    block |ขุรธารมนุกฺกมฺม ติกฺขํ ทุรภิสมฺภวํ|
    block |ปตนฺติ คพฺภปาติโย ทุคฺคํ เวตรณิํ นทิํฯ|
  count |๑๒๐|
    block |อโยมยา สิมฺพลิโย โสฬสงฺคุลกณฺฏกา|
    block |อุภโต อภิลมฺพนฺติ ทุคฺคํ เวตรณิํ นทิํฯ|
  count |๑๒๑|
    block |เต อจฺจิมนฺโต ติฏฺฐนฺติ อคฺคิกฺขนฺธาว อารกา|
    block |อาทิตฺตา ชาตเวเทน อุทฺธํ โยชนมุคฺคตาฯ|
  count |๑๒๒|
    block |เอเต วชนฺติ นิรเย ตตฺเต ติขิณกณฺฏเก|
    block |นาริโย จ อติจารา นรา จ ปรทารคูฯ|
  count |๑๒๓|
    block |เต ปตนฺติ อโธกฺขนฺธา วิวตฺตา วิหตา ปุถู|
    block |สยนฺติ วินิวิทฺธงฺคา ทีฆํ ชคฺคนฺติ สพฺพทา ฯ|
  count |๑๒๔|
    block |ตโต รตฺยา วิวสาเน มหติํ ปพฺพตูปมํ|
    block |โลหกุมฺภิํ ปวชฺชนฺติ ตตฺตํ อคฺคิสมูทกํฯ|
  count |๑๒๕|
    block |เอวํ ทิวา จ รตฺโต จ ทุสฺสีลา โมหปารุตา|
    block |อนุโภนฺติ สกํ กมฺมํ ปุพฺเพ ทุกฺกฏมตฺตโนฯ|
  count |๑๒๖|
    block |ยา จ ภริยา ธนกฺกีตา สามิกํ อติมญฺญติ|
    block |สสฺสุํ วา สสุรํ วาปิ เชฏฺฐํ วาปิ นนนฺทรํ ฯ|
  count |๑๒๗|
    block |ตสฺสา วงฺเกน ชิวฺหคฺคํ นิพฺพหนฺติ สพนฺธนํ|
    block |ส พฺยามมตฺตํ กิมินํ ชิวฺหํ ปสฺสติ อตฺตนิ|
    block |วิญฺญาเปตุํ น สกฺโกติ ตาปเน เปจฺจ ปจฺจติฯ|
  count |๑๒๘|
    block |โอรพฺภิกา สูกริกา มจฺฉิกา มิคพนฺธกา|
    block |โจรา โคฆาตกา ลุทฺทา อวณฺเณ วณฺณการกาฯ|
  count |๑๒๙|
    block |สตฺตีหิ โลหกูเฏหิ เนตฺติํเสหิ อุสูหิ จ|
    block |หญฺญมานา ขารนทิํ ปปตนฺติ อวํสิราฯ|
  count |๑๓๐|
    block |สายํ ปาโต กูฏการี อโยกูเฏหิ หญฺญติ|
    block |ตโต วนฺตํ ทุรตฺตานํ ปเรสํ ภุญฺชเร สทาฯ|
  count |๑๓๑|
    block |ธงฺกา เภรณฺฑกา คิชฺฌา กาโกฬา จ อโยมุขา|
    block |วิปฺผนฺทมานํ ขาทนฺติ นรํ กิพฺพิสการกํ ฯ|
  count |๑๓๒|
    block |เย มิเคน มิคํ หนฺติ ปกฺขิํ วา ปน ปกฺขินา|
    block |อสนฺโต รชสา ฉนฺนา คนฺตา เต นิรยุสฺสทํ ฯ|
  count |๑๓๓|
    block |สนฺโต จ อุทฺธํ คจฺฉนฺติ สุจิณฺเณนิธ กมฺมุนา|
    block |สุจิณฺณสฺส ผลํ ปสฺส สอินฺทา เทวา สพฺรหฺมกาฯ|
  count |๑๓๔|
    block |ตํ ตํ พฺรูมิ มหาราช ธมฺมํ รฏฺฐปตี จร|
    block |ตถา ราช จราหิ ธมฺมํ ยถา ตํ สุจิณฺณํ นานุตปฺเปยฺย ปจฺฉาติฯ|
    block |อถ สฏฺฐินิปาตมฺหิ สุณาถ มม ภาสิตํ|
    block |ชาตกสวฺหยโน ปวโร โสณกอรินฺทมสวฺหยโน|
    block |ตถา วุตฺตรเถสภกิจฺจวโรติฯ|
  stand |สํกิจฺจชาตกํ ทุติยํฯ|
  stand |สฏฺฐินิปาตํ นิฏฺฐิตํฯ|
  block |ตสฺสุทฺทานํ|
