block |๑๘ ปณฺณาสนิปาโต|
  count |  |
  block |๕๒๖ นิฬินิกาชาตกํ ๑|
  count |๑|
    block |อุทฺทยฺหเต ชนปโท รฏฺฐญฺจาปิ วินสฺสติ|
    block |เอหิ นิฬินิเก คจฺฉ ตํ เม พฺราหฺมณมานยฯ|
  count |๒|
    block |นาหํ ทุกฺขกฺขมา ราช นาหํ อทฺธานโกวิทา|
    block |กถํ อหํ คมิสฺสามิ วนํ กุญฺชรเสวิตํฯ|
  count |๓|
    block |ผีตํ ชนปทํ คนฺตฺวา หตฺถินา จ รเถน จ|
    block |ทารุสงฺฆาฏยาเนน เอวํ คจฺฉ นิฬินิเกฯ|
  count |๔|
    block |หตฺถิอสฺสรเถ ปตฺตี คจฺเฉวาทาย ขตฺติเย|
    block |ตเวว วณฺณรูเปน วสํ ตมานยิสฺสสิฯ|
  count |๕|
    block |กทลีธชปญฺญาโณ อาภุชีปริวาริโต|
    block |เอโส ปทิสฺสติ รมฺโม อิสิสิงฺคสฺส อสฺสโมฯ|
  count |๖|
    block |เอโส อคฺคิสฺส สงฺขาโต เอโส ธูโม ปทิสฺสติ|
    block |มญฺเญ โน อคฺคิํ หาเปติ อิสิสิงฺโค มหิทฺธิโกฯ|
  count |๗|
    block |ตญฺจ ทิสฺวาน อายนฺติํ อามุตฺตมณิกุณฺฑลํ|
    block |อิสิสิงฺโค ปาวิสิ ภีโต อสฺสมํ ปณฺณฉาทนํฯ|
  count |๘|
    block |อสฺสมสฺส จ สา ทฺวาเร เคณฺฑุเกนสฺส กีฬติ|
    block |วิทํสยนฺตี องฺคานิ คุยฺหํ ปกาสิตานิ จฯ|
  count |๙|
    block |ตญฺจ ทิสฺวาน กีฬนฺติํ ปณฺณสาลคโต ชฏี|
    block |อสฺสมา นิกฺขมิตฺวาน อิทํ วจนมพฺรวิฯ|
  count |๑๐|
    block |อมฺโภ โก นาม โส รุกฺโข ยสฺส เตวํคตํ ผลํ|
    block |ทูเรปิ ขิตฺตํ ปจฺเจติ น ตํ โอหาย คจฺฉติฯ|
  count |๑๑|
    block |อสฺสมสฺส มม พฺรหฺเม สมีเป คนฺธมาทเน|
    block |พหโว ตาทิสา รุกฺขา ยสฺส เตวํคตํ ผลํ|
    block |ทูเรปิ ขิตฺตํ ปจฺเจติ น มํ โอหาย คจฺฉติฯ|
  count |๑๒|
    block |เอตู ภวํ อสฺสมิมํ อเทตุ ปชฺชญฺจ ภกฺขญฺจ ปฏิจฺฉ ทมฺมิ|
    block |อิทมาสนํ อตฺร ภวํ นิสีทตุ อิโต ภวํ มูลผลานิ ภุญฺชตุ ฯ|
  count |๑๓|
    block |กิํ เต อิทํ อูรูนมนฺตรสฺมิํ สุปิจฺฉิตํ กณฺหริวปฺปกาสติ|
    block |อกฺขาหิ เม ปุจฺฉิโต เอตมตฺถํ โกเส นุ เต อุตฺตมงฺคํ ปวิฏฺฐํฯ|
  count |๑๔|
    block |อหํ วเน มูลผเลสนํ จรํ อาสาทยิํ อจฺฉํ สุโฆรรูปํ|
    block |โส มํ ปติตฺวา สหสาชฺฌปตฺโต ปนุชฺช มํ อพฺพหิ อุตฺตมงฺคํฯ|
  count |๑๕|
    block |สฺวายํ วโณ ขชฺชติ กณฺฑุวายติ สพฺพญฺจ กาลํ น ลภามิ สาตํ|
    block |ปโห ภวํ กณฺฑุมิมํ วิเนตุํ กุรุตํ ภวํ ยาจิโต พฺราหฺมณตฺถํฯ|
  count |๑๖|
    block |คมฺภีรรูโป เต วโณ สโลหิโต อปูติโก วณคนฺโธ มหา จ|
    block |กโรมิ เต กิญฺจิ กสายโยคํ ยถา ภวํ ปรมสุขี ภเวยฺยฯ|
  count |๑๗|
    block |น มนฺตโยคา น กสายโยคา น โอสธา พฺรหฺมจาริ กมนฺติ|
    block |ฆฏฺเฏ มุทุเกน วิเนหิ กณฺฑุํ ยถา อหํ ปรมสุขี ภเวยฺยํฯ|
  count |๑๘|
    block |อิโต นุ โภโต กตเมน อสฺสโม กจฺจิ ภวํ อภิรมสิ อรญฺเญ|
    block |กจฺจิ นุ เต มูลผลํ ปหูตํ กจฺจิ ภวนฺตํ น วิหิํสนฺติ วาฬาฯ|
  count |๑๙|
    block |อิโต อุชุํ อุตฺตรายํ ทิสายํ เขมานที หิมวตา ปภาวี|
    block |ตสฺสา ตีเร อสฺสโม มยฺห รมฺโม อโห ภวํ อสฺสมํ มยฺหํ ปสฺเสฯ|
  count |๒๐|
    block |อมฺพา จ สาลา ติลกา จ ชมฺพุโย อุทฺทาลกา ปาฏลิโย จ ผุลฺลา|
    block |สมนฺตโต กิมฺปุริสาภิคีตํ อโห ภวํ อสฺสมํ มยฺหํ ปสฺเสฯ|
  count |๒๑|
    block |ตาลา จ มูลา จ ผลา จ เมตฺถ วณฺเณน คนฺเธน อุเปตรูปํ|
    block |ตํ ภูมิภาเคหิ อุเปตรูปํ อโห ภวํ อสฺสมํ มยฺหํ ปสฺเสฯ|
  count |๒๑|
    block |ผลา จ มูลา จ ปหูตเมตฺถ วณฺเณน คนฺเธน รเสนุเปตา|
    block |อายนฺติ จ ลุทฺทกา ตํ ปเทสํ มา เม ตโต มูลผลํ อหาสุํฯ|
  count |๒๓|
    block |ปิตา มมํ มูลผเลสนํ คโต อิทานิ อาคจฺฉติ สายกาเล|
    block |อุโภว คจฺฉามเส อสฺสมํ ตํ ยาว ปิตา มูลผลโต เอตุฯ|
  count |๒๔|
    block |อญฺเญ พหู อิสโย สาธุรูปา ราชีสโย อนุมคฺเค วสนฺติ|
    block |เต เยว ปุจฺเฉสิ มมสฺสมํ ตํ เต ตํ นยิสฺสนฺติ มมํ สกาเสฯ|
  count |๒๕|
    block |น เต กฏฺฐานิ ภินฺนานิ น เต อุทกมาภตํ|
    block |อคฺคีปิ เต น หาปิโต กิํ นุ มนฺโทว ฌายสิฯ|
  count |๒๖|
    block |ภินฺนานิ กฏฺฐานิ หุโต จ อคฺคิ ตปนีปิ เต สมิตา พฺรหฺมจารี|
    block |ปีฐญฺจ มยฺหํ อุทกญฺจ โหติ รมสิ ตุวํ พฺรหฺมภูโต ปุรตฺถาฯ|
  count |๒๗|
    block |อภินฺนกฏฺโฐสิ อนาภโตทโก อหาปิตคฺคีสิ อสิทฺธโภชโน|
    block |น เม ตุวํ อาลปสี มมชฺช นฏฺฐํ นุ กิํ เจตสิกญฺจ ทุกฺขํฯ|
  count |๒๘|
    block |อิธาคมา ชฏิโล พฺรหฺมจารี สุทสฺสเนยฺโย สุตนู วิเนติ|
    block |เนวาติทีโฆ น ปนาติรสฺโส สุกณฺหกณฺหจฺฉทเนหิ โภโตฯ|
  count |๒๙|
    block |อมสฺสุชาโต อปุราณวณฺณี อาธารรูปญฺจ ปนสฺส กณฺเฐ|
    block |ทฺเว ยมา คณฺฑา อุเรสุ ชาตา สุวณฺณตินฺทุกนิภา ปภสฺสราฯ|
  count |๓๐|
    block |มุขญฺจ ตสฺส ภุสทสฺสเนยฺยํ กณฺเณสุ ลมฺพนฺติ จ กุญฺจิตคฺคา|
    block |เต โชตเร จรโต มาณวสฺส สุตฺตญฺจ ยํ สํยมนํ ชฏานํฯ|
  count |๓๑|
    block |อญฺญา จ ตสฺส สํยมานิ จตสฺโส นีลา ปีตา โลหิติกา จ เสตา|
    block |ตา ปิํสเร จรโต มาณวสฺส ติริฏิ สงฺฆาริว ปาวุสมฺหิฯ|
  count |๓๒|
    block |น มิขลํ มุญฺชมยํ ธาเรติ น สนฺถเร โน ปน ปพฺพชสฺส|
    block |ตา โชตเร ชฆนนฺตเร วิลคฺคา สเตรตา วิชฺชุริวนฺตลิกฺเขฯ|
  count |๓๓|
    block |อขีลกานิ จ อวณฺฏกานิ เหฏฺฐา นภฺยา กฏิสโมหิตานิ|
    block |อฆฏฺฏิตา นิจฺจกีฬํ กโรนฺติ หํ ตาต กิํรุกฺขผลานิ ตานิฯ|
  count |๓๔|
    block |ชฏา จ ตสฺส ภุสทสฺสเนยฺยา ปโรสตํ เวลฺลิตคฺคา สุคนฺธา|
    block |ทฺเวธา สิโร สาธุ วิภตฺตรูโป อโห นุ โข มยฺห ตถา ชฏาสฺสุฯ|
  count |๓๕|
    block |ยทา จ โส ปกิรติ ตา ชฏาโย วณฺเณน คนฺเธน อุเปตรูปา|
    block |นีลุปฺปลํ วาตสเมริตํว ตเถว สํวาติ ปนสฺสโม อยํฯ|
  count |๓๖|
    block |ปงฺโก จ ตสฺส ภุสทสฺสเนยฺโย เนตาทิโส ยาทิโส มยฺหํ กาเย|
    block |โส วายตี เอริโต มาลุเตน วนํ ยถา อคฺคคิมฺเห สุผุลฺลํฯ|
  count |๓๗|
    block |นิหนฺติ โส รุกฺขผลํ ปถพฺยา สุจิตฺตรูปํ รุจิรํ ทสฺสเนยฺยํ|
    block |ขิตฺตญฺจ ตสฺส ปุนเรติ หตฺถํ หํ ตาต กิํรุกฺขผลํ นุ โข ตํฯ|
  count |๓๘|
    block |ทนฺตา จ ตสฺส ภุสทสฺสเนยฺยา สุทฺธา สมา สงฺขวรูปปนฺนา|
    block |มโน ปสาเทนฺติ วิวริยมานา น หิ นูน โส สากมขาทิ เตหิฯ|
  count |๓๙|
    block |อกกฺกสํ อคฺคฬิตํ มุหุํ มุทุํ อุชุํ อนุทฺธตํ อจปลมสฺส ภาสิตํ|
    block |รุทํ มนุญฺญํ กรวีกสุสฺสรํ หทยงฺคมํ รญฺชยเตว เม มโนฯ|
  count |๔๐|
    block |พินฺทุสฺสโร นาติวิสฏฺฐวากฺโย น นูน สชฺฌายมติปฺปยุตฺโต|
    block |อิจฺฉามิ โภ ตํ ปุนเทว ทฏฺฐุํ มิตฺโต หิ เม มาณโวหุ ปุรตฺถาฯ|
  count |๔๑|
    block |สุสนฺธิ สพฺพตฺถ วิมฏฺฐิมํ วณํ ปุถู สุชาตํ ขรปตฺตสนฺนิภํ|
    block |เตเนว มํ อุตฺตริยาน มาณโว วิวริตํ อูรุํ ชฆเนน ปีฬยิฯ|
  count |๔๒|
    block |ตปนฺติ อาภนฺติ วิโรจเร จ สเตรตา วิชฺชุริวนฺตลิกฺเข|
    block |พาหา มุทู อญฺชนโลมสาทิสา วิจิตฺรวฏฺฏงฺคุลิกาสฺส โสภเรฯ|
  count |๔๓|
    block |อกกฺกสงฺโค น จ ทีฆโลโม นขาสฺส ทีฆา อปิ โลหิตคฺคา|
    block |มุทูหิ พาหาหิ ปลิสฺสชนฺโต กลฺยาณรูโป รมยํ อุปฏฺฐหิฯ|
  count |๔๔|
    block |ทุมสฺส ตูลูปนิภา ปภสฺสรา สุวณฺณกมฺพุตลวฏฺฏสุจฺฉวี|
    block |หตฺถา มุทู เตหิ มํ สํผุสิตฺวา อิโต คโต เตน มํ ทหนฺติ ตาตฯ|
  count |๔๕|
    block |น นูน โส ขาริวิธํ อหาสิ น นูน โส กฏฺฐานิ สยํ อภญฺชิ|
    block |น นูน โส หนฺติ ทุเม กุฐาริยา น หิสฺส หตฺเถสุ ขิลานิ อตฺถิฯ|
  count |๔๖|
    block |อจฺโฉ จ โข ตสฺส วณํ อกาสิ โส มํพฺรวิ สุขิตํ มํ กโรหิ|
    block |ตาหํ กริํ เตน มมาสิ โสขฺยํ โส จพฺรวิ สุขิโตสฺมีติ พฺรหฺเมฯ|
  count |๔๗|
    block |อยญฺจ เต มาลุวปณฺณสนฺถตา วิกิณฺณรูปาว มยา จ เตน จ|
    block |กิลนฺตรูปา อุทเก รมิตฺวา ปุนปฺปุนํ ปณฺณกุฏิํ วชามฯ|
  count |๔๘|
    block |น มชฺช มนฺตา ปฏิภนฺติ ตาต น อคฺคิหุตฺตํ นปิ ยญฺญตนฺตํ|
    block |น จาปิ เต มูลผลานิ ภุญฺเช ยาว น ปสฺสามิ ตํ พฺรหฺมจาริํฯ|
  count |๔๙|
    block |อทฺธา ปชานาสิ ตุวมฺปิ ตาต ยสฺสํ ทิสํ วสเต พฺรหฺมจารี|
    block |ตํ มํ ทิสํ ปาปย ตาต ขิปฺปํ มา เต อหํ อมริมสฺสมมฺหิฯ|
  count |๕๐|
    block |วิจิตฺรผุลฺลํ หิ วนํ สุตํ มยา ทิชาภิฆุฏฺฐํ ทิชสงฺฆเสวิตํ|
    block |ตํ มํ วนํ ปาปย ตาต ขิปฺปํ ปุรา เต ปาณํ วิชหามิ อสฺสเมฯ|
  count |๕๑|
    block |อิมสฺมาหํ โชติรเส วนมฺหิ คนฺธพฺพเทวจฺฉรสงฺฆเสวิเต|
    block |อิสีนมาวาเส สนนฺตนมฺหิ เนตาทิสํ อรติํ ปาปุเณถฯ|
  count |๕๒|
    block |ภวนฺติ มิตฺตานิ อโถ น โหนฺติ ญาตีสุ มิตฺเตสุ กโรนฺติ เปมํ|
    block |อยญฺจ ชมฺโม กิสฺส วา นิวิฏฺโฐ โย เนว ชานาติ กุโตมฺหิ อาคโตฯ|
  count |๕๓|
    block |สํวาเสน หิ มิตฺตานิ สนฺธิยนฺติ ปุนปฺปุนํ|
    block |สฺเวว มิตฺโต อสํคนฺตุ อสํวาเสน ชีรติฯ|
  count |๕๔|
    block |สเจ ตุวํ ทกฺขสิ พฺรหฺมจาริํ สเจ ตุวํ สลฺลเป พฺรหฺมจารินา|
    block |สมฺปนฺนสสฺสํว มโหทเกน ตโปคุณํ ขิปฺปมิมํ ปหิสฺสสิ ฯ|
  count |๕๕|
    block |ปุนปิ เจ ทกฺขสิ พฺรหฺมจาริํ ปุนปิ เจ สลฺลเป พฺรหฺมจารินา|
    block |สมฺปนฺนสสฺสํว มโหทเกน อุสฺมาคตํ ขิปฺปมิมํ ปหิสฺสสิฯ|
  count |๕๖|
    block |ภูตานิ เหตานิ จรนฺติ ตาต วิรูปรูเปน มนุสฺสโลเก|
    block |น ตานิ เสเวถ นโร สปญฺโญ อาสชฺช นํ นสฺสติ พฺรหฺมจารีติฯ|
  stand |นิฬินิกาชาตกํ ปฐมํฯ|
  count |  |
  block |๕๒๗ อุมฺมาทนฺตีชาตกํ ๒|
  count |๕๗|
    block |นิเวสนํ กสฺส นุทํ สุนนฺท ปากาเรน ปณฺฑุมเยน คุตฺตํ|
    block |กา ทิสฺสติ อคฺคิสิขาว ทูเร เวหายสํ ปพฺพตคฺเคว อจฺจิฯ|
  count |๕๘|
    block |ธีตา นฺวยํ กสฺส สุนนฺท โหติ สุณิสา นฺวยํ กสฺส อโถปิ ภริยา|
    block |อกฺขาหิ เม ขิปฺปมิเธว ปุฏฺโฐ อวาวฏา ยทิ วา อตฺถิ ภตฺตาฯ|
  count |๕๙|
    block |อหญฺหิ ชานามิ ชนินฺท เอตํ มตฺยา จ เปตฺยา จ อโถปิ อสฺสา|
    block |ตเวว โส ปุริโส ภูมิปาล รตฺตินฺทิวํ อปฺปมตฺโต ตวตฺเถฯ|
  count |๖๐|
    block |อิทฺโธ จ ผีโต จ สุวฑฺฒิโต จ อมจฺโจ จ เต อญฺญตโร ชนินฺท|
    block |ตสฺเสสา ภริยาภิปารกสฺส อุมฺมาทนฺตี นามเธยฺเยน ราชฯ|
  count |๖๑|
    block |อมฺโภ อมฺโภ นามมิทํ อิมิสฺสา มตฺยา จ เปตฺยา จ กตํ สุสาธุ|
    block |ตทา หิ มยฺหํ อวโลกยนฺตี อุมฺมตฺตกํ อุมฺมทนฺตี อกาสิฯ|
  count |๖๒|
    block |ยา ปุณฺณมาเส มิคมนฺทโลจนา อุปาวิสิ ปุณฺฑรีกตฺตจงฺคี|
    block |ทฺเว ปุณฺณมาโย ตทหู อมญฺญหํ ทิสฺวาน ปาราวตรตฺตวาสินิํฯ|
  count |๖๓|
    block |อฬารปมฺเหหิ สุเภหิ วคฺคุภิ ปโลภยนฺตี มํ ยทา อุทิกฺขติ|
    block |วิชมฺภมานา หรเตว เม มโน ชาตา วเน กิมฺปุริสีว ปพฺพเตฯ|
  count |๖๔|
    block |ตทา หิ พฺรหตี สามา อามุตฺตมณิกุณฺฑลา|
    block |เอกจฺจวสนา นารี มิคี ภนฺตาวุทิกฺขติฯ|
  count |๖๕|
    block |กทาสฺสุ มํ ตมฺพนขา สุโลมา พาหามุทู จนฺทนสารลิตฺตา|
    block |วฏฺฏงฺคุลี สนฺนตธีรกุตฺติยา นารี อุปญฺญิสฺสติ สีสโต สุภาฯ|
  count |๖๖|
    block |กทาสฺสุ มํ กญฺจนชาลุรจฺฉทา ธีตา ติรีฏิสฺส วิลคฺคมชฺฌา|
    block |มุทูหิ พาหาหิ ปลิสฺสชิสฺสติ พฺรหาวเน ชาตทุมํว มาลุวาฯ|
  count |๖๗|
    block |กทาสฺสุ ลาขารสรตฺตสุจฺฉวี พินฺทุตฺถนี ปุณฺฑรีกตฺตจงฺคี|
    block |มุขํ มุเขน อุปนามยิสฺสติ โสณฺโฑว โสณฺฑสฺส สุราย ถาลํฯ|
  count |๖๘|
    block |ยทาทฺทสํ ตํ ติฏฺฐนฺติํ สพฺพภทฺทํ มโนรมํ|
    block |ตโต สกสฺส จิตฺตสฺส นาวโพธามิ กญฺจินํ ฯ|
  count |๖๙|
    block |อุมฺมาทนฺติมหํ ทฏฺฐา อามุตฺตมณิกุณฺฑลํ|
    block |น สุปามิ ทิวารตฺติํ สหสฺสํว ปราชิโตฯ|
  count |๗๐|
    block |สกฺโก เจ เม วรํ ทชฺชา โส จ ลพฺเภถ เม วโร|
    block |เอกรตฺตํ ทฺวิรตฺตํ วา ภเวยฺยํ อภิปารโก|
    block |อุมฺมาทนฺตฺยา รมิตฺวาน สิวิราชา ตโต สิยํ ฯ|
  count |๗๑|
    block |ภูตานิ เม ภูตปตี นมสฺสโต อาคมฺม ยกฺโข อิทเมตทพฺรวิ|
    block |รญฺโญ มโน อุมฺมทนฺตฺยา นิวิฏฺโฐ ททามิ เต ตํ ปริจารยสฺสุฯ|
  count |๗๒|
    block |ปุญฺญา วิธํเส อมโร น จมฺหิ ชโน จ เม ปาปมิทญฺจ ชญฺญา|
    block |ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ|
  count |๗๓|
    block |ชนินฺท นาญฺญตฺร ตยา มยา วา สพฺพาปิ กมฺมสฺส กตสฺส ชญฺญา|
    block |ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ|
  count |๗๔|
    block |โย ปาปกํ กมฺม กรํ มนุสฺโส โส มญฺญติ มายิท มญฺญิํสุ อญฺเญ|
    block |ปสฺสนฺติ ภูตานิ กโรนฺตเมตํ ยุตฺตา จ เย โหนฺติ นรา ปถพฺยาฯ|
  count |๗๕|
    block |อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ|
    block |ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ|
  count |๗๖|
    block |อทฺธา ปิยา มยฺห ชนินฺท เอสา น สา มมํ อปฺปิยา ภูมิปาล|
  block |คจฺเฉว ตฺวํ อุมฺมทนฺติํ ภทนฺเต สีโหว เสลสฺส คุหํ อุเปติฯ|
  count |๗๗|
    block |น ปีฬิตา อตฺตทุเขน ธีรา สุขปฺผลํ กมฺม ปริจฺจชนฺติ|
    block |สมฺโมหิตา วาปิ สุเขน มตฺตา น ปาปกมฺมญฺจ สมาจรนฺติฯ|
  count |๗๘|
    block |ตุวญฺหิ มาตา จ ปิตา จ มยฺหํ ภตฺตา ปตี โปสโก เทวตา จ|
    block |ทาโส อหํ ตุยฺห สปุตฺตทาโร ยถาสุขํ สามิ กโรหิ กามํฯ|
  count |๗๙|
    block |โย อิสฺสโรมฺหีติ กโรติ ปาปํ กตฺวา จ โส นุตฺตสเต ปเรสํ|
    block |น เตน โส ชีวติ ทีฆมายุ เทวาปิ ปาเปน สเมกฺขเร นํฯ|
  count |๘๐|
    block |อญฺญาตกํ สามิเกหี ปทินฺนํ ธมฺเม ฐิตา เย ปฏิจฺฉนฺติ ทานํ|
    block |ปฏิจฺฉกา ทายกา จาปิ ตตฺถ สุขปฺผลญฺเญว กโรนฺติ กมฺมํฯ|
  count |๘๑|
    block |อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ|
    block |ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ|
  count |๘๒|
    block |อทฺธา ปิยา มยฺห ชนินฺท เอสา น สา มมํ อปฺปิยา ภูมิปาล|
    block |ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ|
  count |๘๓|
    block |โย อตฺตทุกฺเขน ปรสฺส ทุกฺขํ สุเขน วา อตฺตสุขํ ทหาติ|
    block |ยเถวิทํ มยฺห ตถา ปเรสํ โย เอวํ ชานาติ ส เวทิ ธมฺมํฯ|
  count |๘๔|
    block |อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ|
    block |ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ|
  count |๘๕|
    block |ชนินฺท ชานาสิ ปิยา มเมสา น สา มมํ อปฺปิยา ภูมิปาล|
    block |ปิเยน เต ทมฺมิ ปิยํ ชนินฺท ปิยทายิโน เทว ปิยํ ลภนฺติฯ|
  count |๘๖|
    block |โส นูนาหํ วธิสฺสามิ อตฺตานํ กามเหตุกํ|
    block |น หิ ธมฺมํ อธมฺเมน อหํ วธิตุมุสฺสเหฯ|
  count |๘๗|
    block |สเจ ตุวํ มยฺห สติํ ชนินฺท น กามยาสิ นรวีร เสฏฺฐ|
    block |จชามิ นํ สพฺพชนสฺส สิพฺยา มยา ปมุตฺตํ ตโต อวฺหเยสิ นํฯ|
  count |๘๘|
    block |อทูสิยํ เจ อภิปารก ตฺวํ จชาสิ กตฺเต อหิตาย ตฺยสฺส|
    block |มหา จ เต อุปวาโทปิ อสฺส น จาปิ ตฺยสฺส นครมฺหิ ปกฺโขฯ|
  count |๘๙|
    block |อหํ สหิสฺสํ อุปวาทเมตํ นินฺทํ ปสํสํ ครหญฺจ สพฺพํ|
    block |มเมตมาคจฺฉตุ ภูมิปาล ยถาสุขํ สิวิ กโรหิ กามํฯ|
  count |๙๐|
    block |โย เนว นินฺทํ น ปนปฺปสํสํ อาทิยติ ครหํ โนปิ ปูชํ|
    block |สิรี จ ลกฺขี จ อเปติ ตมฺหา อาโป สุวุฏฺฐีว ยถา ถลมฺหาฯ|
  count |๙๑|
    block |ยํ กิญฺจิ ทุกฺขญฺจ สุขญฺจ เอตฺโต ธมฺมาติสารญฺจ มโนวิฆาตํ|
    block |อุรสา อหํ ปจฺจุตฺตริสฺสามิ สพฺพํ ปถวี ยถา ถาวรานํ ตสานํฯ|
  count |๙๒|
    block |ธมฺมาติสารญฺจ มโนวิฆาตํ ทุกฺขญฺจ นิจฺฉามิ อหํ ปเรสํ|
    block |เอโกวิมํ หารยิสฺสามิ ภารํ ธมฺเม ฐิโต กิญฺจิ อหาปยนฺโตฯ|
  count |๙๓|
    block |สคฺคูปคํ ปุญฺญกมฺมํ ชนินฺท มา เม ตุวํ อนฺตรายํ อกาสิ|
    block |ททามิ เต อุมฺมทนฺติํ ปสนฺโน ราชาว ยญฺเญ ธนํ พฺราหฺมณานํฯ|
  count |๙๔|
    block |อทฺธา ตุวํ กตฺเต หิเตสิ มยฺหํ สขา มมํ อุมฺมทนฺตี ตุวญฺจ|
    block |นินฺเทยฺยุ เทวา ปิตโร จ สพฺเพ ปาปญฺจ ปสฺสํ อภิสมฺปรายํฯ|
  count |๙๕|
    block |น เหตธมฺมํ สิวิราช วชฺชุํ สเนคมา ชานปทา จ สพฺเพ|
    block |ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ|
  count |๙๖|
    block |อทฺธา ตุวํ กตฺเต หิเตสิ มยฺหํ สขา มมํ อุมฺมทนฺตี ตุวญฺจ|
    block |สตญฺจ ธมฺมานิ สุกิตฺติตานิ สมุทฺทเวลาว ทุรจฺจยานิฯ|
  count |๙๗|
    block |อาหุเนยฺโย เมสิ หิตานุกมฺปี ธาตา วิธาตา จสิ กามปาโล|
    block |ตยี หุตา ราช มหปฺผลา หิ กาเมน เม อุมฺมทนฺติํ ปฏิจฺฉฯ|
  count |๙๘|
    block |อทฺธา หิ สพฺพํ อภิปารก ตฺวํ ธมฺมํ อจารี มม กตฺตุปุตฺต|
    block |อญฺโญ นุ เต โก อิธ โสตฺถิกตฺตา ทฺวิปโท นโร อรุเณ ชีวโลเกฯ|
  count |๙๙|
    block |ตุวํ นุ เสฏฺโฐ ตฺวมนุตฺตโรสิ ตฺวํ ธมฺมคู ธมฺมวิทู สุเมโธ|
    block |โส ธมฺมคุตฺโต จิรเมว ชีว ธมฺมญฺจ เม เทสย ธมฺมปาลฯ|
  count |๑๐๐|
    block |ตทิงฺฆ อภิปารก สุโณหิ วจนํ มม|
    block |ธมฺมํ เต เทสยิสฺสามิ สตํ อาเสวิตํ อหํฯ|
  count |๑๐๑|
    block |สาธุ ธมฺมรุจิ ราชา สาธุ ปญฺญาณวา นโร|
    block |สาธุ มิตฺตานมทฺทุพฺโภ ปาปสฺสากรณํ สุขํฯ|
  count |๑๐๒|
    block |อกฺโกธนสฺส วิชิเต ฐิตธมฺมสฺส ราชิโน|
    block |สุขํ มนุสฺสา อาเสถ สีตจฺฉายาย สงฺฆเรฯ|
  count |๑๐๓|
    block |น จาหเมตํ อภิโรจยามิ กมฺมํ อสเมกฺขกตํ อสาธุ|
    block |เย วาปิ ญตฺวาน สยํ กโรนฺติ อุปมา อิมา มยฺหํ ตุวํ สุโณหิฯ|
  count |๑๐๔|
    block |ควํ เจ ตรมานานํ ชิมฺหํ คจฺฉติ ปุงฺคโว|
    block |สพฺพา ตา ชิมฺหํ คจฺฉนฺติ เนตฺเต ชิมฺหํ คเต สติฯ|
  count |๑๐๕|
    block |เอวเมว มนุสฺเสสุ โย โหติ เสฏฺฐสมฺมโต|
    block |โส เจ อธมฺมํ จรติ ปเคว อิตรา ปชา|
    block |สพฺพํ รฏฺฐํ ทุขํ เสติ ราชา เจ โหติ อธมฺมิโกฯ|
  count |๑๐๖|
    block |ควํ เจ ตรมานานํ อุชุํ คจฺฉติ ปุงฺคโว|
    block |สพฺพา คาวี อุชุํ ยนฺติ เนตฺเต อุชุํ คเต สติฯ|
  count |๑๐๗|
    block |เอวเมว มนุสฺเสสุ โย โหติ เสฏฺฐสมฺมโต|
    block |โส สเจ ธมฺมํ จรติ ปเคว อิตรา ปชา|
    block |สพฺพํ รฏฺฐํ สุขํ เสติ ราชา เจ โหติ ธมฺมิโกฯ|
  count |๑๐๘|
    block |น จาปาหํ อธมฺเมน อมรตฺตมภิปตฺถเย|
    block |อิมํ วา ปถวิํ สพฺพํ วิเชตุํ อภิปารกฯ|
  count |๑๐๙|
    block |ยญฺหิ กิญฺจิ มนุสฺเสสุ รตนํ อิธ วิชฺชติ|
    block |คาโว ทาโส หิรญฺญญฺจ วตฺถิยํ หริจนฺทนํฯ|
  count |๑๑๐|
    block |อสฺสิตฺถิโย รตนํ มณิกญฺจ ยญฺจาปิ เม จนฺทสูริยา อภิปาลยนฺติ|
    block |น ตสฺส เหตุ วิสมํ จเรยฺยํ มชฺเฌ สิวีนํ อุสโภมฺหิ ชาโตฯ|
  count |๑๑๑|
    block |เนตา หิตา อุคฺคโต รฏฺฐปาโล ธมฺมํ สิวีนํ อปจายมาโน|
    block |โส ธมฺมเมวานุวิจินฺตยนฺโต ตสฺมา สเก จิตฺตวเส น วตฺโตฯ|
  count |๑๑๒|
    block |อทฺธา ตุวํ มหาราช นิจฺจํ อพฺยสนํ สิวํ|
    block |กริสฺสสิ จิรํ รชฺชํ ปญฺญา หิ ตว ตาทิสีฯ|
  count |๑๑๓|
    block |เอตํ เต อนุโมทาม ยํ ธมฺมํ นปฺปมชฺชสิ|
    block |ธมฺมํ ปมชฺช ขตฺติโย รฏฺฐา จวติ อิสฺสโรฯ|
  count |๑๑๔|
    block |ธมฺมํ จร มหาราช มาตาปิตูสุ ขตฺติย|
    block |อิธ ธมฺมํ จริตฺวาน ราช สคฺคํ คมิสฺสสิฯ|
  count |๑๑๕|
    block |ธมฺมํ จร มหาราช ปุตฺตทาเรสุ ขตฺติย…เป …ฯ|
  count |๑๑๖|
    block |ธมฺมํ จร มหาราช มิตฺตามจฺเจสุ ขตฺติย…เป …ฯ|
  count |๑๑๗|
    block |ธมฺมํ จร มหาราช วาหเนสุ พเลสุ จ…เป …ฯ|
  count |๑๑๘|
    block |ธมฺมํ จร มหาราช คาเมสุ นิคเมสุ จ…เป …ฯ|
  count |๑๑๙|
    block |ธมฺมํ จร มหาราช รฏฺเฐสุ ชนปเทสุ จ…เป …ฯ|
  count |๑๒๐|
    block |ธมฺมํ จร มหาราช สมณพฺราหฺมเณสุ จ…เป …ฯ|
  count |๑๒๑|
    block |ธมฺมํ จร มหาราช มิคปกฺขีสุ ขตฺติย…เป …ฯ|
  count |๑๒๒|
    block |ธมฺมํ จร มหาราช ธมฺโม จิณฺโณ สุขาวโห|
    block |อิธ ธมฺมํ จริตฺวาน ราช สคฺคํ คมิสฺสสิฯ|
  count |๑๒๓|
    block |ธมฺมํ จร มหาราช สอินฺทา เทวา สพฺรหฺมกา|
    block |สุจิณฺเณน ทิวํ ปตฺตา มา ธมฺมํ ราช ปามโทติฯ|
  stand |อุมฺมาทนฺตีชาตกํ ทุติยํฯ|
  count |  |
  block |๕๒๘ มหาโพธิชาตกํ ๓|
  count |๑๒๔|
    block |กิํ นุ ทณฺฑํ กิมชินํ กิํ ฉตฺตํ กิมุปาหนํ|
    block |กิมงฺกุสญฺจ ปตฺตญฺจ สงฺฆาฏิญฺจาปิ พฺราหฺมณ|
    block |ตรมานรูโปหาสิ กิํ นุ ปตฺถยเส ทิสํฯ|
  count |๑๒๕|
    block |ทฺวาทเสตานิ วสฺสานิ วุสิตานิ ตวนฺติเก|
    block |นาภิชานามิ โสเณน ปิงฺคเลนาภิกูชิตํฯ|
  count |๑๒๖|
    block |สฺวายํ ทิตฺโตว นทติ สุกฺกทาฐํ วิทํสยํ|
    block |ตว สุตฺวา สภริยสฺส วีตสทฺธสฺส มํ ปติฯ|
  count |๑๒๗|
    block |อหุ เอส กโต โทโส ยถา ภาสสิ พฺราหฺมณ|
    block |เอส ภิยฺโย ปสีทามิ วส พฺราหฺมณ มาคมาฯ|
  count |๑๒๘|
    block |สพฺพเสโต ปุเร อาสิ ตโตปิ สพโล อหุ|
    block |สพฺพโลหิตโก ทานิ กาโล ปกฺกมิตุํ มมฯ|
  count |๑๒๙|
    block |อพฺภนฺตรํ ปุเร อาสิ ตโต มชฺเฌ ตโต พหิ|
    block |ปุรา นิทฺธมนา โหติ สยเมว วชามหํฯ|
  count |๑๓๐|
    block |วีตสทฺธํ น เสเวยฺย อุทปานํวโนทกํ|
    block |สเจปิ นํ อนุขเณ วาริ กทฺทมคนฺธิกํฯ|
  count |๑๓๑|
    block |ปสนฺนเมว เสเวยฺย อปฺปสนฺนํ วิวชฺชเย|
    block |ปสนฺนํ ปยิรุปาเสยฺย รหทํ วุทกตฺถิโกฯ|
  count |๑๓๒|
    block |ภเช ภชนฺตํ ปุริสํ อภชนฺตํ น ภชฺชเย|
    block |อสปฺปุริสธมฺโม โส โย ภชนฺตํ น ภชฺชติ ฯ|
  count |๑๓๓|
    block |โย ภชนฺตํ น ภชติ เสวมานํ น เสวติ|
    block |ส เว มนุสฺสปาปิฏฺโฐ มิโค สาขสฺสิโต ยถาฯ|
  count |๑๓๔|
    block |อจฺจาภิกฺขณสํสคฺคา อสโมสรเณน จ|
    block |เอเตน มิตฺตา ชีรนฺติ อกาเล ยาจนาย จฯ|
  count |๑๓๕|
    block |ตสฺมา นาภิกฺขณํ คจฺเฉ น จ คจฺเฉ จิราจิรํ|
    block |กาเลน ยาจํ ยาเจยฺย เอวํ มิตฺตา น ชียเร ฯ|
  count |๑๓๖|
    block |อติจิรํ นิวาเสน ปิโย ภวติ อปฺปิโย|
    block |อามนฺต โข ตํ คจฺฉาม ปุรา เต โหม อปฺปิยาฯ|
  count |๑๓๗|
    block |เอวํ เจ ยาจมานานํ อญฺชลิํ นาวพุชฺฌสิ|
    block |ปริจารกานํ สตํ วจนํ น กโรสิ โน|
    block |เอวํ ตํ อภิยาจาม ปุน กยิราสิ ปริยายํฯ|
  count |๑๓๘|
    block |เอวํ เจ โน วิหรตํ อนฺตราโย น เหสฺสติ|
    block |ตุยฺหํ วาปิ มหาราช มยฺหํ วา รฏฺฐวทฺธน|
    block |อปฺเปว นาม ปสฺเสม อโหรตฺตานมจฺจเยฯ|
  count |๑๓๙|
    block |อุทีรณา เจ สํคตฺยา ภาวาย มนุวตฺตติ|
    block |อกามา อกรณียํ วา กรณียํ วาปิ กุพฺพติ|
    block |อากามากรณียมฺหิ กฺวิธ ปาเปน ลิปฺปติ ฯ|
  count |๑๔๐|
    block |โส เจ อตฺโถ จ ธมฺโม จ กลฺยาโณ น จ ปาปโก|
    block |โภโต เจ วจนํ สจฺจํ สุหโต วานโร มยาฯ|
  count |๑๔๑|
    block |อตฺตโน เจ หิ วาทสฺส อปราธํ วิชานิยา|
    block |น มํ ตฺวํ ครเหยฺยาสิ โภโต วาโท หิ ตาทิโสฯ|
  count |๑๔๒|
    block |อิสฺสโร สพฺพโลกสฺส สเจ กปฺเปติ ชีวิตํ|
    block |อิทฺธิํ พฺยสนภาวญฺจ กมฺมํ กลฺยาณปาปกํ|
    block |นิทฺเทสการี ปุริโส อิสฺสโร เตน ลิปฺปติฯ|
  count |๑๔๓|
    block |โส เจ อตฺโถ จ ธมฺโม จ กลฺยาโณ น จ ปาปโก|
    block |โภโต เจ วจนํ สจฺจํ สุหโต วานโร มยาฯ|
  count |๑๔๔|
    block |อตฺตโน เจ หิ วาทสฺส อปราธํ วิชานิยา|
    block |น มํ ตฺวํ ครเหยฺยาสิ โภโต วาโท หิ ตาทิโสฯ|
  count |๑๔๕|
    block |สเจ ปุพฺเพกตเหตุ สุขทุกฺขํ นิคจฺฉติ|
    block |โปราณกํ กตํ ปาปํ ตเมโส มุจฺจเต อิณํ|
    block |โปราณกอิณโมกฺโข กฺวิธ ปาเปน ลิปฺปติฯ|
  count |๑๔๖|
    block |โส เจ อตฺโถ จ ธมฺโม จ กลฺยาโณ น จ ปาปโก|
    block |โภโต เจ วจนํ สจฺจํ สุหโต วานโร มยาฯ|
  count |๑๔๗|
    block |อตฺตโน เจ หิ วาทสฺส อปราธํ วิชานิยา|
    block |น มํ ตฺวํ ครเหยฺยาสิ โภโต วาโท หิ ตาทิโสฯ|
  count |๑๔๘|
    block |จตุนฺนํเยวุปาทาย รูปํ สมฺโภติ ปาณินํ|
    block |ยโต จ รูปํ สมฺโภติ ตตฺเถวานุปคจฺฉติ|
    block |อิเธว ชีวติ ชีโว เปจฺจ เปจฺจ วินสฺสติฯ|
  count |๑๔๙|
    block |อุจฺฉิชฺชติ อยํ โลโก เย พาลา เย จ ปณฺฑิตา|
    block |อุจฺฉิชฺชมาเน โลกสฺมิํ กฺวิธ ปาเปน ลิปฺปติฯ|
  count |๑๕๐|
    block |โส เจ อตฺโถ จ ธมฺโม จ กลฺยาโณ น จ ปาปโก|
    block |โภโต เจ วจนํ สจฺจํ สุหโต วานโร มยาฯ|
  count |๑๕๑|
    block |อตฺตโน เจ หิ วาทสฺส อปราธํ วิชานิยา|
    block |น มํ ตฺวํ ครเหยฺยาสิ โภโต วาโท หิ ตาทิโสฯ|
  count |๑๕๒|
    block |อาหุ ขตฺตวิทา โลเก พาลา ปณฺฑิตมานิโนฯ|
    block |มาตรํ ปิตรํ หญฺเญ อโถ เชฏฺฐมฺปิ ภาตรํ|
    block |หเนยฺย ปุตฺต ทาเร จ อตฺโถ เจ ตาทิโส สิยาฯ|
  count |๑๕๓|
    block |ยสฺส รุกฺขสฺส ฉายาย นิสีเทยฺย สเยยฺย วา|
    block |น ตสฺส สาขํ ภญฺเชยฺย มิตฺตทุพฺโภ หิ ปาปโกฯ|
  count |๑๕๔|
    block |อถ อตฺเถ สมุปฺปนฺเน สมูลมปิ อพฺพเห|
    block |อตฺโถ เม สมฺพเลนาปิ สุหโต วานโร มยาฯ|
  count |๑๕๕|
    block |โส เจ อตฺโถ จ ธมฺโม จ กลฺยาโณ น จ ปาปโก|
    block |โภโต เจ วจนํ สจฺจํ สุหโต วานโร มยา ฯ|
  count |๑๕๖|
    block |อตฺตโน เจ หิ วาทสฺส อปราธํ วิชานิยา|
    block |น มํ ตฺวํ ครเหยฺยาสิ โภโต วาโท หิ ตาทิโสฯ|
  count |๑๕๗|
    block |อเหตุวาโท ปุริโส โย จ อิสฺสรกุตฺติโก|
    block |ปุพฺเพกตี จ อุจฺเฉที โย จ ขตฺตวิโท นโรฯ|
  count |๑๕๘|
    block |เอเต อสปฺปุริสา โลเก พาลา ปณฺฑิตมานิโน|
    block |กเรยฺย ตาทิโส ปาปํ อโถ อญฺญมฺปิ การเย|
    block |อสปฺปุริสสํสคฺโค ทุกฺขนฺโต กฏุกุทฺรโยฯ|
  count |๑๕๙|
    block |อุรพฺภรูเปน วกสฺสุ ปุพฺเพ อสํกิโต อชยูถํ อุเปติ|
    block |หนฺตฺวา อุรณิํ อชิกํ อชญฺจ อุตฺราสยิตฺวา เยน กามํ ปเลติฯ|
  count |๑๖๐|
    block |ตถาวิเธเก สมณพฺราหฺมณาเส ฉทนํ กตฺวา วญฺจยนฺติ มนุสฺเส|
    block |อนาสกา ถณฺฑิลเสยฺยกา จ รโชชลฺลํ อุกฺกุฏิกปฺปธานํ|
    block |ปริยายภตฺตญฺจ อปานกตฺตา ปาปาจารา อรหนฺโต วทานาฯ|
  count |๑๖๑|
    block |เอเต อสปฺปุริสา โลเก พาลา ปณฺฑิตมานิโน|
    block |กเรยฺย ตาทิโส ปาปํ อโถ อญฺญมฺปิ การเย|
    block |อสปฺปุริสสํสคฺโค ทุกฺขนฺโต กฏุกุทฺรโยฯ|
  count |๑๖๒|
    block |ยมาหุ นตฺถิ วีริยนฺติ อเหตุญฺจ ปวทนฺติ เย|
    block |ปรการํ อตฺตการญฺจ เย ตุจฺฉํ สมวณฺณยุํฯ|
  count |๑๖๓|
    block |เอเต อสปฺปุริสา โลเก พาลา ปณฺฑิตมานิโน|
    block |กเรยฺย ตาทิโส ปาปํ อโถ อญฺญมฺปิ การเย|
    block |อสปฺปุริสสํสคฺโค ทุกฺขนฺโต กฏุกุทฺรโยฯ|
  count |๑๖๔|
    block |สเจ หิ วีริยํ นาสฺส กมฺมํ กลฺยาณปาปกํ|
    block |น ภเร วฑฺฒกิํ ราชา นปิ ยนฺตานิ การเยฯ|
  count |๑๖๕|
    block |ยสฺมา จ วีริยํ อตฺถิ กมฺมํ กลฺยาณปาปกํ|
    block |ตสฺมา ยนฺตานิ กาเรติ ราชา ภรติ วฑฺฒกิํฯ|
  count |๑๖๖|
    block |ยทิ วสฺสสตํ เทโว น วสฺเส น หิมํ ปเต|
    block |อุจฺฉิชฺเชยฺย อยํ โลโก วินสฺเสยฺย อยํ ปชาฯ|
  count |๑๖๗|
    block |ยสฺมา จ วสฺสตี เทโว หิมญฺจานุผุสายติ|
    block |ตสฺมา สสฺสานิ ปจฺจนฺติ รฏฺฐญฺจ ปาลิเต จิรํฯ|
  count |๑๖๘|
    block |ควํ เจ ตรมานานํ ชิมฺหํ คจฺฉติ ปุงฺคโว|
    block |สพฺพา ตา ชิมฺหํ คจฺฉนฺติ เนตฺเต ชิมฺหํ คเต สติฯ|
  count |๑๖๙|
    block |เอวเมว มนุสฺเสสุ โย โหติ เสฏฺฐสมฺมโต|
    block |โส เจ อธมฺมํ จรติ ปเคว อิตรา ปชา|
    block |สพฺพํ รฏฺฐํ ทุขํ เสติ ราชา เจ โหติ อธมฺมิโกฯ|
  count |๑๗๐|
    block |ควํ เจ ตรมานานํ อุชุํ คจฺฉติ ปุงฺคโว|
    block |สพฺพา คาวี อุชุํ ยนฺติ เนตฺเต อุชุํ คเต สติฯ|
  count |๑๗๑|
    block |เอวเมว มนุสฺเสสุ โย โหติ เสฏฺฐสมฺมโต|
    block |โส สเจ ธมฺมํ จรติ ปเคว อิตรา ปชา|
    block |สพฺพํ รฏฺฐํ สุขํ เสติ ราชา เจ โหติ ธมฺมิโกฯ|
  count |๑๗๒|
    block |มหารุกฺขสฺส ผลิโน อามํ ฉินฺทติ โย ผลํ|
    block |รสญฺจสฺส น ชานาติ พีชญฺจสฺส วินสฺสติฯ|
  count |๑๗๓|
    block |มหารุกฺขูปมํ รฏฺฐํ อธมฺเมน ปสาสติ|
    block |รสญฺจสฺส น ชานาติ รฏฺฐญฺจสฺส วินสฺสติฯ|
  count |๑๗๔|
    block |มหารุกฺขสฺส ผลิโน ปกฺกํ ฉินฺทติ โย ผลํ|
    block |รสญฺจสฺส วิชานาติ พีชญฺจสฺส น นสฺสติฯ|
  count |๑๗๕|
    block |มหารุกฺขูปมํ รฏฺฐํ ธมฺเมน โย ปสาสติ|
    block |รสญฺจสฺส วิชานาติ รฏฺฐญฺจสฺส น นสฺสติฯ|
  count |๑๗๖|
    block |โย จ ราชา ชนปทํ อธมฺเมน ปสาสติ|
    block |สพฺโพสธีหิ โส ราชา วิรุทฺโธ โหติ ขตฺติโยฯ|
  count |๑๗๗|
    block |ตเถว เนคเม หิํสํ เย ยุตฺตา กยวิกฺกเย|
    block |โอชทานพลีกาเร ส โกเสน วิรุชฺฌติฯ|
  count |๑๗๘|
    block |ปหารวรเขตฺตญฺญู สงฺคาเม กตนิสฺสเม|
    block |อุสฺสิเต หิํสยํ ราชา ส พเลน วิรุชฺฌติฯ|
  count |๑๗๙|
    block |ตเถว อิสโย หิํสํ สญฺญเต พฺรหฺมจาริโย|
    block |อธมฺมจารี ขตฺติโย โส สคฺเคน วิรุชฺฌติฯ|
  count |๑๘๐|
    block |โย จ ราชา อธมฺมฏฺโฐ ภริยํ หนฺติ อทูสิกํ|
    block |ลุทฺทํ ปสวเต ฐานํ ปุตฺเตหิ จ วิรุชฺฌติฯ|
  count |๑๘๑|
    block |ธมฺมํ จเร ชานปเท เนคเมสุ พเลสุ จ|
    block |อิสโย จ น หิํเสยฺย ปุตฺตทาเร สมํ จเรฯ|
  count |๑๘๒|
    block |ส ตาทิโส ภูมิปติ รฏฺฐปาโล อโกธโน|
    block |สปตฺเต สมฺปกมฺเปติ อินฺโทว อสุราธิโปติฯ|
    block |สนิฬีนิกมวฺหยโน ปฐโม ทุติโย ปน สอุมฺมทนฺติวโร|
    block |ตติโย ปน โพธิสิรีวฺหยโน กถิตา ปน ตีณิ ชิเนน สุภาติฯ|
  stand |มหาโพธิชาตกํ ตติยํฯ|
  stand |ปณฺณาสนิปาตํ นิฏฺฐิตํฯ|
  block |ตสฺสุทฺทานํ|
