block |๑๓ สุเมธพุทฺธวํโส|
  count |๑|
    block |ปทุมุตฺตรสฺส อปเรน สุเมโธ นาม นายโก|
    block |ทุราสโท อุคฺคเตโช สพฺพโลกุตฺตโม มุนิฯ|
  count |๒|
    block |ปสนฺนเนตฺโต สุมุโข พฺรหา อุชุ ปตาปวา|
    block |หิเตสี สพฺพสตฺตานํ พหู โมเจสิ พนฺธนาฯ|
  count |๓|
    block |ยทา พุทฺโธ ปาปุณิตฺวา เกวลํ โพธิมุตฺตมํ|
    block |สุทสฺสนมฺหิ นคเร ธมฺมจกฺกํ ปวตฺตยิฯ|
  count |๔|
    block |ตสฺสาปิ อภิสมยา ตีณิ อเหสุํ ธมฺมเทสเน|
    block |โกฏิสตสหสฺสานํ ปฐมาภิสมโย อหุฯ|
  count |๕|
    block |ปุนาปรํ กุมฺภกณฺณํ ยกฺขํ โส ทมยี ชิโน|
    block |นวุติโกฏิสหสฺสานํ ทุติยาภิสมโย อหุฯ|
  count |๖|
    block |ปุนาปรํ อมิตยโส จตุสจฺจํ ปกาสยิ|
    block |อสีติโกฏิสหสฺสานํ ตติยาภิสมโย อหุฯ|
  count |๗|
    block |สนฺนิปาตา ตโย อาสุํ สุเมธสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |สุทสฺสนํ นาม นครํ อุปคญฺฉิ ชิโน ยทา|
    block |ตทา ขีณาสวา ภิกฺขู สมิํสุ สตโกฏิโยฯ|
  count |๙|
    block |ปุนาปรํ เทวกูเฏ ภิกฺขูนํ กถินตฺถเต|
    block |ตทา นวุติโกฏีนํ ทุติโย อาสิ สมาคโมฯ|
  count |๑๐|
    block |ปุนาปรํ ทสพโล ยทา จรติ จาริกํ|
    block |ตทา อสีติโกฏีนํ ตติโย อาสิ สมาคโมฯ|
  count |๑๑|
    block |อหํ เตน สมเยน อุตฺตโร นาม มาณโว|
    block |อสีติโกฏิโย มยฺหํ ฆเร สนฺนิจิตํ ธนํฯ|
  count |๑๒|
    block |เกวลํ สพฺพํ ทตฺวาน สสงฺเฆ โลกนายเก|
    block |สรณํ ตสฺสุปคญฺฉิํ ปพฺพชฺชญฺจาภิโรจยิํฯ|
  count |๑๓|
    block |โสปิ มํ พุทฺโธ พฺยากาสิ กโรนฺโต อนุโมทนํ|
    block |ติํสกปฺปสหสฺสมฺหิ อยํ พุทฺโธ ภวิสฺสติฯ|
  count |๑๔|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๕|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๖|
    block |สุตฺตนฺตํ วินยญฺจาปิ นวงฺคํ สตฺถุสาสนํ|
    block |สพฺพํ ปริยาปุณิตฺวาน โสภยิํ ชินสาสนํฯ|
  count |๑๗|
    block |ตตฺถปฺปมตฺโต วิหรนฺโต นิสชฺชฏฺฐานจงฺกเม|
    block |อภิญฺญาสุ ปารมิํ คนฺตฺวา พฺรหฺมโลกมคญฺฉหํฯ|
  count |๑๘|
    block |สุทสฺสนํ นาม นครํ สุทตฺโต นาม ขตฺติโย|
    block |สุทตฺตา นาม ชนิกา สุเมธสฺส มเหสิโนฯ|
  count |๑๙|
    block |นววสฺสสหสฺสานิ อคารํ อชฺฌ โส วสิ|
    block |สุจนฺทกญฺจนสิริวฑฺฒา ตโย ปาสาทมุตฺตมาฯ|
  count |๒๐|
    block |ติโสฬสสหสฺสานิ นาริโย สมลงฺกตา|
    block |สุมนา นาม สา นารี ปุนพฺพสุ นาม อตฺรโชฯ|
  count |๒๑|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |อนูนกํ อฑฺฒมาสํ ปธานํ ปทหี ชิโนฯ|
  count |๒๒|
    block |พฺรหฺมุนา ยาจิโต สนฺโต สุเมโธ โลกนายโก|
    block |วตฺติ จกฺกํ มหาวีโร สุทสฺสนุยฺยานมุตฺตเมฯ|
  count |๒๓|
    block |สรโณ สพฺพกาโม จ อเหสุํ อคฺคสาวกา|
    block |สาคโร นามุปฏฺฐาโก สุเมธสฺส มเหสิโนฯ|
  count |๒๔|
    block |รามา เจว สุรามา จ อเหสุํ อคฺคสาวิกา|
    block |โพธิ ตสฺส ภควโต มหานีโปติ วุจฺจติฯ|
  count |๒๕|
    block |อุรุเวลา ยสวา จ อเหสุํ อคฺคุปฏฺฐกา|
    block |ยโสธรา สิริมา จ อเหสุํ อคฺคุปฏฺฐิกาฯ|
  count |๒๖|
    block |อฏฺฐาสีติรตนานิ อจฺจุคฺคโต มหามุนิ|
    block |โอภาเสติ ทิสา สพฺพา จนฺโท ตารคเณ ยถาฯ|
  count |๒๗|
    block |จกฺกวตฺติมณี นาม ยถา ตปติ โยชนํ|
    block |ตเถว ตสฺส รตนํ สมนฺตา ผรติ โยชนํฯ|
  count |๒๘|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๙|
    block |เตวิชฺชฉฬภิญฺเญหิ พลปฺปตฺเตหิ ตาทิหิ|
    block |สมากุลมิทํ อาสิ อรหนฺเตหิ สาธุหิฯ|
  count |๓๐|
    block |เตปิ สพฺเพ อมิตยสา วิปฺปมุตฺตา นิรูปธี|
    block |ญาณาโลกํ ทสฺสยิตฺวา นิพฺพุตา เต มหายสาฯ|
  count |๓๑|
    block |สุเมโธ ชินวโร พุทฺโธ เมธารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |สุเมธสฺส ภควโต วํโส เอกาทสโมฯ|
