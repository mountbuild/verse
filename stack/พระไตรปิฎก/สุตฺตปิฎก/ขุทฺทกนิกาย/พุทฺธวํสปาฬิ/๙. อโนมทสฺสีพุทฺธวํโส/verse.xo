block |๙ อโนมทสฺสีพุทฺธวํโส|
  count |๑|
    block |โสภิตสฺส อปเรน สมฺพุทฺโธ ทฺวิปทุตฺตโม|
    block |อโนมทสฺสี อมิตยโส เตชสฺสี ทุรติกฺกโมฯ|
  count |๒|
    block |โส เฉตฺวา พนฺธนํ สพฺพํ วิทฺธํเสตฺวา ตโย ภเว|
    block |อนิวตฺติคมนํ มคฺคํ เทเสสิ เทวมานุเสฯ|
  count |๓|
    block |สาคโรว อสงฺโขโภ ปพฺพโตว ทุราสโท|
    block |อากาโสว อนนฺโต โส สาลราชาว ผุลฺลิโตฯ|
  count |๔|
    block |ทสฺสเนนปิ ตํ พุทฺธํ โตสิตา โหนฺติ ปาณิโน|
    block |พฺยาหรนฺตํ คิรํ สุตฺวา อมตํ ปาปุณนฺติ เตฯ|
  count |๕|
    block |ธมฺมาภิสมโย ตสฺส อิทฺโธ ผีโต ตทา อหุ|
    block |โกฏิสตานิ อภิสมิํสุ ปฐเม ธมฺมเทสเนฯ|
  count |๖|
    block |ตโต ปรํ อภิสมเย วสฺสนฺเต ธมฺมวุฏฺฐิโย|
    block |อสีติโกฏิโยภิสมิํสุ ทุติเย ธมฺมเทสเนฯ|
  count |๗|
    block |ตโตปรญฺหิ วสฺสนฺเต ตปฺปยนฺเต จ ปาณินํ|
    block |อฏฺฐสตฺตติโกฏีนํ ตติยาภิสมโย อหุฯ|
  count |๘|
    block |สนฺนิปาตา ตโย อาสุํ ตสฺสาปิ จ มเหสิโน|
    block |อภิญฺญาพลปฺปตฺตานํ ปุปฺผิตานํ วิมุตฺติยาฯ|
  count |๙|
    block |อฏฺฐสตสหสฺสานํ สนฺนิปาโต ตทา อหุ|
    block |ปหีนมทโมหานํ สนฺตจิตฺตาน ตาทินํฯ|
  count |๑๐|
    block |สตฺตสตสหสฺสานํ ทุติโย อาสิ สมาคโม|
    block |อนงฺคณานํ วิรชานํ อุปสนฺตาน ตาทินํฯ|
  count |๑๑|
    block |ฉนฺนํ สตสหสฺสานํ ตติโย อาสิ สมาคโม|
    block |อภิญฺญาพลปฺปตฺตานํ นิพฺพุตานํ ตปสฺสินํฯ|
  count |๑๒|
    block |อหํ เตน สมเยน ยกฺโข อาสิํ มหิทฺธิโก|
    block |เนกานํ ยกฺขโกฏีนํ วสวตฺติมฺหิ อิสฺสโรฯ|
  count |๑๓|
    block |ตทาปิ ตํ พุทฺธวรํ อุปคนฺตฺวา มเหสินํ|
    block |อนฺนปาเนน ตปฺเปสิํ สสงฺฆํ โลกนายกํฯ|
  count |๑๔|
    block |โสปิ มํ ตทา พฺยากาสิ วิสุทฺธนยโน มุนิ|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๕|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๖|
    block |ตสฺสาปิ วจนํ สุตฺวา หฏฺโฐ สํวิคฺคมานโส|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๗|
    block |นครํ จนฺทวตี นาม ยสวา นาม ขตฺติโย|
    block |มาตา ยโสธรา นาม อโนมทสฺสิสฺส สตฺถุโนฯ|
  count |๑๘|
    block |ทสวสฺสสหสฺสานิ อคารํ อชฺฌ โส วสิ|
    block |สิรี อุปสิรี วฑฺโฒ ตโย ปาสาทมุตฺตมาฯ|
  count |๑๙|
    block |เตวีสติสหสฺสานิ นาริโย สมลงฺกตา|
    block |สิริมา นาม สา นารี อุปวาโณ นาม อตฺรโชฯ|
  count |๒๐|
    block |นิมิตฺเต จตุโร ทิสฺวา สิวิกายาภินิกฺขมิ|
    block |อนูนทสมาสานิ ปธานํ ปทหี ชิโนฯ|
  count |๒๑|
    block |พฺรหฺมุนา ยาจิโต สนฺโต อโนมทสฺสี มหามุนิ|
    block |วตฺติ จกฺกํ มหาวีโร อุยฺยาเน โส สุทสฺสเน ฯ|
  count |๒๒|
    block |นิสโภ จ อโนโม จ อเหสุํ อคฺคสาวกา|
    block |วรุโณ นามุปฏฺฐาโก อโนมทสฺสิสฺส สตฺถุโนฯ|
  count |๒๓|
    block |สุนฺทรี จ สุมนา จ อเหสุํ อคฺคสาวิกา|
    block |โพธิ ตสฺส ภควโต อชฺชุโนติ ปวุจฺจติฯ|
  count |๒๔|
    block |นนฺทิวฑฺโฒ สิริวฑฺโฒ อเหสุํ อคฺคุปฏฺฐกา|
    block |อุปฺปลา เจว ปทุมา จ อเหสุํ อคฺคุปฏฺฐิกาฯ|
  count |๒๕|
    block |อฏฺฐปณฺณาสรตนํ อจฺจุคฺคโต มหามุนิ|
    block |ปภา นิทฺธาวตี ตสฺส สตรํสีว อุคฺคโตฯ|
  count |๒๖|
    block |วสฺสสตสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๗|
    block |สุปุปฺผิตํ ปาวจนํ อรหนฺเตหิ ตาทิหิ|
    block |วีตราเคหิ วิมเลหิ โสภิตฺถ ชินสาสนํฯ|
  count |๒๘|
    block |โส จ สตฺถา อมิตยโส ยุคานิ ตานิ อตุลิยานิ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๙|
    block |อโนมทสฺสี ชิโน สตฺถา ธมฺมารามมฺหิ นิพฺพุโต|
    block |ตตฺเถวสฺส ชินถูโป อุพฺเพโธ ปญฺจวีสตีติฯ|
  stand |อโนมทสฺสิสฺส ภควโต วํโส สตฺตโมฯ|
