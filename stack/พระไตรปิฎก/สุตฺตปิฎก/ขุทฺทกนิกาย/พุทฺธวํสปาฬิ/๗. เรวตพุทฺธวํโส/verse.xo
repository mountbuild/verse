block |๗ เรวตพุทฺธวํโส|
  count |๑|
    block |สุมนสฺส อปเรน เรวโต นาม นายโก|
    block |อนูปโม อสทิโส อตุโล อุตฺตโม ชิโนฯ|
  count |๒|
    block |โสปิ ธมฺมํ ปกาเสสิ พฺรหฺมุนา อภิยาจิโต|
    block |ขนฺธธาตุววตฺถานํ อปฺปวตฺตํ ภวาภเวฯ|
  count |๓|
    block |ตสฺสาภิสมยา ตีณิ อเหสุํ ธมฺมเทสเน|
    block |คณนาย น วตฺตพฺโพ ปฐมาภิสมโย อหุฯ|
  count |๔|
    block |ยทา อรินฺทมํ ราชํ วิเนสิ เรวโต มุนิ|
    block |ตทา โกฏิสหสฺสานํ ทุติยาภิสมโย อหุฯ|
  count |๕|
    block |สตฺตาหํ ปฏิสลฺลานา วุฏฺฐหิตฺวา นราสโภ|
    block |โกฏิสตํ นรมรูนํ วิเนสิ อุตฺตเม ผเลฯ|
  count |๖|
    block |สนฺนิปาตา ตโย อาสุํ เรวตสฺส มเหสิโน|
    block |ขีณาสวานํ วิมลานํ สุวิมุตฺตาน ตาทินํฯ|
  count |๗|
    block |อติกฺกนฺตา คณนปถํ ปฐมํ เย สมาคตา|
    block |โกฏิสตสหสฺสานํ ทุติโย อาสิ สมาคโมฯ|
  count |๘|
    block |โยปิ ปญฺญาย อสโม ตสฺส จกฺกานุวตฺตโก|
    block |โส ตทา พฺยาธิโต อาสิ ปตฺโต ชีวิตสํสยํฯ|
  count |๙|
    block |ตสฺส คิลานปุจฺฉาย เย ตทา อุปคตา มุนี|
    block |โกฏิสหสฺสา อรหนฺโต ตติโย อาสิ สมาคโมฯ|
  count |๑๐|
    block |อหํ เตน สมเยน อติเทโว นาม พฺราหฺมโณ|
    block |อุปคนฺตฺวา เรวตํ พุทฺธํ สรณํ ตสฺส คญฺฉหํฯ|
  count |๑๑|
    block |ตสฺส สีลํ สมาธิญฺจ ปญฺญาคุณมนุตฺตมํ|
    block |โถมยิตฺวา ยถาถามํ อุตฺตรียมทาสหํฯ|
  count |๑๒|
    block |โสปิ มํ พุทฺโธ พฺยากาสิ เรวโต โลกนายโก|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๓|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๔|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๕|
    block |ตทาปิ ตํ พุทฺธธมฺมํ สริตฺวา อนุพฺรูหยิํ|
    block |อาหริสฺสามิ ตํ ธมฺมํ ยํ มยฺหํ อภิปตฺถิตํฯ|
  count |๑๖|
    block |นครํ สุธญฺญวตี นาม วิปุโล นาม ขตฺติโย|
    block |วิปุลา นาม ชนิกา เรวตสฺส มเหสิโนฯ|
  count |๑๗|
    block |ฉ จ วสฺสสหสฺสานิ อคารํ อชฺฌ โส วสิ|
    block |สุทสฺสโน รตนคฺฆิ อาเวโฬ จ วิภูสิโต|
    block |ปุญฺญกมฺมาภินิพฺพตฺตา ตโย ปาสาทมุตฺตมาฯ|
  count |๑๘|
    block |เตตฺติํส จ สหสฺสานิ นาริโย สมลงฺกตา|
    block |สุทสฺสนา นาม นารี วรุโณ นาม อตฺรโชฯ|
  count |๑๙|
    block |นิมิตฺเต จตุโร ทิสฺวา รถยาเนน นิกฺขมิ|
    block |อนูนสตฺตมาสานิ ปธานํ ปทหี ชิโนฯ|
  count |๒๐|
    block |พฺรหฺมุนา ยาจิโต สนฺโต เรวโต โลกนายโก|
    block |วตฺติ จกฺกํ มหาวีโร วรุณาราเม สิรีฆเรฯ|
  count |๒๑|
    block |วรุโณ พฺรหฺมเทโว จ อเหสุํ อคฺคสาวกา|
    block |สมฺภโว นามุปฏฺฐาโก เรวตสฺส มเหสิโนฯ|
  count |๒๒|
    block |ภทฺทา เจว สุภทฺทา จ อเหสุํ อคฺคสาวิกา|
    block |โสปิ พุทฺโธ อสมสโม นาคมูเล อพุชฺฌถฯ|
  count |๒๓|
    block |ปทุโม กุญฺชโร เจว อเหสุํ อคฺคุปฏฺฐิกา|
    block |สิรีมา เจว ยสวตี อเหสุํ อคฺคุปฏฺฐิกาฯ|
  count |๒๔|
    block |อุจฺจตฺตเนน โส พุทฺโธ อสีติหตฺถมุคฺคโต|
    block |โอภาเสติ ทิสา สพฺพา อินฺทเกตุว อุคฺคโตฯ|
  count |๒๕|
    block |ตสฺส สรีเร นิพฺพตฺตา ปภามาลา อนุตฺตรา|
    block |ทิวา วา ยทิ วา รตฺติํ สมนฺตา ผรติ โยชนํฯ|
  count |๒๖|
    block |สฏฺฐิวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๗|
    block |ทสฺสยิตฺวา พุทฺธพลํ อมตํ โลเก ปกาสยํ|
    block |นิพฺพายิ อนุปาทาโน ยถคฺคุปาทานสงฺขยาฯ|
  count |๒๘|
    block |โส จ กาโย รตนนิโภ โส จ ธมฺโม อสาทิโส|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๙|
    block |เรวโต ยสธโร พุทฺโธ นิพฺพุโต โส มหาปุเร|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |เรวตสฺส ภควโต วํโส ปญฺจโมฯ|
