block |๒๖ กสฺสปพุทฺธวํโส|
  count |๑|
    block |โกณาคมนสฺส อปเรน สมฺพุทฺโธ ทฺวิปทุตฺตโม|
    block |กสฺสโป นาม โคตฺเตน ธมฺมราชา ปภงฺกโรฯ|
  count |๒|
    block |สญฺฉฑฺฑิตํ กุลมูลํ พหฺวนฺนปานโภชนํ|
    block |ทตฺวาน ยาจเก ทานํ ปูรยิตฺวาน มานสํ|
    block |อุสโภว อาฬกํ เภตฺวา ปตฺโต สมฺโพธิมุตฺตมํฯ|
  count |๓|
    block |ธมฺมจกฺกํ ปวตฺเตนฺเต กสฺสเป โลกนายเก|
    block |วีสโกฏิสหสฺสานํ ปฐมาภิสมโย อหุฯ|
  count |๔|
    block |จตุมาสํ ยทา พุทฺโธ โลเก จรติ จาริกํ|
    block |ทสโกฏิสหสฺสานํ ทุติยาภิสมโย อหุฯ|
  count |๕|
    block |ยมกํ วิกุพฺพนํ กตฺวา ญาณธาตุํ ปกิตฺตยิ|
    block |ปญฺจโกฏิสหสฺสานํ ตติยาภิสมโย อหุฯ|
  count |๖|
    block |สุธมฺมา เทวปุเร รมฺเม ตตฺถ ธมฺมํ ปกิตฺตยิ|
    block |ตีณิโกฏิสหสฺสานํ เทวานํ โพธยี ชิโนฯ|
  count |๗|
    block |นรเทวสฺส ยกฺขสฺส อปเร ธมฺมเทสเน|
    block |เอเตสานํ อภิสมยา คณนาโต อสงฺขิยาฯ|
  count |๘|
    block |ตสฺสาปิ เทวเทวสฺส เอโก อาสิ สมาคโม|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๙|
    block |วีสภิกฺขุสหสฺสานํ ตทา อาสิ สมาคโม|
    block |อติกฺกนฺตภวนฺตานํ หิริสีเลน ตาทินํฯ|
  count |๑๐|
    block |อหํ ตทา มาณวโก โชติปาโลติ วิสฺสุโต|
    block |อชฺฌายโก มนฺตธโร ติณฺณํ เวทาน ปารคูฯ|
  count |๑๑|
    block |ลกฺขเณ อิติหาเส จ สธมฺเม ปารมิํ คโต|
    block |ภูมนฺตลิกฺขกุสโล กตวิชฺโช อนาวโยฯ|
  count |๑๒|
    block |กสฺสปสฺส ภควโต ฆฏิกาโร นามุปฏฺฐาโก|
    block |สคารโว สปฺปติสฺโส นิพฺพุโต ตติเย ผเลฯ|
  count |๑๓|
    block |อาทาย มํ ฆฏีกาโร อุปคญฺฉิ กสฺสปํ ชินํ|
    block |ตสฺส ธมฺมํ สุณิตฺวาน ปพฺพชิํ ตสฺส สนฺติเกฯ|
  count |๑๔|
    block |อารทฺธวีริโย หุตฺวา วตฺตาวตฺเตสุ โกวิโท|
    block |น กฺวจิ ปริหายามิ ปูเรสิํ ชินสาสนํฯ|
  count |๑๕|
    block |ยาวตา พุทฺธภณิตํ นวงฺคํ ชินสาสนํ|
    block |สพฺพํ ปริยาปุณิตฺวาน โสภยิํ ชินสาสนํฯ|
  count |๑๖|
    block |มม อจฺฉริยํ ทิสฺวา โสปิ พุทฺโธ วิยากริ|
    block |อิมมฺหิ ภทฺทเก กปฺเป อยํ พุทฺโธ ภวิสฺสติฯ|
  count |๑๗|
    block |อหุ กปิลวฺหยา รมฺมา นิกฺขมิตฺวา ตถาคโต|
    block |ปธานํ ปทหิตฺวาน กตฺวา ทุกฺกรการิกํฯ|
  count |๑๘|
    block |อชปาลรุกฺขมูเล นิสีทิตฺวา ตถาคโต|
    block |ตตฺถ ปายาสํ ปคฺคยฺห เนรญฺชรมุเปหิติฯ|
  count |๑๙|
    block |เนรญฺชราย ตีรมฺหิ ปายาสํ ปริภุญฺชิย|
    block |ปฏิยตฺตวรมคฺเคน โพธิมูลมุเปหิติฯ|
  count |๒๐|
    block |ตโต ปทกฺขิณํ กตฺวา โพธิมณฺฑํ อนุตฺตโร|
    block |อปราชิตฏฺฐานมฺหิ โพธิปลฺลงฺกมุตฺตเม|
    block |ปลฺลงฺเกน นิสีทิตฺวา พุชฺฌิสฺสติ มหายโสฯ|
  count |๒๑|
    block |อิมสฺส ชนิกา มาตา มายา นาม ภวิสฺสติ|
    block |ปิตา สุทฺโธทโน นาม อยํ เหสฺสติ โคตโมฯ|
  count |๒๒|
    block |อนาสวา วีตราคา สนฺตจิตฺตา สมาหิตา|
    block |โกลิโต อุปติสฺโส จ อคฺคา เหสฺสนฺติ สาวกา|
    block |อานนฺโท นามุปฏฺฐาโก อุปฏฺฐิสฺสติมํ ชินํฯ|
  count |๒๓|
    block |เขมา อุปฺปลวณฺณา จ อคฺคา เหสฺสนฺติ สาวิกา|
    block |อนาสวา สนฺตจิตฺตา วีตราคา สมาหิตา|
    block |โพธิ ตสฺส ภควโต อสฺสตฺโถติ ปวุจฺจติฯ|
  count |๒๔|
    block |จิตฺโต หตฺถาฬวโก จ อคฺคา เหสฺสนฺตุปฏฺฐกา|
    block |นนฺทมาตา จ อุตฺตรา อคฺคา เหสฺสนฺตุปฏฺฐิกาฯ|
  count |๒๕|
    block |อิทํ สุตฺวาน วจนํ อสฺสมสฺส มเหสิโน|
    block |อาโมทิตา นรมรู พุทฺธพีชํ กิร อยํฯ|
  count |๒๖|
    block |อุกฺกุฏฺฐิสทฺทา ปวตฺตนฺติ อปฺโผเฏนฺติ หสนฺติ จ|
    block |กตญฺชลี นมสฺสนฺติ ทสสหสฺสี สเทวกาฯ|
  count |๒๗|
    block |ยทิมสฺส โลกนาถสฺส วิรชฺฌิสฺสาม สาสนํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๒๘|
    block |ยถา มนุสฺสา นทิํ ตรนฺตา ปฏิติตฺถํ วิรชฺฌิย|
    block |เหฏฺฐา ติตฺเถ คเหตฺวาน อุตฺตรนฺติ มหานทิํฯ|
  count |๒๙|
    block |เอวเมว มยํ สพฺเพ ยทิ มุญฺจามิมํ ชินํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๓๐|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๓๑|
    block |เอวมหํ สํสริตฺวา ปริวชฺเชนฺโต อนาจรํ|
    block |ทุกฺกรญฺจ กตํ มยฺหํ โพธิยาเยว การณาฯ|
  count |๓๒|
    block |นครํ พาราณสี นาม กิกี นามาสิ ขตฺติโย|
    block |วสเต ตตฺถ นคเร สมฺพุทฺธสฺส มหากุลํฯ|
  count |๓๓|
    block |พฺราหฺมโณ พฺรหฺมทตฺโตว อาสิ พุทฺธสฺส โส ปิตา|
    block |ธนวตี นาม ชนิกา กสฺสปสฺส มเหสิโนฯ|
  count |๓๔|
    block |ทุเว วสฺสสหสฺสานิ อคารํ อชฺฌ โส วสิ|
    block |หํโส ยโส สิรินนฺโท ตโย ปาสาทมุตฺตมาฯ|
  count |๓๕|
    block |ติโสฬสสหสฺสานิ นาริโย สมลงฺกตา|
    block |สุนนฺทา นาม สา นารี วิชิตเสโน นาม อตฺรโชฯ|
  count |๓๖|
    block |นิมิตฺเต จตุโร ทิสฺวา ปาสาเทนาภินิกฺขมิ|
    block |สตฺตาหํ ปธานจารํ อจรี ปุริสุตฺตโมฯ|
  count |๓๗|
    block |พฺรหฺมุนา ยาจิโต สนฺโต กสฺสโป โลกนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๓๘|
    block |ติสฺโส จ ภารทฺวาโช จ อเหสุํ อคฺคสาวกา|
    block |สพฺพมิตฺโต นามุปฏฺฐาโก กสฺสปสฺส มเหสิโนฯ|
  count |๓๙|
    block |อนุฬา อุรุเวฬา จ อเหสุํ อคฺคสาวิกา|
    block |โพธิ ตสฺส ภควโต นิคฺโรโธติ ปวุจฺจติฯ|
  count |๔๐|
    block |สุมงฺคโล ฆฏิกาโร จ อเหสุํ อคฺคุปฏฺฐกา|
    block |วิจิตเสนา ภทฺทา จ อเหสุํ อคฺคุปฏฺฐิกาฯ|
  count |๔๑|
    block |อุจฺจตฺตเนน โส พุทฺโธ วีสติรตนุคฺคโต|
    block |วิชฺชุลฏฺฐีว อากาเส จนฺโทว คหปูริโตฯ|
  count |๔๒|
    block |วีสติวสฺสสหสฺสานิ อายุ ตสฺส มเหสิโน|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๔๓|
    block |ธมฺมตฬากํ มาปยิตฺวา สีลํ ทตฺวา วิเลปนํ|
    block |ธมฺมทุสฺสํ นิวาเสตฺวา ธมฺมมาลํ วิภชฺชิยฯ|
  count |๔๔|
    block |ธมฺมวิมลมาทาสํ ฐปยิตฺวา มหาชเน|
    block |เกจิ นิพฺพานํ ปตฺเถนฺตา ปสฺสนฺตุ เม อลงฺกรํฯ|
  count |๔๕|
    block |สีลกญฺจุกํ ทตฺวาน ฌานกวจวมฺมิตํ|
    block |ธมฺมจมฺมํ ปารุปิตฺวา ทตฺวา สนฺนาหมุตฺตมํฯ|
  count |๔๖|
    block |สติผลกํ ทตฺวาน ติขิณญาณกุนฺติมํ|
    block |ธมฺมขคฺควรํ ทตฺวา สีลสํสคฺคมทฺทนํฯ|
  count |๔๗|
    block |เตวิชฺชาภูสนํ ทตฺวาน อาเวฬํ จตุโร ผเล|
    block |ฉฬภิญฺญาภรณํ ทตฺวา ธมฺมปุปฺผปิฬนฺธนํฯ|
  count |๔๘|
    block |สทฺธมฺมปณฺฑรจฺฉตฺตํ ทตฺวา ปาปนิวารณํ|
    block |มาปยิตฺวาภยํ ปุปฺผํ นิพฺพุโต โส สสาวโกฯ|
  count |๔๙|
    block |เอโส หิ สมฺมาสมฺพุทฺโธ อปฺปเมยฺโย ทุราสโท|
    block |เอโส หิ ธมฺมรตโน สฺวากฺขาโต เอหิปสฺสิโกฯ|
  count |๕๐|
    block |เอโส หิ สงฺฆรตโน สุปฺปฏิปนฺโน อนุตฺตโร|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๕๑|
    block |มหากสฺสโป ชิโน สตฺถา เสตพฺยารามมฺหิ นิพฺพุโต|
    block |ตตฺเถวสฺส ชินถูโป โยชนุพฺเพธมุคฺคโตติฯ|
  stand |กสฺสปสฺส ภควโต วํโส จตุวีสติโมฯ|
