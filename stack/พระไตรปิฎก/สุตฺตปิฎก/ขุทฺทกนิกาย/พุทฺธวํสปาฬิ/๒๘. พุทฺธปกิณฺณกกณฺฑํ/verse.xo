block |๒๘ พุทฺธปกิณฺณกกณฺฑํ|
  count |๑|
    block |อปริเมยฺยิโต กปฺเป จตุโร อาสุํ วินายกา|
    block |ตณฺหงฺกโร เมธงฺกโร อโถปิ สรณงฺกโร|
    block |ทีปงฺกโร จ สมฺพุทฺโธ เอกกปฺปมฺหิ เต ชินาฯ|
  count |๒|
    block |ทีปงฺกรสฺส อปเรน โกณฺฑญฺโญ นาม นายโก|
    block |เอโกว เอกกปฺปมฺหิ ตาเรสิ ชนตํ พหุํฯ|
  count |๓|
    block |ทีปงฺกรสฺส ภควโต โกณฺฑญฺญสฺส จ สตฺถุโน|
    block |เอเตสํ อนฺตรา กปฺปา คณนาโต อสงฺขิยาฯ|
  count |๔|
    block |โกณฺฑญฺญสฺส อปเรน มงฺคโล นาม นายโก|
    block |เตสมฺปิ อนฺตรา กปฺปา คณนาโต อสงฺขิยาฯ|
  count |๕|
    block |มงฺคโล จ สุมโน จ เรวโต โสภิโต มุนิ|
    block |เตปิ พุทฺธา เอกกปฺเป จกฺขุมนฺโต ปภงฺกราฯ|
  count |๖|
    block |โสภิตสฺส อปเรน อโนมทสฺสี มหายโส|
    block |เตสมฺปิ อนฺตรา กปฺปา คณนาโต อสงฺขิยาฯ|
  count |๗|
    block |อโนมทสฺสี ปทุโม นารโท จาปิ นายโก|
    block |เตปิ พุทฺธา เอกกปฺเป ตมนฺตการกา มุนีฯ|
  count |๘|
    block |นารทสฺส อปเรน ปทุมุตฺตโร นาม นายโก|
    block |เอกกปฺปมฺหิ อุปฺปนฺโน ตาเรสิ ชนตํ พหุํฯ|
  count |๙|
    block |นารทสฺส ภควโต ปทุมุตฺตรสฺส สตฺถุโน|
    block |เตสมฺปิ อนฺตรา กปฺปา คณนาโต อสงฺขิยาฯ|
  count |๑๐|
    block |กปฺปสตสหสฺสมฺหิ เอโก อาสิ มหามุนิ|
    block |ปทุมุตฺตโร โลกวิทู อาหุตีนํ ปฏิคฺคโหฯ|
  count |๑๑|
    block |ติํสกปฺปสหสฺสมฺหิ ทุเว อาสุํ วินายกา|
    block |สุเมโธ จ สุชาโต จ โอรโต ปทุมุตฺตราฯ|
  count |๑๒|
    block |อฏฺฐารเส กปฺปสเต ตโย อาสุํ วินายกา|
    block |ปิยทสฺสี อตฺถทสฺสี ธมฺมทสฺสี จ นายกาฯ|
  count |๑๓|
    block |โอรโต จ สุชาตสฺส สมฺพุทฺธา ทฺวิปทุตฺตมา|
    block |เอกกปฺปมฺหิ เต พุทฺธา โลเก อปฺปฏิปุคฺคลาฯ|
  count |๑๔|
    block |จตุนฺนวุติโต กปฺเป เอโก อาสิ มหามุนิ|
    block |สิทฺธตฺโถ โส โลกวิทู สลฺลกตฺโต อนุตฺตโรฯ|
  count |๑๕|
    block |ทฺเวนวุเต อิโต กปฺเป ทุเว อาสุํ วินายกา|
    block |ติสฺโส ผุสฺโส จ สมฺพุทฺธา อสมา อปฺปฏิปุคฺคลาฯ|
  count |๑๖|
    block |เอกนวุติโต กปฺเป วิปสฺสี นาม นายโก|
    block |โสปิ พุทฺโธ การุณิโก สตฺเต โมเจสิ พนฺธนาฯ|
  count |๑๗|
    block |เอกติํเส อิโต กปฺเป ทุเว อาสุํ วินายกา|
    block |สิขี จ เวสฺสภู เจว อสมา อปฺปฏิปุคฺคลาฯ|
  count |๑๘|
    block |อิมมฺหิ ภทฺทเก กปฺเป ตโย อาสุํ วินายกา|
    block |กกุสนฺโธ โกณาคมโน กสฺสโป จาปิ นายโกฯ|
  count |๑๙|
    block |อหเมตรหิ สมฺพุทฺโธ เมตฺเตยฺโย จาปิ เหสฺสติ|
    block |เอเตปิเม ปญฺจ พุทฺธา ธีรา โลกานุกมฺปกาฯ|
  count |๒๐|
    block |เอเตสํ ธมฺมราชูนํ อญฺเญสํเนกโกฏินํ|
    block |อาจิกฺขิตฺวาน ตํ มคฺคํ นิพฺพุตา เต สสาวกาติฯ|
  stand |พุทฺธปกิณฺณกกณฺฑํ นิฏฺฐิตํฯ|
