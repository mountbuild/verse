block |๒๕ โกณาคมนพุทฺธวํโส|
  count |๑|
    block |กกุสนฺธสฺส อปเรน สมฺพุทฺโธ ทฺวิปทุตฺตโม|
    block |โกณาคมโน นาม ชิโน โลกเชฏฺโฐ นราสโภฯ|
  count |๒|
    block |ทสธมฺเม ปูรยิตฺวาน กนฺตารํ สมติกฺกมิ|
    block |ปวาหิย มลํ สพฺพํ ปตฺโต สมฺโพธิมุตฺตมํฯ|
  count |๓|
    block |ธมฺมจกฺกํ ปวตฺเตนฺเต โกณาคมนนายเก|
    block |ติํสโกฏิสหสฺสานํ ปฐมาภิสมโย อหุฯ|
  count |๔|
    block |ปาฏิหีรํ กโรนฺเต จ ปรวาทปฺปมทฺทเน|
    block |วีสติโกฏิสหสฺสานํ ทุติยาภิสมโย อหุฯ|
  count |๕|
    block |ตโต วิกุพฺพนํ กตฺวา ชิโน เทวปุรํ คโต|
    block |วสเต ตตฺถ สมฺพุทฺโธ สิลาย ปณฺฑุกมฺพเลฯ|
  count |๖|
    block |ปกรเณ สตฺต เทเสนฺโต วสฺสํ วสติ โส มุนิ|
    block |ทสโกฏิสหสฺสานํ ตติยาภิสมโย อหุฯ|
  count |๗|
    block |ตสฺสาปิ เทวเทวสฺส เอโก อาสิ สมาคโม|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |ติํสภิกฺขุสหสฺสานํ ตทา อาสิ สมาคโม|
    block |โอฆานมติกฺกนฺตานํ ภิชฺชิตานญฺจ มจฺจุยาฯ|
  count |๙|
    block |อหํ เตน สมเยน ปพฺพโต นาม ขตฺติโย|
    block |มิตฺตามจฺเจหิ สมฺปนฺโน อนนฺตพลวาหโนฯ|
  count |๑๐|
    block |สมฺพุทฺธทสฺสนํ คนฺตฺวา สุตฺวา ธมฺมมนุตฺตรํ|
    block |นิมนฺเตตฺวา สชินสงฺฆํ ทานํ ทตฺวา ยทิจฺฉกํฯ|
  count |๑๑|
    block |ปฏฺฏุณฺณํ จีนปฏฺฏญฺจ โกเสยฺยํ กมฺพลมฺปิ จ|
    block |โสวณฺณปาทุกญฺเจว อทาสิํ สตฺถุสาวเกฯ|
  count |๑๒|
    block |โสปิ มํ พุทฺโธ พฺยากาสิ สงฺฆมชฺเฌ นิสีทิย|
    block |อิมมฺหิ ภทฺทเก กปฺเป อยํ พุทฺโธ ภวิสฺสติฯ|
  count |๑๓|
    block |อหุ กปิลวฺหยา รมฺมา…เป … เหสฺสาม สมฺมุขา อิมํฯ|
  count |๑๔|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๕|
    block |สพฺพญฺญุตํ คเวสนฺโต ทานํ ทตฺวา นรุตฺตเม|
    block |โอหายาหํ มหารชฺชํ ปพฺพชิํ ชินสนฺติเก ฯ|
  count |๑๖|
    block |นครํ โสภวตี นาม โสโภ นามาสิ ขตฺติโย|
    block |วสเต ตตฺถ นคเร สมฺพุทฺธสฺส มหากุลํฯ|
  count |๑๗|
    block |พฺราหฺมโณ ยญฺญทตฺโต จ อาสิ พุทฺธสฺส โส ปิตา|
    block |อุตฺตรา นาม ชนิกา โกณาคมนสฺส สตฺถุโนฯ|
  count |๑๘|
    block |ตีณิ วสฺสสหสฺสานิ อคารํ อชฺฌ โส วสิ|
    block |ตุสิตสนฺตุสิตสนฺตุฏฺฐา ตโย ปาสาทมุตฺตมาฯ|
  count |๑๙|
    block |อนูนโสฬสสหสฺสานิ นาริโย สมลงฺกตา|
    block |รุจิคตฺตา นาม นารี สตฺถวาโห นาม อตฺรโชฯ|
  count |๒๐|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |ฉมาสํ ปธานจารํ อจรี ปุริสุตฺตโมฯ|
  count |๒๑|
    block |พฺรหฺมุนา ยาจิโต สนฺโต โกณาคมนนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๒๒|
    block |ภิยฺยโส อุตฺตโร นาม อเหสุํ อคฺคสาวกา|
    block |โสตฺถิโช นามุปฏฺฐาโก โกณาคมนสฺส สตฺถุโนฯ|
  count |๒๓|
    block |สมุทฺทา อุตฺตรา เจว อเหสุํ อคฺคสาวิกา|
    block |โพธิ ตสฺส ภควโต อุทุมฺพโรติ ปวุจฺจติฯ|
  count |๒๔|
    block |อุคฺโค จ โสมเทโว จ อเหสุํ อคฺคุปฏฺฐกา|
    block |สีวลา เจว สามา จ อเหสุํ อคฺคุปฏฺฐิกาฯ|
  count |๒๕|
    block |อุจฺจตฺตเนน โส พุทฺโธ ติํสหตฺถสมุคฺคโต|
    block |อุกฺกามุเข ยถา กมฺพุ เอวํ รํสีหิ มณฺฑิโตฯ|
  count |๒๖|
    block |ติํสวสฺสสหสฺสานิ อายุ พุทฺธสฺส ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๗|
    block |ธมฺมเจติํ สมุสฺเสตฺวา ธมฺมทุสฺสวิภูสิตํ|
    block |ธมฺมปุปฺผคุฬํ กตฺวา นิพฺพุโต โส สสาวโกฯ|
  count |๒๘|
    block |มหาวิลาโส ตสฺส ชโน สิริธมฺมปฺปกาสโน|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๙|
    block |โกณาคมโน สมฺพุทฺโธ ปพฺพตารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |โกณาคมนสฺส ภควโต วํโส เตวีสติโมฯ|
