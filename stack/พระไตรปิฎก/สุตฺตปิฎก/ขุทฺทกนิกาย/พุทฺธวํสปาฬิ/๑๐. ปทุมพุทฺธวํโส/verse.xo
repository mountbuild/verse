block |๑๐ ปทุมพุทฺธวํโส|
  count |๑|
    block |อโนมทสฺสิสฺส อปเรน สมฺพุทฺโธ ทฺวิปทุตฺตโม|
    block |ปทุโม นาม นาเมน อสโม อปฺปฏิปุคฺคโลฯ|
  count |๒|
    block |ตสฺสาปิ อสมํ สีลํ สมาธิปิ อนนฺตโก|
    block |อสงฺเขยฺยํ ญาณวรํ วิมุตฺติปิ อนูปมาฯ|
  count |๓|
    block |ตสฺสาปิ อตุลเตชสฺส ธมฺมจกฺกปฺปวตฺตเน|
    block |อภิสมยา ตโย อาสุํ มหาตมปวาหนาฯ|
  count |๔|
    block |ปฐมาภิสมเย พุทฺโธ โกฏิสตมโพธยิ|
    block |ทุติยาภิสมเย ธีโร นวุติโกฏิมโพธยิฯ|
  count |๕|
    block |ยทา จ ปทุโม พุทฺโธ โอวที สกมตฺรชํ|
    block |ตทา อสีติโกฏีนํ ตติยาภิสมโย อหุฯ|
  count |๖|
    block |สนฺนิปาตา ตโย อาสุํ ปทุมสฺส มเหสิโน|
    block |โกฏิสตสหสฺสานํ ปฐโม อาสิ สมาคโมฯ|
  count |๗|
    block |กถินตฺถารสมเย อุปฺปนฺเน กถินจีวเร|
    block |ธมฺมเสนาปติตฺถาย ภิกฺขู สิพฺพิํสุ จีวรํฯ|
  count |๘|
    block |ตทา เต วิมลา ภิกฺขู ฉฬภิญฺญา มหิทฺธิกา|
    block |ตีณิ สตสหสฺสานิ สมิํสุ อปราชิตาฯ|
  count |๙|
    block |ปุนาปรํ โส นราสโภ ปวเน วาสํ อุปาคมิ|
    block |ตทา สมาคโม อาสิ ทฺวินฺนํ สตสหสฺสินํฯ|
  count |๑๐|
    block |อหํ เตน สมเยน สีโห อาสิํ มิคาธิภู|
    block |วิเวกมนุพฺรูหนฺตํ ปวเน อทฺทสํ ชินํฯ|
  count |๑๑|
    block |วนฺทิตฺวา สิรสา ปาเท กตฺวาน ตํ ปทกฺขิณํ|
    block |ติกฺขตฺตุํ อภินาทิตฺวา สตฺตาหํ ชินมุปฏฺฐหํฯ|
  count |๑๒|
    block |สตฺตาหํ วรสมาปตฺติยา วุฏฺฐหิตฺวา ตถาคโต|
    block |มนสา จินฺตยิตฺวาน โกฏิภิกฺขู สมานยิฯ|
  count |๑๓|
    block |ตทาปิ โส มหาวีโร เตสํ มชฺเฌ วิยากริ|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๔|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๕|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๖|
    block |จมฺปกํ นาม นครํ อสโม นาม ขตฺติโย|
    block |อสมา นาม ชนิกา ปทุมสฺส มเหสิโนฯ|
  count |๑๗|
    block |ทสวสฺสสหสฺสานิ อคารํ อชฺฌ โส วสิ|
    block |นนฺทาวสุยสุตฺตรา ตโย ปาสาทมุตฺตมาฯ|
  count |๑๘|
    block |เตตฺติํส จ สหสฺสานิ นาริโย สมลงฺกตา|
    block |อุตฺตรา นาม สา นารี รมฺโม นามาสิ อตฺรโชฯ|
  count |๑๙|
    block |นิมิตฺเต จตุโร ทิสฺวา รถยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๒๐|
    block |พฺรหฺมุนา ยาจิโต สนฺโต ปทุโม โลกนายโก|
    block |วตฺติ จกฺกํ มหาวีโร ธนญฺจุยฺยานมุตฺตเมฯ|
  count |๒๑|
    block |สาโล จ อุปสาโล จ อเหสุํ อคฺคสาวกา|
    block |วรุโณ นามุปฏฺฐาโก ปทุมสฺส มเหสิโนฯ|
  count |๒๒|
    block |ราธา เจว สุราธา จ อเหสุํ อคฺคสาวิกา|
    block |โพธิ ตสฺส ภควโต มหาโสโณติ วุจฺจติฯ|
  count |๒๓|
    block |ภิยฺโย เจว อสโม จ อเหสุํ อคฺคุปฏฺฐกา|
    block |รุจี จ นนฺทรามา จ อเหสุํ อคฺคุปฏฺฐิกาฯ|
  count |๒๔|
    block |อฏฺฐปณฺณาสรตนํ อจฺจุคฺคโต มหามุนิ|
    block |ปภา นิทฺธาวตี ตสฺส อสมา สพฺพโส ทิสาฯ|
  count |๒๕|
    block |จนฺทปฺปภา สูริยปฺปภา รตนคฺคิมณิปฺปภา|
    block |สพฺพาปิ ตา หตา โหนฺติ ปตฺวา ชินปภุตฺตมํฯ|
  count |๒๖|
    block |วสฺสสตสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๗|
    block |ปริปกฺกมานเส สตฺเต โพธยิตฺวา อเสสโต|
    block |เสสเก อนุสาสิตฺวา นิพฺพุโต โส สสาวโกฯ|
  count |๒๘|
    block |อุรโคว ตจํ ชิณฺณํ วทฺธปตฺตํว ปาทโป|
    block |ชหิตฺวา สพฺพสงฺขาเร นิพฺพุโต โส ยถา สิขีฯ|
  count |๒๙|
    block |ปทุโม ชินวโร สตฺถา ธมฺมารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |ปทุมสฺส ภควโต วํโส อฏฺฐโมฯ|
