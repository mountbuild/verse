block |๓ ทีปงฺกรพุทฺธวํโส|
  count |๑|
    block |ตทา เต โภชยิตฺวาน สสงฺฆํ โลกนายกํ|
    block |อุปคจฺฉุํ สรณํ ตสฺส ทีปงฺกรสฺส สตฺถุโนฯ|
  count |๒|
    block |สรณาคมเน กญฺจิ นิเวเสสิ ตถาคโต|
    block |กญฺจิ ปญฺจสุ สีเลสุ สีเล ทสวิเธ ปรํฯ|
  count |๓|
    block |กสฺสจิ เทติ สามญฺญํ จตุโร ผลมุตฺตเม|
    block |กสฺสจิ อสเม ธมฺเม เทติ โส ปฏิสมฺภิทาฯ|
  count |๔|
    block |กสฺสจิ วรสมาปตฺติโย อฏฺฐ เทติ นราสโภ|
    block |ติสฺโส กสฺสจิ วิชฺชาโย ฉฬภิญฺญา ปเวจฺฉติฯ|
  count |๕|
    block |เตน โยเคน ชนกายํ โอวทติ มหามุนิ|
    block |เตน วิตฺถาริกํ อาสิ โลกนาถสฺส สาสนํฯ|
  count |๖|
    block |มหาหนุสภกฺขนฺโธ ทีปงฺกรสฺส นามโก|
    block |พหู ชเน ตารยติ ปริโมเจติ ทุคฺคติํฯ|
  count |๗|
    block |โพธเนยฺยํ ชนํ ทิสฺวา สตสหสฺเสปิ โยชเน|
    block |ขเณน อุปคนฺตฺวาน โพเธติ ตํ มหามุนิฯ|
  count |๘|
    block |ปฐมาภิสมเย พุทฺโธ โกฏิสตมโพธยิ|
    block |ทุติยาภิสมเย นาโถ นวุติโกฏิมโพธยิฯ|
  count |๙|
    block |ยทา จ เทวภวนมฺหิ พุทฺโธ ธมฺมมเทสยิ|
    block |นวุติโกฏิสหสฺสานํ ตติยาภิสมโย อหุฯ|
  count |๑๐|
    block |สนฺนิปาตา ตโย อาสุํ ทีปงฺกรสฺส สตฺถุโน|
    block |โกฏิสตสหสฺสานํ ปฐโม อาสิ สมาคโมฯ|
  count |๑๑|
    block |ปุน นารทกูฏมฺหิ ปวิเวกคเต ชิเน|
    block |ขีณาสวา วีตมลา สมิํสุ สตโกฏิโยฯ|
  count |๑๒|
    block |ยมฺหิ กาเล มหาวีโร สุทสฺสนสิลุจฺจเย|
    block |นวโกฏิสหสฺเสหิ ปวาเรสิ มหามุนิฯ|
  count |๑๓|
    block |ทสวีสสหสฺสานํ ธมฺมาภิสมโย อหุ|
    block |เอกทฺวินฺนํ อภิสมยา คณนาโต อสงฺขิยาฯ|
  count |๑๔|
    block |วิตฺถาริกํ พาหุชญฺญํ อิทฺธํ ผีตํ อหู ตทา|
    block |ทีปงฺกรสฺส ภควโต สาสนํ สุวิโสธิตํฯ|
  count |๑๕|
    block |จตฺตาริ สตสหสฺสานิ ฉฬภิญฺญา มหิทฺธิกา|
    block |ทีปงฺกรํ โลกวิทุํ ปริวาเรนฺติ สพฺพทาฯ|
  count |๑๖|
    block |เย เกจิ เตน สมเยน ชหนฺติ มานุสํ ภวํ|
    block |อปตฺตมานสา เสขา ครหิตา ภวนฺติ เตฯ|
  count |๑๗|
    block |สุปุปฺผิตํ ปาวจนํ อรหนฺเตหิ ตาทิหิ|
    block |ขีณาสเวหิ วิมเลหิ อุปโสภติ สพฺพทาฯ|
  count |๑๘|
    block |นครํ รมฺมวตี นาม สุเทโว นาม ขตฺติโย|
    block |สุเมธา นาม ชนิกา ทีปงฺกรสฺส สตฺถุโนฯ|
  count |๑๙|
    block |ทสวสฺสสหสฺสานิ อคารํ อชฺฌ โส วสิ|
    block |หํสา โกญฺจา มยูรา จ ตโย ปาสาทมุตฺตมาฯ|
  count |๒๐|
    block |ตีณิสตสหสฺสานิ นาริโย สมลงฺกตา|
    block |ปทุมา นาม สา นารี อุสภกฺขนฺโธ อตฺรโชฯ|
  count |๒๑|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |อนูนทสมาสานิ ปธาเน ปทหี ชิโนฯ|
  count |๒๒|
    block |ปธานจารํ จริตฺวาน อพุชฺฌิ มานสํ มุนิ|
    block |พฺรหฺมุนา ยาจิโต สนฺโต ทีปงฺกโร มหามุนิฯ|
  count |๒๓|
    block |วตฺติ จกฺกํ มหาวีโร นนฺทาราเม สิรีฆเร|
    block |นิสินฺโน สิรีสมูลมฺหิ อกา ติตฺถิยมทฺทนํฯ|
  count |๒๔|
    block |สุมงฺคโล จ ติสฺโส จ อเหสุํ อคฺคสาวกา|
    block |สาคโต นามุปฏฺฐาโก ทีปงฺกรสฺส สตฺถุโนฯ|
  count |๒๕|
    block |นนฺทา เจว สุนนฺทา จ อเหสุํ อคฺคสาวิกา|
    block |โพธิ ตสฺส ภควโต ปิปฺผลีติ ปวุจฺจติฯ|
  count |๒๖|
    block |ตปุสฺสภลฺลิกา นาม อเหสุํ อคฺคุปฏฺฐกา|
    block |สิริมา โกณา อุปฏฺฐิกา ทีปงฺกรสฺส สตฺถุโนฯ|
  count |๒๗|
    block |อสีติหตฺถมุพฺเพโธ ทีปงฺกโร มหามุนิ|
    block |โสภติ ทีปรุกฺโขว สาลราชาว ผุลฺลิโตฯ|
  count |๒๘|
    block |สตสหสฺสวสฺสานิ อายุ ตสฺส มเหสิโน|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๙|
    block |โชตยิตฺวาน สทฺธมฺมํ สนฺตาเรตฺวา มหาชนํ|
    block |ชลิตฺวา อคฺคิกฺขนฺโธว นิพฺพุโต โส สสาวโกฯ|
  count |๓๐|
    block |สา จ อิทฺธิ โส จ ยโส ตานิ จ ปาเทสุ จกฺกรตนานิ|
    block |สพฺพํ ตมนฺตรหิตํ นนุ ริตฺตา สพฺพสงฺขารา ฯ|
  count |๓๑|
    block |ทีปงฺกโร ชิโน สตฺถา นนฺทารามมฺหิ นิพฺพุโต|
    block |ตตฺเถวสฺส ชินถูโป ฉตฺติํสุพฺเพธโยชโนติฯ|
  stand |ทีปงฺกรสฺส ภควโต วํโส ปฐโมฯ|
