block |๔ โกณฺฑญฺญพุทฺธวํโส|
  count |๑|
    block |ทีปงฺกรสฺส อปเรน โกณฺฑญฺโญ นาม นายโก|
    block |อนนฺตเตโช อมิตยโส อปฺปเมยฺโย ทุราสโทฯ|
  count |๒|
    block |ธรณูปโม ขมเนน สีเลน สาครูปโม|
    block |สมาธินา เมรูปโม ญาเณน คคนูปโมฯ|
  count |๓|
    block |อินฺทฺริยพลโพชฺฌงฺค-มคฺคสจฺจปฺปกาสนํ|
    block |ปกาเสสิ สทา พุทฺโธ หิตาย สพฺพปาณินํฯ|
  count |๔|
    block |ธมฺมจกฺกํ ปวตฺเตนฺเต โกณฺฑญฺเญ โลกนายเก|
    block |โกฏิสตสหสฺสานํ ปฐมาภิสมโย อหุฯ|
  count |๕|
    block |ตโต ปรมฺปิ เทเสนฺเต นรมรูนํ สมาคเม|
    block |นวุติโกฏิสหสฺสานํ ทุติยาภิสมโย อหุฯ|
  count |๖|
    block |ติตฺถิเย อภิมทฺทนฺโต ยทา ธมฺมมเทสยิ|
    block |อสีติโกฏิสหสฺสานํ ตติยาภิสมโย อหุฯ|
  count |๗|
    block |สนฺนิปาตา ตโย อาสุํ โกณฺฑญฺญสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |โกฏิสตสหสฺสานํ ปฐโม อาสิ สมาคโม|
    block |ทุติโย โกฏิสหสฺสานํ ตติโย นวุติโกฏินํฯ|
  count |๙|
    block |อหํ เตน สมเยน วิชิตาวี นาม ขตฺติโย|
    block |สมุทฺทํ อนฺตมนฺเตน อิสฺสริยํ วตฺตยามหํฯ|
  count |๑๐|
    block |โกฏิสตสหสฺสานํ วิมลานํ มเหสินํ|
    block |สห โลกคฺคนาเถน ปรมนฺเนน ตปฺปยิํฯ|
  count |๑๑|
    block |โสปิ มํ พุทฺโธ พฺยากาสิ โกณฺฑญฺโญ โลกนายโก|
    block |อปริเมยฺยิโต กปฺเป พุทฺโธ โลเก ภวิสฺสติฯ|
  count |๑๒|
    block |ปธานํ ปทหิตฺวาน กตฺวา ทุกฺกรการิกํ|
    block |อสฺสตฺถมูเล สมฺพุทฺโธ พุชฺฌิสฺสติ มหายโสฯ|
  count |๑๓|
    block |อิมสฺส ชนิกา มาตา มายา นาม ภวิสฺสติ|
    block |ปิตา สุทฺโธทโน นาม อยํ เหสฺสติ โคตโมฯ|
  count |๑๔|
    block |โกลิโต อุปติสฺโส จ อคฺคา เหสฺสนฺติ สาวกา|
    block |อานนฺโท นามุปฏฺฐาโก อุปฏฺฐิสฺสติมํ ชินํฯ|
  count |๑๕|
    block |เขมา อุปฺปลวณฺณา จ อคฺคา เหสฺสนฺติ สาวิกา|
    block |โพธิ ตสฺส ภควโต อสฺสตฺโถติ ปวุจฺจติฯ|
  count |๑๖|
    block |จิตฺโต จ หตฺถาฬวโก อคฺคา เหสฺสนฺตุปฏฺฐกา|
    block |นนฺทมาตา จ อุตฺตรา อคฺคา เหสฺสนฺตุปฏฺฐิกา|
    block |อายุ วสฺสสตํ ตสฺส โคตมสฺส ยสสฺสิโนฯ|
  count |๑๗|
    block |อิทํ สุตฺวาน วจนํ อสมสฺส มเหสิโน|
    block |อาโมทิตา นรมรู พุทฺธพีชํ กิร อยํฯ|
  count |๑๘|
    block |อุกฺกุฏฺฐิสทฺทา วตฺตนฺติ อปฺโผเฏนฺติ หสนฺติ จ|
    block |กตญฺชลี นมสฺสนฺติ ทสสหสฺสิเทวตาฯ|
  count |๑๙|
    block |ยทิมสฺส โลกนาถสฺส วิรชฺฌิสฺสาม สาสนํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๒๐|
    block |ยถา มนุสฺสา นทิํ ตรนฺตา ปฏิติตฺถํ วิรชฺฌิย|
    block |เหฏฺฐาติตฺเถ คเหตฺวาน อุตฺตรนฺติ มหานทิํฯ|
  count |๒๑|
    block |เอวเมว มยํ สพฺเพ ยทิ มุญฺจามิมํ ชินํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๒๒|
    block |ตสฺสาหํ วจนํ สุตฺวา ภิยฺโย จิตฺตํ ปสาทยิํ|
    block |ตเมว อตฺถํ สาเธนฺโต มหารชฺชํ ชิเน อทํ|
    block |มหารชฺชํ ททิตฺวาน ปพฺพชิํ ตสฺส สนฺติเกฯ|
  count |๒๓|
    block |สุตฺตนฺตํ วินยญฺจาปิ นวงฺคํ สตฺถุสาสนํ|
    block |สพฺพํ ปริยาปุณิตฺวาน โสภยิํ ชินสาสนํฯ|
  count |๒๔|
    block |ตตฺถปฺปมตฺโต วิหรนฺโต นิสชฺชฏฺฐานจงฺกเม|
    block |อภิญฺญาปารมิํ คนฺตฺวา พฺรหฺมโลกมคญฺฉหํฯ|
  count |๒๕|
    block |นครํ รมฺมวตี นาม สุนนฺโท นาม ขตฺติโย|
    block |สุชาตา นาม ชนิกา โกณฺฑญฺญสฺส มเหสิโนฯ|
  count |๒๖|
    block |ทสวสฺสสหสฺสานิ อคารํ อชฺฌ โส วสิ|
    block |สุจิ สุรุจิ สุโภ จ ตโย ปาสาทมุตฺตมาฯ|
  count |๒๗|
    block |ตีณิสตสหสฺสานิ นาริโย สมลงฺกตา|
    block |รุจิเทวี นาม นารี วิชิตเสโน อตฺรโชฯ|
  count |๒๘|
    block |นิมิตฺเต จตุโร ทิสฺวา รถยาเนน นิกฺขมิ|
    block |อนูนทสมาสานิ ปธานํ ปทหี ชิโนฯ|
  count |๒๙|
    block |พฺรหฺมุนา ยาจิโต สนฺโต โกณฺฑญฺโญ ทฺวิปทุตฺตโม|
    block |วตฺติ จกฺกํ มหาวีโร เทวานํ นครุตฺตเมฯ|
  count |๓๐|
    block |ภทฺโท เจว สุภทฺโท จ อเหสุํ อคฺคสาวกา|
    block |อนุรุทฺโธ นามุปฏฺฐาโก โกณฺฑญฺญสฺส มเหสิโนฯ|
  count |๓๑|
    block |ติสฺสา จ อุปติสฺสา จ อเหสุํ อคฺคสาวิกา|
    block |สาลกลฺยาณิโก โพธิ โกณฺฑญฺญสฺส มเหสิโนฯ|
  count |๓๒|
    block |โสโณ จ อุปโสโณ จ อเหสุํ อคฺคุปฏฺฐกา|
    block |นนฺทา เจว สิรีมา จ อเหสุํ อคฺคุปฏฺฐิกาฯ|
  count |๓๓|
    block |โส อฏฺฐาสีติ หตฺถานิ อจฺจุคฺคโต มหามุนิ|
    block |โสภเต อุฬุราชาว สูริโย มชฺฌนฺหิเก ยถาฯ|
  count |๓๔|
    block |วสฺสสตสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๓๕|
    block |ขีณาสเวหิ วิมเลหิ วิจิตฺตา อาสิ เมทนี|
    block |ยถา คคนมุฬูหิ เอวํ โส อุปโสภถฯ|
  count |๓๖|
    block |เตปิ นาคา อปฺปเมยฺยา อสงฺโขภา ทุราสทา|
    block |วิชฺชุปาตํว ทสฺเสตฺวา นิพฺพุตา เต มหายสาฯ|
  count |๓๗|
    block |สา จ อตุลิยา ชินสฺส อิทฺธิ ญาณปริภาวิโต จ สมาธิ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๘|
    block |โกณฺฑญฺโญ ปวโร พุทฺโธ จนฺทารามมฺหิ นิพฺพุโต|
    block |ตตฺเถว เจติโย จิตฺโต สตฺต โยชนมุสฺสิโตติฯ|
  stand |โกณฺฑญฺญสฺส ภควโต วํโส ทุติโยฯ|
