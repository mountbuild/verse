block |๖ สุมนพุทฺธวํโส|
  count |๑|
    block |มงฺคลสฺส อปเรน สุมโน นาม นายโก|
    block |สพฺพธมฺเมหิ อสโม สพฺพสตฺตานมุตฺตโมฯ|
  count |๒|
    block |ตทา อมตเภริํ โส อาหนี เมขเล ปุเร|
    block |ธมฺมสงฺขสมายุตฺตํ นวงฺคํ ชินสาสนํฯ|
  count |๓|
    block |นิชฺชินิตฺวา กิเลเส โส ปตฺวา สมฺโพธิมุตฺตมํ|
    block |มาเปสิ นครํ สตฺถา สทฺธมฺมปุรวรุตฺตมํฯ|
  count |๔|
    block |นิรนฺตรํ อกุฏิลํ อุชุํ วิปุลวิตฺถตํ|
    block |มาเปสิ โส มหาวีถิํ สติปฏฺฐานวรุตฺตมํฯ|
  count |๕|
    block |ผเล จตฺตาริ สามญฺเญ จตสฺโส ปฏิสมฺภิทา|
    block |ฉฬภิญฺญาฏฺฐสมาปตฺตี ปสาเรสิ ตตฺถ วีถิยํฯ|
  count |๖|
    block |เย อปฺปมตฺตา อขิลา หิริวีริเยหุปาคตา|
    block |เต เต อิเม คุณวเร อาทิยนฺติ ยถา สุขํฯ|
  count |๗|
    block |เอวเมเตน โยเคน อุทฺธรนฺโต มหาชนํ|
    block |โพเธสิ ปฐมํ สตฺถา โกฏิสตสหสฺสิโยฯ|
  count |๘|
    block |ยมฺหิ กาเล มหาวีโร โอวที ติตฺถิเย คเณ|
    block |โกฏิสหสฺสาภิสมิํสุ ทุติเย ธมฺมเทสเนฯ|
  count |๙|
    block |ยทา เทวา มนุสฺสา จ สมคฺคา เอกมานสา|
    block |นิโรธปญฺหํ ปุจฺฉิํสุ สํสยญฺจาปิ มานสํฯ|
  count |๑๐|
    block |ตทาปิ ธมฺมเทสเน นิโรธปริทีปเน|
    block |นวุติโกฏิสหสฺสานํ ตติยาภิสมโย อหุฯ|
  count |๑๑|
    block |สนฺนิปาตา ตโย อาสุํ สุมนสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๑๒|
    block |วสฺสํวุตฺถสฺส ภควโต อภิฆุฏฺเฐ ปวารเณ|
    block |โกฏิสตสหสฺเสหิ ปวาเรสิ ตถาคโตฯ|
  count |๑๓|
    block |ตโตปรํ สนฺนิปาเต วิมเล กญฺจนปพฺพเต|
    block |นวุติโกฏิสหสฺสานํ ทุติโย อาสิ สมาคโมฯ|
  count |๑๔|
    block |ยทา สกฺโก เทวราชา พุทฺธทสฺสนุปาคมิ|
    block |อสีติโกฏิสหสฺสานํ ตติโย อาสิ สมาคโมฯ|
  count |๑๕|
    block |อหํ เตน สมเยน นาคราชา มหิทฺธิโก|
    block |อตุโล นาม นาเมน อุสฺสนฺนกุสลสญฺจโยฯ|
  count |๑๖|
    block |ตทาหํ นาคภาวนา นิกฺขมิตฺวา สญาติภิ|
    block |นาคานํ ทิพฺพตุริเยหิ สสงฺฆํ ชินมุปฏฺฐหิํฯ|
  count |๑๗|
    block |โกฏิสตสหสฺสานํ อนฺนปาเนน ตปฺปยิํ|
    block |ปจฺเจกทุสฺสยุคํ ทตฺวา สรณํ ตมุปาคมิํฯ|
  count |๑๘|
    block |โสปิ มํ พุทฺโธ พฺยากาสิ สุมโน โลกนายโก|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๙|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๒๐|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๒๑|
    block |นครํ เมขลํ นาม สุทตฺโต นาม ขตฺติโย|
    block |สิริมา นาม ชนิกา สุมนสฺส มเหสิโนฯ|
  count |๒๒|
    block |นววสฺสสหสฺสานิ อคารํ อชฺฌ โส วสิ|
    block |จนฺโท สุจนฺโท วฏํโส จ ตโย ปาสาทมุตฺตมาฯ|
  count |๒๓|
    block |เตสฏฺฐิสตสหสฺสานิ นาริโย สมลงฺกตา|
    block |วฏํสิกา นาม นารี อนูปโม นาม อตฺรโชฯ|
  count |๒๔|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |อนูนทสมาสานิ ปธานํ ปทหี ชิโนฯ|
  count |๒๕|
    block |พฺรหฺมุนา ยาจิโต สนฺโต สุมโน โลกนายโก|
    block |วตฺติ จกฺกํ มหาวีโร เมขเล ปุรมุตฺตเมฯ|
  count |๒๖|
    block |สรโณ ภาวิตตฺโต จ อเหสุํ อคฺคสาวกา|
    block |อุเทโน นามุปฏฺฐาโก สุมนสฺส มเหสิโนฯ|
  count |๒๗|
    block |โสณา จ อุปโสณา จ อเหสุํ อคฺคสาวิกา|
    block |โสปิ พุทฺโธ อมิตยโส นาคมูเล อพุชฺฌถฯ|
  count |๒๘|
    block |วรุโณ เจว สรโณ จ อเหสุํ อคฺคุปฏฺฐกา|
    block |จาลา จ อุปจาลา จ อเหสุํ อคฺคุปฏฺฐิกาฯ|
  count |๒๙|
    block |อุจฺจตฺตเนน โส พุทฺโธ นวุติหตฺถมุคฺคโต|
    block |กญฺจนคฺฆิยสงฺกาโส ทสสหสฺสี วิโรจติฯ|
  count |๓๐|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๓๑|
    block |ตารณีเย ตารยิตฺวา โพธนีเย จ โพธยิ|
    block |ปรินิพฺพายิ สมฺพุทฺโธ อุฬุราชาว อตฺถมิฯ|
  count |๓๒|
    block |เต จ ขีณาสวา ภิกฺขู โส จ พุทฺโธ อสาทิโส|
    block |อตุลปฺปภํ ทสฺสยิตฺวา นิพฺพุตา เย มหายสาฯ|
  count |๓๓|
    block |ตญฺจ ญาณํ อตุลิยํ ตานิ จ อตุลานิ รตนานิ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๔|
    block |สุมโน ยสธโร พุทฺโธ องฺคารามมฺหิ นิพฺพุโต|
    block |ตตฺเถว ตสฺส ชินถูโป จตุโยชนมุคฺคโตติฯ|
  stand |สุมนสฺส ภควโต วํโส จตุตฺโถฯ|
