block |๒๔ กกุสนฺธพุทฺธวํโส|
  count |๑|
    block |เวสฺสภุสฺส อปเรน สมฺพุทฺโธ ทฺวิปทุตฺตโม|
    block |กกุสนฺโธ นาม นาเมน อปฺปเมยฺโย ทุราสโทฯ|
  count |๒|
    block |อุคฺฆาเฏตฺวา สพฺพภวํ จริยาย ปารมิํ คโต|
    block |สีโหว ปญฺชรํ เภตฺวา ปตฺโต สมฺโพธิมุตฺตมํฯ|
  count |๓|
    block |ธมฺมจกฺกํ ปวตฺเตนฺเต กกุสนฺเธ โลกนายเก|
    block |จตฺตารีสโกฏิสหสฺสานํ ธมฺมาภิสมโย อหุฯ|
  count |๔|
    block |อนฺตลิกฺขมฺหิ อากาเส ยมกํ กตฺวา วิกุพฺพนํ|
    block |ติํสโกฏิสหสฺสานํ โพเธสิ เทวมานุเสฯ|
  count |๕|
    block |นรเทวสฺส ยกฺขสฺส จตุสจฺจปฺปกาสเน|
    block |ธมฺมาภิสมโย ตสฺส คณนาโต อสงฺขิโยฯ|
  count |๖|
    block |กกุสนฺธสฺส ภควโต เอโก อาสิ สมาคโม|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๗|
    block |จตฺตาลีสสหสฺสานํ ตทา อาสิ สมาคโม|
    block |ทนฺตภูมิมนุปฺปตฺตานํ อาสวาริคณกฺขยาฯ|
  count |๘|
    block |อหํ เตน สมเยน เขโม นามาสิ ขตฺติโย|
    block |ตถาคเต ชินปุตฺเต ทานํ ทตฺวา อนปฺปกํฯ|
  count |๙|
    block |ปตฺตญฺจ จีวรํ ทตฺวา อญฺชนํ มธุลฏฺฐิกํ|
    block |อิเมตํ ปตฺถิตํ สพฺพํ ปฏิยาเทมิ วรํ วรํฯ|
  count |๑๐|
    block |โสปิ มํ พุทฺโธ พฺยากาสิ กกุสนฺโธ วินายโก|
    block |อิมมฺหิ ภทฺทเก กปฺเป อยํ พุทฺโธ ภวิสฺสติฯ|
  count |๑๑|
    block |อหุ กปิลวฺหยา รมฺมา…เป … เหสฺสาม สมฺมุขา อิมํฯ|
  count |๑๒|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๓|
    block |นครํ เขมาวตี นาม เขโม นามาสหํ ตทา|
    block |สพฺพญฺญุตํ คเวสนฺโต ปพฺพชิํ ตสฺส สนฺติเกฯ|
  count |๑๔|
    block |พฺราหฺมโณ อคฺคิทตฺโต จ อาสิ พุทฺธสฺส โส ปิตา|
    block |วิสาขา นาม ชนิกา กกุสนฺธสฺส สตฺถุโนฯ|
  count |๑๕|
    block |วสเต ตตฺถ เขเม ปุเร สมฺพุทฺธสฺส มหากุลํ|
    block |นรานํ ปวรํ เสฏฺฐํ ชาติมนฺตํ มหายสํฯ|
  count |๑๖|
    block |จตุวสฺสสหสฺสานิ อคารํ อชฺฌ โส วสิ|
    block |กาม -กามวณฺณ-กามสุทฺธินามา ตโย ปาสาทมุตฺตมาฯ|
  count |๑๗|
    block |สมติํสสหสฺสานิ นาริโย สมลงฺกตา|
    block |โรจินี นาม สา นารี อุตฺตโร นาม อตฺรโชฯ|
  count |๑๘|
    block |นิมิตฺเต จตุโร ทิสฺวา รถยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๑๙|
    block |พฺรหฺมุนา ยาจิโต สนฺโต กกุสนฺโธ วินายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๒๐|
    block |วิธุโร จ สญฺชีโว จ อเหสุํ อคฺคสาวกา|
    block |พุทฺธิโช นามุปฏฺฐาโก กกุสนฺธสฺส สตฺถุโนฯ|
  count |๒๑|
    block |สามา จ จมฺปานามา จ อเหสุํ อคฺคสาวิกา|
    block |โพธิ ตสฺส ภควโต สิรีโสติ ปวุจฺจติฯ|
  count |๒๒|
    block |อจฺจุโต จ สุมโน จ อเหสุํ อคฺคุปฏฺฐกา|
    block |นนฺทา เจว สุนนฺทา จ อเหสุํ อคฺคุปฏฺฐิกาฯ|
  count |๒๓|
    block |จตฺตาลีสรตนานิ อจฺจุคฺคโต มหามุนิ|
    block |กนกปฺปภา นิจฺฉรติ สมนฺตา ทสโยชนํฯ|
  count |๒๔|
    block |จตฺตาลีสวสฺสสหสฺสานิ อายุ ตสฺส มเหสิโน|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๕|
    block |ธมฺมาปณํ ปสาเรตฺวา นรนารีนํ สเทวเก|
    block |นทิตฺวา สีหนาทํว นิพฺพุโต โส สสาวโกฯ|
  count |๒๖|
    block |อฏฺฐงฺควจนสมฺปนฺโน อจฺฉิทฺทานิ นิรนฺตรํ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๗|
    block |กกุสนฺโธ ชินวโร เขมารามมฺหิ นิพฺพุโต|
    block |ตตฺเถวสฺส ถูปวโร คาวุตํ นภมุคฺคโตติฯ|
  stand |กกุสนฺธสฺส ภควโต วํโส ทฺวาวีสติโมฯ|
