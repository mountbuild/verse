block |๑๑ นารทพุทฺธวํโส|
  count |๑|
    block |ปทุมสฺส อปเรน สมฺพุทฺโธ ทฺวิปทุตฺตโม|
    block |นารโท นาม นาเมน อสโม อปฺปฏิปุคฺคโลฯ|
  count |๒|
    block |โส พุทฺโธ จกฺกวตฺติสฺส เชฏฺโฐ ทยิตโอรโส|
    block |อามุกฺกมาลาภรโณ อุยฺยานํ อุปสงฺกมิฯ|
  count |๓|
    block |ตตฺถาสิ รุกฺโข ยสวิปุโล อภิรูโป พฺรหา สุจิ|
    block |ตมชฺฌปตฺวา อุปนิสีทิ มหาโสณสฺส เหฏฺฐโตฯ|
  count |๔|
    block |ตตฺถ ญาณวรุปฺปชฺชิ อนนฺตํ วชิรูปมํ|
    block |เตน วิจินิ สงฺขาเร อุกฺกุชฺชมวกุชฺชกํ ฯ|
  count |๕|
    block |ตตฺถ สพฺพกิเลสานิ อเสสมภิวาหยิ|
    block |ปาปุณี เกวลํ โพธิํ พุทฺธญาเณ จ จุทฺทสฯ|
  count |๖|
    block |ปาปุณิตฺวาน สมฺโพธิํ ธมฺมจกฺกํ ปวตฺตยิ|
    block |โกฏิสตสหสฺสานํ ปฐมาภิสมโย อหุฯ|
  count |๗|
    block |มหาโทณํ นาคราชํ วินยนฺโต มหามุนิ|
    block |ปาฏิเหรํ ตทากาสิ ทสฺสยนฺโต สเทวเกฯ|
  count |๘|
    block |ตทา เทวมนุสฺสานํ ตมฺหิ ธมฺมปฺปกาสเน|
    block |นวุติโกฏิสหสฺสานิ ตริํสุ สพฺพสํสยํฯ|
  count |๙|
    block |ยมฺหิ กาเล มหาวีโร โอวที สกมตฺรชํ|
    block |อสีติโกฏิสหสฺสานํ ตติยาภิสมโย อหุฯ|
  count |๑๐|
    block |สนฺนิปาตา ตโย อาสุํ นารทสฺส มเหสิโน|
    block |โกฏิสตสหสฺสานํ ปฐโม อาสิ สมาคโมฯ|
  count |๑๑|
    block |ยทา พุทฺโธ พุทฺธคุณํ สนิทานํ ปกาสยิ|
    block |นวุติโกฏิสหสฺสานิ สมิํสุ วิมลา ตทาฯ|
  count |๑๒|
    block |ยทา เวโรจโน นาโค ทานํ ททาติ สตฺถุโน|
    block |ตทา สมิํสุ ชินปุตฺตา อสีติสตสหสฺสิโยฯ|
  count |๑๓|
    block |อหํ เตน สมเยน ชฏิโล อุคฺคตาปโน|
    block |อนฺตลิกฺขจโร อาสิํ ปญฺจาภิญฺญาสุ ปารคูฯ|
  count |๑๔|
    block |ตทาปาหํ อสมสมํ สสงฺฆํ สปริชฺชนํ|
    block |อนฺนปาเนน ตปฺเปตฺวา จนฺทเนนาภิปูชยิํฯ|
  count |๑๕|
    block |โสปิ มํ ตทา พฺยากาสิ นารโท โลกนายโก|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๖|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๗|
    block |ตสฺสาปิ วจนํ สุตฺวา ภิยฺโย หาเสตฺว มานสํ|
    block |อธิฏฺฐหิํ วตํ อุคฺคํ ทสปารมิปูริยาฯ|
  count |๑๘|
    block |นครํ ธญฺญวตี นาม สุเทโว นาม ขตฺติโย|
    block |อโนมา นาม ชนิกา นารทสฺส มเหสิโนฯ|
  count |๑๙|
    block |นววสฺสสหสฺสานิ อคารํ อชฺฌ โส วสิ|
    block |ชิโต วิชิตาภิราโม ตโย ปาสาทมุตฺตมาฯ|
  count |๒๐|
    block |ติจตฺตารีสสหสฺสานิ นาริโย สมลงฺกตา|
    block |วิชิตเสนา นาม นารี นนฺทุตฺตโร นาม อตฺรโชฯ|
  count |๒๑|
    block |นิมิตฺเต จตุโร ทิสฺวา ปทสา คมเนน นิกฺขมิ|
    block |สตฺตาหํ ปธานจารํ อจรี ปุริสุตฺตโม ฯ|
  count |๒๒|
    block |พฺรหฺมุนา ยาจิโต สนฺโต นารโท โลกนายโก|
    block |วตฺติ จกฺกํ มหาวีโร ธนญฺจุยฺยานมุตฺตเมฯ|
  count |๒๓|
    block |ภทฺทสาโล ชิตมิตฺโต อเหสุํ อคฺคสาวกา|
    block |วาเสฏฺโฐ นามุปฏฺฐาโก นารทสฺส มเหสิโนฯ|
  count |๒๔|
    block |อุตฺตรา ผคฺคุนี เจว อเหสุํ อคฺคสาวิกา|
    block |โพธิ ตสฺส ภควโต มหาโสโณติ วุจฺจติฯ|
  count |๒๕|
    block |อุคฺครินฺโท วสโภ จ อเหสุํ อคฺคุปฏฺฐกา|
    block |อินฺทาวรี จ วณฺฑี จ อเหสุํ อคฺคุปฏฺฐิกาฯ|
  count |๒๖|
    block |อฏฺฐาสีติรตนานิ อจฺจุคฺคโต มหามุนิ|
    block |กญฺจนคฺฆิยสงฺกาโส ทสสหสฺสี วิโรจติฯ|
  count |๒๗|
    block |ตสฺส พฺยามปฺปภา กายา นิทฺธาวติ ทิโสทิสํ|
    block |นิรนฺตรํ ทิวารตฺติํ โยชนํ ผรเต สทาฯ|
  count |๒๘|
    block |น เกจิ เตน สมเยน สมนฺตา โยชเน ชนา|
    block |อุกฺกาปทีเป อุชฺชาเลนฺติ พุทฺธรํสีหิ โอตฺถฏาฯ|
  count |๒๙|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๓๐|
    block |ยถา อุฬูหิ คคนํ วิจิตฺตํ อุปโสภติ|
    block |ตเถว สาสนํ ตสฺส อรหนฺเตหิ โสภติฯ|
  count |๓๑|
    block |สํสารโสตํ ตรณาย เสสเก ปฏิปนฺนเก|
    block |ธมฺมเสตุํ ทฬฺหํ กตฺวา นิพฺพุโต โส นราสโภฯ|
  count |๓๒|
    block |โสปิ พุทฺโธ อสมสโม เตปิ ขีณาสวา อตุลเตชา|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๓|
    block |นารโท ชินวสโภ นิพฺพุโต สุทสฺสเน ปุเร|
    block |ตตฺเถวสฺส ถูปวโร จตุโยชนมุคฺคโตติฯ|
  stand |นารทสฺส ภควโต วํโส นวโมฯ|
