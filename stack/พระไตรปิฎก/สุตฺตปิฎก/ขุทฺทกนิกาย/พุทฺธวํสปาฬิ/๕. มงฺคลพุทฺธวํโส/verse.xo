block |๕ มงฺคลพุทฺธวํโส|
  count |๑|
    block |โกณฺฑญฺญสฺส อปเรน มงฺคโล นาม นายโก|
    block |ตมํ โลเก นิหนฺตฺวาน ธมฺโมกฺกมภิธารยิฯ|
  count |๒|
    block |อตุลาสิ ปภา ตสฺส ชิเนหญฺเญหิ อุตฺตริํ|
    block |จนฺทสูริยปภํ หนฺตฺวา ทสสหสฺสี วิโรจติฯ|
  count |๓|
    block |โสปิ พุทฺโธ ปกาเสสิ จตุโร สจฺจวรุตฺตเม|
    block |เต เต สจฺจรสํ ปีตฺวา วิโนเทนฺติ มหาตมํฯ|
  count |๔|
    block |ปตฺวาน โพธิมตุลํ ปฐเม ธมฺมเทสเน|
    block |โกฏิสตสหสฺสานํ ธมฺมาภิสมโย อหุฯ|
  count |๕|
    block |สุรินฺทเทวภวเน พุทฺโธ ธมฺมมเทสยิ|
    block |ตทา โกฏิสหสฺสานํ ทุติโย สมโย อหุฯ|
  count |๖|
    block |ยทา สุนนฺโท จกฺกวตฺตี สมฺพุทฺธํ อุปสงฺกมิ|
    block |ตทา อาหนิ สมฺพุทฺโธ ธมฺมเภริํ วรุตฺตมํฯ|
  count |๗|
    block |สุนนฺทสฺสานุจรา ชนตา ตทาสุํ นวุติโกฏิโย|
    block |สพฺเพปิ เต นิรวเสสา อเหสุํ เอหิ ภิกฺขุกาฯ|
  count |๘|
    block |สนฺนิปาตา ตโย อาสุํ มงฺคลสฺส มเหสิโน|
    block |โกฏิสตสหสฺสานํ ปฐโม อาสิ สมาคโมฯ|
  count |๙|
    block |ทุติโย โกฏิสตสหสฺสานํ ตติโย นวุติโกฏินํ|
    block |ขีณาสวานํ วิมลานํ ตทา อาสิ สมาคโมฯ|
  count |๑๐|
    block |อหํ เตน สมเยน สุรุจี นาม พฺราหฺมโณ|
    block |อชฺฌายโก มนฺตธโร ติณฺณํ เวทาน ปารคูฯ|
  count |๑๑|
    block |ตมหํ อุปสงฺกมฺม สรณํ คนฺตฺวาน สตฺถุโน|
    block |สมฺพุทฺธปฺปมุขํ สงฺฆํ คนฺธมาเลน ปูชยิํ|
    block |ปูเชตฺวา คนฺธมาเลน ควปาเนน ตปฺปยิํฯ|
  count |๑๒|
    block |โสปิ มํ พุทฺโธ พฺยากาสิ มงฺคโล ทฺวิปทุตฺตโม|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๓|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๔|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทส ปารมิปูริยาฯ|
  count |๑๕|
    block |ตทา ปีติมนุพฺรูหนฺโต สมฺโพธิวรปตฺติยา|
    block |พุทฺเธ ทตฺวาน มํ เคหํ ปพฺพชิํ ตสฺส สนฺติเกฯ|
  count |๑๖|
    block |สุตฺตนฺตํ วินยญฺจาปิ นวงฺคํ สตฺถุสาสนํ|
    block |สพฺพํ ปริยาปุณิตฺวา โสภยิํ ชินสาสนํฯ|
  count |๑๗|
    block |ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ|
    block |อภิญฺญาปารมิํ คนฺตฺวา พฺรหฺมโลกมคจฺฉหํฯ|
  count |๑๘|
    block |อุตฺตรํ นาม นครํ อุตฺตโร นาม ขตฺติโย|
    block |อุตฺตรา นาม ชนิกา มงฺคลสฺส มเหสิโนฯ|
  count |๑๙|
    block |นววสฺสสหสฺสานิ อคารํ อชฺฌ โส วสิ|
    block |ยสวา สุจิมา สิรีมา ตโย ปาสาทมุตฺตมาฯ|
  count |๒๐|
    block |สมติํสสหสฺสานิ นาริโย สมลงฺกตา|
    block |ยสวตี นาม นารี สีวโล นาม อตฺรโชฯ|
  count |๒๑|
    block |นิมิตฺเต จตุโร ทิสฺวา อสฺสยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๒๒|
    block |พฺรหฺมุนา ยาจิโต สนฺโต มงฺคโล นาม นายโก|
    block |วตฺติ จกฺกํ มหาวีโร วเน สิรีวรุตฺตเมฯ|
  count |๒๓|
    block |สุเทโว ธมฺมเสโน จ อเหสุํ อคฺคสาวกา|
    block |ปาลิโต นามุปฏฺฐาโก มงฺคลสฺส มเหสิโนฯ|
  count |๒๔|
    block |สีวลา จ อโสกา จ อเหสุํ อคฺคสาวิกา|
    block |โพธิ ตสฺส ภควโต นาครุกฺโขติ วุจฺจติฯ|
  count |๒๕|
    block |นนฺโท เจว วิสาโข จ อเหสุํ อคฺคุปฏฺฐกา|
    block |อนุลา เจว สุตนา จ อเหสุํ อคฺคุปฏฺฐิกาฯ|
  count |๒๖|
    block |อฏฺฐาสีติ รตนานิ อจฺจุคฺคโต มหามุนิ|
    block |ตโต นิทฺธาวตี รํสี อเนกสตสหสฺสิโยฯ|
  count |๒๗|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๘|
    block |ยถาปิ สาคเร อูมี น สกฺกา ตา คเณตุเย|
    block |ตเถว สาวกา ตสฺส น สกฺกา เต คเณตุเยฯ|
  count |๒๙|
    block |ยาว อฏฺฐาสิ สมฺพุทฺโธ มงฺคโล โลกนายโก|
    block |น ตสฺส สาสเน อตฺถิ สกิเลสมรณํ ตทาฯ|
  count |๓๐|
    block |ธมฺโมกฺกํ ธารยิตฺวาน สนฺตาเรตฺวา มหาชนํ|
    block |ชลิตฺวา ธูมเกตูว นิพฺพุโต โส มหายโสฯ|
  count |๓๑|
    block |สงฺขารานํ สภาวตฺถํ ทสฺสยิตฺวา สเทวเก|
    block |ชลิตฺวา อคฺคิกฺขนฺโธว สูริโย อตฺถงฺคโต ยถาฯ|
  count |๓๒|
    block |อุยฺยาเน วสฺสเร นาม พุทฺโธ นิพฺพายิ มงฺคโล|
    block |ตตฺเถวสฺส ชินถูโป ติํสโยชนมุคฺคโตติฯ|
  stand |มงฺคลสฺส ภควโต วํโส ตติโยฯ|
