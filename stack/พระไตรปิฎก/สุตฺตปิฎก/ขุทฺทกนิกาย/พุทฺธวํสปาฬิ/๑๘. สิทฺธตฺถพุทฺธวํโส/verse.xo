block |๑๘ สิทฺธตฺถพุทฺธวํโส|
  count |๑|
    block |ธมฺมทสฺสิสฺส อปเรน สิทฺธตฺโถ นาม นายโก|
    block |นิหนิตฺวา ตมํ สพฺพํ สูริโย อพฺภุคฺคโต ยถาฯ|
  count |๒|
    block |โสปิ ปตฺวาน สมฺโพธิํ สนฺตาเรนฺโต สเทวกํ|
    block |อภิวสฺสิ ธมฺมเมเฆน นิพฺพาเปนฺโต สเทวกํฯ|
  count |๓|
    block |ตสฺสาปิ อตุลเตชสฺส อเหสุํ อภิสมยา ตโย|
    block |โกฏิสตสหสฺสานํ ปฐมาภิสมโย อหุฯ|
  count |๔|
    block |ปุนาปรํ ภีมรเถ ยทา อาหนิ ทุนฺทุภิํ|
    block |ตทา นวุติโกฏีนํ ทุติยาภิสมโย อหุฯ|
  count |๕|
    block |ยทา พุทฺโธ ธมฺมํ เทเสสิ เวภาเร โส ปุรุตฺตเม|
    block |ตทา นวุติโกฏีนํ ตติยาภิสมโย อหุฯ|
  count |๖|
    block |สนฺนิปาตา ตโย อาสุํ ตสฺมิมฺปิ ทฺวิปทุตฺตเม|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๗|
    block |โกฏิสตานํ นวุตีนํ อสีติยาปิ จ โกฏินํ|
    block |เอเต อาสุํ ตโย ฐานา วิมลานํ สมาคเมฯ|
  count |๘|
    block |อหํ เตน สมเยน มงฺคโล นาม ตาปโส|
    block |อุคฺคเตโช ทุปฺปสโห อภิญฺญาพลสมาหิโตฯ|
  count |๙|
    block |ชมฺพุโต ผลมาเนตฺวา สิทฺธตฺถสฺส อทาสหํ|
    block |ปฏิคฺคเหตฺวา สมฺพุทฺโธ อิทํ วจนมพฺรวิฯ|
  count |๑๐|
    block |ปสฺสถ อิมํ ตาปสํ ชฏิลํ อุคฺคตาปนํ|
    block |จตุนฺนวุติโต กปฺเป อยํ พุทฺโธ ภวิสฺสติฯ|
  count |๑๑|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๒|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๓|
    block |เวภารํ นาม นครํ อุเทโน นาม ขตฺติโย|
    block |สุผสฺสา นาม ชนิกา สิทฺธตฺถสฺส มเหสิโนฯ|
  count |๑๔|
    block |ทสวสฺสสหสฺสานิ อคารํ อชฺฌ โส วสิ|
    block |โกกาสุปฺปลโกกนทา ตโย ปาสาทมุตฺตมาฯ|
  count |๑๕|
    block |ติโสฬสสหสฺสานิ นาริโย สมลงฺกตา|
    block |โสมนสฺสา นาม สา นารี อนุปโม นาม อตฺรโชฯ|
  count |๑๖|
    block |นิมิตฺเต จตุโร ทิสฺวา สิวิกายาภินิกฺขมิ|
    block |อนูนทสมาสานิ ปธานํ ปทหี ชิโนฯ|
  count |๑๗|
    block |พฺรหฺมุนา ยาจิโต สนฺโต สิทฺธตฺโถ โลกนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๑๘|
    block |สมฺพโล จ สุมิตฺโต จ อเหสุํ อคฺคสาวกา|
    block |เรวโต นามุปฏฺฐาโก สิทฺธตฺถสฺส มเหสิโนฯ|
  count |๑๙|
    block |สีวลา จ สุรามา จ อเหสุํ อคฺคสาวิกา|
    block |โพธิ ตสฺส ภควโต กณิกาโรติ วุจฺจติฯ|
  count |๒๐|
    block |สุปฺปิโย จ สมุทฺโท จ อเหสุํ อคฺคุปฏฺฐกา|
    block |รมฺมา เจว สุรมฺมา จ อเหสุํ อคฺคุปฏฺฐิกาฯ|
  count |๒๑|
    block |โส พุทฺโธ สฏฺฐิรตนํ อโหสิ นภมุคฺคโต|
    block |กญฺจนคฺฆิยสงฺกาโส ทสสหสฺสี วิโรจติฯ|
  count |๒๒|
    block |โสปิ พุทฺโธ อสมสโม อตุโล อปฺปฏิปุคฺคโล|
    block |วสฺสสตสหสฺสานิ โลเก อฏฺฐาสิ จกฺขุมาฯ|
  count |๒๓|
    block |วิปุลํ ปภํ ทสฺสยิตฺวา ปุปฺผาเปตฺวาน สาวเก|
    block |วิลาเสตฺวา สมาปตฺยา นิพฺพุโต โส สสาวโกฯ|
  count |๒๔|
    block |สิทฺธตฺโถ มุนิวโร พุทฺโธ อโนมารามมฺหิ นิพฺพุโต|
    block |ตตฺเถวสฺส ถูปวโร จตุโยชนมุคฺคโตติฯ|
  stand |สิทฺธตฺถสฺส ภควโต วํโส โสฬสโมฯ|
