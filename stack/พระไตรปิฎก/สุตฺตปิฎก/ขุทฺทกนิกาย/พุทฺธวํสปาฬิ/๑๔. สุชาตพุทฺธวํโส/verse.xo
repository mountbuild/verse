block |๑๔ สุชาตพุทฺธวํโส|
  count |๑|
    block |ตตฺเถว มณฺฑกปฺปมฺหิ สุชาโต นาม นายโก|
    block |สีหหนุสภกฺขนฺโธ อปฺปเมยฺโย ทุราสโทฯ|
  count |๒|
    block |จนฺโทว วิมโล สุทฺโธ สตรํสีว ปตาปวา|
    block |เอวํ โสภติ สมฺพุทฺโธ ชลนฺโต สิริยา สทาฯ|
  count |๓|
    block |ปาปุณิตฺวาน สมฺพุทฺโธ เกวลํ โพธิมุตฺตมํ|
    block |สุมงฺคลมฺหิ นคเร ธมฺมจกฺกํ ปวตฺตยิฯ|
  count |๔|
    block |เทเสนฺเต ปวรํ ธมฺมํ สุชาเต โลกนายเก|
    block |อสีติโกฏี อภิสมิํสุ ปฐเม ธมฺมเทสเนฯ|
  count |๕|
    block |ยทา สุชาโต อมิตยโส เทเว วสฺสํ อุปาคมิ|
    block |สตฺตติํสสตสหสฺสานํ ทุติยาภิสมโย อหุฯ|
  count |๖|
    block |ยทา สุชาโต อสมสโม อุปคจฺฉิ ปิตุสนฺติกํ|
    block |สฏฺฐิสตสหสฺสานํ ตติยาภิสมโย อหุฯ|
  count |๗|
    block |สนฺนิปาตา ตโย อาสุํ สุชาตสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |อภิญฺญาพลปฺปตฺตานํ อปฺปตฺตานํ ภวาภเว|
    block |สฏฺฐิสตสหสฺสานิ ปฐมํ สนฺนิปติํสุ เตฯ|
  count |๙|
    block |ปุนาปรํ สนฺนิปาเต ติทิโวโรหเณ ชิเน|
    block |ปญฺญาสสตสหสฺสานํ ทุติโย อาสิ สมาคโมฯ|
  count |๑๐|
    block |อุปสงฺกมนฺโต นราสภํ ตสฺส โย อคฺคสาวโก|
    block |จตูหิ สตสหสฺเสหิ สมฺพุทฺธํ อุปสงฺกมิฯ|
  count |๑๑|
    block |อหํ เตน สมเยน จตุทีปมฺหิ อิสฺสโร|
    block |อนฺตลิกฺขจโร อาสิํ จกฺกวตฺตี มหพฺพโลฯ|
  count |๑๒|
    block |โลเก อจฺฉริยํ ทิสฺวา อพฺภุตํ โลมหํสนํ|
    block |อุปคนฺตฺวาน วนฺทิํ โส สุชาตํ โลกนายกํฯ|
  count |๑๓|
    block |จตุทีเป มหารชฺชํ รตเน สตฺต อุตฺตเม|
    block |พุทฺเธ นิยฺยาทยิตฺวาน ปพฺพชิํ ตสฺส สนฺติเกฯ|
  count |๑๔|
    block |อารามิกา ชนปเท อุฏฺฐานํ ปฏิปิณฺฑิย|
    block |อุปเนนฺติ ภิกฺขุสงฺฆสฺส ปจฺจยํ สยนาสนํฯ|
  count |๑๕|
    block |โสปิ มํ พุทฺโธ พฺยากาสิ ทสสหสฺสิมฺหิ อิสฺสโร|
    block |ติํสกปฺปสหสฺสมฺหิ อยํ พุทฺโธ ภวิสฺสติฯ|
  count |๑๖|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๗|
    block |ตสฺสาปิ วจนํ สุตฺวา ภิยฺโย หาสํ ชเนสหํ|
    block |อธิฏฺฐหิํ วตํ อุคฺคํ ทสปารมิปูริยาฯ|
  count |๑๘|
    block |สุตฺตนฺตํ วินยญฺจาปิ นวงฺคํ สตฺถุสาสนํ|
    block |สพฺพํ ปริยาปุณิตฺวาน โสภยิํ ชินสาสนํฯ|
  count |๑๙|
    block |ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ|
    block |อภิญฺญาปารมิํ คนฺตฺวา พฺรหฺมโลกมคญฺฉหํฯ|
  count |๒๐|
    block |สุมงฺคลํ นาม นครํ อุคฺคโต นาม ขตฺติโย|
    block |มาตา ปภาวตี นาม สุชาตสฺส มเหสิโนฯ|
  count |๒๑|
    block |นววสฺสสหสฺสานิ อคารํ อชฺฌ โส วสิ|
    block |สิรี อุปสิรี นนฺโท ตโย ปาสาทมุตฺตมาฯ|
  count |๒๒|
    block |เตวีสติสหสฺสานิ นาริโย สมลงฺกตา|
    block |สิรินนฺทา นาม นารี อุปเสโน นาม อตฺรโชฯ|
  count |๒๓|
    block |นิมิตฺเต จตุโร ทิสฺวา อสฺสยาเนน นิกฺขมิ|
    block |อนูนนวมาสานิ ปธานํ ปทหี ชิโนฯ|
  count |๒๔|
    block |พฺรหฺมุนา ยาจิโต สนฺโต สุชาโต โลกนายโก|
    block |วตฺติ จกฺกํ มหาวีโร สุมงฺคลุยฺยานมุตฺตเมฯ|
  count |๒๕|
    block |สุทสฺสโน สุเทโว จ อเหสุํ อคฺคสาวกา|
    block |นารโท นามุปฏฺฐาโก สุชาตสฺส มเหสิโนฯ|
  count |๒๖|
    block |นาคา จ นาคสมาลา จ อเหสุํ อคฺคสาวิกา|
    block |โพธิ ตสฺส ภควโต มหาเวฬูติ วุจฺจติฯ|
  count |๒๗|
    block |โส จ รุกฺโข ฆนกฺขนฺโธ อจฺฉิทฺโท โหติ ปตฺติโก|
    block |อุชุ วํโส พฺรหา โหติ ทสฺสนีโย มโนรโมฯ|
  count |๒๘|
    block |เอกกฺขนฺโธ ปวฑฺฒิตฺวา ตโต สาขา ปภิชฺชติ|
    block |ยถา สุพทฺโธ โมรหตฺโถ เอวํ โสภติ โส ทุโมฯ|
  count |๒๙|
    block |น ตสฺส กณฺฏกา โหนฺติ นาปิ ฉิทฺทํ มหา อหุ|
    block |วิตฺถิณฺณสาโข อวิรโล สนฺทจฺฉาโย มโนรโมฯ|
  count |๓๐|
    block |สุทตฺโต เจว จิตฺโต จ อเหสุํ อคฺคุปฏฺฐกา|
    block |สุภทฺทา จ ปทุมา จ อเหสุํ อคฺคุปฏฺฐิกาฯ|
  count |๓๑|
    block |ปญฺญาสรตโน อาสิ อุจฺจตฺตเนน โส ชิโน|
    block |สพฺพาการวรูเปโต สพฺพคุณมุปาคโตฯ|
  count |๓๒|
    block |ตสฺส ปภา อสมสมา นิทฺธาวติ สมนฺตโต|
    block |อปฺปมาโณ อตุลิโย โอปมฺเมหิ อนูปโมฯ|
  count |๓๓|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๓๔|
    block |ยถาปิ สาคเร อูมี คคเน ตารกา ยถา|
    block |เอวํ ตทา ปาวจนํ อรหนฺเตหิ จิตฺติตํ ฯ|
  count |๓๕|
    block |โส จ พุทฺโธ อสมสโม คุณานิ จ ตานิ อตุลิยานิ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๖|
    block |สุชาโต ชินวโร พุทฺโธ สิลารามมฺหิ นิพฺพุโต|
    block |ตตฺเถว ตสฺส เจติโย ตีณิคาวุตมุคฺคโตติฯ|
  stand |สุชาตสฺส ภควโต วํโส ทฺวาทสโมฯ|
