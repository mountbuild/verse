block |๒๑ วิปสฺสีพุทฺธวํโส|
  count |๑|
    block |ผุสฺสสฺส จ อปเรน สมฺพุทฺโธ ทฺวิปทุตฺตโม|
    block |วิปสฺสี นาม นาเมน โลเก อุปฺปชฺชิ จกฺขุมาฯ|
  count |๒|
    block |อวิชฺชํ สพฺพํ ปทาเลตฺวา ปตฺโต สมฺโพธิมุตฺตมํ|
    block |ธมฺมจกฺกํ ปวตฺเตตุํ ปกฺกามิ พนฺธุมตีปุรํฯ|
  count |๓|
    block |ธมฺมจกฺกํ ปวตฺเตตฺวา อุโภ โพเธสิ นายโก|
    block |คณนาย น วตฺตพฺโพ ปฐมาภิสมโย อหุฯ|
  count |๔|
    block |ปุนาปรํ อมิตยโส ตตฺถ สจฺจํ ปกาสยิ|
    block |จตุราสีติสหสฺสานํ ทุติยาภิสมโย อหุฯ|
  count |๕|
    block |จตุราสีติสหสฺสานิ สมฺพุทฺธํ อนุปพฺพชุํ|
    block |เตสมารามปตฺตานํ ธมฺมํ เทเสสิ จกฺขุมาฯ|
  count |๖|
    block |สพฺพากาเรน ภาสโต สุตฺวา อุปนิสาทิโน|
    block |เตปิ ธมฺมวรํ คนฺตฺวา ตติยาภิสมโย อหุฯ|
  count |๗|
    block |สนฺนิปาตา ตโย อาสุํ วิปสฺสิสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |อฏฺฐสฏฺฐิสตสหสฺสานํ ปฐโม อาสิ สมาคโม|
    block |ภิกฺขุสตสหสฺสานํ ทุติโย อาสิ สมาคโมฯ|
  count |๙|
    block |อสีติภิกฺขุสหสฺสานํ ตติโย อาสิ สมาคโม|
    block |ตตฺถ ภิกฺขุคณมชฺเฌ สมฺพุทฺโธ อติโรจติฯ|
  count |๑๐|
    block |อหํ เตน สมเยน นาคราชา มหิทฺธิโก|
    block |อตุโล นาม นาเมน ปุญฺญวนฺโต ชุตินฺธโรฯ|
  count |๑๑|
    block |เนกานํ นาคโกฏีนํ ปริวาเรตฺวานหํ ตทา|
    block |วชฺชนฺโต ทิพฺพตุริเยหิ โลกเชฏฺฐํ อุปาคมิํฯ|
  count |๑๒|
    block |อุปสงฺกมิตฺวา สมฺพุทฺธํ วิปสฺสิํ โลกนายกํ|
    block |มณิมุตฺตรตนขจิตํ สพฺพาภรณวิภูสิตํ|
    block |นิมนฺเตตฺวา ธมฺมราชสฺส สุวณฺณปีฐมทาสหํฯ|
  count |๑๓|
    block |โสปิ มํ พุทฺโธ พฺยากาสิ สงฺฆมชฺเฌ นิสีทิย|
    block |เอกนวุติโต กปฺเป อยํ พุทฺโธ ภวิสฺสติฯ|
  count |๑๔|
    block |อหุ กปิลวฺหยา รมฺมา นิกฺขมิตฺวา ตถาคโต|
    block |ปธานํ ปทหิตฺวาน กตฺวา ทุกฺกรการิกํฯ|
  count |๑๕|
    block |อชปาลรุกฺขมูลสฺมิํ นิสีทิตฺวา ตถาคโต|
    block |ตตฺถ ปายาสํ ปคฺคยฺห เนรญฺชรมุเปหิติฯ|
  count |๑๖|
    block |เนรญฺชราย ตีรมฺหิ ปายาสํ อท โส ชิโน|
    block |ปฏิยตฺตวรมคฺเคน โพธิมูลมุเปหิติฯ|
  count |๑๗|
    block |ตโต ปทกฺขิณํ กตฺวา โพธิมณฺฑํ อนุตฺตโร|
    block |อสฺสตฺถมูเล สมฺโพธิํ พุชฺฌิสฺสติ มหายโสฯ|
  count |๑๘|
    block |อิมสฺส ชนิกา มาตา มายา นาม ภวิสฺสติ|
    block |ปิตา สุทฺโธทโน นาม อยํ เหสฺสติ โคตโมฯ|
  count |๑๙|
    block |อนาสวา วีตราคา สนฺตจิตฺตา สมาหิตา|
    block |โกลิโต อุปติสฺโส จ อคฺคา เหสฺสนฺติ สาวกา|
    block |อานนฺโท นามุปฏฺฐาโก อุปฏฺฐิสฺสติมํ ชินํฯ|
  count |๒๐|
    block |เขมา อุปฺปลวณฺณา จ อคฺคา เหสฺสนฺติ สาวิกา|
    block |อนาสวา วีตราคา สนฺตจิตฺตา สมาหิตา|
    block |โพธิ ตสฺส ภควโต อสฺสตฺโถติ ปวุจฺจติฯ|
  count |๒๑|
    block |จิตฺโต จ หตฺถาฬวโก อคฺคา เหสฺสนฺตุปฏฺฐกา|
    block |นนฺทมาตา จ อุตฺตรา อคฺคา เหสฺสนฺตุปฏฺฐิกา|
    block |อายุ วสฺสสตํ ตสฺส โคตมสฺส ยสสฺสิโนฯ|
  count |๒๒|
    block |อิทํ สุตฺวาน วจนํ…เป … เหสฺสาม สมฺมุขา อิมํฯ|
  count |๒๓|
    block |ตสฺสาหํ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๒๔|
    block |นครํ พนฺธุมตี นาม พนฺธุมา นาม ขตฺติโย|
    block |มาตา พนฺธุมตี นาม วิปสฺสิสฺส มเหสิโนฯ|
  count |๒๕|
    block |อฏฺฐวสฺสสหสฺสานิ อคารํ อชฺฌ โส วสิ|
    block |นนฺโท สุนนฺโท สิริมา ตโย ปาสาทมุตฺตมาฯ|
  count |๒๖|
    block |ติจตฺตารีสสหสฺสานิ นาริโย สมลงฺกตา|
    block |สุทสฺสนา นาม สา นารี สมวตฺตกฺขนฺโธ นาม อตฺรโชฯ|
  count |๒๗|
    block |นิมิตฺเต จตุโร ทิสฺวา รถยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๒๘|
    block |พฺรหฺมุนา ยาจิโต สนฺโต วิปสฺสี โลกนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๒๙|
    block |ขณฺโฑ จ ติสฺสนาโม จ อเหสุํ อคฺคสาวกา|
    block |อโสโก นามุปฏฺฐาโก วิปสฺสิสฺส มเหสิโนฯ|
  count |๓๐|
    block |จนฺทา จ จนฺทมิตฺตา จ อเหสุํ อคฺคสาวิกา|
    block |โพธิ ตสฺส ภควโต ปาฏลีติ ปวุจฺจติฯ|
  count |๓๑|
    block |ปุนพฺพสุมิตฺโต นาโค จ อเหสุํ อคฺคุปฏฺฐกา|
    block |สิริมา อุตฺตรา เจว อเหสุํ อคฺคุปฏฺฐิกาฯ|
  count |๓๒|
    block |อสีติหตฺถมุพฺเพโธ วิปสฺสี โลกนายโก|
    block |ปภา นิทฺธาวติ ตสฺส สมนฺตา สตฺตโยชเนฯ|
  count |๓๓|
    block |อสีติวสฺสสหสฺสานิ อายุ พุทฺธสฺส ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๓๔|
    block |พหุเทวมนุสฺสานํ พนฺธนา ปริโมจยิ|
    block |มคฺคามคฺคญฺจ อาจิกฺขิ อวเสสปุถุชฺชเนฯ|
  count |๓๕|
    block |อาโลกํ ทสฺสยิตฺวาน เทเสตฺวา อมตํ ปทํ|
    block |ชลิตฺวา อคฺคิกฺขนฺโธว นิพฺพุโต โส สสาวโกฯ|
  count |๓๖|
    block |อิทฺธิวรํ ปุญฺญวรํ ลกฺขณญฺจ กุสุมิตํ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๗|
    block |วิปสฺสี ชินวโร พุทฺโธ สุมิตฺตารามมฺหิ นิพฺพุโต|
    block |ตตฺเถวสฺส ถูปวโร สตฺตโยชนมุสฺสิโตติฯ|
  stand |วิปสฺสิสฺส ภควโต วํโส เอกูนวีสติโมฯ|
