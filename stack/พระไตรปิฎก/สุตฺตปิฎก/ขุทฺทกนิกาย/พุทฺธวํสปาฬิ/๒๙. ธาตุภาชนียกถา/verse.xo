block |๒๙ ธาตุภาชนียกถา|
  count |๑|
    block |มหาโคตโม ชินวโร กุสินารมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตฯ|
  count |๒|
    block |เอโก อชาตสตฺตุสฺส เอโก เวสาลิยา ปุเร|
    block |เอโก กปิลวตฺถุสฺมิํ เอโก จ อลฺลกปฺปเกฯ|
  count |๓|
    block |เอโก จ รามคามมฺหิ เอโก จ เวฐทีปเก|
    block |เอโก ปาเวยฺยเก มลฺเล เอโก จ โกสินารเกฯ|
  count |๔|
    block |กุมฺภสฺส ถูปํ กาเรสิ พฺราหฺมโณ โทณสวฺหโย|
    block |องฺคารถูปํ กาเรสุํ โมริยา ตุฏฺฐมานสาฯ|
  count |๕|
    block |อฏฺฐ สารีริกา ถูปา นวโม กุมฺภเจติโย|
    block |องฺคารถูโป ทสโม ตทาเยว ปติฏฺฐิโตฯ|
  count |๖|
    block |อุณฺหีสํ จตสฺโส ทาฐา อกฺขกา ทฺเว จ ธาตุโย|
    block |อสมฺภินฺนา อิมา สตฺต เสสา ภินฺนาว ธาตุโยฯ|
  count |๗|
    block |มหนฺตา มุคฺคมตฺตา จ มชฺฌิมา ภินฺนตณฺฑุลา|
    block |ขุทฺทกา สาสปมตฺตา จ นานาวณฺณา จ ธาตุโยฯ|
  count |๘|
    block |มหนฺตา สุวณฺณวณฺณา จ มุตฺตวณฺณา จ มชฺฌิมา|
    block |ขุทฺทกา มกุลวณฺณา จ โสฬสโทณมตฺติกาฯ|
  count |๙|
    block |มหนฺตา ปญฺจ นาฬิโย นาฬิโย ปญฺจ มชฺฌิมา|
    block |ขุทฺทกา ฉ นาฬี เจว เอตา สพฺพาปิ ธาตุโยฯ|
  count |๑๐|
    block |อุณฺหีสํ สีหเฬ ทีเป พฺรหฺมโลเก จ วามกํ|
    block |สีหเฬ ทกฺขิณกฺขญฺจ สพฺพาเปตา ปติฏฺฐิตาฯ|
  count |๑๑|
    block |เอกา ทาฐา ติทสปุเร เอกา นาคปุเร อหุ|
    block |เอกา คนฺธารวิสเย เอกา กลิงฺคราชิโนฯ|
  count |๑๒|
    block |จตฺตาลีสสมา ทนฺตา เกสา โลมา จ สพฺพโส|
    block |เทวา หริํสุ เอเกกํ จกฺกวาฬปรมฺปราฯ|
  count |๑๓|
    block |วชิรายํ ภควโต ปตฺโต ทณฺฑญฺจ จีวรํ|
    block |นิวาสนํ กุลฆเร ปจฺจตฺถรณํ กปิลวฺหเย ฯ|
  count |๑๔|
    block |ปาฏลิปุตฺตปุรมฺหิ กรณํ กายพนฺธนํ|
    block |จมฺปายุทกสาฏิยํ อุณฺณโลมญฺจ โกสเลฯ|
  count |๑๕|
    block |กาสาวํ พฺรหฺมโลเก จ เวฐนํ ติทเส ปุเร|
    block |นิสีทนํ อวนฺตีสุ รฏฺเฐ อตฺถรณํ ตทาฯ|
  count |๑๖|
    block |อรณี จ มิถิลายํ วิเทเห ปริสาวนํ|
    block |วาสิ สูจิฆรญฺจาปิ อินฺทปตฺถปุเร ตทาฯ|
  count |๑๗|
    block |ปริกฺขารา อวเสสา ชนปเท อปรนฺตเก|
    block |ปริภุตฺตานิ มุนินา อกํสุ มนุชา ตทาฯ|
  count |๑๘|
    block |ธาตุวิตฺถาริกํ อาสิ โคตมสฺส มเหสิโน|
    block |ปาณีนํ อนุกมฺปาย อหุ โปราณิกํ ตทาติฯ|
  stand |ธาตุภาชนียกถา นิฏฺฐิตาฯ|
  stand |พุทฺธวํโสนิฏฺฐิโตฯ|
