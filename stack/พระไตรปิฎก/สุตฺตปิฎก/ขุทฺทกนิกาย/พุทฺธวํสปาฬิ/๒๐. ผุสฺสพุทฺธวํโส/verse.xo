block |๒๐ ผุสฺสพุทฺธวํโส|
  count |๑|
    block |ตตฺเถว มณฺฑกปฺปมฺหิ อหุ สตฺถา อนุตฺตโร|
    block |อนุปโม อสมสโม ผุสฺโส โลกคฺคนายโกฯ|
  count |๒|
    block |โสปิ สพฺพํ ตมํ หนฺตฺวา วิชเฏตฺวา มหาชฏํ|
    block |สเทวกํ ตปฺปยนฺโต อภิวสฺสิ อมตมฺพุนาฯ|
  count |๓|
    block |ธมฺมจกฺกํ ปวตฺเตนฺเต ผุสฺเส นกฺขตฺตมงฺคเล|
    block |โกฏิสตสหสฺสานํ ปฐมาภิสมโย อหุฯ|
  count |๔|
    block |นวุติสตสหสฺสานํ ทุติยาภิสมโย อหุ|
    block |อสีติสตสหสฺสานํ ตติยาภิสมโย อหุฯ|
  count |๕|
    block |สนฺนิปาตา ตโย อาสุํ ผุสฺสสฺสาปิ มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๖|
    block |สฏฺฐิสตสหสฺสานํ ปฐโม อาสิ สมาคโม|
    block |ปญฺญาสสตสหสฺสานํ ทุติโย อาสิ สมาคโมฯ|
  count |๗|
    block |จตฺตารีสสตสหสฺสานํ ตติโย อาสิ สมาคโม|
    block |อนุปาทา วิมุตฺตานํ โวจฺฉินฺนปฏิสนฺธินํฯ|
  count |๘|
    block |อหํ เตน สมเยน วิชิตาวี นาม ขตฺติโย|
    block |ฉฑฺฑยิตฺวา มหารชฺชํ ปพฺพชิํ ตสฺส สนฺติเกฯ|
  count |๙|
    block |โสปิ มํ พุทฺโธ พฺยากาสิ ผุสฺโส โลกคฺคนายโก|
    block |ทฺเวนวุเต อิโต กปฺเป อยํ พุทฺโธ ภวิสฺสติฯ|
  count |๑๐|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๑|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๒|
    block |สุตฺตนฺตํ วินยญฺจาปิ นวงฺคํ สตฺถุสาสนํ|
    block |สพฺพํ ปริยาปุณิตฺวา โสภยิํ ชินสาสนํฯ|
  count |๑๓|
    block |ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ|
    block |อภิญฺญาสุ ปารมิํ คนฺตฺวา พฺรหฺมโลกมคญฺฉหํฯ|
  count |๑๔|
    block |กาสิกํ นาม นครํ ชยเสโน นาม ขตฺติโย|
    block |สิริมา นาม ชนิกา ผุสฺสสฺสาปิ มเหสิโนฯ|
  count |๑๕|
    block |นววสฺสสหสฺสานิ อคารํ อชฺฌ โส วสิ|
    block |ครุฬปกฺข หํส สุวณฺณภารา ตโย ปาสาทมุตฺตมาฯ|
  count |๑๖|
    block |ติํสอิตฺถิสหสฺสานิ นาริโย สมลงฺกตา|
    block |กิสาโคตมี นาม นารี อนูปโม นาม อตฺรโชฯ|
  count |๑๗|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |ฉมาสํ ปธานจารํ อจรี ปุริสุตฺตโมฯ|
  count |๑๘|
    block |พฺรหฺมุนา ยาจิโต สนฺโต ผุสฺโส โลกคฺคนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๑๙|
    block |สุรกฺขิโต ธมฺมเสโน อเหสุํ อคฺคสาวกา|
    block |สภิโย นามุปฏฺฐาโก ผุสฺสสฺสาปิ มเหสิโนฯ|
  count |๒๐|
    block |จาลา จ อุปจาลา จ อเหสุํ อคฺคสาวิกา|
    block |โพธิ ตสฺส ภควโต อามณฺโฑติ ปวุจฺจติฯ|
  count |๒๑|
    block |ธนญฺจโย วิสาโข จ อเหสุํ อคฺคุปฏฺฐกา|
    block |ปทุมา เจว นาคา จ อเหสุํ อคฺคุปฏฺฐิกาฯ|
  count |๒๒|
    block |อฏฺฐปณฺณาสรตนํ โสปิ อจฺจุคฺคโต มุนิ|
    block |โสภเต สตรํสีว อุฬุราชาว ปูริโตฯ|
  count |๒๓|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๔|
    block |โอวทิตฺวา พหู สตฺเต สนฺตาเรตฺวา พหู ชเน|
    block |โสปิ สตฺถา อตุลยโส นิพฺพุโต โส สสาวโกฯ|
  count |๒๕|
    block |ผุสฺโส ชินวโร สตฺถา เสนารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |ผุสฺสสฺส ภควโต วํโส อฏฺฐารสโมฯ|
