block |๒๒ สิขีพุทฺธวํโส|
  count |๑|
    block |วิปสฺสิสฺส อปเรน สมฺพุทฺโธ ทฺวิปทุตฺตโม|
    block |สิขิวฺหโย อาสิ ชิโน อสโม อปฺปฏิปุคฺคโลฯ|
  count |๒|
    block |มารเสนํ ปมทฺทิตฺวา ปตฺโต สมฺโพธิมุตฺตมํ|
    block |ธมฺมจกฺกํ ปวตฺเตสิ อนุกมฺปาย ปาณินํฯ|
  count |๓|
    block |ธมฺมจกฺกํ ปวตฺเตนฺเต สิขิมฺหิ ชินปุงฺคเว|
    block |โกฏิสตสหสฺสานํ ปฐมาภิสมโย อหุฯ|
  count |๔|
    block |อปรมฺปิ ธมฺมํ เทเสนฺเต คณเสฏฺเฐ นรุตฺตเม|
    block |นวุติโกฏิสหสฺสานํ ทุติยาภิสมโย อหุฯ|
  count |๕|
    block |ยมกปาฏิหาริยญฺจ ทสฺสยนฺเต สเทวเก|
    block |อสีติโกฏิสหสฺสานํ ตติยาภิสมโย อหุฯ|
  count |๖|
    block |สนฺนิปาตา ตโย อาสุํ สิขิสฺสาปิ มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๗|
    block |ภิกฺขุสตสหสฺสานํ ปฐโม อาสิ สมาคโม|
    block |อสีติภิกฺขุสหสฺสานํ ทุติโย อาสิ สมาคโมฯ|
  count |๘|
    block |สตฺตติภิกฺขุสหสฺสานํ ตติโย อาสิ สมาคโม|
    block |อนุปลิตฺโต ปทุมํว โตยมฺหิ สมฺปวฑฺฒิตํฯ|
  count |๙|
    block |อหํ เตน สมเยน อรินฺทโม นาม ขตฺติโย|
    block |สมฺพุทฺธปฺปมุขํ สงฺฆํ อนฺนปาเนน ตปฺปยิํฯ|
  count |๑๐|
    block |พหุํ ทุสฺสวรํ ทตฺวา ทุสฺสโกฏิํ อนปฺปกํ|
    block |อลงฺกตํ หตฺถิยานํ สมฺพุทฺธสฺส อทาสหํฯ|
  count |๑๑|
    block |หตฺถิยานํ นิมฺมินิตฺวา กปฺปิยํ อุปนามยิํ|
    block |ปูรยิํ มานสํ มยฺหํ นิจฺจํ ทฬฺหมุปฏฺฐิตํฯ|
  count |๑๒|
    block |โสปิ มํ พุทฺโธ พฺยากาสิ สิขี โลกคฺคนายโก|
    block |เอกติํเส อิโต กปฺเป อยํ พุทฺโธ ภวิสฺสติฯ|
  count |๑๓|
    block |อหุ กปิลวฺหยา รมฺมา…เป … เหสฺสาม สมฺมุขา อิมํฯ|
  count |๑๔|
    block |ตสฺสาหํ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๕|
    block |นครํ อรุณวตี นาม อรุโณ นาม ขตฺติโย|
    block |ปภาวตี นาม ชนิกา สิขิสฺสาปิ มเหสิโนฯ|
  count |๑๖|
    block |สตฺตวสฺสสหสฺสานิ อคารํ อชฺฌ โส วสิ|
    block |สุจนฺทโก คิริ วสโภ ตโย ปาสาทมุตฺตมาฯ|
  count |๑๗|
    block |จตุวีสสหสฺสานิ นาริโย สมลงฺกตา|
    block |สพฺพกามา นาม นารี อตุโล นาม อตฺรโชฯ|
  count |๑๘|
    block |นิมิตฺเต จตุโร ทิสฺวา หตฺถิยาเนน นิกฺขมิ|
    block |อฏฺฐมาสํ ปธานจารํ อจรี ปุริสุตฺตโมฯ|
  count |๑๙|
    block |พฺรหฺมุนา ยาจิโต สนฺโต สิขี โลกคฺคนายโก|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๒๐|
    block |อภิภู สมฺภโว เจว อเหสุํ อคฺคสาวกา|
    block |เขมงฺกโร นามุปฏฺฐาโก สิขิสฺสาปิ มเหสิโนฯ|
  count |๒๑|
    block |สขิลา จ ปทุมา จ อเหสุํ อคฺคสาวิกา|
    block |โพธิ ตสฺส ภควโต ปุณฺฑรีโกติ วุจฺจติฯ|
  count |๒๒|
    block |สิริวฑฺโฒ จ นนฺโท จ อเหสุํ อคฺคุปฏฺฐกา|
    block |จิตฺตา เจว สุคุตฺตา จ อเหสุํ อคฺคุปฏฺฐิกาฯ|
  count |๒๓|
    block |อุจฺจตฺตเนน โส พุทฺโธ สตฺตติหตฺถมุคฺคโต|
    block |กญฺจนคฺฆิยสงฺกาโส ทฺวตฺติํสวรลกฺขโณฯ|
  count |๒๔|
    block |ตสฺสาปิ พฺยามปฺปภา กายา ทิวารตฺติํ นิรนฺตรํ|
    block |ทิโสทิสํ นิจฺฉรนฺติ ตีณิโยชนโส ปภาฯ|
  count |๒๕|
    block |สตฺตติวสฺสสหสฺสานิ อายุ ตสฺส มเหสิโน|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๖|
    block |ธมฺมเมฆํ ปวสฺเสตฺวา เตมยิตฺวา สเทวเก|
    block |เขมนฺตํ ปาปยิตฺวาน นิพฺพุโต โส สสาวโกฯ|
  count |๒๗|
    block |อนุพฺยญฺชนสมฺปนฺนํ ทฺวตฺติํสวรลกฺขณํ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๘|
    block |สิขี มุนิวโร พุทฺโธ อสฺสารามมฺหิ นิพฺพุโต|
    block |ตตฺเถวสฺส ถูปวโร ตีณิโยชนมุคฺคโตติฯ|
  stand |สิขิสฺส ภควโต วํโส วีสติโมฯ|
