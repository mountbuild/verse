block |๘ โสภิตพุทฺธวํโส|
  count |๑|
    block |เรวตสฺส อปเรน โสภิโต นาม นายโก|
    block |สมาหิโต สนฺตจิตฺโต อสโม อปฺปฏิปุคฺคโลฯ|
  count |๒|
    block |โส ชิโน สกเคหมฺหิ มานสํ วินิวตฺตยิ|
    block |ปตฺวาน เกวลํ โพธิํ ธมฺมจกฺกํ ปวตฺตยิฯ|
  count |๓|
    block |ยาว เหฏฺฐา อวีจิโต ภวคฺคา จาปิ อุทฺธโต|
    block |เอตฺถนฺตเร เอกปริสา อโหสิ ธมฺมเทสเนฯ|
  count |๔|
    block |ตาย ปริสาย สมฺพุทฺโธ ธมฺมจกฺกํ ปวตฺตยิ|
    block |คณนาย น วตฺตพฺโพ ปฐมาภิสมโย อหุฯ|
  count |๕|
    block |ตโต ปรมฺปิ เทเสนฺเต มรูนญฺจ สมาคเม|
    block |นวุติโกฏิสหสฺสานํ ทุติยาภิสมโย อหุฯ|
  count |๖|
    block |ปุนาปรํ ราชปุตฺโต ชยเสโน นาม ขตฺติโย|
    block |อารามํ โรปยิตฺวาน พุทฺเธ นิยฺยาทยี ตทาฯ|
  count |๗|
    block |ตสฺส ยาคํ ปกิตฺเตนฺโต ธมฺมํ เทเสสิ จกฺขุมา|
    block |ตทา โกฏิสหสฺสานํ ตติยาภิสมโย อหุฯ|
  count |๘|
    block |สนฺนิปาตา ตโย อาสุํ โสภิตสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๙|
    block |อุคฺคโต นาม โส ราชา ทานํ เทติ นรุตฺตเม|
    block |ตมฺหิ ทาเน สมาคญฺฉุํ อรหนฺตา สตโกฏิโยฯ|
  count |๑๐|
    block |ปุนาปรํ ปุรคโณ เทติ ทานํ นรุตฺตเม|
    block |ตทา นวุติโกฏีนํ ทุติโย อาสิ สมาคโมฯ|
  count |๑๑|
    block |เทวโลเก วสิตฺวาน ยทา โอโรหตี ชิโน|
    block |ตทา อสีติโกฏีนํ ตติโย อาสิ สมาคโมฯ|
  count |๑๒|
    block |อหํ เตน สมเยน สุชาโต นาม พฺราหฺมโณ|
    block |ตทา สสาวกํ พุทฺธํ อนฺนปาเนน ตปฺปยิํฯ|
  count |๑๓|
    block |โสปิ มํ พุทฺโธ พฺยากาสิ โสภิโต โลกนายโก|
    block |อปริเมยฺยิโต กปฺเป อยํ พุทฺโธ ภวิสฺสติฯ|
  count |๑๔|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๕|
    block |ตสฺสาปิ วจนํ สุตฺวา หฏฺโฐ สํวิคฺคมานโส|
    block |ตเมวตฺถมนุปฺปตฺติยา อุคฺคํ ธิติมกาสหํฯ|
  count |๑๖|
    block |สุธมฺมํ นาม นครํ สุธมฺโม นาม ขตฺติโย|
    block |สุธมฺมา นาม ชนิกา โสภิตสฺส มเหสิโนฯ|
  count |๑๗|
    block |นววสฺสสหสฺสานิ อคารํ อชฺฌ โส วสิ|
    block |กุมุโท นาฬิโน ปทุโม ตโย ปาสาทมุตฺตมาฯ|
  count |๑๘|
    block |สตฺตติํสสหสฺสานิ นาริโย สมลงฺกตา|
    block |มณิลา นาม สา นารี สีโห นามาสิ อตฺรโชฯ|
  count |๑๙|
    block |นิมิตฺเต จตุโร ทิสฺวา ปาสาเทนาภินิกฺขมิ|
    block |สตฺตาหํ ปธานจารํ จริตฺวา ปุริสุตฺตโมฯ|
  count |๒๐|
    block |พฺรหฺมุนา ยาจิโต สนฺโต โสภิโต โลกนายโก|
    block |วตฺติ จกฺกํ มหาวีโร สุธมฺมุยฺยานมุตฺตเมฯ|
  count |๒๑|
    block |อสโม จ สุเนตฺโต จ อเหสุํ อคฺคสาวกา|
    block |อโนโม นามุปฏฺฐาโก โสภิตสฺส มเหสิโนฯ|
  count |๒๒|
    block |นกุลา จ สุชาตา จ อเหสุํ อคฺคสาวิกา|
    block |พุชฺฌมาโน จ โส พุทฺโธ นาคมูเล อพุชฺฌถฯ|
  count |๒๓|
    block |รมฺโม เจว สุทตฺโต จ อเหสุํ อคฺคุปฏฺฐกา|
    block |นกุลา เจว จิตฺตา จ อเหสุํ อคฺคุปฏฺฐิกาฯ|
  count |๒๔|
    block |อฏฺฐปณฺณาสรตนํ อจฺจุคฺคโต มหามุนิ|
    block |โอภาเสติ ทิสา สพฺพา สตรํสีว อุคฺคโตฯ|
  count |๒๕|
    block |ยถา สุผุลฺลํ ปวนํ นานาคนฺเธหิ ธูปิตํ|
    block |ตเถว ตสฺส ปาวจนํ สีลคนฺเธหิ ธูปิตํฯ|
  count |๒๖|
    block |ยถาปิ สาคโร นาม ทสฺสเนน อตปฺปิโย|
    block |ตเถว ตสฺส ปาวจนํ สวเณน อตปฺปิยํฯ|
  count |๒๗|
    block |นวุติวสฺสสหสฺสานิ อายุ วิชฺชติ ตาวเท|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๘|
    block |โอวาทํ อนุสิฏฺฐิญฺจ ทตฺวาน เสสเก ชเน|
    block |หุตาสโนว ตาเปตฺวา นิพฺพุโต โส สสาวโกฯ|
  count |๒๙|
    block |โส จ พุทฺโธ อสมสโม เตปิ สาวกา พลปฺปตฺตา|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๐|
    block |โสภิโต วรสมฺพุทฺโธ สีหารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |โสภิตสฺส ภควโต วํโส ฉฏฺโฐฯ|
