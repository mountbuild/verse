block |๑๕ ปิยทสฺสีพุทฺธวํโส|
  count |๑|
    block |สุชาตสฺส อปเรน สยมฺภู โลกนายโก|
    block |ทุราสโท อสมสโม ปิยทสฺสี มหายโสฯ|
  count |๒|
    block |โสปิ พุทฺโธ อมิตยโส อาทิจฺโจว วิโรจติ|
    block |สพฺพํ ตมํ นิหนฺตฺวาน ธมฺมจกฺกํ ปวตฺตยิฯ|
  count |๓|
    block |ตสฺสาปิ อตุลเตชสฺส อเหสุํ อภิสมยา ตโย|
    block |โกฏิสตสหสฺสานํ ปฐมาภิสมโย อหุฯ|
  count |๔|
    block |สุทสฺสโน เทวราชา มิจฺฉาทิฏฺฐิมโรจยิ|
    block |ตสฺส ทิฏฺฐิํ วิโนเทนฺโต สตฺถา ธมฺมมเทสยิฯ|
  count |๕|
    block |ชนสนฺนิปาโต อตุโล มหาสนฺนิปตี ตทา|
    block |นวุติโกฏิสหสฺสานํ ทุติยาภิสมโย อหุฯ|
  count |๖|
    block |ยทา โทณมุขํ หตฺถิํ วิเนสิ นรสารถิ|
    block |อสีติโกฏิสหสฺสานํ ตติยาภิสมโย อหุฯ|
  count |๗|
    block |สนฺนิปาตา ตโย อาสุํ ตสฺสาปิ ปิยทสฺสิโน|
    block |โกฏิสตสหสฺสานํ ปฐโม อาสิ สมาคโมฯ|
  count |๘|
    block |ตโต ปรํ นวุติโกฏี สมิํสุ เอกโต มุนี|
    block |ตติเย สนฺนิปาตมฺหิ อสีติโกฏิโย อหูฯ|
  count |๙|
    block |อหํ เตน สมเยน กสฺสโป นาม พฺราหฺมโณ|
    block |อชฺฌายโก มนฺตธโร ติณฺณํ เวทาน ปารคูฯ|
  count |๑๐|
    block |ตสฺส ธมฺมํ สุณิตฺวาน ปสาทํ ชนยิํ อหํ|
    block |โกฏิสตสหสฺเสหิ สงฺฆารามํ อมาปยิํฯ|
  count |๑๑|
    block |ตสฺส ทตฺวาน อารามํ หฏฺโฐ สํวิคฺคมานโส|
    block |สรเณ ปญฺจ สีเล จ ทฬฺหํ กตฺวา สมาทิยิํฯ|
  count |๑๒|
    block |โสปิ มํ พุทฺโธ พฺยากาสิ สงฺฆมชฺเฌ นิสีทิย|
    block |อฏฺฐารเส กปฺปสเต อยํ พุทฺโธ ภวิสฺสติฯ|
  count |๑๓|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๔|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๕|
    block |สุธญฺญํ นาม นครํ สุทตฺโต นาม ขตฺติโย|
    block |จนฺทา นามาสิ ชนิกา ปิยทสฺสิสฺส สตฺถุโนฯ|
  count |๑๖|
    block |นววสฺสสหสฺสานิ อคารํ อชฺฌ โส วสิ|
    block |สุนิมฺมลวิมลคิริคุหา ตโย ปาสาทมุตฺตมาฯ|
  count |๑๗|
    block |เตตฺติํสสหสฺสานิ จ นาริโย สมลงฺกตา|
    block |วิมลา นาม นารี จ กญฺจนาเวโฬ นาม อตฺรโชฯ|
  count |๑๘|
    block |นิมิตฺเต จตุโร ทิสฺวา รถยาเนน นิกฺขมิ|
    block |ฉมาสํ ปธานจารํ อจรี ปุริสุตฺตโมฯ|
  count |๑๙|
    block |พฺรหฺมุนา ยาจิโต สนฺโต ปิยทสฺสี มหามุนิ|
    block |วตฺติ จกฺกํ มหาวีโร อุสภุยฺยาเน มโนรเมฯ|
  count |๒๐|
    block |ปาลิโต สพฺพทสฺสี จ อเหสุํ อคฺคสาวกา|
    block |โสภิโต นามุปฏฺฐาโก ปิยทสฺสิสฺส สตฺถุโนฯ|
  count |๒๑|
    block |สุชาตา ธมฺมทินฺนา จ อเหสุํ อคฺคสาวิกา|
    block |โพธิ ตสฺส ภควโต กกุโธติ ปวุจฺจติฯ|
  count |๒๒|
    block |สนฺธโก ธมฺมโก เจว อเหสุํ อคฺคุปฏฺฐกา|
    block |วิสาขา ธมฺมทินฺนา จ อเหสุํ อคฺคุปฏฺฐิกาฯ|
  count |๒๓|
    block |โสปิ พุทฺโธ อมิตยโส ทฺวตฺติํสวรลกฺขโณ|
    block |อสีติหตฺถมุพฺเพโธ สาลราชาว ทิสฺสติฯ|
  count |๒๔|
    block |อคฺคิจนฺทสูริยานํ นตฺถิ ตาทิสิกา ปภา|
    block |ยถา อหุ ปภา ตสฺส อสมสฺส มเหสิโนฯ|
  count |๒๕|
    block |ตสฺสาปิ เทวเทวสฺส อายุ ตาวตกํ อหุ|
    block |นวุติวสฺสสหสฺสานิ โลเก อฏฺฐาสิ จกฺขุมาฯ|
  count |๒๖|
    block |โสปิ พุทฺโธ อสมสโม ยุคานิปิ ตานิ อตุลิยานิ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๒๗|
    block |ปิยทสฺสี มุนิวโร อสฺสตฺถารามมฺหิ นิพฺพุโต|
    block |ตตฺเถวสฺส ชินถูโป ตีณิโยชนมุคฺคโตติฯ|
  stand |ปิยทสฺสิสฺส ภควโต วํโส เตรสโมฯ|
