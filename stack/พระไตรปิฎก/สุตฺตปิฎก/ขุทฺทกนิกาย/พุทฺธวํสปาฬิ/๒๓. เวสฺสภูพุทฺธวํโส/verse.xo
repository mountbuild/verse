block |๒๓ เวสฺสภูพุทฺธวํโส|
  count |๑|
    block |ตตฺเถว มณฺฑกปฺปมฺหิ อสโม อปฺปฏิปุคฺคโล|
    block |เวสฺสภู นาม นาเมน โลเก อุปฺปชฺชิ นายโก ฯ|
  count |๒|
    block |อาทิตฺตํ วต ราคคฺคิ ตณฺหานํ วิชิตํ ตทา|
    block |นาโคว พนฺธนํ เฉตฺวา ปตฺโต สมฺโพธิมุตฺตมํฯ|
  count |๓|
    block |ธมฺมจกฺกํ ปวตฺเตนฺเต เวสฺสภูโลกนายเก|
    block |อสีติโกฏิสหสฺสานํ ปฐมาภิสมโย อหุฯ|
  count |๔|
    block |ปกฺกนฺเต จาริกํ รฏฺเฐ โลกเชฏฺเฐ นราสเภ|
    block |สตฺตติโกฏิสหสฺสานํ ทุติยาภิสมโย อหุฯ|
  count |๕|
    block |มหาทิฏฺฐิํ วิโนเทนฺโต ปาฏิเหรํ กโรติ โส|
    block |สมาคตา นรมรู ทสสหสฺสี สเทวเกฯ|
  count |๖|
    block |มหาอจฺฉริยํ ทิสฺวา อพฺภุตํ โลมหํสนํ|
    block |เทวา เจว มนุสฺสา จ พุชฺฌเร สฏฺฐิโกฏิโยฯ|
  count |๗|
    block |สนฺนิปาตา ตโย อาสุํ เวสฺสภุสฺส มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๘|
    block |อสีติภิกฺขุสหสฺสานํ ปฐโม อาสิ สมาคโม|
    block |สตฺตติภิกฺขุสหสฺสานํ ทุติโย อาสิ สมาคโมฯ|
  count |๙|
    block |สฏฺฐิภิกฺขุสหสฺสานํ ตติโย อาสิ สมาคโม|
    block |ชราทิภยภีตานํ โอรสานํ มเหสิโนฯ|
  count |๑๐|
    block |อหํ เตน สมเยน สุทสฺสโน นาม ขตฺติโย|
    block |นิมนฺเตตฺวา มหาวีรํ ทานํ ทตฺวา มหารหํ|
    block |อนฺนปาเนน วตฺเถน สสงฺฆํ ชิน ปูชยิํฯ|
  count |๑๑|
    block |ตสฺส พุทฺธสฺส อสมสฺส จกฺกํ วตฺติตมุตฺตมํ|
    block |สุตฺวาน ปณิตํ ธมฺมํ ปพฺพชฺชมภิโรจยิํฯ|
  count |๑๒|
    block |มหาทานํ ปวตฺเตตฺวา รตฺตินฺทิวมตนฺทิโต|
    block |ปพฺพชฺชํ คุณสมฺปนฺนํ ปพฺพชิํ ชินสนฺติเกฯ|
  count |๑๓|
    block |อาจารคุณสมฺปนฺโน วตฺตสีลสมาหิโต|
    block |สพฺพญฺญุตํ คเวสนฺโต รมามิ ชินสาสเนฯ|
  count |๑๔|
    block |สทฺธาปีติํ อุปคนฺตฺวา พุทฺธํ วนฺทามิ สตฺถรํ|
    block |ปีติ อุปฺปชฺชติ มยฺหํ โพธิยาเยว การณาฯ|
  count |๑๕|
    block |อนิวตฺตมานสํ ญตฺวา สมฺพุทฺโธ เอตทพฺรวิ|
    block |เอกติํเส อิโต กปฺเป อยํ พุทฺโธ ภวิสฺสติฯ|
  count |๑๖|
    block |อหุ กปิลวฺหยา รมฺมา…เป … เหสฺสาม สมฺมุขา อิมํฯ|
  count |๑๗|
    block |ตสฺสาหํ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๘|
    block |อโนมํ นาม นครํ สุปฺปตีโต นาม ขตฺติโย|
    block |มาตา ยสวตี นาม เวสฺสภุสฺส มเหสิโนฯ|
  count |๑๙|
    block |ฉ จ วสฺสสหสฺสานิ อคารํ อชฺฌ โส วสิ|
    block |รุจิ สุรุจิ รติวฑฺฒโน ตโย ปาสาทมุตฺตมาฯ|
  count |๒๐|
    block |อนูนติํสสหสฺสานิ นาริโย สมลงฺกตา|
    block |สุจิตฺตา นาม สา นารี สุปฺปพุทฺโธ นาม อตฺรโชฯ|
  count |๒๑|
    block |นิมิตฺเต จตุโร ทิสฺวา สิวิกายาภินิกฺขมิ|
    block |ฉมาสํ ปธานจารํ อจรี ปุริสุตฺตโมฯ|
  count |๒๒|
    block |พฺรหฺมุนา ยาจิโต สนฺโต เวสฺสภูโลกนายโก|
    block |วตฺติ จกฺกํ มหาวีโร อรุณาราเม นรุตฺตโมฯ|
  count |๒๓|
    block |โสโณ จ อุตฺตโร เจว อเหสุํ อคฺคสาวกา|
    block |อุปสนฺโต นามุปฏฺฐาโก เวสฺสภุสฺส มเหสิโนฯ|
  count |๒๔|
    block |รามา เจว สมาลา จ อเหสุํ อคฺคสาวิกา|
    block |โพธิ ตสฺส ภควโต มหาสาโลติ วุจฺจติฯ|
  count |๒๕|
    block |โสตฺถิโก เจว รมฺโภ จ อเหสุํ อคฺคุปฏฺฐกา|
    block |โคตมี สิริมา เจว อเหสุํ อคฺคุปฏฺฐิกาฯ|
  count |๒๖|
    block |สฏฺฐิรตนมุพฺเพโธ เหมยูปสมูปโม|
    block |กายา นิจฺฉรติ รสฺมิ รตฺติํว ปพฺพเต สิขีฯ|
  count |๒๗|
    block |สฏฺฐิวสฺสสหสฺสานิ อายุ ตสฺส มเหสิโน|
    block |ตาวตา ติฏฺฐมาโน โส ตาเรสิ ชนตํ พหุํฯ|
  count |๒๘|
    block |ธมฺมํ วิตฺถาริกํ กตฺวา วิภชิตฺวา มหาชนํ|
    block |ธมฺมนาวํ ฐเปตฺวาน นิพฺพุโต โส สสาวโกฯ|
  count |๒๙|
    block |ทสฺสเนยฺยํ สพฺพชนํ วิหารํ อิริยาปถํ|
    block |สพฺพํ ตมนฺตรหิตํ นนุ ริตฺตา สพฺพสงฺขาราฯ|
  count |๓๐|
    block |เวสฺสภู ชินวโร สตฺถา เขมารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |เวสฺสภุสฺส ภควโต วํโส เอกวีสติโมฯ|
