block |๑๙ ติสฺสพุทฺธวํโส|
  count |๑|
    block |สิทฺธตฺถสฺส อปเรน อสโม อปฺปฏิปุคฺคโล|
    block |อนนฺตเตโช อมิตยโส ติสฺโส โลกคฺคนายโกฯ|
  count |๒|
    block |ตมนฺธการํ วิธมิตฺวา โอภาเสตฺวา สเทวกํ|
    block |อนุกมฺปโก มหาวีโร โลเก อุปฺปชฺชิ จกฺขุมาฯ|
  count |๓|
    block |ตสฺสาปิ อตุลา อิทฺธิ อตุลํ สีลํ สมาธิ จ|
    block |สพฺพตฺถ ปารมิํ คนฺตฺวา ธมฺมจกฺกํ ปวตฺตยิฯ|
  count |๔|
    block |โส พุทฺโธ ทสสหสฺสิมฺหิ วิญฺญาเปสิ คิรํ สุจิํ|
    block |โกฏิสตานิ อภิสมิํสุ ปฐเม ธมฺมเทสเนฯ|
  count |๕|
    block |ทุติโย นวุติโกฏีนํ ตติโย สฏฺฐิโกฏิโย|
    block |พนฺธนาโต ปโมเจสิ สตฺเต นรมรู ตทาฯ|
  count |๖|
    block |สนฺนิปาตา ตโย อาสุํ ติสฺเส โลกคฺคนายเก|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๗|
    block |ขีณาสวสตสหสฺสานํ ปฐโม อาสิ สมาคโม|
    block |นวุติสตสหสฺสานํ ทุติโย อาสิ สมาคโมฯ|
  count |๘|
    block |อสีติสตสหสฺสานํ ตติโย อาสิ สมาคโม|
    block |ขีณาสวานํ วิมลานํ ปุปฺผิตานํ วิมุตฺติยาฯ|
  count |๙|
    block |อหํ เตน สมเยน สุชาโต นาม ขตฺติโย|
    block |มหาโภคํ ฉฑฺฑยิตฺวา ปพฺพชิํ อิสิปพฺพชํฯ|
  count |๑๐|
    block |มยิ ปพฺพชิเต สนฺเต อุปฺปชฺชิ โลกนายโก|
    block |พุทฺโธติ สทฺทํ สุตฺวาน ปีติ เม อุปปชฺชถฯ|
  count |๑๑|
    block |ทิพฺพํ มนฺทารวํ ปุปฺผํ ปทุมํ ปาริฉตฺตกํ|
    block |อุโภ หตฺเถหิ ปคฺคยฺห ธุนมาโน อุปาคมิํฯ|
  count |๑๒|
    block |จตุวณฺณปริวุตํ ติสฺสํ โลกคฺคนายกํ|
    block |ตมหํ ปุปฺผํ คเหตฺวา มตฺถเก ธารยิํ ชินํฯ|
  count |๑๓|
    block |โสปิ มํ พุทฺโธ พฺยากาสิ ชนมชฺเฌ นิสีทิย|
    block |ทฺเวนวุเต อิโต กปฺเป อยํ พุทฺโธ ภวิสฺสติฯ|
  count |๑๔|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๕|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๖|
    block |เขมกํ นาม นครํ ชนสนฺโธ นาม ขตฺติโย|
    block |ปทุมา นาม ชนิกา ติสฺสสฺส จ มเหสิโนฯ|
  count |๑๗|
    block |สตฺตวสฺสสหสฺสานิ อคารํ อชฺฌ โส วสิ|
    block |คุหาเสล นาริสย นิสภา ตโย ปาสาทมุตฺตมาฯ|
  count |๑๘|
    block |สมติํสสหสฺสานิ นาริโย สมลงฺกตา|
    block |สุภทฺทานามิกา นารี อานนฺโท นาม อตฺรโชฯ|
  count |๑๙|
    block |นิมิตฺเต จตุโร ทิสฺวา อสฺสยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๒๐|
    block |พฺรหฺมุนา ยาจิโต สนฺโต ติสฺโส โลกคฺคนายโก|
    block |วตฺติ จกฺกํ มหาวีโร ยสวติยมุตฺตเมฯ|
  count |๒๑|
    block |พฺรหฺมเทโว อุทโย จ อเหสุํ อคฺคสาวกา|
    block |สมงฺโค นามุปฏฺฐาโก ติสฺสสฺส จ มเหสิโนฯ|
  count |๒๒|
    block |ผุสฺสา เจว สุทตฺตา จ อเหสุํ อคฺคสาวิกา|
    block |โพธิ ตสฺส ภควโต อสโนติ ปวุจฺจติฯ|
  count |๒๓|
    block |สมฺพโล จ สิริมา เจว อเหสุํ อคฺคุปฏฺฐกา|
    block |กิสาโคตมี อุปเสนา อเหสุํ อคฺคุปฏฺฐิกาฯ|
  count |๒๔|
    block |โส พุทฺโธ สฏฺฐิรตโน อหุ อุจฺจตฺตเน ชิโน|
    block |อนูปโม อสทิโส หิมวา วิย ทิสฺสติฯ|
  count |๒๕|
    block |ตสฺสาปิ อตุลเตชสฺส อายุ อาสิ อนุตฺตโร|
    block |วสฺสสตสหสฺสานิ โลเก อฏฺฐาสิ จกฺขุมาฯ|
  count |๒๖|
    block |อุตฺตมํ ปวรํ เสฏฺฐํ อนุโภตฺวา มหายสํ|
    block |ชลิตฺวา อคฺคิกฺขนฺโธว นิพฺพุโต โส สสาวโกฯ|
  count |๒๗|
    block |วลาหโกว อนิเลน สูริเยน วิย อุสฺสโว|
    block |อนฺธกาโรว ปทีเปน นิพฺพุโต โส สสาวโกฯ|
  count |๒๘|
    block |ติสฺโส ชินวโร พุทฺโธ นนฺทารามมฺหิ นิพฺพุโต|
    block |ตตฺเถวสฺส ชินถูโป ตีณิโยชนมุคฺคโตติฯ|
  stand |ติสฺสสฺส ภควโต วํโส สตฺตรสโมฯ|
