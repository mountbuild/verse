block |๒ สุเมธปตฺถนากถา|
  count |๑|
    block |กปฺเป จ สตสหสฺเส จตุโร จ อสงฺขิเย|
    block |อมรํ นาม นครํ ทสฺสเนยฺยํ มโนรมํฯ|
  count |๒|
    block |ทสหิ สทฺเทหิ อวิวิตฺตํ อนฺนปานสมายุตํ|
    block |หตฺถิสทฺทํ อสฺสสทฺทํ เภริสงฺขรถานิ จ|
    block |ขาทถ ปิวถ เจว อนฺนปาเนน โฆสิตํฯ|
  count |๓|
    block |นครํ สพฺพงฺคสมฺปนฺนํ สพฺพกมฺมมุปาคตํ|
    block |สตฺตรตนสมฺปนฺนํ นานาชนสมากุลํ|
    block |สมิทฺธํ เทวนครํว อาวาสํ ปุญฺญกมฺมินํฯ|
  count |๔|
    block |นคเร อมรวติยา สุเมโธ นาม พฺราหฺมโณ|
    block |อเนกโกฏิสนฺนิจโย ปหูตธนธญฺญวาฯ|
  count |๕|
    block |อชฺฌายโก มนฺตธโร ติณฺณํ เวทาน ปารคู|
    block |ลกฺขเณ อิติหาเส จ สธมฺเม ปารมิํ คโตฯ|
  count |๖|
    block |รโหคโต นิสีทิตฺวา เอวํ จินฺเตสหํ ตทา|
    block |ทุกฺโข ปุนพฺภโว นาม สรีรสฺส จ เภทนํฯ|
  count |๗|
    block |ชาติธมฺโม ชราธมฺโม พฺยาธิธมฺโม สหํ ตทา|
    block |อชรํ อมตํ เขมํ ปริเยสิสฺสามิ นิพฺพุติํฯ|
  count |๘|
    block |ยํนูนิมํ ปูติกายํ นานากุณปปูริตํ|
    block |ฉฑฺฑยิตฺวาน คจฺเฉยฺยํ อนเปกฺโข อนตฺถิโกฯ|
  count |๙|
    block |อตฺถิ เหหิติ โส มคฺโค น โส สกฺกา น เหตุเย|
    block |ปริเยสิสฺสามิ ตํ มคฺคํ ภวโต ปริมุตฺติยาฯ|
  count |๑๐|
    block |ยถาปิ ทุกฺเข วิชฺชนฺเต สุขํ นามปิ วิชฺชติ|
    block |เอวํ ภเว วิชฺชมาเน วิภโวปิ อิจฺฉิตพฺพโกฯ|
  count |๑๑|
    block |ยถาปิ อุณฺเห วิชฺชนฺเต อปรํ วิชฺชติ สีตลํ|
    block |เอวํ ติวิธคฺคิ วิชฺชนฺเต นิพฺพานํ อิจฺฉิตพฺพกํฯ|
  count |๑๒|
    block |ยถาปิ ปาเป วิชฺชนฺเต กลฺยาณมปิ วิชฺชติ|
    block |เอวเมว ชาติ วิชฺชนฺเต อชาติปิจฺฉิตพฺพกํฯ|
  count |๑๓|
    block |ยถา คูถคโต ปุริโส ตฬากํ ทิสฺวาน ปูริตํ|
    block |น คเวสติ ตํ ตฬากํ น โทโส ตฬากสฺส โสฯ|
  count |๑๔|
    block |เอวํ กิเลสมลโธว วิชฺชนฺเต อมตนฺตเฬ|
    block |น คเวสติ ตํ ตฬากํ น โทโส อมตนฺตเฬฯ|
  count |๑๕|
    block |ยถา อรีหิ ปริรุทฺโธ วิชฺชนฺเต คมนมฺปเถ|
    block |น ปลายติ โส ปุริโส น โทโส อญฺชสสฺส โสฯ|
  count |๑๖|
    block |เอวํ กิเลสปริรุทฺโธ วิชฺชมาเน สิเว ปเถ|
    block |น คเวสติ ตํ มคฺคํ น โทโส สิวมญฺชเสฯ|
  count |๑๗|
    block |ยถาปิ พฺยาธิโต ปุริโส วิชฺชมาเน ติกิจฺฉเก|
    block |น ติกิจฺฉาเปติ ตํ พฺยาธิํ น โทโส โส ติกิจฺฉเกฯ|
  count |๑๘|
    block |เอวํ กิเลสพฺยาธีหิ ทุกฺขิโต ปริปีฬิโต|
    block |น คเวสติ ตํ อาจริยํ น โทโส โส วินายเกฯ|
  count |๑๙|
    block |ยถาปิ กุณปํ ปุริโส กณฺเฐ พนฺธํ ชิคุจฺฉิย|
    block |โมจยิตฺวาน คจฺเฉยฺย สุขี เสรี สยํวสีฯ|
  count |๒๐|
    block |ตเถวิมํ ปูติกายํ นานากุณปสญฺจยํ|
    block |ฉฑฺฑยิตฺวาน คจฺเฉยฺยํ อนเปกฺโข อนตฺถิโกฯ|
  count |๒๑|
    block |ยถา อุจฺจารฏฺฐานมฺหิ กรีสํ นรนาริโย|
    block |ฉฑฺฑยิตฺวาน คจฺฉนฺติ อนเปกฺขา อนตฺถิกาฯ|
  count |๒๒|
    block |เอวเมวาหํ อิมํ กายํ นานากุณปปูริตํ|
    block |ฉฑฺฑยิตฺวาน คจฺฉิสฺสํ วจฺจํ กตฺวา ยถา กุฏิํฯ|
  count |๒๓|
    block |ยถาปิ ชชฺชรํ นาวํ ปลุคฺคํ อุทคาหินิํ|
    block |สามี ฉฑฺเฑตฺวา คจฺฉนฺติ อนเปกฺขา อนตฺถิกาฯ|
  count |๒๔|
    block |เอวเมวาหํ อิมํ กายํ นวจฺฉิทฺทํ ธุวสฺสวํ|
    block |ฉฑฺฑยิตฺวาน คจฺฉิสฺสํ ชิณฺณนาวํว สามิกาฯ|
  count |๒๕|
    block |ยถาปิ ปุริโส โจเรหิ คจฺฉนฺโต ภณฺฑมาทิย|
    block |ภณฺฑจฺเฉทภยํ ทิสฺวา ฉฑฺฑยิตฺวาน คจฺฉติฯ|
  count |๒๖|
    block |เอวเมว อยํ กาโย มหาโจรสโม วิย|
    block |ปหายิมํ คมิสฺสามิ กุสลจฺเฉทนา ภยาฯ|
  count |๒๗|
    block |เอวาหํ จินฺตยิตฺวาน เนกโกฏิสตํ ธนํ|
    block |นาถานาถานํ ทตฺวาน หิมวนฺตมุปาคมิํฯ|
  count |๒๘|
    block |หิมวนฺตสฺสาวิทูเร ธมฺมิโก นาม ปพฺพโต|
    block |อสฺสโม สุกโต มยฺหํ ปณฺณสาลา สุมาปิตาฯ|
  count |๒๙|
    block |จงฺกมํ ตตฺถ มาเปสิํ ปญฺจโทสวิวชฺชิตํ|
    block |อฏฺฐคุณสมูเปตํ อภิญฺญาพลมาหริํฯ|
  count |๓๐|
    block |สาฏกํ ปชหิํ ตตฺถ นวโทสมุปาคตํ|
    block |วากจีรํ นิวาเสสิํ ทฺวาทสคุณมุปาคตํฯ|
  count |๓๑|
    block |อฏฺฐโทสสมากิณฺณํ ปชหิํ ปณฺณสาลกํ|
    block |อุปาคมิํ รุกฺขมูลํ คุเณ ทสหุปาคตํฯ|
  count |๓๒|
    block |วาปิตํ โรปิตํ ธญฺญํ ปชหิํ นิรวเสสโต|
    block |อเนกคุณสมฺปนฺนํ ปวตฺตผลมาทิยิํฯ|
  count |๓๓|
    block |ตตฺถปฺปธานํ ปทหิํ นิสชฺชฏฺฐานจงฺกเม|
    block |อพฺภนฺตรมฺหิ สตฺตาเห อภิญฺญาพลปาปุณิํฯ|
  count |๓๔|
    block |เอวํ เม สิทฺธิปฺปตฺตสฺส วสีภูตสฺส สาสเน|
    block |ทีปงฺกโร นาม ชิโน อุปฺปชฺชิ โลกนายโกฯ|
  count |๓๕|
    block |อุปฺปชฺชนฺเต จ ชายนฺเต พุชฺฌนฺเต ธมฺมเทสเน|
    block |จตุโร นิมิตฺเต นาทฺทสํ ฌานรติสมปฺปิโตฯ|
  count |๓๖|
    block |ปจฺจนฺตเทสวิสเย นิมนฺเตตฺวา ตถาคตํ|
    block |ตสฺส อาคมนํ มคฺคํ โสเธนฺติ ตุฏฺฐมานสาฯ|
  count |๓๗|
    block |อหํ เตน สมเยน นิกฺขมิตฺวา สกสฺสมา|
    block |ธุนนฺโต วากจีรานิ คจฺฉามิ อมฺพเร ตทาฯ|
  count |๓๘|
    block |เวทชาตํ ชนํ ทิสฺวา ตุฏฺฐหฏฺฐํ ปโมทิตํ|
    block |โอโรหิตฺวาน คคนา มนุสฺเส ปุจฺฉิ ตาวเทฯ|
  count |๓๙|
    block |ตุฏฺฐหฏฺโฐ ปมุทิโต เวทชาโต มหาชโน|
    block |กสฺส โสธียติ มคฺโค อญฺชสํ วฏุมายนํฯ|
  count |๔๐|
    block |เต เม ปุฏฺฐา วิยากํสุ พุทฺโธ โลเก อนุตฺตโร|
    block |ทีปงฺกโร นาม ชิโน อุปฺปชฺชิ โลกนายโก|
    block |ตสฺส โสธียติ มคฺโค อญฺชสํ วฏุมายนํฯ|
  count |๔๑|
    block |พุทฺโธติวจนํ สุตฺวาน ปีติ อุปฺปชฺชิ ตาวเท|
    block |พุทฺโธ พุทฺโธติ กถยนฺโต โสมนสฺสํ ปเวทยิํฯ|
  count |๔๒|
    block |ตตฺถ ฐตฺวา วิจินฺเตสิํ ตุฏฺโฐ สํวิคฺคมานโส|
    block |อิธ พีชานิ โรปิสฺสํ ขโณ เว มา อุปจฺจคาฯ|
  count |๔๓|
    block |ยทิ พุทฺธสฺส โสเธถ เอโกกาสํ ททาถ เม|
    block |อหมฺปิ โสธยิสฺสามิ อญฺชสํ วฏุมายนํฯ|
  count |๔๔|
    block |อทํสุ เต มโมกาสํ โสเธตุํ อญฺชสํ ตทา|
    block |พุทฺโธ พุทฺโธติ จินฺเตนฺโต มคฺคํ โสเธมหํ ตทาฯ|
  count |๔๕|
    block |อนิฏฺฐิเต มโมกาเส ทีปงฺกโร มหามุนิ|
    block |จตูหิ สตสหสฺเสหิ ฉฬภิญฺเญหิ ตาทิหิ|
    block |ขีณาสเวหิ วิมเลหิ ปฏิปชฺชิ อญฺชสํ ชิโนฯ|
  count |๔๖|
    block |ปจฺจุคฺคมนา วตฺตนฺติ วชฺชนฺติ เภริโย พหู|
    block |อาโมทิตา นรมรู สาธุการํ ปวตฺตยุํฯ|
  count |๔๗|
    block |เทวา มนุสฺเส ปสฺสนฺติ มนุสฺสาปิ จ เทวตา|
    block |อุโภปิ เต ปญฺชลิกา อนุยนฺติ ตถาคตํฯ|
  count |๔๘|
    block |เทวา ทิพฺเพหิ ตุริเยหิ มนุสฺสา มานุเสหิ จ|
    block |อุโภปิ เต วชฺชยนฺตา อนุยนฺติ ตถาคตํฯ|
  count |๔๙|
    block |ทิพฺพํ มนฺทารวํ ปุปฺผํ ปทุมํ ปาริฉตฺตกํ|
    block |ทิโสทิสํ โอกิรนฺติ อากาสนภคตา มรูฯ|
  count |๕๐|
    block |ทิพฺพํ จนฺทนจุณฺณญฺจ วรคนฺธญฺจ เกวลํ|
    block |ทิโสทิสํ โอกิรนฺติ อากาสนภคตา มรูฯ|
  count |๕๑|
    block |จมฺปกํ สรลํ นีปํ นาคปุนฺนาคเกตกํ|
    block |ทิโสทิสํ อุกฺขิปนฺติ ภูมิตลคตา นราฯ|
  count |๕๒|
    block |เกเส มุญฺจิตฺวาหํ ตตฺถ วากจีรญฺจ จมฺมกํ|
    block |กลเล ปตฺถริตฺวาน อวกุชฺโช นิปชฺชหํฯ|
  count |๕๓|
    block |อกฺกมิตฺวาน มํ พุทฺโธ สห สิสฺเสหิ คจฺฉตุ|
    block |มา นํ กลเล อกฺกมิตฺถ หิตาย เม ภวิสฺสติฯ|
  count |๕๔|
    block |ปถวิยํ นิปนฺนสฺส เอวํ เม อาสิ เจตโส|
    block |อิจฺฉมาโน อหํ อชฺช กิเลเส ฌาปเย มมฯ|
  count |๕๕|
    block |กิํ เม อญฺญาตเวเสน ธมฺมํ สจฺฉิกเตนิธ|
    block |สพฺพญฺญุตํ ปาปุณิตฺวา พุทฺโธ เหสฺสํ สเทวเกฯ|
  count |๕๖|
    block |กิํ เม เอเกน ติณฺเณน ปุริเสน ถามทสฺสินา|
    block |สพฺพญฺญุตํ ปาปุณิตฺวา สนฺตาเรสฺสํ สเทวกํฯ|
  count |๕๗|
    block |อิมินา เม อธิกาเรน กเตน ปุริสุตฺตเม|
    block |สพฺพญฺญุตํ ปาปุณิตฺวา ตาเรมิ ชนตํ พหุํฯ|
  count |๕๘|
    block |สํสารโสตํ ฉินฺทิตฺวา วิทฺธํเสตฺวา ตโย ภเว|
    block |ธมฺมนาวํ สมารุยฺห สนฺตาเรสฺสํ สเทวกํฯ|
  count |๕๙|
    block |มนุสฺสตฺตํ ลิงฺคสมฺปตฺติ เหตุ สตฺถารทสฺสนํ|
    block |ปพฺพชฺชา คุณสมฺปตฺติ อธิกาโร จ ฉนฺทตา|
    block |อฏฺฐธมฺมสโมธานา อภินีหาโร สมิชฺฌติฯ|
  count |๖๐|
    block |ทีปงฺกโร โลกวิทู อาหุตีนํ ปฏิคฺคโห|
    block |อุสฺสีสเก มํ ฐตฺวาน อิทํ วจนมพฺรวิฯ|
  count |๖๑|
    block |ปสฺสถ อิมํ ตาปสํ ชฏิลํ อุคฺคตาปนํ|
    block |อปริเมยฺยิโต กปฺเป พุทฺโธ โลเก ภวิสฺสติฯ|
  count |๖๒|
    block |อหุ กปิลวฺหยา รมฺมา นิกฺขมิตฺวา ตถาคโต|
    block |ปธานํ ปทหิตฺวาน กตฺวา ทุกฺกรการิกํฯ|
  count |๖๓|
    block |อชปาลรุกฺขมูลสฺมิํ นิสีทิตฺวา ตถาคโต|
    block |ตตฺถ ปายาสํ ปคฺคยฺห เนรญฺชรมุเปหิติฯ|
  count |๖๔|
    block |เนรญฺชราย ตีรมฺหิ ปายาสํ อท โส ชิโน|
    block |ปฏิยตฺตวรมคฺเคน โพธิมูลมุเปหิติฯ|
  count |๖๕|
    block |ตโต ปทกฺขิณํ กตฺวา โพธิมณฺฑํ อนุตฺตโร|
    block |อสฺสตฺถรุกฺขมูลมฺหิ พุชฺฌิสฺสติ มหายโสฯ|
  count |๖๖|
    block |อิมสฺส ชนิกา มาตา มายา นาม ภวิสฺสติ|
    block |ปิตา สุทฺโธทโน นาม อยํ เหสฺสติ โคตโมฯ|
  count |๖๗|
    block |อนาสวา วีตราคา สนฺตจิตฺตา สมาหิตา|
    block |โกลิโต อุปติสฺโส จ อคฺคา เหสฺสนฺติ สาวกา|
    block |อานนฺโท นามุปฏฺฐาโก อุปฏฺฐิสฺสติมํ ชินํฯ|
  count |๖๘|
    block |เขมา อุปฺปลวณฺณา จ อคฺคา เหสฺสนฺติ สาวิกา|
    block |อนาสวา วีตราคา สนฺตจิตฺตา สมาหิตา|
    block |โพธิ ตสฺส ภควโต อสฺสตฺโถติ ปวุจฺจติฯ|
  count |๖๙|
    block |จิตฺโต จ หตฺถาฬวโก อคฺคา เหสฺสนฺตุปฏฺฐกา|
    block |อุตฺตรา นนฺทมาตา จ อคฺคา เหสฺสนฺตุปฏฺฐิกาฯ|
  count |๗๐|
    block |อิทํ สุตฺวาน วจนํ อสมสฺส มเหสิโน|
    block |อาโมทิตา นรมรู พุทฺธพีชํ กิร อยํฯ|
  count |๗๑|
    block |อุกฺกุฏฺฐิสทฺทา วตฺตนฺติ อปฺโผเฏนฺติ หสนฺติ จ|
    block |กตญฺชลี นมสฺสนฺติ ทสสหสฺสี สเทวกาฯ|
  count |๗๒|
    block |ยทิมสฺส โลกนาถสฺส วิรชฺฌิสฺสาม สาสนํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๗๓|
    block |ยถา มนุสฺสา นทิํ ตรนฺตา ปฏิติตฺถํ วิรชฺฌิย|
    block |เหฏฺฐาติตฺเถ คเหตฺวาน อุตฺตรนฺติ มหานทิํฯ|
  count |๗๔|
    block |เอวเมว มยํ สพฺเพ ยทิ มุญฺจามิมํ ชินํ|
    block |อนาคตมฺหิ อทฺธาเน เหสฺสาม สมฺมุขา อิมํฯ|
  count |๗๕|
    block |ทีปงฺกโร โลกวิทู อาหุตีนํ ปฏิคฺคโห|
    block |มม กมฺมํ ปกิตฺเตตฺวา ทกฺขิณํ ปาทมุทฺธริฯ|
  count |๗๖|
    block |เย ตตฺถาสุํ ชินปุตฺตา ปทกฺขิณมกํสุ มํ|
    block |เทวา มนุสฺสา อสุรา จ อภิวาเทตฺวาน ปกฺกมุํฯ|
  count |๗๗|
    block |ทสฺสนํ เม อติกฺกนฺเต สสงฺเฆ โลกนายเก|
    block |สยนา วุฏฺฐหิตฺวาน ปลฺลงฺกํ อาภุชิํ ตทาฯ|
  count |๗๘|
    block |สุเขน สุขิโต โหมิ ปาโมชฺเชน ปโมทิโต|
    block |ปีติยา จ อภิสฺสนฺโน ปลฺลงฺกํ อาภุชิํ ตทาฯ|
  count |๗๙|
    block |ปลฺลงฺเกน นิสีทิตฺวา เอวํ จินฺเตสหํ ตทา|
    block |วสีภูโต อหํ ฌาเน อภิญฺญาสุ ปารมิํคโต ฯ|
  count |๘๐|
    block |สหสฺสิยมฺหิ โลกมฺหิ อิสโย นตฺถิ เม สมา|
    block |อสโม อิทฺธิธมฺเมสุ อลภิํ อีทิสํ สุขํฯ|
  count |๘๑|
    block |ปลฺลงฺกาภุชเน มยฺหํ ทสสหสฺสาธิวาสิโน|
    block |มหานาทํ ปวตฺเตสุํ ธุวํ พุทฺโธ ภวิสฺสสิฯ|
  count |๘๒|
    block |ยา ปุพฺเพ โพธิสตฺตานํ ปลฺลงฺกวรมาภุเช|
    block |นิมิตฺตานิ ปทิสฺสนฺติ ตานิ อชฺช ปทิสฺสเรฯ|
  count |๘๓|
    block |สีตํ พฺยปคตํ โหติ อุณฺหญฺจ อุปสมฺมติ|
    block |ตานิ อชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๘๔|
    block |ทสสหสฺสี โลกธาตู นิสฺสทฺทา โหนฺติ นิรากุลา|
    block |ตานิ อชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๘๕|
    block |มหาวาตา น วายนฺติ น สนฺทนฺติ สวนฺติโย|
    block |ตานิ อชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๘๖|
    block |ถลชา ทกชา ปุปฺผา สพฺเพ ปุปฺผนฺติ ตาวเท|
    block |เตปชฺช ปุปฺผิตา สพฺเพ ธุวํ พุทฺโธ ภวิสฺสสิฯ|
  count |๘๗|
    block |ลตา วา ยทิ วา รุกฺขา ผลภารา โหนฺติ ตาวเท|
    block |เตปชฺช ผลิตา สพฺเพ ธุวํ พุทฺโธ ภวิสฺสสิฯ|
  count |๘๘|
    block |อากาสฏฺฐา จ ภูมฏฺฐา รตนา โชตนฺติ ตาวเท|
    block |เตปชฺช รตนา โชตนฺติ ธุวํ พุทฺโธ ภวิสฺสสิฯ|
  count |๘๙|
    block |มานุสฺสกา จ ทิพฺพา จ ตุริยา วชฺชนฺติ ตาวเท|
    block |เตปชฺชุโภ อภิรวนฺติ ธุวํ พุทฺโธ ภวิสฺสสิฯ|
  count |๙๐|
    block |วิจิตฺรปุปฺผา คคนา อภิวสฺสนฺติ ตาวเท|
    block |เตปิ อชฺช ปวสฺสนฺติ ธุวํ พุทฺโธ ภวิสฺสสิฯ|
  count |๙๑|
    block |มหาสมุทฺโท อาภุชติ ทสสหสฺสี ปกมฺปติ|
    block |เตปชฺชุโภ อภิรวนฺติ ธุวํ พุทฺโธ ภวิสฺสสิฯ|
  count |๙๒|
    block |นิรเยปิ ทสสหสฺเส อคฺคี นิพฺพนฺติ ตาวเท|
    block |เตปชฺช นิพฺพุตา อคฺคี ธุวํ พุทฺโธ ภวิสฺสสิฯ|
  count |๙๓|
    block |วิมโล โหติ สูริโย สพฺพา ทิสฺสนฺติ ตารกา|
    block |เตปิ อชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๙๔|
    block |อโนวฏฺเฐน อุทกํ มหิยา อุพฺภิชฺชิ ตาวเท|
    block |ตมฺปชฺชุพฺภิชฺชเต มหิยา ธุวํ พุทฺโธ ภวิสฺสสิฯ|
  count |๙๕|
    block |ตาราคณา วิโรจนฺติ นกฺขตฺตา คคนมณฺฑเล|
    block |วิสาขา จนฺทิมา ยุตฺตา ธุวํ พุทฺโธ ภวิสฺสสิฯ|
  count |๙๖|
    block |พิลาสยา ทรีสยา นิกฺขมนฺติ สกาสยา|
    block |เตปชฺช อาสยา ฉุทฺธา ธุวํ พุทฺโธ ภวิสฺสสิฯ|
  count |๙๗|
    block |น โหนฺติ อรตี สตฺตานํ สนฺตุฏฺฐา โหนฺติ ตาวเท|
    block |เตปชฺช สพฺเพ สนฺตุฏฺฐา ธุวํ พุทฺโธ ภวิสฺสสิฯ|
  count |๙๘|
    block |โรคา ตทุปสมฺมนฺติ ชิฆจฺฉา จ วินสฺสติ|
    block |ตานิ อชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๙๙|
    block |ราโค ตทา ตนุ โหติ โทโส โมโห วินสฺสติ|
    block |เตปชฺช วิคตา สพฺเพ ธุวํ พุทฺโธ ภวิสฺสสิฯ|
  count |๑๐๐|
    block |ภยํ ตทา น ภวติ อชฺชเปตํ ปทิสฺสติ|
    block |เตน ลิงฺเคน ชานาม ธุวํ พุทฺโธ ภวิสฺสสิฯ|
  count |๑๐๑|
    block |รโชนุทฺธํสติ อุทฺธํ อชฺชเปตํ ปทิสฺสติ|
    block |เตน ลิงฺเคน ชานาม ธุวํ พุทฺโธ ภวิสฺสสิฯ|
  count |๑๐๒|
    block |อนิฏฺฐคนฺโธ ปกฺกมติ ทิพฺพคนฺโธ ปวายติ|
    block |โสปชฺช วายติ คนฺโธ ธุวํ พุทฺโธ ภวิสฺสสิฯ|
  count |๑๐๓|
    block |สพฺเพ เทวา ปทิสฺสนฺติ ฐปยิตฺวา อรูปิโน|
    block |เตปชฺช สพฺเพ ทิสฺสนฺติ ธุวํ พุทฺโธ ภวิสฺสสิฯ|
  count |๑๐๔|
    block |ยาวตา นิรยา นาม สพฺเพ ทิสฺสนฺติ ตาวเท|
    block |เตปชฺช สพฺเพ ทิสฺสนฺติ ธุวํ พุทฺโธ ภวิสฺสสิฯ|
  count |๑๐๕|
    block |กุฏฺฏา กวาฏา เสลา จ น โหนฺตาวรณา ตทา|
    block |อากาสภูตา เตปชฺช ธุวํ พุทฺโธ ภวิสฺสสิฯ|
  count |๑๐๖|
    block |จุตี จ อุปปตฺติ จ ขเณ ตสฺมิํ น วิชฺชติ|
    block |ตานิปชฺช ปทิสฺสนฺติ ธุวํ พุทฺโธ ภวิสฺสสิฯ|
  count |๑๐๗|
    block |ทฬฺหํ ปคฺคณฺห วีริยํ มา นิวตฺต อภิกฺกม|
    block |มยมฺเปตํ วิชานาม ธุวํ พุทฺโธ ภวิสฺสสิฯ|
  count |๑๐๘|
    block |พุทฺธสฺส วจนํ สุตฺวา ทสสหสฺสีนจูภยํ|
    block |ตุฏฺฐหฏฺโฐ ปโมทิโต เอวํ จินฺเตสหํ ตทาฯ|
  count |๑๐๙|
    block |อทฺเวชฺฌวจนา พุทฺธา อโมฆวจนา ชินา|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๐|
    block |ยถา ขิตฺตํ นเภ เลฑฺฑุ ธุวํ ปตติ ภูมิยํ|
    block |ตเถว พุทฺธเสฏฺฐานํ วจนํ ธุวสสฺสตํ|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๑|
    block |ยถาปิ สพฺพสตฺตานํ มรณํ ธุวสสฺสตํ|
    block |ตเถว พุทฺธเสฏฺฐานํ วจนํ ธุวสสฺสตํ|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๒|
    block |ยถา รตฺติกฺขเย ปตฺเต สูริยุคฺคมนํ ธุวํ|
    block |ตเถว พุทฺธเสฏฺฐานํ วจนํ ธุวสสฺสตํ|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๓|
    block |ยถา นิกฺขนฺตสยนสฺส สีหสฺส นทนํ ธุวํ|
    block |ตเถว พุทฺธเสฏฺฐานํ วจนํ ธุวสสฺสตํ|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๔|
    block |ยถา อาปนฺนสตฺตานํ ภารโมโรปนํ ธุวํ|
    block |ตเถว พุทฺธเสฏฺฐานํ วจนํ ธุวสสฺสตํ|
    block |วิตถํ นตฺถิ พุทฺธานํ ธุวํ พุทฺโธ ภวามหํฯ|
  count |๑๑๕|
    block |หนฺท พุทฺธกเร ธมฺเม วิจินามิ อิโต จิโต|
    block |อุทฺธํ อโธ ทส ทิสา ยาวตา ธมฺมธาตุยาฯ|
  count |๑๑๖|
    block |วิจินนฺโต ตทา ทกฺขิํ ปฐมํ ทานปารมิํ|
    block |ปุพฺพเกหิ มเหสีหิ อนุจิณฺณํ มหาปถํฯ|
  count |๑๑๗|
    block |อิมํ ตฺวํ ปฐมํ ตาว ทฬฺหํ กตฺวา สมาทิย|
    block |ทานปารมิตํ คจฺฉ ยทิ โพธิํ ปตฺตุมิจฺฉสิฯ|
  count |๑๑๘|
    block |ยถาปิ กุมฺโภ สมฺปุณฺโณ ยสฺส กสฺสจิ อโธ กโต|
    block |วมเต วุทกํ นิสฺเสสํ น ตตฺถ ปริรกฺขติฯ|
  count |๑๑๙|
    block |ตเถว ยาจเก ทิสฺวา หีนมุกฺกฏฺฐมชฺฌิเม|
    block |ททาหิ ทานํ นิสฺเสสํ กุมฺโภ วิย อโธ กโตฯ|
  count |๑๒๐|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๒๑|
    block |วิจินนฺโต ตทา ทกฺขิํ ทุติยํ สีลปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๒๒|
    block |อิมํ ตฺวํ ทุติยํ ตาว ทฬฺหํ กตฺวา สมาทิย|
    block |สีลปารมิตํ คจฺฉ ยทิ โพธิํ ปตฺตุมิจฺฉสิฯ|
  count |๑๒๓|
    block |ยถาปิ จมรี วาลํ กิสฺมิญฺจิ ปฏิลคฺคิตํ|
    block |อุเปติ มรณํ ตตฺถ น วิโกเปติ วาลธิํฯ|
  count |๑๒๔|
    block |ตเถว ตฺวํ จตูสุ ภูมีสุ สีลานิ ปริปูรย|
    block |ปริรกฺข สพฺพทา สีลํ จมรี วิย วาลธิํฯ|
  count |๑๒๕|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๒๖|
    block |วิจินนฺโต ตทา ทกฺขิํ ตติยํ เนกฺขมฺมปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๒๗|
    block |อิมํ ตฺวํ ตติยํ ตาว ทฬฺหํ กตฺวา สมาทิย|
    block |เนกฺขมฺมปารมิตํ คจฺฉ ยทิ โพธิํ ปตฺตุมิจฺฉสิฯ|
  count |๑๒๘|
    block |ยถา อนฺทุฆเร ปุริโส จิรวุตฺโถ ทุขฏฺฏิโต|
    block |น ตตฺถ ราคํ ชเนสิ มุตฺติํเยว คเวสติฯ|
  count |๑๒๙|
    block |ตเถว ตฺวํ สพฺพภเว ปสฺส อนฺทุฆเร วิย|
    block |เนกฺขมฺมาภิมุโข โหหิ ภวโต ปริมุตฺติยาฯ|
  count |๑๓๐|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๓๑|
    block |วิจินนฺโต ตทา ทกฺขิํ จตุตฺถํ ปญฺญาปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๓๒|
    block |อิมํ ตฺวํ จตุตฺถํ ตาว ทฬฺหํ กตฺวา สมาทิย|
    block |ปญฺญาปารมิตํ คจฺฉ ยทิ โพธิํ ปตฺตุมิจฺฉสิฯ|
  count |๑๓๓|
    block |ยถาปิ ภิกฺขุ ภิกฺขนฺโต หีนมุกฺกฏฺฐมชฺฌิเม|
    block |กุลานิ น วิวชฺเชนฺโต เอวํ ลภติ ยาปนํฯ|
  count |๑๓๔|
    block |ตเถว ตฺวํ สพฺพกาลํ ปริปุจฺฉํ พุธํ ชนํ|
    block |ปญฺญาปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๓๕|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๓๖|
    block |วิจินนฺโต ตทา ทกฺขิํ ปญฺจมํ วีริยปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๓๗|
    block |อิมํ ตฺวํ ปญฺจมํ ตาว ทฬฺหํ กตฺวา สมาทิย|
    block |วีริยปารมิตํ คจฺฉ ยทิ โพธิํ ปตฺตุมิจฺฉสิฯ|
  count |๑๓๘|
    block |ยถาปิ สีโห มิคราชา นิสชฺชฏฺฐานจงฺกเม|
    block |อลีนวีริโย โหติ ปคฺคหิตมโน สทาฯ|
  count |๑๓๙|
    block |ตเถว ตฺวํ สพฺพภเว ปคฺคณฺห วีริยํ ทฬฺหํ|
    block |วีริยปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๔๐|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๔๑|
    block |วิจินนฺโต ตทา ทกฺขิํ ฉฏฺฐมํ ขนฺติปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๔๒|
    block |อิมํ ตฺวํ ฉฏฺฐมํ ตาว ทฬฺหํ กตฺวา สมาทิย|
    block |ตตฺถ อทฺเวชฺฌมานโส สมฺโพธิํ ปาปุณิสฺสสิฯ|
  count |๑๔๓|
    block |ยถาปิ ปถวี นาม สุจิมฺปิ อสุจิมฺปิ จ|
    block |สพฺพํ สหติ นิกฺเขปํ น กโรติ ปฏิฆํ ตยาฯ|
  count |๑๔๔|
    block |ตเถว ตฺวมฺปิ สพฺเพสํ สมฺมานาวมานกฺขโม|
    block |ขนฺติปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๔๕|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๔๖|
    block |วิจินนฺโต ตทา ทกฺขิํ สตฺตมํ สจฺจปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๔๗|
    block |อิมํ ตฺวํ สตฺตมํ ตาว ทฬฺหํ กตฺวา สมาทิย|
    block |ตตฺถ อทฺเวชฺฌวจโน สมฺโพธิํ ปาปุณิสฺสสิฯ|
  count |๑๔๘|
    block |ยถาปิ โอสธี นาม ตุลาภูตา สเทวเก|
    block |สมเย อุตุวสฺเส วา น โวกฺกมติ วีถิโตฯ|
  count |๑๔๙|
    block |ตเถว ตฺวมฺปิ สจฺเจสุ มา โวกฺกม หิ วีถิโต|
    block |สจฺจปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๕๐|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๕๑|
    block |วิจินนฺโต ตทา ทกฺขิํ อฏฺฐมํ อธิฏฺฐานปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๕๒|
    block |อิมํ ตฺวํ อฏฺฐมํ ตาว ทฬฺหํ กตฺวา สมาทิย|
    block |ตตฺถ ตฺวํ อจโล หุตฺวา สมฺโพธิํ ปาปุณิสฺสสิฯ|
  count |๑๕๓|
    block |ยถาปิ ปพฺพโต เสโล อจโล สุปฺปติฏฺฐิโต|
    block |น กมฺปติ ภุสวาเตหิ สกฏฺฐาเนว ติฏฺฐติฯ|
  count |๑๕๔|
    block |ตเถว ตฺวมฺปิ อธิฏฺฐาเน สพฺพทา อจโล ภว|
    block |อธิฏฺฐานปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๕๕|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๕๖|
    block |วิจินนฺโต ตทา ทกฺขิํ นวมํ เมตฺตาปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๕๗|
    block |อิมํ ตฺวํ นวมํ ตาว ทฬฺหํ กตฺวา สมาทิย|
    block |เมตฺตาย อสโม โหหิ ยทิ โพธิํ ปตฺตุมิจฺฉสิฯ|
  count |๑๕๘|
    block |ยถาปิ อุทกํ นาม กลฺยาเณ ปาปเก ชเน|
    block |สมํ ผรติ สีเตน ปวาเหติ รโชมลํฯ|
  count |๑๕๙|
    block |ตเถว ตฺวํ หิตาหิเต สมํ เมตฺตาย ภาวย|
    block |เมตฺตาปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๖๐|
    block |นเหเต เอตฺตกาเยว พุทฺธธมฺมา ภวิสฺสเร|
    block |อญฺเญปิ วิจินิสฺสามิ เย ธมฺมา โพธิปาจนาฯ|
  count |๑๖๑|
    block |วิจินนฺโต ตทา ทกฺขิํ ทสมํ อุเปกฺขาปารมิํ|
    block |ปุพฺพเกหิ มเหสีหิ อาเสวิตนิเสวิตํฯ|
  count |๑๖๒|
    block |อิมํ ตฺวํ ทสมํ ตาว ทฬฺหํ กตฺวา สมาทิย|
    block |ตุลาภูโต ทฬฺโห หุตฺวา สมฺโพธิํ ปาปุณิสฺสสิฯ|
  count |๑๖๓|
    block |ยถาปิ ปถวี นาม นิกฺขิตฺตํ อสุจิํ สุจิํ|
    block |อุเปกฺขติ อุโภเปเต โกปานุนยวชฺชิตาฯ|
  count |๑๖๔|
    block |ตเถว ตฺวํ สุขทุกฺเข ตุลาภูโต สทา ภว|
    block |อุเปกฺขาปารมิตํ คนฺตฺวา สมฺโพธิํ ปาปุณิสฺสสิฯ|
  count |๑๖๕|
    block |เอตฺตกาเยว เต โลเก เย ธมฺมา โพธิปาจนา|
    block |ตตุทฺธํ นตฺถิ อญฺญตฺร ทฬฺหํ ตตฺถ ปติฏฺฐหฯ|
  count |๑๖๖|
    block |อิเม ธมฺเม สมฺมสโต สภาวสรสลกฺขเณ|
    block |ธมฺมเตเชน วสุธา ทสสหสฺสี ปกมฺปถฯ|
  count |๑๖๗|
    block |จลตี รวตี ปถวี อุจฺฉุยนฺตํว ปีฬิตํ|
    block |เตลยนฺเต ยถา จกฺกํ เอวํ กมฺปติ เมทนีฯ|
  count |๑๖๘|
    block |ยาวตา ปริสา อาสิ พุทฺธสฺส ปริเวสเน|
    block |ปเวธมานา สา ตตฺถ มุจฺฉิตา เสติ ภูมิยํฯ|
  count |๑๖๙|
    block |ฆฏาเนกสหสฺสานิ กุมฺภีนญฺจ สตา พหู|
    block |สญฺจุณฺณมถิตา ตตฺถ อญฺญมญฺญํ ปฆฏฺฏิตาฯ|
  count |๑๗๐|
    block |อุพฺพิคฺคา ตสิตา ภีตา ภนฺตา พฺยาถิตมานสา|
    block |มหาชนา สมาคมฺม ทีปงฺกรมุปาคมุํฯ|
  count |๑๗๑|
    block |กิํ ภวิสฺสติ โลกสฺส กลฺยาณมถ ปาปกํ|
    block |สพฺโพ อุปทฺทุโต โลโก ตํ วิโนเทหิ จกฺขุมฯ|
  count |๑๗๒|
    block |เตสํ ตทา สญฺญเปสิ ทีปงฺกโร มหามุนิ|
    block |วิสฏฺฐา โหถ มา เภถ อิมสฺมิํ ปถวิกมฺปเนฯ|
  count |๑๗๓|
    block |ยมหํ อชฺช พฺยากาสิํ พุทฺโธ โลเก ภวิสฺสติ|
    block |เอโส สมฺมสติ ธมฺมํ ปุพฺพกํ ชินเสวิตํฯ|
  count |๑๗๔|
    block |ตสฺส สมฺมสโต ธมฺมํ พุทฺธภูมิํ อเสสโต|
    block |เตนายํ กมฺปิตา ปถวี ทสสหสฺสี สเทวเกฯ|
  count |๑๗๕|
    block |พุทฺธสฺส วจนํ สุตฺวา มโน นิพฺพายิ ตาวเท|
    block |สพฺเพ มํ อุปสงฺกมฺม ปุนาปิ อภิวนฺทิสุํฯ|
  count |๑๗๖|
    block |สมาทิยิตฺวา พุทฺธคุณํ ทฬฺหํ กตฺวาน มานสํ|
    block |ทีปงฺกรํ นมสฺสิตฺวา อาสนา วุฏฺฐหิํ ตทาฯ|
  count |๑๗๗|
    block |ทิพฺพํ มานุสกํ ปุปฺผํ เทวา มานุสกา อุโภ|
    block |สโมกิรนฺติ ปุปฺเผหิ วุฏฺฐหนฺตสฺส อาสนาฯ|
  count |๑๗๘|
    block |เวทยนฺติ จ เต โสตฺถิํ เทวา มานุสกา อุโภ|
    block |มหนฺตํ ปตฺถิตํ ตุยฺหํ ตํ ลภสฺสุ ยถิจฺฉิตํฯ|
  count |๑๗๙|
    block |สพฺพีติโย วิวชฺชนฺตุ โสโก โรโค วินสฺสตุ|
    block |มา เต ภวนฺตฺวนฺตรายา ผุส ขิปฺปํ โพธิมุตฺตมํฯ|
  count |๑๘๐|
    block |ยถาปิ สมเย ปตฺเต ปุปฺผนฺติ ปุปฺผิโน ทุมา|
    block |ตเถว ตฺวํ มหาวีร พุทฺธญาเณน ปุปฺผสิฯ|
  count |๑๘๑|
    block |ยถา เย เกจิ สมฺพุทฺธา ปูรยุํ ทส ปารมี|
    block |ตเถว ตฺวํ มหาวีร ปูรย ทส ปารมีฯ|
  count |๑๘๒|
    block |ยถา เย เกจิ สมฺพุทฺธา โพธิมณฺฑมฺหิ พุชฺฌเร|
    block |ตเถว ตฺวํ มหาวีร พุชฺฌสฺสุ ชินโพธิยํฯ|
  count |๑๘๓|
    block |ยถา เย เกจิ สมฺพุทฺธา ธมฺมจกฺกํ ปวตฺตยุํ|
    block |ตเถว ตฺวํ มหาวีร ธมฺมจกฺกํ ปวตฺตยฯ|
  count |๑๘๔|
    block |ปุณฺณมาเย ยถา จนฺโท ปริสุทฺโธ วิโรจติ|
    block |ตเถว ตฺวํ ปุณฺณมโน วิโรจ ทสสหสฺสิยํฯ|
  count |๑๘๕|
    block |ราหุมุตฺโต ยถา สูริโย ตาเปน อติโรจติ|
    block |ตเถว โลกา มุญฺจิตฺวา วิโรจ สิริยา ตุวํฯ|
  count |๑๘๖|
    block |ยถา ยา กาจิ นทิโย โอสรนฺติ มโหทธิํ|
    block |เอวํ สเทวกา โลกา โอสรนฺตุ ตวนฺติเกฯ|
  count |๑๘๗|
    block |เตหิ ถุตปฺปสตฺโถ โส ทส ธมฺเม สมาทิย|
    block |เต ธมฺเม ปริปูเรนฺโต ปวนํ ปาวิสี ตทาติฯ|
  stand |สุเมธปตฺถนากถา นิฏฺฐิตาฯ|
