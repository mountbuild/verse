block |๑๗ ธมฺมทสฺสีพุทฺธวํโส|
  count |๑|
    block |ตตฺเถว มณฺฑกปฺปมฺหิ ธมฺมทสฺสี มหายโส|
    block |ตมนฺธการํ วิธมิตฺวา อติโรจติ สเทวเกฯ|
  count |๒|
    block |ตสฺสาปิ อตุลเตชสฺส ธมฺมจกฺกปฺปวตฺตเน|
    block |โกฏิสตสหสฺสานํ ปฐมาภิสมโย อหุฯ|
  count |๓|
    block |ยทา พุทฺโธ ธมฺมทสฺสี วิเนสิ สญฺชยํ อิสิํ|
    block |ตทา นวุติโกฏีนํ ทุติยาภิสมโย อหุฯ|
  count |๔|
    block |ยทา สกฺโก อุปาคญฺฉิ สปริโส วินายกํ|
    block |ตทา อสีติโกฏีนํ ตติยาภิสมโย อหุฯ|
  count |๕|
    block |ตสฺสาปิ เทวเทวสฺส สนฺนิปาตา ตโย อหุํ|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๖|
    block |ยทา พุทฺโธ ธมฺมทสฺสี สรเณ วสฺสํ อุปาคมิ|
    block |ตทา โกฏิสตสหสฺสานํ ปฐโม อาสิ สมาคโมฯ|
  count |๗|
    block |ปุนาปรํ ยทา พุทฺโธ เทวโต เอติ มานุสํ|
    block |ตทาปิ สตโกฏีนํ ทุติโย อาสิ สมาคโมฯ|
  count |๘|
    block |ปุนาปรํ ยทา พุทฺโธ ปกาเสสิ ธุเต คุเณ|
    block |ตทา อสีติโกฏีนํ ตติโย อาสิ สมาคโมฯ|
  count |๙|
    block |อหํ เตน สมเยน สกฺโก อาสิํ ปุรินฺทโท|
    block |ทิพฺเพน คนฺธมาเลน ตุริเยนาภิปูชยิํฯ|
  count |๑๐|
    block |โสปิ มํ พุทฺโธ พฺยากาสิ เทวมชฺเฌ นิสีทิย|
    block |อฏฺฐารเส กปฺปสเต อยํ พุทฺโธ ภวิสฺสติฯ|
  count |๑๑|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๒|
    block |ตสฺสาปิ วจนํ สุตฺวา ภิยฺโย จิตฺตํ ปสาทยิํ|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๓|
    block |สรณํ นาม นครํ สรโณ นาม ขตฺติโย|
    block |สุนนฺทา นาม ชนิกา ธมฺมทสฺสิสฺส สตฺถุโนฯ|
  count |๑๔|
    block |อฏฺฐวสฺสสหสฺสานิ อคารํ อชฺฌ โส วสิ|
    block |อรโช วิรโช สุทสฺสโน ตโย ปาสาทมุตฺตมาฯ|
  count |๑๕|
    block |ติจตฺตารีสสหสฺสานิ นาริโย สมลงฺกตา|
    block |วิจิโกฬิ นาม นารี อตฺรโช ปุญฺญวฑฺฒโนฯ|
  count |๑๖|
    block |นิมิตฺเต จตุโร ทิสฺวา ปาสาเทนาภินิกฺขมิ|
    block |สตฺตาหํ ปธานจารํ อจรี ปุริสุตฺตโมฯ|
  count |๑๗|
    block |พฺรหฺมุนา ยาจิโต สนฺโต ธมฺมทสฺสี นราสโภ|
    block |วตฺติ จกฺกํ มหาวีโร มิคทาเย นรุตฺตโมฯ|
  count |๑๘|
    block |ปทุโม ผุสฺสเทโว จ อเหสุํ อคฺคสาวกา|
    block |สุเนตฺโต นามุปฏฺฐาโก ธมฺมทสฺสิสฺส สตฺถุโนฯ|
  count |๑๙|
    block |เขมา จ สจฺจนามา จ อเหสุํ อคฺคสาวิกา|
    block |โพธิ ตสฺส ภควโต พิมฺพิชาโลติ วุจฺจติฯ|
  count |๒๐|
    block |สุภทฺโท กฏิสฺสโห เจว อเหสุํ อคฺคุปฏฺฐกา|
    block |สาฬิยา จ กฬิยา จ อเหสุํ อคฺคุปฏฺฐิกาฯ|
  count |๒๑|
    block |โสปิ พุทฺโธ อสมสโม อสีติหตฺถมุคฺคโต|
    block |อติโรจติ เตเชน ทสสหสฺสิมฺหิ ธาตุยาฯ|
  count |๒๒|
    block |สุผุลฺโล สาลราชาว วิชฺชูว คคเน ยถา|
    block |มชฺฌนฺหิเกว สูริโย เอวํ โส อุปโสภถฯ|
  count |๒๓|
    block |ตสฺสาปิ อตุลเตชสฺส สมกํ อาสิ ชีวิตํ|
    block |วสฺสสตสหสฺสานิ โลเก อฏฺฐาสิ จกฺขุมาฯ|
  count |๒๔|
    block |โอภาสํ ทสฺสยิตฺวาน วิมลํ กตฺวาน สาสนํ|
    block |จวิ จนฺโทว คคเน นิพฺพุโต โส สสาวโกฯ|
  count |๒๕|
    block |ธมฺมทสฺสี มหาวีโร สาลารามมฺหิ นิพฺพุโต|
    block |ตตฺเถวสฺส ถูปวโร ตีณิโยชนมุคฺคโตติฯ|
  stand |ธมฺมทสฺสิสฺส ภควโต วํโส ปนฺนรสโมฯ|
