block |๑๖ อตฺถทสฺสีพุทฺธวํโส|
  count |๑|
    block |ตตฺเถว มณฺฑกปฺปมฺหิ อตฺถทสฺสี มหายโส|
    block |มหาตมํ นิหนฺตฺวาน ปตฺโต สมฺโพธิมุตฺตมํฯ|
  count |๒|
    block |พฺรหฺมุนา ยาจิโต สนฺโต ธมฺมจกฺกํ ปวตฺตยิ|
    block |อมเตน ตปฺปยี โลกํ ทสสหสฺสิสเทวกํฯ|
  count |๓|
    block |ตสฺสาปิ โลกนาถสฺส อเหสุํ อภิสมยา ตโย|
    block |โกฏิสตสหสฺสานํ ปฐมาภิสมโย อหุฯ|
  count |๔|
    block |ยทา พุทฺโธ อตฺถทสฺสี จรเต เทวจาริกํ|
    block |โกฏิสตสหสฺสานํ ทุติยาภิสมโย อหุฯ|
  count |๕|
    block |ปุนาปรํ ยทา พุทฺโธ เทเสสิ ปิตุสนฺติเก|
    block |โกฏิสตสหสฺสานํ ตติยาภิสมโย อหุฯ|
  count |๖|
    block |สนฺนิปาตา ตโย อาสุํ ตสฺสาปิ จ มเหสิโน|
    block |ขีณาสวานํ วิมลานํ สนฺตจิตฺตาน ตาทินํฯ|
  count |๗|
    block |อฏฺฐนวุติสหสฺสานํ ปฐโม อาสิ สมาคโม|
    block |อฏฺฐาสีติสหสฺสานํ ทุติโย อาสิ สมาคโมฯ|
  count |๘|
    block |อฏฺฐสตฺตติสตสหสฺสานํ ตติโย อาสิ สมาคโม|
    block |อนุปาทา วิมุตฺตานํ วิมลานํ มเหสินํฯ|
  count |๙|
    block |อหํ เตน สมเยน ชฏิโล อุคฺคตาปโน|
    block |สุสีโม นาม นาเมน มหิยา เสฏฺฐสมฺมโตฯ|
  count |๑๐|
    block |ทิพฺพํ มนฺทารวํ ปุปฺผํ ปทุมํ ปาริฉตฺตกํ|
    block |เทวโลกาหริตฺวาน สมฺพุทฺธมภิปูชยิํฯ|
  count |๑๑|
    block |โสปิ มํ พุทฺโธ พฺยากาสิ อตฺถทสฺสี มหามุนิ|
    block |อฏฺฐารเส กปฺปสเต อยํ พุทฺโธ ภวิสฺสติฯ|
  count |๑๒|
    block |ปธานํ ปทหิตฺวาน…เป … เหสฺสาม สมฺมุขา อิมํฯ|
  count |๑๓|
    block |ตสฺสาปิ วจนํ สุตฺวา หฏฺโฐ สํวิคฺคมานโส|
    block |อุตฺตริํ วตมธิฏฺฐาสิํ ทสปารมิปูริยาฯ|
  count |๑๔|
    block |โสภณํ นาม นครํ สาคโร นาม ขตฺติโย|
    block |สุทสฺสนา นาม ชนิกา อตฺถทสฺสิสฺส สตฺถุโนฯ|
  count |๑๕|
    block |ทสวสฺสสหสฺสานิ อคารํ อชฺฌ โส วสิ|
    block |อมรคิริ สุคิริ วาหนา ตโย ปาสาทมุตฺตมาฯ|
  count |๑๖|
    block |เตตฺติํสญฺจ สหสฺสานิ นาริโย สมลงฺกตา|
    block |วิสาขา นาม นารี จ เสโล นามาสิ อตฺรโชฯ|
  count |๑๗|
    block |นิมิตฺเต จตุโร ทิสฺวา อสฺสยาเนน นิกฺขมิ|
    block |อนูนอฏฺฐมาสานิ ปธานํ ปทหี ชิโนฯ|
  count |๑๘|
    block |พฺรหฺมุนา ยาจิโต สนฺโต อตฺถทสฺสี มหายโส|
    block |วตฺติ จกฺกํ มหาวีโร อโนมุยฺยาเน นราสโภฯ|
  count |๑๙|
    block |สนฺโต จ อุปสนฺโต จ อเหสุํ อคฺคสาวกา|
    block |อภโย นามุปฏฺฐาโก อตฺถทสฺสิสฺส สตฺถุโนฯ|
  count |๒๐|
    block |ธมฺมา เจว สุธมฺมา จ อเหสุํ อคฺคสาวิกา|
    block |โพธิ ตสฺส ภควโต จมฺปโกติ ปวุจฺจติฯ|
  count |๒๑|
    block |นกุโล จ นิสโภ จ อเหสุํ อคฺคุปฏฺฐกา|
    block |มกิลา จ สุนนฺทา จ อเหสุํ อคฺคุปฏฺฐิกาฯ|
  count |๒๒|
    block |โสปิ พุทฺโธ อสมสโม อสีติหตฺถมุคฺคโต|
    block |โสภเต สาลราชาว อุฬุราชาว ปูริโตฯ|
  count |๒๓|
    block |ตสฺส ปากติกา รํสี อเนกสตโกฏิโย|
    block |อุทฺธํ อโธ ทส ทิสา ผรนฺติ โยชนํ สทาฯ|
  count |๒๔|
    block |โสปิ พุทฺโธ นราสโภ สพฺพสตฺตุตฺตโม มุนิ|
    block |วสฺสสตสหสฺสานิ โลเก อฏฺฐาสิ จกฺขุมาฯ|
  count |๒๕|
    block |อตุลํ ทสฺเสตฺวา โอภาสํ วิโรเจตฺวา สเทวเก|
    block |โสปิ อนิจฺจตํ ปตฺโต ยถคฺคุปาทานสงฺขยาฯ|
  count |๒๖|
    block |อตฺถทสฺสี ชินวโร อโนมารามมฺหิ นิพฺพุโต|
    block |ธาตุวิตฺถาริกํ อาสิ เตสุ เตสุ ปเทสโตติฯ|
  stand |อตฺถทสฺสิสฺส ภควโต วํโส จุทฺทสโมฯ|
