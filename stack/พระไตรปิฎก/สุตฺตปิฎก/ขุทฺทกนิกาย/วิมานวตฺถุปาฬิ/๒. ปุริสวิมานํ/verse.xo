block |๒ ปุริสวิมานํ|
  block |๕ มหารถวคฺโค|
    block |๑ มณฺฑูกเทวปุตฺตวิมานวตฺถุ|
      count |๘๕๗|
        block |โก เม วนฺทติ ปาทานิ อิทฺธิยา ยสสา ชลํ|
        block |อภิกฺกนฺเตน วณฺเณน สพฺพา โอภาสยํ ทิสาติฯ|
      count |๘๕๘|
        block |มณฺฑูโกหํ ปุเร อาสิํ อุทเก วาริโคจโร|
        block |ตว ธมฺมํ สุณนฺตสฺส อวธี วจฺฉปาลโกฯ|
      count |๘๕๙|
        block |มุหุตฺตํ จิตฺตปสาทสฺส อิทฺธิํ ปสฺส ยสญฺจ เม|
        block |อานุภาวญฺจ เม ปสฺส วณฺณํ ปสฺส ชุติญฺจ เมฯ|
      count |๘๖๐|
        block |เย จ เต ทีฆมทฺธานํ ธมฺมํ อสฺโสสุํ โคตม|
        block |ปตฺตา เต อจลฏฺฐานํ ยตฺถ คนฺตฺวา น โสจเรติฯ|
      stand |มณฺฑูกเทวปุตฺตวิมานํ ปฐมํฯ|
    block |๒ เรวตีวิมานวตฺถุ|
      count |๘๖๑|
        block |จิรปฺปวาสิํ ปุริสํ ทูรโต โสตฺถิมาคตํ|
        block |ญาติมิตฺตา สุหชฺชา จ อภินนฺทนฺติ อาคตํ|
      count |๘๖๒|
        block |ตเถว กตปุญฺญมฺปิ อสฺมา โลกา ปรํ คตํ|
        block |ปุญฺญานิ ปฏิคณฺหนฺติ ปิยํ ญาตีว อาคตํฯ|
      count |๘๖๓|
        block |อุฏฺเฐหิ เรวเต สุปาปธมฺเม อปารุตทฺวาเร อทานสีเล|
        block |เนสฺสาม ตํ ยตฺถ ถุนนฺติ ทุคฺคตา สมปฺปิตา เนรยิกา ทุกฺเขนาติฯ|
      count |๘๖๔|
        block |อิจฺเจว วตฺวาน ยมสฺส ทูตา เต ทฺเว ยกฺขา โลหิตกฺขา พฺรหนฺตา|
        block |ปจฺเจกพาหาสุ คเหตฺวา เรวตํ ปกฺกามยุํ เทวคณสฺส สนฺติเกฯ|
      count |๘๖๕|
        block |อาทิจฺจวณฺณํ รุจิรํ ปภสฺสรํ พฺยมฺหํ สุภํ กญฺจนชาลฉนฺนํ|
        block |กสฺเสตมากิณฺณชนํ วิมานํ สูริยสฺส รํสีริว โชตมานํฯ|
      count |๘๖๖|
        block |นารีคณา จนฺทนสารลิตฺตา อุภโต วิมานํ อุปโสภยนฺติ|
        block |ตํ ทิสฺสติ สูริยสมานวณฺณํ โก โมทติ สคฺคปตฺโต วิมาเนติฯ|
      count |๘๖๗|
        block |พาราณสิยํ นนฺทิโย นามาสิ อุปาสโก อมจฺฉรี ทานปติ วทญฺญู|
        block |ตสฺเสตมากิณฺณชนํ วิมานํ สูริยสฺส รํสีริว โชตมานํฯ|
      count |๘๖๘|
        block |นารีคณา จนฺทนสารลิตฺตา อุภโต วิมานํ อุปโสภยนฺติ|
        block |ตํ ทิสฺสติ สูริยสมานวณฺณํ โส โมทติ สคฺคปตฺโต วิมาเนติฯ|
      count |๘๖๙|
        block |นนฺทิยสฺสาหํ ภริยา อคารินี สพฺพกุลสฺส อิสฺสรา|
        block |ภตฺตุ วิมาเน รมิสฺสามิ ทานหํ น ปตฺถเย นิรยํ ทสฺสนายาติฯ|
      count |๘๗๐|
        block |เอโส เต นิรโย สุปาปธมฺเม ปุญฺญํ ตยา อกตํ ชีวโลเก|
        block |น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตนฺติฯ|
      count |๘๗๑|
        block |กิํ นุ คูถญฺจ มุตฺตญฺจ อสุจี ปฏิทิสฺสติ|
        block |ทุคฺคนฺธํ กิมิทํ มีฬฺหํ กิเมตํ อุปวายตีติฯ|
      count |๘๗๒|
        block |เอส สํสวโก นาม คมฺภีโร สตโปริโส|
        block |ยตฺถ วสฺสสหสฺสานิ ตุวํ ปจฺจสิ เรวเตติฯ|
      count |๘๗๓|
        block |กิํ นุ กาเยน วาจาย มนสา ทุกฺกฏํ กตํ|
        block |เกน สํสวโก ลทฺโธ คมฺภีโร สตโปริโสติฯ|
      count |๘๗๔|
        block |สมเณ พฺราหฺมเณ จาปิ อญฺเญ วาปิ วนิพฺพเก|
        block |มุสาวาเทน วญฺเจสิ ตํ ปาปํ ปกตํ ตยาฯ|
      count |๘๗๕|
        block |เตน สํสวโก ลทฺโธ คมฺภีโร สตโปริโส|
        block |ตตฺถ วสฺสสหสฺสานิ ตุวํ ปจฺจสิ เรวเตฯ|
      count |๘๗๖|
        block |หตฺเถปิ ฉินฺทนฺติ อโถปิ ปาเท กณฺเณปิ ฉินฺทนฺติ อโถปิ นาสํ|
        block |อโถปิ กาโกฬคณา สเมจฺจ สงฺคมฺม ขาทนฺติ วิผนฺทมานนฺติฯ|
      count |๘๗๗|
        block |สาธุ โข มํ ปฏิเนถ กาหามิ กุสลํ พหุํ|
        block |ทาเนน สมจริยาย สํยเมน ทเมน จ|
        block |ยํ กตฺวา สุขิตา โหนฺติ น จ ปจฺฉานุตปฺปเรติฯ|
      count |๘๗๘|
        block |ปุเร ตุวํ ปมชฺชิตฺวา อิทานิ ปริเทวสิ|
        block |สยํ กตานํ กมฺมานํ วิปากํ อนุโภสฺสสีติฯ|
      count |๘๗๙|
        block |โก เทวโลกโต มนุสฺสโลกํ คนฺตฺวาน ปุฏฺโฐ เม เอวํ วเทยฺย|
        block |นิกฺขิตฺตทณฺเฑสุ ททาถ ทานํ อจฺฉาทนํ เสยฺย มถนฺนปานํ|
        block |นหิ มจฺฉรี โรสโก ปาปธมฺโม สคฺคูปคานํ ลภติ สหพฺยตํฯ|
      count |๘๘๐|
        block |สาหํ นูน อิโต คนฺตฺวา โยนิํ ลทฺธาน มานุสิํ|
        block |วทญฺญู สีลสมฺปนฺนา กาหามิ กุสลํ พหุํ|
        block |ทาเนน สมจริยาย สํยเมน ทเมน จฯ|
      count |๘๘๑|
        block |อารามานิ จ โรปิสฺสํ ทุคฺเค สงฺกมนานิ จ|
        block |ปปญฺจ อุทปานญฺจ วิปฺปสนฺเนน เจตสาฯ|
      count |๘๘๒|
        block |จาตุทฺทสิํ ปญฺจทสิํ ยา จ ปกฺขสฺส อฏฺฐมี|
        block |ปาฏิหาริยปกฺขญฺจ อฏฺฐงฺคสุสมาคตํฯ|
      count |๘๘๓|
        block |อุโปสถํ อุปวสิสฺสํ สทา สีเลสุ สํวุตา|
        block |น จ ทาเน ปมชฺชิสฺสํ สามํ ทิฏฺฐมิทํ มยาติ|
      count |๘๘๔|
        block |อิจฺเจวํ วิปฺปลปนฺติํ ผนฺทมานํ ตโต ตโต|
        block |ขิปิํสุ นิรเย โฆเร อุทฺธปาทํ อวํสิรํฯ|
      count |๘๘๕|
        block |อหํ ปุเร มจฺฉรินี อโหสิํ ปริภาสิกา สมณพฺราหฺมณานํ|
        block |วิตเถน จ สามิกํ วญฺจยิตฺวา ปจฺจามหํ นิรเย โฆรรูเปติฯ|
      stand |เรวตีวิมานํ ทุติยํฯ|
    block |๓ ฉตฺตมาณวกวิมานวตฺถุ|
      count |๘๘๖|
        block |เย วทตํ ปวโร มนุเชสุ สกฺยมุนี ภควา กตกิจฺโจ|
        block |ปารคโต พลวีริยสมงฺคี ตํ สุคตํ สรณตฺถมุเปหิฯ|
      count |๘๘๗|
        block |ราควิราคมเนชมโสกํ ธมฺมมสงฺขตมปฺปฏิกูลํ|
        block |มธุรมิมํ ปคุณํ สุวิภตฺตํ ธมฺมมิมํ สรณตฺถมุเปหิฯ|
      count |๘๘๘|
        block |ยตฺถ จ ทินฺน มหปฺผลมาหุ จตูสุ สุจีสุ ปุริสยุเคสุ|
        block |อฏฺฐ จ ปุคฺคลธมฺมทสา เต สงฺฆมิมํ สรณตฺถมุเปหิฯ|
      count |๘๘๙|
        block |น ตถา ตปติ นเภ สูริโย จนฺโท จ น ภาสติ น ผุสฺโส|
        block |ยถา อตุลมิทํ มหปฺปภาสํ โก นุ ตฺวํ ติทิวา มหิํ อุปาคาฯ|
      count |๘๙๐|
        block |ฉินฺทติ รํสี ปภงฺกรสฺส สาธิกวีสติโยชนานิ อาภา|
        block |รตฺติมปิ ยถา ทิวํ กโรติ ปริสุทฺธํ วิมลํ สุภํ วิมานํฯ|
      count |๘๙๑|
        block |พหุปทุมวิจิตฺรปุณฺฑรีกํ โวกิณฺณํ กุสุเมหิ เนกจิตฺตํ|
        block |อรชวิรชเหมชาลฉนฺนํ อากาเส ตปติ ยถาปิ สูริโยฯ|
      count |๘๙๒|
        block |รตฺตมฺพรปีตวสสาหิ อครุปิยงฺคุจนฺทนุสฺสทาหิ|
        block |กญฺจนตนุสนฺนิภตฺตจาหิ ปริปูรํ คคนํว ตารกาหิฯ|
      count |๘๙๓|
        block |นรนาริโย พหุเกตฺถเนกวณฺณา กุสุมวิภูสิตาภรเณตฺถ สุมนา|
        block |อนิลปมุญฺจิตา ปวนฺติ สุรภิํ ตปนิยวิตตา สุวณฺณฉนฺนา ฯ|
      count |๘๙๔|
        block |กิสฺส สํยมสฺส อยํ วิปาโก เกนาสิ กมฺมผเลนิธูปปนฺโน|
        block |ยถา จ เต อธิคตมิทํ วิมานํ ตทนุปทํ อวจาสิ อิงฺฆ ปุฏฺโฐติฯ|
      count |๘๙๕|
        block |สยมิธ ปเถ สเมจฺจ มาณเวน สตฺถานุสาสิ อนุกมฺปมาโน|
        block |ตว รตนวรสฺส ธมฺมํ สุตฺวา กริสฺสามีติ จ พฺรวิตฺถ ฉตฺโตฯ|
      count |๘๙๖|
        block |ชินวรปวรํ อุเปหิ สรณํ ธมฺมญฺจาปิ ตเถว ภิกฺขุสงฺฆํ|
        block |โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ|
      count |๘๙๗|
        block |มา จ ปาณวธํ วิวิธํ จรสฺสุ อสุจิํ|
        block |น หิ ปาเณสุ อสญฺญตํ อวณฺณยิํสุ สปฺปญฺญา|
        block |โนติ ปฐมํ อโวจหํ ภนฺเต|
        block |ปจฺฉา เต วจนํ ตเถวกาสิํฯ|
      count |๘๙๘|
        block |มา จ ปรชนสฺส รกฺขิตมฺปิ อาทาตพฺพมมญฺญิโถ อทินฺนํ|
        block |โนติ ปฐมํ อโวจหํ ภนฺเต ปจฺฉา วจนํ ตเถวกาสิํฯ|
      count |๘๙๙|
        block |มา จ ปรชนสฺส รกฺขิตาโย ปรภริยา อคมา อนริยเมตํ|
        block |โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํ|
      count |๙๐๐|
        block |มา จ วิตถํ อญฺญถา อภาณิ|
        block |น หิ มุสาวาทํ อวณฺณยิํสุ สปฺปญฺญา|
        block |โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ|
      count |๙๐๑|
        block |เยน จ ปุริสสฺส อเปติ สญฺญา ตํ มชฺชํ ปริวชฺชยสฺสุ สพฺพํ|
        block |โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ|
      count |๙๐๒|
        block |สฺวาหํ อิธ ปญฺจ สิกฺขา กริตฺวา ปฏิปชฺชิตฺวา ตถาคตสฺส ธมฺเม|
        block |ทฺเวปถมคมาสิํ โจรมชฺเฌ เต มํ ตตฺถ วธิํสุ โภคเหตุฯ|
      count |๙๐๓|
        block |เอตฺตกมิทํ อนุสฺสรามิ กุสลํ ตโต ปรํ น เม วิชฺชติ อญฺญํ|
        block |เตน สุจริเตน กมฺมุนาหํ อุปฺปนฺโน ติทิเวสุ กามกามีฯ|
      count |๙๐๔|
        block |ปสฺส ขณมุหุตฺตสญฺญมสฺส อนุธมฺมปฺปฏิปตฺติยา วิปากํ|
        block |ชลมิว ยสสา สเมกฺขมานา พหุกา มํ ปิหยนฺติ หีนกมฺมาฯ|
      count |๙๐๕|
        block |ปสฺส กติปยาย เทสนาย สุคติญฺจมฺหิ คโต สุขญฺจ ปตฺโต|
        block |เย จ เต สตตํ สุณนฺติ ธมฺมํ มญฺเญ เต อมตํ ผุสนฺติ เขมํฯ|
      count |๙๐๖|
        block |อปฺปมฺปิ กตํ มหาวิปากํ วิปุลํ โหติ ตถาคตสฺส ธมฺเม|
        block |ปสฺส กตปุญฺญตาย ฉตฺโต โอภาเสติ ปถวิํ ยถาปิ สูริโยฯ|
      count |๙๐๗|
        block |กิมิทํ กุสลํ กิมาจเรม อิจฺเจเก หิ สเมจฺจ มนฺตยนฺติ|
        block |เต มยํ ปุนเรว ลทฺธ มานุสตฺตํ ปฏิปนฺนา วิหเรมุ สีลวนฺโตฯ|
      count |๙๐๘|
        block |พหุกาโร อนุกมฺปโก จ สตฺถา อิติ เม สติ อคมา ทิวา ทิวสฺส|
        block |สฺวาหํ อุปคโตมฺหิ สจฺจนามํ อนุกมฺปสฺสุ ปุนปิ สุเณมุ ธมฺมํฯ|
      count |๙๐๙|
        block |เย จิธ ปชหนฺติ กามราคํ ภวราคานุสยญฺจ ปหาย โมหํ|
        block |น จ เต ปุนมุเปนฺติ คพฺภเสยฺยํ ปรินิพฺพานคตา หิ สีติภูตาติฯ|
      stand |ฉตฺตมาณวกวิมานํ ตติยํฯ|
    block |๔ กกฺกฏกรสทายกวิมานวตฺถุ|
      count |๙๑๐|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๑๑|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๑๒|
        block |เกน เตตาทิโส วณฺโณ เกน เต อิธ มิชฺฌติ|
        block |อุปฺปชฺชนฺติ จ เต โภคา เย เกจิ มนโส ปิยาฯ|
      count |๙๑๓|
        block |ปุจฺฉามิ ตํ เทว มหานุภาว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๙๑๔|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๙๑๕|
        block |สติสมุปฺปาทกโร ทฺวาเร กกฺกฏโก ฐิโต|
        block |นิฏฺฐิโต ชาตรูปสฺส โสภติ ทสปาทโกฯ|
      count |๙๑๖|
        block |เตน เมตาทิโส วณฺโณ เตน เม อิธ มิชฺฌติ|
        block |อุปฺปชฺชนฺติ จ เม โภคา เย เกจิ มนโส ปิยาฯ|
      count |๙๑๗|
        block |อกฺขามิ เต ภิกฺขุ มหานุภาว มนุสฺสภูโต ยมกาสิ ปุญฺญํ|
        block |เตนมฺหิ เอวํ ชลิตานุภาโว วณฺโณ จ เม สพฺพทิสา ปภาสตีติฯ|
      stand |กกฺกฏกรสทายกวิมานํ จตุตฺถํฯ|
      block |อนนฺตรํ ปญฺจวิมานํ ยถา กกฺกฏกรสทายกวิมานํ ตถา วิตฺถาเรตพฺพํ|
    block |๕ ทฺวารปาลวิมานวตฺถุ|
      count |๙๑๘|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๑๙|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๒๐|
        block |เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ|
      count |๙๒๒|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๙๒๓|
        block |ทิพฺพํ มมํ วสฺสสหสฺสมายุ วาจาภิคีตํ มนสา ปวตฺติตํ|
        block |เอตฺตาวตา ฐสฺสติ ปุญฺญกมฺโม ทิพฺเพหิ กาเมหิ สมงฺคิภูโตฯ|
      count |๙๒๔|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ทฺวารปาลวิมานํ ปญฺจมํฯ|
    block |๖ ปฐมกรณียวิมานวตฺถุ|
      count |๙๒๖|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๒๗|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๒๘|
        block |เกน เตตาทิโส วณฺโณ…เป …|
        block |วณฺโณ จ เต สพฺพทิสา ปภาสตีติฯ|
      count |๙๓๐|
        block |โส เทวปุตฺโต อตฺตมโน…เป …ยสฺส กมฺมสฺสิทํ ผลํฯ|
      count |๙๓๑|
        block |กรณียานิ ปุญฺญานิ ปณฺฑิเตน วิชานตา|
        block |สมฺมคฺคเตสุ พุทฺเธสุ ยตฺถ ทินฺนํ มหปฺผลํฯ|
      count |๙๓๒|
        block |อตฺถาย วต เม พุทฺโธ อรญฺญา คามมาคโต|
        block |ตตฺถ จิตฺตํ ปสาเทตฺวา ตาวติํสูปโค อหํ ฯ|
      count |๙๓๓|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ปฐมกรณียวิมานํ ฉฏฺฐํฯ|
    block |๗ ทุติยกรณียวิมานวตฺถุ|
      count |๙๓๕|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๓๖|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๓๗|
        block |เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ|
      count |๙๓๙|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๙๔๐|
        block |กรณียานิ ปุญฺญานิ ปณฺฑิเตน วิชานตา|
        block |สมฺมคฺคเตสุ ภิกฺขูสุ ยตฺถ ทินฺนํ มหปฺผลํฯ|
      count |๙๔๑|
        block |อตฺถาย วต เม ภิกฺขุ อรญฺญา คามมาคโต|
        block |ตตฺถ จิตฺตํ ปสาเทตฺวา ตาวติํสูปโค อหํฯ|
      count |๙๔๒|
        block |เตน เมตาทิโส วณฺโณ…เป …|
        block |วณฺโณ จ เม สพฺพทิสา ปภาสตีติฯ|
      stand |ทุติยกรณียวิมานํ สตฺตมํฯ|
    block |๘ ปฐมสูจิวิมานวตฺถุ|
      count |๙๔๔|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๔๕|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๔๖|
        block |เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ|
      count |๙๔๘|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๙๔๙|
        block |ยํ ททาติ น ตํ โหติ|
        block |ยญฺเจว ทชฺชา ตญฺเจว เสยฺโย|
        block |สูจิ ทินฺนา สูจิเมว เสยฺโยฯ|
      count |๙๕๐|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |ปฐมสูจิวิมานํ อฏฺฐมํฯ|
    block |๙ ทุติยสูจิวิมานวตฺถุ|
      count |๙๕๒|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๙๕๓|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๙๕๔|
        block |เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ|
      count |๙๕๖|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๙๕๗|
        block |อหํ มนุสฺเสสุ มนุสฺสภูโต ปุริมชาติยา มนุสฺสโลเกฯ|
      count |๙๕๘|
        block |อทฺทสํ วิรชํ ภิกฺขุํ วิปฺปสนฺนมนาวิลํ|
        block |ตสฺส อทาสหํ สูจิํ ปสนฺโน เสหิ ปาณิภิฯ|
      count |๙๕๙|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ทุติยสูจิวิมานํ นวมํฯ|
    block |๑๐ ปฐมนาควิมานวตฺถุ|
      count |๙๖๑|
        block |สุสุกฺกขนฺธํ อภิรุยฺห นาคํ อกาจินํ ทนฺติํ พลิํ มหาชวํ|
        block |อภิรุยฺห คชวรํ สุกปฺปิตํ อิธาคมา เวหายสํ อนฺตลิกฺเขฯ|
      count |๙๖๒|
        block |นาคสฺส ทนฺเตสุ ทุเวสุ นิมฺมิตา อจฺโฉทกา ปทุมินิโย สุผุลฺลา|
        block |ปทุเมสุ จ ตุริยคณา ปวชฺชเร อิมา จ นจฺจนฺติ มโนหราโยฯ|
      count |๙๖๓|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๙๖๔|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๙๖๕|
        block |อฏฺเฐว มุตฺตปุปฺผานิ กสฺสปสฺส มเหสิโน|
        block |ถูปสฺมิํ อภิโรเปสิํ ปสนฺโน เสหิ ปาณิภิฯ|
      count |๙๖๖|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ปฐมนาควิมานํ ทสมํฯ|
    block |๑๑ ทุติยนาควิมานวตฺถุ|
      count |๙๖๘|
        block |มหนฺตํ นาคํ อภิรุยฺห สพฺพเสตํ คชุตฺตมํ|
        block |วนา วนํ อนุปริยาสิ นารีคณปุรกฺขโต|
        block |โอภาเสนฺโต ทิสา สพฺพา โอสธี วิย ตารกาฯ|
      count |๙๖๙|
        block |เกน เตตาทิโส วณฺโณ…เป …วณฺโณ จ เต สพฺพทิสา ปภาสตีติฯ|
      count |๙๗๑|
        block |โส เทวปุตฺโต อตฺตมโน วงฺคีเสเนว ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๙๗๒|
        block |อหํ มนุสฺเสสุ มนุสฺสภูโต อุปาสโก จกฺขุมโต อโหสิํ|
        block |ปาณาติปาตา วิรโต อโหสิํ โลเก อทินฺนํ ปริวชฺชยิสฺสํฯ|
      count |๙๗๓|
        block |อมชฺชโป โน จ มุสา อภาณิํ สเกน ทาเรน จ ตุฏฺโฐ อโหสิํ|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๙๗๔|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ทุติยนาควิมานํ เอกาทสมํฯ|
    block |๑๒ ตติยนาควิมานวตฺถุ|
      count |๙๗๖|
        block |โก นุ ทิพฺเพน ยาเนน สพฺพเสเตน หตฺถินา|
        block |ตุริยตาฬิตนิคฺโฆโส อนฺตลิกฺเข มหียติฯ|
      count |๙๗๗|
        block |เทวตา นุสิ คนฺธพฺโพ อทุ สกฺโก ปุรินฺทโท|
        block |อชานนฺตา ตํ ปุจฺฉาม กถํ ชาเนมุ ตํ มยนฺติฯ|
      count |๙๗๘|
        block |นมฺหิ เทโว น คนฺธพฺโพ นาปิ สกฺโก ปุรินฺทโท|
        block |สุธมฺมา นาม เย เทวา เตสํ อญฺญตโร อหนฺติฯ|
      count |๙๗๙|
        block |ปุจฺฉาม เทวํ สุธมฺมํ ปุถุํ กตฺวาน อญฺชลิํ|
        block |กิํ กตฺวา มานุเส กมฺมํ สุธมฺมํ อุปปชฺชตีติฯ|
      count |๙๘๐|
        block |อุจฺฉาคารํ ติณาคารํ วตฺถาคารญฺจ โย ทเท|
        block |ติณฺณํ อญฺญตรํ ทตฺวา สุธมฺมํ อุปปชฺชตีติฯ|
      stand |ตติยนาควิมานํ ทฺวาทสมํฯ|
    block |๑๓ จูฬรถวิมานวตฺถุ|
      count |๙๘๑|
        block |ทฬฺหธมฺมา นิสารสฺส ธนุํ โอลุพฺภ ติฏฺฐสิ|
        block |ขตฺติโย นุสิ ราชญฺโญ อทุ ลุทฺโท วเนจโรติ ฯ|
      count |๙๘๒|
        block |อสฺสกาธิปติสฺสาหํ ภนฺเต ปุตฺโต วเนจโร|
        block |นามํ เม ภิกฺขุ เต พฺรูมิ สุชาโต อิติ มํ วิทู ฯ|
      count |๙๘๓|
        block |มิเค คเวสมาโนหํ โอคาหนฺโต พฺรหาวนํ|
        block |มิคํ ตญฺเจว นาทฺทกฺขิํ ตญฺจ ทิสฺวา ฐิโต อหนฺติฯ|
      count |๙๘๔|
        block |สฺวาคตํ เต มหาปุญฺญ อโถ เต อทุราคตํ|
        block |เอตฺโต อุทกมาทาย ปาเท ปกฺขาลยสฺสุ เตฯ|
      count |๙๘๕|
        block |อิทมฺปิ ปานียํ สีตํ อาภตํ คิริคพฺภรา|
        block |ราชปุตฺต ตโต ปิตฺวา สนฺถตสฺมิํ อุปาวิสาติฯ|
      count |๙๘๖|
        block |กลฺยาณี วต เต วาจา สวนียา มหามุนิ|
        block |เนลา อตฺถวตี วคฺคุ มนฺตฺวา อตฺถญฺจ ภาสสิ ฯ|
      count |๙๘๗|
        block |กา เต รติ วเน วิหรโต อิสินิสภ วเทหิ ปุฏฺโฐ|
        block |ตว วจนปถํ นิสามยิตฺวา อตฺถธมฺมปทํ สมาจเรมเสติฯ|
      count |๙๘๘|
        block |อหิํสา สพฺพปาณีนํ กุมารมฺหาก รุจฺจติ|
        block |เถยฺยา จ อติจารา จ มชฺชปานา จ อารติฯ|
      count |๙๘๙|
        block |อารติ สมจริยา จ พาหุสจฺจํ กตญฺญุตา|
        block |ทิฏฺเฐว ธมฺเม ปาสํสา ธมฺมา เอเต ปสํสิยาติฯ|
      count |๙๙๐|
        block |สนฺติเก มรณํ ตุยฺหํ โอรํ มาเสหิ ปญฺจหิ|
        block |ราชปุตฺต วิชานาหิ อตฺตานํ ปริโมจยาติฯ|
      count |๙๙๑|
        block |กตมํ สฺวาหํ ชนปทํ คนฺตฺวา กิํ กมฺมํ กิญฺจ โปริสํ|
        block |กาย วา ปน วิชฺชาย ภเวยฺยํ อชรามโรติฯ|
      count |๙๙๒|
        block |น วิชฺชเต โส ปเทโส กมฺมํ วิชฺชา จ โปริสํ|
        block |ยตฺถ คนฺตฺวา ภเว มจฺโจ ราชปุตฺตาชรามโรฯ|
      count |๙๙๓|
        block |มหทฺธนา มหาโภคา รฏฺฐวนฺโตปิ ขตฺติยา|
        block |ปหูตธนธญฺญาเส เตปิ โน อชรามราฯ|
      count |๙๙๔|
        block |ยทิ เต สุตา อนฺธกเวณฺฑุปุตฺตา สูรา วีรา วิกฺกนฺตปฺปหาริโน|
        block |เตปิ อายุกฺขยํ ปตฺตา วิทฺธสฺตา สสฺสตีสมาฯ|
      count |๙๙๕|
        block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
        block |เอเต จญฺเญ จ ชาติยา เตปิ โน อชรามราฯ|
      count |๙๙๖|
        block |เย มนฺตํ ปริวตฺเตนฺติ ฉฬงฺคํ พฺรหฺมจินฺติตํ|
        block |เอเต จญฺเญ จ วิชฺชาย เตปิ โน อชรามราฯ|
      count |๙๙๗|
        block |อิสโย จาปิ เย สนฺตา สญฺญตตฺตา ตปสฺสิโน|
        block |สรีรํ เตปิ กาเลน วิชหนฺติ ตปสฺสิโนฯ|
      count |๙๙๘|
        block |ภาวิตตฺตาปิ อรหนฺโต กตกิจฺจา อนาสวา|
        block |นิกฺขิปนฺติ อิมํ เทหํ ปุญฺญปาปปริกฺขยาติฯ|
      count |๙๙๙|
        block |สุภาสิตา อตฺถวตี คาถาโย เต มหามุนิ|
        block |นิชฺฌตฺโตมฺหิ สุภฏฺเฐน ตฺวญฺจ เม สรณํ ภวาติฯ|
      count |๑๐๐๐|
        block |มา มํ ตฺวํ สรณํ คจฺฉ ตเมว สรณํ วช|
        block |สกฺยปุตฺตํ มหาวีรํ ยมหํ สรณํ คโตติฯ|
      count |๑๐๐๑|
        block |กตรสฺมิํ โส ชนปเท สตฺถา ตุมฺหาก มาริส|
        block |อหมฺปิ ทฏฺฐุํ คจฺฉิสฺสํ ชินํ อปฺปฏิปุคฺคลนฺติฯ|
      count |๑๐๐๒|
        block |ปุรตฺถิมสฺมิํ ชนปเท โอกฺกากกุลสมฺภโว|
        block |ตตฺถาสิ ปุริสาชญฺโญ โส จ โข ปรินิพฺพุโตติฯ|
      count |๑๐๐๓|
        block |สเจ หิ พุทฺโธ ติฏฺเฐยฺย สตฺถา ตุมฺหาก มาริส|
        block |โยชนานิ สหสฺสานิ คจฺเฉยฺยํ ปยิรุปาสิตุํฯ|
      count |๑๐๐๔|
        block |ยโต จ โข ปรินิพฺพุโต สตฺถา ตุมฺหาก มาริส|
        block |นิพฺพุตมฺปิ มหาวีรํ คจฺฉามิ สรณํ อหํฯ|
      count |๑๐๐๕|
        block |อุเปมิ สรณํ พุทฺธํ ธมฺมญฺจาปิ อนุตฺตรํ|
        block |สงฺฆญฺจ นรเทวสฺส คจฺฉามิ สรณํ อหํฯ|
      count |๑๐๐๖|
        block |ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ|
        block |อมชฺชโป โน จ มุสา ภณามิ สเกน ทาเรน จ โหมิ ตุฏฺโฐติฯ|
      count |๑๐๐๗|
        block |สหสฺสรํสีว ยถา มหปฺปโภ ทิสํ ยถา ภาติ นเภ อนุกฺกมํ|
        block |ตถาปกาโร ตวายํ มหารโถ สมนฺตโต โยชนสตฺตมายโตฯ|
      count |๑๐๐๘|
        block |สุวณฺณปฏฺเฏหิ สมนฺตโมตฺถโฏ อุรสฺส มุตฺตาหิ มณีหิ จิตฺติโต|
        block |เลขา สุวณฺณสฺส จ รูปิยสฺส จ โสเภนฺติ เวฬุริยมยา สุนิมฺมิตาฯ|
      count |๑๐๐๙|
        block |สีสญฺจิทํ เวฬุริยสฺส นิมฺมิตํ ยุคญฺจิทํ โลหิตกาย จิตฺติตํ|
        block |ยุตฺตา สุวณฺณสฺส จ รูปิยสฺส จ โสภนฺติ อสฺสา จ อิเม มโนชวาฯ|
      count |๑๐๑๐|
        block |โส ติฏฺฐสิ เหมรเถ อธิฏฺฐิโต เทวานมินฺโทว สหสฺสวาหโน|
        block |ปุจฺฉามิ ตาหํ ยสวนฺต โกวิทํ กถํ ตยา ลทฺโธ อยํ อุฬาโรติฯ|
      count |๑๐๑๑|
        block |สุชาโต นามหํ ภนฺเต ราชปุตฺโต ปุเร อหุํ|
        block |ตฺวญฺจ มํ อนุกมฺปาย สญฺญมสฺมิํ นิเวสยิฯ|
      count |๑๐๑๒|
        block |ขีณายุกญฺจ มํ ญตฺวา สรีรํ ปาทาสิ สตฺถุโน|
        block |อิมํ สุชาต ปูเชหิ ตํ เต อตฺถาย เหหิติฯ|
      count |๑๐๑๓|
        block |ตาหํ คนฺเธหิ มาเลหิ ปูชยิตฺวา สมุยฺยุโต|
        block |ปหาย มานุสํ เทหํ อุปปนฺโนมฺหิ นนฺทนํฯ|
      count |๑๐๑๔|
        block |นนฺทเน จ วเน รมฺเม นานาทิชคณายุเต|
        block |รมามิ นจฺจคีเตหิ อจฺฉราหิ ปุรกฺขโตติฯ|
      stand |จูฬรถวิมานํ เตรสมํฯ|
    block |๑๔ มหารถวิมานวตฺถุ|
      count |๑๐๑๕|
        block |สหสฺสยุตฺตํ หยวาหนํ สุภํ อารุยฺหิมํ สนฺทนํ เนกจิตฺตํ|
        block |อุยฺยานภูมิํ อภิโต อนุกฺกมํ ปุรินฺทโท ภูตปตีว วาสโวฯ|
      count |๑๐๑๖|
        block |โสวณฺณมยา เต รถกุพฺพรา อุโภ ผเลหิ อํเสหิ อตีว สงฺคตา|
        block |สุชาตคุมฺพา นรวีรนิฏฺฐิตา วิโรจตี ปนฺนรเสว จนฺโทฯ|
      count |๑๐๑๗|
        block |สุวณฺณชาลาวตโต รโถ อยํ พหูหิ นานารตเนหิ จิตฺติโต|
        block |สุนนฺทิโฆโส จ สุภสฺสโร จ วิโรจตี จามรหตฺถพาหุภิฯ|
      count |๑๐๑๘|
        block |อิมา จ นาภฺโย มนสาภินิมฺมิตา รถสฺส ปาทนฺตรมชฺฌภูสิตา|
        block |อิมา จ นาภฺโย สตราชิจิตฺติตา สเตรตา วิชฺชุริวปฺปภาสเรฯ|
      count |๑๐๑๙|
        block |อเนกจิตฺตาวตโต รโถ อยํ ปุถู จ เนมี จ สหสฺสรํสิโก|
        block |เตสํ สโร สุยฺยติ วคฺคุรูโป ปญฺจงฺคิกํ ตุริยมิวปฺปวาทิตํฯ|
      count |๑๐๒๐|
        block |สิรสฺมิํ จิตฺตํ มณิจนฺทกปฺปิตํ สทา วิสุทฺธํ รุจิรํ ปภสฺสรํ|
        block |สุวณฺณราชีหิ อตีว สงฺคตํ เวฬุริยราชีว อตีว โสภติฯ|
      count |๑๐๒๑|
        block |อิเม จ วาฬี มณิจนฺทกปฺปิตา อาโรหกมฺพู สุชวา พฺรหูปมาฯ|
        block |พฺรหา มหนฺตา พลิโน มหาชวา มโน ตวญฺญาย ตเถว สิํสเร ฯ|
      count |๑๐๒๒|
        block |อิเม จ สพฺเพ สหิตา จตุกฺกมา มโน ตวญฺญาย ตเถว สิํสเร|
        block |สมํ วหนฺตา มุทุกา อนุทฺธตา อาโมทมานา ตุรคาน มุตฺตมาฯ|
      count |๑๐๒๓|
        block |ธุนนฺติ วคฺคนฺติ ปตนฺติ จมฺพเร อพฺภุทฺธุนนฺตา สุกเต ปิฬนฺธเน|
        block |เตสํ สโร สุยฺยติ วคฺคุรูโป ปญฺจงฺคิกํ ตุริยมิวปฺปวาทิตํฯ|
      count |๑๐๒๔|
        block |รถสฺส โฆโส อปิฬนฺธนาน จ ขุรสฺส นาโท อภิหิํสนาย จ|
        block |โฆโส สุวคฺคู สมิตสฺส สุยฺยติ คนฺธพฺพตูริยานิ วิจิตฺรสํวเนฯ|
      count |๑๐๒๕|
        block |รเถ ฐิตา ตา มิคมนฺทโลจนา อาฬารปมฺหา หสิตา ปิยํวทา|
        block |เวฬุริยชาลาวตตา ตนุจฺฉวา สเทว คนฺธพฺพสูรคฺคปูชิตาฯ|
      count |๑๐๒๖|
        block |ตา รตฺตรตฺตมฺพรปีตวาสสา วิสาลเนตฺตา อภิรตฺตโลจนา|
        block |กุเล สุชาตา สุตนู สุจิมฺหิตา รเถ ฐิตา ปญฺชลิกา อุปฏฺฐิตาฯ|
      count |๑๐๒๗|
        block |ตา กมฺพุเกยูรธรา สุวาสสา สุมชฺฌิมา อูรุถนูปปนฺนา|
        block |วฏฺฏงฺคุลิโย สุมุขา สุทสฺสนา รเถ ฐิตา ปญฺชลิกา อุปฏฺฐิตาฯ|
      count |๑๐๒๘|
        block |อญฺญา สุเวณี สุสุ มิสฺสเกสิโย สมํ วิภตฺตาหิ ปภสฺสราหิ จ|
        block |อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ|
      count |๑๐๒๙|
        block |อาเวฬินิโย ปทุมุปฺปลจฺฉทา อลงฺกตา จนฺทนสารวาสิตา|
        block |อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ|
      count |๑๐๓๐|
        block |ตา มาลินิโย ปทุมุปฺปลจฺฉทา อลงฺกตา จนฺทนสารวาสิตา|
        block |อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ|
      count |๑๐๓๑|
        block |กณฺเฐสุ เต ยานิ ปิฬนฺธนานิ หตฺเถสุ ปาเทสุ ตเถว สีเส|
        block |โอภาสยนฺตี ทส สพฺพโส ทิสา อพฺภุทฺทยํ สารทิโกว ภาณุมาฯ|
      count |๑๐๓๒|
        block |วาตสฺส เวเคน จ สมฺปกมฺปิตา ภุเชสุ มาลา อปิฬนฺธนานิ จ|
        block |มุญฺจนฺติ โฆสํ รูจิรํ สุจิํ สุภํ สพฺเพหิ วิญฺญูหิ สุตพฺพรูปํฯ|
      count |๑๐๓๓|
        block |อุยฺยานภูมฺยา จ ทุวทฺธโต ฐิตา รถา จ นาคา ตูริยานิ จ สโร|
        block |ตเมว เทวินฺท ปโมทยนฺติ วีณา ยถา โปกฺขรปตฺตพาหุภิฯ|
      count |๑๐๓๔|
        block |อิมาสุ วีณาสุ พหูสุ วคฺคูสุ มนุญฺญรูปาสุ หทเยริตํ ปีติํ|
        block |ปวชฺชมานาสุ อตีว อจฺฉรา ภมนฺติ กญฺญา ปทุเมสุ สิกฺขิตาฯ|
      count |๑๐๓๕|
        block |ยทา จ คีตานิ จ วาทิตานิ จ นจฺจานิ จิมานิ สเมนฺติ เอกโต|
        block |อเถตฺถ นจฺจนฺติ อเถตฺถ อจฺฉรา โอภาสยนฺตี อุภโต วริตฺถิโยฯ|
      count |๑๐๓๖|
        block |โส โมทสิ ตุริยคณปฺปโพธโน มหียมาโน วชิราวุโธริว|
        block |อิมาสุ วีณาสุ พหูสุ วคฺคูสุ มนุญฺญรูปาสุ หทเยริตํ ปีติํฯ|
      count |๑๐๓๗|
        block |กิํ ตฺวํ ปุเร กมฺมมกาสิ อตฺตนา มนุสฺสภูโต ปุริมาย ชาติยา|
        block |อุโปสถํ กํ วา ตุวํ อุปาวสิ กํ ธมฺมจริยํ วตมาภิโรจยิฯ|
      count |๑๐๓๘|
        block |นยีทมปฺปสฺส กตสฺส กมฺมุโน ปุพฺเพ สุจิณฺณสฺส อุโปสถสฺส วา|
        block |อิทฺธานุภาโว วิปุโล อยํ ตว ยํ เทวสงฺฆํ อภิโรจเส ภุสํฯ|
      count |๑๐๓๙|
        block |ทานสฺส เต อิทํ ผลํ อโถ สีลสฺส วา ปน|
        block |อโถ อญฺชลิกมฺมสฺส ตํ เม อกฺขาหิ ปุจฺฉิโตติฯ|
      count |๑๐๔๐|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลนฺติฯ|
      count |๑๐๔๑|
        block |ชิตินฺทฺริยํ พุทฺธมโนมนิกฺกมํ นรุตฺตมํ กสฺสปมคฺคปุคฺคลํ|
        block |อวาปุรนฺตํ อมตสฺส ทฺวารํ เทวาติเทวํ สตปุญฺญลกฺขณํฯ|
      count |๑๐๔๒|
        block |ตมทฺทสํ กุญฺชรโมฆติณฺณํ สุวณฺณสิงฺคีนทพิมฺพสาทิสํ|
        block |ทิสฺวาน ตํ ขิปฺปมหุํ สุจีมโน ตเมว ทิสฺวาน สุภาสิตทฺธชํฯ|
      count |๑๐๔๓|
        block |ตมนฺนปานํ อถวาปิ จีวรํ สุจิํ ปณีตํ รสสา อุเปตํ|
        block |ปุปฺผาภิกฺกิณมฺหิ สเก นิเวสเน ปติฏฺฐเปสิํ ส อสงฺคมานโสฯ|
      count |๑๐๔๔|
        block |ตมนฺนปาเนน จ จีวเรน จ ขชฺเชน โภชฺเชน จ สายเนน จ|
        block |สนฺตปฺปยิตฺวา ทฺวิปทานมุตฺตมํ โส สคฺคโส เทวปุเร รมามหํฯ|
      count |๑๐๔๕|
        block ||
        block |ปหายหํ มานุสกํ สมุสฺสยํ อินฺทูปโม เทวปุเร รมามหํฯ|
      block |เอเตนุปาเยน อิมํ นิรคฺคฬํ ยญฺญํ ยชิตฺวา ติวิธํ วิสุทฺธํฯ|
      count |๑๐๔๖|
        block |อายุญฺจ วณฺณญฺจ สุขํ พลญฺจ ปณีตรูปํ อภิกงฺขตา มุนิ|
        block |อนฺนญฺจ ปานญฺจ พหุํ สุสงฺขตํ ปติฏฺฐเปตพฺพมสงฺคมานเสฯ|
      count |๑๐๔๗|
        block |นยิมสฺมิํ โลเก ปรสฺมิํ วา ปน พุทฺเธน เสฏฺโฐ ว สโม ว วิชฺชติ|
        block |อาหุเนยฺยานํ ปรมาหุติํ คโต ปุญฺญตฺถิกานํ วิปุลปฺผเลสินนฺติฯ|
        block |มณฺฑูโก เรวตี ฉตฺโต กกฺกโฏ ทฺวารปาลโก|
        block |ทฺเว กรณียา ทฺเว สูจิ ตโย นาคา จ ทฺเว รถา|
        block |ปุริสานํ ปฐโม วคฺโค ปวุจฺจตีติฯ|
      stand |มหารถวิมานํ จุทฺทสมํฯ|
      stand |มหารถวคฺโค ปญฺจโม นิฏฺฐิโตฯ|
      block |ตสฺสุทฺทานํ|
      stand |ภาณวารํ ตติยํ นิฏฺฐิตํฯ|
  block |๖ ปายาสิวคฺโค|
    block |๑ ปฐมอคาริยวิมานวตฺถุ|
      count |๑๐๔๘|
        block |ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๐๔๙|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๕๐|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๑๐๕๑|
        block |อหญฺจ ภริยา จ มนุสฺสโลเก โอปานภูตา ฆรมาวสิมฺห|
        block |อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ|
      count |๑๐๕๒|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ปฐมอคาริยวิมานํ ปฐมํฯ|
    block |๒ ทุติยอคาริยวิมานวตฺถุ|
      count |๑๐๕๔|
        block |ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๐๕๕|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๕๖|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๕๗|
        block |อหญฺจ ภริยา จ มนุสฺสโลเก โอปานภูตา ฆรมาวสิมฺห|
        block |อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ|
      count |๑๐๕๘|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |ทุติยอคาริยวิมานํ ทุติยํฯ|
    block |๓ ผลทายกวิมานวตฺถุ|
      count |๑๐๖๐|
        block |อุจฺจมิทํ มณิถูณํ วิมานํ สมนฺตโต โสฬส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๑๐๖๑|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |อฏฺฐฏฺฐกา สิกฺขิตา สาธุรูปา ทิพฺพา จ กญฺญา ติทสจรา อุฬารา|
        block |นจฺจนฺติ คายนฺติ ปโมทยนฺติฯ|
      count |๑๐๖๒|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๖๓|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๖๔|
        block |ผลทายี ผลํ วิปุลํ ลภติ ททมุชุคเตสุ ปสนฺนมานโส|
        block |โส หิ ปโมทติ สคฺคคโต ติทิเว อนุโภติ จ ปุญฺญผลํ วิปุลํฯ|
      count |๑๐๖๕|
        block |ตเววาหํ มหามุนิ อทาสิํ จตุโร ผเลฯ|
      count |๑๐๖๖|
        block |ตสฺมา หิ ผลํ อลเมว ทาตุํ นิจฺจํ มนุสฺเสน สุขตฺถิเกน|
        block |ทิพฺพานิ วา ปตฺถยตา สุขานิ มนุสฺสโสภคฺคตมิจฺฉตา วาฯ|
      count |๑๐๖๗|
        block |เตน เมตาทิโส วณฺโณ…เป …|
        block |วณฺโณ จ เม สพฺพทิสา ปภาสตีติฯ|
      stand |ผลทายกวิมานํ ตติยํฯ|
    block |๔ ปฐมอุปสฺสยทายกวิมานวตฺถุ|
      count |๑๐๖๙|
        block |จนฺโท ยถา วิคตวลาหเก นเภ โอภาสยํ คจฺฉติ อนฺตลิกฺเข|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๐๗๐|
        block |เทวิทฺธิปตฺโตสิ มหานุภาวา มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๗๑|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๗๒|
        block |อหญฺจ ภริยา จ มนุสฺสโลเก อุปสฺสยํ อรหโต อทมฺห|
        block |อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ|
      count |๑๐๗๓|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |ปฐมอุปสฺสยทายกวิมานํ จตุตฺถํฯ|
    block |๕ ทุติยอุปสฺสยทายกวิมานวตฺถุ|
      count |๑๐๗๕|
        block |สูริโย ยถา วิคตวลาหเก นเภ…เป …ฯ|
        block |ยถา ปุริมวิมานํ ตถา วิตฺถาเรตพฺพํฯ|
      count |๑๐๗๙|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ทุติยอุปสฺสยทายกวิมานํ ปญฺจมํฯ|
    block |๖ ภิกฺขาทายกวิมานวตฺถุ|
      count |๑๐๘๑|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๑๐๘๒|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๘๓|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๘๔|
        block |อหํ มนุสฺเสสุ มนุสฺสภูโต ทิสฺวาน ภิกฺขุํ ตสิตํ กิลนฺตํ|
        block |เอกาหํ ภิกฺขํ ปฏิปาทยิสฺสํ สมงฺคิ ภตฺเตน ตทา อกาสิํฯ|
      count |๑๐๘๕|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |ภิกฺขาทายกวิมานํ ฉฏฺฐํฯ|
    block |๗ ยวปาลกวิมานวตฺถุ|
      count |๑๐๘๗|
        block |อุจฺจมิทํ มณิถูณํ วิมานํ…เป … วณฺโณ จ เต สพฺพทิสา ปภาสตีติฯ|
      count |๑๐๘๙|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๙๐|
        block |อหํ มนุสฺเสสุ มนุสฺสภูโต อโหสิํ ยวปาลโก|
        block |อทฺทสํ วิรชํ ภิกฺขุํ วิปฺปสนฺนมนาวิลํฯ|
      count |๑๐๙๑|
        block |ตสฺส อทาสหํ ภาคํ ปสนฺโน เสหิ ปาณิภิ|
        block |กุมฺมาสปิณฺฑํ ทตฺวาน โมทามิ นนฺทเน วเนฯ|
      count |๑๐๙๒|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |ยวปาลกวิมานํ สตฺตมํฯ|
    block |๘ ปฐมกุณฺฑลีวิมานวตฺถุ|
      count |๑๐๙๔|
        block |อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ|
        block |อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ|
      count |๑๐๙๕|
        block |ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา|
        block |ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ|
      count |๑๐๙๖|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๐๙๗|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๐๙๘|
        block |อหํ มนุสฺเสสุ มนุสฺสภูโต ทิสฺวาน สมเณ สีลวนฺเต|
        block |สมฺปนฺนวิชฺชาจรเณ ยสสฺสี พหุสฺสุเต ตณฺหกฺขยูปปนฺเน|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๑๐๙๙|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ปฐมกุณฺฑลีวิมานํ อฏฺฐมํฯ|
    block |๙ ทุติยกุณฺฑลีวิมานวตฺถุ|
      count |๑๑๐๑|
        block |อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ|
        block |อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ|
      count |๑๑๐๒|
        block |ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา|
        block |ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ|
      count |๑๑๐๓|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๑๐๔|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๐๕|
        block |อหํ มนุสฺเสสุ มนุสฺสภูโต ทิสฺวาน สมเณ สาธุรูเป|
        block |สมฺปนฺนวิชฺชาจรเณ ยสสฺสี พหุสฺสุเต สีลวนฺเต ปสนฺเน|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๑๑๐๖|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
      stand |ทุติยกุณฺฑลีวิมานํ นวมํฯ|
    block |๑๐ อุตฺตร ปายาสิวิมานวตฺถุ|
      count |๑๑๐๘|
        block |ยา เทวราชสฺส สภา สุธมฺมา ยตฺถจฺฉติ เทวสงฺโฆ สมคฺโค|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๑๐๙|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๑๑๐|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๑๑|
        block |อหํ มนุสฺเสสุ มนุสฺสภูโต รญฺโญ ปายาสิสฺส อโหสิํ มาณโว|
        block |ลทฺธา ธนํ สํวิภาคํ อกาสิํ ปิยา จ เม สีลวนฺโต อเหสุํ|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๑๑๑๒|
        block |เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ|
        block |ทฺเว อคาริโน ผลทายี ทฺเว อุปสฺสยทายี ภิกฺขาย ทายี|
        block |ยวปาลโก เจว ทฺเว กุณฺฑลิโน ปายาสีติ|
        block |ปุริสานํ ทุติโย วคฺโค ปวุจฺจตีติฯ|
      stand |อุตฺตร ปายาสิวิมานํ ทสมํฯ|
      block |ปายาสิวคฺโค ฉฏฺโฐ นิฏฺฐิโตฯ|
      block |ตสฺสุทฺทานํ|
  block |๗ สุนิกฺขิตฺตวคฺโค|
    block |๑ จิตฺตลตาวิมานวตฺถุ|
      count |๑๑๑๔|
        block |ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๑๑๕|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๑๑๖|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๑๗|
        block |อหํ มนุสฺเสสุ มนุสฺสภูโต ทลิทฺโท อตาโณ กปโณ กมฺมกโร อโหสิํ|
        block |ชิณฺเณ จ มาตาปิตโร อภาริํ ปิยา จ เม สีลวนฺโต อเหสุํ|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิฯ|
      count |๑๑๑๘|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |จิตฺตลตาวิมานํ ปฐมํฯ|
    block |๒ นนฺทนวิมานวตฺถุ|
      count |๑๑๒๐|
        block |ยถา วนํ นนฺทนํ ปภาสติ อุยฺยานเสฏฺฐํ ติทสานมุตฺตมํ|
        block |ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ|
      count |๑๑๒๑|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๑๒๒|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๒๓|
        block |อหํ มนุสฺเสสุ มนุสฺสภูโต ทลิทฺโท อตาโณ กปโณ กมฺมกโร อโหสิํ|
        block |ชิณฺเณ จ มาตาปิตโร อภาริํ ปิยา จ เม สีลวนฺโต อเหสุํ|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๑๑๒๔|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |นนฺทนวิมานํ ทุติยํฯ|
    block |๓ มณิถูณวิมานวตฺถุ|
      count |๑๑๒๖|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๑๑๒๗|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๑๑๒๘|
        block |เกน เตตาทิโส วณฺโณ…เป …วณฺโณ จ เต สพฺพทิสา ปภาสตีติฯ|
      count |๑๑๓๐|
        block |โส เทวปุตฺโต อตฺตมโน…เป …ยสฺส กมฺมสฺสิทํ ผลํฯ|
      count |๑๑๓๑|
        block |อหํ มนุสฺเสสุ มนุสฺสภูโต วิวเน ปเถ สงฺกมนํ อกาสิํ|
        block |อารามรุกฺขานิ จ โรปยิสฺสํ ปิยา จ เม สีลวนฺโต อเหสุํ|
        block |อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ|
      count |๑๑๓๒|
        block |เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ|
      stand |มณิถูณวิมานํ ตติยํฯ|
    block |๔ สุวณฺณวิมานวตฺถุ|
      count |๑๑๓๔|
        block |โสวณฺณมเย ปพฺพตสฺมิํ วิมานํ สพฺพโตปภํ|
        block |เหมชาลปฏิจฺฉนฺนํ กิงฺกิณิ ชาลกปฺปิตํฯ|
      count |๑๑๓๕|
        block |อฏฺฐํสา สุกตา ถมฺภา สพฺเพ เวฬุริยามยา|
        block |เอกเมกาย อํสิยา รตนา สตฺต นิมฺมิตาฯ|
      count |๑๑๓๖|
        block |เวฬุริยสุวณฺณสฺส ผลิกา รูปิยสฺส จ|
        block |มสารคลฺลมุตฺตาหิ โลหิตงฺคมณีหิ จฯ|
      count |๑๑๓๗|
        block |จิตฺรา มโนรมา ภูมิ น ตตฺถุทฺธํสตี รโช|
        block |โคปาณสีคณา ปีตา กูฏํ ธาเรนฺติ นิมฺมิตาฯ|
      count |๑๑๓๘|
        block |โสปาณานิ จ จตฺตาริ นิมฺมิตา จตุโร ทิสา|
        block |นานารตนคพฺเภหิ อาทิจฺโจว วิโรจติฯ|
      count |๑๑๓๙|
        block |เวทิยา จตสฺโส ตตฺถ วิภตฺตา ภาคโส มิตา|
        block |ททฺทลฺลมานา อาภนฺติ สมนฺตา จตุโร ทิสาฯ|
      count |๑๑๔๐|
        block |ตสฺมิํ วิมาเน ปวเร เทวปุตฺโต มหปฺปโภ|
        block |อติโรจสิ วณฺเณน อุทยนฺโตว ภาณุมาฯ|
      count |๑๑๔๑|
        block |ทานสฺส เต อิทํ ผลํ อโถ สีลสฺส วา ปน|
        block |อโถ อญฺชลิกมฺมสฺส ตํ เม อกฺขาหิ ปุจฺฉิโตฯ|
      count |๑๑๔๒|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๔๓|
        block |อหํ อนฺธกวินฺทสฺมิํ พุทฺธสฺสาทิจฺจพนฺธุโน|
        block |วิหารํ สตฺถุ กาเรสิํ ปสนฺโน เสหิ ปาณิภิฯ|
      count |๑๑๔๔|
        block |ตตฺถ คนฺธญฺจ มาลญฺจ ปจฺจยญฺจ วิเลปนํ|
        block |วิหารํ สตฺถุ อทาสิํ วิปฺปสนฺเนน เจตสา|
        block |เตน มยฺหํ อิทํ ลทฺธํ วสํ วตฺเตมิ นนฺทเนฯ|
      count |๑๑๔๕|
        block |นนฺทเน จ วเน รมฺเม นานาทิชคณายุเต|
        block |รมามิ นจฺจคีเตหิ อจฺฉราหิ ปุรกฺขโตติฯ|
      stand |สุวณฺณวิมานํ จตุตฺถํฯ|
    block |๕ อมฺพวิมานวตฺถุ|
      count |๑๑๔๖|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๑๑๔๗|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๑๑๔๘|
        block |เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ|
      count |๑๑๕๐|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๕๑|
        block |คิมฺหานํ ปจฺฉิเม มาเส ปตปนฺเต ทิวงฺกเร|
        block |ปเรสํ ภตโก โปโส อมฺพารามมสิญฺจติฯ|
      count |๑๑๕๒|
        block |อถ เตนาคมา ภิกฺขุ สาริปุตฺโตติ วิสฺสุโต|
        block |กิลนฺตรูโป กาเยน อกิลนฺโตว เจตสาฯ|
      count |๑๑๕๓|
        block |ตญฺจ ทิสฺวาน อายนฺตํ อโวจํ อมฺพสิญฺจโก|
        block |สาธุ ตํ ภนฺเต นฺหาเปยฺยํ ยํ มมสฺส สุขาวหํฯ|
      count |๑๑๕๔|
        block |ตสฺส เม อนุกมฺปาย นิกฺขิปิ ปตฺตจีวรํ|
        block |นิสีทิ รุกฺขมูลสฺมิํ ฉายาย เอกจีวโรฯ|
      count |๑๑๕๕|
        block |ตญฺจ อจฺเฉน วารินา ปสนฺนมานโส นโร|
        block |นฺหาปยี รุกฺขมูลสฺมิํ ฉายาย เอกจีวรํฯ|
      count |๑๑๕๖|
        block |อมฺโพ จ สิตฺโต สมโณ จ นฺหาปิโต มยา จ ปุญฺญํ ปสุตํ อนปฺปกํ|
        block |อิติ โส ปีติยา กายํ สพฺพํ ผรติ อตฺตโนฯ|
      count |๑๑๕๗|
        block |ตเทว เอตฺตกํ กมฺมํ อกาสิํ ตาย ชาติยา|
        block |ปหาย มานุสํ เทหํ อุปปนฺโนมฺหิ นนฺทนํฯ|
      count |๑๑๕๘|
        block |นนฺทเน จ วเน รมฺเม นานาทิชคณายุเต|
        block |รมามิ นจฺจคีเตหิ อจฺฉราหิ ปุรกฺขโตติฯ|
      stand |อมฺพวิมานํ ปญฺจมํฯ|
    block |๖ โคปาลวิมานวตฺถุ|
      count |๑๑๕๙|
        block |ทิสฺวาน เทวํ ปฏิปุจฺฉิ ภิกฺขุ อุจฺเจ วิมานมฺหิ จิรฏฺฐิติเก|
        block |อามุตฺตหตฺถาภรณํ ยสสฺสิํ ทิพฺเพ วิมานมฺหิ ยถาปิ จนฺทิมาฯ|
      count |๑๑๖๐|
        block |อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ|
        block |อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ|
      count |๑๑๖๑|
        block |ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา|
        block |ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ|
      count |๑๑๖๒|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๑๖๓|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๖๔|
        block |อหํ มนุสฺเสสุ มนุสฺสภูโต สงฺคมฺม รกฺขิสฺสํ ปเรสํ เธนุโย|
        block |ตโต จ อาคา สมโณ มมนฺติเก คาโว จ มาเส อคมํสุ ขาทิตุํฯ|
      count |๑๑๖๕|
        block |ทฺวยชฺช กิจฺจํ อุภยญฺจ การิยํ อิจฺเจวหํ ภนฺเต ตทา วิจินฺตยิํ|
        block |ตโต จ สญฺญํ ปฏิลทฺธโยนิโส ททามิ ภนฺเตติ ขิปิํ อนนฺตกํฯ|
      count |๑๑๖๖|
        block |โส มาสเขตฺตํ ตุริโต อวาสริํ ปุรา อยํ ภญฺชติ ยสฺสิทํ ธนํ|
        block |ตโต จ กณฺโห อุรโค มหาวิโส อฑํสิ ปาเท ตุริตสฺส เม สโตฯ|
      count |๑๑๖๗|
        block |สฺวาหํ อฏฺโฏมฺหิ ทุกฺเขน ปีฬิโต ภิกฺขุ จ ตํ สามํ มุญฺจิตฺวานนฺตกํ|
        block |อหาสิ กุมฺมาสํ มมานุกมฺปยา ตโต จุโต กาลกโตมฺหิ เทวตาฯ|
      count |๑๑๖๘|
        block |ตเทว กมฺมํ กุสลํ กตํ มยา สุขญฺจ กมฺมํ อนุโภมิ อตฺตนา|
        block |ตยา หิ ภนฺเต อนุกมฺปิโต ภุสํ กตญฺญุตาย อภิปาทยามิ ตํฯ|
      count |๑๑๖๙|
        block |สเทวเก โลเก สมารเก จ อญฺโญ มุนิ นตฺถิ ตยานุกมฺปโก|
        block |ตยา หิ ภนฺเต อนุกมฺปิโต ภุสํ กตญฺญุตาย อภิวาทยามิ ตํฯ|
      count |๑๑๗๐|
        block |อิมสฺมิํ โลเก ปรสฺมิํ วา ปน อญฺโญ มุนี นตฺถิ ตยานุกมฺปโก|
        block |ตยา หิ ภนฺเต อนุกมฺปิโต ภุสํ กตญฺญุตาย อภิวาทยามิ ตนฺติฯ|
      stand |โคปาลวิมานํ ฉฏฺฐํฯ|
    block |๗ กณฺฑกวิมานวตฺถุ|
      count |๑๑๗๑|
        block |ปุณฺณมาเส ยถา จนฺโท นกฺขตฺตปริวาริโต|
        block |สมนฺตา อนุปริยาติ ตารกาธิปตี สสีฯ|
      count |๑๑๗๒|
        block |ตถูปมํ อิทํ พฺยมฺหํ ทิพฺพํ เทวปุรมฺหิ จ|
        block |อติโรจติ วณฺเณน อุทยนฺโตว รํสิมาฯ|
      count |๑๑๗๓|
        block |เวฬุริยสุวณฺณสฺส ผลิกา รูปิยสฺส จ|
        block |มสารคลฺลมุตฺตาหิ โลหิตงฺคมณีหิ จฯ|
      count |๑๑๗๔|
        block |จิตฺรา มโนรมา ภูมิ เวฬูริยสฺส สนฺถตา|
        block |กูฏาคารา สุภา รมฺมา ปาสาโท เต สุมาปิโตฯ|
      count |๑๑๗๕|
        block |รมฺมา จ เต โปกฺขรณี ปุถุโลมนิเสวิตา|
        block |อจฺโฉทกา วิปฺปสนฺนา โสวณฺณวาลุกสนฺถตาฯ|
      count |๑๑๗๖|
        block |นานาปทุมสญฺฉนฺนา ปุณฺฑรีกสโมตตา|
        block |สุรภิํ สมฺปวายนฺติ มนุญฺญา มาลุเตริตาฯ|
      count |๑๑๗๗|
        block |ตสฺสา เต อุภโต ปสฺเส วนคุมฺพา สุมาปิตา|
        block |อุเปตา ปุปฺผรุกฺเขหิ ผลรุกฺเขหิ จูภยํฯ|
      count |๑๑๗๘|
        block |โสวณฺณปาเท ปลฺลงฺเก มุทุเก โคณกตฺถเต|
        block |นิสินฺนํ เทวราชํว อุปติฏฺฐนฺติ อจฺฉราฯ|
      count |๑๑๗๙|
        block |สพฺพาภรณสญฺฉนฺนา นานามาลาวิภูสิตา|
        block |รเมนฺติ ตํ มหิทฺธิกํ วสวตฺตีว โมทสิฯ|
      count |๑๑๘๐|
        block |เภริสงฺขมุทิงฺคาหิ วีณาหิ ปณเวหิ จ|
        block |รมสิ รติสมฺปนฺโน นจฺจคีเต สุวาทิเตฯ|
      count |๑๑๘๑|
        block |ทิพฺพา เต วิวิธา รูปา ทิพฺพา สทฺทา อโถ รสา|
        block |คนฺธา จ เต อธิปฺเปตา โผฏฺฐพฺพา จ มโนรมาฯ|
      count |๑๑๘๒|
        block |ตสฺมิํ วิมาเน ปวเร เทวปุตฺต มหปฺปโภ|
        block |อติโรจสิ วณฺเณน อุทยนฺโตว ภาณุมาฯ|
      count |๑๑๘๓|
        block |ทานสฺส เต อิทํ ผลํ อโถ สีลสฺส วา ปน|
        block |อโถ อญฺชลิกมฺมสฺส ตํ เม อกฺขาหิ ปุจฺฉิโตฯ|
      count |๑๑๘๔|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๑๘๕|
        block |อหํ กปิลวตฺถุสฺมิํ สากิยานํ ปุรุตฺตเม|
        block |สุทฺโธทนสฺส ปุตฺตสฺส กณฺฑโก สหโช อหํฯ|
      count |๑๑๘๖|
        block |ยทา โส อฑฺฒรตฺตายํ โพธาย มภินิกฺขมิ|
        block |โส มํ มุทูหิ ปาณีหิ ชาลิ ตมฺพนเขหิ จฯ|
      count |๑๑๘๗|
        block |สตฺถิํ อาโกฏยิตฺวาน วห สมฺมาติ จพฺรวิ|
        block |อหํ โลกํ ตารยิสฺสํ ปตฺโต สมฺโพธิมุตฺตมํฯ|
      count |๑๑๘๘|
        block |ตํ เม คิรํ สุณนฺตสฺส หาโส เม วิปุโล อหุ|
        block |อุทคฺคจิตฺโต สุมโน อภิสีสิํ ตทา อหํฯ|
      count |๑๑๘๙|
        block |อภิรูฬฺหญฺจ มํ ญตฺวา สกฺยปุตฺตํ มหายสํ|
        block |อุทคฺคจิตฺโต มุทิโต วหิสฺสํ ปุริสุตฺตมํฯ|
      count |๑๑๙๐|
        block |ปเรสํ วิชิตํ คนฺตฺวา อุคฺคตสฺมิํ ทิวากเร|
        block |มมํ ฉนฺนญฺจ โอหาย อนเปกฺโข โส อปกฺกมิฯ|
      count |๑๑๙๑|
        block |ตสฺส ตมฺพนเข ปาเท ชิวฺหาย ปริเลหิสํ|
        block |คจฺฉนฺตญฺจ มหาวีรํ รุทมาโน อุทิกฺขิสํฯ|
      count |๑๑๙๒|
        block |อทสฺสเนนหํ ตสฺส สกฺยปุตฺตสฺส สิรีมโต|
        block |อลตฺถํ ครุกาพาธํ ขิปฺปํ เม มรณํ อหุฯ|
      count |๑๑๙๓|
        block |ตสฺเสว อานุภาเวน วิมานํ อาวสามิทํ|
        block |สพฺพกามคุโณเปตํ ทิพฺพํ เทวปุรมฺหิ จฯ|
      count |๑๑๙๔|
        block |ยญฺจ เม อหุวา หาโส สทฺทํ สุตฺวาน โพธิยา|
        block |เตเนว กุสลมูเลน ผุสิสฺสํ อาสวกฺขยํฯ|
      count |๑๑๙๕|
        block |สเจ หิ ภนฺเต คจฺเฉยฺยาสิ สตฺถุ พุทฺธสฺส สนฺติเก|
        block |มมาปิ นํ วจเนน สิรสา วชฺชาสิ วนฺทนํฯ|
      count |๑๑๙๖|
        block |อหมฺปิ ทฏฺฐุํ คจฺฉิสฺสํ ชินํ อปฺปฏิปุคฺคลํ|
        block |ทุลฺลภํ ทสฺสนํ โหติ โลกนาถาน ตาทินนฺติฯ|
      count |๑๑๙๗|
        block |โส กตญฺญู กตเวที สตฺถารํ อุปสงฺกมิ|
        block |สุตฺวา คิรํ จกฺขุมโต ธมฺมจกฺขุํ วิโสธยิฯ|
      count |๑๑๙๘|
        block |วิโสเธตฺวา ทิฏฺฐิคตํ วิจิกิจฺฉํ วตานิ จ|
        block |วนฺทิตฺวา สตฺถุโน ปาเท ตตฺเถวนฺตรธายถาติ ฯ|
      stand |กณฺฑกวิมานํ สตฺตมํฯ|
    block |๘ อเนกวณฺณวิมานวตฺถุ|
      count |๑๑๙๙|
        block |อเนกวณฺณํ ทรโสกนาสนํ วิมานมารุยฺห อเนกจิตฺตํ|
        block |ปริวาริโต อจฺฉราสงฺคเณน สุนิมฺมิโต ภูตปตีว โมทสิฯ|
      count |๑๒๐๐|
        block |สมสฺสโม นตฺถิ กุโต ปนุตฺตโร ยเสน ปุญฺเญน จ อิทฺธิยา จ|
        block |สพฺเพ จ เทวา ติทสคณา สเมจฺจ ตํ ตํ นมสฺสนฺติ สสิํว เทวา|
        block |อิมา จ เต อจฺฉราโย สมนฺตโต นจฺจนฺติ คายนฺติ ปโมทยนฺติฯ|
      count |๑๒๐๑|
        block |เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๒๐๒|
        block |โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ|
      count |๑๒๐๓|
        block |อหํ ภทนฺเต อหุวาสิ ปุพฺเพ สุเมธนามสฺส ชินสฺส สาวโก|
        block |ปุถุชฺชโน อนนุโพโธหมสฺมิ โส สตฺต วสฺสานิ ปริพฺพชิสฺสหํ ฯ|
      count |๑๒๐๔|
        block |โสหํ สุเมธสฺส ชินสฺส สตฺถุโน ปรินิพฺพุตสฺโสฆติณฺณสฺส ตาทิโน|
        block |รตนุจฺจยํ เหมชาเลน ฉนฺนํ วนฺทิตฺวา ถูปสฺมิํ มนํ ปสาทยิํฯ|
      count |๑๒๐๕|
        block |น มาสิ ทานํ น จ มตฺถิ ทาตุํ ปเร จ โข ตตฺถ สมาทเปสิํ|
        block |ปูเชถ นํ ปูชนียสฺส ธาตุํ เอวํ กิร สคฺคมิโต คมิสฺสถฯ|
      count |๑๒๐๖|
        block |ตเทว กมฺมํ กุสลํ กตํ มยา สุขญฺจ ทิพฺพํ อนุโภมิ อตฺตนา|
        block |โมทามหํ ติทสคณสฺส มชฺเฌ น ตสฺส ปุญฺญสฺส ขยมฺปิ อชฺฌคนฺติฯ|
      stand |อเนกวณฺณวิมานํ อฏฺฐมํฯ|
    block |๙ มฏฺฐกุณฺฑลีวิมานวตฺถุ|
      count |๑๒๐๗|
        block |อลงฺกโต มฏฺฐกุณฺฑลี มาลธารี หริจนฺทนุสฺสโท|
        block |พาหา ปคฺคยฺห กนฺทสิ วนมชฺเฌ กิํ ทุกฺขิโต ตุวนฺติฯ|
      count |๑๒๐๘|
        block |โสวณฺณมโย ปภสฺสโร อุปฺปนฺโน รถปญฺชโร มม|
        block |ตสฺส จกฺกยุคํ น วินฺทามิ เตน ทุกฺเขน ชหามิ ชีวิตนฺติฯ|
      count |๑๒๐๙|
        block |โสวณฺณมยํ มณิมยํ โลหิตกมยํ อถ รูปิยมยํ|
        block |อาจิกฺข เม ภทฺทมาณว จกฺกยุคํ ปฏิปาทยามิ เตติฯ|
      count |๑๒๑๐|
        block |โส มาณโว ตสฺส ปาวทิ จนฺทิมสูริยา อุภเยตฺถ ทิสฺสเร|
        block |โสวณฺณมโย รโถ มม เตน จกฺกยุเคน โสภตีติฯ|
      count |๑๒๑๑|
        block |พาโล โข ตฺวํ อสิ มาณว โย ตฺวํ ปตฺถยเส อปตฺถิยํ|
        block |มญฺญามิ ตุวํ มริสฺสสิ น หิ ตฺวํ ลจฺฉสิ จนฺทิมสูริเยติฯ|
      count |๑๒๑๒|
        block |คมนาคมนมฺปิ ทิสฺสติ วณฺณธาตุ อุภยตฺถ วีถิยา|
        block |เปโต กาลกโต น ทิสฺสติ โก นิธ กนฺทตํ พาลฺยตโรติฯ|
      count |๑๒๑๓|
        block |สจฺจํ โข วเทสิ มาณว อหเมว กนฺทตํ พาลฺยตโร|
        block |จนฺทํ วิย ทารโก รุทํ เปตํ กาลกตาภิปตฺถยินฺติฯ|
      count |๑๒๑๔|
        block |อาทิตฺตํ วต มํ สนฺตํ ฆตสิตฺตํว ปาวกํ|
        block |วารินา วิย โอสิญฺจํ สพฺพํ นิพฺพาปเย ทรํฯ|
      count |๑๒๑๕|
        block |อพฺพหี วต เม สลฺลํ โสกํ หทยนิสฺสิตํ|
        block |โย เม โสกปเรตสฺส ปุตฺตโสกํ อปานุทิฯ|
      count |๑๒๑๖|
        block |สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต|
        block |น โสจามิ น โรทามิ วต สุตฺวาน มาณวาติฯ|
      count |๑๒๑๗|
        block |เทวตา นุสิ คนฺธพฺโพ อทุ สกฺโก ปุรินฺทโท|
        block |โก วา ตฺวํ กสฺส วา ปุตฺโต กถํ ชาเนมุ ตํ มยนฺติฯ|
      count |๑๒๑๘|
        block |ยญฺจ กนฺทสิ ยญฺจ โรทสิ ปุตฺตํ อาฬาหเน สยํ ทหิตฺวา|
        block |สฺวาหํ กุสลํ กริตฺวา กมฺมํ ติทสานํ สหพฺยตํ คโตติ ฯ|
      count |๑๒๑๙|
        block |อปฺปํ วา พหุํ วา นาทฺทสาม ทานํ ททนฺตสฺส สเก อคาเร|
        block |อุโปสถกมฺมํ วา ตาทิสํ เกน กมฺเมน คโตสิ เทวโลกนฺติฯ|
      count |๑๒๒๐|
        block |อาพาธิโกหํ ทุกฺขิโต คิลาโน อาตุรรูโปมฺหิ สเก นิเวสเน|
        block |พุทฺธํ วิคตรชํ วิติณฺณกงฺขํ อทฺทกฺขิํ สุคตํ อโนมปญฺญํฯ|
      count | |
        block |สฺวาหํ มุทิตมโน ปสนฺนจิตฺโต อญฺชลิํ อกริํ ตถาคตสฺส|
        block |ตาหํ กุสลํ กริตฺวาน กมฺมํ ติทสานํ สหพฺยตํ คโตติฯ|
      count |๑๒๒๒|
        block |อจฺฉริยํ วต อพฺภุตํ วต อญฺชลิกมฺมสฺส อยมีทิโส วิปาโก|
        block |อหมฺปิ มุทิตมโน ปสนฺนจิตฺโต อชฺเชว พุทฺธํ สรณํ วชามีติฯ|
      count |๑๒๒๓|
        block |อชฺเชว พุทฺธํ สรณํ วชาหิ ธมฺมญฺจ สงฺฆญฺจ ปสนฺนจิตฺโต|
        block |ตเถว สิกฺขาย ปทานิ ปญฺจ อขณฺฑผุลฺลานิ สมาทิยสฺสุฯ|
      count |๑๒๒๔|
        block |ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ|
        block |อมชฺชโป มา จ มุสา ภณาหิ สเกน ทาเรน จ โหหิ ตุฏฺโฐติฯ|
      count |๑๒๒๕|
        block |อตฺถกาโมสิ เม ยกฺข หิตกาโมสิ เทวเต|
        block |กโรมิ ตุยฺหํ วจนํ ตฺวํสิ อาจริโย มมาติฯ|
      count |๑๒๒๖|
        block |อุเปมิ สรณํ พุทฺธํ ธมฺมญฺจาปิ อนุตฺตรํ|
        block |สงฺฆญฺจ นรเทวสฺส คจฺฉามิ สรณํ อหํฯ|
      count |๑๒๒๗|
        block |ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ|
        block |อมชฺชโป โน จ มุสา ภณามิ สเกน ทาเรน จ โหมิ ตุฏฺโฐติฯ|
      stand |มฏฺฐกุณฺฑลีวิมานํ นวมํฯ|
    block |๑๐ เสรีสกวิมานวตฺถุ|
      count |๑๒๒๘|
        block |สุโณถ ยกฺขสฺส จ วาณิชาน จ สมาคโม ยตฺถ ตทา อโหสิ|
        block |ยถา กถํ อิตริตเรน จาปิ สุภาสิตํ ตญฺจ สุณาถ สพฺเพฯ|
      count |๑๒๒๙|
        block |โย โส อหุ ราชา ปายาสิ นาม ภุมฺมานํ สหพฺยคโต ยสสฺสี|
        block |โส โมทมาโนว สเก วิมาเน อมานุโส มานุเส อชฺฌภาสีติฯ|
      count |๑๒๓๐|
        block |วงฺเก อรญฺเญ อมนุสฺสฏฺฐาเน กนฺตาเร อปฺโปทเก อปฺปภกฺเข|
        block |สุทุคฺคเม วณฺณุปถสฺส มชฺเฌ วงฺกํ ภยา นฏฺฐมนา มนุสฺสาฯ|
      count |๑๒๓๑|
        block |นยิธ ผลา มูลมยา จ สนฺติ อุปาทานํ นตฺถิ กุโตธ ภกฺโข|
        block |อญฺญตฺร ปํสูหิ จ วาลุกาหิ จ ตตาหิ อุณฺหาหิ จ ทารุณาหิ จฯ|
      count |๑๒๓๒|
        block |อุชฺชงฺคลํ ตตฺตมิวํ กปาลํ อนายสํ ปรโลเกน ตุลฺยํ|
        block |ลุทฺทานมาวาสมิทํ ปุราณํ ภูมิปฺปเทโส อภิสตฺตรูโปฯ|
      count |๑๒๓๓|
        block |อถ ตุมฺเห เกน วณฺเณน กิมาสมานา อิมํ ปเทสํ หิ|
        block |อนุปวิฏฺฐา สหสา สเมจฺจ โลภา ภยา อถ วา สมฺปมูฬฺหาติฯ|
      count |๑๒๓๔|
        block |มคเธสุ องฺเคสุ จ สตฺถวาหา อาโรปยิตฺวา ปณิยํ ปุถุตฺตํ|
        block |เต ยามเส สินฺธุโสวีรภูมิํ ธนตฺถิกา อุทฺทยํ ปตฺถยานาฯ|
      count |๑๒๓๕|
        block |ทิวา ปิปาสํ นธิวาสยนฺตา โยคฺคานุกมฺปญฺจ สเมกฺขมานา|
        block |เอเตน เวเคน อายาม สพฺเพ รตฺติํ มคฺคํ ปฏิปนฺนา วิกาเลฯ|
      count |๑๒๓๖|
        block |เต ทุปฺปยาตา อปรทฺธมคฺคา อนฺธากุลา วิปฺปนฏฺฐา อรญฺเญ|
        block |สุทุคฺคเม วณฺณุปถสฺส มชฺเฌ ทิสํ น ชานาม ปมูฬฺหจิตฺตาฯ|
      count |๑๒๓๗|
        block |อิทญฺจ ทิสฺวาน อทิฏฺฐปุพฺพํ วิมานเสฏฺฐญฺจ ตวญฺจ ยกฺข|
        block |ตตุตฺตริํ ชีวิตมาสมานา ทิสฺวา ปตีตา สุมนา อุทคฺคาติฯ|
      count |๑๒๓๘|
        block |ปารํ สมุทฺทสฺส อิมญฺจ วณฺณุํ เวตฺตาจรํ สงฺกุปถญฺจ มคฺคํ|
        block |นทิโย ปน ปพฺพตานญฺจ ทุคฺคา ปุถุทฺทิสา คจฺฉถ โภคเหตุฯ|
      count |๑๒๓๙|
        block |ปกฺขนฺทิยาน วิชิตํ ปเรสํ เวรชฺชเก มานุเส เปกฺขมานา|
        block |ยํ โว สุตํ วา อถ วาปิ ทิฏฺฐํ อจฺเฉรกํ ตํ โว สุโณม ตาตาติฯ|
      count |๑๒๔๐|
        block |อิโตปิ อจฺเฉรตรํ กุมาร น โต สุตํ วา อถ วาปิ ทิฏฺฐํ|
        block |อตีตมานุสฺสกเมว สพฺพํ ทิสฺวาน ตปฺปาม อโนมวณฺณํฯ|
      count |๑๒๔๑|
        block |เวหายสํ โปกฺขรญฺโญ สวนฺติ ปหูตมลฺยา พหุปุณฺฑรีกา|
        block |ทุมา จิเม นิจฺจผลูปปนฺนา อตีว คนฺธา สุรภิํ ปวายนฺติฯ|
      count |๑๒๔๒|
        block |เวฬูริยถมฺภา สตมุสฺสิตาเส สิลาปวาฬสฺส จ อายตํสา|
        block |มสารคลฺลา สหโลหิตงฺคา ถมฺภา อิเม โชติรสามยาเสฯ|
      count |๑๒๔๓|
        block |สหสฺสถมฺภํ อตุลานุภาวํ เตสูปริ สาธุมิทํ วิมานํ|
        block |รตนนฺตรํ กญฺจนเวทิมิสฺสํ ตปนียปฏฺเฏหิ จ สาธุฉนฺนํฯ|
      count |๑๒๔๔|
        block |ชมฺโพนทุตฺตตฺตมิทํ สุมฏฺโฐ ปาสาทโสปาณผลูปปนฺโน|
        block |ทฬฺโห จ วคฺคุ จ สุสงฺคโต จ อตีว นิชฺฌานขโม มนุญฺโญฯ|
      count |๑๒๔๕|
        block |รตนนฺตรสฺมิํ พหุอนฺนปานํ ปริวาริโต อจฺฉราสงฺคเณน|
        block |มุรชอาลมฺพรตูริยฆุฏฺโฐ อภิวนฺทิโตสิ ถุติวนฺทนายฯ|
      count |๑๒๔๖|
        block |โส โมทสิ นาริคณปฺปโพธโน วิมานปาสาทวเร มโนรเม|
        block |อจินฺติโย สพฺพคุณูปปนฺโน ราชา ยถา เวสฺสวโณ นฬินฺยา ฯ|
      count |๑๒๔๗|
        block |เทโว นุ อาสิ อุทวาสิ ยกฺโข อุทาหุ เทวินฺโท มนุสฺสภูโต|
        block |ปุจฺฉนฺติ ตํ วาณิชา สตฺถวาหา อาจิกฺข โก นาม ตุวํสิ ยกฺโขติฯ|
      count |๑๒๔๘|
        block |เสรีสโก นาม อหมฺหิ ยกฺโข กนฺตาริโย วณฺณุปถมฺหิ คุตฺโต|
        block |อิมํ ปเทสํ อภิปาลยามิ วจนกโร เวสฺสวณสฺส รญฺโญติฯ|
      count |๑๒๔๙|
        block |อธิจฺจลทฺธํ ปริณามชํ เต สยํ กตํ อุทาหุ เทเวหิ ทินฺนํ|
        block |ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ มนุญฺญนฺติฯ|
      count |๑๒๕๐|
        block |นาธิจฺจลทฺธํ น ปริณามชํ เม น สยํ กตํ น หิ เทเวหิ ทินฺนํ|
        block |สเกหิ กมฺเมหิ อปาปเกหิ ปุญฺเญหิ เม ลทฺธมิทํ มนุญฺญนฺติฯ|
      count |๑๒๕๑|
        block |กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก|
        block |ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ วิมานนฺติฯ|
      count |๑๒๕๒|
        block |มมํ ปายาสีติ อหุ สมญฺญา รชฺชํ ยทา การยิํ โกสลานํ|
        block |นตฺถิกทิฏฺฐิ กทริโย ปาปธมฺโม อุจฺเฉทวาที จ ตทา อโหสิํฯ|
      count |๑๒๕๓|
        block |สมโณ จ โข อาสิ กุมารกสฺสโป พหุสฺสุโต จิตฺตกถี อุฬาโร|
        block |โส เม ตทา ธมฺมกถํ อภาสิ ทิฏฺฐิวิสูกานิ วิโนทยี เมฯ|
      count |๑๒๕๔|
        block |ตาหํ ตสฺส ธมฺมกถํ สุณิตฺวา อุปาสกตฺตํ ปฏิเวทยิสฺสํ|
        block |ปาณาติปาตา วิรโต อโหสิํ โลเก อทินฺนํ ปริวชฺชยิสฺสํ|
        block |อมชฺชโป โน จ มุสา อภาณิํ สเกน ทาเรน จ อโหสิ ตุฏฺโฐฯ|
      count |๑๒๕๕|
        block |ตํ เม วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก|
        block |เตเหว กมฺเมหิ อปาปเกหิ ปุญฺเญหิ เม ลทฺธมิทํ วิมานนฺติฯ|
      count |๑๒๕๖|
        block |สจฺจํ กิราหํสุ นรา สปญฺญา อนญฺญถา วจนํ ปณฺฑิตานํ|
        block |ยหิํ ยหิํ คจฺฉติ ปุญฺญกมฺโม ตหิํ ตหิํ โมทติ กามกามีฯ|
      count |๑๒๕๗|
        block |ยหิํ ยหิํ โสกปริทฺทโว จ วโธ จ พนฺโธ จ ปริกฺกิเลโส|
        block |ตหิํ ตหิํ คจฺฉติ ปาปกมฺโม น มุจฺจติ ทุคฺคติยา กทาจีติฯ|
      count |๑๒๕๘|
        block |สมฺมูฬฺหรูโปว ชโน อโหสิ อสฺมิํ มุหุตฺเต กลลีกโตว|
        block |ชนสฺสิมสฺส ตุยฺหญฺจ กุมาร อปฺปจฺจโย เกน นุ โข อโหสีติฯ|
      count |๑๒๕๙|
        block |อิเม จ สิรีสวนา ตาตา ทิพฺพา คนฺธา สุรภี สมฺปวนฺติ|
        block |เต สมฺปวายนฺติ อิมํ วิมานํ ทิวา จ รตฺโต จ ตมํ นิหนฺตฺวาฯ|
      count |๑๒๖๐|
        block |อิเมสญฺจ โข วสฺสสตจฺจเยน สิปาฏิกา ผลติ เอกเมกา|
        block |มานุสฺสกํ วสฺสสตํ อตีตํ ยทคฺเค กายมฺหิ อิธูปปนฺโนฯ|
      count |๑๒๖๑|
        block |ทิสฺวานหํ วสฺสสตานิ ปญฺจ อสฺมิํ วิมาเน ฐตฺวาน ตาตา|
        block |อายุกฺขยา ปุญฺญกฺขยา จวิสฺสํ เตเนว โสเกน ปมุจฺฉิโตสฺมีติ ฯ|
      count |๑๒๖๒|
        block |กถํ นุ โสเจยฺย ตถาวิโธ โส ลทฺธา วิมานํ อตุลํ จิราย|
        block |เย จาปิ โข อิตฺตรมุปปนฺนา เต นูน โสเจยฺยุํ ปริตฺตปุญฺญาติฯ|
      count |๑๒๖๓|
        block |อนุจฺฉวิํ โอวทิยญฺจ เม ตํ ยํ มํ ตุมฺเห เปยฺยวาจํ วเทถ|
        block |ตุมฺเห จ โข ตาตา มยานุคุตฺตา เยนิจฺฉกํ เตน ปเลถ โสตฺถินฺติฯ|
      count |๑๒๖๔|
        block |คนฺตฺวา มยํ สินฺธุโสวีรภูมิํ ธนตฺถิกา อุทฺทยํ ปตฺถยานา|
        block |ยถาปโยคา ปริปุณฺณจาคา กาหาม เสรีสมหํ อุฬารนฺติฯ|
      count |๑๒๖๕|
        block |มา เจว เสรีสมหํ อกตฺถ สพฺพญฺจ โว ภวิสฺสติ ยํ วเทถ|
        block |ปาปานิ กมฺมานิ วิวชฺชยาถ ธมฺมานุโยคญฺจ อธิฏฺฐหาถฯ|
      count |๑๒๖๖|
        block |อุปาสโก อตฺถิ อิมมฺหิ สงฺเฆ พหุสฺสุโต สีลวตูปปนฺโน|
        block |สทฺโธ จ จาคี จ สุเปสโล จ วิจกฺขโณ สนฺตุสิโต มุตีมาฯ|
      count |๑๒๖๗|
        block |สญฺชานมาโน น มุสา ภเณยฺย ปรูปฆาตาย น เจตเยยฺย|
        block |เวภูติกํ เปสุณํ โน กเรยฺย สณฺหญฺจ วาจํ สขิลํ ภเณยฺยฯ|
      count |๑๒๖๘|
        block |สคารโว สปฺปฏิสฺโส วินีโต อปาปโก อธิสีเล วิสุทฺโธ|
        block |โส มาตรํ ปิตรญฺจาปิ ชนฺตุ ธมฺเมน โปเสติ อริยวุตฺติฯ|
      count |๑๒๖๙|
        block |มญฺเญ โส มาตาปิตูนํ การณา โภคานิ ปริเยสติ น อตฺตเหตุ|
        block |มาตาปิตูนญฺจ โย อจฺจเยน เนกฺขมฺมโปโณ จริสฺสติ พฺรหฺมจริยํฯ|
      count |๑๒๗๐|
        block |อุชู อวงฺโก อสโฐ อมาโย น เลสกปฺเปน จ โวหเรยฺย|
        block |โส ตาทิโส สุกตกมฺมการี ธมฺเม ฐิโต กินฺติ ลเภถ ทุกฺขํฯ|
      count |๑๒๗๑|
        block |ตํ การณา ปาตุกโตมฺหิ อตฺตนา ตสฺมา ธมฺมํ ปสฺสถ วาณิชาเส|
        block |อญฺญตฺร เตนิห ภสฺมี ภเวถ อนฺธากุลา วิปฺปนฏฺฐา อรญฺเญ|
        block |ตํ ขิปฺปมาเนน ลหุํ ปเรน สุโข หเว สปฺปุริเสน สงฺคโมติฯ|
      count |๑๒๗๒|
        block |กิํ นาม โส กิญฺจ กโรติ กมฺมํ|
        block |กิํ นามเธยฺยํ กิํ ปน ตสฺส โคตฺตํ|
        block |มยมฺปิ นํ ทฏฺฐุกามมฺห ยกฺข ยสฺสานุกมฺปาย อิธาคโตสิ|
        block |ลาภา หิ ตสฺส ยสฺส ตุวํ ปิเหสีติฯ|
      count |๑๒๗๓|
        block |โย กปฺปโก สมฺภวนามเธยฺโย|
        block |อุปาสโก โกจฺฉผลูปชีวี|
        block |ชานาถ นํ ตุมฺหากํ เปสิโย โส|
        block |มา โข นํ หีฬิตฺถ สุเปสโล โสติฯ|
      count |๑๒๗๔|
        block |ชานามเส ยํ ตฺวํ ปวเทสิ ยกฺข|
        block |น โข นํ ชานาม ส เอทิโสติ|
        block |มยมฺปิ นํ ปูชยิสฺสาม ยกฺข|
        block |สุตฺวาน ตุยฺหํ วจนํ อุฬารนฺติฯ|
      count |๑๒๗๕|
        block |เย เกจิ อิมสฺมิํ สตฺเถ มนุสฺสา|
        block |ทหรา มหนฺตา อถวาปิ มชฺฌิมา|
        block |สพฺเพว เต อาลมฺพนฺตุ วิมานํ|
        block |ปสฺสนฺตุ ปุญฺญานํ ผลํ กทริยาติฯ|
      count |๑๒๗๖|
        block |เต ตตฺถ สพฺเพว อหํ ปุเรติ|
        block |ตํ กปฺปกํ ตตฺถ ปุรกฺขตฺวา|
        block |สพฺเพว เต อาลมฺพิํสุ วิมานํ|
        block |มสกฺกสารํ วิย วาสวสฺสฯ|
      count |๑๒๗๗|
        block |เต ตตฺถ สพฺเพว อหํ ปุเรติ อุปาสกตฺตํ ปฏิเวทยิํสุ|
        block |ปาณาติปาตา วิรตา อเหสุํ โลเก อทินฺนํ ปริวชฺชยิํสุ|
        block |อมชฺชปา โน จ มุสา ภณิํสุ สเกน ทาเรน จ อเหสุํ ตุฏฺฐาฯ|
      count |๑๒๗๘|
        block |เต ตตฺถ สพฺเพว อหํ ปุเรติ อุปาสกตฺตํ ปฏิเวทยิตฺวา|
        block |ปกฺกามิ สตฺโถ อนุโมทมาโน ยกฺขิทฺธิยา อนุมโต ปุนปฺปุนํฯ|
      count |๑๒๗๙|
        block |คนฺตฺวาน เต สินฺธุโสวีรภูมิํ ธนตฺถิกา อุทฺทยํ ปตฺถยานา|
        block |ยถาปโยคา ปริปุณฺณลาภา ปจฺจาคมุํ ปาฏลิปุตฺตมกฺขตํฯ|
      count |๑๒๘๐|
        block |คนฺตฺวาน เต สงฺฆรํ โสตฺถิวนฺโต|
        block |ปุตฺเตหิ ทาเรหิ สมงฺคิภูตา|
        block |อานนฺที วิตฺตา สุมนา ปตีตา|
        block |อกํสุ เสรีสมหํ อุฬารํ|
        block |เสรีสกํ เต ปริเวณํ มาปยิํสุฯ|
      count |๑๒๘๑|
        block |เอตาทิสา สปฺปุริสาน เสวนา|
        block |มหตฺถิกา ธมฺมคุณาน เสวนา|
        block |เอกสฺส อตฺถาย อุปาสกสฺส|
        block |สพฺเพว สตฺตา สุขิตา อเหสุนฺติฯ|
      stand |เสรีสกวิมานํ ทสมํฯ|
    block |๑๑ สุนิกฺขิตฺตวิมานวตฺถุ|
      count |๑๒๘๒|
        block |อุจฺจมิทํ มณิถูณํ วิมานํ สมนฺตโต ทฺวาทส โยชนานิ|
        block |กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ|
      count |๑๒๘๓|
        block |ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ|
        block |ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ|
      count |๑๒๘๔|
        block |เกน เตตาทิโส วณฺโณ เกน เต อิธ มิชฺฌติ|
        block |อุปฺปชฺชนฺติ จ เต โภคา เย เกจิ มนโส ปิยาฯ|
      count |๑๒๘๕|
        block |ปุจฺฉามิ ตํ เทว มหานุภาว มนุสฺสภูโต กิมกาสิ ปุญฺญํ|
        block |เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ|
      count |๑๒๘๖|
        block |โส เทวปุตฺโต อตฺตมโน โมคฺคลฺลาเนน ปุจฺฉิโต|
        block |ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ|
      count |๑๒๘๗|
        block |ทุนฺนิกฺขิตฺตํ มาลํ สุนิกฺขิปิตฺวา ปติฏฺฐเปตฺวา สุคตสฺส ถูเป|
        block |มหิทฺธิโก จมฺหิ มหานุภาโว ทิพฺเพหิ กาเมหิ สมงฺคิภูโตฯ|
      count |๑๒๘๘|
        block |เตน เมตาทิโส วณฺโณ|
        block |เตน เม อิธ มิชฺฌติ|
        block |อุปฺปชฺชนฺติ จ เม โภคา|
        block |เย เกจิ มนโส ปิยาฯ|
      count |๑๒๘๙|
        block |อกฺขามิ เต ภิกฺขุ มหานุภาว|
        block |มนุสฺสภูโต ยมหํ อกาสิํ|
        block |เตนมฺหิ เอวํ ชลิตานุภาโว|
        block |วณฺโณ จ เม สพฺพทิสา ปภาสตีติฯ|
        block |ทฺเว ทลิทฺทา วนวิหารา ภตโก โคปาลกณฺฑกา|
        block |อเนกวณฺณมฏฺฐกุณฺฑลี เสรีสโก สุนิกฺขิตฺตํ|
        block |ปุริสานํ ตติโย วคฺโค ปวุจฺจตีติฯ|
      stand |สุนิกฺขิตฺตวิมานํ เอกาทสมํฯ|
      stand |สุนิกฺขิตฺตวคฺโค สตฺตโม นิฏฺฐิโตฯ|
      block |ตสฺสุทฺทานํ|
      stand |ภาณวารํ จตุตฺถํ นิฏฺฐิตํฯ|
      stand |วิมานวตฺถุปาฬิ นิฏฺฐิตาฯ|
