block |๘ อฏฺฐกนิปาโต|
  count |  |
  block |๔๑๗ กจฺจานิชาตกํ ๑|
  count |๑|
    block |โอทาตวตฺถา สุจิ อลฺลเกสา กจฺจานิ กิํ กุมฺภิมธิสฺสยิตฺวา|
    block |ปิฏฺฐา ติลา โธวสิ ตณฺฑุลานิ ติโลทโน เหหิติ กิสฺส เหตุฯ|
  count |๒|
    block |น โข อยํ พฺราหฺมณ โภชนตฺถา ติโลทโน เหหิติ สาธุปกฺโก|
    block |ธมฺโม มโต ตสฺส ปหุตฺตมชฺช อหํ กริสฺสามิ สุสานมชฺเฌฯ|
  count |๓|
    block |อนุวิจฺจ กจฺจานิ กโรหิ กิจฺจํ ธมฺโม มโต โก นุ ตเวว สํสิ|
    block |สหสฺสเนตฺโต อตุลานุภาโว น มิยฺยตี ธมฺมวโร กทาจิฯ|
  count |๔|
    block |ทฬฺหปฺปมาณํ มม เอตฺถ พฺรหฺเม ธมฺโม มโต นตฺถิ มเมตฺถ กงฺขา|
    block |เย เยว ทานิ ปาปา ภวนฺติ เต เตว ทานิ สุขิตา ภวนฺติฯ|
  count |๕|
    block |สุณิสา หิ มยฺหํ วญฺฌา อโหสิ สา มํ วธิตฺวาน วิชายิ ปุตฺตํ|
    block |สา ทานิ สพฺพสฺส กุลสฺส อิสฺสรา อหํ ปนมฺหิ อปวิทฺธา เอกิกาฯ|
  count |๖|
    block |ชีวามิ โวหํ น มโตหมสฺมิ ตเวว อตฺถาย อิธาคโตสฺมิ|
    block |ยา ตํ วธิตฺวาน วิชายิ ปุตฺตํ สหาว ปุตฺเตน กโรมิ ภสฺมํฯ|
  count |๗|
    block |เอวญฺจ เต รุจฺจติ เทวราช มเมว อตฺถาย อิธาคโตสิ|
    block |อหญฺจ ปุตฺโต สุณิสา จ นตฺตา สมฺโมทมานา ฆรมาวเสมฯ|
  count |๘|
    block |เอวญฺจ เต รุจฺจติ กาติยานิ หตาปิ สนฺตา น ชหาสิ ธมฺมํ|
    block |ตุวญฺจ ปุตฺโต สุณิสา จ นตฺตา สมฺโมทมานา ฆรมาวเสถฯ|
  count |๙|
    block |สา กาติยานี สุณิสาย สทฺธิํ สมฺโมทมานา ฆรมาวสิตฺถ|
    block |ปุตฺโต จ นตฺตา จ อุปฏฺฐหิํสุ เทวานมินฺเทน อธิคฺคหีตาติฯ|
  stand |กจฺจานิชาตกํ ปฐมํฯ|
  count |  |
  block |๔๑๘ อฏฺฐสทฺทชาตกํ ๒|
  count |๑๐|
    block |อิทํ ปุเร นินฺนมาหุ พหุมจฺฉํ มโหทกํ|
    block |อาวาโส พกราชสฺส เปตฺติกํ ภวนํ มม|
    block |ตฺยชฺช เภเกน ยาเปม โอกํ น วชหามเส ฯ|
  count |๑๑|
    block |โก ทุติยํ อสีลิสฺส พนฺธรสฺสกฺขิ เภจฺฉติ|
    block |โก เม ปุตฺเต กุลาวกํ มญฺจ โสตฺถิํ กริสฺสติฯ|
  count |๑๒|
    block |สพฺพา ปริกฺขยา เผคฺคุ ยาว ตสฺสา คตี อหุ|
    block |ขีณภกฺโข มหาราช สาเร น รมตี ฆุโณฯ|
  count |๑๓|
    block |สา นูนาหํ อิโต คนฺตฺวา รญฺโญ มุตฺตา นิเวสนา|
    block |อตฺตานํ รมยิสฺสามิ ทุมสาขนิเกตินีฯ|
  count |๑๔|
    block |โส นูนาหํ อิโต คนฺตฺวา รญฺโญ มุตฺโต นิเวสนา|
    block |อคฺโคทกานิ ปิสฺสามิ ยูถสฺส ปุรโต วชํฯ|
  count |๑๕|
    block |ตํ มํ กาเมหิ สมฺมตฺตํ รตฺตํ กาเมสุ มุจฺฉิตํ|
    block |อานยี ภรโต ลุทฺโท พาหิโก ภทฺทมตฺถุ เตฯ|
  count |๑๖|
    block |อนฺธการติมิสายํ ตุงฺเค อุปริปพฺพเต|
    block |สา มํ สณฺเหน มุทุนา มา ปาทํ ขลิ ยสฺมนิฯ|
  count |๑๗|
    block |อสํสยํ ชาติขยนฺตทสฺสี น คพฺภเสยฺยํ ปุนราวชิสฺสํ|
    block |อยมนฺติมา ปจฺฉิมา คพฺภเสยฺยา ขีโณ เม สํสาโร ปุนพฺภวายาติฯ|
  stand |อฏฺฐสทฺทชาตกํ ทุติยํฯ|
  count |  |
  block |๔๑๙ สุลสาชาตกํ ๓|
  count |๑๘|
    block |อิทํ สุวณฺณกายูรํ มุตฺตา เวฬุริยา พหู|
    block |สพฺพํ หรสฺสุ ภทฺทนฺเต มญฺจ ทาสีติ สาวยฯ|
  count |๑๙|
    block |โอโรปยสฺสุ กลฺยาณิ มา พาฬฺหํ ปริเทวสิ|
    block |น จาหํ อภิชานามิ อหนฺตฺวา ธนมาภตํฯ|
  count |๒๐|
    block |ยโต สรามิ อตฺตานํ ยโต ปตฺตาสฺมิ วิญฺญุตํ|
    block |น จาหํ อภิชานามิ อญฺญํ ปิยตรํ ตยาฯ|
  count |๒๑|
    block |เอหิ ตํ อุปคูหิสฺสํ กริสฺสญฺจ ปทกฺขิณํ|
    block |น หิ ทานิ ปุน อตฺถิ มม ตุยฺหญฺจ สงฺคโมฯ|
  count |๒๒|
    block |น หิ สพฺเพสุ ฐาเนสุ ปุริโส โหติ ปณฺฑิโต|
    block |อิตฺถีปิ ปณฺฑิตา โหติ ตตฺถ ตตฺถ วิจกฺขณาฯ|
  count |๒๓|
    block |น หิ สพฺเพสุ ฐาเนสุ ปุริโส โหติ ปณฺฑิโต|
    block |อิตฺถีปิ ปณฺฑิตา โหติ ลหุํ อตฺถํ วิจินฺติกา ฯ|
  count |๒๔|
    block |ลหุญฺจ วต ขิปฺปญฺจ นิกฏฺเฐ สมเจตยิ|
    block |มิคํ ปุณฺณายเตเนว สุลสา สตฺตุกํ วธิฯ|
  count |๒๕|
    block |โยธ อุปฺปติตํ อตฺถํ น ขิปฺปมนุพุชฺฌติ|
    block |โส หญฺญติ มนฺทมติ โจโรว คิริคพฺภเรฯ|
  count |๒๖|
    block |โย จ อุปฺปติตํ อตฺถํ ขิปฺปเมว นิโพธติ|
    block |มุจฺจเต สตฺตุสมฺพาธา สุลสา สตฺตุกามิวาติฯ|
  stand |สุลสาชาตกํ ตติยํฯ|
  count |  |
  block |๔๒๐ สุมงฺคลชาตกํ ๔|
  count |๒๗|
    block |ภุสมฺหิ กุทฺโธติ อเวกฺขิยาน น ตาว ทณฺฑํ ปณเยยฺย อิสฺสโร|
    block |อฏฺฐานโส อปฺปติรูปมตฺตโน ปรสฺส ทุกฺขานิ ภุสํ อุทีรเยฯ|
  count |๒๘|
    block |ยโต จ ชาเนยฺย ปสาทมตฺตโน อตฺถํ นิยุญฺเชยฺย ปรสฺส ทุกฺกฏํ|
    block |ตทายมตฺโถติ สยํ อเวกฺขิย อถสฺส ทณฺฑํ สทิสํ นิเวสเยฯ|
  count |๒๙|
    block |น จาปิ ฌาเปติ ปรํ น อตฺตนํ อมุจฺฉิโต โย นยเต นยานยํ|
    block |โย ทณฺฑธาโร ภวตีธ อิสฺสโร ส วณฺณคุตฺโต สิริยา น ธํสติฯ|
  count |๓๐|
    block |เย ขตฺติยา เส อนิสมฺมการิโน ปเณนฺติ ทณฺฑํ สหสา ปมุจฺฉิตา|
    block |อวณฺณสํยุตา ชหนฺติ ชีวิตํ อิโต วิมุตฺตาปิ จ ยนฺติ ทุคฺคติํฯ|
  count |๓๑|
    block |ธมฺเม จ เย อริยปฺปเวทิเต รตา อนุตฺตรา เต วจสา มนสา กมฺมุนา จ|
    block |เต สนฺติโสรจฺจสมาธิสณฺฐิตา วชนฺติ โลกํ ทุภยํ ตถาวิธาฯ|
  count |๓๒|
    block |ราชาหมสฺมิ นรปมทานมิสฺสโร สเจปิ กุชฺฌามิ ฐเปมิ อตฺตนํ|
    block |นิเสธยนฺโต ชนตํ ตถาวิธํ ปเณมิ ทณฺฑํ อนุกมฺป โยนิโสฯ|
  count |๓๓|
    block |สิรี จ ลกฺขี จ ตเวว ขตฺติย ชนาธิป มา วิชหิ กุทาจนํ|
    block |อกฺโกธโน นิจฺจปสนฺนจิตฺโต อนีโฆ ตุวํ วสฺสสตานิ ปาลยฯ|
  count |๓๔|
    block |คุเณหิ เอเตหิ อุเปต ขตฺติย ฐิตมริยวตฺตี สุวโจ อโกธโน|
    block |สุขี อนุปฺปีฬ ปสาสเมทินิํ อิโต วิมุตฺโตปิ จ ยาหิ สุคฺคติํฯ|
  count |๓๕|
    block |เอวํ สุนีเตน สุภาสิเตน ธมฺเมน ญาเยน อุปายโส นยํ|
    block |นิพฺพาปเย สงฺขุภิตํ มหาชนํ มหาว เมโฆ สลิเลน เมทินินฺติ ฯ|
  stand |สุมงฺคลชาตกํ จตุตฺถํฯ|
  count |  |
  block |๔๒๑ คงฺคมาลชาตกํ ๕|
  count |๓๖|
    block |องฺคารชาตา ปถวี กุกฺกุฬานุคตา มหี|
    block |อถ คายสิ วตฺตานิ น ตํ ตปติ อาตโปฯ|
  count |๓๗|
    block |อุทฺธํ ตปติ อาทิจฺโจ อโธ ตปติ วาลุกา|
    block |อถ คายสิ วตฺตานิ น ตํ ตปติ อาตโปฯ|
  count |๓๘|
    block |น มํ ตปติ อาตโป อาตปา ตปยนฺติ มํ|
    block |อตฺถา หิ วิวิธา ราช เต ตปนฺติ น อาตโปฯ|
  count |๓๙|
    block |อทฺทสํ กาม เต มูลํ สงฺกปฺปา กาม ชายสิ|
    block |น ตํ สงฺกปฺปยิสฺสามิ เอวํ กาม น เหหิสิฯ|
  count |๔๐|
    block |อปฺปาปิ กามา น อลํ พหูหิปิ น ตปฺปติ|
    block |อหหา พาลลปนา ปริวชฺเชถ ชคฺคโตฯ|
  count |๔๑|
    block |อปฺปสฺส กมฺมสฺส ผลํ มเมทํ อุทโย อชฺฌาคมา มหตฺตปตฺตํ|
    block |สุลทฺธลาโภ วต มาณวสฺส โย ปพฺพชี กามราคํ ปหายฯ|
  count |๔๒|
    block |ตปสา ปชหนฺติ ปาปกมฺมํ ตปสา นฺหาปิตกุมฺภการภาวํ|
    block |ตปสา อภิภุยฺย คงฺคมาล นาเมนาลปสชฺช พฺรหฺมทตฺตํฯ|
  count |๔๓|
    block |สนฺทิฏฺฐิกเมว อมฺม ปสฺสถ ขนฺตีโสรจฺจสฺส อยํ วิปาโก|
    block |โย สพฺพชนสฺส วนฺทิโตหุ ตํ วนฺทาม สราชิกา สมจฺจาฯ|
  count |๔๔|
    block |มา กิญฺจิ อวจุตฺถ คงฺคมาลํ มุนินํ โมนปเถสุ สิกฺขมานํ|
    block |เอโส หิ อตริ อณฺณวํ ยํ ตริตฺวา จรนฺติ วีตโสกาติฯ|
  stand |คงฺคมาลชาตกํ ปญฺจมํฯ|
  count |  |
  block |๔๒๒ เจติยชาตกํ ๖|
  count |๔๕|
    block |ธมฺโม หเว หโต หนฺติ นาหโต หนฺติ กิญฺจนํ|
    block |ตสฺมา หิ ธมฺมํ น หเน มา ตฺวํ ธมฺโม หโต หนิฯ|
  count |๔๖|
    block |อลิกํ ภาสมานสฺส อปกฺกมนฺติ เทวตา|
    block |ปูติกญฺจ มุขํ วาติ สกฏฺฐานา จ ธํสติ|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๔๗|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภูมิยํ ติฏฺฐ เจติยฯ|
  count |๔๘|
    block |อกาเล วสฺสตี ตสฺส กาเล ตสฺส น วสฺสติ|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๔๙|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภูมิํ ปวิส เจติยฯ|
  count |๕๐|
    block |ชิวฺหา ตสฺส ทฺวิธา โหติ อุรคสฺเสว ทิสมฺปติ|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๕๑|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภิยฺโย ปวิส เจติยฯ|
  count |๕๒|
    block |ชิวฺหา ตสฺส น ภวติ มจฺฉสฺเสว ทิสมฺปติ|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๕๓|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภิยฺโย ปวิส เจติยฯ|
  count |๕๔|
    block |ถิโยว ตสฺส ชายนฺติ น ปุมา ชายเร กุเล|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๕๕|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภิยฺโย ปวิส เจติยฯ|
  count |๕๖|
    block |ปุตฺตา ตสฺส น ภวนฺติ ปกฺกมนฺติ ทิโสทิสํ|
    block |โย ชานํ ปุจฺฉิโต ปญฺหํ อญฺญถา นํ วิยากเรฯ|
  count |๕๗|
    block |สเจ หิ สจฺจํ ภณสิ โหหิ ราช ยถา ปุเร|
    block |มุสา เจ ภาสเส ราช ภิยฺโย ปวิส เจติยฯ|
  count |๕๘|
    block |ส ราชา อิสินา สตฺโต อนฺตลิกฺขจโร ปุเร|
    block |ปาเวกฺขิ ปถวิํ เจจฺโจ หีนตฺโต ปตฺว ปริยายํ ฯ|
  count |๕๙|
    block |ตสฺมา หิ ฉนฺทาคมนํ นปฺปสํสนฺติ ปณฺฑิตา|
    block |อทุฏฺฐจิตฺโต ภาเสยฺย คิรํ สจฺจูปสํหิตนฺติฯ|
  stand |เจติยชาตกํ ฉฏฺฐํฯ|
  count |  |
  block |๔๒๓ อินฺทฺริยชาตกํ ๗|
  count |๖๐|
    block |โย อินฺทฺริยานํ กาเมน วสํ นารท คจฺฉติ|
    block |โส ปริจฺจชฺชุโภ โลเก ชีวนฺโตว วิสุสฺสติ ฯ|
  count |๖๑|
    block |สุขสฺสานนฺตรํ ทุกฺขํ ทุกฺขสฺสานนฺตรํ สุขํ|
    block |โสสิ ปตฺโต สุขา ทุกฺขํ ปาฏิกงฺข วรํ สุขํฯ|
  count |๖๒|
    block |กิจฺฉกาเล กิจฺฉสโห โย กิจฺฉํ นาติวตฺตติ|
    block |ส กิจฺฉนฺตํ สุขํ ธีโร โยคํ สมธิคจฺฉติฯ|
  count |๖๓|
    block |น เหว กามาน กามา นานตฺถา นาตฺถการณา|
    block |น กตญฺจ นิรงฺกตฺวา ธมฺมา จวิตุมรหสิฯ|
  count |๖๔|
    block |ทกฺขํ คหปตี สาธุ สํวิภชฺชญฺจ โภชนํ|
    block |อหาโส อตฺถลาเภสุ อตฺถพฺยาปตฺติ อพฺยโถฯ|
  count |๖๕|
    block |เอตฺตาวเตตํ ปณฺฑิจฺจํ อปิ โส ทวิโล พฺรวิ|
    block |น ยิโต กิญฺจิ ปาปิโย โย อินฺทฺริยานํ วสํ วเชฯ|
  count |๖๖|
    block |อมิตฺตานํว หตฺถตฺถํ สิวิ ปปฺโปติ มามิว|
    block |กมฺมํ วิชฺชญฺจ ทกฺเขยฺยํ วิวาหํ สีลมทฺทวํ|
    block |เอเต จ ยเส หาเปตฺวา นิพฺพตฺโต เสหิ กมฺเมหิฯ|
  count |๖๗|
    block |โสหํ สหสฺสชีโนว อพนฺธุ อปรายโณ|
    block |อริยธมฺมา อปกฺกนฺโต ยถา เปโต ตเถวหํฯ|
  count |๖๘|
    block |สุขกาเม ทุกฺขาเปตฺวา อาปนฺโนสฺมิ ปทํ อิมํ|
    block |โส สุขํ นาธิคจฺฉามิ ฐิโต ภาณุมตามิวาติฯ|
  stand |อินฺทฺริยชาตกํ สตฺตมํฯ|
  count |  |
  block |๔๒๔ อาทิตฺตชาตกํ ๘|
  count |๖๙|
    block |อาทิตฺตสฺมิํ อคารสฺมิํ ยํ นีหรติ ภาชนํ|
    block |ตํ ตสฺส โหติ อตฺถาย โน จ ยํ ตตฺถ ฑยฺหติฯ|
  count |๗๐|
    block |เอวามาทีปิโต โลโก ชราย มรเณน จ|
    block |นีหเรเถว ทาเนน ทินฺนํ โหติ สุนีหตํ ฯ|
  count |๗๑|
    block |โย ธมฺมลทฺธสฺส ททาติ ทานํ อุฏฺฐานวีริยาธิคตสฺส ชนฺตุ|
    block |อติกฺกมฺม โส เวตรณิํ ยมสฺส ทิพฺพานิ ฐานานิ อุเปติ มจฺโจฯ|
  count |๗๒|
    block |ทานญฺจ ยุทฺธญฺจ สมานมาหุ อปฺปาปิ สนฺตา พหุเก ชินนฺติ|
    block |อปฺปมฺปิ เจ สทฺทหาโน ททาติ เตเนว โส โหติ สุขี ปรตฺถฯ|
  count |๗๓|
    block |วิเจยฺย ทานํ สุคตปฺปสตฺถํ เย ทกฺขิเณยฺยา อิธ ชีวโลเก|
    block |เอเตสุ ทินฺนานิ มหปฺผลานิ พีชานิ วุตฺตานิ ยถา สุเขตฺเตฯ|
  count |๗๔|
    block |โย ปาณภูตานิ อเหฐยํ จรํ ปรูปวาทา น กโรติ ปาปํ|
    block |ภีรุํ ปสํสนฺติ น ตตฺถ สูรํ ภยา หิ สนฺโต น กโรนฺติ ปาปํฯ|
  count |๗๕|
    block |หีเนน พฺรหฺมจริเยน ขตฺติเย อุปปชฺชติ|
    block |มชฺฌิเมน จ เทวตฺตํ อุตฺตเมน วิสุชฺฌติฯ|
  count |๗๖|
    block |อทฺธา หิ ทานํ พหุธา ปสตฺถํ ทานา จ โข ธมฺมปทํว เสยฺโย|
    block |ปุพฺเพว หิ ปุพฺพตเรว สนฺโต นิพฺพานเมวชฺฌคมุํ สปญฺญาติฯ|
  stand |อาทิตฺตชาตกํ อฏฺฐมํฯ|
  count |  |
  block |๔๒๕ อฏฺฐานชาตกํ ๙|
  count |๗๗|
    block |คงฺคา กุมุทินี สนฺตา สงฺขวณฺณา จ โกกิลา|
    block |ชมฺพุ ตาลผลํ ทชฺชา อถ นูน ตทา สิยาฯ|
  count |๗๘|
    block |ยทา กจฺฉปโลมานํ ปาวาโร ติวิโธ สิยา|
    block |เหมนฺติกํ ปาวุรณํ อถ นูน ตทา สิยาฯ|
  count |๗๙|
    block |ยทา มกสปาทานํ อฏฺฏาโล สุกโต สิยา|
    block |ทฬฺโห จ อวิกมฺปี จ อถ นูน ตทา สิยาฯ|
  count |๘๐|
    block |ยทา สสวิสาณานํ นิสฺเสณี สุกตา สิยา|
    block |สคฺคสฺสาโรหณตฺถาย อถ นูน ตทา สิยาฯ|
  count |๘๑|
    block |ยทา นิสฺเสณิมารุยฺห จนฺทํ ขาเทยฺยุ มูสิกา|
    block |ราหุญฺจ ปริปาเตยฺยุํ อถ นูน ตทา สิยาฯ|
  count |๘๒|
    block |ยทา สุราฆฏํ ปิตฺวา มกฺขิกา คณจาริณี|
    block |องฺคาเร วาสํ กปฺเปยฺยุํ อถ นูน ตทา สิยาฯ|
  count |๘๓|
    block |ยทา พิมฺโพฏฺฐสมฺปนฺโน คทฺรโภ สุมุโข สิยา|
    block |กุสโล นจฺจคีตสฺส อถ นูน ตทา สิยาฯ|
  count |๘๔|
    block |ยทา กากา อุลูกา จ มนฺตเยยฺยุํ รโหคตา|
    block |อญฺญมญฺญํ ปิหเยยฺยุํ อถ นูน ตทา สิยาฯ|
  count |๘๕|
    block |ยทา มุฬาล ปตฺตานํ ฉตฺตํ ถิรตรํ สิยา|
    block |วสฺสสฺส ปฏิฆาตาย อถ นูน ตทา สิยาฯ|
  count |๘๖|
    block |ยทา กุลโก สกุโณ ปพฺพตํ คนฺธมาทนํ|
    block |ตุณฺเฑนาทาย คจฺเฉยฺย อถ นูน ตทา สิยาฯ|
  count |๘๗|
    block |ยทา สามุทฺทิกํ นาวํ ส-ยนฺตํ ส-วฏากรํ|
    block |เจโฏ อาทาย คจฺเฉยฺย อถ นูน ตทา สิยาติฯ|
  stand |อฏฺฐานชาตกํ นวมํฯ|
  count |  |
  block |๔๒๖ ทีปิชาตกํ ๑๐|
  count |๘๘|
    block |ขมนียํ ยาปนียํ กจฺจิ มาตุล เต สุขํ|
    block |สุขํ เต อมฺมา อวจ สุขกามาว เต มยํฯ|
  count |๘๙|
    block |นงฺคุฏฺฐํ เม อวกฺกมฺม เหฐยิตฺวาน เอฬิเก|
    block |สาชฺช มาตุลวาเทน มุญฺจิตพฺพา นุ มญฺญสิฯ|
  count |๙๐|
    block |ปุรตฺถามุโข นิสินฺโนสิ อหํ เต มุขมาคตา|
    block |ปจฺฉโต ตุยฺหํ นงฺคุฏฺฐํ กถํ ขฺวาหํ อวกฺกมิํ ฯ|
  count |๙๑|
    block |ยาวตา จตุโร ทีปา สสมุทฺทา สปพฺพตา|
    block |ตาวตา มยฺหํ นงฺคุฏฺฐํ กถํ โข ตฺวํ วิวชฺชยิฯ|
  count |๙๒|
    block |ปุพฺเพว เมตมกฺขิํสุ มาตา ปิตา จ ภาตโร|
    block |ทีฆํ ทุฏฺฐสฺส นงฺคุฏฺฐํ สามฺหิ เวหายสาคตาฯ|
  count |๙๓|
    block |ตญฺจ ทิสฺวาน อายนฺติํ อนฺตลิกฺขสฺมิ เอฬิเก|
    block |มิคสงฺโฆ ปลายิตฺถ ภกฺโข เม นาสิโต ตยาฯ|
  count |๙๔|
    block |อิจฺเจวํ วิลปนฺติยา เอฬกิยา รุหคฺฆโส|
    block |คลกํ อนฺวาวมทฺทิ นตฺถิ ทุฏฺเฐ สุภาสิตํฯ|
  count |๙๕|
    block |เนว ทุฏฺเฐ นโย อตฺถิ น ธมฺโม น สุภาสิตํ|
    block |นิกฺกมํ ทุฏฺเฐ ยุญฺเชถ โส จ สพฺภิํ น รญฺชตีติฯ|
    block |ปริสุทฺธา มนาวิลา วตฺถธรา พกราชสฺส กายุรํ ทณฺฑวโร|
    block |อถ องฺคาร เจติย เทวิลินา อถ อาทิตฺต คงฺคา ทเสฬกินาติฯ|
  stand |ทีปิชาตกํ ทสมํฯ|
  stand |อฏฺฐกนิปาตํ นิฏฺฐิตํฯ|
  block |ตสฺสุทฺทานํ|
