block |๒ ทุกนิปาโต|
  block |๑ ทฬฺหวคฺโค|
    count |  |
    block |๑๕๑ ราโชวาทชาตกํ ๒-๑-๑|
    count |๑|
      block |ทฬฺหํ ทฬฺหสฺส ขิปติ พลฺลิโก มุทุนา มุทุํ|
      block |สาธุมฺปิ สาธุนา เชติ อสาธุมฺปิ อสาธุนา|
      block |เอตาทิโส อยํ ราชา มคฺคา อุยฺยาหิ สารถิฯ|
    count |๒|
      block |อกฺโกเธน ชิเน โกธํ อสาธุํ สาธุนา ชิเน|
      block |ชิเน กทริยํ ทาเนน สจฺเจนาลิกวาทินํ|
      block |เอตาทิโส อยํ ราชา มคฺคา อุยฺยาหิ สารถีติฯ|
    stand |ราโชวาทชาตกํ ปฐมํฯ|
    count |  |
      block |สานิ กมฺมานิ ตปฺเปนฺติ อุณฺหํวชฺโฌหิตํ มุเขฯ|
    block |๑๕๒ อสเมกฺขิตกมฺมนฺตํ ตุริตาภินิปาตินํฯ|
    count |๔|
      block |สีโห จ สีหนาเทน ททฺทรํ อภินาทยิ|
      block |สุตฺวา สีหสฺส นิคฺโฆสํ สิงฺคาโล ททฺทเร วสํ|
      block |ภีโต สนฺตาสมาปาทิ หทยญฺจสฺส อปฺผลีติฯ|
    stand |สิงฺคาลชาตกํ ทุติยํฯ|
    count |  |
    block |๑๕๓ สูกรชาตกํ ๒-๑-๓|
    count |๕|
      block |จตุปฺปโท อหํ สมฺม ตฺวมฺปิ สมฺม จตุปฺปโท|
      block |เอหิ สมฺม นิวตฺตสฺสุ กิํ นุ ภีโต ปลายสิฯ|
    count |๖|
      block |อสุจิ ปูติโลโมสิ ทุคฺคนฺโธ วาสิ สูกร|
      block |สเจ ยุชฺฌิตุกาโมสิ ชยํ สมฺม ททามิ เตติฯ|
    stand |สูกรชาตกํ ตติยํฯ|
    count |  |
    block |๑๕๔ อุรคชาตก ๒-๑-๔|
    count |๗|
      block |อิธูรคานํ ปวโร ปวิฏฺโฐ เสลสฺส วณฺเณน ปโมกฺขมิจฺฉํ|
      block |พฺรหฺมญฺจ วณฺณํ อปจายมาโน พุภุกฺขิโต โน วิตรามิ โภตฺตุํฯ|
    count |๘|
      block |โส พฺรหฺมคุตฺโต จิรเมว ชีว ทิพฺยา จ เต ปาตุภวนฺตุ ภกฺขา|
      block |โย พฺรหฺมวณฺณํ อปจายมาโน พุภุกฺขิโต โน วิตราสิ โภตฺตุนฺติฯ|
    stand |อุรคชาตกํ จตุตฺถํฯ|
    count |  |
    block |๑๕๕ ภคฺคชาตกํ ๒-๑-๕|
    count |๙|
      block |ชีว วสฺสสตํ ภคฺค อปรานิ จ วีสติํ|
      block |มา มํ ปิสาจา ขาทนฺตุ ชีว ตฺวํ สรโท สตํฯ|
    count |๑๐|
      block |ตฺวมฺปิ วสฺสสตํ ชีว อปรานิ จ วีสติํ|
      block |วิสํ ปิสาจา ขาทนฺตุ ชีว ตฺวํ สรโท สตนฺติฯ|
    stand |ภคฺคชาตกํ ปญฺจมํฯ|
    count |  |
    block |๑๕๖ อลีนจิตฺตชาตกํ ๒-๑-๖|
    count |๑๑|
      block |อลีนจิตฺตํ นิสฺสาย ปหฏฺฐา มหตี จมู|
      block |โกสลํ เสนาสนฺตุฏฺฐํ ชีวคฺคาหํ อคาหยิฯ|
    count |๑๒|
      block |เอวํ นิสฺสยสมฺปนฺโน ภิกฺขุ อารทฺธวีริโย|
      block |ภาวยํ กุสลํ ธมฺมํ โยคกฺเขมสฺส ปตฺติยา|
      block |ปาปุเณ อนุปุพฺเพน สพฺพสํโยชนกฺขยนฺติฯ|
    stand |อลีนจิตฺตชาตกํ ฉฏฺฐํฯ|
    count |  |
    block |๑๕๗ คุณชาตกํ ๒-๑-๗|
    count |๑๓|
      block |เยน กามํ ปณาเมติ ธมฺโม พลวตํ มิคี|
      block |อุนฺนทนฺตี วิชานาหิ ชาตํ สรณโต ภยํฯ|
    count |๑๔|
      block |อปิ เจปิ ทุพฺพโล มิตฺโต มิตฺตธมฺเมสุ ติฏฺฐติ|
      block |โส ญาตโก จ พนฺธุ จ โส มิตฺโต โส จ เม สขา|
      block |ทาฐินิ มาติมญฺญิตฺโถ สิงฺคาโล มม ปาณโทติฯ|
    stand |คุณชาตกํ สตฺตมํฯ|
    count |  |
    block |๑๕๘ สุหนุชาตกํ ๒-๑-๘|
    count |๑๕|
      block |นยิทํ วิสมสีเลน โสเณน สุหนู สห|
      block |สุหนูปิ ตาทิโสเยว โย โสณสฺส สโคจโรฯ|
    count |๑๖|
      block |ปกฺขนฺทินา ปคพฺเภน นิจฺจํ สนฺทานขาทินา|
      block |สเมติ ปาปํ ปาเปน สเมติ อสตา อสนฺติฯ|
    stand |สุหนุชาตกํ อฏฺฐมํฯ|
    count |  |
    block |๑๕๙ โมรชาตกํ ๒-๑-๙|
    count |๑๗|
      block |อุเทตยํ จกฺขุมา เอกราชา หริสฺสวณฺโณ ปถวิปฺปภาโส|
      block |ตํ ตํ นมสฺสามิ หริสฺสวณฺณํ ปถวิปฺปภาสํ ตยาชฺช คุตฺตา วิหเรมุ ทิวสํฯ|
      block |เย พฺราหฺมณา เวทคู สพฺพธมฺเม เต เม นโม เต จ มํ ปาลยนฺตุ|
      block |นมตฺถุ พุทฺธานํ นมตฺถุ โพธิยา นโม วิมุตฺตานํ นโม วิมุตฺติยา|
      block |อิมํ โส ปริตฺตํ กตฺวา โมโร จรติ เอสนาฯ|
    count |๑๘|
      block |อเปตยํ จกฺขุมา เอกราชา หริสฺสวณฺโณ ปถวิปฺปภาโส|
      block |ตํ ตํ นมฺมสฺสามิ หริสฺสวณฺณํ ปถวิปฺปภาสํ ตยาชฺช คุตฺตา วิหเรมุ รตฺติํฯ|
      block |เย พฺราหฺมณา เวทคู สพฺพธมฺเม เต เม นโม เต จ มํ ปาลยนฺตุ|
      block |นมตฺถุ พุทฺธานํ นมตฺถุ โพธิยา นโม วิมุตฺตานํ นโม วิมุตฺติยา|
      block |อิมํ โส ปริตฺตํ กตฺวา โมโร วาสมกปฺปยีติฯ|
    stand |โมรชาตกํ นวมํฯ|
    count |  |
    block |๑๖๐ วินีลชาตกํ ๒-๑-๑๐|
    count |๑๙|
      block |เอวเมว นูน ราชานํ เวเทหํ มิถิลคฺคหํ|
      block |อสฺสา วหนฺติ อาชญฺญา ยถา หํสา วินีลกํฯ|
    count |๒๐|
      block |วินีล ทุคฺคํ ภชสิ อภูมิํ ตาต เสวสิ|
      block |คามนฺตกานิ เสวสฺสุ เอตํ มาตาลยํ ตวาติฯ|
      block |วรพลฺลิก ททฺทร สูกรโก อุรคูตฺตม ปญฺจมภคฺควโร|
      block |มหตีจมุ ยาว สิงฺคาลวโร สุหนุตฺตม โมร วินีลํ ทสาติฯ|
    stand |วินีลชาตกํ ทสมํฯ|
    stand |ทฬฺหวคฺโค ปฐโมฯ|
    block |ตสฺสุทฺทานํ|
  block |๒ สนฺถววคฺโค|
    count |  |
    block |๑๖๑ อินฺทสมานโคตฺตชาตกํ ๒-๒-๑|
    count |๒๑|
      block |น สนฺถวํ กาปุริเสน กยิรา อริโย อนริเยน ปชานมตฺถํ|
      block |จิรานุวุตฺโถปิ กโรติ ปาปํ คโช ยถา อินฺทสมานโคตฺตํฯ|
    count |๒๒|
      block |ยํ ตฺเวว ชญฺญา สทิโส มมนฺติ สีเลน ปญฺญาย สุเตน จาปิ|
      block |เตเนว เมตฺติํ กยิราถ สทฺธิํ สุโข หเว สปฺปุริเสน สงฺคโมติฯ|
    stand |อินฺทสมานโคตฺตชาตกํ ปฐมํฯ|
    count |  |
    block |๑๖๒ สนฺถวชาตกํ ๒-๒-๒|
    count |๒๓|
      block |น สนฺถวสฺมา ปรมตฺถิ ปาปิโย โย สนฺถโว กาปุริเสน โหติ|
      block |สนฺตปฺปิโต สปฺปินา ปายเสน กิจฺฉากตํ ปณฺณกุฏิํ อทยฺหิ ฯ|
    count |๒๔|
      block |น สนฺถวสฺมา ปรมตฺถิ เสยฺโย โย สนฺถโว สปฺปุริเสน โหติ|
      block |สีหสฺส พฺยคฺฆสฺส จ ทีปิโน จ สามา มุขํ เลหติ สนฺถเวนาติฯ|
    stand |สนฺถวชาตกํ ทุติยํฯ|
    count |  |
    block |๑๖๓ สุสีมชาตกํ ๒-๒-๓|
    count |๒๕|
      block |กาฬา มิคา เสตทนฺตา ตวีเม ปโรสตํ เหมชาลาภิฉนฺนา|
      block |เต เต ททามีติ สุสีม พฺรูสิ อนุสฺสรํ เปตฺติปิตามหานํฯ|
    count |๒๖|
      block |กาฬา มิคา เสตทนฺตา มมีเม ปโรสตํ เหมชาลาภิจฺฉนฺนา|
      block |เต เต ททามีติ วทามิ มาณว อนุสฺสรํ เปตฺติปิตามหานนฺติฯ|
    stand |สุสีมชาตกํ ตติยํฯ|
    count |  |
    block |๑๖๔ คิชฺฌชาตกํ ๒-๒-๔|
    count |๒๗|
      block |ยํ นุ คิชฺโฌ โยชนสตํ กุณปานิ อเวกฺขติ|
      block |กสฺมา ชาลญฺจ ปาสญฺจ อาสชฺชาปิ น พุชฺฌสิฯ|
    count |๒๘|
      block |ยทา ปราภโว โหติ โปโส ชีวิตสงฺขเย|
      block |อถ ชาลญฺจ ปาสญฺจ อาสชฺชาปิ น พุชฺฌตีติฯ|
    stand |คิชฺฌชาตกํ จตุตฺถํฯ|
    count |  |
    block |๑๖๕ นกุลชาตกํ ๒-๒-๕|
    count |๒๙|
      block |สนฺธิํ กตฺวา อมิตฺเตน อณฺฑเชน ชลาพุช|
      block |วิวริย ทาฐํ เสสิ กุโต เต ภยมาคตํฯ|
    count |๓๐|
      block |สงฺเกเถว อมิตฺตสฺมิํ มิตฺตสฺมิมฺปิ น วิสฺสเส|
      block |อภยา ภยมุปฺปนฺนํ อปิ มูลานิ กนฺตตีติ ฯ|
    stand |นกุลชาตกํ ปญฺจมํฯ|
    count |  |
    block |๑๖๖ อุปสาฬกชาตกํ ๒-๒-๖|
    count |๓๑|
      block |อุปสาฬกนามานิ สหสฺสานิ จตุทฺทส|
      block |อสฺมิํ ปเทเส ทฑฺฒานิ นตฺถิ โลเก อนามตํฯ|
    count |๓๒|
      block |ยมฺหิ สจฺจญฺจ ธมฺโม จ อหิํสา สํยโม ทโม|
      block |เอตํ อริยา เสวนฺติ เอตํ โลเก อนามตนฺติฯ|
    stand |อุปสาฬกชาตกํ ฉฏฺฐํฯ|
    count |  |
    block |๑๖๗ สมิทฺธิชาตกํ ๒-๒-๗|
    count |๓๓|
      block |อภุตฺวา ภิกฺขสิ ภิกฺขุ น หิ ภุตฺวาน ภิกฺขสิ|
      block |ภุตฺวาน ภิกฺขุ ภิกฺขสฺสุ มา ตํ กาโล อุปจฺจคาฯ|
    count |๓๔|
      block |กาลํ โวหํ น ชานามิ ฉนฺโน กาโล น ทิสฺสติ|
      block |ตสฺมา อภุตฺวา ภิกฺขามิ มา มํ กาโล อุปจฺจคาติฯ|
    stand |สมิทฺธิชาตกํ สตฺตมํฯ|
    count |  |
    block |๑๖๘ สกุณคฺฆิชาตกํ ๒-๒-๘|
    count |๓๕|
      block |เสโน พลสา ปตมาโน ลาปํ โคจรฐายินํ|
      block |สหสา อชฺฌปฺปตฺโตว มรณํ เตนุปาคมิฯ|
    count |๓๖|
      block |โสหํ นเยน สมฺปนฺโน เปตฺติเก โคจเร รโต|
      block |อเปตสตฺตุ โมทามิ สมฺปสฺสํ อตฺถมตฺตโนติฯ|
    stand |สกุณคฺฆิชาตกํ อฏฺฐมํฯ|
    count |  |
    block |๑๖๙ อรกชาตกํ ๒-๒-๙|
    count |๓๗|
      block |โย เว เมตฺเตน จิตฺเตน สพฺพโลกานุกมฺปติ|
      block |อุทฺธํ อโธ จ ติริยํ อปฺปมาเณน สพฺพโสฯ|
    count |๓๘|
      block |อปฺปมาณํ หิตํ จิตฺตํ ปริปุณฺณํ สุภาวิตํ|
      block |ยํ ปมาณกตํ กมฺมํ น ตํ ตตฺราวสิสฺสตีติฯ|
    stand |อรกชาตกํ นวมํฯ|
    count |  |
    block |๑๗๐ กกณฺฏกชาตกํ ๒-๒-๑๐|
    count |๓๙|
      block |นายํ ปุเร อุณฺณมติ โตรณคฺเค กกณฺฏโก|
      block |มโหสธ วิชานาหิ เกน ถทฺโธ กกณฺฏโกฯ|
    count |๔๐|
      block |อลทฺธปุพฺพํ ลทฺธาน อฑฺฒมาสํ กกณฺฏโก|
      block |อติมญฺญติ ราชานํ เวเทหํ มิถิลคฺคหนฺติฯ|
      block |อถ อินฺทสมาน สปณฺณกุฏิ สุสิมุตฺตม คิชฺฌ ชลาพุชโก|
      block |อุปสาฬก ภิกฺขุ สลาปวโร อถ เมตฺตวโร ทสปุณฺณมตีติฯ|
    stand |กกณฺฏกชาตกํ ทสมํฯ|
    stand |สนฺถววคฺโค ทุติโยฯ|
    block |ตสฺสุทฺทานํ|
  block |๓ กลฺยาณวคฺโค|
    count |  |
    block |๑๗๑ กลฺยาณธมฺมชาตกํ ๒-๓-๑|
    count |๔๑|
      block |กลฺยาณธมฺโมติ ยทา ชนินฺท โลเก สมญฺญํ อนุปาปุณาติ|
      block |ตสฺมา น หิยฺเยถ นโร สปญฺโญ หิริยาปิ สนฺโต ธุรมาทิยนฺติฯ|
    count |๔๒|
      block |สายํ สมญฺญา อิธ มชฺช ปตฺตา กลฺยาณธมฺโมติ ชนินฺท โลเก|
      block |ตาหํ สเมกฺขํ อิธ ปพฺพชิสฺสํ น หิ มตฺถิ ฉนฺโท อิธ กามโภเคติฯ|
    stand |กลฺยาณธมฺมชาตกํ ปฐมํฯ|
    count |  |
    block |๑๗๒ ททฺทรชาตกํ ๒-๓-๒|
    count |๔๓|
      block |โก นุ สทฺเทน มหตา อภินาเทติ ททฺทรํ|
      block |ตํ สีหา นปฺปฏินทนฺติ โก นาเมโส มิคาธิภูฯ|
    count |๔๔|
      block |อธโม มิคชาตานํ สิงฺคาโล ตาต วสฺสติ|
      block |ชาติมสฺส ชิคุจฺฉนฺตา ตุณฺหี สีหา สมจฺฉเรติฯ|
    stand |ททฺทรชาตกํ ทุติยํฯ|
    count |  |
    block |๑๗๓ มกฺกฏชาตกํ ๒-๓-๓|
    count |๔๕|
      block |ตาต มาณวโก เอโส ตาลมูลํ อปสฺสิโต|
      block |อคารกญฺจิทํ อตฺถิ หนฺท เทมสฺสคารกํฯ|
    count |๔๖|
      block |มา โข ตฺวํ ตาต ปกฺโกสิ ทูเสยฺย โน อคารกํ|
      block |เนตาทิสํ มุขํ โหติ พฺราหฺมณสฺส สุสีลิโนติฯ|
    stand |มกฺกฏชาตกํ ตติยํฯ|
    count |  |
    block |๑๗๔ ทุพฺภิยมกฺกฏชาตกํ ๒-๓-๔|
    count |๔๗|
      block |อทมฺห เต วาริ ปหูตรูปํ ฆมฺมาภิตตฺตสฺส ปิปาสิตสฺส|
      block |โส ทานิ ปิตฺวาน กิริงฺกโรสิ อสงฺคโม ปาปชเนน เสยฺโยฯ|
    count |๔๘|
      block |โก เต สุโต วา ทิฏฺโฐ วา สีลวา นาม มกฺกโฏ|
      block |อิทานิ โข ตํ โอหจฺฉํ เอสา อสฺมาก ธมฺมตาติฯ|
    stand |ทุพฺภิยมกฺกฏชาตกํ จตุตฺถํฯ|
    count |  |
    block |๑๗๕ อาทิจฺจุปฏฺฐานชาตกํ ๒-๓-๕|
    count |๔๙|
      block |สพฺเพสุ กิร ภูเตสุ สนฺติ สีลสมาหิตา|
      block |ปสฺส สาขามิคํ ชมฺมํ อาทิจฺจมุปติฏฺฐติฯ|
    count |๕๐|
      block |นาสฺส สีลํ วิชานาถ อนญฺญาย ปสํสถ|
      block |อคฺคิหุตฺตญฺจ อุหนฺนํ ทฺเว จ ภินฺนา กมณฺฑลูติฯ|
    stand |อาทิจฺจุปฏฺฐานชาตกํ ปญฺจมํฯ|
    count |  |
    block |๑๗๖ กฬายมุฏฺฐิชาตกํ ๒-๓-๖|
    count |๕๑|
      block |พาโล วตายํ ทุมสาขโคจโร ปญฺญา ชนินฺท นยิมสฺส วิชฺชติ|
      block |กฬายมุฏฺฐิํ อวกิริย เกวลํ เอกํ กฬายํ ปติตํ คเวสติฯ|
    count |๕๒|
      block |เอวเมว มยํ ราช เย จญฺเญ อติโลภิโน|
      block |อปฺเปน พหุํ ชิยฺยาม กฬาเยเนว วานโรติฯ|
    stand |กฬายมุฏฺฐิชาตกํ ฉฏฺฐํฯ|
    count |  |
    block |๑๗๗ ตินฺทุกชาตกํ ๒-๓-๗|
    count |๕๓|
      block |ธนุหตฺถกลาเปหิ เนตฺติํ สวรธาริภิ|
      block |สมนฺตา ปริกิณฺณมฺห กถํ โมกฺโข ภวิสฺสติฯ|
    count |๕๔|
      block |อปฺเปว พหุกิจฺจานํ อตฺโถ ชาเยถ โกจิ นํ|
      block |อตฺถิ รุกฺขสฺส อจฺฉินฺนํ ขชฺชถญฺเญว ตินฺทุกนฺติฯ|
    stand |ตินฺทุกชาตกํ สตฺตมํฯ|
    count |  |
    block |๑๗๘ กจฺฉปชาตกํ ๒-๓-๘|
    count |๕๕|
      block |ชนิตฺตํ เม ภวิตฺตํ เม อิติ ปงฺเก อวสฺสยิํ|
      block |ตํ มํ ปงฺโก อชฺฌภวิ ยถา ทุพฺพลกํ ตถา|
      block |ตํ ตํ วทามิ ภคฺคว สุโณหิ วจนํ มมฯ|
    count |๕๖|
      block |คาเม วา ยทิ วา รญฺเญ สุขํ ยตฺราธิคจฺฉติ|
      block |ตํ ชนิตฺตํ ภวิตฺตญฺจ ปุริสสฺส ปชานโต|
      block |ยมฺหิ ชีเว ตมฺหิ คจฺเฉ น นิเกตหโต สิยาติฯ|
    block |กจฺฉปชาตกํ อฏฺฐมํฯ|
    count |  |
    block |๑๗๙ สตธมฺมชาตกํ ๒-๓-๙|
    count |๕๗|
      block |ตญฺจ อปฺปญฺจ อุจฺฉิฏฺฐํ ตญฺจ กิจฺเฉน โน อทา|
      block |โสหํ พฺราหฺมณชาติโก ยํ ภุตฺตํ ตมฺปิ อุคฺคตํฯ|
    count |๕๘|
      block |เอวํ ธมฺมํ นิรํกตฺวา โย อธมฺเมน ชีวติ|
      block |สตธมฺโมว ลาเภน ลทฺเธนปิ น นนฺทตีติฯ|
    stand |สตธมฺมชาตกํ นวมํฯ|
    count |  |
    block |๑๘๐ ทุทฺททชาตกํ ๒-๓-๑๐|
    count |๕๙|
      block |ทุทฺททํ ททมานานํ ทุกฺกรํ กมฺม กุพฺพตํ|
      block |อสนฺโต นานุกุพฺพนฺติ สตํ ธมฺโม ทุรนฺนโยฯ|
    count |๖๐|
      block |ตสฺมา สตญฺจ อสตํ นานา โหติ อิโต คติ|
      block |อสนฺโต นิรยํ ยนฺติ สนฺโต สคฺคปรายณาติ ฯ|
      block |สุสมญฺญมิคาธิภู มาณวโก วาริปหูตรูปาทิจฺจุปฏฺฐานา|
      block |สกฬายสตินฺทุกปงฺก ปุน สตธมฺม สุทุทฺททเกน ทสาติฯ|
    stand |ทุทฺททชาตกํ ทสมํฯ|
    stand |กลฺยาณวคฺโค ตติโยฯ|
    block |ตสฺสุทฺทานํ|
  block |๔ อสทิสวคฺโค|
    count |  |
    block |๑๘๑ อสทิสชาตกํ ๒-๔-๑|
    count |๖๑|
      block |ธนุคฺคโห อสทิโส ราชปุตฺโต มหพฺพโล|
      block |ทูเรปาตี อกฺขณเวธี มหากายปฺปทาลโนฯ|
    count |๖๒|
      block |สพฺพามิตฺเต รณํ กตฺวา น จ กญฺจิ วิเหฐยิ|
      block |ภาตรํ โสตฺถิํ กตฺวาน สํยมํ อชฺฌุปาคมีติฯ|
    stand |อสทิสชาตกํ ปฐมํฯ|
    count |  |
    block |๑๘๒ สงฺคามาวจรชาตกํ ๒-๔-๒|
    count |๖๓|
      block |สงฺคามาวจโร สูโร พลวา อิติ วิสฺสุโต|
      block |กิํ นุ โตรณมาสชฺช ปฏิกฺกมสิ กุญฺชรฯ|
    count |๖๔|
      block |โอมทฺท ขิปฺปํ ปลิฆํ เอสิกานิ จ อพฺพห|
      block |โตรณานิ จ มทฺทิตฺวา ขิปฺปํ ปวิส กุญฺชราติฯ|
    stand |สงฺคามาวจรชาตกํ ทุติยํฯ|
    count |  |
    block |๑๘๓ วาโลทกชาตกํ ๒-๔-๓|
    count |๖๕|
      block |วาโลทกํ อปฺปรสํ นิหีนํ ปิตฺวา มโท ชายติ คทฺรภานํ|
      block |อิมญฺจ ปิตฺวาน รสํ ปณีตํ มโท น สญฺชายติ สินฺธวานํฯ|
    count |๖๖|
      block |อปฺปํ ปิวิตฺวาน นิหีนชจฺโจ โส มชฺชตี เตน ชนินฺท ปุฏฺโฐ|
      block |โธรยฺหสีลี จ กุลมฺหิ ชาโต น มชฺชตี อคฺครสํ ปิวิตฺวาติฯ|
    stand |วาโลทกชาตกํ ตติยํฯ|
    count |  |
    block |๑๘๔ คิริทตฺตชาตกํ ๒-๔-๔|
    count |๖๗|
      block |ทูสิโต คิริทตฺเตน หโย สามสฺส ปณฺฑโว|
      block |โปราณํ ปกติํ หิตฺวา ตสฺเสวานุวิธิยฺยติ ฯ|
    count |๖๘|
      block |สเจ จ ตนุโช โปโส สิขราการ กปฺปิโต|
      block |อานเน นํ คเหตฺวาน มณฺฑเล ปริวตฺตเย|
      block |ขิปฺปเมว ปหนฺตฺวาน ตสฺเสวานุวิธิยฺยตีติฯ|
    stand |คิริทตฺตชาตกํ จตุตฺถํฯ|
    count |  |
    block |๑๘๕ อนภิรติชาตกํ ๒-๔-๕|
    count |๖๙|
      block |ยโถทเก อาวิเล อปฺปสนฺเน น ปสฺสติ สิปฺปิกสมฺพุกญฺจ|
      block |สกฺขรํ วาลุกํ มจฺฉคุมฺพํ เอวํ อาวิลมฺหิ จิตฺเต|
      block |น ปสฺสติ อตฺตทตฺถํ ปรตฺถํฯ|
    count |๗๐|
      block |ยโถทเก อจฺเฉ วิปฺปสนฺเน โส ปสฺสติ สิปฺปิกสมฺพุกญฺจ|
      block |สกฺขรํ วาลุกํ มจฺฉคุมฺพํ เอวํ อนาวิลมฺหิ จิตฺเต|
      block |โส ปสฺสติ อตฺตทตฺถํ ปรตฺถนฺติฯ|
    stand |อนภิรติชาตกํ ปญฺจมํฯ|
    count |  |
    block |๑๘๖ ทธิวาหนชาตกํ ๒-๔-๖|
    count |๗๑|
      block |วณฺณคนฺธรสูเปโต อมฺโพยํ อหุวา ปุเร|
      block |ตเมว ปูชํ ลภมาโน เกนมฺโพ กฏุกปฺผโลฯ|
    count |๗๒|
      block |ปุจิมนฺทปริวาโร อมฺโพ เต ทธิวาหน|
      block |มูลํ มูเลน สํสฏฺฐํ สาขา สาขา นิเสวเร|
      block |อสาตสนฺนิวาเสน เตนมฺโพ กฏุกปฺผโลติฯ|
    stand |ทธิวาหนชาตกํ ฉฏฺฐํฯ|
    count |  |
    block |๑๘๗ จตุมฏฺฐชาตกํ ๒-๔-๗|
    count |๗๓|
      block |อุจฺเจ วิฏภิมารุยฺห มนฺตยวฺโห รโหคตา|
      block |นีเจ โอรุยฺห มนฺตวฺโห มิคราชาปิ โสสฺสติฯ|
    count |๗๔|
      block |ยํ สุวณฺโณ สุวณฺเณน เทโว เทเวน มนฺตเย|
      block |กิํ เตตฺถ จตุมฏฺฐสฺส พิลํ ปวิส ชมฺพุกาติฯ|
    stand |จตุมฏฺฐชาตกํ สตฺตมํฯ|
    count |  |
    block |๑๘๘ สีหโกตฺถุชาตกํ ๒-๔-๘|
    count |๗๕|
      block |สีหงฺคุลี สีหนโข สีหปาทปติฏฺฐิโต|
      block |โส สีโห สีหสงฺฆมฺหิ เอโก นทติ อญฺญถาฯ|
    count |๗๖|
      block |มา ตฺวํ นทิ ราชปุตฺต อปฺปสทฺโท วเน วส|
      block |สเรน โข ตํ ชาเนยฺยุํ น หิ เต เปตฺติโก สโรติฯ|
    stand |สีหโกตฺถุชาตกํ อฏฺฐมํฯ|
    count |  |
    block |๑๘๙ สีหจมฺมชาตกํ ๒-๔-๙|
    count |๗๗|
      block |เนตํ สีหสฺส นทิตํ น พฺยคฺฆสฺส น ทีปิโน|
      block |ปารุโต สีหจมฺเมน ชมฺโม นทติ คทฺรโภฯ|
    count |๗๘|
      block |จิรมฺปิ โข ตํ ขาเทยฺย คทฺรโภ หริตํ ยวํ|
      block |ปารุโต สีหจมฺเมน รวมาโนว ทูสยีติฯ|
    stand |สีหจมฺมชาตกํ นวมํฯ|
    count |  |
    block |๑๙๐ สีลานิสํสชาตกํ ๒-๔-๑๐|
    count |๗๙|
      block |ปสฺส สทฺธาย สีลสฺส จาคสฺส จ อยํ ผลํ|
      block |นาโค นาวาย วณฺเณน สทฺธํ วหตุปาสกํฯ|
    count |๘๐|
      block |สพฺภิเรว สมาเสถ สพฺภิ กุพฺเพถ สนฺถวํ|
      block |สตญฺหิ สนฺนิวาเสน โสตฺถิํ คจฺฉติ นฺหาปิโตติฯ|
      block |ธนุคฺคห กุญฺชร อปฺปรโส คิริทตฺตมนาวิลจิตฺตวรํ|
      block |ทธิวาหน ชมฺพูก สีหนโข หริตยว นาควเรน ทสาติฯ|
    stand |สีลานิสํสชาตกํ ทสมํฯ|
    stand |อสทิสวคฺโค จตุตฺโถฯ|
    block |ตสฺสุทฺทานํ|
  block |๕ รุหกวคฺโค|
    count |  |
    block |๑๙๑ รุหกชาตกํ ๒-๕-๑|
    count |๘๑|
      block |อปิ รุหก ฉินฺนาปิ ชิยา สนฺธียเต ปุน|
      block |สนฺธียสฺสุ ปุราณิยา มา โกธสฺส วสํ คมิฯ|
    count |๘๒|
      block |วิชฺชมาเนสุ วาเกสุ วิชฺชมาเนสุ การิสุ|
      block |อญฺญํ ชิยํ กริสฺสามิ อลญฺเญว ปุราณิยาติฯ|
    stand |รุหกชาตกํ ปฐมํฯ|
    count |  |
    block |๑๙๒ สิริกาฬกณฺณิชาตกํ ๒-๕-๒|
    count |๘๓|
      block |อิตฺถี สิยา รูปวตี สา จ สีลวตี สิยา|
      block |ปุริโส ตํ น อิจฺเฉยฺย สทฺทหาสิ มโหสธฯ|
    count |๘๔|
      block |สทฺทหามิ มหาราช ปุริโส ทุพฺภโค สิยา|
      block |สิรี จ กาฬกณฺณี จ น สเมนฺติ กุทาจนนฺติฯ|
    stand |สิริกาฬกณฺณิชาตกํ ทุติยํฯ|
    count |  |
    block |๑๙๓ จูฬปทุมชาตกํ ๒-๕-๓|
    count |๘๕|
      block |อยเมว สา อหมปิ โส อนญฺโญ อยเมว โส หตฺถจฺฉินฺโน อนญฺโญ|
      block |ยมาห โกมารปตี มมนฺติ วชฺฌิตฺถิโย นตฺถิ อิตฺถีสุ สจฺจํฯ|
    count |๘๖|
      block |อิมญฺจ ชมฺมํ มุสเลน หนฺตฺวา ลุทฺทํ ฉวํ ปรทารูปเสวิํ|
      block |อิมิสฺสา จ นํ ปาปปติพฺพตาย ชีวนฺติยา ฉินฺทถ กณฺณนาสนฺติฯ|
    stand |จูฬปทุมชาตกํ ตติยํฯ|
    count |  |
    block |๑๙๔ มณิโจรชาตกํ ๒-๕-๔|
    count |๘๗|
      block |น สนฺติ เทวา ปวสนฺติ นูน น หิ นูน สนฺติ อิธ โลกปาลา|
      block |สหสา กโรนฺตานมสญฺญตานํ น หิ นูน สนฺตี ปฏิเสธิตาโรฯ|
    count |๘๘|
      block |อกาเล วสฺสตี ตสฺส กาเล ตสฺส น วสฺสติ|
      block |สคฺคา จ จวติ ฐานา นนุ โส ตาวตา หโตติฯ|
    stand |มณิโจรชาตกํ จตุตฺถํฯ|
    count |  |
    block |๑๙๕ ปพฺพตูปตฺถรชาตกํ ๒-๕-๕|
    count |๘๙|
      block |ปพฺพตูปตฺถเร รมฺเม ชาตา โปกฺขรณี สิวา|
      block |ตํ สิงฺคาโล อปาปายิ ชานํ สีเหน รกฺขิตํฯ|
    count |๙๐|
      block |ปิวนฺติ เจ มหาราช สาปทานิ มหานทิํ|
      block |น เตน อนที โหติ ขมสฺสุ ยทิ เต ปิยาติฯ|
    stand |ปพฺพตูปตฺถร ชาตกํ ปญฺจมํฯ|
    count |  |
    block |๑๙๖ วลาหกสฺสชาตกํ ๒-๕-๖|
    count |๙๑|
      block |เย น กาหนฺติ โอวาทํ นรา พุทฺเธน เทสิตํ|
      block |พฺยสนํ เต คมิสฺสนฺติ รกฺขสีหิว วาณิชาฯ|
    count |๙๒|
      block |เย จ กาหนฺติ โอวาทํ นรา พุทฺเธน เทสิตํ|
      block |โสตฺถิํ ปารํ คมิสฺสนฺติ วลาเหเนว วาณิชาติฯ|
    stand |วลาหกสฺส ชาตกํ ฉฏฺฐํฯ|
    count |  |
    block |๑๙๗ มิตฺตามิตฺตชาตกํ ๒-๕-๗|
    count |๙๓|
      block |น นํ อุมฺหยเต ทิสฺวา น จ นํ ปฏินนฺทติ|
      block |จกฺขูนิ จสฺส น ททาติ ปฏิโลมญฺจ วตฺตติฯ|
    count |๙๔|
      block |เอเต ภวนฺติ อาการา อมิตฺตสฺมิํ ปติฏฺฐิตา|
      block |เยหิ อมิตฺตํ ชาเนยฺย ทิสฺวา สุตฺวา จ ปณฺฑิโตติฯ|
    stand |มิตฺตามิตฺตชาตกํ สตฺตมํฯ|
    count |  |
    block |๑๙๘ ราธชาตกํ ๒-๕-๘|
    count |๙๕|
      block |ปวาสา อาคโต ตาต อิทานิ นจิราคโต|
      block |กจฺจินฺนุ ตาต เต มาตา น อญฺญมุปเสวติฯ|
    count |๙๖|
      block |น โข ปเนตํ สุภณํ คิรํ สจฺจุปสํหิตํ|
      block |สเยถ โปฏฺฐปาโทว มุมฺมุเร อุปกูถิโตติ ฯ|
    stand |ราธชาตกํ อฏฺฐมํฯ|
    count |  |
    block |๑๙๙ คหปติชาตกํ ๒-๕-๙|
    count |๙๗|
      block |อุภยํ เม น ขมติ อุภยํ เม น รุจฺจติ|
      block |ยาจายํ โกฏฺฐโมติณฺณา นาทฺทสํ อิติ ภาสติฯ|
    count |๙๘|
      block |ตํ ตํ คามปติ พฺรูมิ กทเร อปฺปสฺมิ ชีวิเต|
      block |ทฺเว มาเส สงฺครํ กตฺวา มํสํ ชรคฺควํ กิสํ|
      block |อปฺปตฺตกาเล โจเทสิ ตมฺปิ มยฺหํ น รุจฺจตีติฯ|
    stand |คหปติชาตกํ นวมํฯ|
    count |  |
    block |๒๐๐ สาธุสีลชาตกํ ๒-๕-๑๐|
    count |๙๙|
      block |สรีรทพฺยํ วุฑฺฒพฺยํ โสชจฺจํ สาธุสีลิยํ|
      block |พฺราหฺมณํ เตว ปุจฺฉาม กนฺนุ เตสํ วนิมฺหเส ฯ|
    count |๑๐๐|
      block |อตฺโถ อตฺถิ สรีรสฺมิํ วุฑฺฒพฺยสฺส นโม กเร|
      block |อตฺโถ อตฺถิ สุชาตสฺมิํ สีลํ อสฺมาก รุจฺจตีติฯ|
      block |อปิรุหก รูปวตี มุสโล ปวสนฺติ สปญฺจมโปกฺขรณี|
      block |อถ มุตฺติมวาณิช อุมฺหยเต จิรอาคต โกฏฺฐ สรีร ทสาติฯ|
    stand |สาธุสีลชาตกํ ทสมํฯ|
    stand |รุหกวคฺโค ปญฺจโมฯ|
    block |ตสฺสุทฺทานํ|
  block |๖ นตํทฬฺหวคฺโค|
    count |  |
    block |๒๐๑ พนฺธนาคารชาตกํ ๒-๖-๑|
    count |๑๐๑|
      block |น ตํ ทฬฺหํ พนฺธนมาหุ ธีรา ยทายสํ ทารุชปพฺพชญฺจ|
      block |สารตฺตรตฺตา มณิกุณฺฑเลสุ ปุตฺเตสุ ทาเรสุ จ ยา อเปกฺขาฯ|
    count |๑๐๒|
      block |เอตํ ทฬฺหํ พนฺธนมาหุ ธีรา โอหารินํ สิถิลํ ทุปฺปมุญฺจํ|
      block |เอตมฺปิ เฉตฺวาน วชนฺติ ธีรา อนเปกฺขิโน กามสุขํ ปหายาติฯ|
    stand |พนฺธนาคารชาตกํ ปฐมํฯ|
    count |  |
    block |๒๐๒ เกฬิสีลชาตกํ ๒-๖-๒|
    count |๑๐๓|
      block |หํสา โกญฺจา มยูรา จ หตฺถโย ปสทา มิคา|
      block |สพฺเพ สีหสฺส ภายนฺติ นตฺถิ กายสฺมิ ตุลฺยตาฯ|
    count |๑๐๔|
      block |เอวเมว มนุสฺเสสุ ทหโร เจปิ ปญฺญวา|
      block |โส หิ ตตฺถ มหา โหติ เนว พาโล สรีรวาติฯ|
    stand |เกฬิสีลชาตกํ ทุติยํฯ|
    count |  |
    block |๒๐๓ ขณฺฑชาตกํ ๒-๖-๓|
    count |๑๐๕|
      block |วิรูปกฺเขหิ เม เมตฺตํ เมตฺตํ เอราปเถหิ เม|
      block |ฉพฺยาปุตฺเตหิ เม เมตฺตํ เมตฺตํ กณฺหาโคตมเกหิ จฯ|
      block |อปาทเกหิ เม เมตฺตํ เมตฺตํ ทฺวิปาทเกหิ เม|
      block |จตุปฺปเทหิ เม เมตฺตํ เมตฺตํ พหุปฺปเทหิ เมฯ|
      block |มา มํ อปาทโก หิํสิ มา มํ หิํสิ ทฺวิปาทโก|
      block |มา มํ จตุปฺปโท หิํสิ มา มํ หิํสิ พหุปฺปโทฯ|
      block |สพฺเพ สตฺตา สพฺเพ ปาณา สพฺเพ ภูตา จ เกวลา|
      block |สพฺเพ ภทฺรานิ ปสฺสนฺตุ มา กญฺจิ ปาปมาคมาฯ|
    count |๑๐๖|
      block |อปฺปมาโณ พุทฺโธ อปฺปมาโณ ธมฺโม|
      block |อปฺปมาโณ สงฺโฆ ปมาณวนฺตานิ สรีสปานิ|
      block |อหิวิจฺฉิกสตปที อุณฺณนาภิ สรพูมูสิกาฯ|
      block |กตา เม รกฺขา กตา เม ปริตฺตา ปฏิกฺกมนฺตุ ภูตานิ|
      block |โสหํ นโม ภควโต นโม สตฺตนฺนํ สมฺมาสมฺพุทฺธานนฺติฯ|
    stand |ขณฺฑชาตกํ ตติยํฯ|
    count |  |
    block |๒๐๔ วีรกชาตกํ ๒-๖-๔|
    count |๑๐๗|
      block |อปิ วีรก ปสฺเสสิ สกุณํ มญฺชุภาณกํ|
      block |มยูรคีวสงฺกาสํ ปติํ มยฺหํ สวิฏฺฐกํฯ|
    count |๑๐๘|
      block |อุทกถลจรสฺส ปกฺขิโน นิจฺจํ อามกมจฺฉโภชิโน|
      block |ตสฺสานุกรํ สวิฏฺฐโก เสวาเล ปลิคุณฺฐิโต มโตติฯ|
    stand |วีรกชาตกํ จตุตฺถํฯ|
    count |  |
    block |๒๐๕ คงฺเคยฺยชาตกํ ๒-๖-๕|
    count |๑๐๙|
      block |โสภติ มจฺโฉ คงฺเคยฺโย อโถ โสภติ ยามุโน|
      block |จตุปฺปโทยํ ปุริโส นิคฺโรธปริมณฺฑโล|
      block |อีสกายต คีโว จ สพฺเพว อติโรจติฯ|
    count |๑๑๐|
      block |ยํ ปุจฺฉิโต น ตํ อกฺขาสิ อญฺญํ อกฺขาสิ ปุจฺฉิโต|
      block |อตฺตปฺปสํสโก โปโส นายํ อสฺมาก รุจฺจตีติฯ|
    stand |คงฺเคยฺยชาตกํ ปญฺจมํฯ|
    count |  |
    block |๒๐๖ กุรุงฺคมิคชาตกํ ๒-๖-๖|
    count |๑๑๑|
      block |อิงฺฆ วทฺธมยํ ปาสํ ฉินฺท ทนฺเตหิ กจฺฉป|
      block |อหํ ตถา กริสฺสามิ ยถา เนหิติ ลุทฺทโกฯ|
    count |๑๑๒|
      block |กจฺฉโป ปาวิสี วาริํ กุรุงฺโค ปาวิสี วนํ|
      block |สตปตฺโต ทุมคฺคมฺหา ทูเร ปุตฺเต อปานยีติฯ|
    stand |กุรุงฺคมิคชาตกํ ฉฏฺฐํฯ|
    count |  |
    block |๒๐๗ อสฺสกชาตกํ ๒-๖-๗|
    count |๑๑๓|
      block |อยมสฺสกราเชน เทโส วิจริโต มยา|
      block |อนุกามย กาเมน ปิเยน ปตินา สหฯ|
    count |๑๑๔|
      block |นเวน สุขทุกฺเขน โปราณํ อปิธียติ|
      block |ตสฺมา อสฺสกรญฺญาว กีโฏ ปิยตโร มมาติฯ|
    stand |อสฺสกชาตกํ สตฺตมํฯ|
    count |  |
    block |๒๐๘ สุสุมารชาตกํ ๒-๖-๘|
    count |๑๑๕|
      block |อลํ เมเตหิ อมฺเพหิ ชมฺพูหิ ปนเสหิ จ|
      block |ยานิ ปารํ สมุทฺทสฺส วรํ มยฺหํ อุทุมฺพโรฯ|
    count |๑๑๖|
      block |มหตี วต เต โพนฺทิ น จ ปญฺญา ตทูปิกา|
      block |สุสุมาร วญฺจิโต เมสิ คจฺฉ ทานิ ยถาสุขนฺติฯ|
    stand |สุสุมารชาตกํ อฏฺฐมํฯ|
    count |  |
    block |๒๐๙ กุกฺกุฏชาตกํ ๒-๖-๙|
    count |๑๑๗|
      block |ทิฏฺฐา มยา วเน รุกฺขา อสฺสกณฺณา วิภีฏกา|
      block |น ตานิ เอวํ สกฺกนฺติ ยถา ตฺวํ รุกฺข สกฺกสิฯ|
    count |๑๑๘|
      block |ปุราณกุกฺกุโฏ อยํ เภตฺวา ปญฺชรมาคโต|
      block |กุสโล วาฬปาสานํ อปกฺกมติ ภาสตีติฯ|
    stand |กุกฺกุฏ ชาตกํ นวมํฯ|
    count |  |
    block |๒๑๐ กนฺทคลกชาตกํ ๒-๖-๑๐|
    count |๑๑๙|
      block |อมฺโภ โก นาม ยํ รุกฺโข สินฺนปตฺโต สกณฺฏโก|
      block |ยตฺถ เอกปฺปหาเรน อุตฺตมงฺคํ วิภิชฺชิตํ ฯ|
    count |๑๒๐|
      block |อจาริ วตายํ วิตุทํ วนานิ กฏฺฐงฺครุกฺเขสุ อสารเกสุ|
      block |อถาสทา ขทิรํ ชาตสารํ ยตฺถพฺภิทา ครุโฬ อุตฺตมงฺคนฺติฯ|
      block |ทฬฺหพนฺธน หํสวโร จ ปุน วิรูปกฺข สวิฏฺฐก มจฺฉวโร|
      block |สกุรุงฺค สอสฺสก อมฺพวโร ปุน กุกฺกุฏโก ครุเฬน ทสาติฯ|
    stand |กนฺทคลก ชาตกํ ทสมํฯ|
    stand |นตํทฬฺหวคฺโค ฉฏฺโฐฯ|
    block |ตสฺสุทฺทานํ|
  block |๗ พีรณถมฺภวคฺโค|
    count |  |
    block |๒๑๑ โสมทตฺตชาตกํ ๒-๗-๑|
    count |๑๒๑|
      block |อกาสิ โยคฺคํ ธุวมปฺปมตฺโต สํวจฺฉรํ พีรณถมฺภกสฺมิํ|
      block |พฺยากาสิ สญฺญํ ปริสํ วิคยฺห น นิยฺยโม ตายติ อปฺปปญฺญํฯ|
    count |๑๒๒|
      block |ทฺวยํ ยาจนโก ตาต โสมทตฺต นิคจฺฉติ|
      block |อลาภํ ธนลาภํ วา เอวํ ธมฺมา หิ ยาจนาติฯ|
    stand |โสมทตฺตชาตกํ ปฐมํฯ|
    count |  |
    block |๒๑๒ อุจฺฉิฏฺฐภตฺตชาตกํ ๒-๗-๒|
    count |๑๒๓|
      block |อญฺโญ อุปริโม วณฺโณ อญฺโญ วณฺโณ จ เหฏฺฐิโม|
      block |พฺราหฺมณี ตฺเวว ปุจฺฉามิ กิํ เหฏฺฐา กิญฺจ อุปฺปริฯ|
    count |๑๒๔|
      block |อหํ นโฏสฺมิ ภทฺทนฺเต ภิกฺขโกสฺมิ อิธาคโต|
      block |อยญฺหิ โกฏฺฐโมติณฺโณ อยํ โส ยํ คเวสสีติฯ|
    stand |อุจฺฉิฏฺฐภตฺตชาตกํ ทุติยํฯ|
    count |  |
    block |๒๑๓ ภรุชาตกํ ๒-๗-๓|
    count |๑๒๕|
      block |อิสีนมนฺตรํ กตฺวา ภรุราชาติ เม สุตํ|
      block |อุจฺฉินฺโน สห รฏฺเฐหิ สราชา วิภวงฺคโตฯ|
    count |๑๒๖|
      block |ตสฺมา หิ ฉนฺทาคมนํ นปฺปสํสนฺติ ปณฺฑิตา|
      block |อทุฏฺฐจิตฺโต ภาเสยฺย คิรํ สจฺจุปสํหิตนฺติฯ|
    stand |ภรุชาตกํ ตติยํฯ|
    count |  |
    block |๒๑๔ ปุณฺณนทีชาตกํ ๒-๗-๔|
    count |๑๒๗|
      block |ปุณฺณํ นทิํ เยน จ เปยฺยมาหุ ชาตํ ยวํ เยน จ คุยฺหมาหุ|
      block |ทูรํ คตํ เยน จ อวฺหยนฺติ โส ตฺยาคโต หนฺท จ ภุญฺช พฺราหฺมณฯ|
    count |๑๒๘|
      block |ยโต มํ สรตี ราชา วายสมฺปิ ปเหตเว|
      block |หํสา โกญฺจา มยูรา จ อสตีเยว ปาปิยาติฯ|
    stand |ปุณฺณนทีชาตกํ จตุตฺถํฯ|
    count |  |
    block |๒๑๕ กจฺฉปชาตกํ ๒-๗-๕|
    count |๑๒๙|
      block |อวธี วต อตฺตานํ กจฺฉโป พฺยาหรํ คิรํ|
      block |สุคฺคหีตสฺมิํ กฏฺฐสฺมิํ วาจาย สกิยาวธิฯ|
    count |๑๓๐|
      block |เอตมฺปิ ทิสฺวา นรวีริยเสฏฺฐ วาจํ ปมุญฺเจ กุสลํ นาติเวลํ|
      block |ปสฺสสิ พหุภาเณน กจฺฉปํ พฺยสนํ คตนฺติฯ|
    block |กจฺฉปชาตกํ ปญฺจมํฯ|
    count |  |
    block |๒๑๖ มจฺฉชาตกํ ๒-๗-๖|
    count |๑๓๑|
      block |น มายมคฺคิ ตปติ น สูโล สาธุตจฺฉิโต|
      block |ยญฺจ มํ มญฺญเต มจฺฉี อญฺญํ โส รติยา คโตฯ|
    count |๑๓๒|
      block |โส มํ ทหติ ราคคฺคิ จิตฺตํ จูปตเปติ มํ|
      block |ชาลิโน มุญฺจถายิรา มํ น กาเม หญฺญเต กฺวจีติฯ|
    block |มจฺฉชาตกํ ฉฏฺฐํฯ|
    count |  |
    block |๒๑๗ เสคฺคุชาตกํ ๒-๗-๗|
    count |๑๓๓|
      block |สพฺโพ โลโก อตฺตมโน อโหสิ อโกวิทา คามธมฺมสฺส เสคฺคุ|
      block |โกมาริ โก นาม ตวชฺช ธมฺโม ยํ ตฺวํ คหิตา ปวเน ปโรทสิฯ|
    count |๑๓๔|
      block |โย ทุกฺขผุฏฺฐาย ภเวยฺย ตาณํ โส เม ปิตา ทุพฺภิ วเน กโรติ|
      block |สา กสฺส กนฺทามิ วนสฺส มชฺเฌ โย ตายิตา โส สหสํ กโรตีติฯ|
    stand |เสคฺคุชาตกํ สตฺตมํฯ|
    count |  |
    block |๒๑๘ กูฏวาณิชชาตกํ ๒-๗-๘|
    count |๑๓๕|
      block |สฐสฺส สาเฐยฺยมิทํ สุจินฺติตํ ปจฺโจฑฺฑิตํ ปฏิกูฏสฺส กูฏํ|
      block |ผาลญฺเจ ขาเทยฺยุํ มูสิกา กสฺมา กุมารํ กุลลา น หเรยฺยุํฯ|
    count |๑๓๖|
      block |กูฏสฺส หิ สนฺติ กูฏกูฏา ภวติ จาปิ นิกติโน นิกตฺยา|
      block |เทหิ ปุตฺตนฏฺฐ ผาลนฏฺฐสฺส ผาลํ มา เต ปุตฺตมหาสิ ผาลนฏฺโฐติฯ|
    stand |กูฏวาณิชชาตกํ อฏฺฐมํฯ|
    count |  |
    block |๒๑๙ ครหิตชาตกํ ๒-๗-๙|
    count |๑๓๗|
      block |หิรญฺญํ เม สุวณฺณํ เม เอสา รตฺติํ ทิวา กถา|
      block |ทุมฺเมธานํ มนุสฺสานํ อริยธมฺมํ อปสฺสตํฯ|
    count |๑๓๘|
      block |ทฺเว ทฺเว คหปตโย เคเห เอโก ตตฺถ อมสฺสุโก|
      block |ลมฺพตฺถโน เวณิกโต อโถ องฺกิตกณฺณโก|
      block |กีโต ธเนน พหุนา โส ตํ วิตุทเต ชนนฺติฯ|
    stand |ครหิตชาตกํ นวมํฯ|
    count |  |
    block |๒๒๐ ธมฺมธชชาตกํ ๒-๗-๑๐|
    count |๑๓๙|
      block |สุขํ ชีวิตรูโปสิ รฏฺฐา วิวนมาคโต|
      block |โส เอกโก รุกฺขมูเล กปโณ วิย ฌายสิฯ|
    count |๑๔๐|
      block |สุขํ ชีวิตรูโปสฺมิ รฏฺฐา วิวนมาคโต|
      block |โส เอกโก รุกฺขมูเล กปโณ วิย ฌายามิ|
      block |สตํ ธมฺมํ อนุสฺสรํติฯ|
      block |อถ พีรณถมฺภวโร จ นโฏ ภรุราชวรุตฺตมปุณฺณนที|
      block |พหุภาณิ อคฺคิปวเน มูสิกา สหลมฺพตฺถโน กปเณน ทสาติฯ|
    stand |ธมฺมธชชาตกํ ทสมํฯ|
    stand |พีรณถมฺภวคฺโค สตฺตโมฯ|
    block |ตสฺสุทฺทานํ|
  block |๘ กาสาววคฺโค|
    count |  |
    block |๒๒๑ กาสาวชาตกํ ๒-๘-๑|
    count |๑๔๑|
      block |อนิกฺกสาโว กาสาวํ โย วตฺถํ ปริทหิสฺสติ|
      block |อเปโต ทมสจฺเจน น โส กาสาวมรหติฯ|
    count |๑๔๒|
      block |โย จ วนฺตกสาวสฺส สีเลสุ สุสมาหิโต|
      block |อุเปโต ทมสจฺเจน ส เว กาสาวมรหตีติฯ|
    stand |กาสาวชาตกํ ปฐมํฯ|
    count |  |
    block |๒๒๒ จูฬนนฺทิยชาตกํ ๒-๘-๒|
    count |๑๔๓|
      block |อิทํ ตทาจริยวโจ ปาราสริโย ยทพฺรวิ|
      block |มาสุ ตฺวํ อกริ ปาปํ ยํ ตฺวํ ปจฺฉา กตํ ตเปฯ|
    count |๑๔๔|
      block |ยานิ กโรติ ปุริโส ตานิ อตฺตนิ ปสฺสติ|
      block |กลฺยาณการี กลฺยาณํ ปาปการี จ ปาปกํ|
      block |ยาทิสํ วปเต พีชํ ตาทิสํ หรเต ผลนฺติฯ|
    stand |จูฬนนฺทิยชาตกํ ทุติยํฯ|
    count |  |
    block |๒๒๓ ปุฏภตฺตชาตกํ ๒-๘-๓|
    count |๑๔๕|
      block |นเม นมนฺตสฺส ภเช ภชนฺตํ กิจฺจานุกุพฺพสฺส กเรยฺย กิจฺจํ|
      block |นานตฺถกามสฺส กเรยฺย อตฺถํ อสมฺภชนฺตมฺปิ น สมฺภเชยฺยฯ|
    count |๑๔๖|
      block |จเช จชนฺตํ วนถํ น กยิรา อเปตจิตฺเตน น สมฺภเชยฺย|
      block |ทิโช ทุมํ ขีณผลนฺติ ญตฺวา อญฺญํ สเมกฺเขยฺย มหา หิ โลโกติฯ|
    stand |ปุฏภตฺตชาตกํ ตติยํฯ|
    count |  |
    block |๒๒๔ กุมฺภิลชาตกํ ๒-๘-๔|
    count |๑๔๗|
      block |ยสฺเสเต จตุโร ธมฺมา วานรินฺท ยถา ตว|
      block |สจฺจํ ธมฺโม ธิติ จาโค ทิฏฺฐํ โส อติวตฺตติฯ|
    count |๑๔๘|
      block |ยสฺส เจเต น วิชฺชนฺติ คุณา ปรมภทฺทกา|
      block |สจฺจํ ธมฺโม ธิติ จาโค ทิฏฺฐํ โส นาติวตฺตตีติฯ|
    stand |กุมฺภิลชาตกํ จตุตฺถํฯ|
    count |  |
    block |๒๒๕ ขนฺติวณฺณชาตกํ ๒-๘-๕|
    count |๑๔๙|
      block |อตฺถิ เม ปุริโส เทว สพฺพกิจฺเจสุ พฺยาวโฏ|
      block |ตสฺส เจโกปราธตฺถิ ตตฺถ ตฺวํ กินฺติ มญฺญสิฯ|
    count |๑๕๐|
      block |อมฺหากมฺปตฺถิ ปุริโส เอทิโส อิธ วิชฺชติ|
      block |ทุลฺลโภ องฺคสมฺปนฺโน ขนฺติรสฺมาก รุจฺจตีติฯ|
    stand |ขนฺติวณฺณชาตกํ ปญฺจมํฯ|
    count |  |
    block |๒๒๖ โกสิยชาตกํ ๒-๘-๖|
    count |๑๕๑|
      block |กาเล นิกฺขมนา สาธุ นากาเล สาธุ นิกฺขโม|
      block |อกาเลน หิ นิกฺขมฺม เอกกมฺปิ พหุชฺชโน|
      block |น กิญฺจิ อตฺถํ โชเตติ ธงฺกเสนาว โกสิยํฯ|
    count |๑๕๒|
      block |ธีโร จ วิธิวิธานญฺญู ปเรสํ วิวรานุคู|
      block |สพฺพามิตฺเต วสีกตฺวา โกสิโยว สุขี สิยาติฯ|
    stand |โกสิยชาตกํ ฉฏฺฐํฯ|
    count |  |
    block |๒๒๗ คูถปาณชาตกํ ๒-๘-๗|
    count |๑๕๓|
      block |สูโร สูเรน สงฺคมฺม วิกฺกนฺเตน ปหารินา|
      block |เอหิ นาค นิวตฺตสฺสุ กิํ นุ ภีโต ปลายสิ|
      block |ปสฺสนฺตุ องฺคมคธา มม ตุยฺหญฺจ วิกฺกมํฯ|
    count |๑๕๔|
      block |น ตํ ปาทา วธิสฺสามิ น ทนฺเตหิ น โสณฺฑิยา|
      block |มีฬฺเหน ตํ วธิสฺสามิ ปูติ หญฺญตุ ปูตินาติฯ|
    stand |คูถปาณชาตกํ สตฺตมํฯ|
    count |  |
    block |๒๒๘ กามนีตชาตกํ ๒-๘-๘|
    count |๑๕๕|
      block |ตโย คิริํ อนฺตรํ กามยามิ ปญฺจาลา กุรุโย เกกเก จ|
      block |ตตุตฺตริํ พฺราหฺมณ กามยามิ ติกิจฺฉ มํ พฺราหฺมณ กามนีตํฯ|
    count |๑๕๖|
      block |กณฺหาหิทฏฺฐสฺส กโรนฺติ เหเก อมนุสฺสปวิฏฺฐสฺส กโรนฺติ ปณฺฑิตา|
      block |น กามนีตสฺส กโรติ โกจิ โอกฺกนฺตสุกฺกสฺส หิ กา ติกิจฺฉาติฯ|
    stand |กามนีตชาตกํ อฏฺฐมํฯ|
    count |  |
    block |๒๒๙ ปลายิตชาตกํ ๒-๘-๙|
    count |๑๕๗|
      block |คชคฺคเมเฆหิ หยคฺคมาลิภิ รถูมิชาเตหิ สราภิวสฺเสภิ|
      block |ถรุคฺคหาวฏฺฏ ทฬฺหปฺปหาริภิ ปริวาริตา ตกฺกสิลา สมนฺตโตฯ|
    count |๑๕๘|
      block |อภิธาวถ จูปธาวถ จ วิวิธา วินาทิตา วทนฺติภิ|
      block |วตฺตตชฺช ตุมุโล โฆโส ยถา วิชฺชุลตา ชลธรสฺส คชฺชโตติ ฯ|
    stand |ปลายิตชาตกํ นวมํฯ|
    count |  |
    block |๒๓๐ ทุติยปลายิตชาตกํ ๒-๘-๑๐|
    count |๑๕๙|
      block |ธชมปริมิตํ อนนฺตปารํ ทุปฺปสหํธงฺเกหิ สาครํว|
      block |คิริมิวอนิเลน ทุปฺปสยฺโห ทุปฺปสโห อหมชฺชตาทิเสนฯ|
    count |๑๖๐|
      block |มา พาลิยํ วิลปิ น หิสฺส ตาทิสํ วิฑยฺหเส น หิ ลภเส นิเสธกํ|
      block |อาสชฺชสิ คชมิว เอกจารินํ โย ตํ ปทา นฬมิว โปถยิสฺสตีติฯ|
      block |วรวตฺถวโจ ทุมขีณผลํ จตุโรธมฺมวรํ ปุริสุตฺตม|
      block |ธงฺกมคธา จ ตโยคิรินาม คชคฺควโร ธชวเรน ทสาติฯ|
    stand |ทุติยปลายิตชาตกํ ทสมํฯ|
    stand |กาสาววคฺโค อฏฺฐโมฯ|
    block |ตสฺสุทฺทานํ|
  block |๙ อุปาหนวคฺโค|
    count |  |
    block |๒๓๑ อุปาหนชาตกํ ๒-๙-๑|
    count |๑๖๑|
      block |ยถาปิ กีตา ปุริสสฺสุปาหนา สุขสฺส อตฺถาย ทุขํ อุทพฺพเห|
      block |ฆมฺมาภิตตฺตา ถลสา ปปีฬิตา ตสฺเสว ปาเท ปุริสสฺส ขาทเรฯ|
    count |๑๖๒|
      block |เอวเมว โย ทุกฺกุลีโน อนริโย ตมฺมาก วิชฺชญฺจ สุตญฺจ อาทิย|
      block |ตเมว โส ตตฺถ สุเตน ขาทติ อนริโย วุจฺจติ ทุปาหนูปโมติ ฯ|
    stand |อุปาหนชาตกํ ปฐมํฯ|
    count |  |
    block |๒๓๒ วีณาคุณชาตกํ ๒-๙-๒|
    count |๑๖๓|
      block |เอกจินฺติโต ยมตฺโถ พาโล อปริณายโก|
      block |น หิ ขุชฺเชน วาเมน โภติ สงฺคนฺตุมรหสิฯ|
    count |๑๖๔|
      block |ปุริสูสภํ มญฺญมานา อหํ ขุชฺชมกามยิํ|
      block |โสยํ สํกุฏิโต เสติ ฉินฺนตนฺติ ยถา วิณาติ ฯ|
    stand |วีณาคุณชาตกํ ทุติยํฯ|
    count |  |
    block |๒๓๓ วิกณฺณชาตกํ ๒-๙-๓|
    count |๑๖๕|
      block |กามํ ยหิํ อิจฺฉสิ เตน คจฺฉ วิทฺโธสิ มมฺมมฺหิ วิกณฺณเกน|
      block |หโตสิ ภตฺเตน สุวาทิเตน โลโล จ มจฺเฉ อนุพนฺธมาโนฯ|
    count |๑๖๖|
      block |เอวมฺปิ โลกามิสํ โอปตนฺโต วิหญฺญตี จิตฺตวสานุวตฺตี|
      block |โส หญฺญติ ญาติสขาน มชฺเฌ มจฺฉานุโค โสริว สุํสุมาโรติ ฯ|
    stand |วิกณฺณชาตกํ ตติยํฯ|
    count |  |
    block |๒๓๔ อสิตาภูชาตกํ ๒-๙-๔|
    count |๑๖๗|
      block |ตฺวเมว ทานิมกร ยํ กาโม พฺยคมา ตยิ|
      block |โสยํ อปฺปฏิสนฺธิโก ขรฉินฺนํว เรนุกํ ฯ|
    count |๑๖๘|
      block |อตฺริจฺฉํ อติโลเภน อติโลภมเทน จ|
      block |เอวํ หายติ อตฺถมฺหา อหํว อสิตาภุยาติฯ|
    stand |อสิตาภูชาตกํ จตุตฺถํฯ|
    count |  |
    block |๒๓๕ วจฺฉนขชาตกํ ๒-๙-๕|
    count |๑๖๙|
      block |สุขา ฆรา วจฺฉนข สหิรญฺญา สโภชนา|
      block |ยตฺถ ภุตฺวา ปิวิตฺวา จ สเยยฺยาถ อนุสฺสุโกฯ|
    count |๑๗๐|
      block |ฆรา นานีหมานสฺส ฆรา นาภณโต มุสา|
      block |ฆรา นาทินฺนทณฺฑสฺส ปเรสํ อนิกุพฺพโต|
      block |เอวํ ฉิทฺทํ ทุรภิสมฺภวํ โก ฆรํ ปฏิปชฺชตีติฯ|
    block |วจฺฉนขชาตกํ ปญฺจมํฯ|
    count |  |
    block |๒๓๖ พกชาตกํ ๒-๙-๖|
    count |๑๗๑|
      block |ภทฺทโก วตยํ ปกฺขี ทิโช กุมุทสนฺนิโภ|
      block |วูปสนฺเตหิ ปกฺเขหิ มนฺทมนฺโทว ฌายติฯ|
    count |๑๗๒|
      block |นาสฺส สีลํ วิชานาถ อนญฺญาย ปสํสถ|
      block |อมฺเห ทิโช น ปาเลติ เตน ปกฺขี น ผนฺทตีติฯ|
    stand |พกชาตกํ ฉฏฺฐํฯ|
    count |  |
    block |๒๓๗ สาเกตชาตกํ ๒-๙-๗|
    count |๑๗๓|
      block |โก นุ โข ภควา เหตุ เอกจฺเจ อิธ ปุคฺคเล|
      block |อตีว หทยํ นิพฺพาติ จิตฺตญฺจาปิ ปสีทติฯ|
    count |๑๗๔|
      block |ปุพฺเพว สนฺนิวาเสน ปจฺจุปฺปนฺนหิเตน วา|
      block |เอวํ ตํ ชายเต เปมํ อุปฺปลํว ยโถทเกติฯ|
    stand |สาเกตชาตกํ สตฺตมํฯ|
    count |  |
    block |๒๓๘ เอกปทชาตกํ ๒-๙-๘|
    count |๑๗๕|
      block |อิงฺฆ เอกปทํ ตาต อเนกตฺถปทสฺสิตํ|
      block |กิญฺจิ สงฺคาหิกํ พฺรูสิ เยนตฺเถ สาธเยมเสฯ|
    count |๑๗๖|
      block |ทกฺเขยฺเยกปทํ ตาต อเนกตฺถปทสฺสิตํ|
      block |ตญฺจ สีเลน สญฺญุตฺตํ ขนฺติยา อุปปาทิตํ|
      block |อลํ มิตฺเต สุขาเปตุํ อมิตฺตานํ ทุขาย จาติฯ|
    stand |เอกปทชาตกํ อฏฺฐมํฯ|
    count |  |
    block |๒๓๙ หริตมณฺฑูกชาตกํ ๒-๙-๙|
    count |๑๗๗|
      block |อาสีวิสมฺปิ มํ สนฺตํ ปวิฏฺฐํ กุมินามุขํ|
      block |รุจฺจเต หริตามาตา ยํ มํ ขาทนฺติ มจฺฉกาฯ|
    count |๑๗๘|
      block |วิลุมฺปเตว ปุริโส ยาวสฺส อุปกปฺปติ|
      block |ยทา จญฺเญ วิลุมฺปนฺติ โส วิลุตฺโต วิลุมฺปตีติ ฯ|
    stand |หริตมณฺฑูกชาตกํ นวมํฯ|
    count |  |
    block |๒๔๐ มหาปิงฺคลชาตกํ ๒-๙-๑๐|
    count |๑๗๙|
      block |สพฺโพ ชโน หิํสิโต ปิงฺคเลน ตสฺมิํ มเต ปจฺจยา เวทยนฺติ|
      block |ปิโย นุ เต อาสิ อกณฺหเนตฺโต กสฺมา นุ ตฺวํ โรทสิ ทฺวารปาลฯ|
    count |๑๘๐|
      block |น เม ปิโย อาสิ อกณฺหเนตฺโต ภายามิ ปจฺจาคมนาย ตสฺส|
      block |อิโต คโต หิํเสยฺย มจฺจุราชํ โส หิํสิโต อาเนยฺย ปุน อิธฯ|
    count |๑๘๑|
      block |ทฑฺโฒ วาหสหสฺเสหิ สิตฺโต ฆฏสเตหิ โส|
      block |ปริกฺขตา จ สา ภูมิ มา ภายิ นาคมิสฺสตีติฯ|
      block |วรุปาหน ขุชฺช วิกณฺณกโก อสิตาภุย ปญฺจมวจฺฉนโข|
      block |ทิช เปมวรุตฺตมเอกปทํ กุมินามุข ปิงฺคลเกน ทสาติฯ|
    stand |มหาปิงฺคลชาตกํ ทสมํฯ|
    stand |อุปาหนวคฺโค นวโมฯ|
    block |ตสฺสุทฺทานํ|
  block |๑๐ สิงฺคาลวคฺโค|
    count |  |
    block |๒๔๑ สพฺพทาฐิชาตกํ ๒-๑๐-๑|
    count |๑๘๒|
      block |สิงฺคาโล มานถทฺโธ จ ปริวาเรน อตฺถิโก|
      block |ปาปุณิ มหติํ ภูมิํ ราชาสิ สพฺพทาฐินํฯ|
    count |๑๘๓|
      block |เอวเมว มนุสฺเสสุ โย โหติ ปริวารวา|
      block |โส หิ ตตฺถ มหา โหติ สิงฺคาโล วิย ทาฐินนฺติฯ|
    stand |สพฺพทาฐิชาตกํ ปฐมํฯ|
    count |  |
    block |๒๔๒ สุนขชาตกํ ๒-๑๐-๒|
    count |๑๘๔|
      block |พาโล วตายํ สุนโข โย วรตฺตํ น ขาทติ|
      block |พนฺธนา จ ปมุญฺเจยฺย อสิโต จ ฆรํ วเชฯ|
    count |๑๘๕|
      block |อฏฺฐิตํ เม มนสฺมิํ เม อโถ เม หทเย กตํ|
      block |กาลญฺจ ปฏิกงฺขามิ ยาว ปสฺสุปตู ชโน ฯ|
    stand |สุนขชาตกํ ทุติยํฯ|
    count |  |
    block |๒๔๓ คุตฺติลชาตกํ ๒-๑๐-๓|
    count |๑๘๖|
      block |สตฺตตนฺติํ สุมธุรํ รามเณยฺยํ อวาจยิํ|
      block |โส มํ รงฺคมฺหิ อวฺเหติ สรณํ เม โหหิ โกสิยฯ|
    count |๑๘๗|
      block |อหํ ตํ สรณํ สมฺม อหมาจริยปูชโก|
      block |น ตํ ชยิสฺสติ สิสฺโส สิสฺสมาจริย เชสฺสสีติฯ|
    stand |คุตฺติลชาตกํ ตติยํฯ|
    count |  |
    block |๒๔๔ วิคติจฺฉชาตกํ ๒-๑๐-๔|
    count |๑๘๘|
      block |ยํ ปสฺสติ น ตํ อิจฺฉติ ยญฺจ น ปสฺสติ ตํ กิริจฺฉติ|
      block |มญฺญามิ จิรํ จริสฺสติ น หิ ตํ ลจฺฉติ ยํ ส อิจฺฉติฯ|
    count |๑๘๙|
      block |ยํ ลภติ น เตน ตุสฺสติ ยญฺจ ปตฺเถติ ลทฺธํ หีเฬติ|
      block |อิจฺฉา หิ อนนฺตโคจรา วิคติจฺฉาน นโม กโรมเสติฯ|
    stand |วิคติจฺฉ ชาตกํ จตุตฺถํฯ|
    count |  |
    block |๒๔๕ มูลปริยายชาตกํ ๒-๑๐-๕|
    count |๑๙๐|
      block |กาโล ฆสติ ภูตานิ สพฺพาเนว สหตฺตนา|
      block |โย จ กาลฆโส ภูโต ส ภูตปจนิํ ปจิฯ|
    count |๑๙๑|
      block |พหูนิ นรสีสานิ โลมสานิ พฺรหานิ จ|
      block |คีวาสุ ปฏิมุกฺกานิ โกจิเทเวตฺถ กณฺณวาติฯ|
    stand |มูลปริยายชาตกํ ปญฺจมํฯ|
    count |  |
    block |๒๔๖ พาโลวาทชาตกํ ๒-๑๐-๖|
    count |๑๙๒|
      block |หนฺตฺวา เฉตฺวา วธิตฺวา จ เทติ ทานํ อสญฺญโต|
      block |เอทิสํ ภตฺตํ ภุญฺชมาโน ส ปาปมุปลิมฺปติ ฯ|
    count |๑๙๓|
      block |ปุตฺตทารมฺปิ เจ หนฺตฺวา เทติ ทานํ อสญฺญโต|
      block |ภุญฺชมาโนปิ สปฺปญฺโญ น ปาปมุปลิมฺปตีติฯ|
    stand |พาโลวาทชาตกํ ฉฏฺฐํฯ|
    count |  |
    block |๒๔๗ ปาทญฺชลีชาตกํ ๒-๑๐-๗|
    count |๑๙๔|
      block |อทฺธา ปาทญฺชลี สพฺเพ ปญฺญาย อติโรจติ|
      block |ตถา หิ โอฏฺฐํ ภญฺชติ อุตฺตริํ นูน ปสฺสติฯ|
    count |๑๙๕|
      block |นายํ ธมฺมํ อธมฺมํ วา อตฺถานตฺถญฺจ พุชฺฌติ|
      block |อญฺญตฺร โอฏฺฐนิพฺโภคา นายํ ชานาติ กิญฺจนนฺติฯ|
    stand |ปาทญฺชลีชาตกํ สตฺตมํฯ|
    count |  |
    block |๒๔๘ กิํสุโกปมชาตกํ ๒-๑๐-๘|
    count |๑๙๖|
      block |สพฺเพหิ กิํสุโก ทิฏฺโฐ กิํนฺเวตฺถ วิจิกิจฺฉถ|
      block |น หิ สพฺเพสุ ฐาเนสุ สารถี ปริปุจฺฉิโตฯ|
    count |๑๙๗|
      block |เอวํ สพฺเพหิ ญาเณหิ เยสํ ธมฺมา อชานิตา|
      block |เต เว ธมฺเมสุ กงฺขนฺติ กิํสุกสฺมิํว ภาตโรติฯ|
    stand |กิํสุโกปมชาตกํ อฏฺฐมํฯ|
    count |  |
    block |๒๔๙ สาลกชาตกํ ๒-๑๐-๙|
    count |๑๙๘|
      block |เอกปุตฺตโก ภวิสฺสสิ ตฺวญฺจ โน เหสฺสสิ อิสฺสโร กุเล|
      block |โอโรห ทุมสฺมา สาลก เอหิ ทานิ ฆรกํ วเชมเสฯ|
    count |๑๙๙|
      block |นนุ มํ สุหทโยติ มญฺญสิ ยญฺจ มํ หนสิ เวฬุยฏฺฐิยา|
      block |ปกฺกมฺพวเน รมามเส คจฺฉ ตฺวํ ฆรกํ ยถาสุขนฺติฯ|
    stand |สาลกชาตกํ นวมํฯ|
    count |  |
    block |๒๕๐ กปิชาตกํ ๒-๑๐-๑๐|
    count |๒๐๐|
      block |อยํ อิสี อุปสมสํยเม รโต ส ติฏฺฐติ สิสิรภเยน อฏฺฏิโต|
      block |หนฺท อยํ ปวิสตุมํ อคารกํ วิเนตุ สีตํ ทรถญฺจ เกวลํฯ|
    count |๒๐๑|
      block |นายํ อิสี อุปสมสํยเม รโต กปี อยํ ทุมวรสาขโคจโร|
      block |โส ทูสโก โรสโก จาปิ ชมฺโม สเจวเชมมฺปิ ทูเสยฺยคารนฺติ ฯ|
      block |อถ ราชา สิงฺคาลวโร สุนโข ตถา โกสิย อิจฺฉติ กาลฆโส|
      block |อถ ทานวโรฏฺฐปิ สารถินา ปุนมฺพวนญฺจ สิสิรกปิ ทสาติฯ|
      block |ทฬฺหญฺจ วคฺคํ อปเรน สนฺถวํ กลฺยาณวคฺคาสทิโส จ รูหกํ|
      block |นตํทฬฺห พีรณถมฺภกํ ปุน กาสาวุปาหน สิงฺคาลเกน ทสาติฯ|
    stand |กปิชาตกํ ทสมํฯ|
    stand |สิงฺคาลวคฺโค ทสโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |ทุกนิปาตํ นิฏฺฐิตํฯ|
