block |๗ สตฺตกนิปาโต|
  block |๑ กุกฺกุวคฺโค|
    count |  |
    block |๓๙๖ กุกฺกุชาตกํ ๗-๑-๑|
    count |๑|
      block |ทิยฑฺฒกุกฺกู อุทเยน กณฺณิกา วิทตฺถิโย อฏฺฐ ปริกฺขิปนฺติ นํ|
      block |สา สิํสปา สารมยา อเผคฺคุกา กุหิํ ฐิตา อุปฺปริโต น ธํสติฯ|
    count |๒|
      block |ยา ติํสติ สารมยา อนุชฺชุกา ปริกิริย โคปาณสิโย สมํ ฐิตา|
      block |ตาหิ สุสงฺคหิตา พลสา ปีฬิตา สมํ ฐิตา อุปฺปริโต น ธํสติฯ|
    count |๓|
      block |เอวมฺปิ มิตฺเตหิ ทฬฺเหหิ ปณฺฑิโต อเภชฺชรูเปหิ สุจีหิ มนฺติภิ|
      block |สุสงฺคหีโต สิริยา น ธํสติ โคปาณสี ภารวหาว กณฺณิกาฯ|
    count |๔|
      block |ขรตฺตจํ เพลฺลํ ยถาปิ สตฺถวา อนามสนฺโตปิ กโรติ ติตฺตกํ|
      block |สมาหรํ สาทุํ กโรติ ปตฺถิว อสาทุํ กยิรา ตนุพนฺธมุทฺธรํ ฯ|
    count |๕|
      block |เอวมฺปิ คามนิคเมสุ ปณฺฑิโต อสาหสํ ราชธนานิ สงฺฆรํ|
      block |ธมฺมานุวตฺตี ปฏิปชฺชมาโน ส ผาติ กยิรา อวิเหฐยํ ปรํฯ|
    count |๖|
      block |โอทาตมูลํ สุจิวาริสมฺภวํ ชาตํ ยถา โปกฺขรณีสุ อมฺพุชํ|
      block |ปทุมํ ยถา อคฺคินิกาสิผาลิมํ น กทฺทโม น รโช น วาริ ลิมฺปติฯ|
    count |๗|
      block |เอวมฺปิ โวหารสุจิํ อสาหสํ วิสุทฺธกมฺมนฺตมเปตปาปกํ|
      block |น ลิมฺปติ กมฺมกิเลส ตาทิโส ชาตํ ยถา โปกฺขรณีสุ อมฺพุชนฺติฯ|
    stand |กุกฺกุชาตกํ ปฐมํฯ|
    count |  |
    block |๓๙๗ มโนชชาตกํ ๗-๑-๒|
    count |๘|
      block |ยถา จาโป นินฺนมติ ชิยา จาปิ นิกูชติ|
      block |หญฺญเต นูน มโนโช มิคราชา สขา มมฯ|
    count |๙|
      block |หนฺท ทานิ วนนฺตานิ ปกฺกมามิ ยถาสุขํ|
      block |เนตาทิสา สขา โหนฺติ ลพฺภา เม ชีวโต สขาฯ|
    count |๑๐|
      block |น ปาปชนสํเสวี อจฺจนฺตํ สุขเมธติ|
      block |มโนชํ ปสฺส เสมานํ คิริยสฺสานุสาสนี ฯ|
    count |๑๑|
      block |น ปาปสมฺปวงฺเกน มาตา ปุตฺเตน นนฺทติ|
      block |มโนชํ ปสฺส เสมานํ อจฺฉนฺนํ สมฺหิ โลหิเตฯ|
    count |๑๒|
      block |เอวมาปชฺชเต โปโส ปาปิโย จ นิคจฺฉติ|
      block |โย เว หิตานํ วจนํ น กโรติ อตฺถทสฺสินํฯ|
    count |๑๓|
      block |เอวญฺจ โส โหติ ตโต จ ปาปิโย โย อุตฺตโม อธมชนูปเสวี|
      block |ปสฺสุตฺตมํ อธมชนูปเสวิตํ มิคาธิปํ สรวรเวคนิทฺธุตํฯ|
    count |๑๔|
      block |นิหียติ ปุริโส นิหีนเสวี น จ หาเยถ กทาจิ ตุลฺยเสวี|
      block |เสฏฺฐมุปคมํ อุเทติ ขิปฺปํ ตสฺมาตฺตนา อุตฺตริตรํ ภเชถาติฯ|
    stand |มโนชชาตกํ ทุติยํฯ|
    count |  |
    block |๓๙๘ สุตนุชาตกํ ๗-๑-๓|
    count |๑๕|
      block |ราชา เต ภตฺตํ ปาเหสิ สุจิํ มํสูปเสจนํ|
      block |มฆเทวสฺมิํ อธิวตฺเถ เอหิ นิกฺขมฺม ภุญฺชสฺสุฯ|
    count |๑๖|
      block |เอหิ มาณว โอเรน ภิกฺขมาทาย สูปิตํ|
      block |ตฺวญฺจ มาณว ภิกฺขา จ อุโภ ภกฺขา ภวิสฺสถฯ|
    count |๑๗|
      block |อปฺปเกน ตุวํ ยกฺข ถุลฺลมตฺถํ ชหิสฺสสิ|
      block |ภิกฺขํ เต นาหริสฺสนฺติ ชนา มรณสญฺญิโนฯ|
    count |๑๘|
      block |ลทฺธาย ยกฺขา ตว นิจฺจภิกฺขํ สุจิํ ปณีตํ รสสา อุเปตํ|
      block |ภิกฺขญฺจ เต อาหริโย นโร อิธ สุทุลฺลโภ เหหิติ ภกฺขิเต มยิฯ|
    count |๑๙|
      block |มเมว สุตโน อตฺโถ ยถา ภาสสิ มาณว|
      block |มยา ตฺวํ สมนุญฺญาโต โสตฺถิํ ปสฺสาหิ มาตรํฯ|
    count |๒๐|
      block |ขคฺคํ ฉตฺตญฺจ ปาติญฺจ คจฺฉมาทาย มาณว|
      block |โสตฺถิํ ปสฺสตุ เต มาตา ตฺวญฺจ ปสฺสาหิ มาตรํฯ|
    count |๒๑|
      block |เอวํ ยกฺข สุขี โหหิ สห สพฺเพหิ ญาติภิ|
      block |ธนญฺจ เม อธิคตํ รญฺโญ จ วจนํ กตนฺติฯ|
    stand |สุตนุชาตกํ ตติยํฯ|
    count |  |
    block |๓๙๙ มาตุโปสกคิชฺฌชาตกํ ๗-๑-๔|
    count |๒๒|
      block |เต กถํ นุ กริสฺสนฺติ วุทฺธา คิริทรีสยา|
      block |อหํ พทฺโธสฺมิ ปาเสน นิลียสฺส วสํ คโตฯ|
    count |๒๓|
      block |กิํ คิชฺฌ ปริเทวสิ กา นุ เต ปริเทวนา|
      block |น เม สุโต วา ทิฏฺโฐ วา ภาสนฺโต มานุสิํ ทิโชฯ|
    count |๒๔|
      block |ภรามิ มาตาปิตโร วุทฺเธ คิริทรีสเย|
      block |เต กถํ นุ กริสฺสนฺติ อหํ วสํ คโต ตวฯ|
    count |๒๕|
      block |ยํ นุ คิชฺโฌ โยชนสตํ กุณปานิ อเวกฺขติ|
      block |กสฺมา ชาลญฺจ ปาสญฺจ อาสชฺชาปิ น พุชฺฌสิฯ|
    count |๒๖|
      block |ยทา ปราภโว โหติ โปโส ชีวิตสงฺขเย|
      block |อถ ชาลญฺจ ปาสญฺจ อาสชฺชาปิ น พุชฺฌติฯ|
    count |๒๗|
      block |ภรสฺสุ มาตาปิตโร วุทฺเธ คิริทรีสเย|
      block |มยา ตฺวํ สมนุญฺญาโต โสตฺถิํ ปสฺสาหิ ญาตเกฯ|
    count |๒๘|
      block |เอวํ ลุทฺทก นนฺทสฺสุ สห สพฺเพหิ ญาติภิ|
      block |ภริสฺสํ มาตาปิตโร วุทฺเธ คิริทรีสเยติฯ|
    stand |มาตุโปสกคิชฺฌชาตกํ จตุตฺถํฯ|
    count |  |
    block |๔๐๐ ทพฺภปุปฺผชาตกํ ๗-๑-๕|
    count |๒๙|
      block |อนุตีรจารี ภทฺทนฺเต สหายมนุธาว มํ|
      block |มหา เม คหิโต มจฺโฉ โส มํ หรติ เวคสาฯ|
    count |๓๐|
      block |คมฺภีรจารี ภทฺทนฺเต ทฬฺหํ คณฺหาหิ ถามสา|
      block |อหํ ตํ อุทฺธริสฺสามิ สุปณฺโณ อุรคามิว ฯ|
    count |๓๑|
      block |วิวาโท โน สมุปฺปนฺโน ทพฺภปุปฺผ สุโณหิ เม|
      block |สเมหิ เมธคํ สมฺม วิวาโท วูปสมฺมตํฯ|
    count |๓๒|
      block |ธมฺมฏฺโฐหํ ปุเร อาสิํ พหู อฑฺฑา เม ตีริตา|
      block |สเมมิ เมธคํ สมฺม วิวาโท วูปสมฺมตํฯ|
    count |๓๓|
      block |อนุตีรจาริ นงฺคุฏฺฐํ สีสํ คมฺภีรจาริโน|
      block |อจฺจายํ มชฺฌิโม ขณฺโฑ ธมฺมฏฺฐสฺส ภวิสฺสติฯ|
    count |๓๔|
      block |จิรมฺปิ ภกฺโข อภวิสฺส สเจ น วิวเทมเส|
      block |อสีสกํ อนงฺคุฏฺฐํ สิงฺคาโล หรติ โรหิตํฯ|
    count |๓๕|
      block |ยถาปิ ราชา นนฺเทยฺย รชฺชํ ลทฺธาน ขตฺติโย|
      block |เอวาหมชฺช นนฺทามิ ทิสฺวา ปุณฺณมุขํ ปติํฯ|
    count |๓๖|
      block |กถํ นุ ถลโช สนฺโต อุทเก มจฺฉํ ปรามสิ|
      block |ปุฏฺโฐ เม สมฺม อกฺขาหิ กถํ อธิคตํ ตยาฯ|
    count |๓๗|
      block |วิวาเทน กิสา โหนฺติ วิวาเทน ธนกฺขยา|
      block |ชีนา อุทฺทา วิวาเทน ภุญฺช มายาวิ โรหิตํฯ|
    count |๓๘|
      block |เอวเมว มนุสฺเสสุ วิวาโท ยตฺถ ชายติ|
      block |ธมฺมฏฺฐํ ปฏิธาวนฺติ โส หิ เนสํ วินายโก|
      block |ธนาปิ ตตฺถ ชียนฺติ ราชโกโส ปวฑฺฒตีติ ฯ|
    stand |ทพฺภปุปฺผชาตกํ ปญฺจมํฯ|
    count |  |
    block |๔๐๑ ปณฺณกชาตกํ ๗-๑-๖|
    count |๓๙|
      block |ปณฺณกํ ติขิณธารํ อสิํ สมฺปนฺนปายินํ|
      block |ปริสายํ ปุริโส คิลติ กิํ ทุกฺกรตรํ ตโต|
      block |ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ|
    count |๔๐|
      block |คิเลยฺย ปุริโส โลภา อสิํ สมฺปนฺนปายินํ|
      block |โย จ วชฺชา ททามีติ ตํ ทุกฺกรตรํ ตโต|
      block |สพฺพญฺญํ สุกรํ ฐานํ เอวํ ชานาหิ มทฺทว ฯ|
    count |๔๑|
      block |พฺยากาสิ อายุโร ปญฺหํ อตฺถํ ธมฺมสฺส โกวิโท|
      block |ปุกฺกุสํ ทานิ ปุจฺฉามิ กิํ ทุกฺกรตรํ ตโต|
      block |ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ|
    count |๔๒|
      block |น วาจมุปชีวนฺติ อผลํ คิรมุทีริตํ|
      block |โย จ ทตฺวา อวากยิรา ตํ ทุกฺกรตรํ ตโต|
      block |สพฺพญฺญํ สุกรํ ฐานํ เอวํ ชานาหิ มทฺทวฯ|
    count |๔๓|
      block |พฺยากาสิ ปุกฺกุโส ปญฺหํ อตฺถํ ธมฺมสฺส โกวิโท|
      block |เสนกํ ทานิ ปุจฺฉามิ กิํ ทุกฺกรตรํ ตโต|
      block |ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ|
    count |๔๔|
      block |ทเทยฺย ปุริโส ทานํ อปฺปํ วา ยทิ วา พหุํ|
      block |โย จ ทตฺวา นานุตปฺเป ตํ ทุกฺกรตรํ ตโต|
      block |สพฺพญฺญํ สุกรํ ฐานํ เอวํ ชานาหิ มทฺทวฯ|
    count |๔๕|
      block |พฺยากาสิ อายุโร ปญฺหํ อโถ ปุกฺกุสโปริโส|
      block |สพฺเพ ปญฺเห อติโภติ ยถา ภาสติ เสนโกติฯ|
    stand |ปณฺณก ชาตกํ ฉฏฺฐํฯ|
    count |  |
    block |๔๐๒ สตฺตุภสฺตชาตกํ ๗-๑-๗|
    count |๔๖|
      block |วิพฺภนฺตจิตฺโต กุปิตินฺทฺริโยสิ เนตฺเตหิ เต วาริคณา สวนฺติ|
      block |กิํ เต นฏฺฐํ กิํ ปน ปตฺถยาโน อิธาคมา พฺรหฺเม ตทิงฺฆ พฺรูหิฯ|
    count |๔๗|
      block |มิยฺเยถ ภริยา วชโต มมชฺช อคจฺฉโต มรณมาห ยกฺโข|
      block |เอเตน ทุกฺเขน ปเวธิโตสฺมิ อกฺขาหิ เม เสนก เอตมตฺถํฯ|
    count |๔๘|
      block |พหูนิ ฐานานิ วิจินฺตยิตฺวา ยเมตฺถ วกฺขามิ ตเทว สจฺจํ|
      block |มญฺญามิ เต พฺราหฺมณ สตฺตุภสฺตํ อชานโต กณฺหสปฺโป ปวิฏฺโฐฯ|
    count |๔๙|
      block |อาทาย ทณฺฑํ ปริสุมฺภ ภสฺตํ ปสฺเสฬมูคํ อุรคํ ทุชิวฺหํ|
      block |ฉินฺทชฺช กงฺขํ วิจิกิจฺฉิตานิ ภุชงฺคมํ ปสฺส ปมุญฺจ ภสฺตํฯ|
    count |๕๐|
      block |สํวิคฺครูโป ปริสาย มชฺเฌ โส พฺราหฺมโณ สตฺตุภสฺตํ ปมุญฺจิ|
      block |อถ นิกฺขมิ อุรโค อุคฺคเตโช อาสีวิโส สปฺโป ผณํ กริตฺวาฯ|
    count |๕๑|
      block |สุลทฺธลาภา ชนกสฺส รญฺโญ โย ปสฺสตี เสนกํ สาธุปญฺญํ|
      block |วิวฏฺฏฉทฺโท นุสิ สพฺพทสฺสี ญาณํ นุ เต พฺราหฺมณ ภิํสรูปํฯ|
    count |๕๒|
      block |อิมานิ เม สตฺตสตานิ อตฺถิ คณฺหาหิ สพฺพานิ ททามิ ตุยฺหํ|
      block |ตยา หิ เม ชีวิตมชฺช ลทฺธํ อโถปิ ภริยาย มกาสิ โสตฺถิํฯ|
    count |๕๓|
      block |น ปณฺฑิตา เวตนมาทิยนฺติ จิตฺราหิ คาถาหิ สุภาสิตาหิ|
      block |อิโตปิ เต พฺรหฺเม ททนฺตุ วิตฺตํ อาทาย ตฺวํ คจฺฉ สกํ นิเกตนฺติฯ|
    stand |สตฺตุภสฺตชาตกํ สตฺตมํฯ|
    count |  |
    block |๔๐๓ อฏฺฐิเสนกชาตกํ ๗-๑-๘|
    count |๕๔|
      block |เยเม อหํ น ชานามิ อฏฺฐิเสน วนิพฺพเก|
      block |เต มํ สงฺคมฺม ยาจนฺติ กสฺมา มํ ตฺวํ น ยาจสิฯ|
    count |๕๕|
      block |ยาจโก อปฺปิโย โหติ ยาจํ อททมปฺปิโย|
      block |ตสฺมาหํ ตํ น ยาจามิ มา เม วิเทสฺสนา อหุฯ|
    count |๕๖|
      block |โย เว ยาจนชีวาโน กาเล ยาจํ น ยาจติ|
      block |ปรญฺจ ปุญฺญา ธํเสติ อตฺตนาปิ น ชีวติฯ|
    count |๕๗|
      block |โย จ ยาจนชีวาโน กาเล ยาจญฺหิ ยาจติ|
      block |ปรญฺจ ปุญฺญํ ลพฺเภติ อตฺตนาปิ จ ชีวติฯ|
    count |๕๘|
      block |น เว เทสฺสนฺติ สปฺปญฺญา ทิสฺวา ยาจกมาคเต|
      block |พฺรหฺมจาริ ปิโย เมสิ วท ตฺวํ ภญฺญมิจฺฉสิ ฯ|
    count |๕๙|
      block |น เว ยาจนฺติ สปฺปญฺญา ธีโร จ เวทิตุมรหติ|
      block |อุทฺทิสฺส อริยา ติฏฺฐนฺติ เอสา อริยาน ยาจนาฯ|
    count |๖๐|
      block |ททามิ เต พฺราหฺมณ โรหิณีนํ ควํ สหสฺสํ สห ปุงฺคเวน|
      block |อริโย หิ อริยสฺส กถํ น ทชฺชา สุตฺวาน คาถา ตว ธมฺมยุตฺตาติฯ|
    stand |อฏฺฐิเสนกชาตกํ อฏฺฐมํฯ|
    count |  |
    block |๔๐๔ กปิชาตกํ ๗-๑-๙|
    count |๖๑|
      block |ยตฺถ เวรี นิวสติ น วเส ตตฺถ ปณฺฑิโต|
      block |เอกรตฺตํ ทิรตฺตํ วา ทุกฺขํ วสติ เวริสุฯ|
    count |๖๒|
      block |ทิโส เว ลหุจิตฺตสฺส โปสสฺสานุวิธียโต|
      block |เอกสฺส กปิโน เหตุ ยูถสฺส อนโย กโตฯ|
    count |๖๓|
      block |พาโลว ปณฺฑิตมานี ยูถสฺส ปริหารโก|
      block |สจิตฺตสฺส วสํ คนฺตฺวา สเยถายํ ยถา กปิฯ|
    count |๖๔|
      block |น สาธุ พลวา พาโล ยูถสฺส ปริหารโก|
      block |อหิโต ภวติ ญาตีนํ สกุณานํว เจตโก ฯ|
    count |๖๕|
      block |ธีโรว พลวา สาธุ ยูถสฺส ปริหารโก|
      block |หิโต ภวติ ญาตีนํ ติทสานํว วาสโวฯ|
    count |๖๖|
      block |โย จ สีลญฺจ ปญฺญญฺจ สุตญฺจตฺตนิ ปสฺสติ|
      block |อุภินฺนมตฺถํ จรติ อตฺตโน จ ปรสฺส จฯ|
    count |๖๗|
      block |ตสฺมา ตุเลยฺย มตฺตานํ สีลปญฺญาสุตามิว|
      block |คณํ วา ปริหเร ธีโร เอโก วาปิ ปริพฺพเชติฯ|
    stand |กปิชาตกํ นวมํฯ|
    count |  |
    block |๔๐๕ พกชาตกํ ๗-๑-๑๐|
    count |๖๘|
      block |ทฺวาสตฺตติ โคตม ปุญฺญกมฺมา วสวตฺติโน ชาติชรํ อตีตา|
      block |อยมนฺติมา เวทคู พฺรหฺมปตฺติ อสฺมาภิชปฺปนฺติ ชนา อเนกาฯ|
    count |๖๙|
      block |อปฺปญฺหิ เอตํ น หิ ทีฆมายุ ยํ ตฺวํ พก มญฺญสิ ทีฆมายุํ|
      block |สตํ สหสฺสานิ นิรพฺพุทานํ อายุํ ปชานามิ ตวาห พฺรหฺเมฯ|
    count |๗๐|
      block |อนนฺตทสฺสี ภควาหมสฺมิ ชาติชฺชรํ โสกมุปาติวตฺโต|
      block |กิํ เม ปุราณํ วตสีลวตฺตํ อาจิกฺข เม ตํ ยมหํ วิชญฺญํฯ|
    count |๗๑|
      block |ยํ ตฺวํ อปาเยสิ พหู มนุสฺเส ปิปาสิเต ฆมฺมนิ สมฺปเรเต|
      block |ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ|
    count |๗๒|
      block |ยํ เอณิกูลสฺมิ ชนํ คหีตํ อโมจยี คยฺหก นิยฺยมานํ|
      block |ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ|
    count |๗๓|
      block |คงฺคาย โสตสฺมิํ คหีตนาวํ ลุทฺเทน นาเคน มนุสฺสกปฺปา|
      block |อโมจยิ ตฺวํ พลสา ปสยฺห ตํ เต ปุราณํ วตสีลวตฺตํ|
      block |สุตฺตปฺปพุทฺโธว อนุสฺสรามิฯ|
    count |๗๔|
      block |กปฺโป จ เต พทฺธจโร อโหสิ สมฺพุทฺธิมนฺตํ วตินํ อมญฺญํ|
      block |ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ|
    count |๗๕|
      block |อทฺธา ปชานาสิ มเมตมายุํ อญฺญมฺปิ ชานาสิ ตถา หิ พุทฺโธ|
      block |ตถา หิ ตายํ ชลิตานุภาโว โอภาสยํ ติฏฺฐติ พฺรหฺมโลกนฺติฯ|
      block |วรกณฺณิก จาปวโร สุตโน อถ คิชฺฌ สโรหิตมจฺฉวโร|
      block |ปุน ปณฺณก เสนก ยาจนโก อถ เวริ สพฺรหฺมพเกน ทสาติฯ|
    stand |พกชาตกํ ทสมํฯ|
    stand |กุกฺกุวคฺโค ปฐโมฯ|
    block |ตสฺสุทฺทานํ|
  block |๒ คนฺธารวคฺโค|
    count |  |
    block |๔๐๖ คนฺธารชาตกํ ๗-๒-๑|
    count |๗๖|
      block |หิตฺวา คามสหสฺสานิ ปริปุณฺณานิ โสฬส|
      block |โกฏฺฐาคารานิ ผีตานิ สนฺนิธิํ ทานิ กุพฺพสิฯ|
    count |๗๗|
      block |หิตฺวา คนฺธารวิสยํ ปหูตธนธาริยํ|
      block |ปสาสนโต นิกฺขนฺโต อิธ ทานิ ปสาสสิฯ|
    count |๗๘|
      block |ธมฺมํ ภณามิ เวเทห อธมฺโม เม น รุจฺจติ|
      block |ธมฺมํ เม ภณมานสฺส น ปาปมุปลิมฺปติฯ|
    count |๗๙|
      block |เยน เกนจิ วณฺเณน ปโร ลภติ รุปฺปนํ|
      block |มหตฺถิยมฺปิ เจ วาจํ น ตํ ภาเสยฺย ปณฺฑิโตฯ|
    count |๘๐|
      block |กามํ รุปฺปตุ วา มา วา ภุสํว วิกิรียตุ|
      block |ธมฺมํ เม ภณมานสฺส น ปาปมุปลิมฺปติฯ|
    count |๘๑|
      block |โน เจ อสฺส สกา พุทฺธิ วินโย วา สุสิกฺขิโต|
      block |วเน อนฺธมหิํโสว จเรยฺย พหุโก ชโนฯ|
    count |๘๒|
      block |ยสฺมา จ ปนิเธกจฺเจ อาเจรมฺหิ สุสิกฺขิตา|
      block |ตสฺมา วินีตวินยา จรนฺติ สุสมาหิตาติฯ|
    stand |คนฺธารชาตกํ ปฐมํฯ|
    count |  |
    block |๔๐๗ มหากปิชาตกํ ๗-๒-๒|
    count |๘๓|
      block |อตฺตานํ สงฺกมํ กตฺวา โย โสตฺถิํ สมตารยิ|
      block |กิํ ตฺวํ เตสํ กิเม ตุยฺหํ โหนฺติ เอเต มหากปิฯ|
    count |๘๔|
      block |ราชาหํ อิสฺสโร เตสํ ยูถสฺส ปริหารโก|
      block |เตสํ โสกปเรตานํ ภีตานํ เต อรินฺทมฯ|
    count |๘๕|
      block |อุลฺลงฺฆยิตฺวา อตฺตานํ วิสฺสฏฺฐธนุโน สตํ|
      block |ตโต อปรปาเทสุ ทฬฺหํ พนฺธํ ลตาคุณํฯ|
    count |๘๖|
      block |ฉินฺนพฺภมิว วาเตน นุณฺโณ รุกฺขํ อุปาคมิํ|
      block |โสหํ อปฺปภวํ ตตฺถ สาขํ หตฺเถหิ อคฺคหิํฯ|
    count |๘๗|
      block |ตํ มํ วิยายตํ สนฺตํ สาขาย จ ลตาย จ|
      block |สมนุกฺกมนฺตา ปาเทหิ โสตฺถิํ สาขามิคา คตาฯ|
    count |๘๘|
      block |ตํ มํ น ตปเต พนฺโธ มโต เม น ตเปสฺสติ|
      block |สุขมาหริตํ เตสํ เยสํ รชฺชมการยิํฯ|
    count |๘๙|
      block |เอสา เต อุปมา ราช ตํ สุโณหิ อรินฺทม|
      block |รญฺญา รฏฺฐสฺส โยคฺคสฺส พลสฺส นิคมสฺส จ|
      block |สพฺเพสํ สุขเมฏฺฐพฺพํ ขตฺติเยน ปชานตาติฯ|
    stand |มหากปิชาตกํ ทุติยํฯ|
    count |  |
    block |๔๐๘ กุมฺภการชาตกํ ๗-๒-๓|
    count |๙๐|
      block |อมฺพาหมทฺทํ วนมนฺตรสฺมิํ นีโลภาสํ ผลิตํ สํวิรูฬฺหํ|
      block |ตมทฺทสํ ผลเหตุ วิภคฺคํ ตํ ทิสฺวา ภิกฺขาจริยํ จรามิฯ|
    count |๙๑|
      block |เสลํ สุมฏฺฐํ นรวีรนิฏฺฐิตํ นารี ยุคํ ธารยิ อปฺปสทฺทํ|
      block |ทุติยญฺจ อาคมฺม อโหสิ สทฺโท ตํ ทิสฺวา ภิกฺขาจริยํ จรามิฯ|
    count |๙๒|
      block |ทิชา ทิชํ กุณปมาหรนฺตํ เอกํ สมานํ พหุกา สเมจฺจ|
      block |อาหารเหตู ปริปาตยิํสุ ตํ ทิสฺวา ภิกฺขาจริยํ จรามิฯ|
    count |๙๓|
      block |อุสภาหมทฺทํ ยูถสฺส มชฺเฌ จลกฺกกุํ วณฺณพลูปปนฺนํ|
      block |ตมทฺทสํ กามเหตุ วิตุนฺนํ ตํ ทิสฺวา ภิกฺขาจริยํ จรามิฯ|
    count |๙๔|
      block |กรณฺฑโก กลิงฺคานํ คนฺธารานญฺจ นคฺคชิ|
      block |นิมิราชา วิเทหานํ ปญฺจาลานญฺจ ทุมฺมุโข|
      block |เอเต รฏฺฐานิ หิตฺวาน ปพฺพชิํสุ อกิญฺจนาฯ|
    count |๙๕|
      block |สพฺเพปิเม เทวสมา สมาคตา อคฺคี ยถา ปชฺชลิโต ตเถวิเม|
      block |อหมฺปิ เอโก จริสฺสามิ ภคฺควิ หิตฺวาน กามานิ ยโถธิกานิฯ|
    count |๙๖|
      block |อยเมว กาโล น หิ อญฺโญ อตฺถิ อนุสาสิตา เม น ภเวยฺย ปจฺฉา|
      block |อหมฺปิ เอกา จริสฺสามิ ภคฺคว สกุณีว มุตฺตา ปุริสสฺส หตฺถาฯ|
    count |๙๗|
      block |อามํ ปกฺกญฺจ ชานนฺติ อโถ โลณํ อโลณกํ|
      block |ตมหํ ทิสฺวาน ปพฺพชิํ จเรว ตฺวํ จรามหนฺติฯ|
    stand |กุมฺภการชาตกํ ตติยํฯ|
    count |  |
    block |๔๐๙ ทฬฺหธมฺมชาตกํ ๗-๒-๔|
    count |๙๘|
      block |อหํ เจ ทฬฺหธมฺมสฺส วหนฺติ นาภิราธยิํ|
      block |ธรนฺตี อุรสิ สลฺลํ ยุทฺเธ วิกฺกนฺตจารินีฯ|
    count |๙๙|
      block |นูน ราชา น ชานาติ มม วิกฺกมโปริสํ|
      block |สงฺคาเม สุกตนฺตานิ ทูตวิปฺปหิตานิ จฯ|
    count |๑๐๐|
      block |สา นูนาหํ มริสฺสามิ อพนฺธุ อปรายินี|
      block |ตทา หิ กุมฺภการสฺส ทินฺนา ฉกณหาริกาฯ|
    count |๑๐๑|
      block |ยาวตาสีสตี โปโส ตาวเทว ปวีณติ|
      block |อตฺถาปาเย ชหนฺติ นํ โอฏฺฐิพฺยาธิํว ขตฺติโยฯ|
    count |๑๐๒|
      block |โย ปุพฺเพ กตกลฺยาโณ กตตฺโถ นาวพุชฺฌติ|
      block |อตฺถา ตสฺส ปลุชฺชนฺติ เย โหนฺติ อภิปตฺถิตาฯ|
    count |๑๐๓|
      block |โย ปุพฺเพ กตกลฺยาโณ กตตฺโถ มนุพุชฺฌติ|
      block |อตฺถา ตสฺส ปวฑฺฒนฺติ เย โหนฺติ อภิปตฺถิตาฯ|
    count |๑๐๔|
      block |ตํ โว วทามิ ภทฺทนฺเต ยาวนฺเตตฺถ สมาคตา|
      block |สพฺเพ กตญฺญุโน โหถ จิรํ สคฺคมฺหิ ฐสฺสถาติฯ|
    stand |ทฬฺหธมฺมชาตกํ จตุตฺถํฯ|
    count |  |
    block |๔๑๐ โสมทตฺตชาตกํ ๗-๒-๕|
    count |๑๐๕|
      block |โย มํ ปุเร ปจฺจุฑฺเฑติ อรญฺเญ ทูรมายโต|
      block |โส น ทิสฺสติ มาตงฺโค โสมทตฺโต กุหิํ คโตฯ|
    count |๑๐๖|
      block |อยํ วา โส มโต เสติ อลฺลสิงฺคํว วจฺฉิโต|
      block |ภุมฺยา นิปติโต เสติ อมรา วต กุญฺชโรฯ|
    count |๑๐๗|
      block |อนคาริยุเปตสฺส วิปฺปมุตฺตสฺส เต สโต|
      block |สมณสฺส น ตํ สาธุ ยํ เปตมนุโสจสิฯ|
    count |๑๐๘|
      block |สํวาเสน หเว สกฺก มนุสฺสสฺส มิคสฺส วา|
      block |หทเย ชายเต เปมํ ตํ น สกฺกา อโสจิตุํฯ|
    count |๑๐๙|
      block |มตํ มริสฺสํ โรทนฺติ เย รุทนฺติ ลปนฺติ จ|
      block |ตสฺมา ตฺวํ อิสิ มา โรทิ โรทิตํ โมฆมาหุ สนฺโตฯ|
    count |๑๑๐|
      block |กนฺทิเตน หเว พฺรหฺเม มโต เปโต สมุฏฺฐเห|
      block |สพฺเพ สงฺคมฺม โรทาม อญฺญมญฺญสฺส ญาตเกฯ|
    count |๑๑๑|
      block |อาทิตฺตํ วต มํ สนฺตํ ฆตสิตฺตํว ปาวกํ|
      block |วารินา วิย โอสิญฺจํ สพฺพํ นิพฺพาปเย ทรํฯ|
    count |๑๑๒|
      block |อพฺพหี วต เม สลฺลํ ยมาสิ หทยสฺสิตํ|
      block |โย เม โสกปเรตสฺส ปุตฺตโสกํ อปานุทิฯ|
    count |๑๑๓|
      block |โสหํ อพฺพูฬฺหสลฺโลสฺมิ วีตโสโก อนาวิโล|
      block |น โสจามิ น โรทามิ ตว สุตฺวาน วาสวาติฯ|
    stand |โสมทตฺตชาตกํ ปญฺจมํฯ|
    count |  |
    block |๔๑๑ สุสีมชาตกํ ๗-๒-๖|
    count |๑๑๔|
      block |กาฬานิ เกสานิ ปุเร อเหสุํ ชาตานิ สีสมฺหิ ยถาปเทเส|
      block |ตานชฺช เสตานิ สุสีม ทิสฺวา ธมฺมํ จร พฺรหฺมจริยสฺส กาโลฯ|
    count |๑๑๕|
      block |มเมว เทว ปลิตํ น ตุยฺหํ มเมว สีสํ มม อุตฺตมงฺคํ|
      block |อตฺถํ กริสฺสนฺติ มุสา อภาณิํ เอกาปราธํ ขม ราชเสฏฺฐฯ|
    count |๑๑๖|
      block |ทหโร ตุวํ ทสฺสนิโยสิ ราช ปฐมุคฺคโต โหสิ ยถา กฬีโร|
      block |รชฺชญฺจ กาเรหิ มมญฺจ ปสฺส มา กาลิกํ อนุธาวี ชนินฺทฯ|
    count |๑๑๗|
      block |ปสฺสามิ โวหํ ทหริํ กุมาริํ สามฏฺฐปสฺสํ สุตนุํ สุมชฺฌํ|
      block |กาฬปฺปวาฬาว ปเวลฺลมานา ปโลภยนฺตีว นเรสุ คจฺฉติฯ|
    count |๑๑๘|
      block |ตเมน ปสฺสามิปเรน นาริํ อาสีติกํ นาวุติกํ ว ชจฺจา|
      block |ทณฺฑํ คเหตฺวาน ปเวธมานํ โคปานสีโภคฺคสมํ จรนฺติํฯ|
    count |๑๑๙|
      block |โสหํ ตเมวานุวิจินฺตยนฺโต เอโก สยามิ สยนสฺส มชฺเฌ|
      block |อหมฺปิ เอวํ อิติ เปกฺขมาโน น คเห รเม พฺรหฺมจริยสฺส กาโลฯ|
    count |๑๒๐|
      block |รชฺชุวาลมฺพนี เจสา ยา เคเห วสโต รติ|
      block |เอวมฺปิ เฉตฺวาน วชนฺติ ธีรา อนเปกฺขิโน กามสุขํ ปหายาติฯ|
    stand |สุสีมชาตกํ ฉฏฺฐํฯ|
    count |  |
    block |๔๑๒ โกฏสิมฺพลิชาตกํ ๗-๒-๗|
    count |๑๒๑|
      block |อหํ ทสสตํพฺยามํ อุรคมาทาย อาคโต|
      block |ตญฺจ มญฺจ มหากายํ ธารยํ นปฺปเวธสิ ฯ|
    count |๑๒๒|
      block |อถิมํ ขุทฺทกํ ปกฺขิํ อปฺปมํสตรํ มยา|
      block |ธารยํ พฺยถสิ ภีตา กมตฺถํ โกฏสิมฺพลิ ฯ|
    count |๑๒๓|
      block |มํสภกฺโข ตุวํ ราช ผลภกฺโข อยํ ทิโช|
      block |อยํ นิคฺโรธพีชานิ ปิลกฺขุทุมฺพรานิ จ|
      block |อสฺสตฺถานิ จ ภกฺขิตฺวา ขนฺเธ เม โอหทิสฺสติฯ|
    count |๑๒๔|
      block |เต รุกฺขา สํวิรูหนฺติ มม ปสฺเส นิวาตชา|
      block |เต มํ ปริโยนนฺธิสฺสนฺติ อรุกฺขํ มํ กริสฺสเรฯ|
    count |๑๒๕|
      block |สนฺติ อญฺเญปิ รุกฺขา เส มูลิโน ขนฺธิโน ทุมา|
      block |อิมินา สกุณชาเตน พีชมาหริตา หตาฯ|
    count |๑๒๖|
      block |อชฺฌารูหาภิวฑฺฒนฺติ พฺรหนฺตมฺปิ วนปฺปติํ|
      block |ตสฺมา ราช ปเวธามิ สมฺปสฺสํนาคตํ ภยํฯ|
    count |๑๒๗|
      block |สงฺเกยฺย สงฺกิตพฺพานิ รกฺเขยฺยานาคตํ ภยํ|
      block |อนาคตภยา ธีโร อุโภ โลเก อเวกฺขตีติฯ|
    stand |โกฏสิมฺพลิชาตกํ สตฺตมํฯ|
    count |  |
    block |๔๑๓ ธูมการิชาตกํ ๗-๒-๘|
    count |๑๒๘|
      block |ราชา อปุจฺฉิ วิธุรํ ธมฺมกาโม ยุธิฏฺฐิโล|
      block |อปิ พฺราหฺมณ ชานาสิ โก เอโก พหุ โสจติฯ|
    count |๑๒๙|
      block |พฺราหฺมโณ อชยูเถน ปหูเตโธ วเน วสํ|
      block |ธูมํ อกาสิ วาเสฏฺโฐ รตฺตินฺทิวมตนฺทิโตฯ|
    count |๑๓๐|
      block |ตสฺส ตํ ธูมคนฺเธน สรภา มกสฑฺฑิตา|
      block |วสฺสาวาสํ อุปาคจฺฉุํ ธูมการิสฺส สนฺติเกฯ|
    count |๑๓๑|
      block |สรเภสุ มนํ กตฺวา อชา โส นาวพุชฺฌถ|
      block |อาคจฺฉนฺตี วชนฺตี วา ตสฺส ตา วินสุํ อชาฯ|
    count |๑๓๒|
      block |สรภา สรเท กาเล ปหีนมกเส วเน|
      block |ปาวิสุํ คิริทุคฺคานิ นทีนํ ปภวานิ จฯ|
    count |๑๓๓|
      block |สรเภ จ คเต ทิสฺวา อชา จ วิภวํ คตา|
      block |กิโส จ วิวณฺโณ จาสิ ปณฺฑุโรคี จ พฺราหฺมโณฯ|
      block ||
    count |๑๓๔|
      block |เอวํ โย สํ นิรํกตฺวา อาคนฺตุํ กุรุเต ปิยํ|
      block |โส เอโก พหุ โสจติ ธูมการีว พฺราหฺมโณติฯ|
    stand |ธูมการิชาตกํ อฏฺฐมํฯ|
    count |  |
    block |๔๑๔ ชาครชาตกํ ๗-๒-๙|
    count |๑๓๕|
      block |โกธ ชาครตํ สุตฺโต โกธ สุตฺเตสุ ชาคโร|
      block |โก มเมตํ วิชานาติ โก ตํ ปฏิภณาติ เมฯ|
    count |๑๓๖|
      block |อหํ ชาครตํ สุตฺโต อหํ สุตฺเตสุ ชาคโร|
      block |อหเมตํ วิชานามิ อหํ ปฏิภณามิ เตฯ|
    count |๑๓๗|
      block |กถํ ชาครตํ สุตฺโต กถํ สุตฺเตสุ ชาคโร|
      block |กถํ เอตํ วิชานาสิ กถํ ปฏิภณาสิ เมฯ|
    count |๑๓๘|
      block |เย ธมฺมํ นปฺปชานนฺติ สํยโมติ ทโมติ จ|
      block |เตสุ สุปฺปมาเนสุ อหํ ชคฺคามิ เทวเตฯ|
    count |๑๓๙|
      block |เยสํ ราโค จ โทโส จ อวิชฺชา จ วิราชิตา|
      block |เตสุ ชาครมาเนสุ อหํ สุตฺโตสฺมิ เทวเตฯ|
    count |๑๔๐|
      block |เอวํ ชาครตํ สุตฺโต เอวํ สุตฺเตสุ ชาคโร|
      block |เอวเมตํ วิชานามิ เอวํ ปฏิภณามิ เตฯ|
    count |๑๔๑|
      block |สาธุ ชาครตํ สุตฺโต สาธุ สุตฺเตสุ ชาคโร|
      block |สาธุเมตํ วิชานาสิ สาธุ ปฏิภณาสิ เมติฯ|
    stand |ชาครชาตกํ นวมํฯ|
    count |  |
    block |๔๑๕ กุมฺมาสปิณฺฑิชาตกํ ๗-๒-๑๐|
    count |๑๔๒|
      block |น กิรตฺถิ อโนมทสฺสิสุ ปาริจริยา พุทฺเธสุ อปฺปิกา|
      block |สุกฺขาย อโลณิกาย จ ปสฺสผลํ กุมฺมาสปิณฺฑิยาฯ|
    count |๑๔๓|
      block |หตฺถิควสฺสา จิเม พหู ธนธญฺญํ ปถวี จ เกวลา|
      block |นาริโย จิมา อจฺฉรูปมา ปสฺสผลํ กุมฺมาสปิณฺฑิยาฯ|
    count |๑๔๔|
      block |อภิกฺขณํ ราชกุญฺชร คาถา ภาสสิ โกสลาธิป|
      block |ปุจฺฉามิ ตํ รฏฺฐวฑฺฒน พาฬฺหํ ปีติมโน ปภาสสิฯ|
    count |๑๔๕|
      block |อิมสฺมิญฺเญว นคเร กุเล อญฺญตเร อหุํ|
      block |ปรกมฺมกโร อาสิํ ภตโก สีลสํวุโตฯ|
    count |๑๔๖|
      block |กมฺมาย นิกฺขมนฺโตหํ จตุโร สมเณทฺทสํ|
      block |อาจารสีลสมฺปนฺเน สีติภูเต อนาสเวฯ|
    count |๑๔๗|
      block |เตสุ จิตฺตํ ปสาเทตฺวา นิสีเทตฺวา ปณฺณสนฺถเต|
      block |อทํ พุทฺธาน กุมฺมาสํ ปสนฺโน เสหิ ปาณิภิฯ|
    count |๑๔๘|
      block |ตสฺส กมฺมสฺส กุสลสฺส อิทํ เม เอทิสํ ผลํ|
      block |อนุโภมิ อิทํ รชฺชํ ผีตํ ธรณิมุตฺตมํฯ|
    count |๑๔๙|
      block |ททํ ภุญฺช มา จ ปมาโท จกฺกํ วตฺตย โกสลาธิป|
      block |มา ราช อธมฺมิโก อหุ ธมฺมํ ปาลย โกสลาธิปฯ|
    count |๑๕๐|
      block |โสหํ ตเทว ปุนปฺปุนํ วฏุมํ อาจริสฺสามิ โสภเน|
      block |อริยาจริตํ สุโกสเล อรหนฺโต เม มนาปาว ปสฺสิตุํฯ|
    count |๑๕๑|
      block |เทวี วิย อจฺฉรูปมา มชฺเฌ นาริคณสฺส โสภสิ|
      block |กิํ กมฺมมกาสิ ภทฺทกํ เกนาสิ วณฺณวตี สุโกสเลฯ|
    count |๑๕๒|
      block |อมฺพฏฺฐกุลสฺส ขตฺติย ทาสฺยาหํ ปรเปสิยา อหุํ|
      block |สญฺญตา จ ธมฺมชีวินี สีลวตี จ อปาปทสฺสนาฯ|
    count |๑๕๓|
      block |อุทฺธฏภตฺตํ อหํ ตทา จรมานสฺส อทาสิ ภิกฺขุโน|
      block |วิตฺตา สุมนา สยํ อหํ ตสฺส กมฺมสฺส ผลํ มเมทิสนฺติฯ|
    stand |กุมฺมาสปิณฺฑิชาตกํ ทสมํฯ|
    count |  |
    block |๔๑๖ ปรนฺตปชาตกํ ๗-๒-๑๑|
    count |๑๕๔|
      block |อาคมิสฺสติ เม ปาปํ อาคมิสฺสติ เม ภยํ|
      block |ตทา หิ จลิตา สาขา มนุสฺเสน มิเคน วาฯ|
    count |๑๕๕|
      block |ภีรุยา นูน เม กาโม อวิทูเร วสนฺติยา|
      block |กริสฺสติ กิสํ ปณฺฑุํ สาว สาขา ปรนฺตปํฯ|
    count |๑๕๖|
      block |โสจยิสฺสติ มํ กนฺตา คาเม วสมนินฺทิตา|
      block |กริสฺสติ กิสํ ปณฺฑุํ สาว สาขา ปรนฺตปํฯ|
    count |๑๕๗|
      block |ตยา มํ อสิตาปงฺคิ สิตานิ ภณิตานิ จ|
      block |กิสํ ปณฺฑุํ กริสฺสนฺติ สาว สาขา ปรนฺตปํฯ|
    count |๑๕๘|
      block |อคมา นูน โส สทฺโท อสํสิ นูน โส ตว|
      block |อกฺขาตํ นูน ตํ เตน โย ตํ สาขมกมฺปยิฯ|
    count |๑๕๙|
      block |อิทํ โข ตํ สมาคมฺม มม พาลสฺส จินฺติตํ|
      block |ตทา หิ จลิตา สาขา มนุสฺเสน มิเคน วาฯ|
    count |๑๖๐|
      block |ตเถว ตฺวํ อเวเทสิ อวญฺจิ ปิตรํ มม|
      block |หนฺตฺวา สาขาหิ ฉาเทนฺโต อาคมิสฺสติ เม ภยนฺติฯ|
      block |วรคาม มหากปิ ภคฺคว จ ทฬฺหธมฺม สกุญฺชร เกสวโร|
      block |อุรโค วิธุโร ปุน ชาครตํ อถ โกสลาธิป ปรนฺตป จาติฯ|
      block |อถ สตฺตนิปาตมฺหิ วคฺคํ เม ภณโต สุณ|
      block |กุกฺกุ จ ปุน คนฺธาโร ทฺเวว คุตฺตา มเหสินาติฯ|
    stand |ปรนฺตปชาตกํ เอกาทสมํฯ|
    stand |คนฺธารวคฺโค ทุติโยฯ|
    block |ตสฺสุทฺทานํ|
    block |อถ วคฺคุทฺทานํ|
    stand |สตฺตกนิปาตํ นิฏฺฐิตํฯ|
