block |๑๖ ติํสนิปาโต|
  count |  |
  block |๕๑๑ กิํฉนฺทชาตกํ ๑|
  count |๑|
    block |กิํฉนฺโท กิมธิปฺปาโย เอโก สมฺมสิ ฆมฺมนิ|
    block |กิํ ปตฺถยาโน กิํ เอสํ เกน อตฺเถน พฺราหฺมณฯ|
  count |๒|
    block |ยถา มหา วาริธโร กุมฺโภ สุปริณาหวา|
    block |ตถูปมํ อมฺพปกฺกํ วณฺณคนฺธรสุตฺตมํฯ|
  count |๓|
    block |ตํ วุยฺหมานํ โสเตน ทิสฺวานามลมชฺฌิเม|
    block |ปาณีหิ นํ คเหตฺวาน อคฺยายตนมาหริํฯ|
  count |๔|
    block |ตโต กทลิปตฺเตสุ นิกฺขิปิตฺวา สยํ อหํ|
    block |สตฺเถน นํ วิกปฺเปตฺวา ขุปฺปิปาสํ อหาสิ เมฯ|
  count |๕|
    block |โสหํ อเปตทรโถ พฺยนฺตีภูโต ทุขกฺขโม|
    block |อสฺสาทํ นาธิคจฺฉามิ ผเลสฺวญฺเญสุ เกสุจิ ฯ|
  count |๖|
    block |โสเสตฺวา นูน มรณํ ตํ มมํ อาวหิสฺสติ|
    block |อมฺพํ ยสฺส ผลํ สาทุ มธุรคฺคํ มโนรมํ|
    block |ยมุทฺธริํ วุยฺหมานํ อุทธิสฺมา มหณฺณเวฯ|
  count |๗|
    block |อกฺขาตํ เต มยา สพฺพํ ยสฺมา อุปวสามหํ|
    block |รมฺมํ ปติ นิสินฺโนสฺมิ ปุถุโลมายุตา ปุถุฯ|
  count |๘|
    block |ตฺวญฺจ โข เมว อกฺขาหิ อตฺตานมปลายินิ|
    block |กา วา ตฺวมสิ กลฺยาณิ กิสฺส วา ตฺวํ สุมชฺฌิเมฯ|
  count |๙|
    block |รุปฺปปฏฺฏปลิมฏฺฐีว พฺยคฺฆีว คิริสานุชา|
    block |ยา สนฺติ นาริโย เทเวสุ เทวานํ ปริจาริกาฯ|
  count |๑๐|
    block |ยา จ มนุสฺสโลกสฺมิํ รูเปนานฺวาคติตฺถิโย|
    block |รูเปน เต สทิสี นตฺถิ เทเวสุ คนฺธพฺพมนุสฺสโลเก|
    block |ปุฏฺฐาสิ เม จารุปุพฺพงฺคิ พฺรูหิ นามญฺจ พนฺธเวฯ|
  count |๑๑|
    block |ยํ ตฺวํ ปติ นิสินฺโนสิ รมฺมํ พฺราหฺมณ โกสิกิํ|
    block |สาหํ ภุสาลยา วุตฺถา วรวาริวโหฆสาฯ|
  count |๑๒|
    block |นานาทุมคณากิณฺณา พหุกา คิริกนฺทรา|
    block |มเมว ปมุขา โหนฺติ อภิสนฺทนฺติ ปาวุเสฯ|
  count |๑๓|
    block |อโถ พหู วนโตทา นีลวาริวหินฺธรา|
    block |พหุกา นาควิตฺโตทา อภิสนฺทนฺติ วารินาฯ|
  count |๑๔|
    block |ตา อมฺพชมฺพุลพุชา นีปา ตาลา จุทุมฺพรา|
    block |พหูนิ ผลชาตานิ อาวหนฺติ อภิณฺหโสฯ|
  count |๑๕|
    block |ยํ กิญฺจิ อุภโต ตีเร ผลํ ปตติ อมฺพุนิ|
    block |อสํสยํ ตํ โสตสฺส ผลํ โหติ วสานุคํฯ|
  count |๑๖|
    block |เอตทญฺญาย เมธาวิ ปุถุปญฺญ สุโณหิ เม|
    block |มา โรจย มภิสงฺคํ ปฏิเสธ ชนาธิปฯ|
  count |๑๗|
    block |น วาหํ วฑฺฒวํ มญฺเญ ยํ ตฺวํ รฏฺฐาภิวฑฺฒน|
    block |อาเจยฺยมาโน ราชิสิ มรณํ อภิกงฺขสิฯ|
  count |๑๘|
    block |ตสฺส ชานนฺติ ปิตโร คนฺธพฺพา จ สเทวกา|
    block |เย จาปิ อิสโย โลเก สญฺญตตฺตา ตปสฺสิโน|
    block |อสํสยํ เตปิ ชานนฺติ ปฏฺฐภูตา ยสสฺสิโนฯ|
  count |๑๙|
    block |เอวํ วิทิตฺวา วิทู สพฺพธมฺมํ วิทฺธํสนํ จวนํ ชีวิตสฺส|
    block |น จียตี ตสฺส นรสฺส ปาปํ สเจ น เจเตติ วธาย ตสฺสฯ|
  count |๒๐|
    block |อิสิปูคสมญฺญาเต เอวํ โลกฺยา วิทิตา สติ|
    block |อนริยปริสมฺภาเส ปาปกมฺมํ ชิคีสสิ ฯ|
  count |๒๑|
    block |สเจ อหํ มริสฺสามิ ตีเร เต ปุถุสุสฺโสณิ|
    block |อสํสยํ ตํ อสิโลโก มยิ เปเต อาคมิสฺสติฯ|
  count |๒๒|
    block |ตสฺมา หิ ปาปกํ กมฺมํ รกฺขสฺเสว สุมชฺฌิเม|
    block |มา ตํ สพฺโพ ชโน ปจฺฉา ปกุฏฺฐายิ มยิ มเตฯ|
  count |๒๓|
    block |อญฺญาตเมตํ อวิสยฺหสาหิ อตฺตานมมฺพญฺจ ททามิ เต ตํ|
    block |โส ทุจฺจเช กามคุเณ ปหาย สนฺติญฺจ ธมฺมญฺจ อธิฏฺฐิโตสิฯ|
  count |๒๔|
    block |โย หิตฺวา ปุพฺพสญฺโญคํ ปจฺฉา สํโยชเน ฐิโต|
    block |อธมฺมญฺเจว จรติ ปาปญฺจสฺส ปวฑฺฒติฯ|
  count |๒๕|
    block |เอหิ ตํ ปาปยิสฺสามิ กามํ อปฺโปสฺสุโก ภว|
    block |อุปานยามิ สีตสฺมิํ วิหราหิ อนุสฺสุโกฯ|
  count |๒๖|
    block |ตํ ปุปฺผรสมตฺเตภิ วกฺกงฺเคหิ อรินฺทม|
    block |โกญฺจา มยูรา ทิวิยา โกลฏฺฐิมธุสาฬิกา|
    block |กูชิตา หํสปูเคหิ โกกิเลตฺถ ปโพธเรฯ|
  count |๒๗|
    block |อมฺเพตฺถ วิปฺปสาขคฺคา ปลาลขลสนฺนิภา|
    block |โกสมฺพสฬลา นีปา ปกฺกตาลวิลมฺพิโนฯ|
  count |๒๘|
    block |มาลี ติริฏี กายูรี องฺคที จนฺทนุสฺสโท|
    block |รตฺติํ ตฺวํ ปริจาเรสิ ทิวา เวเทสิ เวทนํฯ|
  count |๒๙|
    block |โสฬสิตฺถิสหสฺสานิ ยา เตมา ปริจาริกา|
    block |เอวํ มหานุภาโวสิ อพฺภุโต โลมหํสโนฯ|
  count |๓๐|
    block |กิํ กมฺมมกรี ปุพฺเพ ปาปํ อตฺตทุขาวหํ|
    block |ยํ กริตฺวา มนุสฺเสสุ ปิฏฺฐิมํสานิ ขาทสิฯ|
  count |๓๑|
    block |อชฺเฌนานิ ปฏิคฺคยฺห กาเมสุ คธิโต อหํ|
    block |อจริํ ทีฆมทฺธานํ ปเรสํ อหิตายหํฯ|
  count |๓๒|
    block |โย ปิฏฺฐิมํสิโก โหติ เอวํ อุกฺกจฺจ ขาทติ|
    block |ยถาหํ อชฺช ขาทามิ ปิฏฺฐิมํสานิ อตฺตโนติฯ|
  stand |กิํฉนฺทชาตกํ ปฐมํฯ|
  count |  |
  block |๕๑๒ กุมฺภชาตกํ ๒|
  count |๓๓|
    block |โก ปาตุราสี ติทิวา นภมฺหิ โอภาสยํ สํวริํ จนฺทิมาว|
    block |คตฺเตหิ เต รสฺมิโย นิจฺฉรนฺติ สเตรตา วิชฺชุริวนฺตลิกฺเขฯ|
  count |๓๔|
    block |โส ฉินฺนวาตํ กมสี อฆมฺหิ เวหายสํ คจฺฉสิ ติฏฺฐสี จ|
    block |อิทฺธี นุ เต วตฺถุกตา สุภาวิตา อนทฺธคูนํ อปิ เทวตานํฯ|
  count |๓๕|
    block |เวหายสํ คมฺมมาคมฺม ติฏฺฐสิ กุมฺภํ กิณาถาติ ยเมตมตฺถํ|
    block |โก วา ตุวํ กิสฺส วา ตาย กุมฺโภ อกฺขาหิ เม พฺราหฺมณ เอตมตฺถํฯ|
  count |๓๖|
    block |น สปฺปิกุมฺโภ นปิ เตลกุมฺโภ น ผาณิตสฺส น มธุสฺส กุมฺโภ|
    block |กุมฺภสฺส วชฺชานิ อนปฺปกานิ โทเส พหู กุมฺภคเต สุณาถฯ|
  count |๓๗|
    block |คเฬยฺย ยํ ปิตฺวา ปเต ปปาตํ โสพฺภํ คุหํ จนฺทนิโยฬิคลฺลํ|
    block |พหุมฺปิ ภุญฺเชยฺย อโภชเนยฺยํ ตสฺสา ปุณฺณํ กุมฺภมิมํ กิณาถฯ|
  count |๓๘|
    block |ยํ ปิตฺวา จิตฺตสฺมิมเนสมาโน อาหิณฺฑตี โคริว ภกฺขสารี|
    block |อนาถมาโน อุปคายติ นจฺจติ จ ตสฺสา ปุณฺณํ กุมฺภมิมํ กิณาถฯ|
  count |๓๙|
    block |ยํ เว ปิวิตฺวา อเจโลว นคฺโค จเรยฺย คาเม วิสิขนฺตรานิ|
    block |สมฺมูฬฺหจิตฺโต อติเวลสายี ตสฺสา ปุณฺณํ กุมฺภมิมํ กิณาถฯ|
  count |๔๐|
    block |ยํ ปิตฺวา อุฏฺฐาย ปเวธมาโน สีสญฺจ พาหุญฺจ ปจาลยนฺโต|
    block |โส นจฺจตี ทารุกฏลฺลโกว ตสฺสา ปุณฺณํ กุมฺภมิมํ กิณาถฯ|
  count |๔๑|
    block |ยํ เว ปิวิตฺวา อคฺคิทฑฺฒา สยนฺติ อโถ สิคาเลหิปิ ขาทิตาเส|
    block |พนฺธํ วธํ โภคชานิญฺจุเปนฺติ ตสฺสา ปุณฺณํ กุมฺภมิมํ กิณาถฯ|
  count |๔๒|
    block |ยํ ปิตฺวา ภาเสยฺย อาภาสเนยฺยํ สภายมาสีโน อเปตวตฺโถ|
    block |สมฺมกฺขิโต วนฺตคโต พฺยสนฺโน ตสฺสา ปุณฺณํ กุมฺภมิมํ กิณาถฯ|
  count |๔๓|
    block |ยํ เว ปิวิตฺวา อุกฺกฏฺโฐ อาวิลกฺโข มเมว สพฺพา ปถวีติ มญฺเญ|
    block |น เม สโม จาตุรนฺโตปิ ราชา ตสฺสา ปุณฺณํ กุมฺภมิมํ กิณาถฯ|
  count |๔๔|
    block |มานาติมานา กลหานิ เปสุณี ทุพฺพณฺณินี นคฺคยินี ปลายินี|
    block |โจราน ธุตฺตาน คตี นิเกโต ตสฺสา ปุณฺณํ กุมฺภมิมํ กิณาถฯ|
  count |๔๕|
    block |อิทฺธานิ ผีตานิ กุลานิ อสฺสุ อเนกสาหสฺสธนานิ โลเก|
    block |อุจฺฉินฺนทายชฺชกตานิมาย ตสฺสา ปุณฺณํ กุมฺภมิมํ กิณาถฯ|
  count |๔๖|
    block |ธญฺญํ ธนํ รชตํ ชาตรูปํ เขตฺตํ ควํ ยตฺถ วินาสยนฺติ|
    block |อุจฺเฉทนี วิตฺตวตํ กุลานํ ตสฺสา ปุณฺณํ กุมฺภมิมํ กิณาถฯ|
  count |๔๗|
    block |ยํ เว ปิตฺวา ทิตฺตรูโปว โปโส อกฺโกสติ มาตรํ ปิตรญฺจ|
    block |สสฺสุมฺปิ คณฺเหยฺย อโถปิ สุณฺหํ ตสฺสา ปุณฺณํ กุมฺภมิมํ กิณาถฯ|
  count |๔๘|
    block |ยํ เว ปิตฺวา ทิตฺตรูปาว นารี อกฺโกสติ สสุรํ สามิกญฺจ|
    block |ทาสมฺปิ คณฺเห ปริจารกมฺปิ ตสฺสา ปุณฺณํ กุมฺภมิมํ กิณาถฯ|
  count |๔๙|
    block |ยํ เว ปิวิตฺวาน หเนยฺย โปโส ธมฺเม ฐิตํ สมณํ พฺราหฺมณํ วา|
    block |คจฺเฉ อปายมฺปิ ตโตนิทานํ ตสฺสา ปุณฺณํ กุมฺภมิมํ กิณาถฯ|
  count |๕๐|
    block |ยํ เว ปิวิตฺวา ทุจฺจริตํ จรนฺติ กาเยน วาจาย จ เจตสา จ|
    block |นิรยํ วชนฺติ ทุจฺจริตํ จริตฺวา ตสฺสา ปุณฺณํ กุมฺภมิมํ กิณาถฯ|
  count |๕๑|
    block |ยํ ยาจมานา น ลภนฺติ ปุพฺเพ พหุํ หิรญฺญมฺปิ ปริจฺจชนฺตา|
    block |โส ตํ ปิวิตฺวา อลิกํ ภณาติ ตสฺสา ปุณฺณํ กุมฺภมิมํ กิณาถฯ|
  count |๕๒|
    block |ยํ เว ปิตฺวา เปสเน เปสิยนฺโต อจฺจายิเก กรณียมฺหิ ชาเต|
    block |อตฺถมฺปิ โส นปฺปชานาติ วุตฺโต ตสฺสา ปุณฺณํ กุมฺภมิมํ กิณาถฯ|
  count |๕๓|
    block |หิรีมนาปิ อหิรีกภาวํ ปาตุํ กโรนฺติ มทนาย มตฺตา|
    block |ธีราปิ สนฺตา พหุกํ ภณนฺติ ตสฺสา ปุณฺณํ กุมฺภมิมํ กิณาถฯ|
  count |๕๔|
    block |ยํ เว ปิตฺวา เอกถูปา สยนฺติ อนาสกา ถณฺฑิลทุกฺขเสยฺยํ|
    block |ทุพฺพณฺณิยํ อายสกฺยญฺจุเปนฺติ ตสฺสา ปุณฺณํ กุมฺภมิมํ กิณาถฯ|
  count |๕๕|
    block |ยํ เว ปิตฺวา ปตฺตขนฺธา สยนฺติ คาโว กุฏหตาว น หิ วารุณิยา|
    block |เวโค นเรน สุสโหริว ตสฺสา ปุณฺณํ กุมฺภมิมํ กิณาถฯ|
  count |๕๖|
    block |ยํ มนุสฺสา วิวชฺเชนฺติ สปฺปํ โฆรวิสํ มิว|
    block |ตํ โลเก วิสสมานํ โก นโร ปาตุมรหติฯ|
  count |๕๗|
    block |ยํ เว ปิตฺวา อนฺธกเวณฺฑปุตฺตา สมุทฺทตีเร ปริจารยนฺตา|
    block |อุปกฺกมุํ มุสเลหญฺญมญฺญํ ตสฺสา ปุณฺณํ กุมฺภมิมํ กิณาถฯ|
  count |๕๘|
    block |ยํ เว ปิตฺวา ปุพฺพเทวา ปมตฺตา ติทิวา จุตา สสฺสติยา สมาย|
    block |ตํ ตาทิสํ มชฺชมิมํ นิรตฺถกํ ชานํ มหาราช กถํ ปิเวยฺยฯ|
  count |๕๙|
    block |นยิมสฺมิํ กุมฺภสฺมิํ ทธิ วา มธุ วา เอวํ อภิญฺญาย กิณาหิ ราช|
    block |เอวญฺหิมํ กุมฺภคตา มยา เต อกฺขาตรูปํ ตว สพฺพมิตฺตฯ|
  count |๖๐|
    block |น เม ปิตา วา อถวาปิ มาตา เอตาทิสา ยาทิสโก ตุวํสิ|
    block |หิตานุกมฺปี ปรมตฺถกาโม โสหํ กริสฺสํ วจนํ ตวชฺชฯ|
  count |๖๑|
    block |ททามิ เต คามวรานิ ปญฺจ ทาสีสตํ สตฺต ควํ สตานิ|
    block |อาชญฺญยุตฺเต จ รเถ ทส อิเม อาจริโย โหสิ มมตฺถกาโมฯ|
  count |๖๒|
    block |ตเวว ทาสีสตมตฺถุ ราช คามา จ คาโว จ ตเวว โหนฺตุ|
    block |อาชญฺญยุตฺตา จ รถา ตเวว สกฺโกหมสฺมี ติทสานมินฺโทฯ|
  count |๖๓|
    block |มํโสทนํ สปฺปิปายาสํ ภุญฺช ขาทสฺสุ จ ตฺวํ มธุมาสปูเว|
    block |เอวํ ตุวํ ธมฺมรโต ชนินฺท อนินฺทิโต สคฺคมุเปหิ ฐานนฺติฯ|
  stand |กุมฺภชาตกํ ทุติยํฯ|
  count |  |
  block |๕๑๓ ชยทฺทิสชาตกํ ๓|
  count |๖๔|
    block |จิรสฺสํ วต เม อุทปาทิ อชฺช ภกฺโข มหา สตฺตมิภตฺตกาเล|
    block |กุโตสิ โก วาสิ ตทิงฺฆ พฺรูหิ อาจิกฺข ชาติํ วิทิโต ยถาสิฯ|
  count |๖๕|
    block |ปญฺจาลราชา มิควํ ปวิฏฺโฐ ชยทฺทิโส นาม ยทิสฺสุโต เต|
    block |จรามิ กจฺฉานิ วนานิ จาหํ ปสทํ อิมํ ขาท มมชฺช มุญฺจฯ|
  count |๖๖|
    block |เสเนว ตฺวํ ปณสิ สสฺสมาโน มเมส ภกฺโข ปสโท ยํ วเทสิ|
    block |ตํ ขาทิยาน ปสทํ ชิฆญฺญํ ขาทิสฺสํ ปจฺฉา น วิลาปกาโลฯ|
  count |๖๗|
    block |น จตฺถิ โมกฺโข มม นิกฺกเยน คนฺตฺวาน ปจฺจาคมนาย ปณฺเห|
    block |ตํ สงฺกรํ พฺราหฺมณสฺสปฺปทาย สจฺจานุรกฺขี ปุนราวชิสฺสํฯ|
  count |๖๘|
    block |กิํ กมฺมชาตํ อนุตปฺปเต ตฺวํ ปตฺตํ สมีปํ มรณสฺส ราช|
    block |อาจิกฺข เม ตํ อปิ สกฺกุเณมุ อนุชานิตุํ อาคมนาย ปณฺเหฯ|
  count |๖๙|
    block |กตา มยา พฺราหฺมณสฺส ธนาสา ตํ สงฺกรํ ปฏิมุกฺกํ น มุตฺตํ|
    block |ตํ สงฺกรํ พฺราหฺมณสฺสปฺปทาย สจฺจานุรกฺขี ปุนราวชิสฺสํฯ|
  count |๗๐|
    block |ยา เต กตา พฺราหฺมณสฺส ธนาสา ตํ สงฺกรํ ปฏิมุกฺกํ น มุตฺตํ|
    block |ตํ สงฺกรํ พฺราหฺมณสฺสปฺปทาย สจฺจานุรกฺขี ปุนราวชสฺสุฯ|
  count |๗๑|
    block |มุตฺโต จ โส โปริสาทสฺส หตฺถา คนฺตฺวา สกํ มนฺทิรํ กามกามี|
    block |ตํ สงฺกรํ พฺราหฺมณสฺสปฺปทาย อามนฺตยี ปุตฺตมลีนสตฺตํ ฯ|
  count |๗๒|
    block |อชฺเชว รชฺชํ อภิสิญฺจยสฺสุ ธมฺมํ จร เสสุ ปเรสุ จาปิ|
    block |อธมฺมกาโร จ เต มาหุ รฏฺเฐ คจฺฉามหํ โปริสาทสฺส ญตฺเต ฯ|
  count |๗๓|
    block |กิํ กมฺม กุพฺพํ ตว เทว ปาว นาราธยี ตํ ตทิจฺฉามิ โสตุํ|
    block |ยมชฺช รชฺชมฺหิ อุทสฺสเย ตุวํ รชฺชมฺปิ นิจฺเฉยฺยํ ตยา วินาหํฯ|
  count |๗๔|
    block |น กมฺมุนา วา วจสา ว ตาต อปราธิโตหํ ตุวิยํ สรามิ|
    block |สนฺธิญฺจ กตฺวา ปุริสาทเกน สจฺจานุรกฺขี ปุนาหํ คมิสฺสํฯ|
  count |๗๕|
    block |อหํ คมิสฺสามิ อิเธว โหหิ นตฺถิ ตโต ชีวโต วิปฺปโมกฺโข|
    block |สเจ ตุวํ คจฺฉสิเยว ราช อหมฺปิ คจฺฉามิ อุโภ น โหมฯ|
  count |๗๖|
    block |อทฺธา หิ ตาต สตาเนส ธมฺโม มรณา จ เม ทุกฺขตรํ ตทสฺส|
    block |กมฺมาสปาโท ตํ ยทา ปจิตฺวา ปสยฺห ขาเท ภิทา รุกฺขสูเลฯ|
  count |๗๗|
    block |ปาเณน เต ปาณมหํ นิมิสฺสํ มา ตฺวํ อคา โปริสาทสฺส ญตฺเต|
    block |เอตญฺจ เต ปาณมหํ นิมิสฺสํ ตสฺมา มตํ ชีวิตสฺส วณฺเณมิ ฯ|
  count |๗๘|
    block |ตโต หเว ธิติมา ราชปุตฺโต วนฺทิตฺวา มาตุ จ ปิตุ จ ปาเท|
    block |ทุขินิสฺส มาตา นิปตา ปถพฺยา ปิตาสฺส ปคฺคยฺห ภุชานิ กนฺทติฯ|
  count |๗๙|
    block |ตํ คจฺฉนฺตํ ตาว ปิตา วิทิตฺวา ปรมฺมุโข วนฺทติ ปญฺชลีโก|
    block |โสโม จ ราชา วรุโณ จ ราชา ปชาปตี จนฺทิมา สูริโย จ|
    block |เอเตหิ คุตฺโต ปุริสาทกมฺหา อนุญฺญาโต โสตฺถิ ปจฺเจหิ ตาตฯ|
  count |๘๐|
    block |ยํ ทณฺฑกิรญฺโญ คตสฺส มาตา รามสฺสกาสิ โสตฺถานํ สุคุตฺตา|
    block |ตํ เต อหํ โสตฺถานํ กโรมิ เอเตน สจฺเจน สรนฺตุ เทวา|
    block |อนุญฺญาโต โสตฺถิ ปจฺเจหิ ปุตฺตฯ|
  count |๘๑|
    block |อาวี รโห วาปี มโนปโทสํ นาหํ สเร ชาตุ มลีนสตฺเต|
    block |เอเตน สจฺเจน สรนฺตุ เทวา อนุญฺญาโต โสตฺถิ ปจฺเจหิ ภาติก ฯ|
  count |๘๒|
    block |ยสฺมา จ เม อนธิมโนสิ สามิ น จาปิ เม มนสา อปฺปิโยสิ|
    block |เอเตน สจฺเจน สรนฺตุ เทวา อนุญฺญาโต โสตฺถิ ปจฺเจหิ สามิฯ|
  count |๘๓|
    block |พฺรหา อุชู จารุมุโข กุโตสิ น มํ ปชานาสิ วเน วสนฺตํ|
    block |ลุทฺทํ มํ ญตฺวา ปุริสาทโกติ โก โสตฺถิ มาชานมิธาวเชยฺยฯ|
  count |๘๔|
    block |ชานามิ ลุทฺท ปุริสาทโก ตฺวํ น ตํ น ชานามิ วเน วสนฺตํ|
    block |อหญฺจ ปุตฺโตสฺมิ ชยทฺทิสสฺส มมชฺช ขาท ปิตุโน ปโมกฺขาฯ|
  count |๘๕|
    block |ชานามิ ปุตฺโตติ ชยทฺทิสสฺส ตถา หิ โว มุขวณฺโณ อุภินฺนํ|
    block |สุทุกฺกรญฺเญว กตํ ตเวทํ โย มตฺตุมิจฺเฉ ปิตุโน ปโมกฺขาฯ|
  count |๘๖|
    block |น ทุกฺกรํ กิญฺจิ มเหตฺถ มญฺเญ โย มตฺตุมิจฺเฉ ปิตุโน ปโมกฺขา|
    block |มาตุ จ เหตุ ปรโลก คนฺตฺวา สุเขน สคฺเคน จ สมฺปยุตฺโตฯ|
  count |๘๗|
    block |อหญฺจ โข อตฺตโน ปาปกิริยํ อาวี รโห วาปิ สเร น ชาตุ|
    block |สงฺขาตชาตีมรโณหมสฺมิ ยเถว เม อิธ ตถา ปรตฺถฯ|
  count |๘๘|
    block |ขาทชฺช มํ ทานิ มหานุภาว กรสฺสุ กิจฺจานิ อิมํ สรีรํ|
    block |รุกฺขสฺส วา เต ปปตามิ อคฺคา ฉาทยมาโน มยฺหํ ตฺวมเทสิ มํสํฯ|
  count |๘๙|
    block |อิทญฺจ เต รุจฺจติ ราชปุตฺต จเชสิ ปาณํ ปิตุโน ปโมกฺขา|
    block |ตสฺมา หิ โส ตฺวํ ตรมานรูโป สมฺภญฺช กฏฺฐานิ ชเลหิ อคฺคิํฯ|
  count |๙๐|
    block |ตโต หเว ธิติมา ราชปุตฺโต ทารุํ สมาหตฺวา มหนฺตมคฺคิํ|
    block |สนฺทีปยิตฺวา ปฏิเวทยิตฺถ อาทีปิโต ทานิ มหายมคฺคิ ฯ|
  count |๙๑|
    block |ขาทชฺช มํ ทานิ ปสยฺหการี กิํ มํ มุหุํ เปกฺขสิ หฏฺฐโลโม|
    block |ตถา ตถา ตุยฺหมหํ กโรมิ ยถา ยถา มํ ฉาทยมาโน อเทสิฯ|
  count |๙๒|
    block |โก ตาทิสํ อรหติ ขาทิตาเย ธมฺเม ฐิตํ สจฺจวาทิํ วทญฺญุํ|
    block |มุทฺธาปิ ตสฺส วิผเลยฺย สตฺตธา โย ตาทิสํ สจฺจวาทิํ อเทยฺยฯ|
  count |๙๓|
    block |อิทญฺหิ โส พฺราหฺมณํ มญฺญมาโน สโส อวาเสสิ สเก สรีเร|
    block |เตเนว โส จนฺทิมา เทวปุตฺโต สสตฺถุโต กามทุหชฺช ยกฺขฯ|
  count |๙๔|
    block |จนฺโท ยถา ราหุมุขา ปมุตฺโต วิโรจเต ปนฺนรเสว ภาณุมา|
    block |เอวํ ตุวํ โปริสาทา ปมุตฺโต วิโรจ กปิเล มหานุภาว|
    block |อาโมทยํ ปิตรํ มาตรญฺจ สพฺโพ จ เต นนฺทตุ ญาติปกฺโขฯ|
  count |๙๕|
    block |ตโต หเว ธิติมา ราชปุตฺโต กตญฺชลี ปริยาย โปริสาทํ|
    block |อนุญฺญาโต โสตฺถิ สุขี อโรโค ปจฺจาคมา กปิลมลีนสตฺตา ฯ|
  count |๙๖|
    block |ตํ เนคมา ชานปทา จ สพฺเพ หตฺถาโรหา รถิกา ปตฺติกา จ|
    block |นมสฺสมานา ปญฺชลิกา อุปาคมุํ นมตฺถุ เต ทุกฺกรการโกสีติฯ|
  stand |ชยทฺทิสชาตกํ ตติยํฯ|
  count |  |
  block |๕๑๔ ฉทฺทนฺตชาตกํ ๔|
  count |๙๗|
    block |กิํ นุ โสจสินุจฺจงฺคิ ปณฺฑูสิ วรวณฺณินิ|
    block |มิลายสิ วิสาลกฺขิ มาลาว ปริมทฺทิตาฯ|
  count |๙๘|
    block |โทหโฬ เม มหาราช สุปินนฺเตนุปชฺฌคา|
    block |น โส สุลภรูโปว ยาทิโส มม โทหโฬฯ|
  count |๙๙|
    block |เย เกจิ มานุสา กามา อิธ โลกสฺมิ นนฺทเน|
    block |สพฺเพ เต ปจุรา มยฺหํ อหํ เต ทมฺมิ โทหฬํฯ|
  count |๑๐๐|
    block |ลุทฺทา เทว สมายนฺตุ เย เกจิ วิชิเต ตว|
    block |เอเตสํ อหมกฺขิสฺสํ ยาทิโส มม โทหโฬฯ|
  count |๑๐๑|
    block |อิเม เต ลุทฺทกา เทวิ กตหตฺถา วิสารทา|
    block |วนญฺญู จ มิคญฺญู จ มมตฺเถ จตฺตชีวิตาฯ|
  count |๑๐๒|
    block |ลุทฺทปุตฺตา นิสาเมถ ยาวนฺเตตฺถ สมาคตา|
    block |ฉพฺพิสาณํ คชํ เสตํ อทฺทสํ สุปิเน อหํ|
    block |ตสฺส ทนฺเตหิ เม อตฺโถ อลาเภ นตฺถิ ชีวิตํฯ|
  count |๑๐๓|
    block |น โน ปิตูนํ น ปิตามหานํ ทิฏฺโฐ สุโต กุญฺชโร ฉพฺพิสาโณ|
    block |ยมทฺทสา สุปิเน ราชปุตฺตี อกฺขาหิ โน ยาทิโส หตฺถินาโคฯ|
  count |๑๐๔|
    block |ทิสา จตสฺโส วิทิสา จตสฺโส อุทฺธํ อโธ ทส ทิสา อิมาโย|
    block |กตมํ ทิสํ ติฏฺฐติ นาคราชา ยมทฺทสา สุปิเน ฉพฺพิสาณํฯ|
  count |๑๐๕|
    block |อิโต อุชุํ อุตฺตริยํ ทิสายํ อติกฺกมฺม โส สตฺตคิรี พฺรหนฺเต|
    block |สุวณฺณปสฺโส นาม คิรี อุฬาโร สุปุปฺผิโต กิมฺปุริสานุจิณฺโณฯ|
  count |๑๐๖|
    block |อารุยฺห เสลํ ภวนํ กินฺนรานํ โอโลกย ปพฺพตปาทมูลํ|
    block |อถ ทกฺขสี เมฆสมานวณฺณํ นิคฺโรธราชํ อถ สหสฺสปาทํ ฯ|
  count |๑๐๗|
    block |ตตฺถจฺฉตี กุญฺชโร ฉพฺพิสาโณ สพฺพเสโต ทุปฺปสโห ปเรภิ|
    block |รกฺขนฺติ นํ อฏฺฐสหสฺสนาคา อีสาทนฺตา วาตชวปฺปหาริโนฯ|
  count |๑๐๘|
    block |ติฏฺฐนฺติ เต ตุมูลํ ปสฺสสนฺตา กุปฺปนฺติ วาตสฺสปิ เอริตสฺส|
    block |มนุสฺสภูตํ ปน ตตฺถ ทิสฺวา ภสฺมํ กเรยฺยุํ นาสฺส รโชปิ ตสฺสฯ|
  count |๑๐๙|
    block |พหู หิเม ราชกุลมฺหิ สนฺติ ปิฬนฺธนา ชาตรูปสฺส เทวี|
    block |มุตฺตามณีเวฬุริยามยา จ กิํ กาหสิ ทนฺตปิฬนฺธเนน|
    block |มาเรตุกามา กุญฺชรํ ฉพฺพิสาณํ อุทาหุ ฆาเตสฺสสิ ลุทฺทปุตฺเตฯ|
  count |๑๑๐|
    block |สา อิสฺสิตา ทุกฺขิตา จสฺมิ ลุทฺท อุทฺธญฺจ สุสฺสามิ อนุสฺสรนฺตี|
    block |กโรหิ เม ลุทฺทก เอตมตฺถํ ทสฺสามิ เต คามวรานิ ปญฺจฯ|
  count |๑๑๑|
    block |กตฺถจฺฉตี กตฺถมุเปติ ฐานํ วีถิสฺส กา นฺหาน คตสฺส โหติ|
    block |กถญฺหิ โส นฺหายติ นาคราชา กถํ วิชาเนมุ คติํ คชสฺสฯ|
  count |๑๑๒|
    block |ตตฺเถว สา โปกฺขรณี อทูเร รมฺมา สุติตฺถา จ มโหทิกา จ|
    block |สมฺปุปฺผิตา ภมรคณานุจิณฺณา เอตฺถ หิ โส นฺหายติ นาคราชาฯ|
  count |๑๑๓|
    block |สีสํ นหาตุปฺปล มาลภารี สพฺพเสโต ปุณฺฑรีกตฺตจงฺคี|
    block |อาโมทมาโน คจฺฉติ สนฺนิเกตํ ปุรกฺขตฺวา มเหสิํ สพฺพภทฺทํฯ|
  count |๑๑๔|
    block |ตตฺเถว โส อุคฺคเหตฺวาน วากฺยํ อาทาย ตูณิญฺจ ธนุญฺจ ลุทฺโท|
    block |วิตุริยติ สตฺตคิรี พฺรหนฺเต สุวณฺณปสฺสํ นาม คิริํ อุฬารํฯ|
  count |๑๑๕|
    block |อารุยฺห เสลํ ภวนํ กินฺนรานํ โอโลกยี ปพฺพตปาทมูลํ|
    block |ตตฺถทฺทสา เมฆสมานวณฺณํ นิคฺโรธราชํ อฏฺฐสหสฺสปาทํฯ|
  count |๑๑๖|
    block |ตตฺถทฺทสา กุญฺชรํ ฉพฺพิสาณํ สพฺพเสตํ ทุปฺปสหํ ปเรภิ|
    block |รกฺขนฺติ นํ อฏฺฐสหสฺสนาคา อีสาทนฺตา วาตชวปฺปหาริโนฯ|
  count |๑๑๗|
    block |ตตฺถทฺทสา โปกฺขรณิํ อทูเร รมฺมํ สุติตฺถญฺจ มโหทิกญฺจ|
    block |สมฺปุปฺผิตํ ภมรคณานุจิณฺณํ ยตฺถ หิ โส นฺหายติ นาคราชาฯ|
  count |๑๑๘|
    block |ทิสฺวาน นาคสฺส คติํ ฐิติญฺจ วีถิสฺส ยา นฺหานคตสฺส โหติ|
    block |โอปาตมาคจฺฉิ อนริยรูโป ปโยชิโต จิตฺตวสานุคายฯ|
  count |๑๑๙|
    block |ขณิตฺวาน กาสุํ ผลเกหิ ฉาทยิ อตฺตานโมธาย ธนุญฺจ ลุทฺโท|
    block |ปสฺสาคตํ ปุถุสลฺเลน นาคํ สมปฺปยี ทุกฺกฏกมฺมการีฯ|
  count |๑๒๐|
    block |วิทฺโธ จ นาโค โกญฺจมนาทิ โฆรํ สพฺเพ จ นาคา นินฺนทุํ โฆรรูปํ|
    block |ติณญฺจ กฏฺฐญฺจ รณํ กโรนฺตา ธาวิํสุ เต อฏฺฐทิสา สมนฺตโตฯ|
  count |๑๒๑|
    block |วธิสฺสเมตนฺติ ปรามสนฺโต กาสาวมทฺทกฺขิ ธชํ อิสีนํ|
    block |ทุกฺเขน ผุฏฺฐสฺสุทปาทิ สญฺญา อรหทฺธโช สพฺภิ อวชฺฌรูโปฯ|
  count |๑๒๒|
    block |อนิกฺกสาโว กาสาวํ โย วตฺถํ ปริทหิสฺสติ|
    block |อเปโต ทมสจฺเจน น โส กาสาวมรหติฯ|
  count |๑๒๓|
    block |โย จ วนฺตกสาวสฺส สีเลสุ สุสมาหิโต|
    block |อุเปโต ทมสจฺเจน ส เว กาสาวมรหติฯ|
  count |๑๒๔|
    block |สมปฺปิโต ปุถุสลฺเลน นาโค อทุฏฺฐจิตฺโต ลุทฺทกมชฺฌภาสิ|
    block |กิมตฺถยํ กิสฺส วา สมฺม เหตุ มมํ วธี กสฺส วายํ ปโยโคฯ|
  count |๑๒๕|
    block |กาสิสฺส รญฺโญ มเหสี ภทนฺเต สา ปูชิตา ราชกุเล สุภทฺทา|
    block |ตํ อทฺทสา สา จ มมํ อสํสิ ทนฺเตหิ อตฺโถติ จ มํ อโวจฯ|
  count |๑๒๖|
    block |พหู หิ เม ทนฺตยุคา อุฬารา เย เม ปิตูนญฺจ ปิตามหานํ|
    block |ชานาติ สา โกธนา ราชปุตฺตี วธตฺถิกา เวรมกาสิ พาลาฯ|
  count |๑๒๗|
    block |อุฏฺเฐหิ ตฺวํ ลุทฺท ขรํ คเหตฺวา ทนฺเต อิเม ฉินฺท ปุรา มรามิ|
    block |วชฺชาสิ ตํ โกธนํ ราชปุตฺติํ นาโค หโต หนฺท อิมสฺส ทนฺตาฯ|
  count |๑๒๘|
    block |อุฏฺฐาย โส ลุทฺโท ขรํ คเหตฺวา เฉตฺวาน ทนฺตานิ คชุตฺตมสฺส|
    block |วคฺคู สุเภ อปฺปฏิเม ปถพฺยา อาทาย ปกฺกามิ ตโต หิ ขิปฺปํฯ|
  count |๑๒๙|
    block |ภยฏฺฏิตา นาควเธน อฏฺฏา เย เต นาคา อฏฺฐ ทิสา วิธาวุํ|
    block |อทิสฺวาน โปสํ คชปจฺจมิตฺตํ ปจฺจาคมุํ เยน โส นาคราชาฯ|
  count |๑๓๐|
    block |เต ตตฺถ กนฺทิตฺวา โรทิตฺวาน นาคา สีเส สเก ปํสุกํ โอกิริตฺวา|
    block |อคมํสุ เต สพฺเพ สกํ นิเกตํ ปุรกฺขตฺวา มเหสิํ สพฺพภทฺทํฯ|
  count |๑๓๑|
    block |อาทาย ทนฺตานิ คชุตฺตมสฺส วคฺคู สุเภ อปฺปฏิเม ปถพฺยา|
    block |สุวณฺณราชีหิ สมนฺตโมทเร โส ลุทฺทโก กาสิปุรํ อุปาคมิ|
    block |อุปเนสิ โส ราชกญฺญาย ทนฺเต นาโค หโต หนฺท อิมสฺส ทนฺตาฯ|
  count |๑๓๒|
    block |ทิสฺวาน ทนฺตานิ คชุตฺตมสฺส ภตฺตุปฺปิยสฺส ปุริมาย ชาติยา|
    block |ตตฺเถว ตสฺสา หทยํ อผาลิ เตเนว สา กาลมกาสิ พาลาฯ|
  count |๑๓๓|
    block |สมฺโพธิปตฺโต ส มหานุภาโว สิตํ อกาสิ ปริสาย มชฺเฌ|
    block |ปุจฺฉิํสุ ภิกฺขู สุวิมุตฺตจิตฺตา นาการเณ ปาตุกโรนฺติ พุทฺธาฯ|
  count |๑๓๔|
    block |ยมทฺทสาถ ทหริํ กุมาริํ กาสายวตฺถํ อนคาริยํ จรนฺติํ|
    block |สา โข ตทา ราชกญฺญา อโหสิ อหํ ตทา นาคราชา อโหสิํฯ|
  count |๑๓๕|
    block |อาทาย ทนฺตานิ คชุตฺตมสฺส วคฺคู สุเภ อปฺปฏิเม ปถพฺยา|
    block |โย ลุทฺทโก กาสิปุรํ อุปาคมิ โส โข ตทา เทวทตฺโต อโหสิฯ|
  count |๑๓๖|
    block |อนาวสูรํ จิรรตฺตสํสิตํ อุจฺจาวจํ จริตมิทํ ปุราณํ|
    block |วีตทฺทโร วีตโสโก วิสลฺโล สยํ อภิญฺญาย อภาสิ พุทฺโธฯ|
  count |๑๓๗|
    block |อหํ โว เตน กาเลน อโหสิํ ตตฺถ ภิกฺขโว|
    block |นาคราชา ตทา โหมิ เอวํ ธาเรถ ชาตกนฺติฯ|
  stand |ฉทฺทนฺตชาตกํ จตุตฺถํฯ|
  count |  |
  block |๕๑๕ สมฺภวชาตกํ ๕|
  count |๑๓๘|
    block |รชฺชญฺจ ปฏิปนฺนาสฺม อาธิปจฺจํ สุจีรต|
    block |มหตฺตํ ปตฺตุมิจฺฉามิ วิเชตุํ ปถวิํ อิมํฯ|
  count |๑๓๙|
    block |ธมฺเมน โน อธมฺเมน อธมฺโม เม น รุจฺจติ|
    block |กิจฺโจว ธมฺโม จริโต รญฺโญ โหติ สุจีรตฯ|
  count |๑๔๐|
    block |อิธ เจวานินฺทิตา เยน เปจฺจ เยน อนินฺทิตา|
    block |ยสํ เทวมนุสฺเสสุ เยน ปปฺโปมุ พฺราหฺมณฯ|
  count |๑๔๑|
    block |โยหํ อตฺถญฺจ ธมฺมญฺจ กตฺตุมิจฺฉามิ พฺราหฺมณ|
    block |ตํ ตฺวํ อตฺถญฺจ ธมฺมญฺจ พฺราหฺมณกฺขาหิ ปุจฺฉิโตฯ|
  count |๑๔๒|
    block |นาญฺญตฺร วิธุรา ราช เอตทกฺขาตุมรหติ|
    block |ยํ ตฺวํ อตฺถญฺจ ธมฺมญฺจ กตฺตุมิจฺฉสิ ขตฺติยฯ|
  count |๑๔๓|
    block |เอหิ โข ปหิโต คจฺฉ วิธุรสฺส อุปนฺติกํ|
    block |นิกฺขญฺจิมํ สุวณฺณสฺส หรํ คจฺฉ สุจีรต|
    block |อภิหารํ อิมํ ทชฺชา อตฺถธมฺมานุสิฏฺฐิยาฯ|
  count |๑๔๔|
    block |สฺวาธิปฺปาคา ภารทฺวาโช วิธุรสฺส อุปนฺติกํ|
    block |ตมทฺทส มหาพฺรหฺมา อสมานํ สเก ฆเรฯ|
  count |๑๔๕|
    block |รญฺโญหํ ปหิโต ทูโต โกรพฺยสฺส ยสสฺสิโน|
    block |อตฺถํ ธมฺมญฺจ ปุจฺเฉสิ อิจฺจพฺรวิ ยุธิฏฺฐิโล|
    block |ตํ ตฺวํ อตฺถญฺจ ธมฺมญฺจ วิธุรกฺขาหิ ปุจฺฉิโตฯ|
  count |๑๔๖|
    block |คงฺคํ เม ปิทหิสฺสนฺติ น ตํ สกฺโกมิ พฺราหฺมณ|
    block |อปิเธตุํ มหาสินฺธุํ ตํ กถํ โส ภวิสฺสติฯ|
  count |๑๔๗|
    block |น เต สกฺโกมิ อกฺขาตุํ อตฺถํ ธมฺมญฺจ ปุจฺฉิโต|
    block |ภทฺรกาโร จ เม ปุตฺโต โอรโส มม อตฺรโช|
    block |ตํ ตฺวํ อตฺถญฺจ ธมฺมญฺจ คนฺตฺวา ปุจฺฉสฺสุ พฺราหฺมณฯ|
  count |๑๔๘|
    block |สฺวาธิปฺปาคา ภารทฺวาโช ภทฺรการสฺสุปนฺติกํ|
    block |ตมทฺทส มหาพฺรหฺมา นิสินฺนํ สมฺหิ เวสฺมนิฯ|
  count |๑๔๙|
    block |รญฺโญหํ ปหิโต ทูโต โกรพฺยสฺส ยสสฺสิโน|
    block |อตฺถํ ธมฺมญฺจ ปุจฺเฉสิ อิจฺจพฺรวิ ยุธิฏฺฐิโล|
    block |ตํ ตฺวํ อตฺถญฺจ ธมฺมญฺจ ภทฺรการ ปพฺรูหิ เมฯ|
  count |๑๕๐|
    block |มํสกาชํ อวหาย โคธํ อนุปตามหํ|
    block |น เต สกฺโกมิ อกฺขาตุํ อตฺถํ ธมฺมญฺจ ปุจฺฉิโตฯ|
  count |๑๕๑|
    block |สญฺจโย นาม เม ภาตา กนิฏฺโฐ เม สุจีรต|
    block |ตํ ตฺวํ อตฺถญฺจ ธมฺมญฺจ คนฺตฺวา ปุจฺฉสฺสุ พฺราหฺมณฯ|
  count |๑๕๒|
    block |สฺวาธิปฺปาคา ภารทฺวาโช สญฺจยสฺส อุปนฺติกํ|
    block |ตมทฺทส มหาพฺรหฺมา นิสินฺนํ สมฺหิ เวสฺมนิ ฯ|
  count |๑๕๓|
    block |รญฺโญหํ ปหิโต ทูโต โกรพฺยสฺส ยสสฺสิโน|
    block |อตฺถํ ธมฺมญฺจ ปุจฺเฉสิ อิจฺจพฺรวิ ยุธิฏฺฐิโล|
    block |ตํ ตฺวํ อตฺถญฺจ ธมฺมญฺจ สญฺจยกฺขาหิ ปุจฺฉิโตฯ|
  count |๑๕๔|
    block |สทา มํ คิลเต มจฺจุ สายํ ปาโต สุจีรต|
    block |น เต สกฺโกมิ อกฺขาตุํ อตฺถํ ธมฺมญฺจ ปุจฺฉิโตฯ|
  count |๑๕๕|
    block |สมฺภโว นาม เม ภาตา กนิฏฺโฐ เม สุจีรต|
    block |ตํ ตฺวํ อตฺถญฺจ ธมฺมญฺจ คนฺตฺวา ปุจฺฉสฺสุ พฺราหฺมณฯ|
  count |๑๕๖|
    block |อพฺภุโต วต โภ ธมฺโม นายํ อสฺมาก รุจฺจติ|
    block |ตโย ชนา ปิตาปุตฺตา เตสุ ปญฺญาย โน วิทูฯ|
  count |๑๕๗|
    block |น ตํ สกฺโกถ อกฺขาตุํ อตฺถํ ธมฺมญฺจ ปุจฺฉิตา|
    block |กถํ นุ ทหโร ชญฺญา อตฺถํ ธมฺมญฺจ ปุจฺฉิโตฯ|
  count |๑๕๘|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๕๙|
    block |ยถาปิ จนฺโท วิมโล คจฺฉํ อากาสธาตุยา|
    block |สพฺเพ ตาราคเณ โลเก อาภาย อติโรจติฯ|
  count |๑๖๐|
    block |เอวมฺปิ ทหรูเปโต ปญฺญาโยเคน สมฺภโว|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๖๑|
    block |ยถาปิ รมฺมโก มาโส คิมฺหานํ โหติ พฺราหฺมณ|
    block |อเตวญฺเญหิ มาเสหิ ทุมปุปฺเผหิ โสภติฯ|
  count |๑๖๒|
    block |เอวมฺปิ ทหรูเปโต ปญฺญาโยเคน สมฺภโว|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๖๓|
    block |ยถาปิ หิมวา พฺรหฺเม ปพฺพโต คนฺธมาทโน|
    block |นานารุกฺเขหิ สญฺฉนฺโน มหาภูตคณาลโย|
    block |โอสเธหิ จ ทิพฺเพหิ ทิสา ภาติ ปวาติ จฯ|
  count |๑๖๔|
    block |เอวมฺปิ ทหรูเปโต ปญฺญาโยเคน สมฺภโว|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๖๕|
    block |ยถาปิ ปาวโก พฺรหฺเม อจฺจิมาลี ยสสฺสิมา|
    block |ชลมาโน วเน คจฺเฉ อนโล กณฺหวตฺตนีฯ|
  count |๑๖๖|
    block |ฆตาสโน ธูมเกตุ อุตฺตมาเหวนนฺทโห|
    block |นิสีเถ ปพฺพตคฺคสฺมิํ ปหูเตโธ วิโรจติฯ|
  count |๑๖๗|
    block |เอวมฺปิ ทหรูเปโต ปญฺญาโยเคน สมฺภโว|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๖๘|
    block |ชเวน ภทฺรํ ชานนฺติ พลิพทฺทญฺจ วาหิเย|
    block |โทเหน เธนุํ ชานนฺติ ภาสมานญฺจ ปณฺฑิตํฯ|
  count |๑๖๙|
    block |เอวมฺปิ ทหรูเปโต ปญฺญาโยเคน สมฺภโว|
    block |มา นํ ทหโรติ อุญฺญาสิ อปุจฺฉิตฺวาน สมฺภวํ|
    block |ปุจฺฉิตฺวา สมฺภวํ ชญฺญา อตฺถํ ธมฺมญฺจ พฺราหฺมณฯ|
  count |๑๗๐|
    block |สฺวาธิปฺปาคา ภารทฺวาโช สมฺภวสฺส อุปนฺติกํ|
    block |ตมทฺทส มหาพฺรหฺมา กีฬมานํ พหีปุเรฯ|
  count |๑๗๑|
    block |รญฺโญหํ ปหิโต ทูโต โกรพฺยสฺส ยสสฺสิโน|
    block |อตฺถํ ธมฺมญฺจ ปุจฺเฉสิ อิจฺจพฺรวิ ยุธิฏฺฐิโล|
    block |ตํ ตฺวํ อตฺถญฺจ ธมฺมญฺจ สมฺภวกฺขาหิ ปุจฺฉิโตฯ|
  count |๑๗๒|
    block |ตคฺฆ เต อหมกฺขิสฺสํ ยถาปิ กุสโล ตถา|
    block |ราชา จ โข ตํ ชานาติ ยทิ กาหติ วา น วาฯ|
  count |๑๗๓|
    block |อชฺช สุเวติ สํเสยฺย รญฺญา ปุฏฺโฐ สุจีรต|
    block |มา กตฺวา อวสี ราชา อตฺเถ ชาเต ยุธิฏฺฐิโลฯ|
  count |๑๗๔|
    block |อชฺฌตฺตญฺเญว สํเสยฺย รญฺญา ปุฏฺโฐ สุจีรต|
    block |กุมฺมคฺคํ น นิเวเสยฺย ยถา มูฬฺโห อเจตโส ฯ|
  count |๑๗๕|
    block |อตฺตานํ นาติวตฺเตยฺย อธมฺมํ น สมาจเร|
    block |อติตฺเถ นปฺปตาเรยฺย อนตฺเถ น ยุโต สิยาฯ|
  count |๑๗๖|
    block |โย จ เอตานิ ฐานานิ กตฺตุํ ชานาติ ขตฺติโย|
    block |สทา โส วฑฺฒเต ราชา สุกฺกปกฺเขว จนฺทิมาฯ|
  count |๑๗๗|
    block |ญาตีนญฺจ ปิโย โหติ มิตฺเตสุ จ วิโรจติ|
    block |กายสฺส เภทา สปฺปญฺโญ สคฺคํ โส อุปปชฺชตีติฯ|
  stand |สมฺภวชาตกํ ปญฺจมํฯ|
  count |  |
  block |๕๑๖ มหากปิชาตกํ ๖|
  count |๑๗๘|
    block |พาราณสฺยํ อหู ราชา กาสีนํ รฏฺฐวฑฺฒโน|
    block |มิตฺตามจฺจปริพฺยูฬฺโห อคมาสิ มิคาชินํ ฯ|
  count |๑๗๙|
    block |ตตฺถ พฺราหฺมณมทฺทกฺขิ เสตํ จิตฺรํ กิลาสินํ|
    block |วิทฺธสฺตํ โกวิฬารํว กิสํ ธมนิสนฺถตํฯ|
  count |๑๘๐|
    block |ปรมการุญฺญตํ ปตฺตํ ทิสฺวา กิจฺฉคตํ นรํ|
    block |อวจ พฺยมฺหิโต ราชา ยกฺขานํ กตโม นุสิฯ|
  count |๑๘๑|
    block |หตฺถปาทา จ เต เสตา ตโต เสตตรํ สิโร|
    block |คตฺตํ กมฺมาสวณฺณํ เต กิลาสพหุโล จสิฯ|
  count |๑๘๒|
    block |วฏฺฏนาวฬิ สงฺกาสา ปิฏฺฐิ เต นินฺนตุนฺนตา|
    block |กาฬปพฺพาว เต องฺคา นาญฺญํ ปสฺสามิ เอทิสํฯ|
  count |๑๘๓|
    block |อุคฺฆฏฺฏปาโท ตสิโต กิโส ธมนิสนฺถโต|
    block |ฉาโต อาตตฺตรูโปสิ กุโตสิ กตฺถ คจฺฉสิฯ|
  count |๑๘๔|
    block |ทุทฺทสี อปฺปกาโรสิ ทุพฺพณฺโณ ภีมทสฺสโน|
    block |ชเนตฺติ ยาปิ เต มาตา น ตํ อิจฺเฉยฺย ปสฺสิตุํฯ|
  count |๑๘๕|
    block |กิํ กมฺมมกรํ ปุพฺเพ กํ อวชฺฌํ อฆาตยิ|
    block |กิพฺพิสํ ยํ กริตฺวาน อิทํ ทุกฺขํ อุปาคมิฯ|
  count |๑๘๖|
    block |ตคฺฆ เต อหมกฺขิสฺสํ ยถาปิ กุสโล ตถา|
    block |สจฺจวาทิญฺหิ โลกสฺมิํ ปสํสนฺตีธ ปณฺฑิตาฯ|
  count |๑๘๗|
    block |เอโก จรํ โคคเวโส มูฬฺโห อจฺจสริํ วเน|
    block |อรญฺเญ อิรีเณ วิวเน นานากุญฺชรเสวิเตฯ|
  count |๑๘๘|
    block |วาฬมิคานุจริเต วิปฺปนฏฺโฐสฺมิ กานเน|
    block |อจริํ ตตฺถ สตฺตาหํ ขุปฺปิปาส สมปฺปิโตฯ|
  count |๑๘๙|
    block |ตตฺถ ตินฺทุกมทฺทกฺขิํ วิสมฏฺฐํ พุภุกฺขิโต|
    block |ปปาตมภิลมฺพนฺตํ สมฺปนฺนผลธารินํฯ|
  count |๑๙๐|
    block |วาตสฺสิตานิ ภกฺเขสิํ ตานิ รุจฺจิํสุ เม ภุสํ|
    block |อติตฺโต รุกฺขมารูหิํ ตตฺถ เหสฺสามิ อาสิโตฯ|
  count |๑๙๑|
    block |เอกํ เม ภกฺขิตํ อาสิ ทุติยํ อภิปตฺถิตํ|
    block |ตโต สา ภญฺชถ สาขา ฉินฺนา ผรสุนา วิยฯ|
  count |๑๙๒|
    block |โสหํ สหาว สาขาหิ อุทฺธํปาโท อวํสิโร|
    block |อปฺปติฏฺเฐ อนาลมฺเพ คิริทุคฺคสฺมิ ปาปตํฯ|
  count |๑๙๓|
    block |ยสฺมา จ วาริ คมฺภีรํ ตสฺมา น สมปชฺชิสํ|
    block |ตตฺถ เสสิํ นิรานนฺโท อนูนา ทส รตฺติโยฯ|
  count |๑๙๔|
    block |อเถตฺถ กปิ มาคญฺฉิ โคนงฺคุโล ทรีจโร|
    block |สาขาหิ สาขํ วิจรนฺโต ขาทมาโน ทุมปฺผลํฯ|
  count |๑๙๕|
    block |โส มํ ทิสฺวา กิสํ ปณฺฑุํ การุญฺญมกรํ มยิ|
    block |อมฺโภ โก นาม โส เอตฺถ เอวํ ทุกฺเขน อฏฺฏิโตฯ|
  count |๑๙๖|
    block |มนุสฺโส อมนุสฺโส วา อตฺตานํ เม ปเวทย|
    block |ตสฺสญฺชลิํ ปณาเมตฺวา อิทํ วจนมพฺรวิํฯ|
  count |๑๙๗|
    block |มนุสฺโสหํ พฺยสมฺปตฺโต สา เม นตฺถิ อิโต คติ|
    block |ตํ โว วทามิ ภทฺทํ โว ตฺวญฺจ เม สรณํ ภวฯ|
  count |๑๙๘|
    block |ครุํ สิลํ คเหตฺวาน วิจรี ปพฺพเต กปิ|
    block |สิลาย โยคฺคํ กตฺวาน นิสโภ เอตทพฺรวิฯ|
  count |๑๙๙|
    block |เอหิ เม ปิฏฺฐิมารุยฺห คีวํ คณฺหาหิ พาหุภิ|
    block |อหํ ตํ อุทฺธริสฺสามิ คิริทุคฺคต เวคสาฯ|
  count |๒๐๐|
    block |ตสฺส ตํ วจนํ สุตฺวา วานรินฺทสฺส สิรีมโต|
    block |ปิฏฺฐิมารุยฺห ธีรสฺส คีวํ พาหาหิ อคฺคหิํฯ|
  count |๒๐๑|
    block |โส มํ ตโต สมุฏฺฐาสิ เตชสฺสี พลวา กปิ|
    block |วิหญฺญมาโน กิจฺเฉน คิริทุคฺคต เวคสาฯ|
  count |๒๐๒|
    block |อุทฺธริตฺวาน มํ สนฺโต นิสโภ เอตทพฺรวิ|
    block |อิงฺฆ มํ สมฺม รกฺขสฺสุ ปสฺสุปิสฺสํ มุหุตฺตกํฯ|
  count |๒๐๓|
    block |สีหา พฺยคฺฆา จ ทีปี จ อจฺฉโกกตรจฺฉโย|
    block |เต มํ ปมตฺตํ หิํเสยฺยุํ เต ตฺวํ ทิสฺวา นิวารย ฯ|
  count |๒๐๔|
    block |เอวํ เม ปริตฺตาตูน ปสฺสุปิ โส มุหุตฺตกํ|
    block |ตทาหํ ปาปิกํ ทิฏฺฐิํ ปฏิลจฺฉิํ อโยนิโสฯ|
  count |๒๐๕|
    block |ภกฺโข อยํ มนุสฺสานํ ยถา จญฺเญ วเน มิคา|
    block |ยํ นูนิมํ วธิตฺวาน ฉาโต ขาเทยฺย วานรํฯ|
  count |๒๐๖|
    block |อสิโต จ คมิสฺสามิ มํสมาทาย สมฺพลํ|
    block |กนฺตารํ นิตฺถริสฺสามิ ปาเถยฺยํ เม ภวิสฺสติฯ|
  count |๒๐๗|
    block |ตโต สิลํ คเหตฺวาน มตฺถกํ สนฺนิตาฬยิํ|
    block |มม คตฺต กิลนฺตสฺส ปหาโร ทุพฺพโล อหุฯ|
  count |๒๐๘|
    block |โส จ เวเคนุทปฺปตฺโต กปิ รุหิร มกฺขิโต|
    block |อสฺสุปุณฺเณหิ เนตฺเตหิ โรทนฺโต มํ อุทิกฺขติฯ|
  count |๒๐๙|
    block |มายฺโยมํ กริ ภทฺทนฺเต ตฺวญฺจ นาเมทิสํ กริ|
    block |ตฺวญฺจ โข นาม ทีฆาวุ อญฺเญ วาเรตุมรหสิฯ|
  count |๒๑๐|
    block |อโห วต เร ปุริส ตาว ทุกฺกรการก|
    block |เอทิสา วิสมา ทุคฺคา ปปาตา อุทฺธโต มยาฯ|
  count |๒๑๑|
    block |อานีโต ปรโลกาว ทุพฺเภยฺยํ มํ อมญฺญถ|
    block |ตํ เตน ปาปธมฺเมน ปาปํ ปาเปน จินฺติตํฯ|
  count |๒๑๒|
    block |มา เหว ตฺวํ อธมฺมฏฺฐ เวทนํ กฏุกํ ผุสิ|
    block |มา เหว ปาปกมฺมํ ตํ ผลํ เวฬุํว ตํ วธิฯ|
  count |๒๑๓|
    block |ตยิเม นตฺถิ วิสฺสาโส ปาปธมฺม อสญฺญต|
    block |เอหิ เม ปิฏฺฐิโต คจฺฉ ทิสฺสมาโนว สนฺติเกฯ|
  count |๒๑๔|
    block |มุตฺโตสิ หตฺถา วาฬานํ ปตฺโตสิ มานุสิํ ปทํ|
    block |เอส มคฺโค อธมฺมฏฺฐ เตน คจฺฉ ยถาสุขํฯ|
  count |๒๑๕|
    block |อิทํ วตฺวา คิริจโร รหเท ปกฺขลฺย มตฺถกํ|
    block |อสฺสูนิ สมฺปมชฺชิตฺวา ตโต ปพฺพตมารุหิฯ|
  count |๒๑๖|
    block |โสหํ เตนาภิสตฺโตสฺมิ ปริฬาเหน อฏฺฏิโต|
    block |ฑยฺหมาเนน คตฺเตน วาริํ ปาตุํ อุปาคมิํฯ|
  count |๒๑๗|
    block |อคฺคินา วิย สนฺตตฺโต รหโท รุหิรมกฺขิโต|
    block |ปุพฺพโลหิตสงฺกาโส สพฺโพ เม สมปชฺชถฯ|
  count |๒๑๘|
    block |ยาวนฺโต อุทพินฺทูนิ กายสฺมิํ นิปติํสุ เม|
    block |ตาวนฺโต คณฺฑ ชาเยถ อทฺธเพลุวสาทิสาฯ|
  count |๒๑๙|
    block |ปภินฺนา ปคฺฆริํสุ เม กุณปา ปุพฺพโลหิตา|
    block |เยน เยเนว คจฺฉามิ คาเมสุ นิคเมสุ จฯ|
  count |๒๒๐|
    block |ทณฺฑหตฺถา นิวาเรนฺติ อิตฺถิโย ปุริสา จ มํ|
    block |โอกฺกิตา ปูติคนฺเธน มาสฺสุ โอเรน อาคมา ฯ|
  count |๒๒๑|
    block |เอตาทิสํ อิทํ ทุกฺขํ สตฺต วสฺสานิ ทานิ เม|
    block |อนุโภมิ สกํ กมฺมํ ปุพฺเพ ทุกฺกฏมตฺตโนฯ|
  count |๒๒๒|
    block |ตํ โว วทามิ ภทฺทนฺเต ยาวนฺเตตฺถ สมาคตา|
    block |มาสฺสุ มิตฺตาน ทุพฺภิตฺโถ มิตฺตทุพฺโภ หิ ปาปโกฯ|
  count |๒๒๓|
    block |กุฏฺฐี กิลาสี ภวติ โย มิตฺตานิธ ทุพฺภติ|
    block |กายสฺส เภทา มิตฺตทฺทุ นิรยํ โสปปชฺชตีติ ฯ|
  stand |มหากปิชาตกํ ฉฏฺฐํฯ|
  count |  |
  block |๕๑๗ ทกรกฺขสชาตกํ ๗|
  count |๒๒๔|
    block |สเจ โว วุยฺหมานานํ สตฺตนฺนํ อุทกณฺณเว|
    block |มนุสฺสพลิเมสาโน นาวํ คณฺเหยฺย รกฺขโส|
    block |อนุปุพฺพํ กถํ ทตฺวา มุญฺเจสิ ทกรกฺขสา ฯ|
  count |๒๒๕|
    block |มาตรํ ปฐมํ ทชฺชํ ภริยํ ทตฺวาน ภาตรํ|
    block |ตโต สหายํ ทตฺวาน ปญฺจมํ ทชฺชํ พฺราหฺมณํ|
    block |ฉฏฺฐาหํ ทชฺชมตฺตานํ เนว ทชฺชํ มโหสธํฯ|
  count |๒๒๖|
    block |โปเสตา เต ชเนตฺตี จ ทีฆรตฺตานุกมฺปิกา|
    block |ฉพฺภี ตยิ ปทุสฺสติ ปณฺฑิตา อตฺถทสฺสินี|
    block |อญฺญํ อุปนิสํ กตฺวา วธา ตํ ปริโมจยิฯ|
  count |๒๒๗|
    block |ตํ ตาทิสิํ ปาณททิํ โอรสํ คพฺภธารินิํ|
    block |มาตรํ เกน โทเสน ทชฺชาสิ ทกรกฺขิโน ฯ|
  count |๒๒๘|
    block |ทหรา วิยลงฺการํ ธาเรติ อปิฬนฺธนํ|
    block |โทวาริเก อนีกฏฺเฐ อติเวลํ ปชคฺฆติ ฯ|
  count |๒๒๙|
    block |อโถปิ ปฏิราชูนํ สยํ ทูตานิ สาสติ|
    block |มาตรํ เตน โทเสน ทชฺชาหํ ทกรกฺขิโนฯ|
  count |๒๓๐|
    block |อิตฺถิคุมฺพสฺส ปวรา อจฺจนฺตํ ปิยภาณินี|
    block |อนุคฺคตา สีลวตี ฉายาว อนปายินีฯ|
  count |๒๓๑|
    block |อกฺโกธนา ปุญฺญวตี ปณฺฑิตา อตฺถทสฺสินี|
    block |อุพฺพริํ เกน โทเสน ทชฺชาสิ ทกรกฺขิโนฯ|
  count |๒๓๒|
    block |ขิฑฺฑารติสมาปนฺนํ อนตฺถวสมาคตํ|
    block |สา มํ สกาน ปุตฺตานํ อยาจํ ยาจเต ธนํฯ|
  count |๒๓๓|
    block |โสหํ ททามิ สารตฺโต พหุํ อุจฺจาวจํ ธนํ|
    block |สุทุจฺจชํ จชิตฺวาน ปจฺฉา โสจามิ ทุมฺมโน|
    block |อุพฺพริํ เตน โทเสน ทชฺชาหํ ทกรกฺขิโนฯ|
  count |๒๓๔|
    block |เยโนจิตา ชนปทา อานีตา จ ปฏิคฺคหํ|
    block |อาภตํ ปรรชฺเชภิ อภิฏฺฐาย พหุํ ธนํฯ|
  count |๒๓๕|
    block |ธนุคฺคหานํ ปวรํ สูรํ ติขิณมนฺตินํ|
    block |ภาตรํ เกน โทเสน ทชฺชาสิ ทกรกฺขิโนฯ|
  count |๒๓๖|
    block |เยโนจิตา ชนปทา อานีตา จ ปฏิคฺคหํ|
    block |อาภตํ ปรรชฺเชภิ อภิฏฺฐาย พหุํ ธนํฯ|
  count |๒๓๗|
    block |ธนุคฺคหานํ ปวโร สูโร ติขิณมนฺติ จ|
    block |มยายํ สุขิโต ราชา อติมญฺญติ ทารโกฯ|
  count |๒๓๘|
    block |อุปฏฺฐานมฺปิ เม อยฺเย น โส เอติ ยถา ปุเร|
    block |ภาตรํ เตน โทเสน ทชฺชาหํ ทกรกฺขิโนฯ|
  count |๒๓๙|
    block |เอกรตฺเตน อุภโย ตฺวญฺเจว ธนุเสข จ|
    block |อุโภ ชาเตตฺถ ปญฺจาลา สหายา สุสมาวยาฯ|
  count |๒๔๐|
    block |จริยา ตํ อนุพนฺธิตฺโถ เอกทุกฺขสุโข ตว|
    block |อุสฺสุกฺโก เต ทิวารตฺติํ สพฺพกิจฺเจสุ พฺยาวโฏ|
    block |สหายํ เกน โทเสน ทชฺชาสิ ทกรกฺขิโนฯ|
  count |๒๔๑|
    block |จริยา มํ อยํ อยฺเย ปชคฺฆิตฺโถ มยา สห|
    block |อชฺชาปิ เตน วณฺเณน อติเวลํ ปชคฺฆติฯ|
  count |๒๔๒|
    block |อุพฺพริยาปิหํ อยฺเย มนฺตยามิ รโหคโต|
    block |อนามนฺโต ปวิสติ ปุพฺเพ อปฺปฏิเวทิโตฯ|
  count |๒๔๓|
    block |ลทฺธทฺวาโร กโตกาโส อหิริกํ อนาทรํ|
    block |สหายํ เตน โทเสน ทชฺชาหํ ทกรกฺขิโนฯ|
  count |๒๔๔|
    block |กุสโล สพฺพนิมิตฺตานํ รุตญฺญู อาคตาคโม|
    block |อุปฺปาเต สุปิเน ยุตฺโต นิยฺยาเน จ ปเวสเนฯ|
  count |๒๔๕|
    block |ปฏฺโฐ ภูมนฺตลิกฺขสฺมิํ นกฺขตฺตปทโกวิโท|
    block |พฺราหฺมณํ เกน โทเสน ทชฺชาสิ ทกรกฺขิโนฯ|
  count |๒๔๖|
    block |ปริสายมฺปิ เม อยฺเย อุมฺมีลิตฺวา อุทิกฺขติ|
    block |ตสฺมา อจฺจภมุํ ลุทฺทํ ทชฺชาหํ ทกรกฺขิโนฯ|
  count |๒๔๗|
    block |สสมุทฺทปริยายํ มหิํ สาครกุณฺฑลํ|
    block |วสุนฺธรํ อาวสสิ อมจฺจปริวาริโตฯ|
  count |๒๔๘|
    block |จาตุรนฺโต มหารฏฺโฐ วิชิตาวี มหพฺพโล|
    block |ปถพฺยา เอกราชาสิ ยโส เต วิปุลํ คโตฯ|
  count |๒๔๙|
    block |โสฬสิตฺถิสหสฺสานิ อามุตฺตมณิกุณฺฑลา|
    block |นานาชนปทา นารี เทวกญฺญูปมา สุภาฯ|
  count |๒๕๐|
    block |เอวํ สพฺพงฺคสมฺปนฺนํ สพฺพกามสมิทฺธินํ|
    block |สุขิตานํ ปิยํ ทีฆํ ชีวิตํ อาหุ ขตฺติยฯ|
  count |๒๕๑|
    block |อถ ตฺวํ เกน วณฺเณน เกน วา ปน เหตุนา|
    block |ปณฺฑิตํ อนุรกฺขนฺโต ปาณํ จชสิ ทุจฺจชํฯ|
  count |๒๕๒|
    block |ยโตปิ อาคโต อยฺเย มม หตฺถํ มโหสโธ|
    block |นาภิชานามิ ธีรสฺส อนุมตฺตมฺปิ ทุกฺกฏํฯ|
  count |๒๕๓|
    block |สเจ จ กิสฺมิจิ กาเล มรณํ เม ปุเร สิยา|
    block |โส เม ปุตฺเต ปปุตฺเต จ สุขาเปยฺย มโหสโธฯ|
  count |๒๕๔|
    block |อนาคตํ ปจฺจุปฺปนฺนํ สพฺพมตฺถมฺปิ ปสฺสติ|
    block |อนาปราธกมฺมนฺตํ น ทชฺชํ ทกรกฺขิโนฯ|
  count |๒๕๕|
    block |อิทํ สุณาถ ปญฺจาลา จูฬเนยฺยสฺส ภาสิตํ|
    block |ปณฺฑิตํ อนุรกฺขนฺโต ปาณํ จชติ ทุจฺจชํฯ|
  count |๒๕๖|
    block |มาตุ ภริยาย ภาตุจฺจ สขิโน พฺราหฺมณสฺส จ|
    block |อตฺตโน จาปิ ปญฺจาโล ฉนฺนํ จชติ ชีวิตํฯ|
  count |๒๕๗|
    block |เอวํ มหตฺถิกา ปญฺญา นิปุณา สาธุจินฺตินี|
    block |ทิฏฺฐธมฺมหิตตฺถาย สมฺปรายสุขาย จาติฯ|
  stand |ทกรกฺขสชาตกํ สตฺตมํฯ|
  count |  |
  block |๕๑๘ ปณฺฑรนาคราชชาตกํ ๘|
  count |๒๕๘|
    block |วิกิณฺณวาจํ อนิคุยฺห มนฺตํ อสญฺญตํ อปริจกฺขิตารํ|
    block |ภยํ ตมนฺเวติ สยํ อโพธํ นาคํ ยถา ปณฺฑรกํ สุปณฺโณ ฯ|
  count |๒๕๙|
    block |โย คุยฺหมนฺตํ ปริรกฺขเนยฺยํ โมหา นโร สํสติ หาสมาโน|
    block |ตํ ภินฺนมนฺตํ ภยมนฺเวติ ขิปฺปํ นาคํ ยถา ปณฺฑรกํ สุปณฺโณฯ|
  count |๒๖๐|
    block |นานุมิตฺโต ครุํ อตฺถํ คุยฺหํ เวทิตุมรหติ|
    block |สุมิตฺโต จ อสมฺพุทฺธํ สมฺพุทฺธํ วา อนตฺถ วาฯ|
  count |๒๖๑|
    block |วิสฺสาสมาปชฺชิมหํ อเจลํ สมโณ อยํ สมฺมโต ภาวิตตฺโต|
    block |ตสฺสาหมกฺขิํ วิวริํ คุยฺหมตฺถํ อตีตมตฺโถ กปณํ รุทามิฯ|
  count |๒๖๒|
    block |ตสฺสาหํ ปรมํ พฺรหฺเม คุยฺหํ วาจญฺหิ มํ นาสกฺขิํ สํยเมตุํ|
    block |ตปฺปกฺขโต หิ ภยมาคตํ มมํ อตีตมตฺโถ กปณํ รุทามิฯ|
  count |๒๖๓|
    block |โย เว นโร สุหทํ มญฺญมาโน คุยฺหมตฺถํ สํสติ ทุกฺกุลีเน|
    block |โทสา ภยา อถวา ราครตฺตา ปลฺลตฺถิโต พาโล อสํสยํ โสฯ|
  count |๒๖๔|
    block |ติโรกฺขวาโจ อสตํ ปวิฏฺโฐ โย สงฺคตีสุ มุทีเรติ วากฺยํ|
    block |อาสีวิโส ทุมฺมุโขตฺยาหุ ตํ นรํ อารา อารา สํยเม ตาทิสมฺหาฯ|
  count |๒๖๕|
    block |อนฺนํ ปานํ กาสิก จนฺทนญฺจ มนาปิตฺถิโย มาลมุจฺฉาทนญฺจ|
    block |โอหาย คจฺฉามเส สพฺพกาเม สุปณฺณ ปาณูปคตาว ตฺยมฺหาฯ|
  count |๒๖๖|
    block |โก นีธ ติณฺณํ ครหํ อุเปติ อสฺมิํธ โลเก ปาณภู นาคราช|
    block |สมโณ สุปณฺโณ อถ วา ตฺวเมว กิํ การณา ปณฺฑรกคฺคหีโตฯ|
  count |๒๖๗|
    block |สมโณติ เม สมฺมตตฺโต อโหสิ ปิโย จ เม มนสา ภาวิตตฺโต|
    block |ตสฺสาหมกฺขิํ วิวริํ คุยฺหมตฺถํ อตีตมตฺโถ กปณํ รุทามิฯ|
  count |๒๖๘|
    block |น จตฺถิ สตฺโต อมโร ปถพฺยา ปญฺญาวิธา นตฺถิ น นินฺทิตพฺพา|
  block |สจฺเจน ธมฺเมน ธิติยา ทเมน อลพฺภมพฺยาหรตี นโร อิธฯ|
  count |๒๖๙|
    block |มาตาปิตา ปรมา พนฺธวานํ นาสฺส ตติโย อนุกมฺปกตฺถิ|
    block |เตสมฺปิ คุยฺหํ ปรมํ น สํเส มนฺตสฺส เภทํ ปริสงฺกมาโนฯ|
  count |๒๗๐|
    block |มาตาปิตา ภคินี ภาตโร จ สหายา วา ยสฺส โหนฺติ สปกฺขา|
    block |เตสมฺปิ คุยฺหํ ปรมํ น สํเส มนฺตสฺส เภทํ ปริสงฺกมาโนฯ|
  count |๒๗๑|
    block |ภริยา เจ ปุริสํ วชฺชา โกมารี ปิยภาณินี|
    block |ปุตฺตรูปยสูเปตา ญาติสงฺฆปุรกฺขตา ตสฺสาปิ คุยฺหํ ปรมํ น สํเส|
    block |มนฺตสฺส เภทํ ปริสงฺกมาโนฯ|
  count |๒๗๒|
    block |น คุยฺหมตฺถํ วิวเรยฺย รกฺเขยฺย นํ ยถา นิธิํ|
    block |น หิ ปาตุกโต สาธุ คุยฺโห อตฺโถ ปชานตาฯ|
  count |๒๗๓|
    block |ถิยา คุยฺหํ น สํเสยฺย อมิตฺตสฺส จ ปณฺฑิโต|
    block |โย จามิเสน สํหีโร หทยตฺเถโน จ โย นโรฯ|
  count |๒๗๔|
    block |คุยฺหมตฺถํ อสมฺพุทฺธํ สมฺโพธยติ โย นโร|
    block |มนฺตเภทภยา ตสฺส ทาสภูโต ติติกฺขติฯ|
  count |๒๗๕|
    block |ยาวนฺโต ปุริสสฺสตฺถํ คุยฺหํ ชานนฺติ มนฺตินํ|
    block |ตาวนฺโต ตสฺส อุพฺเพคา ตสฺมา คุยฺหํ น วิสฺสเชฯ|
  count |๒๗๖|
    block |วิวิจฺจ ภาเสยฺย ทิวา รหสฺสํ รตฺติํ คิรํ นาติเวลํ ปมุญฺเจ|
    block |อุปสฺสุติกา หิ สุณนฺติ มนฺตํ ตสฺมา มนฺโต ขิปฺปมุเปติ เภทํฯ|
  count |๒๗๗|
    block |ยถาปิ อสฺส นครํ มหนฺตํ อทฺวารกํ อายสํ ภทฺทสาลํ|
    block |สมนฺตขาตาปริขาอุเปตํ เอวมฺปิ เม เต อิธ คุยฺหมนฺตาฯ|
  count |๒๗๘|
    block |เย คุยฺหมนฺตา อวิกิณฺณวาจา ทฬฺหา สทตฺเถสุ นรา ทุชิวฺห|
    block |อารา อมิตฺตา พฺยวชนฺติ เตหิ อาสีวิสา วา ริว สตฺตุสงฺฆา ฯ|
  count |๒๗๙|
    block |หิตฺวา ฆรํ ปพฺพชิโต อเจโล นคฺโค มุณฺโฑ จรติ ฆาสเหตุ|
    block |ตมฺหิ นุ โข วิวริํ คุยฺหมตฺถํ อตฺถา จ ธมฺมา จ อปคฺคตมฺหา ฯ|
  count |๒๘๐|
    block |กถํกโร โหติ สุปณฺณราช กิํสีโล เกน วเตน วตฺตํ|
    block |สมโณ จรํ หิตฺวา มมายิตานิ กถํกโร สคฺคมุเปติ ฐานํฯ|
  count |๒๘๑|
    block |หิริยา ติติกฺขาย ทเมนุเปโต อกฺโกธโน เปสุณิยํ ปหาย|
    block |สมโณ จรํ หิตฺวา มมายิตานิ เอวํกโร สคฺคมุเปติ ฐานํฯ|
  count |๒๘๒|
    block |มาตาว ปุตฺตํ ตรุณํ ตนุชฺชํ สมฺผสฺสตา สพฺพคตฺตํ ผเรติ|
    block |เอวมฺปิ เม ตฺวํ ปาตุรหุ ทิชินฺท มาตาว ปุตฺตํ อนุกมฺปมาโนฯ|
  count |๒๘๓|
    block |หนฺทชฺช ตฺวํ มุญฺจ วธา ทุชิวฺห ตโย หิ ปุตฺตา น หิ อญฺโญ อตฺถิ|
    block |อนฺเตวาสี ทินฺนโก อตฺรโช จ รชฺชสฺสุ ปุตฺตญฺญตโร เม อโหสิฯ|
  count |๒๘๔|
    block |อิจฺเจว วากฺยํ วิสชฺชี สุปณฺโณ ภุมฺยํ ปติฏฺฐาย ทิโช ทุชิวฺหํ|
    block |มุตฺตชฺช ตฺวํ สพฺพภยาติวตฺโต ถลูทเก โหหิ มยาภิคุตฺโตฯ|
  count |๒๘๕|
    block |อาตงฺกินํ ยถา กุสโล ภิสกฺโก ปิปาสิตานํ รหโทว สีโต|
    block |เวสฺมํ ยถา หิมสีตฏฺฏิตานํ เอวมฺปิ เต สรณมหํ ภวามิฯ|
  count |๒๘๖|
    block |สนฺธิํ กตฺวา อมิตฺเตน อณฺฑเชน ชลาพุช|
    block |วิวริย ทาฐํ เสสิ กุโต ตํ ภยมาคตํฯ|
  count |๒๘๗|
    block |สงฺเกเถว อมิตฺตสฺมิํ มิตฺตสฺมิมฺปิ น วิสฺสเส|
    block |อภยา ภยมุปฺปนฺนํ อปิ มูลานิ กนฺตติฯ|
  count |๒๘๘|
    block |กถํ นุ วิสฺสเส ตฺยมฺหิ เยนาสิ กลโห กโต|
    block |นิจฺจยตฺเตน ฐาตพฺพํ โส ทิสพฺภิ น รชฺชติฯ|
  count |๒๘๙|
    block |วิสฺสาสเย น จ ตํ วิสฺสเยยฺย อสงฺกิโต สงฺกิโต จ ภเวยฺย|
    block |ตถา ตถา วิญฺญู ปรกฺกเมยฺย ยถา ยถา ภาวํ ปโร น ชญฺญาฯ|
  count |๒๙๐|
    block |เต เทววณฺณา สุขุมาลรูปา อุโภ สมา สุชยา ปุญฺญขนฺธา|
    block |อุปาคมุํ กรมฺปิยํ อเจลํ มิสฺสีภูตา อสฺสวาหาว นาคาฯ|
  count |๒๙๑|
    block |ตโต หเว ปณฺฑรโก อเจลํ สยเมวุปาคมฺม อิทํ อโวจ|
    block |มุตฺตชฺชหํ สพฺพภยาติวตฺโต น หิ นูน ตุยฺหํ มนโส ปิยมฺหาฯ|
  count |๒๙๒|
    block |ปิโย หิ เม อาสิ สุปณฺณราชา อสํสยํ ปณฺฑรเกน สจฺจํ|
    block |โส ราครตฺโตว อกาสิเมตํ ปาปกมฺมํ สมฺปชาโน น โมหาฯ|
  count |๒๙๓|
    block |น เม ปิยํ อปฺปิยํ วาปิ โหติ สมฺปสฺสโต โลกมิมํ ปรญฺจ|
    block |สุสญฺญตานญฺหิ วิยญฺชเนน อสญฺญโต โลกมิมํ จราสิฯ|
  count |๒๙๔|
    block |อริยาวกาโสสิ อนริโยวาสิ อสญฺญโต สญฺญตสนฺนิกาโส|
    block |กณฺหาภิชาติโกสิ อนริยรูโป ปาปํ พหุํ ทุจฺจริตํ อจาริฯ|
  count |๒๙๕|
    block |อทุฏฺฐสฺส ตุวํ ทุพฺภิ ทุพฺภี จ ปิสุโณ จสิ|
    block |เอเตน สจฺจวชฺเชน มุทฺธา เต ผลตุ สตฺตธาฯ|
  count |๒๙๖|
    block |ตสฺมา หิ มิตฺตานํ น ทุพฺภิตพฺพํ มิตฺตทุพฺภา ปาปิโย นตฺถิ อญฺโญ|
    block |อาสิตฺตสตฺโต นิหโต ปถพฺยา อินฺทสฺส วากฺเยน หิ สํวโร หโตติฯ|
  stand |ปณฺฑรนาคราชชาตกํ อฏฺฐมํฯ|
  count |  |
  block |๕๑๙ สมฺพุลาชาตกํ ๙|
  count |๒๙๗|
    block |กา เวธมานา คิริกนฺทรายํ เอกา ตุวํ ติฏฺฐสิ สํหิตูรุ|
    block |ปุฏฺฐาสิ เม ปาณิปเมยฺยมชฺเฌ อกฺขาหิ เม นามญฺจ พนฺธเว จฯ|
  count |๒๙๘|
    block |โอภาสยํ วนํ รมฺมํ สีหพฺยคฺฆนิเสวิตํ|
    block |กา วา ตฺวมสิ กลฺยาณิ กสฺส วา ตฺวํ สุมชฺฌิเม|
    block |อภิวาเทมิ ตํ ภทฺเท ทานวาหํ นมตฺถุ เตฯ|
  count |๒๙๙|
    block |โย ปุตฺโต กาสิราชสฺส โสตฺถิเสโนติ ตํ วิทู|
    block |ตสฺสาหํ สมฺพุลา ภริยา เอวํ ชานาหิ ทานว|
    block |อภิวาเทมิ ตํ ภนฺเต สมฺพุลาหํ นมตฺถุ เตฯ|
  count |๓๐๐|
    block |เวเทหปุตฺโต ภทฺทนฺเต วเน วสติ อาตุโร|
    block |ตมหํ โรคสมฺมตฺตํ เอกา เอกํ อุปฏฺฐหํ ฯ|
  count |๓๐๑|
    block |อหญฺจ วนมุญฺฉาย มธุมํสํ มิคาพิลํ|
    block |ยทา หรามิ ตํ ภกฺโข ตสฺส นูนชฺช นาธติ ฯ|
  count |๓๐๒|
    block |กิํ วเน ราชปุตฺเตน อาตุเรน กริสฺสสิ|
    block |สมฺพุเล ปริจิณฺเณน อหํ ภตฺตา ภวามิ เตฯ|
  count |๓๐๓|
    block |โสกฏฺฏาย ทุรตฺตาย กิํ รูปํ วิชฺชเต มม|
    block |อญฺญํ ปริเยส ภทฺทนฺเต อภิรูปตรํ มยาฯ|
  count |๓๐๔|
    block |เอหิมํ คิริมารุยฺห ภริยา เม จตุสฺสตา|
    block |ตาสํ ตฺวํ ปวรา โหหิ สพฺพกามสมิทฺธินีฯ|
  count |๓๐๕|
    block |นูน ตารกวณฺณาเภ ยํ กิญฺจิ มนสิจฺฉสิ|
    block |สพฺพํ ตํ ปจุรํ มยฺหํ รมสฺสฺวชฺช มยา สหฯ|
  count |๓๐๖|
    block |โน เจ ตุวํ มเหเสยฺยํ สมฺพุเล การยิสฺสสิ|
    block |อลํ ตฺวํ ปาตราสาย ปณฺเห ภกฺขา ภวิสฺสสิฯ|
  count |๓๐๗|
    block |ตญฺจ สตฺตชโฏ ลุทฺโท กฬาโร ปุริสาทโก|
    block |วเน นาถํ อปสฺสนฺติํ สมฺพุลํ อคฺคหี ภุเชฯ|
  count |๓๐๘|
    block |อธิปนฺนา ปิสาเจน ลุทฺเทนามิสจกฺขุนา|
    block |สา จ สตฺตุวสมฺปตฺตา ปติเมวานุโสจติฯ|
  count |๓๐๙|
    block |น เม อิทํ ตถา ทุกฺขํ ยํ มํ ขาเทยฺย รกฺขโส|
    block |ยญฺจ เม อยฺยปุตฺตสฺส มโน เหสฺสติ อญฺญถาฯ|
  count |๓๑๐|
    block |น สนฺติ เทวา ปวสนฺติ นูน น หิ นูน สนฺติ อิธ โลกปาลา|
    block |สหสา กโรนฺตานมสญฺญตานํ น หิ นูน สนฺติ ปฏิเสธิตาโรฯ|
  count |๓๑๑|
    block |อิตฺถีนเมสา ปวรา ยสสฺสินี สนฺตา สมา อคฺคิริวุคฺคเตชา|
    block |ตญฺเจ ตุวํ รกฺขสาเทสิ กญฺญํ มุทฺธา จ หิ สตฺตธา เต ผเลยฺย|
    block |มา ตฺวํ ทหี มุญฺจ ปติพฺพตาย ฯ|
  count |๓๑๒|
    block |สา จ อสฺสมมาคจฺฉิ ปมุตฺตา ปุริสาทกา|
    block |นีฬํ ปฬินํ สกุณีว คตสิงฺคํว อาลยํฯ|
  count |๓๑๓|
    block |สา ตตฺถ ปริเทเวสิ ราชปุตฺตี ยสสฺสินี|
    block |สมฺพุลา อุตุมตฺตกฺขา วเน นาถํ อปสฺสนฺตี ฯ|
  count |๓๑๔|
    block |สมเณ พฺราหฺมเณ วนฺเท สมฺปนฺนจรเณ อิเส|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๑๕|
    block |วนฺเท สีเห จ พฺยคฺเฆ จ เย จ อญฺเญ วเน มิคา|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๑๖|
    block |ติณา ลตานิ โอสธฺโย ปพฺพตานิ วนานิ จ|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๑๗|
    block |วนฺเท อินฺทีวรีสามํ รตฺติํ นกฺขตฺตมาลินิํ|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๑๘|
    block |วนฺเท ภาคีรถิํ คงฺคํ สวนฺตีนํ ปฏิคฺคหํ|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๑๙|
    block |วนฺเท อหํ ปพฺพตราชเสฏฺฐํ หิมวนฺตํ สิลุจฺจยํ|
    block |ราชปุตฺตํ อปสฺสนฺตี ตุมฺหํมฺหิ สรณํ คตาฯ|
  count |๓๒๐|
    block |อติสายํ วตาคจฺฉิ ราชปุตฺติ ยสสฺสินิ|
    block |เกน นุชฺช สมาคจฺฉิ โก เต ปิยตโร มยาฯ|
  count |๓๒๑|
    block |อิทํ โขหํ ตทาโวจํ คหิตา เตน สตฺตุนา|
    block |น เม อิทํ ตถา ทุกฺขํ ยํ มํ ขาเทยฺย รกฺขโส|
    block |ยญฺจ เม อยฺยปุตฺตสฺส มโน เหสฺสติ อญฺญถาฯ|
  count |๓๒๒|
    block |โจรีนํ พหุพุทฺธีนํ ยาสุ สจฺจํ สุทุลฺลภํ|
    block |ถีนํ ภาโว ทุราชาโน มจฺฉสฺเสโวทเก คตํฯ|
  count |๓๒๓|
    block |ตถา มํ สจฺจํ ปาเลตุ ปาลยิสฺสติ เจ มมํ|
    block |ยถาหํ นาภิชานามิ อญฺญํ ปิยตรํ ตยา|
    block |เอเตน สจฺจวชฺเชน พฺยาธิ เต วูปสมฺมตุฯ|
  count |๓๒๔|
    block |เย กุญฺชรา สตฺตสตา อุฬารา รกฺขนฺติ รตฺตินฺทิวมุยฺยุตาวุธา|
    block |ธนุคฺคหานญฺจ สตานิ โสฬส กถํวิเธ ปสฺสสิ ภทฺเท สตฺตโวฯ|
  count |๓๒๕|
    block |อลงฺกตาโย ปทุมุตฺตรตฺตจา วิราคิตา ปสฺสติ หํสคคฺครา|
    block |ตาสํ สุณิตฺวา มิตคีตวาทิตํ น ทานิ เม ตาต ตถา ยถา ปุเรฯ|
  count |๓๒๖|
    block |สุวณฺณสํกจฺจธรา สุวิคฺคหา อลงฺกตา มานุสิยจฺฉรูปมา|
    block |เสโนปิยา ตาต อนินฺทิตงฺคิโย ขตฺติยกญฺญา ปฏิโลภยนฺติ นํฯ|
  count |๓๒๗|
    block |สเจ อหํ ตาต ตถา ยถา ปุเร ปติํ ตมุญฺฉาย ปุนา วเน ภเร|
    block |สมฺมานเย มํ น จ มํ วิมานเย อิโตปิ เม ตาต ตโต วรํ สิยาฯ|
  count |๓๒๘|
    block |ยมนฺนปาเน วิปุลสฺมิ โอหิเต นารี วิมฏฺฐาภรณา อลงฺกตา|
    block |สพฺพงฺคุเปตา ปติโน จ อปฺปิยา อพชฺฌ ตสฺสา มรณํ ตโต วรํฯ|
  count |๓๒๙|
    block |อปิ เจ ทลิทฺทา กปณา อนาฬฺหิยา กฏาทุตียา ปติโน จ สา ปิยา|
    block |สพฺพงฺคุเปตายปิ อปฺปิยาย อยเมว เสยฺยา กปณาปิ ยา ปิยา ฯ|
  count |๓๓๐|
    block |สุทุลฺลภิตฺถี ปุริสสฺส ยา หิตา ภตฺติตฺถิยา ทุลฺลโภ โย หิโต จ|
    block |หิตา จ เต สีลวตี จ ภริยา ชนินฺท ธมฺมํ จร สมฺพุลายฯ|
  count |๓๓๑|
    block |สเจ ตุวํ วิปุเล ลทฺธโภเค อิสฺสาวติณฺณา มรณํ อุเปสิ|
    block |อหญฺจ เต ภทฺเท อิมา ราชกญฺญา สพฺเพ เต วจนกรา ภวามาติฯ|
  stand |สมฺพุลาชาตกํ นวมํฯ|
  count |  |
  block |๕๒๐ คนฺธตินฺทุกชาตกํ ๑๐|
  count |๓๓๒|
    block |อปฺปมาโท อมตํ ปทํ ปมาโท มจฺจุโน ปทํ|
    block |อปฺปมตฺตา น มียนฺติ เย ปมตฺตา ยถา มตาฯ|
  count |๓๓๓|
    block |มทา ปมาโท ชาเยถ ปมาทา ชายเต ขโย|
    block |ขยา ปโทสา ชายนฺติ มา ปมาโท ภรตูสภ ฯ|
  count |๓๓๔|
    block |พหู หิ ขตฺติยา ชีนา อตฺถํ รฏฺฐํ ปมาทิโน|
    block |อโถปิ คามิโน คามา อนคารา อคาริโนฯ|
  count |๓๓๕|
    block |ขตฺติยสฺส ปมตฺตสฺส รฏฺฐสฺมิํ รฏฺฐวฑฺฒน|
    block |สพฺเพ โภคา วินสฺสนฺติ รญฺโญ ตํ วุจฺจเต อฆํฯ|
  count |๓๓๖|
    block |เนส ธมฺโม มหาราช อติเวลํ ปมชฺชสิ|
    block |อิทฺธํ ผีตํ ชนปทํ โจรา วิทฺธํสยนฺติ นํฯ|
  count |๓๓๗|
    block |น เต ปุตฺตา ภวิสฺสนฺติ น หิรญฺญํ น ธานิยํ|
    block |รฏฺเฐ วิลุปฺปมานมฺหิ สพฺพโภเคหิ ชิยฺยสิฯ|
  count |๓๓๘|
    block |สพฺพโภคา ปริชิณฺณํ ราชานํ วาปิ ขตฺติยํ|
    block |ญาติมิตฺตา สุหชฺชา จ น ตํ มญฺญนฺติ มานิยํ ฯ|
  count |๓๓๙|
    block |หตฺถาโรหา อนีกฏฺฐา รถิกา ปตฺติการกา|
    block |ตเมวมุปชีวนฺตา น ตํ มญฺญนฺติ มานิยํฯ|
  count |๓๔๐|
    block |อสํวิหิตกมฺมนฺตํ พาลํ ทุมฺมนฺติมนฺตินํ|
    block |สิรี ชหติ ทุมฺเมธํ ชิณฺณํว อุรโค ตจํฯ|
  count |๓๔๑|
    block |สุสํวิหิตกมฺมนฺตํ กาลุฏฺฐายิํ อตนฺทิตํ|
    block |สพฺเพ โภคาภิวฑฺฒนฺติ คาโว สอุสภามิวฯ|
  count |๓๔๒|
    block |อุปสฺสุติํ มหาราช รฏฺเฐ ชนปเท จร|
    block |ตตฺถ ทิสฺวา จ สุตฺวา จ ตโต ตํ ปฏิปชฺชสิฯ|
  count |๓๔๓|
    block |เอวํ เวเทตุ ปญฺจาโล สงฺคาเม สรมปฺปิโต|
    block |ยถาหมชฺช เวเทมิ กณฺฏเกน สมปฺปิโตฯ|
  count |๓๔๔|
    block |ชิณฺโณ ทุพฺพลจกฺขูสิ น รูปํ สาธุ ปสฺสสิ|
    block |กิํ ตตฺถ พฺรหฺมทตฺตสฺส ยํ ตํ มคฺเคยฺย กณฺฏโก ฯ|
  count |๓๔๕|
    block |พหฺเวตฺถ พฺรหฺมทตฺตสฺส โสหํ มคฺคสฺมิ พฺราหฺมณ|
    block |อรกฺขิตา ชานปทา อธมฺมพลินา หตาฯ|
  count |๓๔๖|
    block |รตฺติญฺหิ โจรา ขาทนฺติ ทิวา ขาทนฺติ ตุณฺฑิยา|
    block |รฏฺฐสฺมิํ กูฏราชสฺส พหุ อธมฺมิโก ชโนฯ|
  count |๓๔๗|
    block |เอตาทิเส ภเย ชาเต ภยฏฺฏา ตาต มาณวา|
    block |นิลฺเลนกานิ กุพฺพนฺติ วเน อาหตฺว กณฺฏกํฯ|
  count |๓๔๘|
    block |กทาสฺสุ นามยํ ราชา พฺรหฺมทตฺโต มริสฺสติ|
    block |ยสฺส รฏฺฐมฺหิ ชิยฺยนฺติ อปฺปติกา กุมาริกาฯ|
  count |๓๔๙|
    block |ทุพฺภาสิตญฺหิ เต ชมฺมิ อนตฺถปทโกวิเท|
    block |กุหิํ ราชา กุมารีนํ ภตฺตารํ ปริเยสติฯ|
  count |๓๕๐|
    block |น เม ทุพฺภาสิตํ พฺรหฺเม โกวิทตฺถปทา อหํ|
    block |อรกฺขิตา ชานปทา อธมฺมพลินา หตาฯ|
  count |๓๕๑|
    block |รตฺติญฺหิ โจรา ขาทนฺติ ทิวา ขาทนฺติ ตุณฺฑิยา|
    block |รฏฺฐสฺมิํ กูฏราชสฺส พหุ อธมฺมิโก ชโน|
    block |ทุชฺชีเว ทุพฺภเร ทาเร กุโต ภตฺตา กุมาริโยฯ|
  count |๓๕๒|
    block |เอวํ สยตุ ปญฺจาโล สงฺคาเม สตฺติยา หโต|
    block |ยถายํ กปโณ เสติ หโต ผาเลน สาลิโยฯ|
  count |๓๕๓|
    block |อธมฺเมน ตุวํ ชมฺม พฺรหฺมทตฺตสฺส กุชฺฌสิ|
    block |โย ตฺวํ สปสิ ราชานํ อปรชฺฌิตฺวาน อตฺตโน ฯ|
  count |๓๕๔|
    block |ธมฺเมน พฺรหฺมทตฺตสฺส อหํ กุชฺฌามิ พฺราหฺมณ|
    block |อรกฺขิตา ชานปทา อธมฺมพลินา หตาฯ|
  count |๓๕๕|
    block |รตฺติญฺหิ โจรา ขาทนฺติ ทิวา ขาทนฺติ ตุณฺฑิยา|
    block |รฏฺฐสฺมิํ กูฏราชสฺส พหุ อธมฺมิโก ชโนฯ|
  count |๓๕๖|
    block |สา นูน ปุน เร ปกฺกา วิกาเล ภตฺตมาหริ|
    block |ภตฺตหาริํ อเปกฺขนฺโต หโต ผาเลน สาลิโยฯ|
  count |๓๕๗|
    block |เอวํ หญฺญตุ ปญฺจาโล สงฺคาเม อสินา หโต|
    block |ยถาหมชฺช ปหโต ขีรญฺจ เม ปวฏฺฏิตํฯ|
  count |๓๕๘|
    block |ยํ ปสุ ขีรํ ฉฑฺเฑติ ปสุปาลํ วิหิํสติ|
    block |กิํ ตตฺถ พฺรหฺมทตฺตสฺส ยํ โน ครหเต ภวํฯ|
  count |๓๕๙|
    block |คารยฺโห พฺรหฺเม ปญฺจาโล พฺรหฺมทตฺตสฺส ราชิโน|
    block |อรกฺขิตา ชานปทา อธมฺมพลินา หตาฯ|
  count |๓๖๐|
    block |รตฺติญฺหิ โจรา ขาทนฺติ ทิวา ขาทนฺติ ตุณฺฑิยา|
    block |รฏฺฐสฺมิํ กูฏราชสฺส พหุ อธมฺมิโก ชโนฯ|
  count |๓๖๑|
    block |จณฺฑา อฏนกา คาวี ยํ ปุเร น ทุหามเส|
    block |ตํ ทานิ อชฺช โทหาม ขีรกาเมหุปทฺทุตาฯ|
  count |๓๖๒|
    block |เอวํ กนฺทตุ ปญฺจาโล วิปุตฺโต วิปฺปสุกฺขตุ|
    block |ยถายํ กปณา คาวี วิปุตฺตา ปริธาวติฯ|
  count |๓๖๓|
    block |ยํ ปสุ ปสุปาลสฺส สมฺภเมยฺย รเวยฺย วา|
    block |โก นีธ อปราธตฺถิ พฺรหฺมทตฺตสฺส ราชิโนฯ|
  count |๓๖๔|
    block |อปราโธ มหาพฺรหฺเม พฺรหฺมทตฺตสฺส ราชิโน|
    block |อรกฺขิตา ชานปทา อธมฺมพลินา หตาฯ|
  count |๓๖๕|
    block |รตฺติญฺหิ โจรา ขาทนฺติ ทิวา ขาทนฺติ ตุณฺฑิยา|
    block |รฏฺฐสฺมิํ กูฏราชสฺส พหุ อธมฺมิโก ชโน|
    block |กถํ โน อสิโกสตฺถา ขีรปา หญฺญเต ปชาฯ|
  count |๓๖๖|
    block |เอวํ ขชฺชตุ ปญฺจาโล หโต ยุทฺเธ สปุตฺตโก|
    block |ยถาหมชฺช ขชฺชามิ คามิเกหิ อรญฺญโชฯ|
  count |๓๖๗|
    block |น สพฺพภูเตสุ วิเธนฺติ รกฺขํ ราชาโน มณฺฑูก มนุสฺสโลเก|
    block |เนตฺตาวตา ราชา อธมฺมจารี ยํ ตาทิสํ ชีวมเทยฺยุ ธงฺกาฯ|
  count |๓๖๘|
    block |อธมฺมรูโป วต พฺรหฺมจารี อนุปฺปิยํ ภาสสิ ขตฺติยสฺส|
    block |วิลุปฺปมานาย ปุถุปฺปชาย ปูเชสิ ราชํ ปรมปฺปมาทํ ฯ|
  count |๓๖๙|
    block |สเจ อิมํ พฺรหฺเม สุรชฺชกํ สิยา ผีตํ รฏฺฐํ มุทิตํ วิปฺปสนฺนํ|
    block |ภุตฺวา พลิํ อคฺคปิณฺฑญฺจ กากา น มาทิสํ ชีวมเทยฺยุ ธงฺกาติฯ|
    block |กิํฉนฺท กุมฺภ ชยทฺทิส ฉทฺทนฺต อถ ปณฺฑิตสมฺภว สิรกปิ|
    block |ทกรกฺขส ปณฺฑรนาควโร อถ สมฺพุล ตินฺทุกเทวสุโตติฯ|
  stand |คนฺธตินฺทุกชาตกํ ทสมํฯ|
  block |ตสฺสุทฺทานํ|
  stand |ติํสนิปาตํ นิฏฺฐิตํฯ|
  stand |ชาตกปาฬิยา ปฐโม ภาโค นิฏฺฐิโตฯ|
