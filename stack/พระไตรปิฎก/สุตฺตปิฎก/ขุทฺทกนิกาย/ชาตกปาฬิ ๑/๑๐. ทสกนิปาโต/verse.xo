block |๑๐ ทสกนิปาโต|
  count |  |
  block |๔๓๙ จตุทฺวารชาตกํ ๑|
  count |๑|
    block |จตุทฺวารมิทํ นครํ อายสํ ทฬฺหปาการํ|
    block |โอรุทฺธปฏิรุทฺโธสฺมิ กิํ ปาปํ ปกตํ มยาฯ|
  count |๒|
    block |สพฺเพ อปิหิตา ทฺวารา โอรุทฺโธสฺมิ ยถา ทิโช|
    block |กิมาธิกรณํ ยกฺข จกฺกาภินิหโต อหํฯ|
  count |๓|
    block |ลทฺธา สตสหสฺสานิ อติเรกานิ วีสติ|
    block |อนุกมฺปกานํ ญาตีนํ วจนํ สมฺม นากริฯ|
  count |๔|
    block |ลงฺฆิํ สมุทฺทํ ปกฺขนฺทิ สาครํ อปฺปสิทฺธิกํ|
    block |จตุพฺภิ อฏฺฐชฺฌคมา อฏฺฐาหิปิ จ โสฬสฯ|
  count |๕|
    block |โสฬสาหิ จ พาตฺติํส อตฺริจฺฉํ จกฺกมาสโท|
  block |อิจฺฉาหตสฺส โปสสฺส จกฺกํ ภมติ มตฺถเกฯ|
  count |๖|
    block |อุปริวิสาลา ทุปฺปูรา อิจฺฉา วิสฏคามินี|
    block |เย จ ตํ อนุคิชฺฌนฺติ เต โหนฺติ จกฺกธาริโนฯ|
  count |๗|
    block |พหุภณฺฑํ อวหาย มคฺคํ อปฺปฏิเวกฺขิย|
    block |เยสญฺเจตํ อสงฺขาตํ เต โหนฺติ จกฺกธาริโนฯ|
  count |๘|
    block |กมฺมํ สเมกฺเข วิปุลญฺจ โภคํ อิจฺฉํ น เสเวยฺย อนตฺถสํหิตํ|
    block |กเรยฺย วากฺยํ อนุกมฺปกานํ ตํ ตาทิสํ นาติวตฺเตยฺย จกฺกํฯ|
  count |๙|
    block |กีวจิรํ นุ เม ยกฺข จกฺกํ สิรสิ ฐสฺสติ|
    block |กติ วสฺสสหสฺสานิ ตํ เม อกฺขาหิ ปุจฺฉิโตฯ|
  count |๑๐|
    block |อติสโร ปจฺจสโร มิตฺตวินฺท สุโณหิ เม|
    block |จกฺกํ เต สิรสิ มาวิทฺธํ น ตํ ชีวํ ปโมกฺขสีติฯ|
  stand |จตุทฺวารชาตกํ ปฐมํฯ|
  count |  |
  block |๔๔๐ กณฺหชาตกํ ๒|
  count |๑๑|
    block |กณฺโห วตายํ ปุริโส กณฺหํ ภุญฺชติ โภชนํ|
    block |กณฺเห ภูมิปเทสสฺมิํ น มยฺหํ มนโส ปิโยฯ|
  count |๑๒|
    block |น กณฺโห ตจสา โหติ อนฺโตสาโร หิ พฺราหฺมโณ|
    block |ยสฺมิํ ปาปานิ กมฺมานิ ส เว กณฺโห สุชมฺปติฯ|
  count |๑๓|
    block |เอตสฺมิํ เต สุลปิเต ปติรูเป สุภาสิเต|
    block |วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ|
  count |๑๔|
    block |วรญฺเจ เม อโท สกฺก สพฺพภูตานมิสฺสร|
    block |สุนิกฺโกธํ สุนิทฺโทสํ นิลฺโลภํ วุตฺติมตฺตโน|
    block |นิสฺเนหมภิกงฺขามิ เอเต เม จตุโร วเรฯ|
  count |๑๕|
    block |กิํ นุ โกเธ วา โทเส วา โลเภ สฺเนเห จ พฺราหฺมณ|
    block |อาทีนวํ ตฺวํ ปสฺสสิ ตํ เม อกฺขาหิ ปุจฺฉิโตฯ|
  count |๑๖|
    block |อปฺโป หุตฺวา พหุ โหติ วฑฺฒเต โส อขนฺติโช|
    block |อาสงฺคี พหุปายาโส ตสฺมา โกธํ น โรจเยฯ|
  count |๑๗|
    block |ทุฏฺฐสฺส ผรุสา วาจา ปรามาโส อนนฺตรา|
    block |ตโต ปาณิ ตโต ทณฺโฑ สตฺถสฺส ปรมา คติ|
    block |โทโส โกธสมุฏฺฐาโน ตสฺมา โทสํ น โรจเยฯ|
  count |๑๘|
    block |อาโลปสาหสาการา นิกตี วญฺจนานิ จ|
    block |ทิสฺสนฺติ โลภธมฺเมสุ ตสฺมา โลภํ น โรจเยฯ|
  count |๑๙|
    block |สฺเนหสงฺคถิตา คนฺถา เสนฺติ มโนมยา ปุถู|
    block |เต ภุสํ อุปตาเปนฺติ ตสฺมา สฺเนหํ น โรจเยฯ|
  count |๒๐|
    block |เอตสฺมิํ เต สุลปิเต ปติรูเป สุภาสิเต|
    block |วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ|
  count |๒๑|
    block |วรญฺเจ เม อโท สกฺก สพฺพภูตานมิสฺสร|
    block |อรญฺเญ เม วิหรโต นิจฺจํ เอกวิหาริโน|
    block |อาพาธา มา อุปฺปชฺเชยฺยุํ อนฺตรายกรา ภุสาฯ|
  count |๒๒|
    block |เอตสฺมิํ เต สุลปิเต ปติรูเป สุภาสิเต|
    block |วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ|
  count |๒๓|
    block |วรญฺเจ เม อโท สกฺก สพฺพภูตานมิสฺสร|
    block |น มโน วา สรีรํ วา มํ-กเต สกฺก กสฺสจิ|
    block |กทาจิ อุปหญฺเญถ เอตํ สกฺก วรํ วเรติฯ|
  stand |กณฺหชาตกํ ทุติยํฯ|
  count |  |
  block |๔๔๑ จตุโปสถิยชาตกํ ๓|
  count |๒๔|
    block |โย โกปเนยฺเย น กโรติ โกปํ น กุชฺฌติ สปฺปุริโส กทาจิ|
    block |กุทฺโธปิ โส นาวิกโรติ โกปํ ตํ เว นรํ สมณมาหุ โลเกฯ|
  count |๒๕|
    block |อูนูทโร โย สหเต ชิฆจฺฉํ ทนฺโต ตปสฺสี มิตปานโภชโน|
    block |อาหารเหตุ น กโรติ ปาปํ ตํ เว นรํ สมณมาหุ โลเกฯ|
  count |๒๖|
    block |ขิฑฺฑํ รติํ วิปฺปชหิตฺวาน สพฺพํ น จาลิกํ ภาสสิ กิญฺจิ โลเก|
    block |วิภูสฏฺฐานา วิรโต เมถุนสฺมา ตํ เว นรํ สมณมาหุ โลเกฯ|
  count |๒๗|
    block |ปริคฺคหํ โลภธมฺมญฺจ สพฺพํ โย เว ปริญฺญาย ปริจฺจเชติ|
    block |ทนฺตํ ฐิตตฺตํ อมมํ นิราสํ ตํ เว นรํ สมณมาหุ โลเกฯ|
  count |๒๘|
    block |ปุจฺฉาม กตฺตารมโนมปญฺญํ กถาสุ โน วิคฺคโห อตฺถิ ชาโต|
    block |ฉินฺทชฺช กงฺขํ วิจิกิจฺฉิตานิ ตทชฺช กงฺขํ วิตเรมุ สพฺเพฯ|
  count |๒๙|
    block |เย ปณฺฑิตา อตฺถทสา ภวนฺติ ภาสนฺติ เต โยนิโส ตตฺถ กาเล|
    block |กถํ นุ กถานํ อภาสิตานํ อตฺถํ นเยยฺยุํ กุสลา ชนินฺทาฯ|
  count |๓๐|
    block |กถํ หเว ภาสติ นาคราชา ครุโฬ ปน เวนเตยฺโย กิมาห|
    block |คนฺธพฺพราชา ปน กิํ วเทสิ กถํ ปน กุรูนํ ราชเสฏฺโฐฯ|
  count |๓๑|
    block |ขนฺติํ หเว ภาสติ นาคราชา อปฺปาหารํ ครุโฬ เวนเตยฺโย|
    block |คนฺธพฺพราชา รติวิปฺปหานํ อกิญฺจนํ กุรูนํ ราชเสฏฺโฐฯ|
  count |๓๒|
    block |สพฺพานิ เอตานิ สุภาสิตานิ น เหตฺถ ทุพฺภาสิตมตฺถิ กิญฺจิ|
    block |ยสฺมิญฺจ เอตานิ ปติฏฺฐิตานิ อราว นาภฺยา สุสโมหิตานิ|
    block |จตุพฺภิ ธมฺเมหิ สมงฺคิภูตํ ตํ เว นรํ สมณมาหุ โลเกฯ|
  count |๓๓|
    block |ตุวญฺหิ เสฏฺโฐ ตฺวมนุตฺตโรสิ ตฺวํ ธมฺมคู ธมฺมวิทู สุเมโธ|
    block |ปญฺญาย ปญฺหํ สมธิคฺคเหตฺวา อจฺเฉจฺฉิ ธีโร วิจิกิจฺฉิตานิ|
    block |อจฺเฉจฺฉิ กงฺขํ วิจิกิจฺฉิตานิ จุนฺโท ยถา นาคทนฺตํ ขเรนฯ|
  count |๓๔|
    block |นีลุปฺปลาภํ วิมลํ อนคฺฆํ วตฺถํ อิทํ ธูมสมานวณฺณํ|
    block |ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ|
  count |๓๕|
    block |สุวณฺณมาลํ สตปตฺตผุลฺลิตํ สเกสรํ รตฺนสหสฺสมณฺฑิตํ|
    block |ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ|
  count |๓๖|
    block |มณิํ อนคฺฆํ รุจิรํ ปภสฺสรํ กณฺฐาวสตฺตํ มณิภูสิตํ เม|
    block |ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ|
  count |๓๗|
    block |ควํ สหสฺสํ อุสภญฺจ นาคํ อาชญฺญยุตฺเต จ รเถ ทส อิเม|
    block |ปญฺหสฺส เวยฺยากรเณน ตุฏฺโฐ ททามิ เต คามวรานิ โสฬสฯ|
  count |๓๘|
    block |สาริปุตฺโต ตทา นาโค สุปณฺโณ ปน โกลิโต|
    block |คนฺธพฺพราชา อนุรุทฺโธ ราชา อานนฺท ปณฺฑิโต|
    block |วิธุโร โพธิสตฺโต จ เอวํ ธาเรถ ชาตกนฺติฯ|
  stand |จตุโปสถิยชาตกํ ตติยํฯ|
  count |  |
  block |๔๔๒ สงฺขชาตกํ ๔|
  count |๓๙|
    block |พหุสฺสุโต สุตธมฺโมสิ สงฺข ทิฏฺฐา ตยา สมณพฺราหฺมณา จ|
    block |อถกฺขเณ ทสฺสยเส วิลาปํ อญฺโญ นุ โก เต ปฏิมนฺตโก มยาฯ|
  count |๔๐|
    block |สุพฺภู สุภา สุปฺปฏิมุกฺกกมฺพุ ปคฺคยฺห โสวณฺณมยาย ปาติยา|
    block |ภุญฺชสฺสุ ภตฺตํ อิติ มํ วเทติ สทฺธาวิตฺตา ตมหํ โนติ พฺรูมิฯ|
  count |๔๑|
    block |เอตาทิสํ พฺราหฺมณ ทิสฺวาน ยกฺขํ ปุจฺเฉยฺย โปโส สุขมาสิสาโน|
    block |อุฏฺเฐหิ นํ ปญฺชลิกาภิปุจฺฉ เทวี นุสิ ตฺวํ อุท มานุสี นุฯ|
  count |๔๒|
    block |ยํ ตฺวํ สุเขนาภิสเมกฺขเส มํ ภุญฺชสฺสุ ภตฺตํ อิติ มํ วเทสิ|
    block |ปุจฺฉามิ ตํ นาริ มหานุภาเว เทวี นุสิ ตฺวํ อุท มานุสี นุฯ|
  count |๔๓|
    block |เทวี อหํ สงฺข มหานุภาวา อิธาคตา สาครวาริมชฺเฌ|
    block |อนุกมฺปิกา โน จ ปทุฏฺฐจิตฺตา ตเวว อตฺถาย อิธาคตาสฺมิฯ|
  count |๔๔|
    block |อิธนฺนปานํ สยนาสนญฺจ ยานานิ นานาวิวิธานิ สงฺข|
    block |สพฺพสฺส ตฺยาหํ ปฏิปาทยามิ ยํ กิญฺจิ ตุยฺหํ มนสาภิปตฺถิตํฯ|
  count |๔๕|
    block |ยํ กิญฺจิ ยิฏฺฐญฺจ หุตญฺจ มยฺหํ สพฺพสฺส โน อิสฺสรา ตฺวํ สุคตฺเต|
    block |สุโสณิ สุพฺภมุ สุวิลคฺคมชฺเฌ กิสฺส เม กมฺมสฺส อยํ วิปาโกฯ|
  count |๔๖|
    block |ฆมฺเม ปเถ พฺราหฺมณ เอกภิกฺขุํ อุคฺฆฏฺฏปาทํ ตสิตํ กิลนฺตํ|
    block |ปฏิปาทยี สงฺข อุปาหนานิ สา ทกฺขิณา กามทุหา ตวชฺชฯ|
  count |๔๗|
    block |สา โหตุ นาวา ผลกูปปนฺนา อนวสฺสุตา เอรกวาตยุตฺตา|
    block |อญฺญสฺส ยานสฺส น เหตฺถ ภูมิ อชฺเชว มํ โมฬินิํ ปาปยสฺสุฯ|
  count |๔๘|
    block |สา ตตฺถ วิตฺตา สุมนา ปตีตา นาวํ สุจิตฺตํ อภินิมฺมินิตฺวา|
    block |อาทาย สงฺขํ ปุริเสน สทฺธิํ อุปานยี นครํ สาธุรมฺมนฺติฯ|
  stand |สงฺขชาตกํ จตุตฺถํฯ|
  count |  |
  block |๔๔๓ จูฬโพธิชาตกํ ๕|
  count |๔๙|
    block |โย เต อิมํ วิสาลกฺขิํ ปิยํ สมฺหิตภาสินิํ|
    block |อาทาย พลา คจฺเฉยฺย กิํ นุ กยิราสิ พฺราหฺมณฯ|
  count |๕๐|
    block |อุปฺปชฺเช เม น มุจฺเจยฺย น เม มุจฺเจยฺย ชีวโต|
    block |รชํว วิปุลา วุฏฺฐิ ขิปฺปเมว นิวารเย ฯ|
  count |๕๑|
    block |ยํ นุ ปุพฺเพ วิกตฺถิตฺโถ พลมฺหิว อปสฺสิโต|
    block |สฺวชฺช ตุณฺหิกโต ทานิ สงฺฆาฏิํ สิพฺพมจฺฉสิฯ|
  count |๕๒|
    block |อุปฺปชฺชิ เม น มุจฺจิตฺถ น เม มุจฺจิตฺถ ชีวโต|
    block |รชํว วิปุลา วุฏฺฐิ ขิปฺปเมว นิวารยิํฯ|
  count |๕๓|
    block |กิํ เต อุปฺปชฺชิ โน มุจฺจิ กิํ เต น มุจฺจิ ชีวโต|
    block |รชํว วิปุลา วุฏฺฐิ กตมํ ตฺวํ นิวารยิฯ|
  count |๕๔|
    block |ยมฺหิ ชาเต น ปสฺสติ อชาเต สาธุ ปสฺสติ|
    block |โส เม อุปฺปชฺชิ โน มุจฺจิ โกโธ ทุมฺเมธโคจโรฯ|
  count |๕๕|
    block |เยน ชาเตน นนฺทนฺติ อมิตฺตา ทุกฺขเมสิโน|
    block |โส เม อุปฺปชฺชิ โน มุจฺจิ โกโธ ทุมฺเมธโคจโรฯ|
  count |๕๖|
    block |ยสฺมิญฺจ ชายมานมฺหิ สทตฺถํ นาวพุชฺฌติ|
    block |โส เม อุปฺปชฺชิ โน มุจฺจิ โกโธ ทุมฺเมธโคจโรฯ|
  count |๕๗|
    block |เยนาภิภูโต กุสลํ ชหาติ ปรกฺกเร วิปุลญฺจาปิ อตฺถํ|
    block |ส ภีมเสโน พลวา ปมทฺที โกโธ มหาราช น เม อมุจฺจถฯ|
  count |๕๘|
    block |กฏฺฐสฺมิํ มตฺถมานสฺมิํ ปาวโก นาม ชายติ|
    block |ตเมว กฏฺฐํ ฑหติ ยสฺมา โส ชายเต คินิฯ|
  count |๕๙|
    block |เอวํ มนฺทสฺส โปสสฺส พาลสฺส อวิชานโต|
    block |สารมฺภา ชายเต โกโธ โสปิ เตเนว ฑยฺหติฯ|
  count |๖๐|
    block |อคฺคีว ติณกฏฺฐสฺมิํ โกโธ ยสฺส ปวฑฺฒติ|
    block |นิหียติ ตสฺส ยโส กาฬปกฺเขว จนฺทิมาฯ|
  count |๖๑|
    block |อเนโธ ธูมเกตูว โกโธ ยสฺสูปสมฺมติ|
    block |อาปูรติ ตสฺส ยโส สุกฺกปกฺเขว จนฺทิมาติฯ|
  stand |จูฬโพธิชาตกํ ปญฺจมํฯ|
  count |  |
  block |๔๔๔ กณฺหทีปายนชาตกํ ๖|
  count |๖๒|
    block |สตฺตาหเมวาหํ ปสนฺนจิตฺโต ปุญฺญตฺถิโก อาจริํ พฺรหฺมจริยํ|
    block |อถาปรํ ยํ จริตํ มเมทํ วสฺสานิ ปญฺญาส สมาธิกานิ|
    block |อกามโก วาปิ อหํ จรามิ เอเตน สจฺเจน สุวตฺถิ โหตุ|
    block |หตํ วิสํ ชีวตุ ยญฺญทตฺโตฯ|
  count |๖๓|
    block |ยสฺมา ทานํ นาภินนฺทิํ กทาจิ ทิสฺวานหํ อติถิํ วาสกาเล|
    block |น จาปิ เม อปฺปิยตํ อเวทุํ พหุสฺสุตา สมณพฺราหฺมณา จฯ|
    block |อกามโก วาปิ อหํ ททามิ เอเตน สจฺเจน สุวตฺถิ โหตุ|
    block |หตํ วิสํ ชีวตุ ยญฺญทตฺโตฯ|
  count |๖๔|
    block |อาสีวิโส ตาต ปหูตเตโช โย ตํ อทํสี สจรา อุทิจฺจ|
    block |ตสฺมิญฺจ เม อปฺปิยตาย อชฺช ปิตริ จ เต นตฺถิ โกจิ วิเสโส|
    block |เอเตน สจฺเจน สุวตฺถิ โหตุ หตํ วิสํ ชีวตุ ยญฺญทตฺโตฯ|
  count |๖๕|
    block |สนฺตา ทนฺตาเยว ปริพฺพชนฺติ อญฺญตฺร กณฺหา นตฺถากามรูปา|
    block |ทีปายน กิสฺส ชิคุจฺฉมาโน อกามโก จรสิ พฺรหฺมจริยํฯ|
  count |๖๖|
    block |สทฺธาย นิกฺขมฺม ปุนํ นิวตฺโต โส เอฬมูโคว พาโล วตายํ|
    block |เอตสฺส วาทสฺส ชิคุจฺฉมาโน อกามโก จรามิ พฺรหฺมจริยํ|
    block |วิญฺญุปฺปสตฺถญฺจ สตญฺจ ฐานํ เอวมฺปหํ ปุญฺญกโร ภวามิฯ|
  count |๖๗|
    block |สมเณ ตุวํ พฺราหฺมเณ อทฺธิเก จ สนฺตปฺปยาสิ อนฺนปาเนน ภิกฺขํ|
    block |โอปานภูตํว ฆรํ ตว ยิทํ อนฺเนน ปาเนน อุเปตรูปํ|
    block |อถ กิสฺส วาทสฺส ชิคุจฺฉมาโน อกามโก ทานมิมํ ททาสิฯ|
  count |๖๘|
    block |ปิตโร จ เม อาสุํ ปิตามหา จ สทฺธา อหุํ ทานปตี วทญฺญู|
    block |ตํ กุลฺลวตฺตํ อนุวตฺตมาโน มาหํ กุเล อนฺติมคนฺธโน อหุํ|
    block |เอตสฺส วาทสฺส ชิคุจฺฉมาโน อกามโก ทานมิมํ ททามิฯ|
  count |๖๙|
    block |ทหริํ กุมาริํ อสมตฺถปญฺญํ ยํ ตานยิํ ญาติกุลา สุคตฺเต|
    block |น จาปิ เม อปฺปิยตํ อเวทิ อญฺญตฺร กามา ปริจารยนฺตา|
    block |อถ เกน วณฺเณน มยา เต โภติ สํวาสธมฺโม อหุ เอวรูโปฯ|
  count |๗๐|
    block |อารา ทูเร นยิธ กทาจิ อตฺถิ ปรมฺปรา นาม กุเล อิมสฺมิํ|
    block |ตํ กุลฺลวตฺตํ อนุวตฺตมานา มาหํ กุเล อนฺติมคนฺธินี อหุํ|
    block |เอตสฺส วาทสฺส ชิคุจฺฉมานา อกามิกา ปทฺธจรามฺหิ ตุยฺหํฯ|
  count |๗๑|
    block |มณฺฑพฺย ภาสิํ ยมภาสเนยฺยํ ตํ ขมฺยตํ ปุตฺตกเหตุ มชฺช|
    block |ปุตฺตเปมา น อิธ ปรตฺถิ กิญฺจิ โส โน อยํ ชีวติ ยญฺญทตฺโตติฯ|
  stand |กณฺหทีปายนชาตกํ ฉฏฺฐํฯ|
  count |  |
  block |๔๔๕ นิคฺโรธชาตกํ ๗|
  count |๗๒|
    block |น วาหเมตํ ชานามิ โก วายํ กสฺส วาติ วา|
    block |ยถา สาโข จริ เอวํ นิคฺโรธ กินฺติ มญฺญสิฯ|
  count |๗๓|
    block |ตโต คลวินีเตน ปุริสา นีหริํสุ มํ|
    block |ทตฺวา มุขปหารานิ สาขสฺส วจนํกราฯ|
  count |๗๔|
    block |เอตาทิสํ ทุมฺมตินา อกตญฺญุน ทุพฺภินา|
    block |กตํ อนริยํ สาเขน สขินา เต ชนาธิปฯ|
  count |๗๕|
    block |น วาหเมตํ ชานามิ นปิ เม โกจิ สํสติ|
    block |ยํ เม ตฺวํ สมฺม อกฺขาสิ สาเขน การณํ กตํฯ|
  count |๗๖|
    block |สขีนํ สาชีวกโร มม สาขสฺส จูภยํ|
    block |ตฺวํ โนสิสฺสริยํ ทาตา มนุสฺเสสุ มหนฺตตํ|
    block |ตยามา ลพฺภิตา อิทฺธี เอตฺถ เม นตฺถิ สํสโยฯ|
  count |๗๗|
    block |ยถาปิ พีชมคฺคิมฺหิ ฑยฺหติ น วิรูหติ|
    block |เอวํ กตํ อสปฺปุริเส นสฺสติ น วิรูหติฯ|
  count |๗๘|
    block |กตญฺญุมฺหิ จ โปสมฺหิ สีลวนฺเต อริยวุตฺติเน|
    block |สุเขตฺเต วิย พีชานิ กตํ ตมฺหิ น นสฺสติฯ|
  count |๗๙|
    block |อิมํ ชมฺมํ เนกติกํ อสปฺปุริสจินฺตกํ|
    block |หนนฺตุ สาขํ สตฺตีหิ นาสฺส อิจฺฉามิ ชีวิตํฯ|
  count |๘๐|
    block |ขมตสฺส มหาราช ปาณา น ปฏิอานยา|
    block |ขม เทว อสปฺปุริสสฺส นาสฺส อิจฺฉามหํ วธํฯ|
  count |๘๑|
    block |นิคฺโรธเมว เสเวยฺย น สาขมุปสํวเส|
    block |นิคฺโรธสฺมิํ มตํ เสยฺโย ยญฺเจ สาขสฺมิ ชีวิตนฺติฯ|
  stand |นิคฺโรธชาตกํ สตฺตมํฯ|
  count |  |
  block |๔๔๖ ตกฺกลชาตกํ ๘|
  count |๘๒|
    block |น ตกฺกลา สนฺติ น อาลุวานิ น พิฬาลิโย น กฬมฺพานิ ตาต|
    block |เอโก อรญฺญมฺหิ สุสานมชฺเฌ กิมตฺถิโก ตาต ขณาสิ กาสุํฯ|
  count |๘๓|
    block |ปิตามโห ตาต สุทุพฺพโล เต อเนกพฺยาธีหิ ทุเขน ผุฏฺโฐ|
    block |ตมชฺชหํ นิขณิสฺสามิ โสพฺเภ น หิสฺส ตํ ชีวิตํ โรจยามิฯ|
  count |๘๔|
    block |สงฺกปฺปเมตํ ปฏิลทฺธ ปาปกํ อจฺจาหิตํ กมฺม กโรสิ ลุทฺทํ|
    block |มยาปิ ตาต ปฏิลจฺฉเส ตุวํ เอตาทิสํ กมฺม ชรูปนีโต|
    block |ตํ กุลฺลวตฺตํ อนุวตฺตมาโน อหมฺปิ ตํ นิขณิสฺสามิ โสพฺเภฯ|
  count |๘๕|
    block |ผรุสาหิ วาจาหิ ปกุพฺพมาโน อาสชฺช มํ ตฺวํ วทเส กุมาร|
    block |ปุตฺโต มมํ โอรสโก สมาโน อหิตานุกมฺปี มม ตฺวํสิ ปุตฺตฯ|
  count |๘๖|
    block |น ตาหํ ตาต อหิตานุกมฺปี หิตานุกมฺปี เต อหมฺปิ ตาต|
    block |ปาปญฺจ ตํ กมฺม ปกุพฺพมานํ อรหามิ โน วารยิตุํ ตโตฯ|
  count |๘๗|
    block |โย มาตรํ วา ปิตรํ สวิฏฺฐ อทูสเก หิํสติ ปาปธมฺโม|
    block |กายสฺส เภทา อภิสมฺปรายํ อสํสยํ โส นิรยํ อุเปติ ฯ|
  count |๘๘|
    block |โย มาตรํ วา ปิตรํ สวิฏฺฐ อนฺเนน ปาเนน อุปฏฺฐหาติ|
    block |กายสฺส เภทา อภิสมฺปรายํ อสํสยํ โส สุคติํ อุเปติฯ|
  count |๘๙|
    block |น เม ตฺวํ ปุตฺต อหิตานุกมฺปี หิตานุกมฺปี เม ตฺวํสิ ปุตฺต|
    block |อหญฺจ ตํ มาตรา วุจฺจมาโน เอตาทิสํ กมฺม กโรมิ ลุทฺทํฯ|
  count |๙๐|
    block |ยา เต สา ภริยา อนริยรูปา มาตา มเมสา สกิยา ชเนตฺติ|
    block |นิทฺธาปเย ตญฺจ สกา อคารา อญฺญมฺปิ เต สา ทุขมาวเหยฺยฯ|
  count |๙๑|
    block |ยา เต สา ภริยา อนริยรูปา มาตา มเมสา สกิยา ชเนตฺติ|
    block |ทนฺตา กเรณูว วสูปนีตา สา ปาปธมฺมา ปุนราวชาตูติฯ|
  stand |ตกฺกลชาตกํ อฏฺฐมํฯ|
  count |  |
  block |๔๔๗ มหาธมฺมปาลชาตกํ ๙|
  count |๙๒|
    block |กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก|
    block |อกฺขาหิ เม พฺราหฺมณ เอตมตฺถํ กสฺมา นุ ตุมฺหํ ทหรา น มิยฺยเร ฯ|
  count |๙๓|
    block |ธมฺมํ จราม น มุสา ภณาม ปาปานิ กมฺมานิ ปริวชฺชยาม|
    block |อนริยํ ปริวชฺเชมุ สพฺพํ ตสฺมา หิ อมฺหํ ทหรา น มิยฺยเรฯ|
  count |๙๔|
    block |สุโณม ธมฺมํ อสตํ สตญฺจ น จาปิ ธมฺมํ อสตํ โรจยาม|
    block |หิตฺวา อสนฺเต น ชหาม สนฺเต ตสฺมา หิ อมฺหํ ทหรา น มิยฺยเรฯ|
  count |๙๕|
    block |ปุพฺเพว ทานา สุมนา ภวาม ททมฺปิ เว อตฺตมนา ภวาม|
    block |ทตฺวาปิ เว นานุตปฺปาม ปจฺฉา ตสฺมา หิ อมฺหํ ทหรา น มิยฺยเรฯ|
  count |๙๖|
    block |สมเณ มยํ พฺราหฺมเณ อทฺธิเก จ วนิพฺพเก ยาจนเก ทลิทฺเท|
    block |อนฺเนน ปาเนน อภิตปฺปยาม ตสฺมา หิ อมฺหํ ทหรา น มิยฺยเรฯ|
  count |๙๗|
    block |มยญฺจ ภริยํ นาติกฺกมาม อมฺเห จ ภริยา นาติกฺกมนฺติ|
    block |อญฺญตฺร ตาหิ พฺรหฺมจริยํ จราม ตสฺมา หิ อมฺหํ ทหรา น มิยฺยเรฯ|
  count |๙๘|
    block |ปาณาติปาตา วิรมาม สพฺเพ โลเก อทินฺนํ ปริวชฺชยาม|
    block |อมชฺชปา โนปิ มุสา ภณาม ตสฺมา หิ อมฺหํ ทหรา น มิยฺยเรฯ|
  count |๙๙|
    block |เอตาสุ เว ชายเร สุตฺตมาสุ เมธาวิโน โหนฺติ ปหูตปญฺญา|
    block |พหุสฺสุตา เวทคุโน จ โหนฺติ ตสฺมา หิ อมฺหํ ทหรา น มิยฺยเรฯ|
  count |๑๐๐|
    block |มาตา ปิตา จ ภคินี ภาตโร จ ปุตฺตา จ ทารา จ มยญฺจ สพฺเพ|
    block |ธมฺมํ จราม ปรโลกเหตุ ตสฺมา หิ อมฺหํ ทหรา น มิยฺยเรฯ|
  count |๑๐๑|
    block |ทาสา จ ทาสฺโย อนุชีวิโน จ ปริจารกา กมฺมกรา จ สพฺเพ|
    block |ธมฺมํ จรนฺติ ปรโลกเหตุ ตสฺมา หิ อมฺหํ ทหรา น มิยฺยเรฯ|
  count |๑๐๒|
    block |ธมฺโม หเว รกฺขติ ธมฺมจาริํ ธมฺโม สุจิณฺโณ สุขมาวหาติ|
    block |เอสานิสํโส ธมฺเม สุจิณฺเณ น ทุคฺคติํ คจฺฉติ ธมฺมจารีฯ|
  count |๑๐๓|
    block |ธมฺโม หเว รกฺขติ ธมฺมจาริํ ฉตฺตํ มหนฺตํ วิย วสฺสกาเล|
    block |ธมฺเมน คุตฺโต มม ธมฺมปาโล อญฺญสฺส อฏฺฐีนิ สุขี กุมาโรติฯ|
  stand |มหาธมฺมปาลชาตกํ นวมํฯ|
  count |  |
  block |๔๔๘ กุกฺกุฏชาตกํ ๑๐|
  count |๑๐๔|
    block |นาสฺมเส กตปาปมฺหิ นาสฺมเส อลิกวาทิเน|
    block |นาสฺมเส อตฺตตฺถปญฺญมฺหิ อติสนฺเตปิ นาสฺมเสฯ|
  count |๑๐๕|
    block |ภวนฺติ เหเก ปุริสา โคปิปาสิกชาติกา|
    block |ฆสนฺติ มญฺเญ มิตฺตานิ วาจาย น จ กมฺมุนาฯ|
  count |๑๐๖|
    block |สุกฺขญฺชลิปคฺคหิตา วาจาย ปลิคุณฺฐิตา|
    block |มนุสฺสเผคฺคู นาสีเท ยสฺมิํ นตฺถิ กตญฺญุตาฯ|
  count |๑๐๗|
    block |น หิ อญฺญญฺญจิตฺตานํ อิตฺถีนํ ปุริสาน วา|
    block |นานาวิกตฺวา สํสคฺคํ ตาทิสมฺปิ จ นาสฺมเส ฯ|
  count |๑๐๘|
    block |อนริยกมฺมโมกฺกนฺตํ อเถตํ สพฺพฆาตินํ|
    block |นิสิตํว ปฏิจฺฉนฺนํ ตาทิสมฺปิ จ นาสฺมเสฯ|
  count |๑๐๙|
    block |มิตฺตรูเปนิเธกจฺเจ สาขลฺเยน อเจตสา|
    block |วิวิเธหิ อุปายนฺติ ตาทิสมฺปิ จ นาสฺมเสฯ|
  count |๑๑๐|
    block |อามิสํ วา ธนํ วาปิ ยตฺถ ปสฺสติ ตาทิโส|
    block |ทุพฺภิํ กโรติ ทุมฺเมโธ ตญฺจ หนฺตฺวาน คจฺฉติฯ|
  count |๑๑๑|
    block |มิตฺตรูเปน พหโว ฉนฺนา เสวนฺติ สตฺตโว|
    block |ชเห กาปุริเส เหเต กุกฺกุโฏ วิย เสนกํฯ|
  count |๑๑๒|
    block |โย จ อุปฺปติตํ อตฺถํ น ขิปฺปมนุพุชฺฌติ|
    block |อมิตฺตวสมนฺเวติ ปจฺฉา จ อนุตปฺปติฯ|
  count |๑๑๓|
    block |โย จ อุปฺปติตํ อตฺถํ ขิปฺปเมว นิโพธติ|
    block |มุจฺจเต สตฺตุสมฺพาธา กุกฺกุโฏ วิย เสนกา|
  count |๑๑๔|
    block |ตํ ตาทิสํ กูฏมิโวฑฺฑิตํ วเน อธมฺมิกํ นิจฺจวิธํสการินํ|
    block |อารา วิวชฺเชยฺย นโร วิจกฺขโณ เสนํ ยถา กุกฺกุโฏ วํสกานเนติฯ|
  stand |กุกฺกุฏชาตกํ ทสมํฯ|
  count |  |
  block |๔๔๙ มฏฺฐกุณฺฑลีชาตกํ ๑๑|
  count |๑๑๕|
    block |อลงฺกโต มฏฺฐกุณฺฑลี มาลธารี หริจนฺทนุสฺสโท|
    block |พาหา ปคฺคยฺห กนฺทสิ วนมชฺเฌ กิํ ทุกฺขิโต ตุวํฯ|
  count |๑๑๖|
    block |โสวณฺณมโย ปภสฺสโร อุปฺปนฺโน รถปญฺชโร มม|
    block |ตสฺส จกฺกยุคํ น วินฺทามิ เตน ทุกฺเขน ชหามิ ชีวิตํฯ|
  count |๑๑๗|
    block |โสวณฺณมยํ มณีมยํ โลหมยํ อถ รูปิยามยํ|
    block |ปาวท รถํ กริสฺสามิ เต จกฺกยุคํ ปฏิปาทยามิ ตํฯ|
  count |๑๑๘|
    block |โส มาณโว ตสฺส ปาวทิ จนฺทิมสูริยา อุภเยตฺถ ภาตโร|
    block |โสวณฺณมโย รโถ มม เตน จกฺกยุเคน โสภติฯ|
  count |๑๑๙|
    block |พาโล โข ตฺวํสิ มาณว โย ตฺวํ ปตฺถยเส อปตฺถิยํ|
    block |มญฺญามิ ตุวํ มริสฺสสิ น หิ ตฺวํ ลจฺฉสิ จนฺทสูริเยฯ|
  count |๑๒๐|
    block |คมนาคมนมฺปิ ทิสฺสติ วณฺณธาตุ อุภเยตฺถ วีถิโย|
    block |เปโต ปน เนว ทิสฺสติ โก นุ โข กนฺทตํ พาลฺยตโรฯ|
  count |๑๒๑|
    block |สจฺจํ โข วเทสิ มาณว อหเมว กนฺทตํ พาลฺยตโร|
    block |จนฺทํ วิย ทารโก รุทํ เปตํ กาลกตาภิปตฺถเยฯ|
  count |๑๒๒|
    block |อาทิตฺตํ วต มํ สนฺตํ ฆตสิตฺตํว ปาวกํ|
    block |วารินา วิย โอสิญฺจํ สพฺพํ นิพฺพาปเย ทรํฯ|
  count |๑๒๓|
    block |อพฺพหี วต เม สลฺลํ ยมาสิ หทยสฺสิตํ|
    block |โย เม โสกปเรตสฺส ปุตฺตโสกํ อปานุทิฯ|
  count |๑๒๔|
    block |โสหํ อพฺพูฬฺหสลฺโลสฺมิ วีตโสโก อนาวิโล|
    block |น โสจามิ น โรทามิ ตว สุตฺวาน มาณวาติฯ|
  stand |มฏฺฐกุณฺฑลีชาตกํ เอกาทสมํฯ|
  count |  |
  block |๔๕๐ พิลารโกสิยชาตกํ ๑๒|
  count |๑๒๕|
    block |อปจนฺตาปิ ทิจฺฉนฺติ สนฺโต ลทฺธาน โภชนํ|
    block |กิเมว ตฺวํ ปจมาโน ยํ น ทชฺชา น ตํ สมํฯ|
  count |๑๒๖|
    block |มจฺเฉรา จ ปมาทา จ เอวํ ทานํ น ทิยฺยติ|
    block |ปุญฺญํ อากงฺขมาเนน เทยฺยํ โหติ วิชานตาฯ|
  count |๑๒๗|
    block |ยสฺเสว ภีโต น ททาติ มจฺฉรี ตเทวาททโต ภยํ|
    block |ชิฆจฺฉา จ ปิปาสา จ ยสฺส ภายติ มจฺฉรี|
    block |ตเมว พาลํ ผุสติ อสฺมิํ โลเก ปรมฺหิ จฯ|
  count |๑๒๘|
    block |ตสฺมา วิเนยฺย มจฺเฉรํ ทชฺชา ทานํ มลาภิภู|
    block |ปุญฺญานิ ปรโลกสฺมิํ ปติฏฺฐา โหนฺติ ปาณินํฯ|
  count |๑๒๙|
    block |ทุทฺททํ ททมานานํ ทุกฺกรํ กมฺม กุพฺพตํ|
    block |อสนฺโต นานุกุพฺพนฺติ สตํ ธมฺโม ทุรนฺนโยฯ|
  count |๑๓๐|
    block |ตสฺมา สตญฺจ อสตํ นานา โหติ อิโต คติ|
    block |อสนฺโต นิรยํ ยนฺติ สนฺโต สคฺคปรายนาฯ|
  count |๑๓๑|
    block |อปฺปสฺเมเก ปเวจฺฉนฺติ พหุเนเก น ทิจฺฉเร|
    block |อปฺปสฺมา ทกฺขิณา ทินฺนา สหสฺเสน สมํ มิตาฯ|
  count |๑๓๒|
    block |ธมฺมํ จเร โยปิ สมุญฺฉกํ จเร ทารญฺจ โปสํ ททมปฺปกสฺมิํ|
    block |สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตฯ|
  count |๑๓๓|
    block |เกเนส ยญฺโญ วิปุโล มหคฺฆโต สเมน ทินฺนสฺส น อคฺฆเมติ|
    block |กถํ สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตฯ|
  count |๑๓๔|
    block |ททนฺติ เหเก วิสเม นิวิฏฺฐา เฉตฺวา วธิตฺวา อถ โสจยิตฺวา|
    block |สา ทกฺขิณา อสฺสุมุขา สทณฺฑา สเมน ทินฺนสฺส น อคฺฆเมติ|
    block |เอวํ สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตติฯ|
  stand |พิลารโกสิยชาตกํ ทฺวาทสมํฯ|
  count |  |
  block |๔๕๑ จกฺกวากชาตกํ ๑๓|
  count |๑๓๕|
    block |วณฺณวา อภิรูโปสิ ฆโน สญฺชาตโรหิโต|
    block |จกฺกวาก สุรูโปสิ วิปฺปสนฺนมุขินฺทฺริโยฯ|
  count |๑๓๖|
    block |ปาฐีนํ ปาวุสํ มจฺฉํ พลชํ มุญฺชโรหิตํ|
    block |คงฺคาย ตีเร นิสินฺโน เอวํ ภุญฺชสิ โภชนํฯ|
  count |๑๓๗|
    block |น วาหเมตํ ภุญฺชามิ ชงฺคลาโนทกานิ วา|
    block |อญฺญตฺร เสวาลปณกา เอตํ เม สมฺม โภชนํฯ|
  count |๑๓๘|
    block |น วาหเมตํ สทฺทหามิ จกฺกวากสฺส โภชนํ|
    block |อหมฺปิ สมฺม ภุญฺชามิ คาเม โลณิยเตลิยํฯ|
  count |๑๓๙|
    block |มนุสฺเสสุ กตํ ภตฺตํ สุจิํ มํสูปเสจนํ|
    block |น จ เม ตาทิโส วณฺโณ จกฺกวาก ยถา ตุวํฯ|
  count |๑๔๐|
    block |สมฺปสฺสํ อตฺตนิ เวรํ หิํสยํ มานุสิํ ปชํ|
    block |อุตฺรสฺโต ฆสสี ภีโต เตน วณฺโณ ตเวทิโสฯ|
  count |๑๔๑|
    block |สพฺพโลกวิรุทฺโธสิ ธงฺก ปาเปน กมฺมุนา|
    block |ลทฺโธ ปิณฺโฑ น ปีเณติ เตน วณฺโณ ตเวทิโสฯ|
  count |๑๔๒|
    block |อหมฺปิ สมฺม ภุญฺชามิ อหิํสํ สพฺพปาณินํ|
    block |อปฺโปสฺสุกฺโก นิราสงฺกี อโสโก อกุโตภโยฯ|
  count |๑๔๓|
    block |โส กรสฺสุ อานุภาวํ วีติวตฺตสฺสุ สีลิยํ|
    block |อหิํสาย จร โลเก ปิโย โหหิสิ มํมิวฯ|
  count |๑๔๔|
    block |โย น หนฺติ น ฆาเตติ น ชินาติ น ชาปเย|
    block |เมตฺตํโส สพฺพภูเตสุ เวรํ ตสฺส น เกนจีติฯ|
  stand |จกฺกวากชาตกํ เตรสมํฯ|
  count |  |
  block |๔๕๒ ภูริปญฺญชาตกํ ๑๔|
  count |๑๔๕|
    block |สจฺจํ กิร ตฺวํ อปิ ภูริปญฺญ ยา ตาทิสี สีริ ธิตี มตี จ|
    block |น ตายเตภาววสูปนิตํ โย ยวกํ ภุญฺชสิ อปฺปสูปํฯ|
  count |๑๔๖|
    block |สุขํ ทุกฺเขน ปริปาจยนฺโต กาลา กาลํ วิจินํ ฉนฺทฉนฺโน|
    block |อตฺถสฺส ทฺวารานิ อวาปุรนฺโต เตนาหํ ตุสฺสามิ ยโวทเนนฯ|
  count |๑๔๗|
    block |กาลญฺจ ญตฺวา อภิชีหนาย มนฺเตหิ อตฺถํ ปริปาจยิตฺวา|
    block |วิชมฺภิสฺสํ สีหวิชมฺภิตานิ ตายิทฺธิยา ทกฺขสิ มํ ปุนาปิฯ|
  count |๑๔๘|
    block |สุขีปิ เหเก น กโรนฺติ ปาปํ อวณฺณสํสคฺคภยา ปุเนเก|
    block |ปหู สมาโน วิปุลตฺถจินฺตี กิํการณา เม น กโรสิ ทุกฺขํฯ|
  count |๑๔๙|
    block |น ปณฺฑิตา อตฺตสุขสฺส เหตุ ปาปานิ กมฺมานิ สมาจรนฺติ|
    block |ทุกฺเขน ผุฏฺฐา ขลิตาปิ สนฺตา ฉนฺทา จ โทสา น ชหนฺติ ธมฺมํฯ|
  count |๑๕๐|
    block |เยน เกนจิ วณฺเณน มุทุนา ทารุเณน วา|
    block |อุทฺธเร ทีนมตฺตานํ ปจฺฉา ธมฺมํ สมาจเรฯ|
  count |๑๕๑|
    block |ยสฺส รุกฺขสฺส ฉายาย นิสีเทยฺย สเยยฺย วา|
    block |น ตสฺส สาขํ ภญฺเชยฺย มิตฺตทุพฺโภ หิ ปาปโกฯ|
  count |๑๕๒|
    block |ยสฺสาปิ ธมฺมํ ปุริโส วิชญฺญา เย จสฺส กงฺขํ วินยนฺติ สนฺโต|
    block |ตํ หิสฺส ทีปญฺจ ปรายนญฺจ น เตน เมตฺติํ ชรเยถ ปญฺโญฯ|
  count |๑๕๓|
    block |อลโส คิหี กามโภคี น สาธุ อสญฺญโต ปพฺพชิโต น สาธุ|
    block |ราชา น สาธุ อนิสมฺมการี โย ปณฺฑิโต โกธโน ตํ น สาธุฯ|
  count |๑๕๔|
    block |นิสมฺม ขตฺติโย กยิรา นานิสมฺม ทิสมฺปติ|
    block |นิสมฺมการิโน ราช ยโส กิตฺติ จ วฑฺฒตีติฯ|
  stand |ภูริปญฺญชาตกํ จุทฺทสมํฯ|
  count |  |
  block |๔๕๓ มหามงฺคลชาตกํ ๑๕|
  count |๑๕๕|
    block |กิํสุ นโร ชปฺปมธิจฺจกาเล กํ วา วิชฺชํ กตมํ วา สุตานํ|
    block |โส มจฺโจ อสฺมิญฺจ ปรมฺหิ โลเก กถํ กโร โสตฺถาเนน คุตฺโตฯ|
  count |๑๕๖|
    block |ยสฺส เทวา ปิตโร จ สพฺเพ สรีสปา สพฺพภูตานิ จาปิ|
    block |เมตฺตาย นิจฺจํ อปจิตานิ โหนฺติ ภูเตสุ เว โสตฺถานํ ตทาหุฯ|
  count |๑๕๗|
    block |โย สพฺพโลกสฺส นิวาตวุตฺติ อิตฺถีปุมานํ สหทารกานํ|
    block |ขนฺตา ทุรุตฺตานมปฺปฏิกูลวาที อธิวาสนํ โสตฺถานํ ตทาหุฯ|
  count |๑๕๘|
    block |โย นาวชานาติ สหายมิตฺเต สิปฺเปน กุลฺยาหิ ธเนน ชจฺจา|
    block |รุจิปญฺโญ อตฺถกาเล มตีมา สหาเยสุ เว โสตฺถานํ ตทาหุฯ|
  count |๑๕๙|
    block |มิตฺตานิ เว ยสฺส ภวนฺติ สนฺโต สํวิสฺสตฺถา อวิสํวาทกสฺส|
    block |น มิตฺตทุพฺภี สํวิภาคี ธเนน มิตฺเตสุ เว โสตฺถานํ ตทาหุฯ|
  count |๑๖๐|
    block |ยสฺส ภริยา ตุลฺยวยา สมคฺคา อนุพฺพตา ธมฺมกามา ปชาตา|
    block |โกลินิยา สีลวตี ปติพฺพตา ทาเรสุ เว โสตฺถานํ ตทาหุฯ|
  count |๑๖๑|
    block |ยสฺส ราชา ภูตปติ ยสสฺสี ชานาติ โสเจยฺยํ ปรกฺกมญฺจ|
    block |อทฺเวชฺฌตา สุหทยํ มมนฺติ ราชูสุ เว โสตฺถานํ ตทาหุฯ|
  count |๑๖๒|
    block |อนฺนญฺจ ปานญฺจ ททาติ สทฺโธ มาลญฺจ คนฺธญฺจ วิเลปนญฺจ|
    block |ปสนฺนจิตฺโต อนุโมทมาโน สคฺเคสุ เว โสตฺถานํ ตทาหุฯ|
  count |๑๖๓|
    block |ยมริยธมฺเมน ปุนนฺติ วุทฺธา อาราธิตา สมจริยาย สนฺโต|
    block |พหุสฺสุตา อิสโย สีลวนฺโต อรหนฺตมชฺเฌ โสตฺถานํ ตทาหุฯ|
  count |๑๖๔|
    block |เอตานิ โข โสตฺถานานิ โลเก วิญฺญุปฺปสตฺถานิ สุขุทฺรยานิ|
    block |ตานีธ เสเวถ นโร สปญฺโญ น หิ มงฺคเล กิญฺจนมตฺถิ สจฺจนฺติฯ|
  stand |มหามงฺคลชาตกํ ปนฺนรสมํฯ|
  count |  |
  block |๔๕๔ ฆฏปณฺฑิตชาตกํ ๑๖|
  count |๑๖๕|
    block |อุฏฺเฐหิ กณฺห กิํ เสสิ โก อตฺโถ สุปเนน เต|
    block |โยปิ ตุยฺหํ สโก ภาตา หทยํ จกฺขุ จ ทกฺขิณํ|
    block |ตสฺส วาตา พลียนฺติ ฆโฏ ชปฺปติ เกสวฯ|
  count |๑๖๖|
    block |ตสฺส ตํ วจนํ สุตฺวา โรหิเณยฺยสฺส เกสโว|
    block |ตรมานรูโป วุฏฺฐาสิ ภาตุโสเกน อฏฺฏิโตฯ|
  count |๑๖๗|
    block |กิํ นุ อุมฺมตฺตรูโปว เกวลํ ทฺวารกํ อิมํ|
    block |สโส สโสติ ลปสิ โก นุ เต สสมาหริฯ|
  count |๑๖๘|
    block |โสวณฺณมยํ มณีมยํ โลหมยํ อถ รูปิยามยํ|
    block |สงฺขสิลาปวาฬมยํ การยิสฺสามิ เต สสํฯ|
  count |๑๖๙|
    block |สนฺติ อญฺเญปิ สสกา อรญฺเญ วนโคจรา|
    block |เตปิ เต อานยิสฺสามิ กีทิสํ สสมิจฺฉสิฯ|
  count |๑๗๐|
    block |น จาหเมเต อิจฺฉามิ เย สสา ปถวิสฺสิตา|
    block |จนฺทโต สสมิจฺฉามิ ตํ เม โอหร เกสวฯ|
  count |๑๗๑|
    block |โส นูน มธุรํ ญาติ ชีวิตํ วิชหิสฺสสิ|
    block |อปตฺถิยํ โย ปตฺถยสิ จนฺทโต สสมิจฺฉสิฯ|
  count |๑๗๒|
    block |เอวํ เจ กณฺห ชานาสิ ยทญฺญมนุสาสสิ|
    block |กสฺมา ปุเร มตํ ปุตฺตํ อชฺชาปิ มนุโสจสิฯ|
  count |๑๗๓|
    block |ยํ น ลพฺภา มนุสฺเสน อมนุสฺเสน วา ปุน|
    block |ชาโต เม มา มรี ปุตฺโต กุโต ลพฺภา อลพฺภิยํฯ|
  count |๑๗๔|
    block |น มนฺตา มูลเภสชฺชา โอสเธหิ ธเนน วา|
    block |สกฺกา อานยิตุํ กณฺห ยํ เปตมนุโสจสิฯ|
  count |๑๗๕|
    block |ยสฺส เอตาทิสา อสฺสุ อมจฺจา ปุริสปณฺฑิตา|
    block |ยถา นิชฺฌาปเย อชฺช ฆโฏ ปุริสปณฺฑิโตฯ|
  count |๑๗๖|
    block |อาทิตฺตํ วต มํ สนฺตํ ฆตสิตฺตํว ปาวกํ|
    block |วารินา วิย โอสิญฺจํ สพฺพํ นิพฺพาปเย ทรํฯ|
  count |๑๗๗|
    block |อพฺพหี วต เม สลฺลํ ยมาสิ หทยสฺสิตํ|
    block |โย เม โสกปเรตสฺส ปุตฺตโสกํ อปานุทิฯ|
  count |๑๗๘|
    block |โสหํ อพฺพูฬฺหสลฺโลสฺมิ วีตโสโก อนาวิโล|
    block |น โสจามิ น โรทามิ ตว สุตฺวาน มาณว ฯ|
  count |๑๗๙|
    block |เอวํ กโรนฺติ สปฺปญฺญา เย โหนฺติ อนุกมฺปกา|
    block |นิวตฺตยนฺติ โสกมฺหา ฆโฏ เชฏฺฐํว ภาตรนฺติฯ|
    block |ทฬฺห กณฺห ธนญฺชย สงฺขวโร รช สตฺตห กสฺส จ ตกฺกลินา|
    block |ธมฺมํ กุกฺกุฏ กุณฺฑลิ โภชนทา จกฺกวาก สุภูริส โสตฺถิ ฆโฏติฯ|
  stand |ฆฏปณฺฑิตชาตกํ โสฬสมํฯ|
  stand |ทสกนิปาตํ นิฏฺฐิตํฯ|
  block |ตสฺสุทฺทานํ|
