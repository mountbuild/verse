block |๑๓ เตรสกนิปาโต|
  count |  |
  block |๔๗๔ อมฺพชาตกํ ๑|
  count |๑|
    block |อหาสิ เม อมฺพผลานิ ปุพฺเพ อณูนิ ถูลานิ จ พฺรหฺมจาริ|
    block |เตเหว มนฺเตหิ น ทานิ ตุยฺหํ ทุมปฺผลา ปาตุภวนฺติ พฺรหฺเมฯ|
  count |๒|
    block |นกฺขตฺตโยคํ ปฏิมานยามิ ขณํ มุหุตฺตญฺจ มนฺเต น ปสฺสํ|
    block |นกฺขตฺตโยคญฺจ ขณญฺจ ลทฺธา อทฺธาหริสฺสมฺพผลํ ปหูตํฯ|
  count |๓|
    block |นกฺขตฺตโยคํ น ปุเร อภาณิ ขณํ มุหุตฺตํ น ปุเร อสํสิ|
    block |สยํ หรี อมฺพผลํ ปหูตํ วณฺเณน คนฺเธน รเสนุเปตํฯ|
  count |๔|
    block |มนฺตาภิชปฺเปน ปุเร หิ ตุยฺหํ ทุมปฺผลา ปาตุภวนฺติ พฺรหฺเม|
    block |สฺวาชฺช น ปาเรสิ ชปฺปมฺปิ มนฺตํ อยํ โส โก นาม ตวชฺช ธมฺโมฯ|
  count |๕|
    block |จณฺฑาลปุตฺโต มม สมฺปทาสิ ธมฺเมน มนฺเต ปกติญฺจ สํสิ|
    block |มา จสฺสุ เม ปุจฺฉิโต นามโคตฺตํ คุยฺหิตฺโถ อตฺถํ วิชเหยฺย มนฺโต ฯ|
  count |๖|
    block |โสหํ ชนินฺเทน ชนมฺหิ ปุฏฺโฐ มกฺขาภิภูโต อลิกํ อภาณิํ|
    block |มนฺตา อิเม พฺราหฺมณสฺสาติ มิจฺฉา ปหีนมนฺโต กปโณ รุทามิฯ|
  count |๗|
    block |เอรณฺฑา ปุจิมนฺทา วา อถ วา ปาลิภทฺทกา|
    block |มธุํ มธุตฺถิโก วินฺเท โส หิ ตสฺส ทุมุตฺตโมฯ|
  count |๘|
    block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
    block |ยมฺหา ธมฺมํ วิชาเนยฺย โส หิ ตสฺส นรุตฺตโมฯ|
  count |๙|
    block |อิมสฺส ทณฺฑญฺจ วธญฺจ ทตฺวา คเล คเหตฺวา ขลยาถ ชมฺมํ|
    block |โย อุตฺตมตฺถํ กสิเรน ลทฺธํ มานาติมาเนน วินาสยิตฺถฯ|
  count |๑๐|
    block |ยถา สมํ มญฺญมาโน ปเตยฺย โสพฺภํ คุหํ นรกํ ปูติปาทํ|
    block |รชฺชูติ วา อกฺกเม กณฺหสปฺปํ อนฺโธ ยถา โชติมธิฏฺฐเหยฺย|
    block |เอวมฺปิ มํ ตฺวํ ขลิตํ สปญฺญ ปหีนมนฺตสฺส ปุนปฺปทาหิ ฯ|
  count |๑๑|
    block |ธมฺเมน มนฺตํ ตว สมฺปทาสิํ ตุวมฺปิ ธมฺเมน ปริคฺคเหสิ|
    block |ปกติมฺปิ เต อตฺตมโน อสํสิํ ธมฺเม ฐิตํ ตํ น ชเหยฺย มนฺโตฯ|
  count |๑๒|
    block |โย พาล มนฺตํ กสิเรน ลทฺธํ ยํ ทุลฺลภํ อชฺช มนุสฺสโลเก|
    block |กิญฺจาปิ ลทฺธา ชีวิตุํ อปฺปปญฺโญ วินาสยี อลิกํ ภาสมาโนฯ|
  count |๑๓|
    block |พาลสฺส มูฬฺหสฺส อกตญฺญุโน จ มุสา ภณนฺตสฺส อสญฺญตสฺส|
    block |มนฺเต มยํ ตาทิสเก น เทม กุโต มนฺตา คจฺฉ น มยฺห รุจฺจสีติฯ|
  stand |อมฺพชาตกํ ปฐมํฯ|
  count |  |
  block |๔๗๕ ผนฺทนชาตกํ ๒|
  count |๑๔|
    block |กุฐาริหตฺโถ ปุริโส วนโมคยฺห ติฏฺฐสิ|
    block |ปุฏฺโฐ เม สมฺม อกฺขาหิ กิํ ทารุํ เฉตุมิจฺฉสิฯ|
  count |๑๕|
    block |อิสฺโส วนานิ จรสิ สมานิ วิสมานิ จ|
    block |ปุฏฺโฐ เม สมฺม อกฺขาหิ กิํ ทารุํ เนมิยา ทฬฺหํฯ|
  count |๑๖|
    block |เนว สาโล น ขทิโร นาสฺสกณฺโณ กุโต ธโว|
    block |รุกฺโข จ ผนฺทโน นาม ตํ ทารุํ เนมิยา ทฬฺหํฯ|
  count |๑๗|
    block |กีทิสานิสฺส ปตฺตานิ ขนฺโธ วา ปน กีทิโส|
    block |ปุฏฺโฐ เม สมฺม อกฺขาหิ ยถา ชาเนมุ ผนฺทนํฯ|
  count |๑๘|
    block |ยสฺส สาขา ปลมฺพนฺติ นมนฺติ น จ ภญฺชเร|
    block |โส รุกฺโข ผนฺทโน นาม ยสฺส มูเล อหํ ฐิโตฯ|
  count |๑๙|
    block |อรานํ จกฺกนาภีนํ อีสาเนมิรถสฺส จ|
    block |สพฺพสฺส เต กมฺมนิโย อยํ เหสฺสติ ผนฺทโนฯ|
  count |๒๐|
    block |อิติ ผนฺทนรุกฺโขปิ ตาวเท อชฺฌภาสถ|
    block |มยฺหมฺปิ วจนํ อตฺถิ ภารทฺวาช สุโณหิ เมฯ|
  count |๒๑|
    block |อิสฺสสฺส อุปกฺขนฺธมฺหา อุกฺกจฺจ จตุรงฺคุลํ|
    block |เตน เนมิํ ปสาเรสิ เอวํ ทฬฺหตรํ สิยาฯ|
  count |๒๒|
    block |อิติ ผนฺทนรุกฺโขปิ เวรํ อปฺเปสิ ตาวเท|
    block |ชาตานญฺจ อชาตานํ อิสฺสานํ ทุกฺขมาวหิฯ|
  count |๒๓|
    block |อิจฺเจวํ ผนฺทโน อิสฺสํ อิสฺโส จ ปน ผนฺทนํ|
    block |อญฺญมญฺญํ วิวาเทน อญฺญมญฺญมฆาตยุํฯ|
  count |๒๔|
    block |เอวเมว มนุสฺสานํ วิวาโท ยตฺถ ชายติ|
    block |มยูรนจฺจํ นจฺจนฺติ ยถา เต อิสฺสผนฺทนาฯ|
  count |๒๕|
    block |ตํ โว วทามิ ภทฺทํ โว ยาวนฺเตตฺถ สมาคตา|
    block |สมฺโมทถ มา วิวทถ มา โหถ อิสฺสผนฺทนาฯ|
  count |๒๖|
    block |สามคฺคิเมว สิกฺเขถ พุทฺเธเหตํ ปสํสิตํ|
    block |สามคฺคิรโต ธมฺมฏฺโฐ โยคกฺเขมา น ธํสตีติฯ|
  stand |ผนฺทนชาตกํ ทุติยํฯ|
  count |  |
  block |๔๗๖ ชวนหํสชาตกํ ๓|
  count |๒๗|
    block |อิเธว หํส นิปต ปิยํ เม ตว ทสฺสนํ|
    block |อิสฺสโรสิ อนุปฺปตฺโต ยมิธตฺถิ ปเวทยฯ|
  count |๒๘|
    block |สวเนน เอกสฺส ปิยา ภวนฺติ ทิสฺวา ปเนกสฺส วิเยติ ฉนฺโท|
    block |ทิสฺวา จ สุตฺวา จ ปิยา ภวนฺติ กจฺจินฺนุ เม ปียสิ ทสฺสเนนฯ|
  count |๒๙|
    block |สวเนน ปิโย เมสิ ภิยฺโย จาคมฺม ทสฺสนํ|
    block |เอวํ ปิยทสฺสโน เม วส หํส มมนฺติเก ฯ|
  count |๓๐|
    block |วเสยฺยาม ตวาคาเร นิจฺจํ สกฺกตปูชิตา|
    block |มตฺโต จ เอกทา วชฺเช หํสราชํ ปจนฺตุ เมฯ|
  count |๓๑|
    block |ธิรตฺถุ ตํ มชฺชปานํ ยํ เม ปิยตรํ ตยา|
    block |น จาปิ มชฺชํ ปิสฺสามิ ยาว เม วจฺฉสี ฆเรฯ|
  count |๓๒|
    block |สุวิชานํ สิงฺคาลานํ สกุณานญฺจ วสฺสิตํ|
    block |มนุสฺสวสฺสิตํ ราช ทุพฺพิชานตรํ ตโตฯ|
  count |๓๓|
    block |อปิ เจ มญฺญตี โปโส ญาติ มิตฺโต สขาติ วา|
    block |โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ|
  count |๓๔|
    block |ยสฺมิํ มโน นิวิสติ อวิทูเร สหาปิ โส|
    block |สนฺติเกปิ หิ โส ทูเร ยสฺมิํ นาวิสเต มโนฯ|
  count |๓๕|
    block |อนฺโตปิ โส โหติ ปสนฺนจิตฺโต ปารํ สมุทฺทสฺส ปสนฺนจิตฺโต|
    block |อนฺโตปิ โส โหติ ปทุฏฺฐจิตฺโต ปารํ สมุทฺทสฺส ปทุฏฺฐจิตฺโตฯ|
  count |๓๖|
    block |สํวสนฺตา วิวสนฺติ เย ทิสา เต รเถสภ|
    block |อารา สนฺโต สํวสนฺติ มนสา รฏฺฐวฑฺฒนฯ|
  count |๓๗|
    block |อติจิรํ นิวาเสน ปิโย ภวติ อปฺปิโย|
    block |อามนฺต โข ตํ คจฺฉาม ปุรา เต โหม อปฺปิยา ฯ|
  count |๓๘|
    block |เอวํ เจ ยาจมานานํ อญฺชลิํ นาวพุชฺฌสิ|
    block |ปริจารกานํ สตํ วจนํ น กโรสิ โน|
    block |เอวํ ตํ อภิยาจาม ปุน กยิราสิ ปริยายํฯ|
  count |๓๙|
    block |เอวํ เจ โน วิหรตํ อนฺตราโย น เหสฺสติ|
    block |ตุยฺหญฺจาปิ มหาราช มยฺหญฺจ รฏฺฐวฑฺฒน|
    block |อปฺเปว นาม ปสฺเสมุ อโหรตานมจฺจเยติฯ|
  stand |ชวนหํสชาตกํ ตติยํฯ|
  count |  |
  block |๔๗๗ จูฬนารทชาตกํ ๔|
  count |๔๐|
    block |น เต กฏฺฐานิ ภินฺนานิ น เต อุทกมาภตํ|
    block |อคฺคีปิ เต น หาปิโต กิํ นุ มนฺโทว ฌายสิฯ|
  count |๔๑|
    block |น อุสฺสเห วเน วตฺถุํ กสฺสปามนฺตยามิ ตํ|
    block |ทุกฺโข วาโส อรญฺญสฺมิํ รฏฺฐํ อิจฺฉามิ คนฺตเวฯ|
  count |๔๒|
    block |ยถา อหํ อิโต คนฺตฺวา ยสฺมิํ ชนปเท วสํ|
    block |อาจารํ พฺรหฺเม สิกฺเขยฺยํ ตํ ธมฺมํ อนุสาส มํฯ|
  count |๔๓|
    block |สเจ อรญฺญํ หิตฺวาน วนมูลผลานิ จ|
    block |รฏฺเฐ โรจยเส วาสํ ตํ ธมฺมํ นิสาเมหิ เมฯ|
  count |๔๔|
    block |วิสํ มา ปฏิเสวิตฺโถ ปปาตํ ปริวชฺชย|
    block |ปงฺเก จ มา วิสีทิตฺโถ ยตฺโต จาสีวิเส จเรฯ|
  count |๔๕|
    block |กิํ นุ วิสํ ปปาโต วา ปงฺโก วา พฺรหฺมจารินํ|
    block |กํ ตฺวํ อาสีวิสํ พฺรูสิ ตํ เม อกฺขาหิ ปุจฺฉิโต|
  count |๔๖|
    block |อาสโว ตาต โลกสฺมิํ สุรา นาม ปวุจฺจติ|
    block |มนุญฺโญ สุรภี วคฺคุ สาทุ ขุทฺทรสูปโม|
    block |วิสํ ตทาหุ อริยา เส พฺรหฺมจริยสฺส นารทฯ|
  count |๔๗|
    block |อิตฺถิโย ตาต โลกสฺมิํ ปมตฺตํ ปมเถนฺติ ตา|
    block |หรนฺติ ยุวิโน จิตฺตํ ตูลํ ภฏฺฐํว มาลุโต|
    block |ปปาโต เอโส อกฺขาโต พฺรหฺมจริยสฺส นารทฯ|
  count |๔๘|
    block |ลาโภ สิโลโก สกฺกาโร ปูชา ปรกุเลสุ จ|
    block |ปงฺโก เอโส จ อกฺขาโต พฺรหฺมจริยสฺส นารทฯ|
  count |๔๙|
    block |สสตฺถา ตาต ราชาโน อาวสนฺติ มหิํ อิมํ|
    block |เต ตาทิเส มนุสฺสินฺเท มหนฺเต ตาต นารทฯ|
  count |๕๐|
    block |อิสฺสรานํ อธิปตีนํ น เตสํ ปาทโต จเร|
    block |อาสีวิโสติ อกฺขาโต พฺรหฺมจริยสฺส นารทฯ|
  count |๕๑|
    block |ภตฺตตฺโถ ภตฺตกาเล จ ยํ เคหมุปสงฺกเม|
    block |ยเทตฺถ กุสลํ ชญฺญา ตตฺถ ฆาเสสนํ จเรฯ|
  count |๕๒|
    block |ปวิสิตฺวา ปรกุลํ ปานตฺถํ โภชนาย วา|
    block |มิตํ ขาเท มิตํ ภุญฺเช น จ รูเป มนํ กเรฯ|
  count |๕๓|
    block |โคฏฺฐํ มชฺชํ กิราฏญฺจ สภา นิกิรณานิ จ|
    block |อารกา ปริวชฺเชหิ ยานีว วิสมํ ปถนฺติฯ|
  stand |จูฬนารทชาตกํ จตุตฺถํฯ|
  count |  |
  block |๔๗๘ ทูตชาตกํ ๕|
  count |๕๔|
    block |ทูเต เต พฺรหฺเม ปาเหสิํ คงฺคาตีรสฺมิ ฌายโต|
    block |เตสํ ปุฏฺโฐ น พฺยากาสิ ทุกฺขํ คุยฺหมตํ นุ เตฯ|
  count |๕๕|
    block |สเจ เต ทุกฺขมุปฺปชฺเช กาสีนํ รฏฺฐวฑฺฒน|
    block |มา โข นํ ตสฺส อกฺขาหิ โย ตํ ทุกฺขา น โมจเยฯ|
  count |๕๖|
    block |โย ตสฺส ทุกฺขชาตสฺส เอกงฺคมปิ ภาคโส|
    block |วิปฺปโมเจยฺย ธมฺเมน กามํ ตสฺส ปเวทย ฯ|
  count |๕๗|
    block |สุวิชานํ สิงฺคาลานํ สกุณานญฺจ วสฺสิตํ|
    block |มนุสฺสวสฺสิตํ ราช ทุพฺพิชานตรํ ตโตฯ|
  count |๕๘|
    block |อปิ เจ มญฺญตี โปโส ญาติ มิตฺโต สขาติ วา|
    block |โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ|
  count |๕๙|
    block |โย อตฺตโน ทุกฺขมนานุปุฏฺโฐ ปเวทเย ชนฺตุ อกาลรูเป|
    block |อานนฺทิโน ตสฺส ภวนฺติมิตฺตา หิเตสิโน ตสฺส ทุขี ภวนฺติฯ|
  count |๖๐|
    block |กาลญฺจ ญตฺวาน ตถาวิธสฺส เมธาวีนํ เอกมนํ วิทิตฺวา|
    block |อกฺเขยฺย ติพฺพานิ ปรสฺส ธีโร สณฺหํ คิรํ อตฺถวติํ ปมุญฺเจฯ|
  count |๖๑|
    block |สเจ จ ชญฺญา อวิสยฺหมตฺตโน น เต หิ มยฺหํ สุขาคมาย|
    block |เอโกว ติพฺพานิ สเหยฺย ธีโร สจฺจํ หิโรตฺตปฺปมเปกฺขมาโนฯ|
  count |๖๒|
    block |อหํ รฏฺฐานิ วิจรนฺโต นิคเม ราชธานิโย|
    block |ภิกฺขมาโน มหาราช อาจริยสฺส ธนตฺถิโกฯ|
  count |๖๓|
    block |คหปตี ราชปุริเส มหาสาเล จ พฺราหฺมเณ|
    block |อลตฺถํ สตฺต นิกฺขานิ สุวณฺณสฺส ชนาธิป|
    block |เต เม นฏฺฐา มหาราช ตสฺมา โสจามหํ ภุสํฯ|
  count |๖๔|
    block |ปุริสา เต มหาราช มนสานุวิจินฺติตา|
    block |นาลํ ทุกฺขา ปโมเจตุํ ตสฺมา เตสํ น พฺยาหริํฯ|
  count |๖๕|
    block |ตฺวญฺจ โข เม มหาราช มนสานุวิจินฺติโต|
    block |อลํ ทุกฺขา ปโมเจตุํ ตสฺมา ตุยฺหํ ปเวทยิํฯ|
  count |๖๖|
    block |ตสฺสาทาสิ ปสนฺนตฺโต กาสีนํ รฏฺฐวฑฺฒโน|
    block |ชาตรูปมเย นิกฺเข สุวณฺณสฺส จตุทฺทสาติฯ|
  stand |ทูตชาตกํ ปญฺจมํฯ|
  count |  |
  block |๔๗๙ กาลิงฺคโพธิชาตกํ ๖|
  count |๖๗|
    block |ราชา กาลิงฺโค จกฺกวตฺติ ธมฺเมน ปถวิมนุสาสํ|
    block |อคมา โพธิสมีปํ นาเคน มหานุภาเวนฯ|
  count |๖๘|
    block |กาลิงฺโค ภารทฺวาโช จ ราชานํ กาลิงฺคํ สมณโกลญฺญํ|
    block |จกฺกํ วตฺตยโต ปริคฺคเหตฺวา ปญฺชลี อิทมโวจฯ|
  count |๖๙|
    block |ปจฺโจโรห มหาราช ภูมิภาโค ยถา สมณุคฺคโต|
    block |อิธ อนธิวรา พุทฺธา อภิสมฺพุทฺธา วิโรจนฺติฯ|
  count |๗๐|
    block |ปทกฺขิณโต อาวฏฺฏา ติณลตา อสฺมิํ ภูมิภาคสฺมิํ|
    block |ปถวิยา นาภิยํ มณฺโฑ อิติ โน สุตํ มนฺเต มหาราช ฯ|
  count |๗๑|
    block |สาครปริยนฺตาย เมทินิยา สพฺพภูตธรณิยา|
    block |ปถวิยา อยํ มณฺโฑ โอโรหิตฺวา นโม กโรหิฯ|
  count |๗๒|
    block |เย เต ภวนฺติ นาคา จ อภิชาตา จ กุญฺชรา|
    block |เอตฺตาวตา ปเทสํ เต นาคา เนว มุปยนฺติฯ|
  count |๗๓|
    block |อภิชาโต นาโค กามํ เปเสหิ กุญฺชรํ ทนฺติํ|
    block |เอตฺตาวตา ปเทโส สกฺกา นาเคน มุปคนฺตุํฯ|
  count |๗๔|
    block |ตํ สุตฺวา ราชา กาลิงฺโค เวยฺยญฺชนิกวโจ นิสาเมตฺวา|
    block |สมฺเปเสสิ นาคํ ญสฺสาม มยํ ยถิมสฺสิทํ วจนํฯ|
  count |๗๕|
    block |สมฺเปสิโต จ รญฺญา นาโค โกญฺโจว อภินทิตฺวาน|
    block |ปฏิสกฺกิตฺวา นิสีทิ ครุํว ภารํ อสหมาโนฯ|
  count |๗๖|
    block |กาลิงฺคภารทฺวาโช นาคํ ขีณายุกํ วิทิตฺวาน|
    block |ราชานํ กาลิงฺคํ ตรมาโน อชฺฌภาสิตฺถ|
    block |อญฺญํ สงฺกม นาคํ นาโค ขีณายุโก มหาราชฯ|
  count |๗๗|
    block |ตํ สุตฺวา กาลิงฺโค ตรมาโน สงฺกมี นาคํ|
    block |สงฺกนฺเตว รญฺเญ นาโค ตตฺเถว ปติ ภุมฺยา|
    block |เวยฺยญฺชนิกวโจ ยถา ตถา อหุ นาโคฯ|
  count |๗๘|
    block |กาลิงฺโค ราชา กาลิงฺคํ พฺราหฺมณํ เอตทโวจ|
    block |ตฺวเมว อสิ สมฺพุทฺโธ สพฺพญฺญู สพฺพทสฺสาวีฯ|
  count |๗๙|
    block |ตํ อนธิวาเสนฺโต กาลิงฺคํ พฺราหฺมโณ อิทมโวจ|
    block |เวยฺยญฺชนิกา หิ มยํ พุทฺธา สพฺพญฺญุโน มหาราชฯ|
  count |๘๐|
    block |สพฺพญฺญู สพฺพวิทู จ พุทฺธา น ลกฺขเณน ชานนฺติ|
    block |อาคมพลสา หิ มยํ พุทฺธา สพฺพํ ปชานนฺติฯ|
  count |๘๑|
    block |มหยิตฺวา สมฺโพธิํ นานาตุริเยหิ วชฺชมาเนหิ|
    block |มาลาวิเลปนํ อภิหริตฺวา อถ ราชา มนุปายาสิ ฯ|
  count |๘๒|
    block |สฏฺฐิ วาหสหสฺสานิ ปุปฺผานํ สนฺนิปาตยิ|
    block |ปูเชสิ ราชา กาลิงฺโค โพธิมณฺฑมนุตฺตรนฺติ ฯ|
  stand |กาลิงฺคโพธิชาตกํ ฉฏฺฐํฯ|
  count |  |
  block |๔๘๐ อกิตฺติชาตกํ ๗|
  count |๘๓|
    block |อกิตฺติํ ทิสฺวา สมฺมนฺตํ สกฺโก ภูตปตี พฺรวิ|
    block |กิํ ปตฺถยํ มหาพฺรหฺเม เอโก สมฺมสิ ฆมฺมนิฯ|
  count |๘๔|
    block |ทุกฺโข ปุนพฺภโว สกฺก สรีรสฺส จ เภทนํ|
    block |สมฺโมหมรณํ ทุกฺขํ ตสฺมา สมฺมามิ วาสวฯ|
  count |๘๕|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๘๖|
    block |วรํ เจ เม อโท สกฺก สพฺพภูตานมิสฺสร|
    block |เยน ปุตฺเต จ ทาเร จ ธนธญฺญํ ปิยานิ จ|
    block |ลทฺธา นรา น ตปฺปนฺติ โส โลโภ น มยี วเสฯ|
  count |๘๗|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๘๘|
    block |วรํ เจ เม อโท สกฺก สพฺพภูตานมิสฺสร|
    block |เขตฺตํ วตฺถุํ หิรญฺญญฺจ ควสฺสํ ทาสโปริสํ|
    block |เยน ชาเตน ชียนฺติ โส โทโส น มยี วเสฯ|
  count |๘๙|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๙๐|
    block |วรํ เจ เม อโท สกฺก สพฺพภูตานมิสฺสร|
    block |พาลํ น ปสฺเส น สุเณ น จ พาเลน สํวเส|
    block |พาเลนลฺลาป สลฺลาปํ น กเร น จ โรจเยฯ|
  count |๙๑|
    block |กิํ นุ เต อกรํ พาโล วท กสฺสป การณํ|
    block |เกน กสฺสป พาลสฺส ทสฺสนํ นาภิกงฺขสิฯ|
  count |๙๒|
    block |อนยํ นยติ ทุมฺเมโธ อธุรายํ นิยุญฺชติ|
    block |ทุนฺนโย เสยฺยโส โหติ สมฺมา วุตฺโต ปกุปฺปติ|
    block |วินยํ โส น ชานาติ สาธุ ตสฺส อทสฺสนํฯ|
  count |๙๓|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๙๔|
    block |วรํ เจ เม อโท สกฺก สพฺพภูตานมิสฺสร|
    block |ธีรํ ปสฺเส สุเณ ธีรํ ธีเรน สห สํวเส|
    block |ธีเรนลฺลาปสลฺลาปํ ตํ กเร ตญฺจ โรจเยฯ|
  count |๙๕|
    block |กิํ นุ เต อกรํ ธีโร วท กสฺสป การณํ|
    block |เกน กสฺสป ธีรสฺส ทสฺสนํ อภิกงฺขสิฯ|
  count |๙๖|
    block |นยํ นยติ เมธาวี อธุรายํ น ยุญฺชติ|
    block |สุนโย เสยฺยโส โหติ สมฺมา วุตฺโต น กุปฺปติ|
    block |วินยํ โส ปชานาติ สาธุ เตน สมาคโมฯ|
  count |๙๗|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๙๘|
    block |วรํ เจ เม อโท สกฺก สพฺพภูตานมิสฺสร|
    block |ตโต รตฺยา วิวสาเน สูริยุคฺคมนํ ปติ|
    block |ทิพฺพา ภกฺขา ปาตุภเวยฺยุํ สีลวนฺโต จ ยาจกาฯ|
  count |๙๙|
    block |ททโต เม น ขีเยถ ทตฺวา นานุตเปยฺยหํ|
    block |ททํ จิตฺตํ ปสาเทยฺยํ เอตํ สกฺก วรํ วเรฯ|
  count |๑๐๐|
    block |เอตสฺมิํ เต สุลปิเต ปติรูเป สุภาสิเต|
    block |วรํ กสฺสป เต ทมฺมิ ยํ กิญฺจิ มนสิจฺฉสิฯ|
  count |๑๐๑|
    block |วรํ เจ เม อโท สกฺก สพฺพภูตานมิสฺสร|
    block |น มํ ปุน อุเปยฺยาสิ เอตํ สกฺก วรํ วเรฯ|
  count |๑๐๒|
    block |พหูหิ วตจริยาหิ นรา จ อถ นาริโย|
    block |ทสฺสนํ อภิกงฺขนฺติ กิํ นุ เม ทสฺสเน ภยํฯ|
  count |๑๐๓|
    block |ตํ ตาทิสํ เทววณฺณํ สพฺพกามสมิทฺธินํ|
    block |ทิสฺวา ตโป ปมชฺเชยฺย เอตํ เต ทสฺสเน ภยนฺติฯ|
  stand |อกิตฺติชาตกํ สตฺตมํฯ|
  count |  |
  block |๔๘๑ ตกฺการิยชาตกํ ๘|
  count |๑๐๔|
    block |อหเมว ทุพฺภาสิตํ ภาสิ พาโล เภโกวรญฺเญ อหิมวฺหายมาโน|
    block |ตกฺการิเย โสพฺภมิมํ ปตามิ น กิเรว สาธุ อติเวลภาณี ฯ|
  count |๑๐๕|
    block |ปปฺโปติ มจฺโจ อติเวลภาณี พนฺธํ วธํ โสกปริทฺทวญฺจ|
    block |อตฺตานเมว ครหาสิ เอตฺถ อาเจร ยํ ตํ นิขณนฺติ โสพฺเภฯ|
  count |๑๐๖|
    block |กิเมวหํ ตุณฺฑิลมนุปุจฺฉิํ กเรยฺย สํ ภาตรํ กาฬิกายํ|
    block |นคฺโควหํ วตฺถยุคญฺจ ชีโน อยมฺปิ อตฺโถ พหุตาทิโสวฯ|
  count |๑๐๗|
    block |โย ยุชฺฌมานานมยุชฺฌมาโน เมณฺฑนฺตรํ อจฺจุปตี กุลิงฺโค|
    block |โส ปิํสิโต เมณฺฑสิเรหิ ตตฺถ อยมฺปิ อตฺโถ พหุตาทิโสวฯ|
  count |๑๐๘|
    block |จตุโร ชนา โปตฺถกมคฺคเหสุํ เอกญฺจ โปสํ อนุรกฺขมานา|
    block |สพฺเพว เต ภินฺนสิรา สยิํสุ อยมฺปิ อตฺโถ พหุตาทิโสวฯ|
  count |๑๐๙|
    block |อชา ยถา เวฬุคุมฺพสฺมิํ พทฺธา อวกฺขิปนฺตี อสิมชฺฌคจฺฉิ|
    block |เตเนว ตสฺสา คลกาวกนฺตํ อยมฺปิ อตฺโถ พหุตาทิโสวฯ|
  count |๑๑๐|
    block |อิเม น เทวา น คนฺธพฺพปุตฺตา มิคา อิเม อตฺถวสํ คตา เม|
    block |เอกญฺจ นํ สายมาเส ปจนฺตุ เอกํ ปุนปฺปาตราเส ปจนฺตุฯ|
  count |๑๑๑|
    block |สตํ สหสฺสานิ ทุภาสิตานิ กลมฺปิ นาคฺฆนฺติ สุภาสิตสฺส|
    block |ทุพฺภาสิตํ สงฺกมาโน กิเลโส ตสฺมา ตุณฺหี กิมฺปุริสา น พาลฺยาฯ|
  count |๑๑๒|
    block |ยา เมสา พฺยาหาสิ ปมุญฺจเถตํ คิริญฺจ นํ หิมวนฺตํ นยนฺตุ|
    block |อิมญฺจ โข เทนฺตุ มหานสาย ปาโตว นํ ปาตราเส ปจนฺตุฯ|
  count |๑๑๓|
    block |ปชฺชุนฺนนาถา ปสโว ปสุนาถา อยํ ปชา|
    block |ตฺวํ นาโถสิ มหาราช นาโถหํ ภริยาย เม|
    block |ทฺวินฺนมญฺญตรํ ญตฺวา มุตฺโต คจฺเฉยฺย ปพฺพตํฯ|
  count |๑๑๔|
    block |น เว นินฺทา สุปริวชฺชเยถ นานา ชนา เสวิตพฺพา ชนินฺท|
    block |เยเนว เอโก ลภเต ปสํสํ เตเนว อญฺโญ ลภเต นินฺทิตารํฯ|
  count |๑๑๕|
    block |สพฺโพ โลโก ปริจิตฺโต อติจิตฺโต สพฺโพ โลโก จิตฺตวา สมฺหิ จิตฺเต|
    block |ปจฺเจกจิตฺตา ปุถุ สพฺพสตฺตา กสฺสีธ จิตฺตสฺส วเส น วตฺเตฯ|
  count |๑๑๖|
    block |ตุณฺหี อหู กิมฺปุริโส สภริโย โย ทานิ พฺยาหาสิ ภยสฺส ภีโต|
    block |โส ทานิ มุตฺโต สุขิโต อโรโค วาจากิเรวตฺตวตี นรานนฺติฯ|
  stand |ตกฺการิยชาตกํ อฏฺฐมํฯ|
  count |  |
  block |๔๘๒ รุรุมิคราชชาตกํ ๙|
  count |๑๑๗|
    block |ตสฺส คามวรํ ทมฺมิ นาริโย จ อลงฺกตา|
    block |โย เมตํ มิคมกฺขาติ มิคานํ มิคมุตฺตมํฯ|
  count |๑๑๘|
    block |มยฺหํ คามวรํ เทหิ นาริโย จ อลงฺกตา|
    block |อหํ เต มิคมกฺขิสฺสํ มิคานํ มิคมุตฺตมํฯ|
  count |๑๑๙|
    block |เอตสฺมิํ วนสณฺฑสฺมิํ อมฺพา สาลา จ ปุปฺผิตา|
    block |อินฺทโคปกสญฺฉนฺนา เอตฺเถโส ติฏฺฐเต มิโคฯ|
  count |๑๒๐|
    block |ธนุํ อทฺเวชฺฌํ กตฺวาน อุสุํ สนฺนยฺหุปาคมิ|
    block |มิโค จ ทิสฺวา ราชานํ ทูรโต อชฺฌภาสถฯ|
  count |๑๒๑|
    block |อาคเมหิ มหาราช มา มํ วิชฺฌิ รเถสภ|
    block |โก นุ เต อิทมกฺขาสิ เอตฺเถโส ติฏฺฐเต มิโคฯ|
  count |๑๒๒|
    block |เอส ปาปจโร โปโส สมฺม ติฏฺฐติ อารกา|
    block |โสยํ เม อิทมกฺขาสิ เอตฺเถโส ติฏฺฐเต มิโคฯ|
  count |๑๒๓|
    block |สจฺจํ กิเรว มาหํสุ นรา เอกจฺจิยา อิธ|
    block |กฏฺฐํ นิปฺลวิตํ เสยฺโย น ตฺเวเวกจฺจิ โย นโรฯ|
    block ||
  count |๑๒๔|
    block |กิํ นุ รุรุ ครหสิ มิคานํ กิํ ปกฺขีนํ กิํ ปน มานุสานํ|
    block |ภยญฺหิ มํ วินฺทตินปฺปรูปํ สุตฺวาน ตํ มานุสิํ ภาสมานํฯ|
  count |๑๒๕|
    block |ยมุทฺธริํ วาหเน วุยฺหมานํ มโหทเก สลิเล สีฆโสเต|
    block |ตโตนิทานํ ภยมาคตํ มม ทุกฺโข หเว ราช อสพฺภิ สงฺคโมฯ|
  count |๑๒๖|
    block |โสหํ จตุปฺปตฺตมิมํ วิหงฺคมํ ตนุจฺฉิทํ หทเย โอสฺสชามิ|
    block |หนามิ ตํ มิตฺตทุพฺภิํ อกิจฺจการิํ โย ตาทิสํ กมฺมกตํ น ชาเนฯ|
  count |๑๒๗|
    block |ธีรสฺส พาลสฺส หเว ชนินฺท สนฺโต วธํ นปฺปสํสนฺติ ชาตุ|
    block |กามํ ฆรํ คจฺฉตุ ปาปธมฺโม ยญฺจสฺส ภฏฺฐํ ตเทตสฺส เทหิ|
    block |อหญฺจ เต กามกโร ภวามิฯ|
  count |๑๒๘|
    block |อทฺธา รุรุ อญฺญตโร สตํ โส โย ทุพฺภโต มานุสสฺส น ทุพฺภิ|
    block |กามํ ฆรํ คจฺฉตุ ปาปธมฺโม ยญฺจสฺส ภฏฺฐํ ตเทตสฺส ทมฺมิ|
    block |อหญฺจ เต กามจารํ ททามิฯ|
  count |๑๒๙|
    block |สุวิชานํ สิงฺคาลานํ สกุณานญฺจวสฺสิตํ|
    block |มนุสฺสวสฺสิตํ ราช ทุพฺพิชานตรํ ตโตฯ|
  count |๑๓๐|
    block |อปิ เจ มญฺญตี โปโส ญาติ มิตฺโต สขาติ วา|
    block |โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ|
  count |๑๓๑|
    block |สมาคตา ชานปทา เนคมา จ สมาคตา|
    block |มิคา สสฺสานิ ขาทนฺติ ตํ เทโว ปฏิเสธตุฯ|
  count |๑๓๒|
    block |กามํ ชนปโท มาสิ รฏฺฐญฺจาปิ วินสฺสตุ|
    block |น ตฺเววาหํ รุรุํ ทุพฺเภ ทตฺวา อภยทกฺขิณํฯ|
  count |๑๓๓|
    block |มา เม ชนปโท อาสิ รฏฺฐญฺจาปิ วินสฺสตุ|
    block |น ตฺเววาหํ มิคราชสฺส วรํ ทตฺวา มุสา ภเณติฯ|
  stand |รุรุมิคราชชาตกํ นวมํฯ|
  count |  |
  block |๔๘๓ สรภมิคชาตกํ ๑๐|
  count |๑๓๔|
    block |อาสีเสเถว ปุริโส น นิพฺพินฺเทยฺย ปณฺฑิโต|
    block |ปสฺสามิ โวหํ อตฺตานํ ยถา อิจฺฉิํ ตถา อหุฯ|
  count |๑๓๕|
    block |อาสีเสเถว ปุริโส น นิพฺพินฺเทยฺย ปณฺฑิโต|
    block |ปสฺสามิ โวหํ อตฺตานํ อุทกา ถลมุพฺภตํฯ|
  count |๑๓๖|
    block |วายเมเถว ปุริโส น นิพฺพินฺเทยฺย ปณฺฑิโต|
    block |ปสฺสามิ โวหํ อตฺตานํ ยถา อิจฺฉิํ ตถา อหุฯ|
  count |๑๓๗|
    block |วายเมเถว ปุริโส น นิพฺพินฺเทยฺย ปณฺฑิโต|
    block |ปสฺสามิ โวหํ อตฺตานํ อุทกา ถลมุพฺภตํฯ|
  count |๑๓๘|
    block |ทุกฺขูปนีโตปิ นโร สปญฺโญ อาสํ น ฉินฺเทยฺย สุขาคมาย|
    block |พหู หิ ผสฺสา อหิตา หิตา จ อวิตกฺกิตา มจฺจมุปพฺพชนฺติ ฯ|
  count |๑๓๙|
    block |อจินฺติตมฺปิ ภวติ จินฺติตมฺปิ วินสฺสติ|
    block |น หิ จินฺตามยา โภคา อิตฺถิยา ปุริสสฺส วาฯ|
  count |๑๔๐|
    block |สรภํ คิริทุคฺคสฺมิํ ยํ ตฺวํ อนุสรี ปุเร|
    block |อลีนจิตฺตสฺส ตุวํ วิกฺกนฺตมนุชีวสิ ฯ|
  count |๑๔๑|
    block |โย ตํ วิทุคฺคา นรกา สมุทฺธริ สิลาย โยคฺคํ สรโภ กริตฺวา|
    block |ทุกฺขูปนีตํ มจฺจุมุขา ปโมจยิ อลีนจิตฺตํ ตํ มิคํ วเทสิฯ|
  count |๑๔๒|
    block |กิํ ตฺวํ นุ ตตฺเถว ตทา อโหสิ อุทาหุ เต โกจิ นํ เอตทกฺขา|
    block |วิวฏฺฏจฺฉทฺโท นุสิ สพฺพทสฺสี ญาณํ นุ เต พฺราหฺมณ ภิํสรูปํฯ|
  count |๑๔๓|
    block |น เจวหํ ตตฺถ ตทา อโหสิํ น จาปิ เม โกจิ นํ เอตทกฺขา|
    block |คาถาปทานญฺจ สุภาสิตานํ อตฺถํ ตทาเนนฺติ ชนินฺท ธีราฯ|
  count |๑๔๔|
    block |อาทาย ปตฺติํ ปรวิริยฆาติํ จาเป สรํ กิํ วิจิกิจฺฉเส ตุวํ|
    block |นุนฺโน สโร สรภํ หนฺตุ ขิปฺปํ อนฺนญฺหิ เอตํ วรปญฺญ รญฺโญฯ|
  count |๑๔๕|
    block |อทฺธา ปชานามิ อหมฺปิ เอตํ อนฺนํ มิโค พฺราหฺมณ ขตฺติยสฺส|
    block |ปุพฺเพ กตญฺจ อปจายมาโน ตสฺมา มิคํ สรภํ โน หนามิฯ|
  count |๑๔๖|
    block |เนโส มิโค มหาราช อสุเรโส ทิสมฺปติ|
    block |เอตํ หนฺตฺวา มนุสฺสินฺท ภวสฺสุ อมราธิโปฯ|
  count |๑๔๗|
    block |สเจ จ ราชา วิจิกิจฺฉเส ตุวํ หนฺตุํ มิคํ สรภํ สหายกํ|
    block |สปุตฺตทาโร นรวีรเสฏฺฐ คนฺตฺวา ตุวํ เวตรณิํ ยมสฺสฯ|
  count |๑๔๘|
    block |กามํ อหํ ชานปทา จ สพฺเพ ปุตฺตา จ ทารา จ สหายสงฺฆา|
    block |คจฺเฉมุ ตํ เวตรณิํ ยมสฺส น ตฺเวว หญฺโญ มม ปาณโท โย ฯ|
  count |๑๔๙|
    block |อยํ มิโค กิจฺฉคตสฺส มยฺหํ เอกสฺส กตฺตา วิวนสฺมิ โฆเร|
    block |ตํ ตาทิสํ ปุพฺพกิจฺจํ สรนฺโต ชานํ มหาพฺรหฺเม กถํ หเนยฺยํฯ|
  count |๑๕๐|
    block |มิตฺตาภิราธี จิรเมว ชีว รชฺชํ อิมํ ธมฺมคุเณ ปสาส|
    block |นารีคเณหิ ปริจาริยนฺโต โมทสฺสุ รฏฺเฐ ติทิเวว วาสโวฯ|
  count |๑๕๑|
    block |อกฺโกธโน นิจฺจปสนฺนจิตฺโต สพฺพาติถี ยาจโยโค ภวิตฺวา|
    block |ทตฺวา จ ภุตฺวา จ ยถานุภาวํ อนินฺทิโต สคฺคมุเปหิ ฐานนฺติฯ|
    block |วรอมฺพ กุฐาริ สหํสวโร อถรญฺญสฺมิํ ทูตกปญฺจมโก|
    block |อถ โพธิ อกิตฺติ สุตกฺกรินา อถ รุรุมิเคนปโร สรโภติฯ|
  stand |สรภมิคชาตกํ ทสมํฯ|
  stand |เตรสกนิปาตํ นิฏฺฐิตํฯ|
  block |ตสฺสุทฺทานํ|
