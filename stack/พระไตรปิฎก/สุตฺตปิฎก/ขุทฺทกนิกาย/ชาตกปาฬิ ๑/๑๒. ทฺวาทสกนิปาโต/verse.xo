block |๑๒ ทฺวาทสกนิปาโต|
  count |  |
  block |๔๖๔ จูฬกุณาลชาตกํ ๑|
  count |๑|
    block |ลุทฺธานํ ลหุจิตฺตานํ อกตญฺญูน ทุพฺภินํ|
    block |นาเทวสตฺโต ปุริโส ถีนํ สทฺธาตุมรหติฯ|
  count |๒|
    block |น ตา ปชานนฺติ กตํ น กิจฺจํ น มาตรํ ปิตรํ ภาตรํ วา|
    block |อนริยา สมติกฺกนฺตธมฺมา สสฺเสว จิตฺตสฺส วสํ วชนฺติฯ|
  count |๓|
    block |จิรานุวุฏฺฐมฺปิ ปิยํ มนาปํ อนุกมฺปกํ ปาณสมมฺปิ ภตฺตุํ|
    block |อาวาสุ กิจฺเจสุ จ นํ ชหนฺติ ตสฺมาหมิตฺถีนํ น วิสฺสสามิฯ|
  count |๔|
    block |ถีนญฺหิ จิตฺตํ ยถา วานรสฺส กนฺนปฺปกนฺนํ ยถา รุกฺขฉายา|
    block |จลาจลํ หทยมิตฺถิยานํ จกฺกสฺส เนมิ วิย ปริวตฺตติฯ|
  count |๕|
    block |ยทา ตา ปสฺสนฺติ สเมกฺขมานา อาเทยฺยรูปํ ปุริสสฺส วิตฺตํ|
    block |สณฺหาหิ วาจาหิ นยนฺติ เมนํ กมฺโพชกา ชลเชเนว อสฺสํฯ|
  count |๖|
    block |ยทา น ปสฺสนฺติ สเมกฺขมานา อาเทยฺยรูปํ ปุริสสฺส วิตฺตํ|
    block |สมนฺตโต นํ ปริวชฺชยนฺติ ติณฺโณ นทีปารคโตว กุลฺลํฯ|
  count |๗|
    block |สิเลสูปมา สิขิริว สพฺพภกฺขา ติกฺขมายา นทีริว สีฆโสตา|
    block |เสวนฺติ เหตา ปิยมปฺปิยญฺจ นาวา ยถา โอรกูลํ ปรญฺจฯ|
  count |๘|
    block |น ตา เอกสฺส น ทฺวินฺนํ อาปโณว ปสาริโต|
    block |โย ตา มยฺหนฺติ มญฺเญยฺย วาตํ ชาเลน พาธเย ฯ|
  count |๙|
    block |ยถา นที จ ปนฺโถ จ ปานาคารํ สภา ปปา|
    block |เอวํ โลกิตฺถิโย นาม เวลา ตาสํ น วิชฺชติ ฯ|
  count |๑๐|
    block |ฆตาสนสมา เอตา กณฺหสปฺปสิรูปมา|
    block |คาโว พหิติณสฺเสว โอมสนฺติ วรํ วรํฯ|
  count |๑๑|
    block |ฆตาสนํ กุญฺชรํ กณฺหสปฺปํ มุทฺธาภิสิตฺตํ ปมทา จ สพฺพา|
    block |เอเต นโร นิจฺจยโต ภเชถ เตสํ หเว ทุพฺพิทุ สพฺพภาโว ฯ|
  count |๑๒|
    block |นจฺจนฺตวณฺณา น พหูนํ กนฺตา น ทกฺขิณา ปมทา เสวิตพฺพา|
    block |น ปรสฺส ภริยา น ธนสฺส เหตุ เอติตฺถิโย ปญฺจ น เสวิตพฺพาติฯ|
  stand |จูฬกุณาลชาตกํ ปฐมํฯ|
  count |  |
  block |๔๖๕ ภทฺทสาลชาตกํ ๒|
  count |๑๓|
    block |กา ตฺวํ สุทฺเธหิ วตฺเถหิ อเฆ เวหายสํ ฐิตา|
    block |เกน ตฺยาสฺสูนิ วตฺตนฺติ กุโต ตํ ภยมาคตํฯ|
  count |๑๔|
    block |ตเวว เทว วิชิเต ภทฺทสาโลติ มํ วิทู|
    block |สฏฺฐิ วสฺสสหสฺสานิ ติฏฺฐโต ปูชิตสฺส เมฯ|
  count |๑๕|
    block |การยนฺตา นครานิ อคาเร จ ทิสมฺปติ|
    block |วิวิเธ จาปิ ปาสาเท น มํ เต อจฺจมญฺญิสุํ|
    block |ยเถว มํ เต ปูเชสุํ ตเถว ตฺวมฺปิ ปูชยฯ|
  count |๑๖|
    block |ตํ อิวาหํ น ปสฺสามิ ถูลํ กาเยน เต ทุมํ|
    block |อาโรหปริณาเหน อภิรูโปสิ ชาติยาฯ|
  count |๑๗|
    block |ปาสาทํ การยิสฺสามิ เอกตฺถมฺภํ มโนรมํ|
    block |ตตฺถ ตํ อุปเนสฺสามิ จิรํ เต ยกฺข ชีวิตํฯ|
  count |๑๘|
    block |เอวํ จิตฺตํ อุทปาทิ สรีเรน วินาภาโว|
    block |ปุถุโส มํ วิกนฺติตฺวา ขณฺฑโส อวกนฺตถฯ|
  count |๑๙|
    block |อคฺเค จ เฉตฺวา มชฺเฌ จ ปจฺฉา มูลมฺหิ ฉินฺทถ|
    block |เอวํ เม ฉิชฺชมานสฺส น ทุกฺขํ มรณํ สิยาฯ|
  count |๒๐|
    block |หตฺถปาทํ ยถา ฉินฺเท กณฺณนาสญฺจ ชีวโต|
    block |ตโต ปจฺฉา สิโร ฉินฺเท ตํ ทุกฺขํ มรณํ สิยาฯ|
  count |๒๑|
    block |สุขํ นุ ขณฺฑโส ฉินฺนํ ภทฺทสาลวนปฺปติ|
    block |กิํ เหตุ กิํ อุปาทาย ขณฺฑโส ฉินฺนมิจฺฉสิฯ|
  count |๒๒|
    block |ยญฺจ เหตุมุปาทาย เหตุํ ธมฺมูปสํหิตํ|
    block |ขณฺฑโส ฉินฺนมิจฺฉามิ มหาราช สุโณหิ เมฯ|
  count |๒๓|
    block |ญาตี เม สุขสํวทฺธา มม ปสฺเส นิวาตชา|
    block |เตปิหํ อุปหิํเสยฺยํ ปเรสํ อสุโขจิตํฯ|
  count |๒๔|
    block |เจเตยฺยรูปํ เจเตสิ ภทฺทสาลวนปฺปติ|
    block |หิตกาโมสิ ญาตีนํ อภยํ สมฺม ทมฺมิ เตติฯ|
  stand |ภทฺทสาลชาตกํ ทุติยํฯ|
  count |  |
  block |๔๖๖ สมุทฺทวาณิชชาตกํ ๓|
  count |๒๕|
    block |กสนฺติ วปนฺติ เต ชนา มนุชา กมฺมผลูปชีวิโน|
    block |นยิมสฺส ทีปกสฺส ภาคิโน ชมฺพุทีปา อิทเมว โน วรํฯ|
  count |๒๖|
    block |ติปญฺจรตฺตูปคตมฺหิ จนฺเท เวโค มหา เหหิติ สาครสฺส|
    block |อุปฺลวิสฺสํ ทีปมิมํ อุฬารํ มา โว วธี คจฺฉถ เลณมญฺญํฯ|
  count |๒๗|
    block |น ชาตุยํ สาครวาริเวโค อุปฺลวิสฺสํ ทีปมิมํ อุฬารํ|
    block |ตํ เม นิมิตฺเตหิ พหูหิ ทิฏฺฐํ มา เภถ กิํ โสจถ โมทถวฺโห ฯ|
  count |๒๘|
    block |ปหูตภกฺขํ พหุอนฺนปานํ ปตฺตตฺถ อาวาสมิมํ อุฬารํ|
    block |น โว ภยํ ปฏิปสฺสามิ กิญฺจิ อาปุตฺตปุตฺเตหิ ปโมทถวฺโหฯ|
  count |๒๙|
    block |โย เทโวยํ ทกฺขิณายํ ทิสายํ เขมนฺติ ปกฺโกสติ ตสฺส สจฺจํ|
    block |น อุตฺตโร เวทิ ภยาภยสฺส มา เภถ กิํ โสจถ โมทถวฺโหฯ|
  count |๓๐|
    block |ยถา อิเม วิปฺปวทนฺติ ยกฺขา เอโก ภยํ สํสติ เขมเมโก|
    block |ตทิงฺฆ มยฺหํ วจนํ สุณาถ ขิปฺปํ ลหุํ มา วินสฺสิมฺห สพฺเพฯ|
  count |๓๑|
    block |สพฺเพ สมาคมฺม กโรม นาวํ โทณิํ ทฬฺหํ สพฺพยนฺตูปปนฺนํ|
    block |สเจ อยํ ทกฺขิโณ สจฺจมาห โมฆํ ปฏิกฺโกสติ อุตฺตโรยํ|
    block |สา เจว โน เหหิติ อาปทตฺถา อิมญฺจ ทีปํ น ปริจฺจเชมฯ|
  count |๓๒|
    block |สเจ จ โข อุตฺตโร สจฺจมาห โมฆํ ปฏิกฺโกสติ ทกฺขิโณยํ|
    block |ตเมว นาวํ อภิรุยฺห สพฺเพ เอวํ มยํ โสตฺถิ ตเรมุ ปารํฯ|
  count |๓๓|
    block |น เว สุคณฺหํ ปฐเมน เสฏฺฐํ กนิฏฺฐมาปาถคตํ คเหตฺวา|
    block |โย จีธ ตจฺฉํ ปวิเจยฺย คณฺหติ ส เว นโร เสฏฺฐมุเปติ ฐานํฯ|
  count |๓๔|
    block |ยถาปิ เต สาครวาริมชฺเฌ สกมฺมุนา โสตฺถิ วหิํสุ วาณิชา|
    block |อนาคตตฺถํ ปฏิวิชฺฌิยาน อปฺปมฺปิ นาจฺเจติ ส ภูริปญฺโญฯ|
  count |๓๕|
    block |พาลา จ โมเหน รสานุคิทฺธา อนาคตํ อปฺปฏิวิชฺฌิยตฺถํ|
  block |ปจฺจุปฺปนฺเน สีทนฺติ อตฺถชาเต สมุทฺทมชฺเฌ ยถา เต มนุสฺสาฯ|
  count |๓๖|
    block |อนาคตํ ปฏิกยิราถ กิจฺจํ มา มํ กิจฺจํ กิจฺจกาเล พฺยเธสิ|
    block |ตํ ตาทิสํ ปฏิกต กิจฺจการิํ น ตํ กิจฺจํ กิจฺจกาเล พฺยเธตีติฯ|
  stand |สมุทฺทวาณิชชาตกํ ตติยํฯ|
  count |  |
  block |๔๖๗ กามชาตกํ ๔|
  count |๓๗|
    block |กามํ กามยมานสฺส ตสฺส เจ ตํ สมิชฺฌติ|
    block |อทฺธา ปีติมโน โหติ ลทฺธา มจฺโจ ยทิจฺฉติฯ|
  count |๓๘|
    block |กามํ กามยมานสฺส ตสฺส เจ ตํ สมิชฺฌติ|
    block |ตโต นํ อปรํ กาเม ธมฺเม ตณฺหํว วินฺทติฯ|
  count |๓๙|
    block |ควํว สิงฺคิโน สิงฺคํ วฑฺฒมานสฺส วฑฺฒติ|
    block |เอวํ มนฺทสฺส โปสสฺส พาลสฺส อวิชานโต|
    block |ภิยฺโย ตณฺหา ปิปาสา จ วฑฺฒมานสฺส วฑฺฒติฯ|
  count |๔๐|
    block |ปถพฺยา สาลิยวกํ ควสฺสํ ทาสโปริสํ|
    block |ทตฺวา จ นาลเมกสฺส อิติ วิทฺวา สมํ จเรฯ|
  count |๔๑|
    block |ราชา ปสยฺห ปถวิํ วิชิตฺวา สสาครนฺตํ มหิมาวสนฺโต|
    block |โอรํ สมุทฺทสฺส อติตฺตรูโป ปารํ สมุทฺทสฺสปิ ปตฺถเยถฯ|
  count |๔๒|
    block |ยาว อนุสฺสรํ กาเม มนสา ติตฺติ นาชฺฌคา|
    block |ตโต นิวตฺตา ปฏิกมฺม ทิสฺวา เต เว สุติตฺตา เย ปญฺญาย ติตฺตาฯ|
  count |๔๓|
    block |ปญฺญาย ติตฺตินํ เสฏฺฐํ น โส กาเมหิ ตปฺปติ|
    block |ปญฺญาย ติตฺตํ ปุริสํ ตณฺหา น กุรุเต วสํฯ|
  count |๔๔|
    block |อปจิเนเถว กามานํ อปฺปิจฺฉสฺส อโลลุโป|
    block |สมุทฺทมตฺโต ปุริโส น โส กาเมหิ ตปฺปติฯ|
  count |๔๕|
    block |รถกาโรว จมฺมสฺส ปริกนฺตํ อุปาหนํ|
    block |ยํ ยํ จชติ กามานํ ตํ ตํ สมฺปชฺชเต สุขํ|
    block |สพฺพํ เจ สุขมิจฺเฉยฺย สพฺเพ กาเม ปริจฺจเชฯ|
  count |๔๖|
    block |อฏฺฐ เต ภาสิตา คาถา สพฺพา โหนฺติ สหสฺสิโย|
    block |ปฏิคณฺห มหาพฺรหฺเม สาเธตํ ตว ภาสิตํฯ|
  count |๔๗|
    block |น เม อตฺโถ สหสฺเสหิ สเตหิ นหุเตหิ วา|
    block |ปจฺฉิมํ ภาสโต คาถํ กาเม เม น รโต มโนฯ|
  count |๔๘|
    block |ภทฺรโก วตายํ มาณวโก สพฺพโลกวิทู มุนิ|
    block |โย อิมํ ตณฺหํ ทุกฺขชนนิํ ปริชานาติ ปณฺฑิโตติฯ|
  stand |กามชาตกํ จตุตฺถํฯ|
  count |  |
  block |๔๖๘ ชนสนฺธชาตกํ ๕|
  count |๔๙|
    block |ทส ขลุ อิมานิ ฐานานิ ยานิ ปุพฺเพ อกริตฺวา|
    block |ส ปจฺฉา มนุตปฺปติ อิจฺเจวาห ชนสนฺโธฯ|
  count |๕๐|
    block |อลทฺธา วิตฺตํ ตปฺปติ ปุพฺเพ อสมุทานิตํ|
    block |น ปุพฺเพ ธนเมสิสฺสํ อิติ ปจฺฉานุตปฺปติฯ|
  count |๕๑|
    block |สกฺยรูปํ ปุเร สนฺตํ มยา สิปฺปํ น สิกฺขิตํ|
    block |กิจฺฉา วุตฺติ อสิปฺปสฺส อิติ ปจฺฉานุตปฺปติฯ|
  count |๕๒|
    block |กูฏเวที ปุเร อาสิํ ปิสุโณ ปิฏฺฐิมํสิโก|
    block |จณฺโฑ จ ผรุโส จาปิ อิติ ปจฺฉานุตปฺปติฯ|
  count |๕๓|
    block |ปาณาติปาตี ปุเร อาสิํ ลุทฺโท จาปิ อนาริโย|
    block |ภูตานํ นาปจายิสฺสํ อิติ ปจฺฉานุตปฺปติฯ|
  count |๕๔|
    block |พหูสุ วต สนฺตีสุ อนาปาทาสุ อิตฺถิสุ|
    block |ปรทารํ อเสวิสฺสํ อิติ ปจฺฉานุตปฺปติฯ|
  count |๕๕|
    block |พหุมฺหิ วต สนฺตมฺหิ อนฺนปาเน อุปฏฺฐิเต|
    block |น ปุพฺเพ อททํ ทานํ อิติ ปจฺฉานุตปฺปติฯ|
  count |๕๖|
    block |มาตรํ ปิตรญฺจาปิ ชิณฺณกํ คตโยพฺพนํ|
    block |ปหุ สนฺโต น โปสิสฺสํ อิติ ปจฺฉานุตปฺปติฯ|
  count |๕๗|
    block |อาจริยมนุสตฺถารํ สพฺพกามรสาหรํ|
    block |ปิตรํ อติมญฺญิสฺสํ อิติ ปจฺฉานุตปฺปติฯ|
  count |๕๘|
    block |สมเณ พฺราหฺมเณ จาปิ สีลวนฺเต พหุสฺสุเต|
    block |น ปุพฺเพ ปยิรุปาสิสฺสํ อิติ ปจฺฉานุตปฺปติฯ|
  count |๕๙|
    block |สาธุ โหติ ตโป จิณฺโณ สนฺโต จ ปยิรุปาสิโต|
    block |น จ ปุพฺเพ ตโป จิณฺโณ อิติ ปจฺฉานุตปฺปติฯ|
  count |๖๐|
    block |โย จ เอตานิ ฐานานิ โยนิโส ปฏิปชฺชติ|
    block |กรํ ปุริสกิจฺจานิ ส ปจฺฉา นานุตปฺปตีติฯ|
  stand |ชนสนฺธชาตกํ ปญฺจมํฯ|
  count |  |
  block |๔๖๙ มหากณฺหชาตกํ ๖|
  count |๖๑|
    block |กณฺโห กณฺโห จ โฆโร จ สุกฺกทาโฐ ปภาสวา|
    block |พทฺโธ ปญฺจหิ รชฺชูหิ กิํ รวิ สุนโข ตวฯ|
  count |๖๒|
    block |นายํ มิคานมตฺถาย อุสีนก ภวิสฺสติ|
    block |มนุสฺสานํ อนโย หุตฺวา ตทา กณฺโห ปโมกฺขติฯ|
  count |๖๓|
    block |ปตฺตหตฺถา สมณกา มุณฺฑา สงฺฆาฏิปารุตา|
    block |นงฺคเลหิ กสิสฺสนฺติ ตทา กณฺโห ปโมกฺขติฯ|
  count |๖๔|
    block |ตปสฺสินิโย ปพฺพชิตา มุณฺฑา สงฺฆาฏิปารุตา|
    block |ยทา โลเก คมิสฺสนฺติ ตทา กณฺโห ปโมกฺขติฯ|
  count |๖๕|
    block |ทีโฆตฺตโรฏฺฐา ชฏิลา ปงฺกทนฺตา รชสฺสิรา|
    block |อิณํ โจทาย คจฺฉนฺติ ตทา กณฺโห ปโมกฺขติฯ|
  count |๖๖|
    block |อธิจฺจ เวเท สาวิตฺติํ ยญฺญตนฺตญฺจ พฺราหฺมณา|
    block |ภติกาย ยชิสฺสนฺติ ตทา กณฺโห ปโมกฺขติฯ|
  count |๖๗|
    block |มาตรํ ปิตรญฺจาปิ ชิณฺณกํ คตโยพฺพนํ|
    block |ปหู สนฺโต น ภรนฺติ ตทา กณฺโห ปโมกฺขติฯ|
  count |๖๘|
    block |มาตรํ ปิตรญฺจาปิ ชิณฺณกํ คตโยพฺพนํ|
    block |พาลา ตุมฺเหติ วกฺขนฺติ ตทา กณฺโห ปโมกฺขติฯ|
  count |๖๙|
    block |อาจริยภริยํ สขิํ มาตุลานิํ ปิตุจฺฉกิํ|
    block |ยทา โลเก คมิสฺสนฺติ ตทา กณฺโห ปโมกฺขติฯ|
  count |๗๐|
    block |อสิจมฺมํ คเหตฺวาน ขคฺคํ ปคฺคยฺห พฺราหฺมณา|
    block |ปนฺถฆาตํ กริสฺสนฺติ ตทา กณฺโห ปโมกฺขติฯ|
  count |๗๑|
    block |สุกฺกจฺฉวี เวธเวรา ถูลพาหู อปาตุภา|
    block |มิตฺตเภทํ กริสฺสนฺติ ตทา กณฺโห ปโมกฺขติฯ|
  count |๗๒|
    block |มายาวิโน เนกติกา อสปฺปุริสจินฺตกา|
    block |ยทา โลเก ภวิสฺสนฺติ ตทา กณฺโห ปโมกฺขตีติฯ|
  stand |มหากณฺหชาตกํ ฉฏฺฐํฯ|
  count |  |
  block |๔๗๐ โกสิยชาตกํ ๗|
  count |๗๓|
    block |เนว กิณามิ นปิ วิกฺกิณามิ น จาปิ เม สนฺนิจโย จ อตฺถิ|
    block |สุกิจฺฉรูปํ วติทํ ปริตฺตํ ปตฺโถทโน นาลมยํ ทุวินฺนํฯ|
  count |๗๔|
    block |อปฺปมฺหา อปฺปกํ ทชฺชา อนุมชฺฌโต มชฺฌกํ|
    block |พหุมฺหา พหุกํ ทชฺชา อทานํ นุปปชฺชติ ฯ|
  count |๗๕|
    block |ตํ ตํ วทามิ โกสิย เทหิ ทานานิ ภุญฺช จฯ|
    block |อริยมคฺคํ สมารูห เนกาสี ลภเต สุขํฯ|
  count |๗๖|
    block |โมฆญฺจสฺส หุตํ โหติ โมฆญฺจาปิ สมีหิตํ|
    block |อติถิสฺมิํ โย นิสินฺนสฺมิํ เอโก ภุญฺชติ โภชนํฯ|
  count |๗๗|
    block |ตํ ตํ วทามิ โกสิย เทหิ ทานานิ ภุญฺช จ|
    block |อริยมคฺคํ สมารูห เนกาสี ลภเต สุขํฯ|
  count |๗๘|
    block |สจฺจญฺจสฺส หุตํ โหติ สจฺจญฺจาปิ สมีหิตํ|
    block |อติถิสฺมิํ โย นิสินฺนสฺมิํ เนโก ภุญฺชติ โภชนํฯ|
  count |๗๙|
    block |ตํ ตํ วทามิ โกสิย เทหิ ทานานิ ภุญฺช จ|
    block |อริยมคฺคํ สมารูห เนกาสี ลภเต สุขํฯ|
  count |๘๐|
    block |สรญฺจ ชุหติ โปโส พหุกาย คยาย จ|
    block |โทเณ ติมฺพรุติตฺถสฺมิํ สีฆโสเต มหาวเหฯ|
  count |๘๑|
    block |อตฺร จสฺส หุตํ โหติ อตฺร จสฺส สมีหิตํ|
    block |อติถิสฺมิํ โย นิสินฺนสฺมิํ เนโก ภุญฺชติ โภชนํฯ|
  count |๘๒|
    block |ตํ ตํ วทามิ โกสิย เทหิ ทานานิ ภุญฺช จ|
    block |อริยมคฺคํ สมารูห เนกาสี ลภเต สุขํฯ|
  count |๘๓|
    block |พฬิสญฺหิ โส นิคิลติ ทีฆสุตฺตํ สพนฺธนํ|
    block |อติถิสฺมิํ โย นิสินฺนสฺมิํ เอโก ภุญฺชติ โภชนํฯ|
  count |๘๔|
    block |ตํ ตํ วทามิ โกสิย เทหิ ทานานิ ภุญฺช จ|
    block |อริยมคฺคํ สมารูห เนกาสี ลภเต สุขํฯ|
  count |๘๕|
    block |อุฬารวณฺณา วต พฺราหฺมณา อิเม อยญฺจ โว สุนโข กิสฺส เหตุ|
    block |อุจฺจาวจํ วณฺณนิภํ วิกุพฺพติ อกฺขาถ โน พฺราหฺมณา เก นุ ตุมฺเหฯ|
  count |๘๖|
    block |จนฺโท จ สุริโย จ อุโภ อิธาคตา อยํ ปน มาตลิ เทวสารถิ|
    block |สกฺโกหมสฺมิ ติทสานมินฺโท เอโส จ โข ปญฺจสิโขติ วุจฺจติฯ|
  count |๘๗|
    block |ปาณิสฺสรา มุทิงฺคา จ มุรชาลมฺพรานิ จ|
    block |สุตฺตเมนํ ปโพเธนฺติ ปฏิพุทฺโธ จ นนฺทติฯ|
  count |๘๘|
    block |เย เกจิเม มจฺฉริโน กทริยา ปริภาสกา สมณพฺราหฺมณานํ|
    block |อิเธว นิกฺขิปฺป สรีรเทหํ กายสฺส เภทา นิรยํ วชนฺติฯ|
  count |๘๙|
    block |เย เกจิเม สุคฺคติมาสมานา ธมฺเม ฐิตา สํยเม สํวิภาเค|
    block |อิเธว นิกฺขิปฺป สรีรเทหํ กายสฺส เภทา สุคติํ วชนฺติฯ|
  count |๙๐|
    block |ตฺวํ โนสิ ญาติ ปุริมาสุ ชาติสุ โส มจฺฉรี โรสโก ปาปธมฺโม|
    block |ตเวว อตฺถาย อิธาคตมฺหา มา ปาปธมฺโม นิรยํ คมิตฺถ ฯ|
  count |๙๑|
    block |อทฺธา หิ มํ โว หิตกามา ยํ มํ สมนุสาสถ|
    block |โสหํ ตถา กริสฺสามิ สพฺพํ วุตฺตํ หิเตสิภิฯ|
  count |๙๒|
    block |เอสาหมชฺเชว อุปารมามิ น จาปิหํ กิญฺจิ กเรยฺย ปาปํ|
    block |น จาปิ เม กิญฺจิ อเทยฺยมตฺถิ น จาปิทตฺวา อุทกํ ปิวามิ ฯ|
  count |๙๓|
    block |เอวญฺจ เม ททโต สพฺพกาลํ โภคา อิเม วาสว ขียิสฺสนฺติ|
    block |ตโต อหํ ปพฺพชิสฺสามิ สกฺก หิตฺวาน กามานิ ยโถธิกานีติฯ|
  stand |โกสิยชาตกํ สตฺตมํฯ|
  count |  |
  block |๔๗๑ เมณฺฑกปญฺหชาตกํ ๘|
  count |๙๔|
    block |เยสํ น กทาจิ ภูตปุพฺพํ สขฺยํ สตฺตปทมฺปิมสฺมิ โลเก|
    block |ชาตา อมิตฺตา ทุเว สหายา ปฏิสนฺธาย จรนฺติ กิสฺส เหตุฯ|
  count |๙๕|
    block |ยทิ เม อชฺช ปาตราสกาเล ปญฺหํ น สกฺกุเณยฺยาถ วตฺตุเมตํ|
    block |รฏฺฐา ปพฺพาชยิสฺสามิ โว สพฺเพ น หิ มตฺโถ ทุปฺปญฺญชาติเกหิฯ|
  count |๙๖|
    block |มหาชนสมาคมมฺหิ โฆเร ชนโกลาหลสงฺคมมฺหิ ชาเต|
    block |วิกฺขิตฺตมนา อเนกจิตฺตา ปญฺหํ น สกฺกุโณม วตฺตุเมตํฯ|
  count |๙๗|
    block |เอกคฺคจิตฺตาว เอกเมกา รหสิ คตา อตฺถํ นิจินฺตยิตฺวา|
    block |ปวิเวเก สมฺมสิตฺวาน ธีรา อถ วกฺขนฺติ ชนินฺท เอตมตฺถํฯ|
  count |๙๘|
    block |อุคฺคปุตฺต-ราชปุตฺติยานํ อุรพฺภสฺส มํสํ ปิยํ มนาปํ|
    block |น สุนขสฺส เต อเทนฺติ มํสํ อถ เมณฺฑสฺส สุเณน สขฺยมสฺสฯ|
  count |๙๙|
    block |จมฺมํ วิหนนฺติ เอฬกสฺส อสฺสปิฏฺฐตฺถรสฺสุขสฺส เหตุ|
    block |น จ เต สุนขสฺส อตฺถรนฺติ อถ เมณฺฑสฺส สุเณน สขฺยมสฺสฯ|
  count |๑๐๐|
    block |อาเวลฺลิตสิงฺคิโก หิ เมณฺโฑ น จ สุนขสฺส วิสาณกานิ อตฺถิ|
    block |ติณภกฺโข มํสโภชโน จ อถ เมณฺฑสฺส สุเณน สขฺยมสฺสฯ|
  count |๑๐๑|
    block |ติณมาสิ ปลาสมาสิ เมณฺโฑ น จ สุนโข ติณมาสิ โน ปลาสํ|
    block |คณฺเหยฺย สุโณ สสํ พิฬารํ อถ เมณฺฑสฺส สุเณน สขฺยมสฺสฯ|
  count |๑๐๒|
    block |อฏฺฐฑฺฒปโท จตุปฺปทสฺส เมณฺโฑ อฏฺฐนโข อทิสฺสมาโน|
    block |ฉาทิยมาหรตี อยํ อิมสฺส มํสํ อาหรตี อยํ อมุสฺสฯ|
  count |๑๐๓|
    block |ปาสาทวรคโต วิเทหเสฏฺโฐ วิติหารํ อญฺญมญฺญโภชนานํ|
    block |อทฺทกฺขิ กิร สกฺขิกํ ชนินฺโท พุภุกฺกสฺส ปุณฺณํ มุขสฺส เจตํฯ|
  count |๑๐๔|
    block |ลาภา วต เม อนปฺปรูปา ยสฺส เมทิสา ปณฺฑิตา กุลมฺหิ|
    block |ปญฺหสฺส คมฺภีรคตํ นิปุณมตฺถํ ปฏิวิชฺฌนฺติ สุภาสิเตน ธีราฯ|
  count |๑๐๕|
    block |อสฺสตริรถญฺจ เอกเมกํ ผีตํ คามวรญฺจ เอกเมกํ|
    block |สพฺเพสํ โว ทมฺมิ ปณฺฑิตานํ ปรมปฺปตีตมโน สุภาสิเตนาติฯ|
  stand |เมณฺฑกปญฺหชาตกํ อฏฺฐมํฯ|
  count |  |
  block |๔๗๒ มหาปทุมชาตกํ ๙|
  count |๑๐๖|
    block |นาทฏฺฐา ปรโต โทสํ อณุํ ถูลานิ สพฺพโส|
    block |อิสฺสโร ปณเย ทณฺฑํ สามํ อปฺปฏิเวกฺขิยฯ|
  count |๑๐๗|
    block |โย จ อปฺปฏิเวกฺขิตฺวา ทณฺฑํ กุพฺพติ ขตฺติโย|
    block |สกณฺฏกํ โส คิลติ ชจฺจนฺโธว สมกฺขิกํฯ|
  count |๑๐๘|
    block |อทณฺฑิยํ ทณฺฑยติ ทณฺฑิยญฺจ อทณฺฑิยํ|
    block |อนฺโธว วิสมํ มคฺคํ น ชานาติ สมาสมํฯ|
  count |๑๐๙|
    block |โย จ เอตานิ ฐานานิ อณุํ ถูลานิ สพฺพโส|
    block |สุทิฏฺฐมนุสาเสยฺย ส เว โวหริตุ มรหติฯ|
  count |๑๑๐|
    block |เนกนฺตมุทุนา สกฺกา เอกนฺตติขิเณน วา|
    block |อตฺตํ มหนฺเต ฐเปตุํ ตสฺมา อุภยมาจเรฯ|
  count |๑๑๑|
    block |ปริภูโต มุทุ โหติ อติติกฺโข จ เวรวา|
    block |เอตญฺจ อุภยํ ญตฺวา อนุมชฺฌํ สมาจเรฯ|
  count |๑๑๒|
    block |พหุมฺปิ รตฺโต ภาเสยฺย ทุฏฺโฐปิ พหุ ภาสติ|
    block |น อิตฺถิการณา ราช ปุตฺตํ ฆาเตตุมรหสิฯ|
  count |๑๑๓|
    block |สพฺโพว โลโก เอกโต อิตฺถี จ อยเมกิกา|
    block |เตนาหํ ปฏิปชฺชิสฺสํ คจฺฉถ ปกฺขิปเถว ตํฯ|
  count |๑๑๔|
    block |อเนกตาเล นรเก คมฺภีเร จ สุทุตฺตเร|
    block |ปาติโต คิริทุคฺคสฺมิํ เกน ตฺวํ ตตฺถ นามริฯ|
  count |๑๑๕|
    block |นาโค ชาตผโณ ตตฺถ ถามวา คิริสานุโช|
    block |ปจฺจคฺคหิ มํ โภเคหิ เตนาหํ ตตฺถ นามริํฯ|
  count |๑๑๖|
    block |เอหิ ตํ ปฏิเนสฺสามิ ราชปุตฺต สกํ ฆรํ|
    block |รชฺชํ กาเรหิ ภทฺทนฺเต กิํ อรญฺเญ กริสฺสสิฯ|
  count |๑๑๗|
    block |ยถา คิลิตฺวา พฬิสํ อุทฺธเรยฺย สโลหิตํ|
    block |อุทฺธริตฺวา สุขี อสฺส เอวํ ปสฺสามิ อตฺตนํ ฯ|
  count |๑๑๘|
    block |กิํ นุ ตฺวํ พฬิสํ พฺรูสิ กิํ ตฺวํ พฺรูสิ สโลหิตํ|
    block |กิํ นุ ตฺวํ อุพฺภตํ พฺรูสิ ตํ เม อกฺขาหิ ปุจฺฉิโตฯ|
  count |๑๑๙|
    block |กามาหํ พฬิสํ พฺรูมิ หตฺถิอสฺสํ สโลหิตํ|
    block |จตฺตาหํ อุพฺภตํ พฺรูมิ เอวํ ชานาหิ ขตฺติยฯ|
  count |๑๒๐|
    block |จิญฺจามาณวิกา มาตา เทวทตฺโต จ เม ปิตา|
    block |อานนฺโท ปณฺฑิโต นาโค สาริปุตฺโต จ เทวตา|
    block |ราชปุตฺโต อหํ อาสิํ เอวํ ธาเรถ ชาตกนฺติฯ|
  stand |มหาปทุมชาตกํ นวมํฯ|
  count |  |
  block |๔๗๓ มิตฺตามิตฺตชาตกํ ๑๐|
  count |๑๒๑|
    block |กานิ กมฺมานิ กุพฺพานํ กถํ วิญฺญู ปรกฺกเม|
    block |อมิตฺตํ ชาเนยฺย เมธาวี ทิสฺวา สุตฺวา จ ปณฺฑิโตฯ|
  count |๑๒๒|
    block |น นํ อุมฺหยเต ทิสฺวา น จ นํ ปฏินนฺทติ|
    block |จกฺขูนิ จสฺส น ททาติ ปฏิโลมญฺจ วตฺตติฯ|
  count |๑๒๓|
    block |อมิตฺเต ตสฺส ภชติ มิตฺเต ตสฺส น เสวติ|
    block |วณฺณกาเม นิวาเรติ อกฺโกสนฺเต ปสํสติฯ|
  count |๑๒๔|
    block |คุยฺหญฺจ ตสฺส นกฺขาติ ตสฺส คุยฺหํ น คูหติ|
    block |กมฺมํ ตสฺส น วณฺเณติ ปญฺญสฺส นปฺปสํสติฯ|
  count |๑๒๕|
    block |อภเว นนฺทติ ตสฺส ภเว ตสฺส น นนฺทติ|
    block |อจฺเฉรํ โภชนํ ลทฺธา ตสฺส นุปฺปชฺชเต สติ|
    block |ตโต นํ นานุกมฺปติ อโห โสปิ ลเภยฺยิโตฯ|
  count |๑๒๖|
    block |อิจฺเจเต โสฬสาการา อมิตฺตสฺมิํ ปติฏฺฐิตา|
    block |เยหิ อมิตฺตํ ชาเนยฺย ทิสฺวา สุตฺวา จ ปณฺฑิโตฯ|
  count |๑๒๗|
    block |กานิ กมฺมานิ กุพฺพานํ กถํ วิญฺญู ปรกฺกเม|
    block |มิตฺตํ ชาเนยฺย เมธาวี ทิสฺวา สุตฺวา จ ปณฺฑิโตฯ|
  count |๑๒๘|
    block |ปวุตฺถํ ตสฺส สรติ อาคตํ อภินนฺทติ|
    block |ตโต เกลายิโต โหติ วาจาย ปฏินนฺทติฯ|
  count |๑๒๙|
    block |มิตฺเต ตสฺเสว ภชติ อมิตฺเต ตสฺส น เสวติ|
    block |อกฺโกสนฺเต นิวาเรติ วณฺณกาเม ปสํสติฯ|
  count |๑๓๐|
    block |คุยฺหญฺจ ตสฺส อกฺขาติ ตสฺส คุยฺหญฺจ คูหติ|
    block |กมฺมญฺจ ตสฺส วณฺเณติ ปญฺญํ ตสฺส ปสํสติฯ|
  count |๑๓๑|
    block |ภเว จ นนฺทติ ตสฺส อภเว ตสฺส น นนฺทติ|
    block |อจฺเฉรํ โภชนํ ลทฺธา ตสฺส อุปฺปชฺชเต สติ|
    block |ตโต นํ อนุกมฺปติ อโห โสปิ ลเภยฺยิโตฯ|
  count |๑๓๒|
    block |อิจฺเจเต โสฬสาการา มิตฺตสฺมิํ สุปฺปติฏฺฐิตา|
    block |เยหิ มิตฺตญฺจ ชาเนยฺย ทิสฺวา สุตฺวา จ ปณฺฑิโตติฯ|
    block |ลหุจิตฺต สสาล กสนฺติ ปุน อถ กาม ทสขลุฏฺฐานวโร|
    block |อถ กณฺห สุโกสิย เมณฺฑวโร ปทุโม ปุน มิตฺตวเรน ทสาติฯ|
  stand |มิตฺตามิตฺตชาตกํ ทสมํฯ|
  stand |ทฺวาทสกนิปาตํ นิฏฺฐิตํฯ|
  block |ตสฺสุทฺทานํ|
