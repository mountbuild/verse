block |๑๔ ปกิณฺณกนิปาโต|
  count |  |
  block |๔๘๔ สาลิเกทารชาตกํ ๑|
  count |๑|
    block |สมฺปนฺนํ สาลิเกทารํ สุวา ภุญฺชนฺติ โกสิย|
    block |ปฏิเวเทมิ เต พฺรหฺเม น เน วาเรตุมุสฺสเหฯ|
  count |๒|
    block |เอโก จ ตตฺถ สกุโณ โย เนสํ สพฺพสุนฺทโร|
    block |ภุตฺวา สาลิํ ยถากามํ ตุณฺเฑนาทาย คจฺฉติฯ|
  count |๓|
    block |โอฑฺเฑนฺตุ วาฬปาสานิ ยถา วชฺเฌถ โส ทิโช|
    block |ชีวญฺจ นํ คเหตฺวาน อานเยหิ มมนฺติเกฯ|
  count |๔|
    block |เอเต ภุตฺวา ปิวิตฺวา จ ปกฺกมนฺติ วิหงฺคมา|
    block |เอโก พทฺโธสฺมิ ปาเสน กิํ ปาปํ ปกตํ มยาฯ|
  count |๕|
    block |อุทรํ นูน อญฺเญสํ สุว อจฺโจทรํ ตว|
    block |ภุตฺวา สาลิํ ยถากามํ ตุณฺเฑนาทาย คจฺฉสิฯ|
  count |๖|
    block |โกฏฺฐํ นุ ตตฺถ ปูเรสิ สุว เวรํ นุ เต มยา|
    block |ปุฏฺโฐ เม สมฺม อกฺขาหิ กุหิํ สาลิํ นิทาหสิ ฯ|
  count |๗|
    block |น เม เวรํ ตยา สทฺธิํ โกฏฺโฐ มยฺหํ น วิชฺชติ|
    block |อิณํ มุญฺจามิณํ ทมฺมิ สมฺปตฺโต โกฏสิมฺพลิํ|
    block |นิธิมฺปิ ตตฺถ นิทหามิ เอวํ ชานาหิ โกสิยฯ|
  count |๘|
    block |กีทิสํ เต อิณทานํ อิณโมกฺโข จ กีทิโส|
    block |นิธินิธานมกฺขาหิ อถ ปาสา ปโมกฺขสิฯ|
  count |๙|
    block |อชาตปกฺขา ตรุณา ปุตฺตกา มยฺห โกสิย|
    block |เต มํ ภตา ภริสฺสนฺติ ตสฺมา เตสํ อิณํ ทเทฯ|
  count |๑๐|
    block |มาตา ปิตา จ เม วุทฺธา ชิณฺณกา คตโยพฺพนา|
    block |เตสํ ตุณฺเฑน หาตูน มุญฺเจ ปุพฺพกตํ อิณํฯ|
  count |๑๑|
    block |อญฺเญปิ ตตฺถ สกุณา ขีณปกฺขา สุทุพฺพลา|
    block |เตสํ ปุญฺญตฺถิโก ทมฺมิ ตํ นิธิํ อาหุ ปณฺฑิตาฯ|
  count |๑๒|
    block |อีทิสํ เม อิณทานํ อิณโมกฺโข จ อีทิโส|
    block |นิธินิธานมกฺขามิ เอวํ ชานาหิ โกสิยฯ|
  count |๑๓|
    block |ภทฺทโก วตยํ ปกฺขี ทิโช ปรมธมฺมิโก|
    block |เอกจฺเจสุ มนุสฺเสสุ อยํ ธมฺโม น วิชฺชติฯ|
  count |๑๔|
    block |ภุญฺช สาลิํ ยถากามํ สห สพฺเพหิ ญาติภิ|
    block |ปุนาปิ สุว ปสฺเสมุ ปิยํ เม ตว ทสฺสนํฯ|
  count |๑๕|
    block |ภุตฺตญฺจ ปีตญฺจ ตวสฺสมมฺหิ รตฺติญฺจ โน โกสิย เต สกาเส|
    block |นิกฺขิตฺตทณฺเฑสุ ททาหิ ทานํ ชิณฺเณ จ มาตาปิตโร ภรสฺสุฯ|
  count |๑๖|
    block |ลกฺขี วต เม อุทปาทิ อชฺช โย อทฺทสาสิํ ปวรํ ทิชานํ|
    block |สุวสฺส สุตฺวาน สุภาสิตานิ กาหามิ ปุญฺญานิ อนปฺปกานิฯ|
  count |๑๗|
    block |โส โกสิโย อตฺตมโน อุทคฺโค อนฺนญฺจ ปานญฺจภิสงฺขริตฺวา|
    block |อนฺเนน ปาเนน ปสนฺนจิตฺโต สนฺตปฺปยิ สมณพฺราหฺมเณ จาติฯ|
  stand |สาลิเกทารชาตกํ ปฐมํฯ|
  count |  |
  block |๔๘๕ จนฺทกินฺนรีชาตกํ ๒|
  count |๑๘|
    block |อุปนียติทํ มญฺเญ จนฺเท โลหิตมทฺทเน|
    block |อชฺช ชหามิ ชีวิตํ ปาณา เม จนฺเท นิรุชฺฌนฺติฯ|
  count |๑๙|
    block |โอสีทิ เม ทุกฺขํ หทยํ เม ฑยฺหเต นิตมฺมามิ|
    block |ตว จนฺทิยา โสจนฺติยา น นํ อญฺเญหิ โสเกหิฯ|
  count |๒๐|
    block |ติณมิว วนมิว มิลายามิ นที อปริปุณฺณาว สุสฺสามิ|
    block |ตว จนฺทิยา โสจนฺติยา น นํ อญฺเญหิ โสเกหิฯ|
  count |๒๑|
    block |วสฺสมิว สเร ปาเท อิมานิ อสฺสูนิ วตฺตเร มยฺหํ|
    block |ตว จนฺทิยา โสจนฺติยา น นํ อญฺเญหิ โสเกหิฯ|
  count |๒๒|
    block |ปาโป โขสิ ราชปุตฺต โย เม อิจฺฉิตํ ปติํ วรากิยา|
    block |วิชฺฌสิ วนมูลสฺมิํ โสยํ วิทฺโธ ฉมา เสติฯ|
  count |๒๓|
    block |อิมํ มยฺหํ หทยโสกํ ปฏิมุญฺจตุ ราชปุตฺต ตว มาตา|
    block |โย มยฺหํ หทยโสโก กิมฺปุริสํ อเวกฺขมานายฯ|
  count |๒๔|
    block |อิมํ มยฺหํ หทยโสกํ ปฏิมุญฺจตุ ราชปุตฺต ตว ชายา|
    block |โย มยฺหํ หทยโสโก กิมฺปุริสํ อเวกฺขมานายฯ|
  count |๒๕|
    block |มา จ ปุตฺตํ มา จ ปติํ อทฺทกฺขิ ราชปุตฺต ตว มาตา|
    block |โย กิมฺปุริสํ อวธิ อทูสกํ มยฺห กามา หิ ฯ|
  count |๒๖|
    block |มา จ ปุตฺตํ มา จ ปติํ อทฺทกฺขิ ราชปุตฺต ตว ชายา|
    block |โย กิมฺปุริสํ อวธิ อทูสกํ มยฺห กามา หิฯ|
  count |๒๗|
    block |มา ตฺวํ จนฺเท โรทิ มา โสจิ วนติมิรมตฺตกฺขิ|
    block |มม ตฺวํ เหหิสิ ภริยา ราชกุเล ปูชิตา นารีภิ ฯ|
  count |๒๘|
    block |อปิ นูนหํ มริสฺสํ นาหํ ราชปุตฺต ตว เหสฺสํ|
    block |โย กิมฺปุริสํ อวธิ อทูสกํ มยฺห กามา หิฯ|
  count |๒๙|
    block |อปิ ภีรุเก อปิ ชีวิตุกามิเก กิมฺปุริสิ คจฺฉ หิมวนฺตํ|
    block |ตาลีสตครโภชนา อญฺเญ ตํ มิคา รมิสฺสนฺติฯ|
  count |๓๐|
    block |เต ปพฺพตา ตา จ กนฺทรา ตา จ คิริคุหาโย ตเถว ติฏฺฐนฺติ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๑|
    block |เต ปณฺณสนฺถตา รมณียา วาฬมิเคหิ อนุจิณฺณา|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํ ฯ|
  count |๓๒|
    block |เต ปุปฺผสนฺถตา รมณียา วาฬมิเคหิ อนุจิณฺณา|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๓|
    block |อจฺฉา สวนฺติ คิริวน นทิโย กุสุมาภิกิณฺณโสตาโย|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๔|
    block |นีลานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๕|
    block |ปีตานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๖|
    block |ตมฺพานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๗|
    block |ตุงฺคานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๘|
    block |เสตานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๓๙|
    block |จิตฺรานิ หิมวโต ปพฺพตสฺส กูฏานิ ทสฺสนียานิ|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๔๐|
    block |ยกฺขคณเสวิเต คนฺธมาทเน โอสเธภิ สญฺฉนฺเน|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๔๑|
    block |กิมฺปุริสเสวิเต คนฺธมาทเน โอสเธภิ สญฺฉนฺเน|
    block |ตตฺเถว ตํ อปสฺสนฺตี กิมฺปุริส กถํ อหํ กสฺสํฯ|
  count |๔๒|
    block |วนฺเท เต อยิรพฺรหฺเม โย เม อิจฺฉิตํ ปติํ วรากิยา|
    block |อมเตน อภิสิญฺจิ สมาคตาสฺมิ ปิยตเมนฯ|
  count |๔๓|
    block |วิจราม ทานิ คิริวน นทิโย กุสุมาภิกิณฺณโสตาโย|
    block |นานาทุมวสนาโย ปิยํวทา อญฺญมญฺญสฺสาติฯ|
  stand |จนฺทกินฺนรีชาตกํ ทุติยํฯ|
  count |  |
  block |๔๘๖ มหาอุกฺกุสชาตกํ ๓|
  count |๔๔|
    block |อุกฺกา จิลาจา พนฺธนฺติ ทีเป ปชา มมํ ขาทิตุํ ปตฺถยนฺติ|
    block |มิตฺตํ สหายญฺจ วเทหิ เสนก อาจิกฺข ญาติพฺยสนํ ทิชานํฯ|
  count |๔๕|
    block |ทิโช ทิชานํ ปวโรสิ ปกฺขิม อุกฺกุสราช สรณํ ตํ อุเปม|
    block |ปชา มมํ ขาทิตุํ ปตฺถยนฺติ ลุทฺทา จิลาจา ภว เม สุขายฯ|
  count |๔๖|
    block |มิตฺตํ สหายญฺจ กโรนฺติ ปณฺฑิตา กาเล อกาเล สุขเมสมานา|
    block |กโรมิ เต เสนก เอตมตฺถํ อริโย หิ อริยสฺส กโรติ กิจฺจํฯ|
  count |๔๗|
    block |ยํ โหติ กิจฺจํ อนุกมฺปเกน อริยสฺส อริเยน กตํ ตยีทํ|
    block |อตฺตานุรกฺขี ภว มา อทยฺหิ ลจฺฉาม ปุตฺเต ตยิ ชีวมาเนฯ|
  count |๔๘|
    block |ตเวว รกฺขาวรณํ กโรนฺโต สรีรเภทาปิ น สนฺตสามิ|
    block |กโรนฺติ เหเก สขีนํ สขาโร ปาณํ จชนฺตา สตเมส ธมฺโมฯ|
  count |๔๙|
    block |สุทุกฺกรํ กมฺมมกาสิ อณฺฑชายํ วิหงฺคโม|
    block |อตฺถาย กุรโร ปุตฺเต อฑฺฒรตฺเต อนาคเตฯ|
  count |๕๐|
    block |จุตาปิ เหเก ขลิตา สกมฺมุนา มิตฺตานุกมฺปาย ปติฏฺฐหนฺติ|
    block |ปุตฺตา มมฏฺฏา คติมาคโตสฺมิ อตฺถํ จเรโถ มม วาริจร ฯ|
  count |๕๑|
    block |ธเนน ธญฺเญน จ อตฺตนา จ มิตฺตํ สหายญฺจ กโรนฺติ ปณฺฑิตา|
    block |กโรมิ เต เสนก เอตมตฺถํ อริโย หิ อริยสฺส กโรติ กิจฺจํฯ|
  count |๕๒|
    block |อปฺโปสฺสุกฺโก ตาต ตุวํ นิสีท ปุตฺโต ปิตุ จรติ อตฺถจริยํ|
    block |อหํ จริสฺสามิ ตเวตมตฺถํ เสนสฺส ปุตฺเต ปริตายมาโนฯ|
  count |๕๓|
    block |อทฺธา หิ ตาต สตเมส ธมฺโม ปุตฺโต ปิตุ ยํ จเร อตฺถจริยํ|
    block |อปฺเปว มํ ทิสฺวาน ปวฑฺฒกายํ เสนสฺส ปุตฺตา น วิเหฐเยยฺยุํฯ|
  count |๕๔|
    block |ปสู มนุสฺสา มิควีรเสฏฺฐ ภยฏฺฏิตา เสฏฺฐมุปพฺพชนฺติ|
    block |ปุตฺตา มมฏฺฏา คติมาคโตสฺมิ ตฺวํ โนสิ ราชา ภว เม สุขายฯ|
  count |๕๕|
    block |กโรมิ เต เสนก เอตมตฺถํ อายามิ เต ตํ ทิสตํ วธาย|
    block |กถญฺหิ วิญฺญู ปหุ สมฺปชาโน น วายเม อตฺตชนสฺส คุตฺติยาฯ|
  count |๕๖|
    block |มิตฺตญฺจ กยิราถ สุหทยญฺจ อยิรญฺจ กยิราถ สุขาคมาย|
    block |นิวตฺถโกโจว สเรภิหนฺตฺวา โมทาม ปุตฺเตหิ สมงฺคิภูตาฯ|
  count |๕๗|
    block |สกมิตฺตสฺส กมฺเมน สหายสฺสาปลายิโน|
    block |กูชนฺตมุปกูชนฺติ โลมสา หทยงฺคมํฯ|
  count |๕๘|
    block |มิตฺตํ สหายํ อธิคมฺม ปณฺฑิโต โส ภุญฺชตี ปุตฺต ปสุํ ธนํ วา|
    block |อหญฺจ ปุตฺตา จ ปตี จ มยฺหํ มิตฺตานุกมฺปาย สมงฺคิภูตาฯ|
  count |๕๙|
    block |ราชวตา สูรวตา จ อตฺโถ สมฺปนฺนสขิสฺส ภวนฺติ เหเต|
    block |โส มิตฺตวา ยสวา อุคฺคตตฺโต อสฺมิํธโลเก โมทติ กามกามีฯ|
  count |๖๐|
    block |กรณียานิ มิตฺตานิ ทลิทฺเทนาปิ เสนก|
    block |ปสฺส มิตฺตานุกมฺปาย สมคฺคมฺหา สญาตเก ฯ|
  count |๖๑|
    block |สูเรน พลวนฺเตน โย มิตฺเต กุรุเต ทิโช|
    block |เอวํ โส สุขิโต โหติ ยถาหํ ตฺวญฺจ เสนกาติฯ|
  stand |มหาอุกฺกุสชาตกํ ตติยํฯ|
  count |  |
  block |๔๘๗ อุทฺทาลกชาตกํ ๔|
  count |๖๒|
    block |ขราชินา ชฏิลา ปงฺกทนฺตา ทุมฺมกฺขรูปา เย มนฺตํ ชปฺปนฺติ|
    block |กจฺจินฺนุ เต มานุสเก ปโยเค อิทํ วิทู ปริมุตฺตา อปายาฯ|
  count |๖๓|
    block |ปาปานิ กมฺมานิ กเรถ ราช พหุสฺสุโต เจ น จเรยฺย ธมฺมํ|
    block |สหสฺสเวโทปิ น ตํ ปฏิจฺจ ทุกฺขา ปมุจฺเจ จรณํ อปตฺวาฯ|
  count |๖๔|
    block |สหสฺสเวโทปิ น ตํ ปฏิจฺจ ทุกฺขา ปมุจฺเจ จรณํ อปตฺวา|
    block |มญฺญามิ เวทา อผลา ภวนฺติ สสํยมํ จรณญฺเญว สจฺจํฯ|
  count |๖๕|
    block |น เหว เวทา อผลา ภวนฺติ สสํยมํ จรณญฺเญว สจฺจํ|
    block |กิตฺติญฺหิ ปปฺโปติ อธิจฺจ เวเท สนฺติํ ปุณาติ จรเณน ทนฺโตฯ|
  count |๖๖|
    block |ภจฺจา มาตา ปิตา พนฺธู เยน ชาโต สเยว โส|
    block |อุทฺทาลโก อหํ โภโต โสตฺติยากุลวํสโก ฯ|
  count |๖๗|
    block |กถํ โภ พฺราหฺมโณ โหติ กถํ ภวติ เกวลี|
    block |กถญฺจ ปรินิพฺพานํ ธมฺมฏฺโฐ กินฺติ วุจฺจติฯ|
  count |๖๘|
    block |นิรํกตฺวา อคฺคิมาทาย พฺราหฺมโณ อาโป สิญฺจํ ยชํ อุสฺเสติ ยูปํ|
    block |เอวํกโร พฺราหฺมโณ โหติ เขมี ธมฺเม ฐิตํ เตน อมาปยิํสุฯ|
  count |๖๙|
    block |น สุทฺธิ เสจเนนตฺถิ นาปิ เกวลี พฺราหฺมโณ|
    block |น ขนฺตี นาปิ โสรจฺจํ นาปิ โส ปรินิพฺพุโตฯ|
  count |๗๐|
    block |กถํ โส พฺราหฺมโณ โหติ กถํ ภวติ เกวลี|
    block |กถญฺจ ปรินิพฺพานํ ธมฺมฏฺโฐ กินฺติ วุจฺจติฯ|
  count |๗๑|
    block |อเขตฺตพนฺธู อมโม นิราโส นิลฺโลภปาโป ภวโลภขีโณ|
    block |เอวํกโร พฺราหฺมโณ โหติ เขมี ธมฺเม ฐิตํ เตน อมาปยิํสุฯ|
  count |๗๒|
    block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
    block |สพฺเพว โสรตา ทนฺตา สพฺเพว ปรินิพฺพุตา|
    block |สพฺเพสํ สีติภูตานํ อตฺถิ เสยฺโยถ ปาปิโยฯ|
  count |๗๓|
    block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
    block |สพฺเพว โสรตา ทนฺตา สพฺเพว ปรินิพฺพุตา|
    block |สพฺเพสํ สีติภูตานํ นตฺถิ เสยฺโยถ ปาปิโยฯ|
  count |๗๔|
    block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
    block |สพฺเพว โสรตา ทนฺตา สพฺเพว ปรินิพฺพุตาฯ|
  count |๗๕|
    block |สพฺเพสํ สีติภูตานํ นตฺถิ เสยฺโยถ ปาปิโย|
    block |ปนตฺถํ จรสิ พฺรหฺมญฺญํ โสตฺติยากุลวํสตํฯ|
  count |๗๖|
    block |นานารตฺเตหิ วตฺเถหิ วิมานํ ภวติ ฉาทิตํ|
    block |น เตสํ ฉายา วตฺถานํ โส ราโค อนุปชฺชถฯ|
  count |๗๗|
    block |เอวเมว มนุสฺเสสุ ยทา สุชฺฌนฺติ มาณวา|
    block |เต สชาติํ ปมุญฺจนฺติ ธมฺมมญฺญาย สุพฺพตาติฯ|
  stand |อุทฺทาลกชาตกํ จตุตฺถํฯ|
  count |  |
  block |๔๘๘ ภิสชาตกํ ๕|
  count |๗๘|
    block |อสฺสํ ควํ รชตํ ชาตรูปํ ภริยญฺจ โส อิธ ลภตํ มนาปํ|
    block |ปุตฺเตหิ ทาเรหิ สมงฺคิ โหตุ ภิสานิ เต พฺราหฺมณ โย อหาสิฯ|
  count |๗๙|
    block |มาลญฺจ โส กาสิกจนฺทนญฺจ ธาเรตุ ปุตฺตสฺส พหู ภวนฺตุ|
    block |กาเมสุ ติพฺพํ กุรุตํ อเปกฺขํ ภิสานิ เต พฺราหฺมณ โย อหาสิฯ|
  count |๘๐|
    block |ปหูตธญฺโญ กสิมา ยสสฺสี ปุตฺเต คิหี ธนิมา สพฺพกาเม|
    block |วยํ อปสฺสํ ฆรมาวสาตุ ภิสานิ เต พฺราหฺมณ โย อหาสิฯ|
  count |๘๑|
    block |โส ขตฺติโย โหตุ ปสยฺหการี ราชาภิราชา พลวา ยสสฺสี|
    block |ส จาตุรนฺตํ มหิมาวสาตุ ภิสานิ เต พฺราหฺมณ โย อหาสิฯ|
  count |๘๒|
    block |โส พฺราหฺมโณ โหตุ อวีตราโค มุหุตฺตนกฺขตฺตปเถสุ ยุตฺโต|
    block |ปูเชตุ นํ รฏฺฐปตี ยสสฺสี ภิสานิ เต พฺราหฺมณ โย อหาสิฯ|
  count |๘๓|
    block |อชฺฌายกํ สพฺพสมนฺตเวทํ ตปสฺสีนํ มญฺญตุ สพฺพโลโก|
    block |ปูเชนฺตุ นํ ชานปทา สเมจฺจ ภิสานิ เต พฺราหฺมณ โย อหาสิฯ|
  count |๘๔|
    block |จตุสฺสทํ คามวรํ สมิทฺธํ ทินฺนญฺหิ โส ภุญฺชตุ วาสเวน|
    block |อวีตราโค มรณํ อุเปตุ ภิสานิ เต พฺราหฺมณ โย อหาสิฯ|
  count |๘๕|
    block |โส คามณี โหตุ สหายมชฺเฌ นจฺเจหิ คีเตหิ ปโมทมาโน|
    block |โส ราชโต พฺยสน มาลตฺถ กิญฺจิ ภิสานิ เต พฺราหฺมณ โย อหาสิฯ|
  count |๘๖|
    block |ยํ เอกราชา ปถวิํ วิเชตฺวา อิตฺถีสหสฺสาน ฐเปตุ อคฺคํ|
    block |สีมนฺตินีนํ ปวรา ภวาตุ ภิสานิ เต พฺราหฺมณ ยา อหาสิฯ|
  count |๘๗|
    block |อิสีนญฺหิ สา สพฺพสมาคตานํ ภุญฺเชยฺย สาทุํ อวิกมฺปมานา|
    block |จราตุ ลาเภน วิกตฺถมานา ภิสานิ เต พฺราหฺมณ ยา อหาสิฯ|
  count |๘๘|
    block |อาวาสิโก โหตุ มหาวิหาเร นวกมฺมิโก โหตุ คชงฺคลายํ|
    block |อาโลกสนฺธิํ ทิวสํ กโรตุ ภิสานิ เต พฺราหฺมณ โย อหาสิฯ|
  count |๘๙|
    block |โส พชฺฌตู ปาสสเตหิ ฉพฺภิ รมฺมา วนา นิยฺยตุ ราชธานิํ|
    block |ตุตฺเตหิ โส หญฺญตุ ปาจเนหิ ภิสานิ เต พฺราหฺมณ โย อหาสิฯ|
  count |๙๐|
    block |อลกฺกมาลี ติปุกณฺณวิทฺโธ ลฏฺฐีหโต สปฺปมุขํ อุเปตุ|
    block |สกจฺฉพนฺโธ วิสิขํ จราตุ ภิสานิ เต พฺราหฺมณ โย อหาสิฯ|
  count |๙๑|
    block |โย เว อนฏฺฐํว นฏฺฐนฺติ จาห กาเมว โส ลภตํ ภุญฺชตญฺจ|
    block |อคารมชฺเฌ มรณํ อุเปตุ โย วา โภนฺโต สงฺกติ กญฺจิเทว ฯ|
  count |๙๒|
    block |ยเทสมานา วิจรนฺติ โลเก อิฏฺฐญฺจ กนฺตญฺจ พหูนเมตํ|
    block |ปิยํ มนุญฺญํ จิธ ชีวโลเก กสฺมา อิสโย นปฺปสํสนฺติ กาเมฯ|
  count |๙๓|
    block |กาเมสุ เว หญฺญเร พชฺฌเร จ กาเมสุ ทุกฺขญฺจ ภยญฺจ ชาตํ|
    block |กาเมสุ ภูตาธิปตี ปมตฺตา ปาปานิ กมฺมานิ กโรนฺติ โมหาฯ|
  count |๙๔|
    block |เต ปาปธมฺมา ปสเวตฺว ปาปํ กายสฺส เภทา นิรยํ วชนฺติ|
    block |อาทีนวํ กามคุเณสุ ทิสฺวา ตสฺมา อิสโย นปฺปสํสนฺติ กาเมฯ|
  count |๙๕|
    block |วีมํสมาโน อิสิโน ภิสานิ ตีเร คเหตฺวาน ถเล นิเธสิํ|
    block |สุทฺธา อปาปา อิสโย วสนฺติ เอตานิ เต พฺรหฺมจารี ภิสานิฯ|
  count |๙๖|
    block |น เต นฏา โน ปน กีฬเนยฺยา น พนฺธวา โน ปน เต สหายา|
    block |กิสฺมิํ วุปตฺถมฺภ สหสฺสเนตฺต อิสีหิ ตฺวํ กีฬสิ เทวราชฯ|
  count |๙๗|
    block |อาจริโย เมสิ ปิตา จ มยฺหํ เอสา ปติฏฺฐา ขลิตสฺส พฺรหฺเม|
    block |เอกาปราธํ ขม ภูริปญฺญ น ปณฺฑิตา โกธพลา ภวนฺติฯ|
  count |๙๘|
    block |สุวาสิตํ อิสินํ เอกรตฺตํ ยํ วาสวํ ภูตปติทฺทสาม|
    block |สพฺเพว โภนฺโต สุมนา ภวนฺตุ ยํ พฺราหฺมโณ ปจฺจุปาที ภิสานิฯ|
  count |๙๙|
    block |อหญฺจ สาริปุตฺโต จ โมคฺคลฺลาโน จ กสฺสโป|
    block |อนุรุทฺโธ ปุณฺโณ อานนฺโท ตทาสุํ สตฺต ภาตโรฯ|
  count |๑๐๐|
    block |ภคินี อุปฺปลวณฺณา จ ทาสี ขุชฺชุตฺตรา ตทา|
    block |จิตฺโต คหปติ ทาโส ยกฺโข สาตาคิโร ตทาฯ|
  count |๑๐๑|
    block |ปาลิเลยฺโย ตทา นาโค มธุโท เสฏฺฐวานโร|
    block |กาฬุทายี ตทา สกฺโก เอวํ ธาเรถ ชาตกนฺติฯ|
  stand |ภิสชาตกํ ปญฺจมํฯ|
  count |  |
  block |๔๘๙ สุรุจิชาตกํ ๖|
  count |๑๐๒|
    block |มเหสี สุรุจิโน ภริยา อานีตา ปฐมํ อหํ|
    block |ทส วสฺสสหสฺสานิ ยํ มํ สุรุจิมานยิฯ|
  count |๑๐๓|
    block |สาหํ พฺราหฺมณ ราชานํ เวเทหํ มิถิลคฺคหํ|
    block |นาภิชานามิ กาเยน วาจาย อุท เจตสา|
    block |สุรุจิํ อติมญฺญิตฺถ อาวิ วา ยทิ วา รโหฯ|
  count |๑๐๔|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๐๕|
    block |ภตฺตุ มม สสฺสุ มาตา ปิตา จาปิ จ สสฺสุโร|
    block |เต มํ พฺรหฺเม วิเนตาโร ยาว อฏฺฐํสุ ชีวิตํฯ|
  count |๑๐๖|
    block |สาหํ อหิํสารตินี กามสา ธมฺมจารินี|
    block |สกฺกจฺจํ เต อุปฏฺฐาสิํ รตฺตินฺทิวมตนฺทิตาฯ|
  count |๑๐๗|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๐๘|
    block |โสฬสิตฺถิสหสฺสานิ สหภริยานิ พฺราหฺมณ|
    block |ตาสุ อิสฺสา วา โกโธ วา นาหุ มยฺหํ กุทาจนํฯ|
  count |๑๐๙|
    block |หิเตน ตาสํ นนฺทามิ น จ เม กาจิ อปฺปิยา|
    block |อตฺตานํวานุกมฺปามิ สทา สพฺพา สปตฺติโยฯ|
  count |๑๑๐|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๑๑|
    block |ทาเส กมฺมกเร เปสฺเส เย จญฺเญ อนุชีวิโน|
    block |เปเสมิ สหธมฺเมน สทา ปมุทิตินฺทฺริยาฯ|
  count |๑๑๒|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๑๓|
    block |สมเณ พฺราหฺมเณ จาปิ อญฺเญ จาปิ วนิพฺพเก|
    block |ตปฺเปมิ อนฺนปาเนน สทา ปยตปาณินีฯ|
  count |๑๑๔|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๑๕|
    block |จาตุทฺทสิํ ปญฺจทฺทสิํ ยา จ ปกฺขสฺส อฏฺฐมี|
    block |ปาฏิหาริยปกฺขญฺจ อฏฺฐงฺคสุสมาคตํ|
    block |อุโปสถํ อุปวสามิ สทา สีเลสุ สํวุตาฯ|
  count |๑๑๖|
    block |เอเตน สจฺจวชฺเชน ปุตฺโต อุปฺปชฺชตํ อิเส|
    block |มุสา เม ภณมานาย มุทฺธา ผลตุ สตฺตธาฯ|
  count |๑๑๗|
    block |สพฺเพว เต ธมฺมคุณา ราชปุตฺติ ยสสฺสินิ|
    block |สํวิชฺชนฺติ ตยิ ภทฺเท เย ตฺวํ กิตฺเตสิ อตฺตนิฯ|
  count |๑๑๘|
    block |ขตฺติโย ชาติสมฺปนฺโน อภิชาโต ยสสฺสิมา|
    block |ธมฺมราชา วิเทหานํ ปุตฺโต อุปฺปชฺชเต ตว ฯ|
  count |๑๑๙|
    block |ทุมฺมี รโชชลฺลธโร อเฆ เวหายสํ ฐิโต|
    block |มนุญฺญํ ภาสเส วาจํ ยํ มยฺหํ หทยงฺคมํฯ|
  count |๑๒๐|
    block |เทวตานุสิ สคฺคมฺหา อิสิ วาสิ มหิทฺธิโก|
    block |โก วาสิ ตฺวํ อนุปฺปตฺโต อตฺตานํ เม ปเวทยฯ|
  count |๑๒๑|
    block |ยํ เทวสงฺฆา วนฺทนฺติ สุธมฺมายํ สมาคตา|
    block |โสหํ สกฺโก สหสฺสกฺโข อาคโตสฺมิ ตวนฺติเกฯ|
  count |๑๒๒|
    block |อิตฺถิโย ชีวโลกสฺมิํ ยา โหติ สมจารินี|
    block |เมธาวินี สีลวตี สสฺสุเทวา ปติพฺพตาฯ|
  count |๑๒๓|
    block |ตาทิสาย สุเมธาย สุจิกมฺมาย นาริยา|
    block |เทวา ทสฺสนมายนฺติ มานุสิยา อมานุสาฯ|
  count |๑๒๔|
    block |ตฺวญฺจ ภทฺเท สุจิณฺเณน ปุพฺเพ สุจริเตน จ|
    block |อิธ ราชกุเล ชาตา สพฺพกามสมิทฺธินีฯ|
  count |๑๒๕|
    block |อยญฺจ เต ราชปุตฺติ อุภยตฺถ กฏคฺคโห|
    block |เทวโลกูปปตฺตี จ กิตฺตี จ อิธ ชีวิเตฯ|
  count |๑๒๖|
    block |จิรํ สุเมเธ สุขินี ธมฺมมตฺตนิ ปาลย|
    block |เอสาหํ ติทิวํ ยามิ ปิยํ เม ตว ทสฺสนนฺติฯ|
  stand |สุรุจิชาตกํ ฉฏฺฐํฯ|
  count |  |
  block |๔๙๐ ปญฺจุโปสถิกชาตกํ ๗|
  count |๑๒๗|
    block |อปฺโปสฺสุกฺโก ทานิ ตุวํ กโปต วิหงฺคม น ตว โภชนตฺโถ|
    block |ขุทํ ปิปาสํ อธิวาสยนฺโต กสฺมา ภวํโปสถิโก กโปต ฯ|
  count |๑๒๘|
    block |อหํ ปุเร คิทฺธิคโต กโปติยา อสฺมิํ ปเทสสฺมิมุโภ รมาม|
    block |อถคฺคหี สากุณิโก กโปติํ อกามโก ตาย วินา อโหสิํฯ|
  count |๑๒๙|
    block |นานาภวา วิปฺปโยเคน ตสฺสา มโนมยํ เวทน เวทยามิ|
    block |ตสฺมา อหํโปสถํ ปาลยามิ ราโค มมํ มา ปุนราคมาสิฯ|
  count |๑๓๐|
    block |อนุชฺชุคามี อุรคา ทุชิวฺห ทาฐาวุโธ โฆรวิโสสิ สปฺป|
    block |ขุทํ ปิปาสํ อธิวาสยนฺโต กสฺมา ภวํโปสถิโก นุ ทีฆ ฯ|
  count |๑๓๑|
    block |อุสโภ อหู พลวา คามิกสฺส จลกฺกกู วณฺณพลูปปนฺโน|
    block |โส มํ อกฺกมิ ตํ กุปิโต อฑํสิ ทุกฺขาภิตุณฺโณ มรณํ อุปาคา ฯ|
  count |๑๓๒|
    block |ตโต ชนา นิกฺขมิตฺวาน คามา กนฺทิตฺวา โรทิตฺวา อปกฺกมิํสุ|
    block |ตสฺมา อหํโปสถํ ปาลยามิ โกโธ มมํ มา ปุนราคมาสิฯ|
  count |๑๓๓|
    block |มตาน มํสานิ พหู สุสาเน มนุญฺญรูปํ ตว โภชเน ตํ|
    block |ขุทํ ปิปาสํ อธิวาสยนฺโต กสฺมา ภวํโปสถิโก สิงฺคาล ฯ|
  count |๑๓๔|
    block |ปวิสิ กุจฺฉิํ มหโต คชสฺส กุณเป รโต หตฺถิมํเสสุ คิทฺโธ|
    block |อุณฺโห จ วาโต ติขิณา จ รสฺมิโย เต โสสยุํ ตสฺส กรีสมคฺคํฯ|
  count |๑๓๕|
    block |กิโส จ ปณฺฑู จ อหํ ภทนฺเต น เม อหู นิกฺขมนาย มคฺโค|
    block |มหา จ เมโฆ สหสา ปวสฺสิ โส เตมยี ตสฺส กรีสมคฺคํฯ|
  count |๑๓๖|
    block |ตโต อหํ นิกฺขมิสํ ภทนฺเต จนฺโท ยถา ราหุมุขา ปมุตฺโต|
    block |ตสฺมา อหํโปสถํ ปาลยามิ โลโภ มมํ มา ปุนราคมาสิฯ|
  count |๑๓๗|
    block |วมฺมีกถูปสฺมิํ กิปิลฺลิกานิ นิปฺโปถยนฺโต ตุวํ ปุเร จราสิ|
    block |ขุทํ ปิปาสํ อธิวาสยนฺโต กสฺมา ภวํโปสถิโก นุ อจฺฉ ฯ|
  count |๑๓๘|
    block |สกํ นิเกตํ อติหีฬยาโน อตฺริจฺฉตา มลฺลคามํ อคจฺฉิํ|
    block |ตโต ชนา นิกฺขมิตฺวาน คามา โกทณฺฑเกน ปริโปถยิํสุ มํฯ|
  count |๑๓๙|
    block |โส ภินฺนสีโส รุหิรมกฺขิตงฺโค ปจฺจาคมาสิํ สกํ นิเกตํ|
    block |ตสฺมา อหํโปสถํ ปาลยามิ อตฺริจฺฉตา มา ปุนราคมาสิฯ|
  count |๑๔๐|
    block |ยํ โน อปุจฺฉิตฺถ ตุวํ ภทนฺเต สพฺเพว พฺยากริมฺห ยถา ปชานํ|
    block |มยมฺปิ ปุจฺฉาม ตุวํ ภทนฺเต กสฺมา ภวํโปสถิโก นุ พฺรหฺเมฯ|
  count |๑๔๑|
    block |อนูปลิตฺโต มม อสฺสมมฺหิ ปจฺเจกพุทฺโธ มุหุตฺตํ นิสีทิ|
    block |โส มํ อเวที คติมาคติญฺจ นามญฺจ โคตฺตํ จรณญฺจ สพฺพํฯ|
  count |๑๔๒|
    block |เอวมฺปหํ วนฺทิ น ตสฺส ปาเท น จาปิ นํ มานคเตน ปุจฺฉิํ|
    block |ตสฺมา อหํโปสถํ ปาลยามิ มาโน มมํ มา ปุนราคมาสีติฯ|
  stand |ปญฺจุโปสถิกชาตกํ สตฺตมํฯ|
  count |  |
  block |๔๙๑ มหาโมรชาตกํ ๘|
  count |๑๔๓|
    block |สเจ หิ ตฺยาหํ ธนเหตุ คาหิโต มา มํ วธี ชีวคาหํ คเหตฺวา|
    block |รญฺโญ จ มํ สมฺม อุปนฺติกํ เนหิ มญฺเญ ธนํ ลจฺฉสินปฺปรูปํฯ|
  count |๑๔๔|
    block |น เม อยํ ตุยฺห วธาย อชฺช สมาหิโต จาปธุเร ขุรปฺโป|
    block |ปาสญฺจ ตฺยาหํ อธิปาตยิสฺสํ ยถาสุขํ คจฺฉตุ โมรราชาฯ|
  count |๑๔๕|
    block |ยํ สตฺต วสฺสานิ มมานุพนฺธิ รตฺตินฺทิวํ ขุปฺปิปาสํ สหนฺโต|
    block |อถ กิสฺส มํ ปาสวสูปนีตํ ปมุตฺตเว อิจฺฉสิ พนฺธนสฺมาฯ|
  count | |
    block |ปาณาติปาตา วิรโต นุสชฺช อภยํ นุ เต สพฺพภูเตสุ ทินฺนํ|
    block |ยํ มํ ตุวํ ปาสวสูปนีตํ ปมุตฺตเว อิจฺฉสิ พนฺธนสฺมาฯ|
  count |๑๔๗|
    block |ปาณาติปาตา วิรตสฺส พฺรูหิ อภยญฺจ โย สพฺพภูเตสุ เทติ|
    block |ปุจฺฉามิ ตํ โมรราเชตมตฺถํ อิโต จุโต กิํ ลภเต สุขํ โสฯ|
  count |๑๔๘|
    block |ปาณาติปาตา วิรตสฺส พฺรูมิ อภยญฺจ โย สพฺพภูเตสุ เทติ|
    block |ทิฏฺเฐว ธมฺเม ลภเต ปสํสํ สคฺคญฺจ โส ยาติ สรีรเภทาฯ|
  count |๑๔๙|
    block |น สนฺติ เทวา อิติ อาหุ เอเก อิเธว ชีโว วิภวํ อุเปติ|
    block |ตถา ผลํ สุกตทุกฺกฏานํ ทตฺตุปญฺญตฺตญฺจ วทนฺติ ทานํ|
    block |เตสํ วโจ อรหตํ สทฺทหาโน ตสฺมา อหํ สกุเณ พาธยามิฯ|
  count |๑๕๐|
    block |จนฺโท จ สุริโย จ อุโภ สุทสฺสนา คจฺฉนฺติ โอภาสยมนฺตลิกฺเข|
    block |อิมสฺส โลกสฺส ปรสฺส วา เต กถํ นุ เต อาหุ มนุสฺสโลเกฯ|
  count |๑๕๑|
    block |จนฺโท จ สุริโย จ อุโภ สุทสฺสนา คจฺฉนฺติ โอภาสยมนฺตลิกฺเข|
    block |ปรสฺส โลกสฺส น เต อิมสฺส เทวาติ เต อาหุ มนุสฺสโลเกฯ|
  count |๑๕๒|
    block |เอตฺเถว เต นีหตา หีนวาทา อเหตุกา เย น วทนฺติ กมฺมํ|
    block |ตถา ผลํ สุกตทุกฺกฏานํ ทตฺตุปญฺญตฺตํ เย จ วทนฺติ ทานํฯ|
  count |๑๕๓|
    block |อทฺธา หิ สจฺจํ วจนํ ตเวทํ กถญฺหิ ทานํ อผลํ ภเวยฺย|
    block |ตถา ผลํ สุกตทุกฺกฏานํ ทตฺตุปญฺญตฺตญฺจ กถํ ภเวยฺยฯ|
  count |๑๕๔|
    block |กถํกโร กินฺติกโร กิมาจรํ กิํ เสวมาโน เกน ตโปคุเณน|
    block |อกฺขาหิ เม โมรราเชตมตฺถํ ยถา อหํ โน นิรยํ ปเตยฺยํฯ|
  count |๑๕๕|
    block |เย เกจิ อตฺถิ สมณา ปถพฺยา กาสายวตฺถา อนคาริยา เต|
    block |ปาโตว ปิณฺฑาย จรนฺติ กาเล วิกาลจริยา วิรตา หิ สนฺโตฯ|
  count |๑๕๖|
    block |เต ตตฺถ กาเลนุปสงฺกมิตฺวา ปุจฺฉาหิ ยํ เต มนโส ปิยํ สิยา|
    block |เต เต ปวกฺขนฺติ ยถาปชานํ อิมสฺส โลกสฺส ปรสฺส จตฺถํฯ|
  count |๑๕๗|
    block |ตจํว ชิณฺณํ อุรโค ปุราณํ ปณฺฑูปลาสํ หริโต ทุโมว|
    block |เอสปฺปหีโน มม ลุทฺทภาโว ชหามหํ ลุทฺทกภาวมชฺชฯ|
  count |๑๕๘|
    block |เย จาปิ เม สกุณา อตฺถิ พทฺธา สตานิเนกานิ นิเวสนสฺมิํ|
    block |เตสมฺปหํ ชีวิตมชฺช ทมฺมิ โมกฺขญฺจ เต ปตฺตา สกํ นิเกตํฯ|
  count |๑๕๙|
    block |ลุทฺโท จรี ปาสหตฺโถ อรญฺเญ พาเธตุ โมราธิปติํ ยสสฺสิํ|
    block |พนฺธิตฺวา โมราธิปติํ ยสสฺสิํ ทุกฺขา ส ปมุจฺจิ ยถาหํ ปมุตฺโตติฯ|
  stand |มหาโมรชาตกํ อฏฺฐมํฯ|
  count |  |
  block |๔๙๒ ตจฺฉสูกรชาตกํ ๙|
  count |๑๖๐|
    block |ยเทสมานา วิจริมฺห ปพฺพตานิ วนานิ จ|
    block |อนฺเวสํ วิจริํ ญาตี เตเม อธิคตา มยาฯ|
  count |๑๖๑|
    block |พหุญฺจิทํ มูลผลํ ภกฺโข จายํ อนปฺปโก|
    block |รมฺมา จิมา คิรีนชฺโช ผาสุวาโส ภวิสฺสติฯ|
  count |๑๖๒|
    block |อิเธวาหํ วสิสฺสามิ สห สพฺเพหิ ญาติภิ|
    block |อปฺโปสฺสุกฺโก นิราสงฺกี อโสโก อกุโตภโยฯ|
  count |๑๖๓|
    block |อญฺญมฺปิ เลณํ ปริเยส สตฺตุ โน อิธ วิชฺชติ|
    block |โส ตจฺฉ สูกเร หนฺติ อิธาคนฺตฺวา วรํ วรํฯ|
  count |๑๖๔|
    block |โก นุมฺหากํ อิธ สตฺตุ โก ญาตี สุสมาคเต|
    block |ทุปฺปธํเส ปธํเสติ ตํ เม อกฺขาถ ปุจฺฉิตาฯ|
  count |๑๖๕|
    block |อุทฺธคฺคราชี มิคราชา พลี ทาฐาวุโธ มิโค|
    block |โส ตจฺฉ สูกเร หนฺติ อิธาคนฺตฺวา วรํ วรํฯ|
  count |๑๖๖|
    block |น โน ทาฐา น วิชฺชนฺติ พลํ กาเย สโมหิตํ|
    block |สพฺเพ สมคฺคา หุตฺวาน วสํ กาหาม เอกกํฯ|
  count |๑๖๗|
    block |หทยงฺคมํ กณฺณสุขํ วาจํ ภาสสิ ตจฺฉก|
    block |โยปิ ยุทฺเธ ปลาเยยฺย ตมฺปิ ปจฺฉา หนามเสฯ|
  count |๑๖๘|
    block |ปาณาติปาตา วิรโต นุ อชฺช อภยํ นุ เต สพฺพภูเตสุ ทินฺนํ|
    block |ทาฐา นุ เต มิควธาย น สนฺติ โย สงฺฆปตฺโต กปโณว ฌายสิฯ|
  count |๑๖๙|
    block |น เม ทาฐา น วิชฺชนฺติ พลํ กาเย สโมหิตํ|
    block |ญาตี จ ทิสฺวาน สามคฺคี เอกโต ตสฺมา จ ฌายามิ วนมฺหิ เอกโกฯ|
  count |๑๗๐|
    block |อิมสฺสุทํ ยนฺติ ทิโสทิสํ ปุเร ภยฏฺฏิตา เลณคเวสิโน ปุถุ|
    block |เต ทานิ สงฺคมฺม วสนฺติ เอกโต ยตฺถฏฺฐิตา ทุปฺปสหชฺช เต มยาฯ|
  count |๑๗๑|
    block |ปริณายกสมฺปนฺนา สหิตา เอกวาทิโน|
    block |เต มํ สมคฺคา หิํเสยฺยุํ ตสฺมา เนสํ น ปตฺถเย ฯ|
  count |๑๗๒|
    block |เอโกว อินฺโท อสุเร ชินาติ เอโกว เสโน หนฺติ ทิเช ปสยฺห|
    block |เอโกว พฺยคฺโฆ มิคสงฺฆปตฺโต วรํ วรํ หนฺติ พลญฺหิ ตาทิสํฯ|
  count |๑๗๓|
    block |น เหว อินฺโท น เสโน นปิ พฺยคฺโฆ มิคาธิโป|
    block |สมคฺเค สหิเต ญาตี น พฺยคฺเฆ กุรุเต วเสฯ|
  count |๑๗๔|
    block |กุมฺภีลกา สกุณกา สงฺฆิโน คณจาริโน|
    block |สมฺโมทมานา เอกชฺฌํ อุปฺปตนฺติ ฑยนฺติ จฯ|
  count |๑๗๕|
    block |เตสญฺจ ฑยมานานํ เอเกตฺถ อปสกฺกติ|
    block |ตญฺจ เสโน นิตาเฬติ เวยฺยคฺฆิเยว สา คติฯ|
  count |๑๗๖|
    block |อุสฺสาหิโต ชฏิเลน ลุทฺเทนามิสจกฺขุนา|
    block |ทาฐี ทาฐีสุ ปกฺขนฺทิ มญฺญมาโน ยถา ปุเรฯ|
  count |๑๗๗|
    block |สาธุ สมฺพหุลา ญาตี อปิ รุกฺขา อรญฺญชา|
    block |สูกเรหิ สมคฺเคหิ พฺยคฺโฆ เอกายเน หโตฯ|
  count |๑๗๘|
    block |พฺราหฺมณญฺเจว พฺยคฺฆญฺจ อุโภ หนฺตฺวาน สูกราฯ|
    block |อานนฺทิโน ปมุทิตา มหานาทํ ปนาทิสุํฯ|
  count |๑๗๙|
    block |เต สุ อุทุมฺพรมูลสฺมิํ สูกรา สุสมาคตา|
    block |ตจฺฉกํ อภิสิญฺจิํสุ ตฺวํ โน ราชาสิ อิสฺสโรติฯ|
  stand |ตจฺฉสูกรชาตกํ นวมํฯ|
  count |  |
  block |๔๙๓ มหาวาณิชชาตกํ ๑๐|
  count |๑๘๐|
    block |วาณิชา สมิติํ กตฺวา นานารฏฺฐโต อาคตา|
    block |ธนาหรา ปกฺกมิํสุ เอกํ กตฺวาน คามณิํฯ|
  count |๑๘๑|
    block |เต ตํ กนฺตารมาคมฺม อปฺปภกฺขํ อโนทกํ|
    block |มหานิคฺโรธมทฺทกฺขุํ สีตจฺฉายํ มโนรมํฯ|
  count |๑๘๒|
    block |เต จ ตตฺถ นิสีทิตฺวา ตสฺส รุกฺขสฺส ฉายยา|
    block |วาณิชา สมจินฺเตสุํ พาลา โมเหน ปารุตาฯ|
  count |๑๘๓|
    block |อลฺลายเต อยํ รุกฺโข อปิ วารีว สนฺทติ|
    block |อิงฺฆสฺส ปุริมํ สาขํ มยํ ฉินฺทาม วาณิชาฯ|
  count |๑๘๔|
    block |สา จ ฉินฺนาว ปคฺฆริ อจฺฉํ วาริํ อนาวิลํ|
    block |เต ตตฺถ นฺหตฺวา ปิวิตฺวา ยาวติจฺฉิํสุ วาณิชาฯ|
  count |๑๘๕|
    block |ทุติยํ สมจินฺเตสุํ พาลา โมเหน ปารุตา|
    block |อิงฺฆสฺส ทกฺขิณํ สาขํ มยํ ฉินฺทาม วาณิชาฯ|
  count |๑๘๖|
    block |สา จ ฉินฺนาว ปคฺฆริ สาลิมํโสทนํ พหุํ|
    block |อปฺโปทวณฺเณ กุมฺมาเส สิงฺคิํ วิทลสูปิโย ฯ|
  count |๑๘๗|
    block |เต ตตฺถ ภุตฺวา ขาทิตฺวา ยาวติจฺฉิํสุ วาณิชา|
    block |ตติยํ สมจินฺเตสุํ พาลา โมเหน ปารุตา|
    block |อิงฺฆสฺส ปจฺฉิมํ สาขํ มยํ ฉินฺทาม วาณิชาฯ|
  count |๑๘๘|
    block |สา จ ฉินฺนาว ปคฺฆริ นาริโย สมลงฺกตา|
    block |วิจิตฺรวตฺถาภรณา อามุตฺตมณิกุณฺฑลาฯ|
  count |๑๘๙|
    block |อปิ สุ วาณิชา เอกา นาริโย ปณฺณวีสติ|
    block |สมนฺตา ปริวาริํสุ ตสฺส รุกฺขสฺส ฉายยา ฯ|
  count |๑๙๐|
    block |เต ตาหิ ปริจาเรตฺวา ยาวติจฺฉิํสุ วาณิชา|
    block |จตุตฺถํ สมจินฺเตสุํ พาลา โมเหน ปารุตา|
    block |อิงฺฆสฺส อุตฺตรํ สาขํ มยํ ฉินฺทาม วาณิชาฯ|
  count |๑๙๑|
    block |สา จ ฉินฺนาว ปคฺฆริ มุตฺตา เวฬุริยา พหู|
    block |รชตํ ชาตรูปญฺจ กุตฺติโย ปฏิยานิ จฯ|
  count |๑๙๒|
    block |กาสิกานิ จ วตฺถานิ อุทฺทิยานิ จ กมฺพลา|
    block |เต ตตฺถ ภาเร พนฺธิตฺวา ยาวติจฺฉิํสุ วาณิชาฯ|
  count |๑๙๓|
    block |ปญฺจมํ สมจินฺเตสุํ พาลา โมเหน ปารุตา|
    block |อิงฺฆสฺส มูเล ฉินฺทาม อปิ ภิยฺโย ลภามเสฯ|
  count |๑๙๔|
    block |อถุฏฺฐหิ สตฺถวาโห ยาจมาโน กตญฺชลี|
    block |นิคฺโรโธ กิํ ปรชฺฌติ วาณิชา ภทฺทมตฺถุ เตฯ|
  count |๑๙๕|
    block |วาริทา ปุริมา สาขา อนฺนปานญฺจ ทกฺขิณา|
    block |นาริทา ปจฺฉิมา สาขา สพฺพกาเม จ อุตฺตรา|
    block |นิคฺโรโธ กิํ ปรชฺฌติ วาณิชา ภทฺทมตฺถุ เตฯ|
  count |๑๙๖|
    block |ยสฺส รุกฺขสฺส ฉายาย นิสีเทยฺย สเยยฺย วา|
    block |น ตสฺส สาขํ ภญฺเชยฺย มิตฺตทุพฺโภ หิ ปาปโกฯ|
  count |๑๙๗|
    block |เต จ ตสฺสานาทิยิตฺวา เอกสฺส วจนํ พหู|
    block |นิสิตาหิ กุฐารีหิ มูลโต นํ อุปกฺกมุํฯ|
  count |๑๙๘|
    block |ตโต นาคา นิกฺขมิํสุ สนฺนทฺธา ปณฺณวีสติ|
    block |ธนุคฺคหานํ ติสตา ฉสหสฺสา จ วมฺมิโนฯ|
  count |๑๙๙|
    block |เอเต หนถ พนฺธถ มา โว มุญฺจิตฺถ ชีวิตํ|
    block |ฐเปตฺวา สตฺถวาหํว สพฺเพ ภสฺมํ กโรถ เนฯ|
  count |๒๐๐|
    block |ตสฺมา หิ ปณฺฑิโต โปโส สมฺปสฺสํ อตฺถมตฺตโน|
    block |โลภสฺส น วสํ คจฺเฉ หเนยฺยาริสกํ มนํฯ|
  count |๒๐๑|
    block |เอว มาทีนวํ ญตฺวา ตณฺหา ทุกฺขสฺส สมฺภวํ|
    block |วีตตณฺโห อนาทาโน สโต ภิกฺขุ ปริพฺพเชติฯ|
  stand |มหาวาณิชชาตกํ ทสมํฯ|
  count |  |
  block |๔๙๔ สาธินชาตกํ ๑๑|
  count |๒๐๒|
    block |อพฺภุโต วต โลกสฺมิํ อุปฺปชฺชิ โลมหํสโน|
    block |ทิพฺโพ รโถ ปาตุรหุ เวเทหสฺส ยสสฺสิโนฯ|
  count |๒๐๓|
    block |เทวปุตฺโต มหิทฺธิโก มาตลิ เทวสารถิ|
    block |นิมนฺตยิตฺถ ราชานํ เวเทหํ มิถิลคฺคหํฯ|
  count |๒๐๔|
    block |เอหิมํ รถมารุยฺห ราชเสฏฺฐ ทิสมฺปติ|
    block |เทวา ทสฺสนกามา เต ตาวติํสา สอินฺทกา|
    block |สรมานา หิ เต เทวา สุธมฺมายํ สมจฺฉเรฯ|
  count |๒๐๕|
    block |ตโต จ ราชา สาธิโน เวเทโห มิถิลคฺคโห|
    block |สหสฺสยุตฺตมารุยฺห อคา เทวาน สนฺติเก|
    block |ตํ เทวา ปฏินนฺทิํสุ ทิสฺวา ราชานมาคตํฯ|
  count |๒๐๖|
    block |สฺวาคตํ เต มหาราช อโถ เต อทุราคตํ|
    block |นิสีท ทานิ ราชีสิ เทวราชสฺส สนฺติเกฯ|
  count |๒๐๗|
    block |สกฺโกปิ ปฏินนฺทิตฺถ เวเทหํ มิถิลคฺคหํ|
    block |นิมนฺตยิตฺถ กาเมหิ อาสเนน จ วาสโวฯ|
  count |๒๐๘|
    block |สาธุ โขสิ อนุปฺปตฺโต อาวาสํ วสวตฺตินํ|
    block |วส เทเวสุ ราชีสิ สพฺพกามสมิทฺธิสุ|
    block |ตาวติํเสสุ เทเวสุ ภุญฺช กาเม อมานุเสฯ|
  count |๒๐๙|
    block |อหํ ปุเร สคฺคคโต รมามิ นจฺเจหิ คีเตหิ จ วาทิเตหิ|
    block |โส ทานิ อชฺช น รมามิ สคฺเค อายุํ นุ ขีโณ มรณํ นุ สนฺติเก|
    block |อุทาหุ มูฬฺโหสฺมิ ชนินฺทเสฏฺฐฯ|
  count |๒๑๐|
    block |น ตายุ ขีณํ มรณญฺจ ทูเร น จาปิ มูฬฺโห นรวีรเสฏฺฐ|
    block |ตุยฺหญฺจ ปุญฺญานิ ปริตฺตกานิ เยสํ วิปากํ อิธ เวทยิตฺโถ ฯ|
  count |๒๑๑|
    block |วส เทวานุภาเวน ราชเสฏฺฐ ทิสมฺปติ|
    block |ตาวติํเสสุ เทเวสุ ภุญฺช กาเม อมานุเสฯ|
  count |๒๑๒|
    block |ยถา ยาจิตกํ ยานํ ยถา ยาจิตกํ ธนํ|
    block |เอวํ สมฺปทเมเวตํ ยํ ปรโต ทานปจฺจยาฯ|
  count |๒๑๓|
    block |น จาหเมตมิจฺฉามิ ยํ ปรโต ทานปจฺจยา|
    block |สยํกตานิ ปุญฺญานิ ตํ เม อาเวณิกํ ธนํฯ|
  count |๒๑๔|
    block |โสหํ คนฺตฺวา มนุสฺเสสุ กาหามิ กุสลํ พหุํ|
    block |ทาเนน สมจริยาย สํยเมน ทเมน จ|
    block |ยํ กตฺวา สุขิโต โหติ น จ ปจฺฉานุตปฺปติฯ|
  count |๒๑๕|
    block |อิมานิ ตานิ เขตฺตานิ อิมํ นิกฺขํ สุกุณฺฑลํ|
    block |อิมา ตา หริตานูปา อิมา นชฺโช สวนฺติโยฯ|
  count |๒๑๖|
    block |อิมา ตา โปกฺขรณี รมฺมา จกฺกวากปกูชิตา|
    block |มนฺทาลเกหิ สญฺฉนฺนา ปทุมุปฺปลเกหิ จ|
    block |ยสฺสิมานิ มมายิํสุ กิํ นุ เต ทิสตํ คตาฯ|
  count |๒๑๗|
    block |ตานีธ เขตฺตานิ โส ภูมิภาโค เตเยว อารามวนุปจารา|
    block |ตเมว มยฺหํ ชนตํ อปสฺสโต สุญฺญํว เม นารท ขายเต ทิสาฯ|
  count |๒๑๘|
    block |ทิฏฺฐา มยา วิมานานิ โอภาเสนฺตา จตุทฺทิสา|
    block |สมฺมุขา เทวราชสฺส ติทสานญฺจ สมฺมุขาฯ|
  count |๒๑๙|
    block |วุตฺถํ เม ภวนํ ทิพฺยํ ภุตฺตา กามา อมานุสา|
    block |ตาวติํเสสุ เทเวสุ สพฺพกามสมิทฺธิสุฯ|
  count |๒๒๐|
    block |โสหํ เอตาทิสํ หิตฺวา ปุญฺญายมฺหิ อิธาคโต|
    block |ธมฺมเมว จริสฺสามิ นาหํ รชฺเชน อตฺถิโกฯ|
  count |๒๒๑|
    block |อทณฺฑาวจรํ มคฺคํ สมฺมาสมฺพุทฺธเทสิตํ|
    block |ตํ มคฺคํ ปฏิปชฺชิสฺสํ เยน คจฺฉนฺติ สุพฺพตาติฯ|
  stand |สาธินชาตกํ เอกาทสมํฯ|
  count |  |
  block |๔๙๕ ทสพฺราหฺมณชาตกํ ๑๒|
  count |๒๒๒|
    block |ราชา อโวจ วิธุรํ ธมฺมกาโม ยุธิฏฺฐิโล|
    block |พฺราหฺมเณ วิธุร ปริเยส สีลวนฺเต พหุสฺสุเตฯ|
  count |๒๒๓|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๒๔|
    block |ทุลฺลภา พฺราหฺมณา เทว สีลวนฺโต พหุสฺสุตา|
    block |วิรตา เมถุนา ธมฺมา เย เต ภุญฺเชยฺยุ โภชนํฯ|
  count |๒๒๕|
    block |ทส ขลุ มหาราช ยา ตา พฺราหฺมณชาติโย|
    block |เตสํ วิภงฺคํ วิจยํ วิตฺถาเรน สุโณหิ เมฯ|
  count |๒๒๖|
    block |ปสิพฺพเก คเหตฺวาน ปุณฺเณ มูลสฺส สํวุเต|
    block |โอสธิกาโย คนฺเถนฺติ นฺหาปยนฺติ ชปนฺติ จฯ|
  count |๒๒๗|
    block |ติกิจฺฉกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๒๘|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๒๙|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๓๐|
    block |กิงฺกิณิกาโย คเหตฺวา โฆเสนฺติ ปุรโตปิ เต|
    block |เปสนานิปิ คจฺฉนฺติ รถจริยาสุ สิกฺขเรฯ|
  count |๒๓๑|
    block |ปริจารกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๓๒|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๓๓|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๓๔|
    block |กมณฺฑลุํ คเหตฺวาน วงฺกทณฺฑญฺจ พฺราหฺมณา|
    block |ปจฺจุเปสฺสนฺติ ราชาโน คาเมสุ นิคเมสุ จ|
    block |นาทินฺเน วุฏฺฐหิสฺสาม คามมฺหิ วา วนมฺหิ วา ฯ|
  count |๒๓๕|
    block |นิคฺคาหกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๓๖|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๓๗|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๓๘|
    block |ปรูฬฺหกจฺฉนขโลมา ปงฺกทนฺตา รชสฺสิรา|
    block |โอกิณฺณา รชเรณูหิ ยาจกา วิจรนฺติ เตฯ|
  count |๒๓๙|
    block |ขาณุฆาตสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๔๐|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๔๑|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๔๒|
    block |หรีตกํ อามลกํ อมฺพํ ชมฺพุํ วิภีตกํ|
    block |ลพุชํ ทนฺตโปณานิ เพลุวา พทรานิ จฯ|
  count |๒๔๓|
    block |ราชายตนํ อุจฺฉุ-ปุฏํ ธูมเนตฺตํ มธุ-อญฺชนํ|
    block |อุจฺจาวจานิ ปณิยานิ วิปเณนฺติ ชนาธิปฯ|
  count |๒๔๔|
    block |วาณิชกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๔๕|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๔๖|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๔๗|
    block |กสิ-วาณิชฺชํ กาเรนฺติ โปสยนฺติ อเชฬเก|
    block |กุมาริโย ปเวจฺฉนฺติ วิวาหนฺตาวหนฺติ จฯ|
  count |๒๔๘|
    block |สมา อมฺพฏฺฐเวสฺเสหิ เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๔๙|
    block |อเปตา เต จ พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๕๐|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๕๑|
    block |นิกฺขิตฺตภิกฺขํ ภุญฺชนฺติ คาเมสฺเวเก ปุโรหิตา|
    block |พหู เต ปริปุจฺฉนฺติ อณฺฑจฺเฉทา นิลญฺฉกา ฯ|
  count |๒๕๒|
    block |ปสูปิ ตตฺถ หญฺญนฺติ มหิํสา สูกรา อชา|
    block |โคฆาตกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๕๓|
    block |อเปตา เต พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๕๔|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๕๕|
    block |อสิจมฺมํ คเหตฺวาน ขคฺคํ ปคฺคยฺห พฺราหฺมณา|
    block |เวสฺสปเถสุ ติฏฺฐนฺติ สตฺถํ อพฺพาหยนฺติปิฯ|
  count |๒๕๖|
    block |สมา โคปนิสาเทหิ เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๕๗|
    block |อเปตา เต พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๕๘|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๕๙|
    block |อรญฺเญ กุฏิกํ กตฺวา กูฏานิ การยนฺติ เต|
    block |สสพิฬาเร พาเธนฺติ อาโคธา มจฺฉกจฺฉปํฯ|
  count |๒๖๐|
    block |เต ลุทฺทกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๖๑|
    block |อเปตา เต พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๖๒|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๖๓|
    block |อญฺเญ ธนสฺส กามา หิ เหฏฺฐามญฺเจ ปสกฺกิตา|
    block |ราชาโน อุปริ นฺหายนฺติ โสมยาเค อุปฏฺฐิเตฯ|
  count |๒๖๔|
    block |มลมชฺชกสมา ราช เตปิ วุจฺจนฺติ พฺราหฺมณา|
    block |อกฺขาตา เต มหาราช ตาทิเส นิปตามเสฯ|
  count |๒๖๕|
    block |อเปตา เต พฺรหฺมญฺญา|
    block |อิติ ราชา โกรพฺโย|
    block |น เต วุจฺจนฺติ พฺราหฺมณา|
    block |อญฺเญ วิธุร ปริเยส สีลวนฺเต พหุสฺสุเตฯ|
  count |๒๖๖|
    block |วิรเต เมถุนา ธมฺมา เย เม ภุญฺเชยฺยุ โภชนํ|
    block |ทกฺขิณํ สมฺม ทสฺสาม ยตฺถ ทินฺนํ มหปฺผลํฯ|
  count |๒๖๗|
    block |อตฺถิ โข พฺราหฺมณา เทว สีลวนฺโต พหุสฺสุตา|
    block |วิรตา เมถุนา ธมฺมา เย เต ภุญฺเชยฺยุ โภชนํฯ|
  count |๒๖๘|
    block |เอกญฺจ ภตฺตํ ภุญฺชนฺติ น จ มชฺชํ ปิวนฺติ เต|
    block |อกฺขาตา เต มหาราช ตาทิเส นิปตามเสฯ|
  count |๒๖๙|
    block |เอเต โข พฺราหฺมณา วิธุร สีลวนฺโต พหุสฺสุตา|
    block |เอเต วิธุร ปริเยส ขิปฺปญฺจ เน นิมนฺตยาติฯ|
  stand |ทสพฺราหฺมณชาตกํ ทฺวาทสมํฯ|
  count |  |
  block |๔๙๖ ภิกฺขาปรมฺปรชาตกํ ๑๓|
  count |๒๗๐|
    block |สุขุมาลรูปํ ทิสฺวา รฏฺฐา วิวนมาคตํ|
    block |กูฏาคารวรูเปตํ มหาสยนมุปาสิตํ ฯ|
  count |๒๗๑|
    block |ตสฺส เต เปมเกนาหํ อทาสิํ วฑฺฒโมทนํ|
    block |สาลีนํ วิจิตํ ภตฺตํ สุจิํ มํสูปเสจนํฯ|
  count |๒๗๒|
    block |ตํ ตฺวํ ภตฺตํ ปฏิคฺคยฺห พฺราหฺมณสฺส อทาสยิ|
    block |อตฺตานํ อนสิตฺวาน โกยํ ธมฺโม นมตฺถุ เตฯ|
  count |๒๗๓|
    block |อาจริโย พฺราหฺมโณ มยฺหํ กิจฺจากิจฺเจสุ พฺยาวโฏ|
    block |ครุ จ อามนฺตนีโย จ ทาตุมรหามิ โภชนํฯ|
  count |๒๗๔|
    block |พฺราหฺมณํ ทานิ ปุจฺฉามิ โคตมํ ราชปูชิตํ|
    block |ราชา เต ภตฺตํ ปาทาสิ สุจิํ มํสูปเสจนํฯ|
  count |๒๗๕|
    block |ตํ ตฺวํ ภตฺตํ ปฏิคฺคยฺห อิสิสฺส โภชนํ อทา|
    block |อเขตฺตญฺญูสิ ทานสฺส โกยํ ธมฺโม นมตฺถุ เตฯ|
  count |๒๗๖|
    block |ภรามิ ปุตฺต ทาเร จ ฆเรสุ คธิโต อหํ|
    block |ภุญฺเช มานุสเก กาเม อนุสาสามิ ราชิโนฯ|
  count |๒๗๗|
    block |อารญฺญิกสฺส อิสิโน จิรรตฺตํ ตปสฺสิโน|
    block |วุฑฺฒสฺส ภาวิตตฺตสฺส ทาตุมรหามิ โภชนํฯ|
  count |๒๗๘|
    block |อิสิญฺจ ทานิ ปุจฺฉามิ กิสํ ธมนิสนฺถตํ|
    block |ปรูฬฺหกจฺฉนขโลมํ ปงฺกทนฺตํ รชสฺสิรํฯ|
  count |๒๗๙|
    block |เอโก อรญฺเญ วิหรสิ นาวกงฺขสิ ชีวิตํ|
    block |ภิกฺขุ เกน ตยา เสยฺโย ยสฺส ตฺวํ โภชนํ อทาฯ|
  count |๒๘๐|
    block |ขณนฺตาลุกลมฺพานิ พิลาลิตกฺกลานิ จ|
    block |ธุนํ สามากนีวารํ สงฺฆาริยํ ปสาริยํ ฯ|
  count |๒๘๑|
    block |สากํ ภิสํ มธุํ มํสํ พทรามลกานิ จ|
    block |ตานิ อาหริตฺวา ภุญฺชามิ อตฺถิ เม โส ปริคฺคโหฯ|
  count |๒๘๒|
    block |ปจนฺโต อปจนฺตสฺส อมมสฺส สกิญฺจโน|
    block |อนาทานสฺส สาทาโน ทาตุมรหามิ โภชนํฯ|
  count |๒๘๓|
    block |ภิกฺขุญฺจ ทานิ ปุจฺฉามิ ตุณฺหีมาสีน สุพฺพตํ|
    block |อิสิ เต ภตฺตํ ปาทาสิ สุจิํ มํสูปเสจนํฯ|
  count |๒๘๔|
    block |ตํ ตฺวํ ภตฺตํ ปฏิคฺคยฺห ตุณฺหี ภุญฺชสิ เอกโก|
    block |นาญฺญํ กญฺจิ นิมนฺเตสิ โกยํ ธมฺโม นมตฺถุ เตฯ|
  count |๒๘๕|
    block |น ปจามิ น ปาเจมิ น ฉินฺทามิ น เฉทเย|
    block |ตํ มํ อกิญฺจนํ ญตฺวา สพฺพปาเปหิ อารตํฯ|
  count |๒๘๖|
    block |วาเมน ภิกฺขมาทาย ทกฺขิเณน กมณฺฑลุํ|
    block |อิสิ เม ภตฺตํ ปาทาสิ สุจิํ มํสูปเสจนํฯ|
  count |๒๘๗|
    block |เอเต หิ ทาตุมรหนฺติ สมมา สปริคฺคหา|
    block |ปจฺจนีกมหํ มญฺเญ โย ทาตารํ นิมนฺตเยฯ|
  count |๒๘๘|
    block |อตฺถาย วต เม อชฺช อิธาคจฺฉิ รเถสโภ|
    block |โสหํ อชฺช ปชานามิ ยตฺถ ทินฺนํ มหปฺผลํฯ|
  count |๒๘๙|
    block |รฏฺเฐสุ คิทฺธา ราชาโน กิจฺจากิจฺเจสุ พฺราหฺมณา|
    block |อิสี มูลผเล คิทฺธา วิปฺปมุตฺตา จ ภิกฺขโวติฯ|
    block |สุว กินฺนร มุกฺก ขราชินโส ภิสชาต มเหสิ กโปตวโร|
    block |อถ โมร สตจฺฉก วาณิชโก อถ ราช สพฺราหฺมณ ภิกฺขปรนฺติฯ|
  stand |ภิกฺขาปรมฺปรชาตกํ เตรสมํฯ|
  block |ตสฺสุทฺทานํ|
  stand |ปกิณฺณกนิปาตํ นิฏฺฐิตํฯ|
