block |๑๑ เอกาทสกนิปาโต|
  count |  |
  block |๔๕๕ มาตุโปสกชาตกํ ๑|
  count |๑|
    block |ตสฺส นาคสฺส วิปฺปวาเสน วิรูฬฺหา สลฺลกี จ กุฏชา จ|
    block |กุรุวินฺทกรวีรา ติสสามา จ นิวาเต ปุปฺผิตา จ กณิการาฯ|
  count |๒|
    block |โกจิเทว สุวณฺณกายุรา นาคราชํ ภรนฺติ ปิณฺเฑน|
    block |ยตฺถ ราชา ราชกุมาโร วา กวจมภิเหสฺสติ อฉมฺภิโต ฯ|
  count |๓|
    block |คณฺหาหิ นาค กพฬํ มา นาค กิสโก ภว|
    block |พหูนิ ราชกิจฺจานิ ตานิ นาค กริสฺสสิฯ|
  count |๔|
    block |สา นูนสา กปณิกา อนฺธา อปริณายิกา|
    block |ขาณุํ ปาเทน ฆฏฺเฏติ คิริํ จณฺโฑรณํ ปติฯ|
  count |๕|
    block |กา นุ เต สา มหานาค อนฺธา อปริณายิกา|
    block |ขาณุํ ปาเทน ฆฏฺเฏติ คิริํ จณฺโฑรณํ ปติฯ|
  count |๖|
    block |มาตา เม สา มหาราช อนฺธา อปริณายิกา|
    block |ขาณุํ ปาเทน ฆฏฺเฏติ คิริํ จณฺโฑรณํ ปติฯ|
  count |๗|
    block |มุญฺจเถตํ มหานาคํ โยยํ ภรติ มาตรํ|
    block |สเมตุ มาตรา นาโค สห สพฺเพหิ ญาติภิฯ|
  count |๘|
    block |มุตฺโต จ พนฺธนา นาโค มุตฺตมาทาย กุญฺชโร|
    block |มุหุตฺตํ อสฺสาสยิตฺวา อคมา เยน ปพฺพโตฯ|
  count |๙|
    block |ตโต โส นฬินิํ คนฺตฺวา สีตํ กุญฺชรเสวิตํ|
    block |โสณฺฑายูทกมาหตฺวา มาตรํ อภิสิญฺจถฯ|
  count |๑๐|
    block |โกย อนริโย เทโว อกาเลนปิ วสฺสติ|
    block |คโต เม อตฺรโช ปุตฺโต โย มยฺหํ ปริจารโกฯ|
  count |๑๑|
    block |อุฏฺเฐหิ อมฺม กิํ เสสิ อาคโต ตฺยาหมตฺรโช|
    block |มุตฺโตมฺหิ กาสิราเชน เวเทเหน ยสสฺสินาฯ|
  count |๑๒|
    block |จิรํ ชีวตุ โส ราชา กาสีนํ รฏฺฐวฑฺฒโน|
    block |โย เม ปุตฺตํ ปโมเจสิ สทา วุทฺธาปจายิกนฺติฯ|
  stand |มาตุโปสกชาตกํ ปฐมํฯ|
  count |  |
  block |๔๕๖ ชุณฺหชาตกํ ๒|
  count |๑๓|
    block |สุโณหิ มยฺหํ วจนํ ชนินฺท อตฺเถน ชุณฺหมฺหิ อิธานุปตฺโต|
    block |น พฺราหฺมเณ อทฺธิเก ติฏฺฐมาเน คนฺตพฺพ มาหุ ทฺวิปทินฺท เสฏฺฐฯ|
  count |๑๔|
    block |สุโณมิ ติฏฺฐามิ วเทหิ พฺรหฺเม เยนาสิ อตฺเถน อิธานุปตฺโต|
    block |กํ วา ตฺวมตฺถํ มยิ ปตฺถยาโน อิธาคมา พฺรหฺเม ตทิงฺฆ พฺรูหิฯ|
  count |๑๕|
    block |ททาหิ เม คามวรานิ ปญฺจ ทาสีสตํ สตฺต ควํสตานิ|
    block |ปโรสหสฺสญฺจ สุวณฺณนิกฺเข ภริยา จ เม สาทิสี ทฺเว ททาหิฯ|
  count |๑๖|
    block |ตโป นุ เต พฺราหฺมณ ภิํสรูโป มนฺตา นุ เต พฺราหฺมณ จิตฺตรูปา|
    block |ยกฺขา นุ เต อสฺสวา สนฺติ เกจิ อตฺถํ วา เม อภิชานาสิ กตฺตํฯ|
  count |๑๗|
    block |น เม ตโป อตฺถิ น จาปิ มนฺตา ยกฺขาปิ เม อสฺสวา นตฺถิ เกจิ|
    block |อตฺถมฺปิ เต นาภิชานามิ กตฺตํ ปุพฺเพ จ โข สงฺคติมตฺตมาสิฯ|
  count |๑๘|
    block |ปฐมํ อิทํ ทสฺสนํ ชานโต เม น ตาภิชานามิ อิโต ปุรตฺถา|
    block |อกฺขาหิ เม ปุจฺฉิโต เอตมตฺถํ กทา กุหิํ วา อหุ สงฺคโม โนฯ|
  count |๑๙|
    block |คนฺธารราชสฺส ปุรมฺหิ รมฺเม อวสิมฺหเส ตกฺกสีลายํ เทว|
    block |ตตฺถนฺธการมฺหิ ติมีสิกายํ อํเสน อํสํ สมฆฏฺฏยิมฺหฯ|
  count |๒๐|
    block |เต ตตฺถ ฐตฺวาน อุโภ ชนินฺท สาราณิยํ วีติสารยิมฺห ตตฺถ|
    block |สาเยว โน สงฺคติมตฺตมาสิ ตโต น ปจฺฉา น ปุเร อโหสิฯ|
  count |๒๑|
    block |ยทา กทาจิ มนุเชสุ พฺรหฺเม สมาคโม สปฺปุริเสน โหติ|
    block |น ปณฺฑิตา สงฺคติสนฺถวานิ ปุพฺเพ กตํ วาปิ วินาสยนฺติฯ|
  count |๒๒|
    block |พาลาว โข สงฺคติสนฺถวานิ ปุพฺเพ กตํ วาปิ วินาสยนฺติ|
    block |พหุมฺปิ พาเลสุ กตํ วินสฺสติ ตถา หิ พาลา อกตญฺญุรูปาฯ|
  count |๒๓|
    block |ธีรา จ โข สงฺคติสนฺถวานิ ปุพฺเพ กตํ วาปิ น นาสยนฺติ|
    block |อปฺปมฺปิ ธีเรสุ กตํ น นสฺสติ ตถา หิ ธีรา สุกตญฺญุรูปาฯ|
  count |๒๔|
    block |ททามิ เต คามวรานิ ปญฺจ ทาสีสตํ สตฺต ควํสตานิ|
    block |ปโรสหสฺสญฺจ สุวณฺณนิกฺเข ภริยา จ เต สาทิสี ทฺเว ททามิฯ|
  count |๒๕|
    block |เอวํ สตํ โหติ สเมจฺจ ราช นกฺขตฺตราชาริว ตารกานํ|
    block |อาปูรตี กาสิปตี ตถาหํ ตยาปิ เม สงฺคโม อชฺช ลทฺโธติฯ|
  stand |ชุณฺหชาตกํ ทุติยํฯ|
  count |  |
  block |๔๕๗ ธมฺมเทวปุตฺตชาตกํ ๓|
  count |๒๖|
    block |ยโสกโร ปุญฺญกโรหมสฺมิ สทาตฺถุโต สมณพฺราหฺมณานํ|
    block |มคฺคารโห เทวมนุสฺสปูชิโต ธมฺโม อหํ เทหิ อธมฺม มคฺคํฯ|
  count |๒๗|
    block |อธมฺมยานํ ทฬฺหมารุหิตฺวา อสนฺตสนฺโต พลวาหมสฺมิ|
    block |ส กิสฺส เหตุมฺหิ ตวชฺช ทชฺชํ มคฺคํ อหํ ธมฺม อทินฺนปุพฺพํฯ|
  count |๒๘|
    block |ธมฺโม หเว ปาตุรโหสิ ปุพฺเพ ปจฺฉา อธมฺโม อุทปาทิ โลเก|
    block |เชฏฺโฐ จ เสฏฺโฐ จ สนนฺตโน จ อุยฺยาหิ เชฏฺฐสฺส กนิฏฺฐ มคฺคาฯ|
  count |๒๙|
    block |น ยาจนาย นปิ ปาติรูปา น อรหตา เตหํ ทเทยฺยํ มคฺคํ|
    block |ยุทฺธญฺจ โน โหตุ อุภินฺนมชฺช ยุทฺธมฺหิ โย เชสฺสติ ตสฺส มคฺโคฯ|
  count |๓๐|
    block |สพฺพา ทิสา อนุวิสโฏหมสฺมิ มหพฺพโล อมิตยโส อตุลฺโย|
    block |คุเณหิ สพฺเพหิ อุเปตรูโป ธมฺโม อธมฺม ตฺวํ กถํ วิเชสฺสสิฯ|
  count |๓๑|
    block |โลเหน เว หญฺญติ ชาตรูปํ น ชาตรูเปน หนนฺติ โลหํ|
    block |สเจ อธมฺโม หญฺฉติ ธมฺมมชฺช อโย สุวณฺณํ วิย ทสฺสเนยฺยํฯ|
  count |๓๒|
    block |สเจ ตุวํ ยุทฺธพโล อธมฺม น ตุยฺห วุฑฺฒา จ ครู จ อตฺถิ|
    block |มคฺคญฺจ เต ทมฺมิ ปิยาปฺปิเยน วาจาทุรุตฺตานิปิ เต ขมามิฯ|
  count |๓๓|
    block |อิทญฺจ สุตฺวา วจนํ อธมฺโม อวํสิโร ปติโต อุทฺธปาโท|
    block |ยุทฺธตฺถิโก เจ น ลภามิ ยุทฺธํ เอตฺตาวตา โหติ หโต อธมฺโมฯ|
  count |๓๔|
    block |ขนฺตีพโล ยุทฺธพลํ วิเชตฺวา หนฺตฺวา อธมฺมํ นิหนิตฺว ภูมฺยา|
    block |ปายาสิ วิตฺโต อภิรุยฺห สนฺทนํ มคฺเคเนว อติพโล สจฺจนิกฺกโมฯ|
  count |๓๕|
    block |มาตา ปิตา สมณพฺราหฺมณา จ อสมฺมานิตา ยสฺส สเก อคาเร|
    block |อิเธว นิกฺขิปฺป สรีรเทหํ กายสฺส เภทา นิรยํ วชนฺติ เต|
    block |ยถา อธมฺโม ปติโต อวํสิโรฯ|
  count |๓๖|
    block |มาตา ปิตา สมณพฺราหฺมณา จ สุสมฺมานิตา ยสฺส สเก อคาเร|
    block |อิเธว นิกฺขิปฺป สรีรเทหํ กายสฺส เภทา สุคติํ วชนฺติ เต|
    block |ยถาปิ ธมฺโม อภิรุยฺห สนฺทนนฺติฯ|
  stand |ธมฺมเทวปุตฺตชาตกํ ตติยํฯ|
  count |  |
  block |๔๕๘ อุทยชาตกํ ๔|
  count |๓๗|
    block |เอกา นิสินฺนา สุจิ สญฺญตูรู ปาสาทมารุยฺห อนินฺทิตงฺคี|
    block |ยาจามิ ตํ กินฺนรเนตฺตจกฺขุ อิเมกรตฺติํ อุภโย วเสมฯ|
  count |๓๘|
    block |โอกิณฺณนฺตรปริขํ ทฬฺหมฏฺฏาลโกฏฺฐกํ|
    block |รกฺขิตํ ขคฺคหตฺเถหิ ทุปฺปเวสมิทํ ปุรํฯ|
  count |๓๙|
    block |ทหรสฺส ยุวิโน จาปิ อาคโม จ น วิชฺชติ|
    block |อถ เกน นุ วณฺเณน สงฺคมํ อิจฺฉเส มยาฯ|
  count |๔๐|
    block |ยกฺโขหมสฺมิ กลฺยาณิ อาคโตสฺมิ ตวนฺติเก|
    block |ตฺวํ มํ นนฺทย ภทฺทนฺเต ปุณฺณกํสํ ททามิ เตฯ|
  count |๔๑|
    block |เทวํ ว ยกฺขํ อถ วา มนุสฺสํ น ปตฺถเย อุทยมติจฺจ อญฺญํ|
    block |คจฺเฉว ตฺวํ ยกฺข มหานุภาว มา จสฺสุ คนฺตฺวา ปุนราวชิตฺถฯ|
  count |๔๒|
    block |ยา สา รติ อุตฺตมา กามโภคินํ ยํ เหตุ สตฺตา วิสมํ จรนฺติ|
    block |มา ตํ รติํ ชียิ ตุวํ สุจิมฺหิ เต ททามิ เต รูปิยํ กํสปูรํฯ|
  count |๔๓|
    block |นาริํ นโร นิชฺฌปยํ ธเนน อุกฺกํสตี ยตฺถ กโรติ ฉนฺทํ|
    block |วิปจฺจนีโก ตว เทวธมฺโม ปจฺจกฺขโต โถกตเรน เอสิฯ|
  count |๔๔|
    block |อายุ จ วณฺโณ จ มนุสฺสโลเก นิหียติ มนุชานํ สุคฺคตฺเต|
    block |เตเนว วณฺเณน ธนมฺปิ ตุยฺหํ นิหียติ ชิณฺณตราสิ อชฺชฯ|
  count |๔๕|
    block |เอวํ เม เปกฺขมานสฺส ราชปุตฺติ ยสสฺสินิ|
    block |หายเตว ตว วณฺโณ อโหรตฺตานมจฺจเยฯ|
  count |๔๖|
    block |อิมินาว ตฺวํ วยสา ราชปุตฺติ สุเมธเส|
    block |พฺรหฺมจริยํ จเรยฺยาสิ ภิยฺโย วณฺณวตี สิยาฯ|
  count |๔๗|
    block |เทวา น ชีรนฺติ ยถา มนุสฺสา คตฺเตสุ เตสํ วลิโย น โหนฺติ|
    block |ปุจฺฉามิ ตํ ยกฺข มหานุภาว กถํ นุ เทวาน สรีรเทโหฯ|
  count |๔๘|
    block |เทวา น ชีรนฺติ ยถา มนุสฺสา คตฺเตสุ เตสํ วลิโย น โหนฺติ|
    block |สุเว สุเว ภิยฺยตโรว เตสํ ทิพฺโพ จ วณฺโณ วิปุลา จ โภคาฯ|
  count |๔๙|
    block |กิํสูธ ภีตา ชนตา อเนกา มคฺโค จ เนกายตนํ ปวุตฺโต|
    block |ปุจฺฉามิ ตํ ยกฺข มหานุภาว กตฺถฏฺฐิโต ปรโลกํ น ภาเยฯ|
  count |๕๐|
    block |วาจํ มนญฺจ ปณิธาย สมฺมา กาเยน ปาปานิ อกุพฺพมาโน|
    block |พหุนฺนปานํ ฆรมาวสนฺโต สทฺโธ มุทู สํวิภาคี วทญฺญู|
    block |สงฺคาหโก สขิโล สณฺหวาโจ เอตฺถฏฺฐิโต ปรโลกํ น ภาเยฯ|
  count |๕๑|
    block |อนุสาสสิ มํ ยกฺข ยถา มาตา ยถา ปิตา|
    block |อุฬารวณฺณํ ปุจฺฉามิ โก นุ ตฺวมสิ สุพฺรหาฯ|
  count |๕๒|
    block |อุทโยหมสฺมิ กลฺยาณิ สงฺกรตฺตา อิธาคโต|
    block |อามนฺต โข ตํ คจฺฉามิ มุตฺโตสฺมิ ตว สงฺกรา ฯ|
  count |๕๓|
    block |สเจ โข ตฺวํ อุทโยสิ สงฺกรตฺตา อิธาคโต|
    block |อนุสาส มํ ราชปุตฺต ยถาสฺส ปุน สงฺคโมฯ|
  count |๕๔|
    block |อติปตติ วโย ขโณ ตเถว ฐานํ นตฺถิ ธุวํ จวนฺติ สตฺตา|
    block |ปริชิยฺยติ อทฺธุวํ สรีรํ อุทเย มา ปมาท จรสฺสุ ธมฺมํฯ|
  count |๕๕|
    block |กสิณา ปถวี ธนสฺส ปูรา เอกสฺเสว สิยา อนญฺญเธยฺยา|
    block |ตญฺจาปิ ชหติ อวีตราโค อุทเย มา ปมาท จรสฺสุ ธมฺมํฯ|
  count |๕๖|
    block |มาตา จ ปิตา จ ภาตโร จ ภริยา ยาปิ ธเนน โหติ กีตา|
    block |เต จาปิ ชหนฺติ อญฺญมญฺญํ อุทเย มา ปมาท จรสฺสุ ธมฺมํฯ|
  count |๕๗|
    block |กาโย ปรโภชนนฺติ ญตฺวา สํสาเร สุคติญฺจ ทุคฺคติญฺจ|
    block |อิตฺตรวาโสติ ชานิยาน อุทเย มา ปมาท จรสฺสุ ธมฺมํฯ|
  count |๕๘|
    block |สาธุ ภาสติยํ ยกฺโข อปฺปํ มจฺจาน ชีวิตํ|
    block |กสิรญฺจ ปริตฺตญฺจ ตญฺจ ทุกฺเขน สํยุตํ|
    block |สาหํ เอกา ปพฺพชิสฺสามิ หิตฺวา กาสิํ สุรุนฺธนนฺติฯ|
  stand |อุทยชาตกํ จตุตฺถํฯ|
  count |  |
  block |๔๕๙ ปานียชาตกํ ๕|
  count |๕๙|
    block |มิตฺโต มิตฺตสฺส ปานียํ อทินฺนํ ปริภุญฺชิสํ|
    block |เตน ปจฺฉา วิชิคุจฺฉิํ ตํ ปาปํ ปกตํ มยา|
    block |มา ปุน อกรํ ปาปํ ตสฺมา ปพฺพชิโต อหํฯ|
  count |๖๐|
    block |ปรทารญฺจ ทิสฺวาน ฉนฺโท เม อุทปชฺชถ|
    block |เตน ปจฺฉา วิชิคุจฺฉิํ ตํ ปาปํ ปกตํ มยา|
    block |มา ปุน อกรํ ปาปํ ตสฺมา ปพฺพชิโต อหํฯ|
  count |๖๑|
    block |ปิตรํ เม มหาราช โจรา อคณฺหุ กานเน|
    block |เตสาหํ ปุจฺฉิโต ชานํ อญฺญถา นํ วิยากริํฯ|
  count |๖๒|
    block |เตน ปจฺฉา วิชิคุจฺฉิํ ตํ ปาปํ ปกตํ มยา|
    block |มา ปุน อกรํ ปาปํ ตสฺมา ปพฺพชิโต อหํฯ|
  count |๖๓|
    block |ปาณาติปาตมกรุํ โสมยาเค อุปฏฺฐิเต|
    block |เตสาหํ สมนุญฺญาสิํ เตน ปจฺฉา วิชิคุจฺฉิํฯ|
  count |๖๔|
    block |ตํ ปาปํ ปกตํ มยา มา ปุน อกรํ ปาปํ|
    block |ตสฺมา ปพฺพชิโต อหํฯ|
  count |๖๕|
    block |สุราเมรยมาธุกา เย ชนา ปฐมาสุ โน|
    block |พหูนํ เต อนตฺถาย มชฺชปานมกปฺปยุํฯ|
  count |๖๖|
    block |เตสาหํ สมนุญฺญาสิํ เตน ปจฺฉา วิชิคุจฺฉิํ|
    block |ตํ ปาปํ ปกตํ มยา มา ปุน อกรํ ปาปํ|
    block |ตสฺมา ปพฺพชิโต อหํฯ|
  count |๖๗|
    block |ธิรตฺถุ สุพหู กาเม ทุคฺคนฺเธ พหุกณฺฏเก|
    block |เย อหํ ปฏิเสวนฺโต นาลภิํ ตาทิสํ สุขํฯ|
  count |๖๘|
    block |มหสฺสาทา สุขา กามา นตฺถิ กามา ปรํ สุขํ|
    block |เย กาเม ปฏิเสวนฺติ สคฺคํ เต อุปปชฺชเรฯ|
  count |๖๙|
    block |อปฺปสฺสาทา ทุขา กามา นตฺถิ กามา ปรํ ทุขํ|
    block |เย กาเม ปฏิเสวนฺติ นิรยํ เต อุปปชฺชเรฯ|
  count |๗๐|
    block |อสี ยถา สุนิสิโต เนตฺติํโสว สุปายิโก|
    block |สตฺตีว อุรสิ ขิตฺตา กามา ทุกฺขตรา ตโตฯ|
  count |๗๑|
    block |องฺคารานํว ชลิตํ กาสุํ สาธิกโปริสํ|
    block |ผาลํว ทิวสํตตฺตํ กามา ทุกฺขตรา ตโตฯ|
  count |๗๒|
    block |วิสํ ยถา หลาหลํ เตลํ ปกฺกุถิตํ ยถา|
    block |ตมฺพโลห วิลีนํว กามา ทุกฺขตรา ตโตติฯ|
  stand |ปานียชาตกํ ปญฺจมํฯ|
  count |  |
  block |๔๖๐ ยุธญฺจยชาตกํ ๖|
  count |๗๓|
    block |มิตฺตามจฺจปริพฺยูฬฺหํ อหํ วนฺเท รเถสภํ|
    block |ปพฺพชิสฺสามหํ ราช ตํ เทโว อนุมญฺญตุฯ|
  count |๗๔|
    block |สเจ เต อูนํ กาเมหิ อหํ ปริปูรยามิ เต|
    block |โย ตํ หิํสติ วาเรมิ มา ปพฺพช ยุธญฺจย ฯ|
  count |๗๕|
    block |น มตฺถิ อูนํ กาเมหิ หิํสิตา เม น วิชฺชติ|
    block |ทีปญฺจ กาตุมิจฺฉามิ ยํ ชรา นาภิกีรติฯ|
  count |๗๖|
    block |ปุตฺโต วา ปิตรํ ยาเจ ปิตา วา ปุตฺตโมรสํ|
    block |เนคโม ตํ ยาเจ ตาต มา ปพฺพช ยุธญฺจยฯ|
  count |๗๗|
    block |มา มํ เทว นิวาเรหิ ปพฺพชนฺตํ รเถสภ|
    block |มาหํ กาเมหิ สมฺมตฺโต ชราย วสมนฺวคูฯ|
  count |๗๘|
    block |อหํ ตํ ตาต ยาจามิ อหํ ปุตฺต นิวารเย|
    block |จิรํ ตํ ทฏฺฐุมิจฺฉามิ มา ปพฺพช ยุธญฺจยฯ|
  count |๗๙|
    block |อุสฺสาโวว ติณคฺคมฺหิ สูริยุคฺคมนํ ปติ|
    block |เอวมายุ มนุสฺสานํ มา มํ อมฺม นิวารยฯ|
  count |๘๐|
    block |ตรมาโน อิมํ ยานํ อาโรเปตุ รเถสภ|
    block |มา เม มาตา ตรนฺตสฺส อนฺตรายกรา อหุฯ|
  count |๘๑|
    block |อภิธาวถ ภทฺทนฺเต สุญฺญํ เหสฺสติ รมฺมกํ|
    block |ยุธญฺจโย อนุญฺญาโต สพฺพทตฺเตน ราชินาฯ|
  count |๘๒|
    block |โยหุ เสฏฺโฐ สหสฺสสฺส ยุวา กญฺจนสนฺนิโภ|
    block |โสยํ กุมาโร ปพฺพชิโต กาสายวสโน พลีฯ|
  count |๘๓|
    block |อุโภ กุมารา ปพฺพชิตา ยุธญฺจโย ยุธิฏฺฐิโล|
    block |ปหาย มาตาปิตโร สงฺคํ เฉตฺวาน มจฺจุโนติฯ|
  stand |ยุธญฺจยชาตกํ ฉฏฺฐํฯ|
  count |  |
  block |๔๖๑ ทสรถชาตกํ ๗|
  count |๘๔|
    block |เอถ ลกฺขณ สีตา จ อุโภ โอตรโถทกํ|
    block |เอวายํ ภรโต อาห ราชา ทสรโถ มโตฯ|
  count |๘๕|
    block |เกน รามปฺปภาเวน โสจิตพฺพํ น โสจสิ|
    block |ปิตรํ กาลกตํ สุตฺวา น ตํ ปสหเต ทุขํฯ|
  count |๘๖|
    block |ยํ น สกฺกา นิปาเลตุํ โปเสน ลปตํ พหุํ|
    block |ส กิสฺส วิญฺญู เมธาวี อตฺตานมุปตาปเยฯ|
  count |๘๗|
    block |ทหรา จ หิ วุทฺธา จ เย พาลา เย จ ปณฺฑิตา|
    block |อฑฺฒา เจว ทลิทฺทา จ สพฺเพ มจฺจุปรายณาฯ|
  count |๘๘|
    block |ผลานมิว ปกฺกานํ นิจฺจํ ปตนโต ภยํ|
    block |เอวํ ชาตาน มจฺจานํ นิจฺจ มรณโต ภยํฯ|
  count |๘๙|
    block |สายเมเก น ทิสฺสนฺติ ปาโต ทิฏฺฐา พหุชฺชนา|
    block |ปาโต เอเก น ทิสฺสนฺติ สายํ ทิฏฺฐา พหุชฺชนาฯ|
  count |๙๐|
    block |ปริเทวยมาโน เจ กิญฺจิทตฺถํ อุทพฺพเห|
    block |สมฺมูฬฺโห หิํสมตฺตานํ กยิรา ตํ วิจกฺขโณฯ|
  count |๙๑|
    block |กิโส วิวณฺโณ ภวติ หิํสมตฺตานมตฺตโน|
    block |น เตน เปตา ปาเลนฺติ นิรตฺถา ปริเทวนาฯ|
  count |๙๒|
    block |ยถา สรณมาทิตฺตํ วารินา ปรินิพฺพเย|
    block |เอวมฺปิ ธีโร สุตวา เมธาวี ปณฺฑิโต นโร|
    block |ขิปฺปมุปฺปติตํ โสกํ วาโต ตูลํว ธํสเยฯ|
  count |๙๓|
    block |มจฺโจ เอโกว อจฺเจติ เอโกว ชายเต กุเล|
    block |สํโยคปรมาตฺเวว สมฺโภคา สพฺพปาณินํฯ|
  count |๙๔|
    block |ตสฺมา หิ ธีรสฺส พหุสฺสุตสฺส สมฺปสฺสโต โลกมิมํ ปรญฺจ|
    block |อญฺญาย ธมฺมํ หทยํ มนญฺจ โสกา มหนฺตาปิ น ตาปยนฺติฯ|
  count |๙๕|
    block |โสหํ ทสฺสญฺจ โภกฺขญฺจ ภริสฺสามิ จ ญาตเก|
    block |เสสญฺจ ปาลยิสฺสามิ กิจฺจเมตํ วิชานโตฯ|
  count |๙๖|
    block |ทส วสฺสสหสฺสานิ สฏฺฐิ วสฺสสตานิ จ|
    block |กมฺพุคีโว มหาพาหุ ราโม รชฺชมการยีติฯ|
  stand |ทสรถชาตกํ สตฺตมํฯ|
  count |  |
  block |๔๖๒ สํวรชาตกํ ๘|
  count |๙๗|
    block |ชานนฺโต โน มหาราช ตว สีลํ ชนาธิโป|
    block |อิเม กุมาเร ปูเชนฺโต น ตํ เกนจิ มญฺญถฯ|
  count |๙๘|
    block |ติฏฺฐนฺเต โน มหาราเช อทุ เทเว ทิวงฺคเต|
    block |ญาตี ตํ สมนุญฺญิํสุ สมฺปสฺสํ อตฺถมตฺตโนฯ|
  count |๙๙|
    block |เกน สํวรวตฺเตน สญฺชาเต อภิติฏฺฐสิ|
    block |เกน ตํ นาติวตฺตนฺติ ญาติสงฺฆา สมาคตาฯ|
  count |๑๐๐|
    block |น ราชปุตฺต อุสูยามิ สมณานํ มเหสินํ|
    block |สกฺกจฺจํ เต นมสฺสามิ ปาเท วนฺทามิ ตาทินํฯ|
  count |๑๐๑|
    block |เต มํ ธมฺมคุเณ ยุตฺตํ สุสฺสูสมนุสูยกํ|
    block |สมณา มนุสาสนฺติ อิสี ธมฺมคุเณ รตาฯ|
  count |๑๐๒|
    block |เตสาหํ วจนํ สุตฺวา สมณานํ มเหสินํ|
    block |น กิญฺจิ อติมญฺญามิ ธมฺเม เม นิรโต มโนฯ|
  count |๑๐๓|
    block |หตฺถาโรหา อนีกฏฺฐา รถิกา ปตฺติการกา|
    block |เตสํ นปฺปฏิพนฺธามิ นิวิฏฺฐํ ภตฺตเวตนํฯ|
  count |๑๐๔|
    block |มหามตฺตา จ เม อตฺถิ มนฺติโน ปริจารกา|
    block |พาราณสิํ โวหรนฺติ พหุมํสสุโรทกํฯ|
  count |๑๐๕|
    block |อโถปิ วาณิชา ผีตา นานารฏฺเฐหิ อาคตา|
    block |เตสุ เม วิหิตา รกฺขา เอวํ ชานาหุโปสถฯ|
  count |๑๐๖|
    block |ธมฺเมน กิร ญาตีนํ รชฺชํ กาเรหิ สํวร|
    block |เมธาวี ปณฺฑิโต จาสิ อโถปิ ญาตินํ หิโตฯ|
  count |๑๐๗|
    block |ตํ ตํ ญาติปริพฺยูฬฺหํ นานารตนโมจิตํ|
    block |อมิตฺตา นปฺปสหนฺติ อินฺทํว อสุราธิโปติฯ|
  stand |สํวรชาตกํ อฏฺฐมํฯ|
  count |  |
  block |๔๖๓ สุปฺปารกชาตกํ ๙|
  count |๑๐๘|
    block |อุมฺมุชฺชนฺติ นิมุชฺชนฺติ มนุสฺสา ขุรนาสิกา|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๐๙|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย ขุรมาลีติ วุจฺจติฯ|
  count |๑๑๐|
    block |ยถา อคฺคีว สุริโยว สมุทฺโท ปฏิทิสฺสติ|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๑๑|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย อคฺคิมาลีติ วุจฺจติฯ|
  count |๑๑๒|
    block |ยถา ทธีว ขีรํว สมุทฺโท ปฏิทิสฺสติ|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๑๓|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย ทธิมาลีติ วุจฺจติฯ|
  count |๑๑๔|
    block |ยถา กุโสว สสฺโสว สมุทฺโท ปฏิทิสฺสติ|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๑๕|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย กุสมาลีติ วุจฺจติฯ|
  count |๑๑๖|
    block |ยถา นโฬว เวฬูว สมุทฺโท ปฏิทิสฺสติ|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๑๗|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย นฬมาลีติ วุจฺจติฯ|
  count |๑๑๘|
    block |มหพฺภโย ภิํสนโก สทฺโท สุยฺยติมานุโส|
    block |ยถา โสพฺโภ ปปาโตว สมุทฺโท ปฏิทิสฺสติ|
    block |สุปฺปารกํ ตํ ปุจฺฉาม สมุทฺโท กตโม อยํฯ|
  count |๑๑๙|
    block |กุรุกจฺฉา ปยาตานํ วาณิชานํ ธเนสินํ|
    block |นาวาย วิปฺปนฏฺฐาย พฬวามุขีติ วุจฺจติฯ|
  count |๑๒๐|
    block |ยโต สรามิ อตฺตานํ ยโต ปตฺโตสฺมิ วิญฺญุตํ|
    block |นาภิชานามิ สญฺจิจฺจ เอกปาณมฺปิ หิํสิตํ|
    block |เอเตน สจฺจวชฺเชน โสตฺถิํ นาวา นิวตฺตตูติฯ|
    block |สิริมาตุสุโปสกนาควโร ปุน ชุณฺหก ธมฺมมุทยวโร|
    block |อถ ปานิ ยุธญฺจยโก จ ทสรถ สํวร ปารคเตน นวาติฯ|
  stand |สุปฺปารกชาตกํ นวมํฯ|
  stand |เอกาทสกนิปาตํ นิฏฺฐิตํฯ|
  block |ตสฺสุทฺทานํ|
