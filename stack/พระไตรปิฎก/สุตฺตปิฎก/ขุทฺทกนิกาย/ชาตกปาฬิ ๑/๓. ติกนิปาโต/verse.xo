block |๓ ติกนิปาโต|
  block |๑ สงฺกปฺปวคฺโค|
    count |  |
    block |๒๕๑ สงฺกปฺปราคชาตกํ ๓-๑-๑|
    count |๑|
      block |สงฺกปฺปราคโธเตน วิตกฺกนิสิเตน จ|
      block |นาลงฺกเตน ภทฺเรน อุสุการากเตน จ ฯ|
    count |๒|
      block |น กณฺณายตมุตฺเตน นาปิ โมรูปเสวินา|
      block |เตนมฺหิ หทเย วิทฺโธ สพฺพงฺคปริทาหินาฯ|
    count |๓|
      block |อาเวธญฺจ น ปสฺสามิ ยโต รุหิรมสฺสเว|
      block |ยาว อโยนิโส จิตฺตํ สยํ เม ทุกฺขมาภตนฺติฯ|
    stand |สงฺกปฺปราคชาตกํ ปฐมํฯ|
    count |  |
    block |๒๕๒ ติลมุฏฺฐิชาตกํ ๓-๑-๒|
    count |๔|
      block |อชฺชาปิ เม ตํ มนสิ ยํ มํ ตฺวํ ติลมุฏฺฐิยา|
      block |พาหาย มํ คเหตฺวาน ลฏฺฐิยา อนุตาฬยิฯ|
    count |๕|
      block |นนุ ชีวิเต น รมสิ เยนาสิ พฺราหฺมณาคโต|
      block |ยํ มํ พาหา คเหตฺวาน ติกฺขตฺตุํ อนุตาฬยิฯ|
    count |๖|
      block |อริโย อนริยํ กุพฺพนฺตํ โย ทณฺเฑน นิเสธติ|
      block |สาสนํ ตํ น ตํ เวรํ อิติ นํ ปณฺฑิตา วิทูติฯ|
    stand |ติลมุฏฺฐิชาตกํ ทุติยํฯ|
    count |  |
    block |๒๕๓ มณิกณฺฐชาตกํ ๓-๑-๓|
    count |๗|
      block |มมนฺนปานํ วิปุลํ อุฬารํ อุปฺปชฺชตีมสฺส มณิสฺส เหตุ|
      block |ตํ เต น ทสฺสํ อติยาจโกสิ น จาปิ เต อสฺสมมาคมิสฺสํฯ|
    count |๘|
      block |สุสู ยถา สกฺขรโธตปาณี ตาเสสิ มํ เสลํ ยาจมาโน|
      block |ตํ เต น ทสฺสํ อติยาจโกสิ น จาปิ เต อสฺสมมาคมิสฺสํฯ|
    count |๙|
      block |น ตํ ยาเจ ยสฺส ปิยํ ชิคีเส เทสฺโส โหติ อติยาจนาย|
      block |นาโค มณิํ ยาจิโต พฺราหฺมเณน อทสฺสนํเยว ตทชฺฌคมาติฯ|
    stand |มณิกณฺฐชาตกํ ตติยํฯ|
    count |  |
    block |๒๕๔ กุณฺฑกกุจฺฉิสินฺธวชาตกํ ๓-๑-๔|
    count |๑๐|
      block |ภุตฺวา ติณปริฆาสํ ภุตฺวา อาจามกุณฺฑกํ|
      block |เอตํ เต โภชนํ อาสิ กสฺมา ทานิ น ภุญฺชสิฯ|
    count |๑๑|
      block |ยตฺถ โปสํ น ชานนฺติ ชาติยา วินเยน วา|
      block |พหุํ ตตฺถ มหาพฺรมฺเห อปิ อาจามกุณฺฑกํฯ|
    count |๑๒|
      block |ตฺวญฺจ โข มํ ปชานาสิ ยาทิสายํ หยุตฺตโม|
      block |ชานนฺโต ชานมาคมฺม น เต ภกฺขามิ กุณฺฑกนฺติฯ|
    stand |กุณฺฑกกุจฺฉิสินฺธวชาตกํ จตุตฺถํฯ|
    count |  |
    block |๒๕๕ สุกชาตกํ ๓-๑-๕|
    count |๑๓|
      block |ยาว โส มตฺตมญฺญาสิ โภชนสฺมิํ วิหงฺคโม|
      block |ตาว อทฺธานมาปาทิ มาตรญฺจ อโปสยิฯ|
    count |๑๔|
      block |ยโต จ โข พหุตรํ โภชนํ อชฺฌวาหริ|
      block |ตโต ตตฺเถว สํสีทิ อมตฺตญฺญู หิ โส อหุฯ|
    count |๑๕|
      block |ตสฺมา มตฺตญฺญุตา สาธุ โภชนสฺมิํ อคิทฺธตา|
      block |อมตฺตญฺญู หิ สีทนฺติ มตฺตญฺญู จ น สีทเรติฯ|
    stand |สุกชาตกํ ปญฺจมํฯ|
    count |  |
    block |๒๕๖ ชรูทปานชาตกํ ๓-๑-๖|
    count |๑๖|
      block |ชรูทปานํ ขณมานา วาณิชา อุทกตฺถิกา|
      block |อชฺฌคมุํ อยสํ โลหํ ติปุสีสญฺจ วาณิชา|
      block |รชตํ ชาตรูปญฺจ มุตฺตา เวฬูริยา พหูฯ|
    count |๑๗|
      block |เต จ เตน อสนฺตุฏฺฐา ภิยฺโย ภิยฺโย อขาณิสุํ|
      block |เต ตตฺถาสีวิโส โฆโร เตชสฺสี เตชสา หนิฯ|
    count |๑๘|
      block |ตสฺมา ขเณ นาติขเณ อติขาตํ หิ ปาปกํ|
      block |ขาเตน จ ธนํ ลทฺธํ อติขาเตน นาสิตนฺติฯ|
    stand |ชรูทปานชาตกํ ฉฏฺฐํฯ|
    count |  |
    block |๒๕๗ คามณิจนฺทชาตกํ ๓-๑-๗|
    count |๑๙|
      block |นายํ ฆรานํ กุสโล โลโล อยํ วลีมุโข|
      block |กตํ กตํ โข ทูเสยฺย เอวํธมฺมมิทํ กุลํฯ|
    count |๒๐|
      block |นยิทํ จิตฺตวโต โลมํ นายํ อสฺสาสิโก มิโค|
      block |สิฏฺฐํ เม ชนสนฺเธน นายํ กิญฺจิ วิชานติฯ|
    count |๒๑|
      block |น มาตรํ ปิตรํ วา ภาตรํ ภคินิํ สกํ|
      block |ภเรยฺย ตาทิโส โปโส สิฏฺฐํ ทสรเถน เมติฯ|
    stand |คามณิจนฺท ชาตกํ สตฺตมํฯ|
    count |  |
    block |๒๕๘ มนฺธาตุชาตกํ ๓-๑-๘|
    count |๒๒|
      block |ยาวตา จนฺทิมสูริยา ปริหรนฺติ ทิสา ภนฺติ วิโรจนา|
      block |สพฺเพว ทาสา มนฺธาตุ เย ปาณา ปถวิสฺสิตา ฯ|
    count |๒๓|
      block |น กหาปณวสฺเสน ติตฺติ กาเมสุ วิชฺชติ|
      block |อปฺปสฺสาทา ทุขา กามา อิติ วิญฺญาย ปณฺฑิโตฯ|
    count |๒๔|
      block |อปิ ทิพฺเพสุ กาเมสุ รติํ โส นาธิคจฺฉติ|
      block |ตณฺหกฺขยรโต โหติ สมฺมาสมฺพุทฺธสาวโกติฯ|
    stand |มนฺธาตุชาตกํ อฏฺฐมํฯ|
    count |  |
    block |๒๕๙ ติรีฏวจฺฉชาตกํ ๓-๑-๙|
    count |๒๕|
      block |นยิมสฺส วิชฺชามยมตฺถิ กิญฺจิ น พนฺธโว โน ปน เต สหาโย|
      block |อถ เกน วณฺเณน ติรีฏวจฺโฉ เตทณฺฑิโก ภุญฺชติ อคฺคปิณฺฑํฯ|
    count |๒๖|
      block |อาปาสุ เม ยุทฺธปราชิตสฺส เอกสฺส กตฺวา วิวนสฺมิ โฆเร|
      block |ปสารยี กิจฺฉคตสฺส ปาณิํ เตนูทตาริํ ทุขสํปเรโตฯ|
    count |๒๗|
      block |เอตสฺส กิจฺเจน อิธานุปตฺโต เวสายิโน วิสยา ชีวโลเก|
      block |ลาภารโห ตาต ติรีฏวจฺโฉ เทถสฺส โภคํ ยชถญฺจ ยญฺญนฺติฯ|
    stand |ติรีฏวจฺฉชาตกํ นวมํฯ|
    count |  |
    block |๒๖๐ ทูตชาตกํ ๓-๑-๑๐|
    count |๒๘|
      block |ยสฺสตฺถา ทูรมายนฺติ อมิตฺตมปิ ยาจิตุํ|
      block |ตสฺสูทรสฺสหํ ทูโต มา เม กุชฺฌ รเถสภฯ|
    count |๒๙|
      block |ยสฺส ทิวา จ รตฺโต จ วสมายนฺติ มาณวา|
      block |ตสฺสูทรสฺสหํ ทูโต มา เม กุชฺฌ รเถสภฯ|
    count |๓๐|
      block |ททามิ เต พฺราหฺมณ โรหิณีนํ ควํ สหสฺสํ สห ปุงฺคเวน|
      block |ทูโต หิ ทูตสฺส กถํ น ทชฺชํ มยมฺปิ ตสฺเสว ภวาม ทูตาติฯ|
      block |อุสุการวโร ติลมุฏฺฐิ มณิ หยราช วิหงฺคม อาสิวิโส|
      block |ชนสนฺธ กหาปณวสฺส ปุน ติริฏํ ปุน ทูตวเรน ทสาติฯ|
    stand |ทูตชาตกํ ทสมํฯ|
    stand |สงฺกปฺปวคฺโค ปฐโมฯ|
    block |ตสฺสุทฺทานํ|
  block |๒ ปทุมวคฺโค|
    count |  |
    block |๒๖๑ ปทุมชาตกํ ๓-๒-๑|
    count |๓๑|
      block |ยถา เกสา จ มสฺสู จ ฉินฺนํ ฉินฺนํ วิรูหติ|
      block |เอวํ รูหตุ เต นาสา ปทุมํ เทหิ ยาจิโตฯ|
    count |๓๒|
      block |ยถา สารทิกํ พีชํ เขตฺเต วุตฺตํ วิรูหติ|
      block |เอวํ รูหตุ เต นาสา ปทุมํ เทหิ ยาจิโตฯ|
    count |๓๓|
      block |อุโภปิ ปลปนฺเตเต อปิ ปทฺมานิ ทสฺสติ|
      block |วชฺชุํ วา เต น วา วชฺชุํ นตฺถิ นาสาย รูหนา|
      block |เทหิ สมฺม ปทุมานิ อหํ ยาจามิ ยาจิโตติฯ|
    stand |ปทุมชาตกํ ปฐมํฯ|
    count |  |
    block |๒๖๒ มุทุปาณิชาตกํ ๓-๒-๒|
    count |๓๔|
      block |ปาณิ เจ มุทุโก จสฺส นาโค จสฺส สุการิโต|
      block |อนฺธกาโร จ วสฺเสยฺย อถ นูน ตทา สิยาฯ|
    count |๓๕|
      block |อนลา มุทุสมฺภาสา ทุปฺปูรา ตา นทีสมา|
      block |สีทนฺติ นํ วิทิตฺวาน อารกา ปริวชฺชเยฯ|
    count |๓๖|
      block |ยํ เอตา อุปเสวนฺติ ฉนฺทสา วา ธเนน วา|
      block |ชาตเวโทว สํ ฐานํ ขิปฺปํ อนุทหนฺติ นนฺติฯ|
    stand |มุทุปาณิชาตกํ ทุติยํฯ|
    count |  |
    block |๒๖๓ จูฬปโลภนชาตกํ ๓-๒-๓|
    count |๓๗|
      block |อภิชฺชมาเน วาริสฺมิํ สยํ อาคมฺม อิทฺธิยา|
      block |มิสฺสีภาวิตฺถิยา คนฺตฺวา สํสีทสิ มหณฺณเวฯ|
    count |๓๘|
      block |อาวฏฺฏนี มหามายา พฺรหฺมจริยวิโกปนา|
      block |สีทนฺติ นํ วิทิตฺวาน อารกา ปริวชฺชเยฯ|
    count |๓๙|
      block |ยํ เอตา อุปเสวนฺติ ฉนฺทสา วา ธเนน วา|
      block |ชาตเวโทว สํ ฐานํ ขิปฺปํ อนุทหนฺติ นนฺติฯ|
    stand |จูฬปโลภน ชาตกํ ตติยํฯ|
    count |  |
    block |๒๖๔ มหาปนาทชาตกํ ๓-๒-๔|
    count |๔๐|
      block |ปนาโท นาม โส ราชา ยสฺส ยูโป สุวณฺณโย|
      block |ติริยํ โสฬสุพฺเพโธ อุทฺธมาหุ สหสฺสธาฯ|
    count |๔๑|
      block |สหสฺสกณฺโฑ สตเคณฺฑุ ธชาสุ หริตามโย|
      block |อนจฺจุํ ตตฺถ คนฺธพฺพา ฉ สหสฺสานิ สตฺตธาฯ|
    count |๔๒|
      block |เอวเมตํ ตทา อาสิ ยถา ภาสสิ ภทฺทชิ|
      block |สกฺโก อหํ ตทา อาสิํ เวยฺยาวจฺจกโร ตวาติฯ|
    stand |มหาปนาทชาตกํ จตุตฺถํฯ|
    count |  |
    block |๒๖๕ ขุรปฺปชาตกํ ๓-๒-๕|
    count |๔๓|
      block |ทิสฺวา ขุรปฺเป ธนุเวคนุนฺเน ขคฺเค คหีเต ติขิเณ เตลโธเต|
      block |ตสฺมิํ ภยสฺมิํ มรเณ วิยูฬฺเห กสฺมา นุ เต นาหุ ฉมฺภิตตฺตํฯ|
    count |๔๔|
      block |ทิสฺวา ขุรปฺเป ธนุเวคนุนฺเน ขคฺเค คหีเต ติขิเณ เตลโธเต|
      block |ตสฺมิํ ภยสฺมิํ มรเณ วิยูฬฺเห เวทํ อลตฺถํ วิปุลํ อุฬารํฯ|
    count |๔๕|
      block |โส เวทชาโต อชฺฌภวิํ อมิตฺเต ปุพฺเพว เม ชีวิตมาสิ จตฺตํ|
      block |น หิ ชีวิเต อาลยํ กุพฺพมาโน สูโร กยิรา สูรกิจฺจํ กทาจีติฯ|
    stand |ขุรปฺปชาตกํ ปญฺจมํฯ|
    count |  |
    block |๒๖๖ วาตคฺคสินฺธวชาตกํ ๓-๒-๖|
    count |๔๖|
      block |เยนาสิ กิสิยา ปณฺฑุ เยน ภตฺตํ น รุจฺจติ|
      block |อยํ โส อาคโต ภตฺตา กสฺมา ทานิ ปลายสิฯ|
    count |๔๗|
      block |สเจ ปนาทิเกเนว สนฺถโว นาม ชายติ|
      block |ยโส หายติ อิตฺถีนํ ตสฺมา ตาต ปลายหํ ฯ|
    count |๔๘|
      block |ยสฺสสฺสินํ กุเล ชาตํ อาคตํ ยา น อิจฺฉติ|
      block |โสจติ จิรรตฺตาย วาตคฺคมิว ภทฺทลีติ ฯ|
    stand |วาตคฺคสินฺธวชาตกํ ฉฏฺฐํฯ|
    count |  |
    block |๒๖๗ กกฺกฏกชาตกํ ๓-๒-๗|
    count |๔๙|
      block |สิงฺคีมิโค อายตจกฺขุเนตฺโต อฏฺฐิตฺตโจ วาริสโย อโลโม|
      block |เตนาภิภูโต กปณํ รุทามิ มา เหว มํ ปาณสมํ ชเหยฺย ฯ|
    count |๕๐|
      block |อยฺย น ตํ ชหิสฺสามิ กุญฺชรํ สฏฺฐิหายนํ|
      block |ปถพฺยา จาตุรนฺตาย สุปฺปิโย โหสิ เม ตุวํฯ|
    count |๕๑|
      block |เย กุฬีรา สมุทฺทสฺมิํ คงฺคาย ยมุนาย จ|
      block |เตสํ ตฺวํ วาริโช เสฏฺโฐ มุญฺจ โรทนฺติยา ปตินฺติฯ|
    stand |กกฺกฏก ชาตกํ สตฺตมํฯ|
    count |  |
    block |๒๖๘ อารามทูสกชาตกํ ๓-๒-๘|
    count |๕๒|
      block |โย เว สพฺพสเมตานํ อหุวา เสฏฺฐสมฺมโต|
      block |ตสฺสายํ เอทิสี ปญฺญา กิเมว อิตรา ปชาฯ|
    count |๕๓|
      block |เอวเมว ตุวํ พฺรหฺเม อนญฺญาย วินินฺทสิ|
      block |กถํ มูลํ อทิสฺวาน รุกฺขํ ชญฺญา ปติฏฺฐิตํฯ|
    count |๕๔|
      block |นาหํ ตุมฺเห วินินฺทามิ เย จญฺเญ วานรา วเน|
      block |วิสฺสเสโนว คารยฺโห ยสฺสตฺถา รุกฺขโรปกาติฯ|
    stand |อารามทูสกชาตกํ อฏฺฐมํฯ|
    count |  |
    block |๒๖๙ สุชาตชาตกํ ๓-๒-๙|
    count |๕๕|
      block |น หิ วณฺเณน สมฺปนฺนา มญฺชุกา ปิยทสฺสนา|
      block |ขรวาจา ปิยา โหติ อสฺมิํ โลเก ปรมฺหิ จฯ|
    count |๕๖|
      block |นนุ ปสฺสสิมํ กาฬิํ ทุพฺพณฺณํ ติลกาหตํ|
      block |โกกิลํ สณฺหวาเจน พหูนํ ปาณินํ ปิยํฯ|
    count |๕๗|
      block |ตสฺมา สขิลวาจสฺส มนฺตภาณี อนุทฺธโต|
      block |อตฺถํ ธมฺมญฺจ ทีเปติ มธุรํ ตสฺส ภาสิตนฺติฯ|
    stand |สุชาตชาตกํ นวมํฯ|
    count |  |
    block |๒๗๐ อุลูกชาตกํ ๓-๒-๑๐|
    count |๕๘|
      block |สพฺเพหิ กิร ญาตีหิ โกสิโย อิสฺสโร กโต|
      block |สเจ ญาตีหิ อนุญฺญาโต ภเณยฺยาหํ เอกวาจิกํฯ|
    count |๕๙|
      block |ภณ สมฺม อนุญฺญาโต อตฺถํ ธมฺมญฺจ เกวลํ|
      block |สนฺติ หิ ทหรา ปกฺขี ปญฺญวนฺโต ชุตินฺธราฯ|
    count |๖๐|
      block |น เม รุจฺจติ ภทฺทํ โว อุลูกสฺสาภิเสจนํ|
      block |อกฺกุทฺธสฺส มุขํ ปสฺส กถํ กุทฺโธ กริสฺสตีติฯ|
      block |ปทุมุตฺตม นาคสิริวฺหยโน ส-มหณฺณว ยูป ขุรปฺปวโร|
      block |อถ ภทฺทลี กุญฺชร รุกฺข ปุน ขรวาจ อุลูกวเรน ทสาติฯ|
    stand |อุลูกชาตกํ ทสมํฯ|
    stand |ปทุมวคฺโค ทุติโยฯ|
    block |ตสฺสุทฺทานํ|
  block |๓ อุทปานวคฺโค|
    count |  |
    block |๒๗๑ อุทปานทูสกชาตกํ ๓-๓-๑|
    count |๖๑|
      block |อารญฺญิกสฺส อิสิโน จิรรตฺตํ ตปสฺสิโน|
      block |กิจฺฉากตํ อุทปานํ กถํ สมฺม อวาหสิ ฯ|
    count |๖๒|
      block |เอส ธมฺโม สิงฺคาลานํ ยํ ปิตฺวา โอหทามเส|
      block |ปิตุปิตามหํ ธมฺโม น ตํ อุชฺฌาตุมรหสิฯ|
    count |๖๓|
      block |เยสํ โว เอทิโส ธมฺโม อธมฺโม ปน กีทิโส|
      block |มา โว ธมฺมํ อธมฺมํ วา อทฺทสาม กุทาจนนฺติฯ|
    stand |อุทปานทูสกชาตกํ ปฐมํฯ|
    count |  |
    block |๒๗๒ พฺยคฺฆชาตกํ ๓-๓-๒|
    count |๖๔|
      block |เยน มิตฺเตน สํสคฺคา โยคกฺเขโม วิหิยฺยติ|
      block |ปุพฺเพวชฺฌาภวํ ตสฺส รุกฺเข อกฺขีว ปณฺฑิโตฯ|
    count |๖๕|
      block |เยน มิตฺเตน สํสคฺคา โยคกฺเขโม ปวฑฺฒติ|
      block |กเรยฺยตฺตสมํ วุตฺติํ สพฺพกิจฺเจสุ ปณฺฑิโตฯ|
    count |๖๖|
      block |เอถ พฺยคฺฆา นิวตฺตวฺโห ปจฺจุเปถ มหาวนํ|
      block |มา วนํ ฉินฺทิ นิพฺยคฺฆํ พฺยคฺฆา มาเหสุ นิพฺพนาติฯ|
    stand |พฺยคฺฆชาตกํ ทุติยํฯ|
    count |  |
    block |๒๗๓ กจฺฉปชาตกํ ๓-๓-๓|
    count |๖๗|
      block |โก นุ อุทฺธิตภตฺโตว ปูรหตฺโถว พฺราหฺมโณ|
      block |กหํ นุ ภิกฺขํ อจริ กํ สทฺธํ อุปสงฺกมิฯ|
    count |๖๘|
      block |อหํ กปิสฺมิ ทุมฺเมโธ อนามาสานิ อามสิํ|
      block |ตฺวํ มํ โมจย ภทฺทนฺเต มุตฺโต คจฺเฉยฺย ปพฺพตํฯ|
    count |๖๙|
      block |กจฺฉปา กสฺสปา โหนฺติ โกณฺฑญฺญา โหนฺติ มกฺกฏา|
      block |มุญฺจ กสฺสป โกณฺฑญฺญํ กตํ เมถุนกํ ตยาติฯ|
    stand |กจฺฉปชาตกํ ตติยํฯ|
    count |  |
    block |๒๗๔ โลลชาตกํ ๓-๓-๔|
    count |๗๐|
      block |กายํ พลากา สิขินี โจรี ลงฺฆิปิตามหา|
      block |โอรํ พลาเก อาคจฺฉ จณฺโฑ เม วายโส สขาฯ|
    count |๗๑|
      block |นาหํ พลากา สิขินี อหํ โลโลสฺมิ วายโส|
      block |อกตฺวา วจนํ ตุยฺหํ ปสฺส ลูโนสฺมิ อาคโตฯ|
    count |๗๒|
      block |ปุนปาปชฺชสี สมฺม สีลญฺหิ ตว ตาทิสํ|
      block |น หิ มานุสกา โภคา สุภุญฺชา โหนฺติ ปกฺขินาติฯ|
    stand |โลลชาตกํ จตุตฺถํฯ|
    count |  |
    block |๒๗๕ รุจิรชาตกํ ๓-๓-๕|
    count |๗๓|
      block |กายํ พลากา รุจิรา กากนีฬสฺมิมจฺฉติ|
      block |จณฺโฑ กาโก สขา มยฺหํ ยสฺส เจตํ กุลาวกํฯ|
    count |๗๔|
      block |นนุ มํ สมฺม ชานาสิ ทิช สามากโภชน|
      block |อกตฺวา วจนํ ตุยฺหํ ปสฺส ลูโนสฺมิ อาคโตฯ|
    count |๗๕|
      block |ปุนปาปชฺชสี สมฺม สีลญฺหิ ตว ตาทิสํ|
      block |น หิ มานุสกา โภคา สุภุญฺชา โหนฺติ ปกฺขินาติฯ|
    stand |รุจิรชาตกํ ปญฺจมํฯ|
    count |  |
    block |๒๗๖ กุรุธมฺมชาตกํ ๓-๓-๖|
    count |๗๖|
      block |ตว สทฺธญฺจ สีลญฺจ วิทิตฺวาน ชนาธิป|
      block |วณฺณํ อญฺชนวณฺเณน กาลิงฺคสฺมิํ นิมิมฺหเส ฯ|
    count |๗๗|
      block |อนฺนภจฺจา จภจฺจา จ โยธ อุทฺทิสฺส คจฺฉติ|
      block |สพฺเพ เต อปฺปฏิกฺขิปฺปา ปุพฺพาจริยวโจ อิทํฯ|
    count |๗๘|
      block |ททามิ โว พฺราหฺมณา นาคเมตํ ราชารหํ ราชโภคฺคํ ยสสฺสินํ|
      block |อลงฺกตํ เหมชาลาภิฉนฺนํ สสารถิํ คจฺฉถ เยน กามนฺติฯ|
    stand |กุรุธมฺมชาตกํ ฉฏฺฐํฯ|
    count |  |
    block |๒๗๗ โรมกชาตกํ ๓-๓-๗|
    count |๗๙|
      block |วสฺสานิ ปญฺญาส สมาธิกานิ วสิมฺห เสลสฺส คุหาย โรมก|
      block |อสงฺกมานา อภินิพฺพุตตฺตา หตฺถตฺต มายนฺติ มมณฺฑชา ปุเรฯ|
    count |๘๐|
      block |เต ทานิ วกฺกงฺค กิมตฺถมุสฺสุกา ภชนฺติ อญฺญํ คิริกนฺทรํ ทิชา|
      block |น นูน มญฺญนฺติ มมํ ยถา ปุเร จิรปฺปวุตฺถา อถ วา น เต อิเมฯ|
    count |๘๑|
      block |ชานาม ตํ น มยํ สมฺปมูฬฺหา โสเยว ตฺวํ เต มยมสฺม นาญฺเญ|
      block |จิตฺตญฺจ เต อสฺมิํ ชเน ปทุฏฺฐํ อาชีวิกา เตน ตมุตฺตสามาติฯ|
    stand |โรมกชาตกํ สตฺตมํฯ|
    count |  |
    block |๒๗๘ มหิํสราชชาตกํ ๓-๓-๘|
    count |๘๒|
      block |กิมตฺถ มภิสนฺธาย ลหุจิตฺตสฺส ทุพฺภิโน|
      block |สพฺพกามททสฺเสว อิมํ ทุกฺขํ ติติกฺขสิฯ|
    count |๘๓|
      block |สิงฺเคน นิหนาเหตํ ปทสา จ อธิฏฺฐห|
      block |ภิยฺโย พาลา ปกุชฺเฌยฺยุํ โน จสฺส ปฏิเสธโกฯ|
    count |๘๔|
      block |มเมวายํ มญฺญมาโน อญฺเญเปวํ กริสฺสติ|
      block |เต นํ ตตฺถ วธิสฺสนฺติ สา เม มุตฺติ ภวิสฺสตีติฯ|
    stand |มหิํสราชชาตกํ อฏฺฐมํฯ|
    count |  |
    block |๒๗๙ สตปตฺตชาตกํ ๓-๓-๙|
    count |๘๕|
      block |ยถา มาณวโก ปนฺเถ สิงฺคาลิํ วนโคจริํ|
      block |อตฺถกามํ ปเวเทนฺติํ อนตฺถกามาติ มญฺญติ|
      block |อนตฺถกามํ สตปตฺตํ อตฺถกาโมติ มญฺญติฯ|
    count |๘๖|
      block |เอวเมว อิเธกจฺโจ ปุคฺคโล โหติ ตาทิโส|
      block |หิเตหิ วจนํ วุตฺโต ปฏิคณฺหาติ วามโตฯ|
    count |๘๗|
      block |เย จ โข นํ ปสํสนฺติ ภยา อุกฺกํสยนฺติ วา|
      block |ตญฺหิ โส มญฺญเต มิตฺตํ สตปตฺตํว มาณโวติฯ|
    stand |สตปตฺตชาตกํ นวมํฯ|
    count |  |
    block |๒๘๐ ปุฏทูสกชาตกํ ๓-๓-๑๐|
    count |๘๘|
      block |อทฺธา หิ นูน มิคราชา ปุฏกมฺมสฺส โกวิโท|
      block |ตถา หิ ปุฏํ ทูเสติ อญฺญํ นูน กริสฺสติฯ|
    count |๘๙|
      block |น เม มาตา วา ปิตา วา ปุฏกมฺมสฺส โกวิโท|
      block |กตํ กตํ โข ทูเสม เอวํ ธมฺมมิทํ กุลํฯ|
    count |๙๐|
      block |เยสํ โว เอทิโส ธมฺโม อธมฺโม ปน กีทิโส|
      block |มา โว ธมฺมํ อธมฺมํ วา อทฺทสาม กุทาจนนฺติฯ|
      block |อุทปานวรํ วนพฺยคฺฆ กปิ สิขินี จ พลาก รุจิรวโร|
      block |สุชนาธิปโรมกทูส ปุน สตปตฺตวโร ปุฏกมฺม ทสาติฯ|
    stand |ปุฏทูสกชาตกํ ทสมํฯ|
    stand |อุทปานวคฺโค ตติโยฯ|
    block |ตสฺสุทฺทานํ|
  block |๔ อพฺภนฺตรวคฺโค|
    count |  |
    block |๒๘๑ อพฺภนฺตรชาตกํ ๓-๔-๑|
    count |๙๑|
      block |อพฺภนฺตโร นาม ทุโม ยสฺส ทิพฺยมิทํ ผลํ|
      block |ภุตฺวา โทหฬินี นารี จกฺกวตฺติํ วิชายติฯ|
    count |๙๒|
      block |ตฺวมฺปิ ภทฺเท มเหสีสิ สา จาปิ ปติโน ปิยา|
      block |อาหริสฺสติ เต ราชา อิทํ อพฺภนฺตรํ ผลํฯ|
    count |๙๓|
      block |ภตฺตุรตฺเถ ปรกฺกนฺโต ยํ ฐานมธิคจฺฉติ|
      block |สูโร อตฺตปริจฺจาคี ลภมาโน ภวามหนฺติฯ|
    stand |อพฺภนฺตรชาตกํ ปฐมํฯ|
    count |  |
    block |๒๘๒ เสยฺยชาตกํ ๓-๔-๒|
    count |๙๔|
      block |เสยฺยํโส เสยฺยโส โหติ โย เสยฺยมุปเสวติ|
      block |เอเกน สนฺธิํ กตฺวาน สตํ วชฺเฌ อโมจยิํฯ|
    count |๙๕|
      block |ตสฺมา สพฺเพน โลเกน สนฺธิํ กตฺวาน เอกโต|
      block |เปจฺจ สคฺคํ นิคจฺเฉยฺย อิทํ สุณาถ กาสิยา ฯ|
    count |๙๖|
      block |อิทํ วตฺวา มหาราชา กํโส พาราณสิคฺคโห|
      block |ธนุํ กณฺฑญฺจ นิกฺขิปฺป สํยมํ อชฺฌุปาคมีติฯ|
    stand |เสยฺยชาตกํ ทุติยํฯ|
    count |  |
    block |๒๘๓ วฑฺฒกีสูกรชาตกํ ๓-๔-๓|
    count |๙๗|
      block |วรํ วรํ ตฺวํ นิหนํ ปุเร จริ อสฺมิํ ปเทเส อภิภุยฺย สูกเร|
      block |โส ทานิ เอโก พฺยปคมฺม ฌายสิ พลํ นุ เต พฺยคฺฆ น จชฺช วิชฺชติฯ|
    count |๙๘|
      block |อิเม สุทํ ยนฺติ ทิโสทิสํ ปุเร ภยฏฺฏิตา เลณคเวสิโน ปุถุ|
      block |เต ทานิ สงฺคมฺม วสนฺติ เอกโต ยตฺถฏฺฐิตา ทุปฺปสหชฺชเม มยาฯ|
    count |๙๙|
      block |นมตฺถุ สงฺฆาน สมาคตานํ ทิสฺวา สยํ สขฺย วทามิ อพฺภุตํ|
      block |พฺยคฺฆํ มิคา ยตฺถ ชินิํสุ ทาฐิโน สามคฺคิยา ทาฐพเลสุ มุจฺจเรติฯ|
    stand |วฑฺฒกีสูกรชาตกํ ตติยํฯ|
    count |  |
    block |๒๘๔ สิริชาตกํ ๓-๔-๔|
    count |๑๐๐|
      block |ยํ อุสฺสุกา สงฺฆรนฺติ อลกฺขิกา พหุํ ธนํ|
      block |สิปฺปวนฺโต อสิปฺปา จ ลกฺขิวา ตานิ ภุญฺชติฯ|
    count |๑๐๑|
      block |สพฺพตฺถ กตปุญฺญสฺส อติจฺจญฺเญว ปาณิโน|
      block |อุปฺปชฺชนฺติ พหู โภคา อปฺปนายตเนสุปิฯ|
    count |๑๐๒|
      block |กุกฺกุโฏ มณโย ทณฺโฑ ถิโย จ ปุญฺญลกฺขณา|
      block |อุปฺปชฺชนฺติ อปาปสฺส กตปุญฺญสฺส ชนฺตุโนติฯ|
    stand |สิริชาตกํ จตุตฺถํฯ|
    count |  |
    block |๒๘๕ มณิสูกรชาตกํ ๓-๔-๕|
    count |๑๐๓|
      block |ทริยา สตฺต วสฺสานิ ติํสมตฺตา วสามเส|
      block |หญฺญาม มณิโน อาภํ อิติ โน มนฺตนํ อหุฯ|
    count |๑๐๔|
      block |ยาวตา มณิํ ฆํสาม ภิยฺโย โวทายเต มณิ|
      block |อิทญฺจ ทานิ ปุจฺฉาม กิํ กิจฺจํ อิธ มญฺญสิฯ|
    count |๑๐๕|
      block |อยํ มณิ เวฬูริโย อกาโจ วิมโล สุโภ|
      block |นาสฺส สกฺกา สิริํ หนฺตุํ อปกฺกมถ สูกราติฯ|
    stand |มณิสูกร ชาตกํ ปญฺจมํฯ|
    count |  |
    block |๒๘๖ สาลูกชาตกํ ๓-๔-๖|
    count |๑๐๖|
      block |มา สาลูกสฺส ปิหยิ อาตุรนฺนานิ ภุญฺชติ|
      block |อปฺโปสฺสุกฺโก ภุสํ ขาท เอตํ ทีฆายุลกฺขณํฯ|
    count |๑๐๗|
      block |อิทานิ โส อิธาคนฺตฺวา อติถี ยุตฺตเสวโก|
      block |อถ ทกฺขสิ สาลูกํ สยนฺตํ มุสลุตฺตรํฯ|
    count |๑๐๘|
      block |วิกนฺตํ สูกรํ ทิสฺวา สยนฺตํ มุสลุตฺตรํ|
      block |ชรคฺควา วิจินฺเตสุํ วรมฺหากํ ภุสามิวาติฯ|
    stand |สาลูกชาตกํ ฉฏฺฐํฯ|
    count |  |
    block |๒๘๗ ลาภครหชาตกํ ๓-๔-๗|
    count |๑๐๙|
      block |นานุมฺมตฺโต นาปิสุโณ นานโฏ นากุตูหโล|
      block |มูฬฺเหสุ ลภเต ลาภํ เอสา เต อนุสาสนีฯ|
    count |๑๑๐|
      block |ธิรตฺถุ ตํ ยสลาภํ ธนลาภญฺจ พฺราหฺมณ|
      block |ยา วุตฺติ วินิปาเตน อธมฺมจรเณน วาฯ|
    count |๑๑๑|
      block |อปิ เจ ปตฺตมาทาย อนคาโร ปริพฺพเช|
      block |เอสาว ชีวิกา เสยฺโย ยา จาธมฺเมน เอสนาติฯ|
    stand |ลาภครหชาตกํ สตฺตมํฯ|
    count |  |
    block |๒๘๘ มจฺฉุทฺทานชาตกํ ๓-๔-๘|
    count |๑๑๒|
      block |อคฺฆนฺติ มจฺฉา อธิกํ สหสฺสํ น โส อตฺถิ โย อิมํ สทฺทเหยฺย|
      block |มยฺหญฺจ อสฺสุ อิธ สตฺต มาสา อหมฺปิ ตํ มจฺฉุทฺทานํ กิเณยฺยํฯ|
    count |๑๑๓|
      block |มจฺฉานํ โภชนํ ทตฺวา มม ทกฺขิณมาทิสิ|
      block |ตํ ทกฺขิณํ สรนฺติยา กตํ อปจิติํ ตยาฯ|
    count |๑๑๔|
      block |ปทุฏฺฐจิตฺตสฺส น ผาติ โหติ น จาปิ ตํ เทวตา ปูชยนฺติ|
      block |โย ภาตรํ เปตฺติกํ สาปเตยฺยํ อวญฺจยี ทุกฺกฏกมฺมการีติฯ|
    stand |มจฺฉุทฺทานชาตกํ อฏฺฐมํฯ|
    count |  |
    block |๒๘๙ นานาฉนฺทชาตกํ ๓-๔-๙|
    count |๑๑๕|
      block |นานาฉนฺทา มหาราช เอกาคาเร วสามเส|
      block |อหํ คามวรํ อิจฺเฉ พฺราหฺมณี จ ควํ สตํฯ|
    count |๑๑๖|
      block |ปุตฺโต จ อาชญฺญรถํ กญฺญา จ มณิกุณฺฑลํ|
      block |ยา เจสา ปุณฺณิกา ชมฺมี อุทุกฺขลํภิกงฺขติฯ|
    count |๑๑๗|
      block |พฺราหฺมณสฺส คามวรํ พฺราหฺมณิยา ควํ สตํ|
      block |ปุตฺตสฺส อาชญฺญรถํ กญฺญาย มณิกุณฺฑลํ|
      block |ยญฺเจตํ ปุณฺณิกํ ชมฺมิํ ปฏิปาเทถุทุกฺขลนฺติฯ|
    stand |นานาฉนฺทชาตกํ นวมํฯ|
    count |  |
    block |๒๙๐ สีลวีมํสกชาตกํ ๓-๔-๑๐|
    count |๑๑๘|
      block |สีลํ กิเรว กลฺยาณํ สีลํ โลเก อนุตฺตรํ|
      block |ปสฺส โฆรวิโส นาโค สีลวาติ น หญฺญติฯ|
    count |๑๑๙|
      block |โสหํ สีลํ สมาทิสฺสํ โลเก อนุมตํ สิวํ|
      block |อริยวุตฺติสมาจาโร เยน วุจฺจติ สีลวาฯ|
    count |๑๒๐|
      block |ญาตีนญฺจ ปิโย โหติ มิตฺเตสุ จ วิโรจติ|
      block |กายสฺส เภทา สุคติํ อุปปชฺชติ สีลวาติฯ|
      block |ทุม กํสวรุตฺตมพฺยคฺฆมิคา มณโย มณิ สาลุกมวฺหยโน|
      block |อนุสาสนิโยปิ จ มจฺฉวโร มณิกุณฺฑลเกน กิเรน ทสาติฯ|
    stand |สีลวีมํสกชาตกํ ทสมํฯ|
    stand |อพฺภนฺตรวคฺโค จตุตฺโถฯ|
    block |ตสฺสุทฺทานํ|
  block |๕ กุมฺภวคฺโค|
    count |  |
    block |๒๙๑ สุราฆฏชาตกํ ๒-๕-๑|
    count |๑๒๑|
      block |สพฺพกามททํ กุมฺภํ กุฏํ ลทฺธาน ธุตฺตโก|
      block |ยาว นํ อนุปาเลติ ตาว โส สุขเมธติฯ|
    count |๑๒๒|
      block |ยทา มตฺโต จ ทิตฺโต จ ปมาทา กุมฺภมพฺภิทา|
      block |ตทา นคฺโค จ โปตฺโถ จ ปจฺฉา พาโล วิหญฺญติฯ|
    count |๑๒๓|
      block |เอวเมว โย ธนํ ลทฺธา ปมตฺโต ปริภุญฺชติ|
      block |ปจฺฉา ตปฺปติ ทุมฺเมโธ กุฏํ ภิตฺวาว ธุตฺตโกติฯ|
    stand |สุราฆฏ ชาตกํ ปฐมํฯ|
    count |  |
    block |๒๙๒ สุปตฺตชาตกํ ๓-๕-๒|
    count |๑๒๔|
      block |พาราณสฺยํ มหาราช กากราชา นิวาสโก|
      block |อสีติยา สหสฺเสหิ สุปตฺโต ปริวาริโตฯ|
    count |๑๒๕|
      block |ตสฺส โทหฬินี ภริยา สุผสฺสา ภกฺขิตุมิจฺฉติ|
      block |รญฺโญ มหานเส ปกฺกํ ปจฺจคฺฆํ ราชโภชนํฯ|
    count |๑๒๖|
      block |เตสาหํ ปหิโต ทูโต รญฺโญ จมฺหิ อิธาคโต|
      block |ภตฺตุ อปจิติํ กุมฺมิ นาสายมกรํ วณนฺติฯ|
    stand |สุปตฺตชาตกํ ทุติยํฯ|
    count |  |
    block |๒๙๓ กายนิพฺพินฺทชาตกํ ๓-๕-๓|
    count |๑๒๗|
      block |ผุฏฺฐสฺส เม อญฺญตเรน พฺยาธินา โรเคน พาฬฺหํ ทุขิตสฺส รุปฺปโต|
      block |ปริสุสฺสติ ขิปฺปมิทํ กเฬวรํ ปุปฺผํ ยถา ปํสุนิ อาตเป กตํฯ|
    count |๑๒๘|
      block |อชญฺญํ ชญฺญสงฺขาตํ อสุจิํ สุจิสมฺมตํ|
      block |นานากุณปปริปูรํ ชญฺญรูปํ อปสฺสโตฯ|
    count |๑๒๙|
      block |ธิรตฺถุมํ อาตุรํ ปูติกายํ เชคุจฺฉิยํ อสฺสุจิํ พฺยาธิธมฺมํ|
      block |ยตฺถปฺปมตฺตา อธิมุจฺฉิตา ปชา หาเปนฺติ มคฺคํ สุคตูปปตฺติยาติฯ|
    stand |กายนิพฺพินฺท ชาตกํ ตติยํฯ|
    count |  |
    block |๒๙๔ ชมฺพุขาทกชาตกํ ๓-๕-๔|
    count |๑๓๐|
      block |โกยํ พินฺทุสฺสโร วคฺคุ สรวนฺตาน มุตฺตโม|
      block |อจฺจุโต ชมฺพุสาขาย โมรจฺฉาโปว กูชติฯ|
    count |๑๓๑|
      block |กุลปุตฺโตว ชานาติ กุลปุตฺตํ ปสํสิตุํ|
      block |พฺยคฺฆจฺฉาปสรีวณฺณ ภุญฺช สมฺม ททามิ เตฯ|
    count |๑๓๒|
      block |จิรสฺสํ วต ปสฺสามิ มุสาวาที สมาคเต|
      block |วนฺตาทํ กุณปาทญฺจ อญฺญมญฺญํ ปสํสเกติฯ|
    stand |ชมฺพุขาทกชาตกํ จตุตฺถํฯ|
    count |  |
    block |๒๙๕ อนฺตชาตกํ ๓-๕-๕|
    count |๑๓๓|
      block |อุสภสฺเสว เต ขนฺโธ สีหสฺเสว วิชมฺภิตํ|
      block |มิคราช นโม ตฺยตฺถุ อปิ กิญฺจิ ลภามเสฯ|
    count |๑๓๔|
      block |กุลปุตฺโตว ชานาติ กุลปุตฺตํ ปสํสิตุํ|
      block |มยูรคีวสงฺกาส อิโต ปริยาหิ วายสฯ|
    count |๑๓๕|
      block |มิคานํ สิงฺคาโล อนฺโต ปกฺขีนํ ปน วายโส|
      block |เอรณฺโฑ อนฺโต รุกฺขานํ ตโย อนฺตา สมาคตาติฯ|
    stand |อนฺตชาตกํ ปญฺจมํฯ|
    count |  |
    block |๒๙๖ สมุทฺทชาตกํ ๓-๕-๖|
    count |๑๓๖|
      block |โก นายํ โลณโตยสฺมิํ สมนฺตา ปริธาวติ|
      block |มจฺเฉ มกเร จ วาเรติ อูมีสุ จ วิหญฺญติฯ|
    count |๑๓๗|
      block |อนนฺตปายี สกุโณ อติตฺโตติ ทิสาสุโต|
      block |สมุทฺทํ ปาตุมิจฺฉามิ สาครํ สริตํ ปติํฯ|
    count |๑๓๘|
      block |โส อยํ หายติ เจว ปูรเต จ มโหทธิ|
      block |นาสฺส นายติ ปีตนฺโต อเปยฺโย กิร สาคโรติฯ|
    stand |สมุทฺทชาตกํ ฉฏฺฐํฯ|
    count |  |
    block |๒๙๗ กามวิลาปชาตกํ ๓-๕-๗|
    count |๑๓๙|
      block |อุจฺเจ สกุณ เฑมาน ปตฺตยาน วิหงฺคม|
      block |วชฺชาสิ โข ตฺวํ วามูรุํ จิรํ โข สา กริสฺสติ ฯ|
    count |๑๔๐|
      block |อิทํ โข สา น ชานาติ อสิํ สตฺติญฺจ โอฑฺฑิตํ|
      block |สา จณฺฑี กาหติ โกธํ ตํ เม ตปติ โน อิทํ ฯ|
    count |๑๔๑|
      block |เอส อุปฺปลสนฺนาโห นิกฺขญฺจุสฺสีสโกหิตํ|
      block |กาสิกญฺจ มุทุํ วตฺถํ ตปฺเปตุ ธนิกา ปิยาติ ฯ|
    stand |กามวิลาปชาตกํ สตฺตมํฯ|
    count |  |
    block |๒๙๘ อุทุมฺพรชาตกํ ๓-๕-๘|
    count |๑๔๒|
      block |อุทุมฺพรา จิเม ปกฺกา นิคฺโรธา จ กปิตฺถนา|
      block |เอหิ นิกฺขม ภุญฺชสฺสุ กิํ ชิฆจฺฉาย มิยฺยสิฯ|
    count |๑๔๓|
      block |เอวํ โส สุหิโต โหติ โย วุฑฺฒมปจายติ|
      block |ยถาหมชฺช สุหิโต ทุมปกฺกานิ มาสิโตฯ|
    count |๑๔๔|
      block |ยํ วเนโช วเนชสฺส วญฺเจยฺย กปิโน กปิ|
      block |ทหโร กปิ สทฺเธยฺย น หิ ชิณฺโณ ชรากปีติฯ|
    stand |อุทุมฺพรชาตกํ อฏฺฐมํฯ|
    count |  |
    block |๒๙๙ โกมารปุตฺตชาตกํ ๓-๕-๙|
    count |๑๔๕|
      block |ปุเร ตุวํ สีลวตํ สกาเส โอกฺกนฺติกํ กีฬสิ อสฺสมมฺหิ|
      block |กโรหเร มกฺกฏิยานิ มกฺกฏ น ตํ มยํ สีลวตํ รมามฯ|
    count |๑๔๖|
      block |สุตา หิ มยฺหํ ปรมา วิสุทฺธิ โกมารปุตฺตสฺส พหุสฺสุตสฺส|
      block |มา ทานิ มํ มญฺญิ ตุวํ ยถา ปุเร ฌานานุยุตฺโต วิหรามิ อาวุโสฯ|
    count |๑๔๗|
      block |สเจปิ เสลสฺมิ วเปยฺย พีชํ เทโว จ วสฺเส น หิ ตํ วิรูฬฺเห|
      block |สุตา หิ เต สา ปรมา วิสุทฺธิ อารา ตุวํ มกฺกฏ ฌานภูมิยาติฯ|
    stand |โกมารปุตฺตชาตกํ นวมํฯ|
    count |  |
    block |๓๐๐ วกชาตกํ ๓-๕-๑๐|
    count |๑๔๘|
      block |ปรปาณโรธา ชีวนฺโต มํสโลหิตโภชโน|
      block |วโก วตํ สมาทาย อุปปชฺชิ อุโปสถํฯ|
    count |๑๔๙|
      block |ตสฺส สกฺโก วตญฺญาย อชรูเปนุปาคมิ|
      block |วีตตโป อชฺฌปฺปตฺโต ภญฺชิ โลหิตโป ตปํฯ|
    count |๑๕๐|
      block |เอวเมว อิเธกจฺเจ สมาทานมฺหิ ทุพฺพลา|
      block |ลหุํ กโรนฺติ อตฺตานํ วโกว อชการณาติฯ|
      block |วรกุมฺภ สุปตฺตสิริวฺหยโน สุจิสมฺมต พินฺทุสโร จุสโภ|
      block |สริตํปติ จณฺฑิ ชรากปินา อถ มกฺกฏิยา วกเกน ทสาติฯ|
      block |สงฺกปฺโป ปทุโม เจว อุทปาเนน ตติยํ|
      block |อพฺภนฺตรํ ฆฏเภทํ ติกนิปาตมฺหิลงฺกตนฺติฯ|
    stand |วกชาตกํ ทสมํฯ|
    stand |กุมฺภวคฺโค ปญฺจโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |ติกนิปาตํ นิฏฺฐิตํฯ|
