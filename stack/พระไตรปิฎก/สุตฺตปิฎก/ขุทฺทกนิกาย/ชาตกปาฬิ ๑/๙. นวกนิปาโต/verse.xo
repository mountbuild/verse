block |๙ นวกนิปาโต|
  count |  |
  block |๔๒๗ คิชฺฌชาตกํ ๑|
  count |๑|
    block |ปริสงฺกุปโถ นาม คิชฺฌปนฺโถ สนนฺตโน|
    block |ตตฺราสิ มาตาปิตโร คิชฺโฌ โปเสสิ ชิณฺณเก|
    block |เตสํ อชครเมทํ อจฺจหาสิ พหุตฺตโส ฯ|
  count |๒|
    block |ปิตา จ ปุตฺตํ อวจ ชานํ อุจฺจํ ปปาตินํ|
    block |สุปตฺตํ ถามสมฺปนฺนํ เตชสฺสิํ ทูรคามินํฯ|
  count |๓|
    block |ปริปฺลวนฺตํ ปถวิํ ยทา ตาต วิชานหิ|
    block |สาคเรน ปริกฺขิตฺตํ จกฺกํว ปริมณฺฑลํ|
    block |ตโต ตาต นิวตฺตสฺสุ มาสฺสุ เอตฺโต ปรํ คมิฯ|
  count |๔|
    block |อุทปตฺโตสิ เวเคน พลี ปกฺขี ทิชุตฺตโม|
    block |โอโลกยนฺโต วกฺกงฺโค ปพฺพตานิ วนานิ จฯ|
  count |๕|
    block |อทฺทสฺส ปถวิํ คิชฺโฌ ยถาสาสิ ปิตุสฺสุตํ|
    block |สาคเรน ปริกฺขิตฺตํ จกฺกํว ปริมณฺฑลํฯ|
  count |๖|
    block |ตญฺจ โส สมติกฺกมฺม ปรเมวจฺจวตฺตถ|
    block |ตญฺจ วาตสิขา ติกฺขา อจฺจหาสิ พลิํ ทิชํฯ|
  count |๗|
    block |นาสกฺขาติคโต โปโส ปุนเทว นิวตฺติตุํ|
    block |ทิโช พฺยสนมาปาทิ เวรมฺภานํ วสํ คโตฯ|
  count |๘|
    block |ตสฺส ปุตฺตา จ ทารา จ เย จญฺเญ อนุชีวิโน|
    block |สพฺเพ พฺยสนมาปาทุํ อโนวาทกเร ทิเชฯ|
  count |๙|
    block |เอวมฺปิ อิธ วุฑฺฒานํ โย วากฺยํ นาวพุชฺฌติ|
    block |อติสีมจโร ทิตฺโต คิชฺโฌวาตีตสาสโน|
    block |ส เว พฺยสนํ ปปฺโปติ อกตฺวา วุฑฺฒสาสนนฺติฯ|
  stand |คิชฺฌชาตกํ ปฐมํฯ|
  count |  |
  block |๔๒๘ โกสมฺพิยชาตกํ ๒|
  count |๑๐|
    block |ปุถุสทฺโท สมชโน น พาโล โกจิ มญฺญถ|
    block |สงฺฆสฺมิํ ภิชฺชมานสฺมิํ นาญฺญํ ภิยฺโย อมญฺญรุํฯ|
  count |๑๑|
    block |ปริมุฏฺฐา ปณฺฑิตาภาสา วาจาโคจรภาณิโน|
    block |ยาวิจฺฉนฺติ มุขายามํ เยน นีตา น ตํ วิทูฯ|
  count |๑๒|
    block |อกฺโกจฺฉิ มํ อวธิ มํ อชินิ มํ อหาสิ เม|
    block |เย จ ตํ อุปนยฺหนฺติ เวรํ เตสํ น สมฺมติฯ|
  count |๑๓|
    block |อกฺโกจฺฉิ มํ อวธิ มํ อชินิ มํ อหาสิ เม|
    block |เย จ ตํ นุปนยฺหนฺติ เวรํ เตสูปสมฺมติฯ|
  count |๑๔|
    block |น หิ เวเรน เวรานิ สมฺมนฺตีธ กุทาจนํ|
    block |อเวเรน จ สมฺมนฺติ เอส ธมฺโม สนนฺตโนฯ|
  count |๑๕|
    block |ปเร จ น วิชานนฺติ มยเมตฺถ ยมามเส|
    block |เย จ ตตฺถ วิชานนฺติ ตโต สมฺมนฺติ เมธคาฯ|
  count |๑๖|
    block |อฏฺฐิจฺฉินฺนา ปาณหรา ควสฺส ธนหาริโน|
    block |รฏฺฐํ วิลุมฺปมานานํ เตสมฺปิ โหติ สงฺคติ|
    block |กสฺมา ตุมฺหาก โน สิยาฯ|
  count |๑๗|
    block |สเจ ลเภถ นิปกํ สหายํ สทฺธิํจรํ สาธุวิหาริธีรํ|
    block |อภิภุยฺย สพฺพานิ ปริสฺสยานิ จเรยฺย เตนตฺตมโน สตีมาฯ|
  count |๑๘|
    block |โน เจ ลเภถ นิปกํ สหายํ สทฺธิํจรํ สาธุวิหาริธีรํ|
    block |ราชาว รฏฺฐํ วิชิตํ ปหาย เอโก จเร มาตงฺครญฺเญว นาโคฯ|
  count |๑๙|
    block |เอกสฺส จริตํ เสยฺโย นตฺถิ พาเล สหายตา|
    block |เอโก จเร น ปาปานิ กยิรา อปฺโปสฺสุกฺโก มาตงฺครญฺเญว นาโคติฯ|
  stand |โกสมฺพิยชาตกํ ทุติยํฯ|
  count |  |
  block |๔๒๙ มหาสุวชาตกํ ๓|
  count |๒๐|
    block |ทุโม ยทา โหติ ผลูปปนฺโน ภุญฺชนฺติ นํ วิหงฺคมา สมฺปตนฺตา|
    block |ขีณนฺติ ญตฺวาน ทุมํ ผลจฺจเย ทิโสทิสํ ยนฺติ ตโต วิหงฺคมาฯ|
  count |๒๑|
    block |จร จาริกํ โลหิตตุณฺฑ มามริ กิํ ตฺวํ สุว สุกฺขทุมมฺหิ ฌายสิ|
    block |ตทิงฺฆ มํ พฺรูหิ วสนฺตสนฺนิภ กสฺมา สุว สุกฺขทุมํ น ริญฺจสิฯ|
  count |๒๒|
    block |เย เว สขีนํ สขาโร ภวนฺติ ปาณจฺจเย ทุกฺขสุเขสุ หํส|
    block |ขีณํ อขีณนฺติ น ตํ ชหนฺติ สนฺโต สตํ ธมฺมมนุสฺสรนฺตาฯ|
  count |๒๓|
    block |โสหํ สตํ อญฺญตโรสฺมิ หํส ญาตี จ เม โหติ สขา จ รุกฺโข|
    block |ตํ นุสฺสเห ชีวิกตฺโถ ปหาตุํ ขีณนฺติ ญตฺวาน น เหส ธมฺโม ฯ|
  count |๒๔|
    block |สาธุ สกฺขิ กตํ โหติ เมตฺติ สํสติ สนฺถโว|
    block |สเจตํ ธมฺมํ โรเจสิ ปาสํโสสิ วิชานตํฯ|
  count |๒๕|
    block |โส เต สุว วรํ ทมฺมิ ปตฺตยาน วิหงฺคม|
    block |วรํ วรสฺสุ วกฺกงฺค ยํ กิญฺจิ มนสิจฺฉสิฯ|
  count |๒๖|
    block |วรญฺจ เม หํส ภวํ ทเทยฺย อยญฺจ รุกฺโข ปุนรายุํ ลเภถ|
    block |โส สาขวา ผลิมา สํวิรูฬฺโห มธุตฺถิโก ติฏฺฐตุ โสภมาโนฯ|
  count |๒๗|
    block |ตํ ปสฺส สมฺม ผลิมํ อุฬารํ สหาว เต โหตุ อุทุมฺพเรน|
    block |โส สาขวา ผลิมา สํวิรูฬฺโห มธุตฺถิโก ติฏฺฐตุ โสภมาโนฯ|
  count |๒๘|
    block |เอวํ สกฺก สุขี โหหิ สห สพฺเพหิ ญาติภิ|
    block |ยถาหมชฺช สุขิโต ทิสฺวาน สผลํ ทุมํฯ|
  count |๒๙|
    block |สุวสฺส จ วรํ ทตฺวา กตฺวาน สผลํ ทุมํ|
    block |ปกฺกามิ สห ภริยาย เทวานํ นนฺทนํ วนนฺติฯ|
  stand |มหาสุวชาตกํ ตติยํฯ|
  count |  |
  block |๔๓๐ จูฬสุวชาตกํ ๔|
  count |๓๐|
    block |สนฺติ รุกฺขา หริปตฺตา ทุมา เนกผลา พหู|
    block |กสฺมา นุ สุกฺเข โกฬาเป สุวสฺส นิรโต มโนฯ|
  count |๓๑|
    block |ผลสฺส อุปภุญฺชิมฺหา เนกวสฺสคเณ พหู|
    block |อผลมฺปิ วิทิตฺวาน สาว เมตฺติ ยถา ปุเรฯ|
  count |๓๒|
    block |สุขญฺจ รุกฺขํ โกฬาปํ โอปตฺตมผลํ ทุมํ|
    block |โอหาย สกุณา ยนฺติ กิํ โทสํ ปสฺสเส ทิชฯ|
  count |๓๓|
    block |เย ผลตฺถา สมฺภชนฺติ อผโลติ ชหนฺติ นํ|
    block |อตฺตตฺถปญฺญา ทุมฺเมธา เต โหนฺติ ปกฺขปาติโนฯ|
  count |๓๔|
    block |สาธุ สกฺขิ กตํ โหติ เมตฺติ สํสติ สนฺถโว|
    block |สเจตํ ธมฺมํ โรเจสิ ปาสํโสสิ วิชานตํฯ|
  count |๓๕|
    block |โส เต สุว วรํ ทมฺมิ ปตฺตยาน วิหงฺคม|
    block |วรํ วรสฺสุ วกฺกงฺค ยํ กิญฺจิ มนสิจฺฉสิฯ|
  count |๓๖|
    block |อปิ นาม นํ ปสฺเสยฺยํ สปตฺตํ สผลํ ทุมํ|
    block |ทลิทฺโทว นิธิ ลทฺธา นนฺเทยฺยาหํ ปุนปฺปุนํฯ|
  count |๓๗|
    block |ตโต อมตมาทาย อภิสิญฺจิ มหีรุหํ|
    block |ตสฺส สาขา วิรูหิํสุ สีตจฺฉายา มโนรมาฯ|
  count |๓๘|
    block |เอวํ สกฺก สุขี โหหิ สห สพฺเพหิ ญาติภิ|
    block |ยถาหมชฺช สุขิโต ทิสฺวาน สผลํ ทุมํฯ|
  count |๓๙|
    block |สุวสฺส จ วรํ ทตฺวา กตฺวาน สผลํ ทุมํ|
    block |ปกฺกามิ สห ภริยาย เทวานํ นนฺทนํ วนนฺติฯ|
  stand |จูฬสุวชาตกํ จตุตฺถํฯ|
  count |  |
  block |๔๓๑ หริตจชาตกํ ๕|
  count |๔๐|
    block |สุตํ เมตํ มหาพฺรหฺเม กาเม ภุญฺชติ หาริโต|
  block |กจฺเจตํ วจนํ ตุจฺฉํ กจฺจิ สุทฺโธ อิริยฺยสิฯ|
  count |๔๑|
    block |เอวเมตํ มหาราช ยถา เต วจนํ สุตํ|
    block |กุมฺมคฺคํ ปฏิปนฺโนสฺมิ โมหเนยฺเยสุ มุจฺฉิโตฯ|
  count |๔๒|
    block |อทุ ปญฺญา กิมตฺถิยา นิปุณา สาธุจินฺตินี|
    block |ยาย อุปฺปติตํ ราคํ กิํ มโน น วิโนทเยฯ|
  count |๔๓|
    block |จตฺตาโรเม มหาราช โลเก อติพลา ภุสา|
    block |ราโค โทโส มโท โมโห ยตฺถ ปญฺญา น คาธติฯ|
  count |๔๔|
    block |อรหา สีลสมฺปนฺโน สุทฺโธ จรติ หาริโต|
    block |เมธาวี ปณฺฑิโต เจว อิติ โน สมฺมโต ภวํฯ|
  count |๔๕|
    block |เมธาวีนมฺปิ หิํสนฺติ อิสิํ ธมฺมคุเณ รตํ|
    block |วิตกฺกา ปาปกา ราช สุภา ราคูปสํหิตาฯ|
  count |๔๖|
    block |อุปฺปนฺนายํ สรีรโช ราโค วณฺณวิทูสโน ตว|
    block |ตํ ปชห ภทฺทมตฺถุ เต พหุนฺนาสิ เมธาวิสมฺมโตฯ|
  count |๔๗|
    block |เต อนฺธการเก กาเม พหุทุกฺเข มหาวิเส|
    block |เตสํ มูลํ คเวสิสฺสํ เฉจฺฉํ ราคํ สพนฺธนํฯ|
  count |๔๘|
    block |อิทํ วตฺวาน หาริโต อิสิ สจฺจปรกฺกโม|
    block |กามราคํ วิราเชตฺวา พฺรหฺมโลกูปโค อหูติฯ|
  stand |หริตจชาตกํ ปญฺจมํฯ|
  count |  |
  block |๔๓๒ ปทกุสลมาณวชาตกํ ๖|
  count |๔๙|
    block |พหุสฺสุตํ จิตฺตกถิํ คงฺคา วหติ ปาฏลิํ|
    block |วุยฺหมานก ภทฺทนฺเต เอกํ เม เทหิ คาถกํ ฯ|
  count |๕๐|
    block |เยน สิญฺจนฺติ ทุกฺขิตํ เยน สิญฺจนฺติ อาตุรํ|
    block |ตสฺส มชฺเฌ มริสฺสามิ ชาตํ สรณโต ภยํฯ|
  count |๕๑|
    block |ยตฺถ พีชานิ รูหนฺติ สตฺตา ยตฺถ ปติฏฺฐิตา|
    block |สา เม สีสํ นิปีเฬติ ชาตํ สรณโต ภยํฯ|
  count |๕๒|
    block |เยน ภตฺตานิ ปจฺจนฺติ สีตํ เยน วิหญฺญติ|
    block |โส มํ ฑหติ คตฺตานิ ชาตํ สรณโต ภยํฯ|
  count |๕๓|
    block |เยน ภุตฺเตน ยาเปนฺติ ปุถู พฺราหฺมณขตฺติยา|
    block |โส มํ ภุตฺโต พฺยาปาเทติ ชาตํ สรณโต ภยํฯ|
  count |๕๔|
    block |คิมฺหานํ ปจฺฉิเม มาเส วาตมิจฺฉนฺติ ปณฺฑิตา|
    block |โส มํ ภญฺชติ คตฺตานิ ชาตํ สรณโต ภยํฯ|
  count |๕๕|
    block |ยํ นิสฺสิตา ชคติรุหํ สฺวายํ อคฺคิํ ปมุญฺจติ|
    block |ทิสา ภชถ วกฺกงฺคา ชาตํ สรณโต ภยํฯ|
  count |๕๖|
    block |ยมานยิํ โสมนสฺสํ มาลินิํ จนฺทนุสฺสทํ|
    block |สา มํ ฆรา นิจฺฉุภติ ชาตํ สรณโต ภยํฯ|
  count |๕๗|
    block |เยน ชาเตน นนฺทิสฺสํ ยสฺส จ ภวมิจฺฉิสํ|
    block |โส มํ ฆรา นิจฺฉุภติ ชาตํ สรณโต ภยํฯ|
  count |๕๘|
    block |สุณนฺตุ เม ชานปทา เนคมา จ สมาคตา|
    block |ยโตทกํ ตทาทิตฺตํ ยโต เขมํ ตโต ภยํฯ|
  count |๕๙|
    block |ราชา วิลุมฺปเต รฏฺฐํ พฺราหฺมโณ จ ปุโรหิโต|
    block |อตฺตคุตฺตา วิหรถ ชาตํ สรณโต ภยนฺติฯ|
  stand |ปทกุสลมาณวชาตกํ ฉฏฺฐํฯ|
  count |  |
  block |๔๓๓ โลมสกสฺสปชาตกํ ๗|
  count |๖๐|
    block |อสฺส อินฺทสโม ราช อจฺจนฺตํ อชรามโร|
    block |สเจ ตฺวํ ยญฺญํ ยาเชยฺย อิสิํ โลมสกสฺสปํฯ|
  count |๖๑|
    block |สสมุทฺทปริยายํ มหิํ สาครกุณฺฑลํ|
    block |น อิจฺเฉ สห นินฺทาย เอวํ เสยฺย วิชานหิฯ|
  count |๖๒|
    block |ธิรตฺถุ ตํ ยสลาภํ ธนลาภญฺจ พฺราหฺมณ|
    block |ยา วุตฺติ วินิปาเตน อธมฺมจรเณน วาฯ|
  count |๖๓|
    block |อปิ เจ ปตฺตมาทาย อนคาโร ปริพฺพเช|
    block |สาเยว ชีวิกา เสยฺโย ยา จาธมฺเมน เอสนาฯ|
  count |๖๔|
    block |อปิ เจ ปตฺตมาทาย อนคาโร ปริพฺพเช|
    block |อญฺญํ อหิํสยํ โลเก อปิ รชฺเชน ตํ วรํฯ|
  count |๖๕|
    block |พลํ จนฺโท พลํ สุริโย พลํ สมณพฺราหฺมณา|
    block |พลํ เวลา สมุทฺทสฺส พลาติพลมิตฺถิโยฯ|
  count |๖๖|
    block |ยถา อุคฺคตปํ สนฺตํ อิสิํ โลมสกสฺสปํ|
    block |ปิตุ อตฺถา จนฺทวตี วาชเปยฺยํ อยาชยิฯ|
  count |๖๗|
    block |ตํ โลภปกตํ กมฺมํ กฏุกํ กามเหตุกํ|
    block |ตสฺส มูลํ คเวสิสฺสํ เฉจฺฉํ ราคํ สพนฺธนํฯ|
  count |๖๘|
    block |ธิรตฺถุ กาเม สุพหูปิ โลเก ตโปว เสยฺโย กามคุเณหิ ราช|
    block |ตโป กริสฺสามิ ปหาย กาเม ตเวว รฏฺฐํ จนฺทวตี จ โหตูติฯ|
  stand |โลมสกสฺสปชาตกํ สตฺตมํฯ|
  count |  |
  block |๔๓๔ จกฺกวากชาตกํ ๘|
  count |๖๙|
    block |กาสายวตฺเถ สกุเณ วทามิ ทุเว ทุเว นนฺทมเน จรนฺเต|
    block |กํ อณฺฑชํ อณฺฑชา มานุเสสุ ชาติํ ปสํสนฺติ ตทิงฺฆ พฺรูถฯ|
  count |๗๐|
    block |อมฺเห มนุสฺเสสุ มนุสฺสหิํส อนุพฺพเต จกฺกวาเก วทนฺติ|
    block |กลฺยาณภาวมฺเห ทิเชสุ สมฺมตา อภิรูปา วิจราม อณฺณเวฯ|
  count |๗๑|
    block |กิํ อณฺณเว กานิ ผลานิ ภุญฺเช มํสํ กุโต ขาทถ จกฺกวากา|
    block |กิํ โภชนํ ภุญฺชถ โว อโนมา พลญฺจ วณฺโณ จ อนปฺปรูปา ฯ|
  count |๗๒|
    block |น อณฺณเว สนฺติ ผลานิ ธงฺก มํสํ กุโต ขาทิตุํ จกฺกวาเก|
    block |เสวาลภกฺขมฺห อปาณโภชนา น ฆาสเหตูปิ กโรม ปาปํฯ|
  count |๗๓|
    block |น เม อิทํ รุจฺจติ จกฺกวาก อสฺมิํ ภเว โภชนสนฺนิกาโส|
    block |อโหสิ ปุพฺเพ ตโต เม อญฺญถา อิจฺเจว เม วิมติ เอตฺถ ชาตาฯ|
  count |๗๔|
    block |อหมฺปิ มํสานิ ผลานิ ภุญฺเช อนฺนานิ จ โลณิยเตลิยานิ|
    block |รสํ มนุสฺเสสุ ลภามิ โภตฺตุํ สูโรว สงฺคามมุขํ วิเชตฺวา|
    block |น จ เม ตาทิโส วณฺโณ จกฺกวาก ยถา ตวฯ|
  count |๗๕|
    block |อสุทฺธภกฺโขสิ ขณานุปาตี กิจฺเฉน เต ลพฺภติ อนฺนปานํ|
    block |น ตุสฺสสี รุกฺขผเลหิ ธงฺก มํสานิ วา ยานิ สุสานมชฺเฌฯ|
  count |๗๖|
    block |โย สาหเสน อธิคมฺม โภเค ปริภุญฺชติ ธงฺก ขณานุปาตี|
    block |ตโต อุปกฺโกสติ นํ สภาโว อุปกฺกุฏฺโฐ วณฺณพลํ ชหาติฯ|
  count |๗๗|
    block |อปฺปมฺปิ เจ นิพฺพุติํ ภุญฺชตี ยทิ อสาหเสน อปรูปฆาตี|
    block |พลญฺจ วณฺโณ จ ตทสฺส โหติ น หิ สพฺโพ อาหารมเยน วณฺโณติฯ|
  stand |จกฺกวากชาตกํ อฏฺฐมํฯ|
  count |  |
  block |๔๓๕ หลิทฺทิราคชาตกํ ๙|
  count |๗๘|
    block |สุติติกฺขํ อรญฺญมฺหิ ปนฺตมฺหิ สยนาสเน|
    block |เย จ คาเม ติติกฺขนฺติ เต อุฬารตรา ตยาฯ|
  count |๗๙|
    block |อรญฺญา คามมาคมฺม กิํสีลํ กิํวตํ อหํ|
    block |ปุริสํ ตาต เสเวยฺยํ ตํ เม อกฺขาหิ ปุจฺฉิโตฯ|
  count |๘๐|
    block |โย เต วิสฺสาสเย ตาต วิสฺสาสญฺจ ขเมยฺย เต|
    block |สุสฺสูสี จ ติติกฺขี จ ตํ ภเชหิ อิโต คโตฯ|
  count |๘๑|
    block |ยสฺส กาเยน วาจาย มนสา นตฺถิ ทุกฺกฏํ|
    block |อุรสีว ปติฏฺฐาย ตํ ภเชหิ อิโต คโตฯ|
  count |๘๒|
    block |โย จ ธมฺเมน จรติ จรนฺโตปิ น มญฺญติ|
    block |วิสุทฺธการิํ สปฺปญฺญํ ตํ ภเชหิ อิโต คโตฯ|
  count |๘๓|
    block |หลิทฺทิราคํ กปิจิตฺตํ ปุริสํ ราควิราคินํ|
    block |ตาทิสํ ตาต มา เสวิ นิมฺมนุสฺสมฺปิ เจ สิยาฯ|
  count |๘๔|
    block |อาสีวิสํว กุปิตํ มีฬฺหลิตฺตํ มหาปถํ|
    block |อารกา ปริวชฺเชหิ ยานีว วิสมํ ปถํฯ|
  count |๘๕|
    block |อนตฺถา ตาต วฑฺฒนฺติ พาลํ อจฺจุปเสวโต|
    block |มาสฺสุ พาเลน สํคจฺฉิ อมิตฺเตเนว สพฺพทาฯ|
  count |๘๖|
    block |ตํ ตาหํ ตาต ยาจามิ กรสฺสุ วจนํ มม|
    block |มาสฺสุ พาเลน สํคจฺฉิ ทุกฺโข พาเลหิ สงฺคโมติฯ|
  stand |หลิทฺทิราคชาตกํ นวมํฯ|
  count |  |
  block |๔๓๖ สมุคฺคชาตกํ ๑๐|
  count |๘๗|
    block |กุโต นุ อาคจฺฉถ โภ ตโย ชนา สฺวาคตา เอถ นิสีทถาสเน|
    block |กจฺจิตฺถ โภนฺโต กุสลํ อนามยํ จิรสฺสมพฺภาคมนํ หิ โว อิธฯ|
  count |๘๘|
    block |อหเมว เอโก อิธ มชฺช ปตฺโต น จาปิ เม ทุติโย โกจิ วิชฺชติ|
    block |กิเมว สนฺธาย เต ภาสิตํ อิเส กุโต นุ อาคจฺฉถ โภ ตโย ชนาฯ|
  count |๘๙|
    block |ตุวญฺจ เอโก ภริยา จ เต ปิยา สมุคฺคปกฺขิตฺตนิกิณฺณมนฺตเร|
    block |สา รกฺขิตา กุจฺฉิคตาว เต สทา วายุสฺส ปุตฺเตน สหา ตหิํ รตาฯ|
  count |๙๐|
    block |สํวิคฺครูโป อิสินา วิยากโต โส ทานโว ตตฺถ สมุคฺคมุคฺคิลิ|
    block |อทฺทกฺขิ ภริยํ สุจิ มาลธารินิํ วายุสฺส ปุตฺเตน สหา ตหิํ รตํฯ|
  count |๙๑|
    block |สุทิฏฺฐรูปมุคฺคตปานุวตฺตินา หีนา นรา เย ปมทาวสํ คตา|
    block |ยถา หเว ปาณริเวตฺถ รกฺขิตา ทุฏฺฐา มยี อญฺญมภิปฺปโมทยิฯ|
  count |๙๒|
    block |ทิวา จ รตฺโต จ มยา อุปฏฺฐิตา ตปสฺสินา โชติริวา วเน วสํ|
    block |สา ธมฺมมุกฺกมฺม อธมฺมมาจริ อกิริยรูโป ปมทาหิ สนฺถโวฯ|
  count |๙๓|
    block |สรีรมชฺฌมฺหิ ฐิตาติมญฺญหํ มยฺหํ อยนฺติ อสติํ อสญฺญตํ|
    block |สา ธมฺมมุกฺกมฺม อธมฺมมาจริ อกิริยรูโป ปมทาหิ สนฺถโวฯ|
  count |๙๔|
    block |สุรกฺขิตํ เมติ กถํ นุ วิสฺสเส อเนกจิตฺตาสุ น หตฺถิ รกฺขณา|
    block |เอตา หิ ปาตาลปปาตสนฺนิภา เอตฺถปฺปมตฺโต พฺยสนํ นิคจฺฉติฯ|
  count |๙๕|
    block |ตสฺมา หิ เต สุขิโน วีตโสกา เย มาตุคาเมหิ จรนฺติ นิสฺสฏา|
    block |เอตํ สิวํ อุตฺตมมาภิปตฺถยํ น มาตุคาเมหิ กเรยฺย สนฺถวนฺติฯ|
  stand |สมุคฺคชาตกํ ทสมํฯ|
  count |  |
  block |๔๓๗ ปูติมํสชาตกํ ๑๑|
  count |๙๖|
    block |น โข เม รุจฺจติ อาฬิ ปูติมํสสฺส เปกฺขนา|
    block |เอตาทิสา สขารสฺมา อารกา ปริวชฺชเยฯ|
  count |๙๗|
    block |อุมฺมตฺติกา อยํ เวณี วณฺเณติ ปติโน สขิํ|
    block |ปชฺฌายิ ปฏิคจฺฉนฺติํ อาคตํ เมณฺฑ มาตรํฯ|
  count |๙๘|
    block |ตฺวํ โขสิ สมฺม อุมฺมตฺโต ทุมฺเมโธ อวิจกฺขโณ|
    block |โย ตฺวํ มตาลยํ กตฺวา อกาเลน วิเปกฺขสิฯ|
  count |๙๙|
    block |น อกาเล วิเปกฺเขยฺย กาเล เปกฺเขยฺย ปณฺฑิโต|
    block |ปูติมํโสว ปชฺฌายิ โย อกาเล วิเปกฺขติฯ|
  count |๑๐๐|
    block |ปิยํ โข อาฬิ เม โหตุ ปุณฺณปตฺตํ ททาหิ เม|
    block |ปติ สญฺชีวิโต มยฺหํ เอยฺยาสิ ปิยปุจฺฉิกา ฯ|
  count |๑๐๑|
    block |ปิยํ โข อาฬิ เต โหตุ ปุณฺณปตฺตํ ททามิ เต|
    block |มหตา ปริวาเรน เอสฺสํ กยิราหิ โภชนํฯ|
  count |๑๐๒|
    block |กีทิโส ตุยฺหํ ปริวาโร เยสํ กาหามิ โภชนํ|
    block |กิํนามกา จ เต สพฺเพ ตํ เม อกฺขาหิ ปุจฺฉิตาฯ|
  count |๑๐๓|
    block |มาลิโย จตุรกฺโข จ ปิงฺคิโย อถ ชมฺพุโก|
    block |เอทิโส มยฺหํ ปริวาโร เตสํ กยิราหิ โภชนํฯ|
  count |๑๐๔|
    block |นิกฺขนฺตาย อคารสฺมา ภณฺฑกมฺปิ วินสฺสติ|
    block |อาโรคฺยํ อาฬิโน วชฺชํ อิเธว วส มาคมาติฯ|
  stand |ปูติมํสชาตกํ เอกาทสมํฯ|
  count |  |
  block |๔๓๘ ททฺทรชาตกํ ๑๒|
  count |๑๐๕|
    block |โย เต ปุตฺตเก อขาทิ ทินฺนภตฺโต อทูสเก|
    block |ตสฺมิํ ทาฐํ นิปาเตหิ มา เต มุจฺจิตฺถ ชีวโตฯ|
  count |๑๐๖|
    block |อากิณฺณลุทฺโท ปุริโส ธาติเจลํว มกฺขิโต|
    block |ปเทสํ ตํ น ปสฺสามิ ยตฺถ ทาฐํ นิปาตเยฯ|
  count |๑๐๗|
    block |อกตญฺญุสฺส โปสสฺส นิจฺจํ วิวรทสฺสิโน|
    block |สพฺพํ เจ ปถวิํ ทชฺชา เนว นํ อภิราธเยฯ|
  count |๑๐๘|
    block |กินฺนุ สุพาหุ ตรมานรูโป ปจฺจาคโตสิ สห มาณเวน|
    block |กิํ กิจฺจมตฺถํ อิธมตฺถิ ตุยฺหํ อกฺขาหิ เม ปุจฺฉิโต เอตมตฺถํฯ|
  count |๑๐๙|
    block |โย เต สขา ททฺทโร สาธุรูโป ตสฺส วธํ ปริสงฺกามิ อชฺช|
    block |ปุริสสฺส กมฺมายตนานิ สุตฺวา นาหํ สุขิํ ททฺทรํ อชฺช มญฺเญฯ|
  count |๑๑๐|
    block |กานิสฺส กมฺมายตนานิ อสฺสุ ปุริสสฺส วุตฺติสโมธานตาย|
    block |กํ วา ปฏิญฺญํ ปุริสสฺส สุตฺวา ปริสงฺกสิ ททฺทรํ มาณเวนฯ|
  count |๑๑๑|
    block |จิณฺณา กลิงฺคา จริตา วณิชฺชา เวตฺตาจโร สงฺกุปโถปิ จิณฺโณ|
    block |นเฏหิ จิณฺณํ สห วากุเรหิ ทณฺเฑน ยุทฺธมฺปิ สมชฺชมชฺเฌฯ|
  count |๑๑๒|
    block |พทฺธา กุลีกา มิตมาฬฺหเกน อกฺขา ชิตา สํยโม อพฺภตีโต|
    block |อพฺพาหิตํ ปุพฺพกํ อฑฺฒรตฺตํ หตฺถา ทฑฺฒา ปิณฺฑปฏิคฺคเหนฯ|
  count |๑๑๓|
    block |ตานิสฺส กมฺมายตนานิ อสฺสุ ปุริสสฺส วุตฺติสโมธานตาย|
    block |ยถา อยํ ทิสฺสติ โลมปิณฺโฑ คาโว หตา กิํ ปน ททฺทรสฺสาติฯ|
    block |วรคิชฺฌ สมชฺชน หํสวโร นิธิสวฺหย หาริต ปาฏลิโก|
    block |อชรามร ธงฺก ติติกฺข กุโต อถ ทฺวาทส เปกฺขน ททฺทริภีติฯ|
  stand |ททฺทรชาตกํ ทฺวาทสมํฯ|
  stand |นวกนิปาตํ นิฏฺฐิตํฯ|
  block |ตสฺสุทฺทานํ|
