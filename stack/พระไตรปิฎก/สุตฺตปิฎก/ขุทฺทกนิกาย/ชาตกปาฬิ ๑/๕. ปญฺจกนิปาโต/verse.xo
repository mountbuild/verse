block |๕ ปญฺจกนิปาโต|
  block |๑ มณิกุณฺฑลวคฺโค|
    count |  |
    block |๓๕๑ มณิกุณฺฑลชาตกํ ๕-๑-๑|
    count |๑|
      block |ชีโน รถสฺสํ มณิกุณฺฑเล จ ปุตฺเต จ ทาเร จ ตเถว ชีโน|
      block |สพฺเพสุ โภเคสุ อเสสเกสุ กสฺมา น สนฺตปฺปสิ โสกกาเลฯ|
    count |๒|
      block |ปุพฺเพว มจฺจํ วิชหนฺติ โภคา มจฺโจ วา เต ปุพฺพตรํ ชหาติ|
      block |อสสฺสตา โภคิโน กามกามิ ตสฺมา น โสจามหํ โสกกาเลฯ|
    count |๓|
      block |อุเทติ อาปูรติ เวติ จนฺโท อตฺถํ ตเปตฺวาน ปเลติ สูริโย|
      block |วิทิตา มยา สตฺตุก โลกธมฺมา ตสฺมา น โสจามหํ โสกกาเลฯ|
    count |๔|
      block |อลโส คิหี กามโภคี น สาธุ อสญฺญโต ปพฺพชิโต น สาธุ|
      block |ราชา น สาธุ อนิสมฺมการี โย ปณฺฑิโต โกธโน ตํ น สาธุฯ|
    count |๕|
      block |นิสมฺม ขตฺติโย กยิรา นานิสมฺม ทิสมฺปติ|
      block |นิสมฺมการิโน ราช ยโส กิตฺติ จ วฑฺฒตีติฯ|
    stand |มณิกุณฺฑลชาตกํ ปฐมํฯ|
    count |  |
    block |๓๕๒ สุชาตชาตกํ ๕-๑-๒|
    count |๖|
      block |กิํ นุ สนฺตรมาโนว ลายิตฺวา หริตํ ติณํ|
      block |ขาท ขาทาติ ลปสิ คตสตฺตํ ชรคฺควํฯ|
    count |๗|
      block |น หิ อนฺเนน ปาเนน มโต โคโณ สมุฏฺฐเห|
      block |ตฺวญฺจ ตุจฺฉํ วิลปสิ ยถา ตํ ทุมฺมตี ตถาฯ|
    count |๘|
      block |ตเถว ติฏฺฐติ สีสํ หตฺถปาทา จ วาลธิ|
      block |โสตา ตเถว ติฏฺฐนฺติ มญฺเญ โคโณ สมุฏฺฐเหฯ|
    count |๙|
      block |เนวยฺยกสฺส สีสญฺจ หตฺถปาทา จ ทิสฺสเร|
      block |รุทํ มตฺติกถูปสฺมิํ นนุ ตฺวญฺเญว ทุมฺมติฯ|
    count |๑๐|
      block |อาทิตฺตํ วต มํ สนฺตํ ฆตสิตฺตํว ปาวกํ|
      block |วารินา วิย โอสิญฺจํ สพฺพํ นิพฺพาปเย ทรํฯ|
    count |๑๑|
      block |อพฺพหี วต เม สลฺลํ ยมาสิ หทยสฺสิตํ|
      block |โย เม โสกปเรตสฺส ปิตุ โสกํ อปานุทิฯ|
    count |๑๒|
      block |โสหํ อพฺพูฬฺหสลฺโลสฺมิ วีตโสโก อนาวิโล|
      block |น โสจามิ น โรทามิ ตว สุตฺวาน มาณวฯ|
    count |๑๓|
      block |เอวํ กโรนฺติ สปฺปญฺญา เย โหนฺติ อนุกมฺปกา|
      block |วินิวตฺเตนฺติ โสกมฺหา สุชาโต ปิตรํ ยถาติฯ|
    stand |สุชาตชาตกํ ทุติยํฯ|
    count |  |
    block |๓๕๓ เวนสาขชาตกํ ๕-๑-๓|
    count |๑๔|
      block |นยิทํ นิจฺจํ ภวิตพฺพํ พฺรหฺมทตฺต เขมํ สุภิกฺขํ สุขตา จ กาเย|
      block |อตฺถจฺจเย มา อหุ สมฺปมูฬฺโห ภินฺนปฺลโว สาครสฺเสว มชฺเฌฯ|
    count |๑๕|
      block |ยานิ กโรติ ปุริโส ตานิ อตฺตนิ ปสฺสติ|
      block |กลฺยาณการี กลฺยาณํ ปาปการี จ ปาปกํ|
      block |ยาทิสํ วปเต พีชํ ตาทิสํ หรเต ผลํฯ|
    count |๑๖|
      block |อิทํ ตทาจริยวโจ ปาราสริโย ยทพฺรวิ|
      block |มา สุ ตฺวํ อกริ ปาปํ ยํ ตฺวํ ปจฺฉา กตํ ตเปฯ|
    count |๑๗|
      block |อยเมว โส ปิงฺคิย เวนสาโข ยมฺหิ ฆาตยิํ ขตฺติยานํ สหสฺสํ|
      block |อลงฺกเต จนฺทนสารานุลิตฺเต ตเมว ทุกฺขํ ปจฺจาคตํ มมํฯ|
    count |๑๘|
      block |สามา จ โข จนฺทนลิตฺตคตฺตา ลฏฺฐีว โสภญฺชนกสฺส อุคฺคตา|
      block |อทิสฺวา กาลํ กริสฺสามิ อุพฺพริํ ตํ เม อิโต ทุกฺขตรํ ภวิสฺสตีติฯ|
    stand |เวนสาขชาตกํ ตติยํฯ|
    count |  |
    block |๓๕๔ อุรคชาตกํ ๕-๑-๔|
    count |๑๙|
      block |อุรโคว ตจํ ชิณฺณํ หิตฺวา คจฺฉติ สํ ตนุํ|
      block |เอวํ สรีเร นิพฺโภเค เปเต กาลงฺกเต สติฯ|
    count |๒๐|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โสจามิ คโต โส ตสฺส ยา คติฯ|
    count |๒๑|
      block |อนวฺหิโต ตโต อาคา อนนุญฺญาโต อิโต คโต|
      block |ยถาคโต ตถา คโต ตตฺถ กา ปริเทวนาฯ|
    count |๒๒|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โสจามิ คโต โส ตสฺส ยา คติฯ|
    count |๒๓|
      block |สเจ โรเท กิสา อสฺสํ ตสฺสา เม กิํ ผลํ สิยา|
      block |ญาติมิตฺตสุหชฺชานํ ภิยฺโย โน อรตี สิยาฯ|
    count |๒๔|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โสจามิ คโต โส ตสฺส ยา คติฯ|
    count |๒๕|
      block |ยถาปิ ทารโก จนฺทํ คจฺฉนฺตมนุโรทติ|
      block |เอวํ สมฺปทเมเวตํ โย เปตมนุโสจติฯ|
    count |๒๖|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โสจามิ คโต โส ตสฺส ยา คติฯ|
    count |๒๗|
      block |ยถาปิ อุทกกุมฺโภ ภินฺโน อปฺปฏิสนฺธิโย|
      block |เอวํ สมฺปทเมเวตํ โย เปตมนุโสจติฯ|
    count |๒๘|
      block |ฑยฺหมาโน น ชานาติ ญาตีนํ ปริเทวิตํ|
      block |ตสฺมา เอตํ น โสจามิ คโต โส ตสฺส ยา คตีติฯ|
    stand |อุรคชาตกํ จตุตฺถํฯ|
    count |  |
    block |๓๕๕ ฆฏชาตกํ ๕-๑-๕|
    count |๒๙|
      block |อญฺเญ โสจนฺติ โรทนฺติ อญฺเญ อสฺสุมุขา ชนา|
      block |ปสนฺนมุขวณฺโณสิ กสฺมา ฆฏ น โสจสิฯ|
    count |๓๐|
      block |นาพฺภตีตหโร โสโก นานาคตสุขาวโห|
      block |ตสฺมา ธงฺก น โสจามิ นตฺถิ โสเก ทุตียตา ฯ|
    count |๓๑|
      block |โสจํ ปณฺฑุ กิโส โหติ ภตฺตญฺจสฺส น รุจฺจติ|
      block |อมิตฺตา สุมนา โหนฺติ สลฺลวิทฺธสฺส รุปฺปโตฯ|
    count |๓๒|
      block |คาเม วา ยทิ วารญฺเญ นินฺเน วา ยทิ วา ถเล|
      block |ฐิตํ มํ นาคมิสฺสติ เอวํ ทิฏฺฐปโท อหํฯ|
    count |๓๓|
      block |ยสฺสตฺตา นาลเมโกว สพฺพกามรสาหโร|
      block |สพฺพาปิ ปถวี ตสฺส น สุขํ อาวหิสฺสตีติฯ|
    stand |ฆฏชาตกํ ปญฺจมํฯ|
    count |  |
    block |๓๕๖ โกรณฺฑิยชาตกํ ๕-๑-๖|
    count |๓๔|
      block |เอโก อรญฺเญ คิริกนฺทรายํ ปคฺคยฺห ปคฺคยฺห สิลํ ปเวจฺฉสิ|
      block |ปุนปฺปุนํ สนฺตรมานรูโป โกรณฺฑิย โก นุ ตว ยิธตฺโถฯ|
    count |๓๕|
      block |อหญฺหิมํ สาคร เสวิตนฺตํ สมํ กริสฺสามิ ยถาปิ ปาณิ|
      block |วิกิริย สานูนิ จ ปพฺพตานิ จ ตสฺมา สิลํ ทริยา ปกฺขิปามิฯ|
    count |๓๖|
      block |นยิมํ มหิํ อรหติ ปาณิกปฺปํ สมํ มนุสฺโส กรณาย เมโก|
      block |มญฺญามิมญฺเญว ทริํ ชิคีสํ โกรณฺฑิย หาหสิ ชีวโลกํฯ|
    count |๓๗|
      block |สเจ อหํ ภูตธรํ น สกฺกา สมํ มนุสฺโส กรณาย เมโก|
      block |เอวเมว ตฺวํ พฺรหฺเม อิเม มนุสฺเส นานาทิฏฺฐิเก นานยิสฺสสิ เต ฯ|
    count |๓๘|
      block |สงฺขิตฺตรูเปน ภวํ มมตฺถํ อกฺขาสิ โกรณฺฑิย เอวเมตํ|
      block |ยถา น สกฺกา ปถวี สมายํ กตฺตุํ มนุสฺเสน ตถา มนุสฺสาติฯ|
    stand |โกรณฺฑิยชาตกํ ฉฏฺฐํฯ|
    count |  |
    block |๓๕๗ ลฏุกิกชาตกํ ๕-๑-๗|
    count |๓๙|
      block |วนฺทามิ ตํ กุญฺชร สฏฺฐิหายนํ อารญฺญกํ ยูถปติํ ยสสฺสิํ|
      block |ปกฺเขหิ ตํ ปญฺชลิกํ กโรมิ มา เม วธี ปุตฺตเก ทุพฺพลายฯ|
    count |๔๐|
      block |วนฺทามิ ตํ กุญฺชร เอกจาริํ อารญฺญกํ ปพฺพตสานุโคจรํ|
      block |ปกฺเขหิ ตํ ปญฺชลิกํ กโรมิ มา เม วธี ปุตฺตเก ทุพฺพลาย|
    count |๔๑|
      block |วมิสฺสามิ เต ลฏุกิเก ปุตฺตกานิ กิํ เม ตุวํ กาหสิ ทุพฺพลาสิ|
      block |สตํ สหสฺสานิปิ ตาทิสีนํ วาเมน ปาเทน ปโปถเยยฺยํฯ|
    count |๔๒|
      block |น เหว สพฺพตฺถ พเลน กิจฺจํ พลญฺหิ พาลสฺส วธาย โหติ|
      block |กริสฺสามิ เต นาคราชา อนตฺถํ โย เม วธี ปุตฺตเก ทุพฺพลายฯ|
    count |๔๓|
      block |กากญฺจ ปสฺส ลฏุกิกํ มณฺฑูกํ นีลมกฺขิกํ|
      block |เอเต นาคํ อฆาเตสุํ ปสฺส เวรสฺส เวรินํ|
      block |ตสฺมา หิ เวรํ น กยิราถ อปฺปิเยนปิ เกนจีติฯ|
    stand |ลฏุกิกชาตกํ สตฺตมํฯ|
    count |  |
    block |๓๕๘ จูฬธมฺมปาลชาตกํ ๕-๑-๘|
    count |๔๔|
      block |อหเมว ทูสิยา ภูนหตา รญฺโญ มหาปตาปสฺส|
      block |เอตํ มุญฺจตุ ธมฺมปาลํ หตฺเถ เม เทว เฉเทหิฯ|
    count |๔๕|
      block |อหเมว ทูสิยา ภูนหตา รญฺโญ มหาปตาปสฺส|
      block |เอตํ มุญฺจตุ ธมฺมปาลํ ปาเท เม เทว เฉเทหิฯ|
    count |๔๖|
      block |อหเมว ทูสิยา ภูนหตา รญฺโญ มหาปตาปสฺส|
      block |เอตํ มุญฺจตุ ธมฺมปาลํ สีสํ เม เทว เฉเทหิฯ|
    count |๔๗|
      block |น หิ นูนิมสฺส รญฺโญ มิตฺตามจฺจา จ วิชฺชเร สุหทา|
      block |เย น วทนฺติ ราชานํ มา ฆาตยิ โอรสํ ปุตฺตํฯ|
    count |๔๘|
      block |น หิ นูนิมสฺส รญฺโญ ญาตี มิตฺตา จ วิชฺชเร สุหทา|
      block |เย น วทนฺติ ราชานํ มา ฆาตยิ อตฺรชํ ปุตฺตํฯ|
    count |๔๙|
      block |จนฺทนสารานุลิตฺตา พาหา ฉิชฺชนฺติ ธมฺมปาลสฺส|
      block |ทายาทสฺส ปถพฺยา ปาณา เม เทว รุชฺฌนฺตีติฯ|
    stand |จูฬธมฺมปาลชาตกํ อฏฺฐมํฯ|
    count |  |
    block |๓๕๙ สุวณฺณมิคชาตกํ ๕-๑-๙|
    count |๕๐|
      block |วิกฺกม เร หริปาท วิกฺกม เร มหามิค|
      block |ฉินฺท วารตฺติกํ ปาสํ นาหํ เอกา วเน รเมฯ|
    count |๕๑|
      block |วิกฺกมามิ น ปาเรมิ ภูมิํ สุมฺภามิ เวคสา|
      block |ทฬฺโห วารตฺติโก ปาโส ปาทํ เม ปริกนฺตติฯ|
    count |๕๒|
      block |อตฺถรสฺสุ ปลาสานิ อสิํ นิพฺพาห ลุทฺทก|
      block |ปฐมํ มํ วธิตฺวาน หน ปจฺฉา มหามิคํฯ|
    count |๕๓|
      block |น เม สุตํ วา ทิฏฺฐํ วา ภาสนฺติํ มานุสิํ มิคิํ|
      block |ตฺวญฺจ ภทฺเท สุขี โหหิ เอโส จาปิ มหามิโคฯ|
    count |๕๔|
      block |เอวํ ลุทฺทก นนฺทสฺสุ สห สพฺเพหิ ญาติภิ|
      block |ยถาหมชฺช นนฺทามิ มุตฺตํ ทิสฺวา มหามิคนฺติฯ|
    stand |สุวณฺณมิคชาตกํ นวมํฯ|
    count |  |
    block |๓๖๐ สุโยนนฺทีชาตกํ ๕-๑-๑๐|
    count |๕๕|
      block |วาติ คนฺโธ ติมิรานํ กุสมุทฺโท จ โฆสวา|
      block |ทูเร อิโต สุโยนนฺที ตมฺพกามา ตุทนฺติ มํฯ|
    count |๕๖|
      block |กถํ สมุทฺทมตริ กถํ อทฺทกฺขิ เสทุมํ|
      block |กถํ ตสฺสา จ ตุยฺหญฺจ อหุ สคฺค สมาคโมฯ|
    count |๕๗|
      block |กุรุกจฺฉา ปยาตานํ วาณิชานํ ธเนสินํ|
      block |มกเรหิ อภิทา นาวา ผลเกนาหมปฺลวิํฯ|
    count |๕๘|
      block |สา มํ สณฺเหน มุทุนา นิจฺจํ จนฺทนคนฺธินี|
      block |องฺเคน อุทฺธรี ภทฺทา มาตา ปุตฺตํว โอรสํฯ|
    count |๕๙|
      block |สา มํ อนฺเนน ปาเนน วตฺเถน สยเนน จ|
      block |อตฺตนาปิ จ มนฺทกฺขี เอวํ ตมฺพ วิชานาหีติฯ|
      block |อถ ชินวโร หริตํ ติณโก อถ ภินฺนปฺลโว อุรโคว ฆโฏ|
      block |ทริยา ปุน กุญฺชร ภูนหตา มิคมุตฺตมสคฺควเรน ทสาติฯ|
    stand |สุโยนนฺทีชาตกํ ทสมํฯ|
    stand |มณิกุณฺฑลวคฺโค ปฐโมฯ|
    block |ตสฺสุทฺทานํ|
  block |๒ วณฺณาโรหวคฺโค|
    count |  |
    block |๓๖๑ วณฺณาโรหชาตกํ ๕-๒-๑|
    count |๖๐|
      block |วณฺณาโรเหน ชาติยา พลนิกฺกมเนน จ|
      block |สุพาหุ น มยา เสยฺโย สุทาฐ อิติ ภาสสิฯ|
    count |๖๑|
      block |วณฺณาโรเหน ชาติยา พลนิกฺกมเนน จ|
      block |สุทาโฐ น มยา เสยฺโย สุพาหุ อิติ ภาสสิฯ|
    count |๖๒|
      block |เอวํ เจ มํ วิหรนฺตํ สุพาหุ สมฺม ทุพฺภสิ|
      block |น ทานาหํ ตยา สทฺธิํ สํวาสมภิโรจเยฯ|
    count |๖๓|
      block |โย ปเรสํ วจนานิ สทฺทเหยฺย ยถาตถํ|
      block |ขิปฺปํ ภิชฺเชถ มิตฺตสฺมิํ เวรญฺจ ปสเว พหุํฯ|
    count |๖๔|
      block |น โส มิตฺโต โย สทา อปฺปมตฺโต เภทาสงฺกี รนฺธเมวานุปสฺสี|
      block |ยสฺมิญฺจ เสตี อุรสีว ปุตฺโต ส เว มิตฺโต โย อเภชฺโช ปเรหีติฯ|
    stand |วณฺณาโรหชาตกํ ปฐมํฯ|
    count |  |
    block |๓๖๒ สีลวีมํสชาตกํ ๕-๒-๒|
    count |๖๕|
      block |สีลํ เสยฺโย สุตํ เสยฺโย อิติ เม สํสโย อหุ|
      block |สีลเมว สุตา เสยฺโย อิติ เม นตฺถิ สํสโยฯ|
    count |๖๖|
      block |โมฆา ชาติ จ วณฺโณ จ สีลเมว กิรุตฺตมํ|
      block |สีเลน อนุเปตสฺส สุเตนตฺโถ น วิชฺชติฯ|
    count |๖๗|
      block |ขตฺติโย จ อธมฺมฏฺโฐ เวสฺโส จาธมฺมนิสฺสิโต|
      block |เต ปริจฺจชฺชุโภ โลเก อุปปชฺชนฺติ ทุคฺคติํฯ|
    count |๖๘|
      block |ขตฺติยา พฺราหฺมณา เวสฺสา สุทฺทา จณฺฑาลปุกฺกุสา|
      block |อิธ ธมฺมํ จริตฺวาน ภวนฺติ ติทิเว สมาฯ|
    count |๖๙|
      block |น เวทา สมฺปรายาย น ชาติ นาปิ พนฺธวา|
      block |สกญฺจ สีลํ สํสุทฺธํ สมฺปรายาย สุขาย จาติ ฯ|
    stand |สีลวีมํสชาตกํ ทุติยํฯ|
    count |  |
    block |๓๖๓ หิริชาตกํ ๕-๒-๓|
    count |๗๐|
      block |หิริํ ตรนฺตํ วิชิคุจฺฉมานํ ตวาหมสฺมี อิติ ภาสมานํ|
      block |เสยฺยานิ กมฺมานิ อนาทิยนฺตํ เนโส มมนฺติ อิติ นํ วิชญฺญาฯ|
    count |๗๑|
      block |ยญฺหิ กยิรา ตญฺหิ วเท ยํ น กยิรา น ตํ วเท|
      block |อกโรนฺตํ ภาสมานํ ปริชานนฺติ ปณฺฑิตาฯ|
    count |๗๒|
      block |น โส มิตฺโต โย สทา อปฺปมตฺโต เภทาสงฺกี รนฺธเมวานุปสฺสี|
      block |ยสฺมิญฺจ เสตี อุรสีว ปุตฺโต ส เว มิตฺโต โย อเภชฺโช ปเรหิฯ|
    count |๗๓|
      block |ปาโมชฺชกรณํ ฐานํ ปสํสาวหนํ สุขํ|
      block |ผลานิสํโส ภาเวติ วหนฺโต โปริสํ ธุรํฯ|
    count |๗๔|
      block |ปวิเวกรสํ ปิตฺวา รสํ อุปสมสฺส จ|
      block |นิทฺทโร โหติ นิปฺปาโป ธมฺมปฺปีติรสํ ปิวนฺติฯ|
    stand |หิริชาตกํ ตติยํฯ|
    count |  |
    block |๓๖๔ ขชฺโชปนกชาตกํ ๕-๒-๔|
    count |๗๕|
      block |โก นุ สนฺตมฺหิ ปชฺโชเต อคฺคิปริเยสนํ จรํ|
      block |อทฺทกฺขิ รตฺติ ขชฺโชตํ ชาตเวทํ อมญฺญถฯ|
    count |๗๖|
      block |สฺวสฺส โคมยจุณฺณานิ อภิมตฺถํ ติณานิ จ|
      block |วิปรีตาย สญฺญาย นาสกฺขิ ปชฺชเลตเวฯ|
    count |๗๗|
      block |เอวมฺปิ อนุปาเยน อตฺถํ น ลภเต มิโค|
      block |วิสาณโต ควํ โทหํ ยตฺถ ขีรํ น วินฺทติฯ|
    count |๗๘|
      block |วิวิเธหิ อุปาเยหิ อตฺถํ ปปฺโปนฺติ มาณวา|
      block |นิคฺคเหน อมิตฺตานํ มิตฺตานํ ปคฺคเหน จฯ|
    count |๗๙|
      block |เสนาโมกฺขปลาเภน วลฺลภานํ นเยน จ|
      block |ชคติํ ชคติปาลา อาวสนฺติ วสุนฺธรนฺติฯ|
    stand |ขชฺโชปนกชาตกํ จตุตฺถํฯ|
    count |  |
    block |๓๖๕ อหิตุณฺฑิกชาตกํ ๕-๒-๕|
    count |๘๐|
      block |ธุตฺโตมฺหิ สมฺม สุมุข ชูเต อกฺขปราชิโต|
      block |หเรหิ อมฺพปกฺกานิ วีริยํ เต ภกฺขยามเสฯ|
    count |๘๑|
      block |อลิกํ วต มํ สมฺม อภูเตน ปสํสสิ|
      block |โก เต สุโต วา ทิฏฺโฐ วา สุมุโข นาม มกฺกโฏฯ|
    count |๘๒|
      block |อชฺชาปิ เม ตํ มนสิ ยํ มํ ตฺวํ อหิตุณฺฑิก|
      block |ธญฺญาปณํ ปวิสิตฺวา มตฺโต ฉาตํ หนาสิ มํฯ|
    count |๘๓|
      block |ตาหํ สรํ ทุกฺขเสยฺยํ อปิ รชฺชมฺปิ การเย|
      block |เนวาหํ ยาจิโต ทชฺชํ ตถา หิ ภยตชฺชิโตฯ|
    count |๘๔|
      block |ยญฺจ ชญฺญา กุเล ชาตํ คพฺเภ ติตฺตํ อมจฺฉริํ|
      block |เตน สขิญฺจ มิตฺตญฺจ ธีโร สนฺธาตุมรหตีติฯ|
    stand |อหิตุณฺฑิกชาตกํ ปญฺจมํฯ|
    count |  |
    block |๓๖๖ คุมฺพิยชาตกํ ๕-๒-๖|
    count |๘๕|
      block |มธุวณฺณํ มธุรสํ มธุคนฺธํ วิสํ อหุ|
      block |คุมฺพิโย ฆาสเมสาโน อรญฺเญ โอทหี วิสํฯ|
    count |๘๖|
      block |มธุ อิติ มญฺญมานา เย ตํ วิสมขาทิสุํ|
      block |เตสํ ตํ กฏุกํ อาสิ มรณํ เตนุปาคมุํฯ|
    count |๘๗|
      block |เย จ โข ปฏิสงฺขาย วิสํ ตํ ปริวชฺชยุํ|
      block |เต อาตุเรสุ สุขิตา ฑยฺหมาเนสุ นิพฺพุตาฯ|
    count |๘๘|
      block |เอวเมว มนุสฺเสสุ วิสํ กามา สโมหิตา|
      block |อามิสํ พนฺธนญฺเจตํ มจฺจุเวโส คุหาสโยฯ|
    count |๘๙|
      block |เอวเมว อิเม กาเม อาตุรา ปริจาริเก|
      block |เย สทา ปริวชฺเชนฺติ สงฺคํ โลเก อุปจฺจคุนฺติฯ|
    stand |คุมฺพิยชาตกํ ฉฏฺฐํฯ|
    count |  |
    block |๓๖๗ สาฬิยชาตกํ ๕-๒-๗|
    count |๙๐|
      block |ยฺวายํ สาฬิย ฉาโปติ กณฺหสปฺปํ อคาหยิ|
      block |เตน สปฺเปนยํ ทฏฺโฐ หโต ปาปานุสาสโกฯ|
    count |๙๑|
      block |อหนฺตาร มหนฺตารํ โย นโร หนฺตุมิจฺฉติ|
      block |เอวํ โส นิหโต เสติ ยถายํ ปุริโส หโตฯ|
    count |๙๒|
      block |อหนฺตาร มฆาเตนฺตํ โย นโร หนฺตุมิจฺฉติ|
      block |เอวํ โส นิหโต เสติ ยถายํ ปุริโส หโตฯ|
    count |๙๓|
      block |ยถา ปํสุมุฏฺฐิํ ปุริโส ปฏิวาตํ ปฏิกฺขิเป|
      block |ตเมว โส รโช หนฺติ ตถายํ ปุริโส หโตฯ|
    count |๙๔|
      block |โย อปฺปทุฏฺฐสฺส นรสฺส ทุสฺสติ สุทฺธสฺส โปสสฺส อนงฺคณสฺส|
      block |ตเมว พาลํ ปจฺเจติ ปาปํ สุขุโม รโช ปฏิวาตํว ขิตฺโตติฯ|
    stand |สาฬิยชาตกํ สตฺตมํฯ|
    count |  |
    block |๓๖๘ ตจสารชาตกํ ๕-๒-๘|
    count |๙๕|
      block |อมิตฺตหตฺถตฺถคตา ตจสารสมปฺปิตา|
      block |ปสนฺนมุขวณฺณาตฺถ กสฺมา ตุมฺเห น โสจถฯ|
    count |๙๖|
      block |น โสจนาย ปริเทวนาย อตฺโถว ลพฺโภ อปิ อปฺปโกปิ|
      block |โสจนฺตเมนํ ทุขิตํ วิทิตฺวา ปจฺจตฺถิกา อตฺตมนา ภวนฺติฯ|
    count |๙๗|
      block |ยโต จ โข ปณฺฑิโต อาปทาสุ น เวธตี อตฺถวินิจฺฉยญฺญู|
      block |ปจฺจตฺถิกาสฺส ทุขิตา ภวนฺติ ทิสฺวา มุขํ อวิการํ ปุราณํฯ|
    count |๙๘|
      block |ชปฺเปน มนฺเตน สุภาสิเตน อนุปฺปทาเนน ปเวณิยา วา|
      block |ยถา ยถา ยตฺถ ลเภถ อตฺถํ ตถา ตถา ตตฺถ ปรกฺกเมยฺยฯ|
    count |๙๙|
      block |ยโต จ ชาเนยฺย อลพฺภเนยฺโย มยา ว อญฺเญน วา เอส อตฺโถ|
      block |อโสจมาโน อธิวาสเยยฺย กมฺมํ ทฬฺหํ กินฺติ กโรมิ ทานีติฯ|
    stand |ตจสารชาตกํ อฏฺฐมํฯ|
    count |  |
    block |๓๖๙ มิตฺตวินฺทกชาตกํ ๕-๒-๙|
    count |๑๐๐|
      block |กฺยาหํ เทวานมกรํ กิํ ปาปํ ปกตํ มยา|
      block |ยํ เม สิรสฺมิํ โอหจฺจ จกฺกํ ภมติ มตฺถเกฯ|
    count |๑๐๑|
      block |อติกฺกมฺม รมณกํ สทามตฺตญฺจ ทูภกํ|
      block |พฺรหฺมตฺตรญฺจ ปาสาทํ เกนตฺเถน อิธาคโตฯ|
    count |๑๐๒|
      block |อิโต พหุตรา โภคา อตฺร มญฺเญ ภวิสฺสเร|
      block |อิติ เอตาย สญฺญาย ปสฺส มํ พฺยสนํ คตํฯ|
    count |๑๐๓|
      block |จตุพฺภิ อฏฺฐชฺฌคมา อฏฺฐาหิปิ จ โสฬส|
      block |โสฬสาหิ จ พาตฺติํส อตฺริจฺฉํ จกฺกมาสโท|
    block |อิจฺฉาหตสฺส โปสสฺส จกฺกํ ภมติ มตฺถเกฯ|
    count |๑๐๔|
      block |อุปริวิสาลา ทุปฺปูรา อิจฺฉา วิสฏคามินี|
      block |เย จ ตํ อนุคิชฺฌนฺติ เต โหนฺติ จกฺกธาริโนติฯ|
    stand |มิตฺตวินฺทกชาตกํ นวมํฯ|
    count |  |
    block |๓๗๐ ปลาสชาตกํ ๕-๒-๑๐|
    count |๑๐๕|
      block |หํโส ปลาสมวจ นิคฺโรโธ สมฺม ชายติ|
      block |องฺกสฺมิํ เต นิสินฺโนว โส เต มมฺมานิ เฉจฺฉติ ฯ|
    count |๑๐๖|
      block |วฑฺฒตาเมว นิคฺโรโธ ปติฏฺฐสฺส ภวามหํ|
      block |ยถา ปิตา จ มาตา จ เอวํ เม โส ภวิสฺสติฯ|
    count |๑๐๗|
      block |ยํ ตฺวํ องฺกสฺมิํ วฑฺเฒสิ ขีรรุกฺขํ ภยานกํ|
      block |อามนฺต โข ตํ คจฺฉาม วุฑฺฒิ มสฺส น รุจฺจติฯ|
    count |๑๐๘|
      block |อิทานิ โข มํ ภาเยติ มหาเนรุนิทสฺสนํ|
      block |หํสสฺส อนภิญฺญาย มหา เม ภยมาคตํฯ|
    count |๑๐๙|
      block |น ตสฺส วุฑฺฒิ กุสลปฺปสตฺถา โย วฑฺฒมาโน ฆสเต ปติฏฺฐํ|
      block |ตสฺสูปโรธํ ปริสงฺกมาโน ปตารยี มูลวธาย ธีโรติฯ|
    stand |ปลาสชาตกํ ทสมํฯ|
    stand |วณฺณาโรหวคฺโค ทุติโย ฯ|
  block |๓ อฑฺฒวคฺโค|
    count |  |
    block |๓๗๑ ทีฆีติโกสลชาตกํ ๕-๓-๑|
    count |๑๑๐|
      block |เอวํภูตสฺส เต ราช อาคตสฺส วเส มม|
      block |อตฺถิ นุ โกจิ ปริยาโย โย ตํ ทุกฺขา ปโมจเยฯ|
    count |๑๑๑|
      block |เอวํภูตสฺส เม ตาต อาคตสฺส วเส ตว|
      block |นตฺถิ โน โกจิ ปริยาโย โย มํ ทุกฺขา ปโมจเยฯ|
    count |๑๑๒|
      block |นาญฺญํ สุจริตํ ราช นาญฺญํ ราช สุภาสิตํ|
      block |ตายเต มรณกาเล เอวเมวิตรํ ธนํฯ|
    count |๑๑๓|
      block |อกฺโกจฺฉิ มํ อวธิ มํ อชินิ มํ อหาสิ เม|
      block |เย จ ตํ อุปนยฺหนฺติ เวรํ เตสํ น สมฺมติฯ|
    count |๑๑๔|
      block |อกฺโกจฺฉิ มํ อวธิ มํ อชินิ มํ อหาสิ เม|
      block |เย จ ตํ นุปนยฺหนฺติ เวรํ เตสูปสมฺมติฯ|
    count |๑๑๕|
      block |น หิ เวเรน เวรานิ สมฺมนฺตีธ กุทาจนํ|
      block |อเวเรน จ สมฺมนฺติ เอส ธมฺโม สนนฺตโนติฯ|
    stand |ทีฆีติโกสลชาตกํ ปฐมํฯ|
    count |  |
    block |๓๗๒ มิคโปตกชาตกํ ๕-๓-๒|
    count |๑๑๖|
      block |อคารา ปจฺจุเปตสฺส อนคารสฺส เต สโต|
      block |สมณสฺส น ตํ สาธุ ยํ เปตมนุโสจสิฯ|
    count |๑๑๗|
      block |สํวาเสน หเว สกฺก มนุสฺสสฺส มิคสฺส วา|
      block |หทเย ชายเต เปมํ น ตํ สกฺกา อโสจิตุํฯ|
    count |๑๑๘|
      block |มตํ มริสฺสํ โรทนฺติ เย รุทนฺติ ลปนฺติ จ|
      block |ตสฺมา ตฺวํ อิสิ มา โรทิ โรทิตํ โมฆมาหุ สนฺโตฯ|
    count |๑๑๙|
      block |โรทิเตน หเว พฺรหฺเม มโต เปโต สมุฏฺฐเห|
      block |สพฺเพ สงฺคมฺม โรทาม อญฺญมญฺญสฺส ญาตเกฯ|
    count |๑๒๐|
      block |อาทิตฺตํ วต มํ สนฺตํ ฆตสิตฺตํว ปาวกํ|
      block |วารินา วิย โอสิญฺจํ สพฺพํ นิพฺพาปเย ทรํฯ|
    count |๑๒๑|
      block |อพฺพหิ วต เม สลฺลํ ยมาสิ หทยสฺสิตํ|
      block |โย เม โสกปเรตสฺส ปุตฺตโสกํ อปานุทิฯ|
    count |๑๒๒|
      block |โสหํ อพฺพูฬฺหสลฺโลสฺมิ วีตโสโก อนาวิโล|
      block |น โสจามิ น โรทามิ ตว สุตฺวาน วาสวาติฯ|
    stand |มิคโปตกชาตกํ ทุติยํฯ|
    count |  |
    block |๓๗๓ มูสิกชาตกํ ๕-๓-๓|
    count |๑๒๓|
      block |กุหิํ คตา กตฺถ คตา อิติ ลาลปฺปตี ชโน|
      block |อหเมเวโก ชานามิ อุทปาเน มูสิกา หตาฯ|
    count |๑๒๔|
      block |ยญฺเจตํ อิติ จีติ จ คทฺรโภว นิวตฺตสิ|
      block |อุทปาเน มูสิกํ หนฺตฺวา ยวํ ภกฺเขตุมิจฺฉสิฯ|
    count |๑๒๕|
      block |ทหโร จาสิ ทุมฺเมธ ปฐมุปฺปตฺติโก สุสุ|
      block |ทีฆญฺเจตํ สมาสชฺช น เต ทสฺสามิ ชีวิตํฯ|
    count |๑๒๖|
      block |นานฺตลิกฺขภวเนน นางฺคปุตฺตปิเนน วา|
      block |ปุตฺเตน หิ ปตฺถยิโต สิโลเกหิ ปโมจิโตฯ|
    count |๑๒๗|
      block |สพฺพํ สุตมธีเยถ หีนมุกฺกฏฺฐมชฺฌิมํ|
      block |สพฺพสฺส อตฺถํ ชาเนยฺย น จ สพฺพํ ปโยชเย|
      block |โหติ ตาทิสโก กาโล ยตฺถ อตฺถาวหํ สุตนฺติฯ|
    stand |มูสิกชาตกํ ตติยํฯ|
    count |  |
    block |๓๗๔ จูฬธนุคฺคหชาตกํ ๕-๓-๔|
    count |๑๒๘|
      block |สพฺพํ ภณฺฑํ สมาทาย ปารํ ติณฺโณสิ พฺราหฺมณ|
    block |ปจฺจาคจฺฉ ลหุํ ขิปฺปํ มมฺปิ ตาเรหิ ทานิโต ฯ|
    count |๑๒๙|
      block |อสนฺถุตํ มํ จิรสนฺถุเตน นิมีนิ โภตี อทฺธุวํ ธุเวน|
      block |มยาปิ โภตี นิมิเนยฺย อญฺญํ อิโต อหํ ทูรตรํ คมิสฺสํฯ|
    count |๑๓๐|
      block |กายํ เอฬคลาคุมฺเพ กโรติ อหุหาสิยํ|
      block |นยีธ นจฺจคีตํ วา ตาฬํ วา สุสมาหิตํ|
      block |อนมฺหิกาเล สุโสณิ กิํ นุ ชคฺฆสิ โสภเน ฯ|
    count |๑๓๑|
      block |สิงฺคาล พาล ทุมฺเมธ อปฺปปญฺโญสิ ชมฺพุก|
      block |ชีโน มจฺฉญฺจ เปสิญฺจ กปโณ วิย ฌายสิฯ|
    count |๑๓๒|
      block |สุทสฺสํ วชฺชมญฺเญสํ อตฺตโน ปน ทุทฺทสํ|
      block |ชีนา ปติญฺจ ชารญฺจ มญฺเญ ตฺวญฺเญว ฌายสิฯ|
    count |๑๓๓|
      block |เอวเมตํ มิคราช ยถา ภาสสิ ชมฺพุก|
      block |สา นูนาหํ อิโต คนฺตฺวา ภตฺตุ เหสฺสํ วสานุคาฯ|
    count |๑๓๔|
      block |โย หเร มตฺติกํ ถาลํ กํสถาลมฺปิ โส หเร|
      block |กตญฺเจว ตยา ปาปํ ปุนเปวํ กริสฺสสีติฯ|
    stand |จูฬธนุคฺคหชาตกํ จตุตฺถํฯ|
    count |  |
    block |๓๗๕ กโปตชาตกํ ๕-๓-๕|
    count |๑๓๕|
      block |อิทานิ โขมฺหิ สุขิโต อโรโค นิกฺกณฺฏโก นิปฺปติโต กโปโต|
      block |กาหามิ ทานี หทยสฺส ตุฏฺฐิํ ตถาหิมํ มํสสากํ พเลติฯ|
    count |๑๓๖|
      block |กายํ พลากา สิขิโน โจรี ลงฺฆิปิตามหา|
      block |โอรํ พลาเก อาคจฺฉ จณฺโฑ เม วายโส สขาฯ|
    count |๑๓๗|
      block |อลญฺหิ เต ชคฺฆิตาเย มมํ ทิสฺวาน เอทิสํ|
      block |วิลูนํ สูทปุตฺเตน ปิฏฺฐมณฺเฑน มกฺขิตํฯ|
    count |๑๓๘|
      block |สุนฺหาโต สุวิลิตฺโตสิ อนฺนปาเนน ตปฺปิโต|
      block |กณฺเฐ จ เต เวฬุริโย อคมา นุ กชงฺคลํฯ|
    count |๑๓๙|
      block |มา เต มิตฺโต อมิตฺโต วา อคมาสิ กชงฺคลํ|
      block |ปิญฺฉานิ ตตฺถ ลายิตฺวา กณฺเฐ พนฺธนฺติ วฏฺฏนํฯ|
    count |๑๔๐|
      block |ปุนปาปชฺชสี สมฺม สีลญฺหิ ตว ตาทิสํ|
      block |น หิ มานุสกา โภคา สุภุญฺชา โหนฺติ ปกฺขินาติฯ|
      block |อถ วณฺณ สสีล หิริ ลภเต สุมุขา วิส สาฬิยมิตฺตวโร|
      block |อถ จกฺก ปลาส สราช สโต ยว พาล กโปตก ปนฺนรสาติฯ|
      block |ชีนญฺจ วณฺณํ อสมํวคุปฺปริ สุเทสิตา ชาตกนฺติ สนฺติ วีสติ|
      block |มเหสิโน พฺรหฺมจริตฺตมุตฺต-มโวจ คาถา อตฺถวตี สุพฺยญฺชนาติฯ|
    stand |กโปตชาตกํ ปญฺจมํฯ|
    stand |อฑฺฒวคฺโค ตติโยฯ|
    block |ตสฺสุทฺทานํ|
    block |อถ วคฺคุทฺทานํ|
    stand |ปญฺจกนิปาตํ นิฏฺฐิตํฯ|
