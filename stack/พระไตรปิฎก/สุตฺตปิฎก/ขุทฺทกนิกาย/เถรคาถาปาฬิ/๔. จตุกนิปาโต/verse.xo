block |๔ จตุกนิปาโต|
  block |๑ นาคสมาลตฺเถรคาถา|
    count |๒๖๗|
      block |อลงฺกตา สุวสนา มาลินี จนฺทนุสฺสทา|
      block |มชฺเฌ มหาปเถ นารี ตุริเย นจฺจติ นฏฺฏกีฯ|
    count |๒๖๘|
      block |ปิณฺฑิกาย ปวิฏฺโฐหํ คจฺฉนฺโต นํ อุทิกฺขิสํ|
      block |อลงฺกตํ สุวสนํ มจฺจุปาสํว โอฑฺฑิตํฯ|
    count |๒๖๙|
      block |ตโต เม มนสีกาโร โยนิโส อุทปชฺชถ|
      block |อาทีนโว ปาตุรหุ นิพฺพิทา สมติฏฺฐถ ฯ|
    count |๒๗๐|
      block |ตโต จิตฺตํ วิมุจฺจิ เม ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… นาคสมาโล เถโร…ฯ|
  block |๒ ภคุตฺเถรคาถา|
    count |๒๗๑|
      block |อหํ มิทฺเธน ปกโต วิหารา อุปนิกฺขมิํ|
      block |จงฺกมํ อภิรุหนฺโต ตตฺเถว ปปติํ ฉมาฯ|
    count |๒๗๒|
      block |คตฺตานิ ปริมชฺชิตฺวา ปุนปารุยฺห จงฺกมํ|
      block |จงฺกเม จงฺกมิํ โสหํ อชฺฌตฺตํ สุสมาหิโตฯ|
    count |๒๗๓|
      block |ตโต เม มนสีกาโร โยนิโส อุทปชฺชถ|
      block |อาทีนโว ปาตุรหุ นิพฺพิทา สมติฏฺฐถฯ|
    count |๒๗๔|
      block |ตโต จิตฺตํ วิมุจฺจิ เม ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… ภคุตฺเถโร…ฯ|
  block |๓ สภิยตฺเถรคาถา|
    count |๒๗๕|
      block |ปเร จ น วิชานนฺติ มยเมตฺถ ยมามเส|
      block |เย จ ตตฺถ วิชานนฺติ ตโต สมฺมนฺติ เมธคาฯ|
    count |๒๗๖|
      block |ยทา จ อวิชานนฺตา อิริยนฺตฺยมรา วิย|
      block |วิชานนฺติ จ เย ธมฺมํ อาตุเรสุ อนาตุราฯ|
    count |๒๗๗|
      block |ยํ กิญฺจิ สิถิลํ กมฺมํ สํกิลิฏฺฐญฺจ ยํ วตํ|
      block |สงฺกสฺสรํ พฺรหฺมจริยํ น ตํ โหติ มหปฺผลํฯ|
    count |๒๗๘|
      block |ยสฺส สพฺรหฺมจารีสุ คารโว นูปลพฺภติ|
      block |อารกา โหติ สทฺธมฺมา นภํ ปุถวิยา ยถาติฯ|
    stand |… สภิโย เถโร…ฯ|
  block |๔ นนฺทกตฺเถรคาถา|
    count |๒๗๙|
      block |ธิรตฺถุ ปูเร ทุคฺคนฺเธ มารปกฺเข อวสฺสุเต|
      block |นวโสตานิ เต กาเย ยานิ สนฺทนฺติ สพฺพทาฯ|
    count |๒๘๐|
      block |มา ปุราณํ อมญฺญิตฺโถ มาสาเทสิ ตถาคเต|
      block |สคฺเคปิ เต น รชฺชนฺติ กิมงฺคํ ปน มานุเสฯ|
    count |๒๘๑|
      block |เย จ โข พาลา ทุมฺเมธา ทุมฺมนฺตี โมหปารุตา|
      block |ตาทิสา ตตฺถ รชฺชนฺติ มารขิตฺตมฺหิ พนฺธเนฯ|
    count |๒๘๒|
      block |เยสํ ราโค จ โทโส จ อวิชฺชา จ วิราชิตา|
      block |ตาที ตตฺถ น รชฺชนฺติ ฉินฺนสุตฺตา อพนฺธนาติฯ|
    stand |… นนฺทโก เถโร…ฯ|
  block |๕ ชมฺพุกตฺเถรคาถา|
    count |๒๘๓|
      block |ปญฺจปญฺญาสวสฺสานิ รโชชลฺลมธารยิํ|
      block |ภุญฺชนฺโต มาสิกํ ภตฺตํ เกสมสฺสุํ อโลจยิํฯ|
    count |๒๘๔|
      block |เอกปาเทน อฏฺฐาสิํ อาสนํ ปริวชฺชยิํ|
      block |สุกฺขคูถานิ จ ขาทิํ อุทฺเทสญฺจ น สาทิยิํฯ|
    count |๒๘๕|
      block |เอตาทิสํ กริตฺวาน พหุํ ทุคฺคติคามินํ|
      block |วุยฺหมาโน มโหเฆน พุทฺธํ สรณมาคมํฯ|
    count |๒๘๖|
      block |สรณคมนํ ปสฺส ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… ชมฺพุโก เถโร…ฯ|
  block |๖ เสนกตฺเถรคาถา|
    count |๒๘๗|
      block |สฺวาคตํ วต เม อาสิ คยายํ คยผคฺคุยา|
      block |ยํ อทฺทสาสิํ สมฺพุทฺธํ เทเสนฺตํ ธมฺมมุตฺตมํฯ|
    count |๒๘๘|
      block |มหปฺปภํ คณาจริยํ อคฺคปตฺตํ วินายกํ|
      block |สเทวกสฺส โลกสฺส ชินํ อตุลทสฺสนํฯ|
    count |๒๘๙|
      block |มหานาคํ มหาวีรํ มหาชุติมนาสวํ|
      block |สพฺพาสวปริกฺขีณํ สตฺถารมกุโตภยํฯ|
    count |๒๙๐|
      block |จิรสํกิลิฏฺฐํ วต มํ ทิฏฺฐิสนฺทานพนฺธิตํ|
      block |วิโมจยิ โส ภควา สพฺพคนฺเถหิ เสนกนฺติฯ|
    stand |… เสนโก เถโร…ฯ|
  block |๗ สมฺภูตตฺเถรคาถา|
    count |๒๙๑|
      block |โย ทนฺธกาเล ตรติ ตรณีเย จ ทนฺธเย|
      block |อโยนิ สํวิธาเนน พาโล ทุกฺขํ นิคจฺฉติฯ|
    count |๒๙๒|
      block |ตสฺสตฺถา ปริหายนฺติ กาฬปกฺเขว จนฺทิมา|
      block |อายสกฺยญฺจ ปปฺโปติ มิตฺเตหิ จ วิรุชฺฌติฯ|
    count |๒๙๓|
      block |โย ทนฺธกาเล ทนฺเธติ ตรณีเย จ ตารเย|
      block |โยนิโส สํวิธาเนน สุขํ ปปฺโปติ ปณฺฑิโตฯ|
    count |๒๙๔|
      block |ตสฺสตฺถา ปริปูเรนฺติ สุกฺกปกฺเขว จนฺทิมา|
      block |ยโส กิตฺติญฺจ ปปฺโปติ มิตฺเตหิ น วิรุชฺฌตีติฯ|
    stand |… สมฺภูโต เถโร…ฯ|
  block |๘ ราหุลตฺเถรคาถา|
    count |๒๙๕|
      block |อุภเยเนว สมฺปนฺโน ราหุลภทฺโทติ มํ วิทู|
      block |ยญฺจมฺหิ ปุตฺโต พุทฺธสฺส ยญฺจ ธมฺเมสุ จกฺขุมาฯ|
    count |๒๙๖|
      block |ยญฺจ เม อาสวา ขีณา ยญฺจ นตฺถิ ปุนพฺภโว|
      block |อรหา ทกฺขิเณยฺโยมฺหิ เตวิชฺโช อมตทฺทโสฯ|
    count |๒๙๗|
      block |กามนฺธา ชาลปจฺฉนฺนา ตณฺหาฉาทนฉาทิตา|
      block |ปมตฺตพนฺธุนา พทฺธา มจฺฉาว กุมินามุเขฯ|
    count |๒๙๘|
      block |ตํ กามํ อหมุชฺฌิตฺวา เฉตฺวา มารสฺส พนฺธนํ|
      block |สมูลํ ตณฺหมพฺพุยฺห สีติภูโตสฺมิ นิพฺพุโตติฯ|
    stand |… ราหุโล เถโร…ฯ|
  block |๙ จนฺทนตฺเถรคาถา|
    count |๒๙๙|
      block |ชาตรูเปน สญฺฉนฺนา ทาสีคณปุรกฺขตา|
      block |องฺเกน ปุตฺตมาทาย ภริยา มํ อุปาคมิฯ|
    count |๓๐๐|
      block |ตญฺจ ทิสฺวาน อายนฺติํ สกปุตฺตสฺส มาตรํ|
      block |อลงฺกตํ สุวสนํ มจฺจุปาสํว โอฑฺฑิตํฯ|
    count |๓๐๑|
      block |ตโต เม มนสีกาโร โยนิโส อุทปชฺชถ|
      block |อาทีนโว ปาตุรหุ นิพฺพิทา สมติฏฺฐถฯ|
    count |๓๐๒|
      block |ตโต จิตฺตํ วิมุจฺจิ เม ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… จนฺทโน เถโร…ฯ|
  block |๑๐ ธมฺมิกตฺเถรคาถา|
    count |๓๐๓|
      block |ธมฺโม หเว รกฺขติ ธมฺมจาริํ ธมฺโม สุจิณฺโณ สุขมาวหติ|
      block |เอสานิสํโส ธมฺเม สุจิณฺเณ น ทุคฺคติํ คจฺฉติ ธมฺมจารีฯ|
    count |๓๐๔|
      block |นหิ ธมฺโม อธมฺโม จ อุโภ สมวิปากิโน|
      block |อธมฺโม นิรยํ เนติ ธมฺโม ปาเปติ สุคฺคติํฯ|
    count |๓๐๕|
      block |ตสฺมา หิ ธมฺเมสุ กเรยฺย ฉนฺทํ อิติ โมทมาโน สุคเตน ตาทินา|
      block |ธมฺเม ฐิตา สุคตวรสฺส สาวกา นียนฺติ ธีรา สรณวรคฺคคามิโนฯ|
    count |๓๐๖|
      block |วิปฺโผฏิโต คณฺฑมูโล ตณฺหาชาโล สมูหโต|
      block |โส ขีณสํสาโร น จตฺถิ กิญฺจนํ|
      block |จนฺโท ยถา โทสินา ปุณฺณมาสิยนฺติฯ|
    stand |… ธมฺมิโก เถโร…ฯ|
  block |๑๑ สปฺปกตฺเถรคาถา|
    count |๓๐๗|
      block |ยทา พลากา สุจิปณฺฑรจฺฉทา กาฬสฺส เมฆสฺส ภเยน ตชฺชิตา|
      block |ปเลหิติ อาลยมาลเยสินี ตทา นที อชกรณี รเมติ มํฯ|
    count |๓๐๘|
      block |ยทา พลากา สุวิสุทฺธปณฺฑรา กาฬสฺส เมฆสฺส ภเยน ตชฺชิตา|
      block |ปริเยสติ เลณมเลณทสฺสินี ตทา นที อชกรณี รเมติ มํฯ|
    count |๓๐๙|
      block |กํ นุ ตตฺถ น รเมนฺติ ชมฺพุโย อุภโต ตหิํ|
      block |โสเภนฺติ อาปคากูลํ มม เลณสฺส ปจฺฉโตฯ|
    count |๓๑๐|
      block |ตา มตมทสงฺฆสุปฺปหีนา|
      block |เภกา มนฺทวตี ปนาทยนฺติ|
      block |นาชฺช คิรินทีหิ วิปฺปวาสสมโย|
      block |เขมา อชกรณี สิวา สุรมฺมาติฯ|
    stand |… สปฺปโก เถโร…ฯ|
  block |๑๒ มุทิตตฺเถรคาถา|
    count |๓๑๑|
      block |ปพฺพชิํ ชีวิกตฺโถหํ ลทฺธาน อุปสมฺปทํ|
      block |ตโต สทฺธํ ปฏิลภิํ ทฬฺหวีริโย ปรกฺกมิํฯ|
    count |๓๑๒|
      block |กามํ ภิชฺชตุยํ กาโย มํสเปสี วิสียรุํ|
      block |อุโภ ชณฺณุกสนฺธีหิ ชงฺฆาโย ปปตนฺตุ เมฯ|
    count |๓๑๓|
      block |นาสิสฺสํ น ปิวิสฺสามิ วิหารา จ น นิกฺขเม|
      block |นปิ ปสฺสํ นิปาเตสฺสํ ตณฺหาสลฺเล อนูหเตฯ|
    count |๓๑๔|
      block |ตสฺส เมวํ วิหรโต ปสฺส วีริยปรกฺกมํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      block |นาคสมาโล ภคุ จ สภิโย นนฺทโกปิ จ|
      block |ชมฺพุโก เสนโก เถโร สมฺภูโต ราหุโลปิ จฯ|
      block |ภวติ จนฺทโน เถโร ทเสเต พุทฺธสาวกา|
      block |ธมฺมิโก สปฺปโก เถโร มุทิโต จาปิ เต ตโย|
      block |คาถาโย ทฺเว จ ปญฺญาส เถรา สพฺเพปิ เตรสาติ ฯ|
    stand |… มุทิโต เถโร…ฯ|
    stand |จตุกฺกนิปาโต นิฏฺฐิโตฯ|
    block |ตตฺรุทฺทานํ|
