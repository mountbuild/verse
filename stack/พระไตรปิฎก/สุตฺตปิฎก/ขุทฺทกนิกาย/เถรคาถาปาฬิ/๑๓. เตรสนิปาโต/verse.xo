block |๑๓ เตรสนิปาโต|
  block |๑ โสณโกฬิวิสตฺเถรคาถา|
    count |๖๓๒|
      block |ยาหุ รฏฺเฐ สมุกฺกฏฺโฐ รญฺโญ องฺคสฺส ปทฺธคู|
      block |สฺวาชฺช ธมฺเมสุ อุกฺกฏฺโฐ โสโณ ทุกฺขสฺส ปารคูฯ|
    count |๖๓๓|
      block |ปญฺจ ฉินฺเท ปญฺจ ชเห ปญฺจ จุตฺตริ ภาวเย|
      block |ปญฺจสงฺคาติโค ภิกฺขุ โอฆติณฺโณติ วุจฺจติฯ|
    count |๖๓๔|
      block |อุนฺนฬสฺส ปมตฺตสฺส พาหิราสสฺส ภิกฺขุโน|
      block |สีลํ สมาธิ ปญฺญา จ ปาริปูริํ น คจฺฉติฯ|
    count |๖๓๕|
      block |ยญฺหิ กิจฺจํ อปวิทฺธํ อกิจฺจํ ปน กรียติ|
      block |อุนฺนฬานํ ปมตฺตานํ เตสํ วฑฺฒนฺติ อาสวาฯ|
    count |๖๓๖|
      block |เยสญฺจ สุสมารทฺธา นิจฺจํ กายคตา สติ|
      block |อกิจฺจํ เต น เสวนฺติ กิจฺเจ สาตจฺจการิโน|
      block |สตานํ สมฺปชานานํ อตฺถํ คจฺฉนฺติ อาสวาฯ|
    count |๖๓๗|
      block |อุชุมคฺคมฺหิ อกฺขาเต คจฺฉถ มา นิวตฺตถ|
      block |อตฺตนา โจทยตฺตานํ นิพฺพานมภิหารเยฯ|
    count |๖๓๘|
      block |อจฺจารทฺธมฺหิ วีริยมฺหิ สตฺถา โลเก อนุตฺตโร|
      block |วีโณปมํ กริตฺวา เม ธมฺมํ เทเสสิ จกฺขุมา|
      block |ตสฺสาหํ วจนํ สุตฺวา วิหาสิํ สาสเน รโตฯ|
    count |๖๓๙|
      block |สมถํ ปฏิปาเทสิํ อุตฺตมตฺถสฺส ปตฺติยา|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๖๔๐|
      block |เนกฺขมฺเม อธิมุตฺตสฺส ปวิเวกญฺจ เจตโส|
      block |อพฺยาปชฺฌาธิมุตฺตสฺส อุปาทานกฺขยสฺส จฯ|
    count |๖๔๑|
      block |ตณฺหกฺขยาธิมุตฺตสฺส อสมฺโมหญฺจ เจตโส|
      block |ทิสฺวา อายตนุปฺปาทํ สมฺมา จิตฺตํ วิมุจฺจติฯ|
    count |๖๔๒|
      block |ตสฺส สมฺมา วิมุตฺตสฺส สนฺตจิตฺตสฺส ภิกฺขุโน|
      block |กตสฺส ปฏิจโย นตฺถิ กรณียํ น วิชฺชติฯ|
    count |๖๔๓|
      block |เสโล ยถา เอกฆโน วาเตน น สมีรติ|
      block |เอวํ รูปา รสา สทฺทา คนฺธา ผสฺสา จ เกวลาฯ|
    count |๖๔๔|
      block |อิฏฺฐา ธมฺมา อนิฏฺฐา จ นปฺปเวเธนฺติ ตาทิโน|
      block |ฐิตํ จิตฺตํ วิสญฺญุตฺตํ วยญฺจสฺสานุปสฺสตีติฯ|
      block |โสโณ โกฬิวิโส เถโร เอโกเยว มหิทฺธิโก|
      block |เตรสมฺหิ นิปาตมฺหิ คาถาโย เจตฺถ เตรสาติฯ|
    stand |… โสโณ โกฬิวิโส เถโร…ฯ|
    stand |เตรสนิปาโต นิฏฺฐิโตฯ|
    block |ตตฺรุทฺทานํ|
