block |๕ ปญฺจกนิปาโต|
  block |๑ ราชทตฺตตฺเถรคาถา|
    count |๓๑๕|
      block |ภิกฺขุ สิวถิกํ คนฺตฺวา อทฺทส อิตฺถิมุชฺฌิตํ|
      block |อปวิทฺธํ สุสานสฺมิํ ขชฺชนฺติํ กิมิหี ผุฏํฯ|
    count |๓๑๖|
      block |ยญฺหิ เอเก ชิคุจฺฉนฺติ มตํ ทิสฺวาน ปาปกํ|
      block |กามราโค ปาตุรหุ อนฺโธว สวตี อหุํฯ|
    count |๓๑๗|
      block |โอรํ โอทนปากมฺหา ตมฺหา ฐานา อปกฺกมิํ|
      block |สติมา สมฺปชาโนหํ เอกมนฺตํ อุปาวิสิํฯ|
    count |๓๑๘|
      block |ตโต เม มนสีกาโร โยนิโส อุทปชฺชถ|
      block |อาทีนโว ปาตุรหุ นิพฺพิทา สมติฏฺฐถฯ|
    count |๓๑๙|
      block |ตโต จิตฺตํ วิมุจฺจิ เม ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… ราชทตฺโต เถโร…ฯ|
  block |๒ สุภูตตฺเถรคาถา|
    count |๓๒๐|
      block |อโยเค ยุญฺชมตฺตานํ ปุริโส กิจฺจมิจฺฉโก|
      block |จรํ เจ นาธิคจฺเฉยฺย ตํ เม ทุพฺภคลกฺขณํฯ|
    count |๓๒๑|
      block |อพฺพูฬฺหํ อฆคตํ วิชิตํ เอกญฺเจ โอสฺสเชยฺย กลีว สิยา|
      block |สพฺพานิปิ เจ โอสฺสเชยฺย อนฺโธว สิยา สมวิสมสฺส อทสฺสนโตฯ|
    count |๓๒๒|
      block |ยญฺหิ กยิรา ตญฺหิ วเท ยํ น กยิรา น ตํ วเท|
      block |อกโรนฺตํ ภาสมานํ ปริชานนฺติ ปณฺฑิตาฯ|
    count |๓๒๓|
      block |ยถาปิ รุจิรํ ปุปฺผํ วณฺณวนฺตํ อคนฺธกํ|
      block |เอวํ สุภาสิตา วาจา อผลา โหติ อกุพฺพโตฯ|
    count |๓๒๔|
      block |ยถาปิ รุจิรํ ปุปฺผํ วณฺณวนฺตํ สุคนฺธกํ|
      block |เอวํ สุภาสิตา วาจา สผลา โหติ กุพฺพโตติ ฯ|
    stand |… สุภูโต เถโร…ฯ|
  block |๓ คิริมานนฺทตฺเถรคาถา|
    count |๓๒๕|
      block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
      block |ตสฺสํ วิหรามิ วูปสนฺโต อถ เจ ปตฺถยสี ปวสฺส เทวฯ|
    count |๓๒๖|
      block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
      block |ตสฺสํ วิหรามิ สนฺตจิตฺโต อถ เจ ปตฺถยสี ปวสฺส เทวฯ|
    count |๓๒๗|
      block |วสฺสติ เทโว…เป … ตสฺสํ วิหรามิ วีตราโค…เป …ฯ|
    count |๓๒๘|
      block |วสฺสติ เทโว…เป … ตสฺสํ วิหรามิ วีตโทโส…เป …ฯ|
    count |๓๒๙|
      block |วสฺสติ เทโว…เป … ตสฺสํ วิหรามิ วีตโมโห|
      block |อถ เจ ปตฺถยสี ปวสฺส เทวาติฯ|
    stand |… คิริมานนฺโท เถโร…ฯ|
  block |๔ สุมนตฺเถรคาถา|
    count |๓๓๐|
      block |ยํ ปตฺถยาโน ธมฺเมสุ อุปชฺฌาโย อนุคฺคหิ|
      block |อมตํ อภิกงฺขนฺตํ กตํ กตฺตพฺพกํ มยาฯ|
    count |๓๓๑|
      block |อนุปฺปตฺโต สจฺฉิกโต สยํ ธมฺโม อนีติโห|
      block |วิสุทฺธิญาโณ นิกฺกงฺโข พฺยากโรมิ ตวนฺติเกฯ|
    count |๓๓๒|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สทตฺโถ เม อนุปฺปตฺโต กตํ พุทฺธสฺส สาสนํฯ|
    count |๓๓๓|
      block |อปฺปมตฺตสฺส เม สิกฺขา สุสฺสุตา ตว สาสเน|
      block |สพฺเพ เม อาสวา ขีณา นตฺถิ ทานิ ปุนพฺภโวฯ|
    count |๓๓๔|
      block |อนุสาสิ มํ อริยวตา อนุกมฺปิ อนุคฺคหิ|
      block |อโมโฆ ตุยฺหโมวาโท อนฺเตวาสิมฺหิ สิกฺขิโตติฯ|
    stand |… สุมโน เถโร…ฯ|
  block |๕ วฑฺฒตฺเถรคาถา|
    count |๓๓๕|
      block |สาธู หิ กิร เม มาตา ปโตทํ อุปทํสยิ|
      block |ยสฺสาหํ วจนํ สุตฺวา อนุสิฏฺโฐ ชเนตฺติยา|
      block |อารทฺธวีริโย ปหิตตฺโต ปตฺโต สมฺโพธิมุตฺตมํฯ|
    count |๓๓๖|
      block |อรหา ทกฺขิเณยฺโยมฺหิ เตวิชฺโช อมตทฺทโส|
      block |เชตฺวา นมุจิโน เสนํ วิหรามิ อนาสโวฯ|
    count |๓๓๗|
      block |อชฺฌตฺตญฺจ พหิทฺธา จ เย เม วิชฺชิํสุ อาสวา|
      block |สพฺเพ อเสสา อุจฺฉินฺนา น จ อุปฺปชฺชเร ปุนฯ|
    count |๓๓๘|
      block |วิสารทา โข ภคินี เอตมตฺถํ อภาสยิ|
      block |อปิหา นูน มยิปิ วนโถ เต น วิชฺชติฯ|
    count |๓๓๙|
      block |ปริยนฺตกตํ ทุกฺขํ อนฺติโมยํ สมุสฺสโย|
      block |ชาติมรณสํสาโร นตฺถิ ทานิ ปุนพฺภโวติฯ|
    stand |… วฑฺโฒ เถโร…ฯ|
  block |๖ นทีกสฺสปตฺเถรคาถา|
    count |๓๔๐|
      block |อตฺถาย วต เม พุทฺโธ นทิํ เนรญฺชรํ อคา|
      block |ยสฺสาหํ ธมฺมํ สุตฺวาน มิจฺฉาทิฏฺฐิํ วิวชฺชยิํฯ|
    count |๓๔๑|
      block |ยชิํ อุจฺจาวเจ ยญฺเญ อคฺคิหุตฺตํ ชุหิํ อหํ|
      block |เอสา สุทฺธีติ มญฺญนฺโต อนฺธภูโต ปุถุชฺชโนฯ|
    count |๓๔๒|
      block |ทิฏฺฐิคหนปกฺขนฺโท ปรามาเสน โมหิโต|
      block |อสุทฺธิํ มญฺญิสํ สุทฺธิํ อนฺธภูโต อวิทฺทสุฯ|
    count |๓๔๓|
      block |มิจฺฉาทิฏฺฐิ ปหีนา เม ภวา สพฺเพ ปทาลิตา|
      block |ชุหามิ ทกฺขิเณยฺยคฺคิํ นมสฺสามิ ตถาคตํฯ|
    count |๓๔๔|
      block |โมหา สพฺเพ ปหีนา เม ภวตณฺหา ปทาลิตา|
      block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
    stand |… นทีกสฺสโป เถโร…ฯ|
  block |๗ คยากสฺสปตฺเถรคาถา|
    count |๓๔๕|
      block |ปาโต มชฺฌนฺหิกํ สายํ ติกฺขตฺตุํ ทิวสสฺสหํ|
      block |โอตริํ อุทกํ โสหํ คยาย คยผคฺคุยาฯ|
    count |๓๔๖|
      block |ยํ มยา ปกตํ ปาปํ ปุพฺเพ อญฺญาสุ ชาติสุ|
      block |ตํ ทานีธ ปวาเหมิ เอวํทิฏฺฐิ ปุเร อหุํฯ|
    count |๓๔๗|
      block |สุตฺวา สุภาสิตํ วาจํ ธมฺมตฺถสหิตํ ปทํ|
      block |ตถํ ยาถาวกํ อตฺถํ โยนิโส ปจฺจเวกฺขิสํ|
    count |๓๔๘|
      block |นินฺหาตสพฺพปาโปมฺหิ นิมฺมโล ปยโต สุจิ|
      block |สุทฺโธ สุทฺธสฺส ทายาโท ปุตฺโต พุทฺธสฺส โอรโสฯ|
    count |๓๔๙|
      block |โอคยฺหฏฺฐงฺคิกํ โสตํ สพฺพปาปํ ปวาหยิํ|
      block |ติสฺโส วิชฺชา อชฺฌคมิํ กตํ พุทฺธสฺส สาสนนฺติฯ|
    stand |… คยากสฺสโป เถโร…ฯ|
  block |๘ วกฺกลิตฺเถรคาถา|
    count |๓๕๐|
      block |วาตโรคาภินีโต ตฺวํ วิหรํ กานเน วเน|
      block |ปวิฏฺฐโคจเร ลูเข กถํ ภิกฺขุ กริสฺสสิฯ|
    count |๓๕๑|
      block |ปีติสุเขน วิปุเลน ผรมาโน สมุสฺสยํ|
      block |ลูขมฺปิ อภิสมฺโภนฺโต วิหริสฺสามิ กานเนฯ|
    count |๓๕๒|
      block |ภาเวนฺโต สติปฏฺฐาเน อินฺทฺริยานิ พลานิ จ|
      block |โพชฺฌงฺคานิ จ ภาเวนฺโต วิหริสฺสามิ กานเนฯ|
    count |๓๕๓|
      block |อารทฺธวีริเย ปหิตตฺเต นิจฺจํ ทฬฺหปรกฺกเม|
      block |สมคฺเค สหิเต ทิสฺวา วิหริสฺสามิ กานเนฯ|
    count |๓๕๔|
      block |อนุสฺสรนฺโต สมฺพุทฺธํ อคฺคํ ทนฺตํ สมาหิตํ|
      block |อตนฺทิโต รตฺตินฺทิวํ วิหริสฺสามิ กานเนติฯ|
    stand |… วกฺกลิตฺเถโร…ฯ|
  block |๙ วิชิตเสนตฺเถรคาถา|
    count |๓๕๕|
      block |โอลคฺเคสฺสามิ เต จิตฺต อาณิทฺวาเรว หตฺถินํ|
      block |น ตํ ปาเป นิโยเชสฺสํ กามชาล สรีรช ฯ|
    count |๓๕๖|
      block |ตฺวํ โอลคฺโค น คจฺฉสิ ทฺวารวิวรํ คโชว อลภนฺโต|
      block |น จ จิตฺตกลิ ปุนปฺปุนํ ปสกฺก ปาปรโต จริสฺสสิฯ|
    count |๓๕๗|
      block |ยถา กุญฺชรํ อทนฺตํ นวคฺคหมงฺกุสคฺคโห|
      block |พลวา อาวตฺเตติ อกามํ เอวํ อาวตฺตยิสฺสํ ตํฯ|
    count |๓๕๘|
      block |ยถา วรหยทมกุสโล สารถิ ปวโร ทเมติ อาชญฺญํ|
      block |เอวํ ทมยิสฺสํ ตํ ปติฏฺฐิโต ปญฺจสุ พเลสุฯ|
    count |๓๕๙|
      block |สติยา ตํ นิพนฺธิสฺสํ ปยุตฺโต เต ทเมสฺสามิ|
      block |วีริยธุรนิคฺคหิโต น ยิโต ทูรํ คมิสฺสเส จิตฺตาติฯ|
    stand |… วิชิตเสโน เถโร…ฯ|
  block |๑๐ ยสทตฺตตฺเถรคาถา|
    count |๓๖๐|
      block |อุปารมฺภจิตฺโต ทุมฺเมโธ สุณาติ ชินสาสนํ|
      block |อารกา โหติ สทฺธมฺมา นภโส ปถวี ยถาฯ|
    count |๓๖๑|
      block |อุปารมฺภจิตฺโต ทุมฺเมโธ สุณาติ ชินสาสนํ|
      block |ปริหายติ สทฺธมฺมา กาฬปกฺเขว จนฺทิมาฯ|
    count |๓๖๒|
      block |อุปารมฺภจิตฺโต ทุมฺเมโธ สุณาติ ชินสาสนํ|
      block |ปริสุสฺสติ สทฺธมฺเม มจฺโฉ อปฺโปทเก ยถาฯ|
    count |๓๖๓|
      block |อุปารมฺภจิตฺโต ทุมฺเมโธ สุณาติ ชินสาสนํ|
      block |น วิรูหติ สทฺธมฺเม เขตฺเต พีชํว ปูติกํฯ|
    count |๓๖๔|
      block |โย จ ตุฏฺเฐน จิตฺเตน สุณาติ ชินสาสนํ|
      block |เขเปตฺวา อาสเว สพฺเพ สจฺฉิกตฺวา อกุปฺปตํ|
      block |ปปฺปุยฺย ปรมํ สนฺติํ ปรินิพฺพาตินาสโวติฯ|
    stand |… ยสทตฺโต เถโร…ฯ|
  block |๑๑ โสณกุฏิกณฺณตฺเถรคาถา|
    count |๓๖๕|
      block |อุปสมฺปทา จ เม ลทฺธา วิมุตฺโต จมฺหิ อนาสโว|
      block |โส จ เม ภควา ทิฏฺโฐ วิหาเร จ สหาวสิํฯ|
    count |๓๖๖|
      block |พหุเทว รตฺติํ ภควา อพฺโภกาเสตินามยิ|
      block |วิหารกุสโล สตฺถา วิหารํ ปาวิสี ตทาฯ|
    count |๓๖๗|
      block |สนฺถริตฺวาน สงฺฆาฏิํ เสยฺยํ กปฺเปสิ โคตโม|
      block |สีโห เสลคุหายํว ปหีนภยเภรโวฯ|
    count |๓๖๘|
      block |ตโต กลฺยาณวากฺกรโณ สมฺมาสมฺพุทฺธสาวโก|
      block |โสโณ อภาสิ สทฺธมฺมํ พุทฺธเสฏฺฐสฺส สมฺมุขาฯ|
    count |๓๖๙|
      block |ปญฺจกฺขนฺเธ ปริญฺญาย ภาวยิตฺวาน อญฺชสํ|
      block |ปปฺปุยฺย ปรมํ สนฺติํ ปรินิพฺพิสฺสตฺยนาสโวติฯ|
    stand |… โสโณ กุฏิกณฺณเถโร…ฯ|
  block |๑๒ โกสิยตฺเถรคาถา|
    count |๓๗๐|
      block |โย เว ครูนํ วจนญฺญุ ธีโร วเส จ ตมฺหิ ชนเยถ เปมํ|
      block |โส ภตฺติมา นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ|
    count |๓๗๑|
      block |ยํ อาปทา อุปฺปติตา อุฬารา นกฺขมฺภยนฺเต ปฏิสงฺขยนฺตํ|
      block |โส ถามวา นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ|
    count |๓๗๒|
      block |โย เว สมุทฺโทว ฐิโต อเนโช คมฺภีรปญฺโญ นิปุณตฺถทสฺสี|
      block |อสํหาริโย นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ|
    count |๓๗๓|
      block |พหุสฺสุโต ธมฺมธโร จ โหติ ธมฺมสฺส โหติ อนุธมฺมจารี|
      block |โส ตาทิโส นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ|
    count |๓๗๔|
      block |อตฺถญฺจ โย ชานาติ ภาสิตสฺส อตฺถญฺจ ญตฺวาน ตถา กโรติ|
      block |อตฺถนฺตโร นาม ส โหติ ปณฺฑิโต ญตฺวา จ ธมฺเมสุ วิเสสิ อสฺสาติฯ|
      block |ราชทตฺโต สุภูโต จ คิริมานนฺทสุมนา|
      block |วฑฺโฒ จ กสฺสโป เถโร คยากสฺสปวกฺกลีฯ|
      block |วิชิโต ยสทตฺโต จ โสโณ โกสิยสวฺหโย|
      block |สฏฺฐิ จ ปญฺจ คาถาโย เถรา จ เอตฺถ ทฺวาทสาติฯ|
    stand |… โกสิโย เถโร…ฯ|
    stand |ปญฺจกนิปาโต นิฏฺฐิโตฯ|
    block |ตตฺรุทฺทานํ|
