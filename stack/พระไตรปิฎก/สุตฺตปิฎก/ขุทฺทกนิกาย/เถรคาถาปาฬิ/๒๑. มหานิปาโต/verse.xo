block |๒๑ มหานิปาโต|
  block |๑ วงฺคีสตฺเถรคาถา|
    count |๑๒๑๘|
      block |นิกฺขนฺตํ วต มํ สนฺตํ อคารสฺมานคาริยํ|
      block |วิตกฺกา อุปธาวนฺติ ปคพฺภา กณฺหโต อิเมฯ|
    count |๑๒๑๙|
      block |อุคฺคปุตฺตา มหิสฺสาสา สิกฺขิตา ทฬฺหธมฺมิโน|
      block |สมนฺตา ปริกิเรยฺยุํ สหสฺสํ อปลายินํฯ|
    count |๑๒๒๐|
      block |สเจปิ เอตฺตกา ภิยฺโย อาคมิสฺสนฺติ อิตฺถิโย|
      block |เนว มํ พฺยาธยิสฺสนฺติ ธมฺเม สมฺหิ ปติฏฺฐิโตฯ|
    count |๑๒๒๑|
      block |สกฺขี หิ เม สุตํ เอตํ พุทฺธสฺสาทิจฺจพนฺธุโน|
      block |นิพฺพานคมนํ มคฺคํ ตตฺถ เม นิรโต มโนฯ|
    count |๑๒๒๒|
      block |เอวํ เจ มํ วิหรนฺตํ ปาปิม อุปคจฺฉสิ|
      block |ตถา มจฺจุ กริสฺสามิ น เม มคฺคมฺปิ ทกฺขสิฯ|
    count |๑๒๒๓|
      block |อรติญฺจ รติญฺจ ปหาย สพฺพโส เคหสิตญฺจ วิตกฺกํ|
      block |วนถํ น กเรยฺย กุหิญฺจิ นิพฺพนโถ อวนโถ ส ภิกฺขุฯ|
    count |๑๒๒๔|
      block |ยมิธ ปถวิญฺจ เวหาสํ รูปคตํ ชคโตคธํ กิญฺจิ|
      block |ปริชียติ สพฺพมนิจฺจํ เอวํ สเมจฺจ จรนฺติ มุตตฺตาฯ|
    count |๑๒๒๕|
      block |อุปธีสุ ชนา คธิตาเส ทิฏฺฐสุเต ปฏิเฆ จ มุเต จ|
      block |เอตฺถ วิโนทย ฉนฺทมเนโช โย เหตฺถ น ลิมฺปติ มุนิ ตมาหุ ฯ|
    count |๑๒๒๖|
      block |อถ สฏฺฐิสิตา สวิตกฺกา ปุถุชฺชนตาย อธมฺมา นิวิฏฺฐา|
      block |น จ วคฺคคตสฺส กุหิญฺจิ โน ปน ทุฏฺฐุลฺลคาหี ส ภิกฺขุฯ|
    count |๑๒๒๗|
      block |ทพฺโพ จิรรตฺตสมาหิโต อกุหโก นิปโก อปิหาลุ|
      block |สนฺตํ ปทํ อชฺฌคมา มุนิ ปฏิจฺจ ปรินิพฺพุโต กงฺขติ กาลํฯ|
    count |๑๒๒๘|
      block |มานํ ปชหสฺสุ โคตม มานปถญฺจ ชหสฺสุ อเสสํ|
      block |มานปถมฺหิ ส มุจฺฉิโต วิปฺปฏิสารีหุวา จิรรตฺตํฯ|
    count |๑๒๒๙|
      block |มกฺเขน มกฺขิตา ปชา มานหตา นิรยํ ปปตนฺติ|
      block |โสจนฺติ ชนา จิรรตฺตํ มานหตา นิรยํ อุปปนฺนาฯ|
    count |๑๒๓๐|
      block |น หิ โสจติ ภิกฺขุ กทาจิ มคฺคชิโน สมฺมา ปฏิปนฺโน|
      block |กิตฺติญฺจ สุขญฺจานุโภติ ธมฺมทโสติ ตมาหุ ตถตฺตํฯ|
    count |๑๒๓๑|
      block |ตสฺมา อขิโล อิธ ปธานวา นีวรณานิ ปหาย วิสุทฺโธ|
      block |มานญฺจ ปหาย อเสสํ วิชฺชายนฺตกโร สมิตาวีฯ|
    count |๑๒๓๒|
      block |กามราเคน ฑยฺหามิ จิตฺตํ เม ปริฑยฺหติ|
      block |สาธุ นิพฺพาปนํ พฺรูหิ อนุกมฺปาย โคตมฯ|
    count |๑๒๓๓|
      block |สญฺญาย วิปริเยสา จิตฺตํ เต ปริฑยฺหติ|
      block |นิมิตฺตํ ปริวชฺเชหิ สุภํ ราคูปสํหิตํ ฯ|
    count |๑๒๓๔|
      block |อสุภาย จิตฺตํ ภาเวหิ เอกคฺคํ สุสมาหิตํ|
      block |สติ กายคตา ตฺยตฺถุ นิพฺพิทาพหุโล ภวฯ|
    count |๑๒๓๕|
      block |อนิมิตฺตญฺจ ภาเวหิ มานานุสยมุชฺชห|
      block |ตโต มานาภิสมยา อุปสนฺโต จริสฺสสิฯ|
    count |๑๒๓๖|
      block |ตเมว วาจํ ภาเสยฺย ยายตฺตานํ น ตาปเย|
      block |ปเร จ น วิหิํเสยฺย สา เว วาจา สุภาสิตาฯ|
    count |๑๒๓๗|
      block |ปิยวาจเมว ภาเสยฺย ยา วาจา ปฏินนฺทิตา|
      block |ยํ อนาทาย ปาปานิ ปเรสํ ภาสเต ปิยํฯ|
    count |๑๒๓๘|
      block |สจฺจํ เว อมตา วาจา เอส ธมฺโม สนนฺตโน|
      block |สจฺเจ อตฺเถ จ ธมฺเม จ อาหุ สนฺโต ปติฏฺฐิตาฯ|
    count |๑๒๓๙|
      block |ยํ พุทฺโธ ภาสติ วาจํ เขมํ นิพฺพานปตฺติยา|
      block |ทุกฺขสฺสนฺตกิริยาย สา เว วาจานมุตฺตมาฯ|
    count |๑๒๔๐|
      block |คมฺภีรปญฺโญ เมธาวี มคฺคามคฺคสฺส โกวิโท|
      block |สาริปุตฺโต มหาปญฺโญ ธมฺมํ เทเสติ ภิกฺขุนํฯ|
    count |๑๒๔๑|
      block |สงฺขิตฺเตนปิ เทเสติ วิตฺถาเรนปิ ภาสติ|
      block |สาลิกายิว นิคฺโฆโส ปฏิภานํ อุทิยฺยติ ฯ|
    count |๑๒๔๒|
      block |ตสฺส ตํ เทสยนฺตสฺส สุณนฺติ มธุรํ คิรํ|
      block |สเรน รชนีเยน สวนีเยน วคฺคุนา|
      block |อุทคฺคจิตฺตา มุทิตา โสตํ โอเธนฺติ ภิกฺขโวฯ|
    count |๑๒๔๓|
      block |อชฺช ปนฺนรเส วิสุทฺธิยา ภิกฺขู ปญฺจสตา สมาคตา|
      block |สํโยชนพนฺธนจฺฉิทา อนีฆา ขีณปุนพฺภวา อิสีฯ|
    count |๑๒๔๔|
      block |จกฺกวตฺตี ยถา ราชา อมจฺจปริวาริโต|
      block |สมนฺตา อนุปริเยติ สาครนฺตํ มหิํ อิมํฯ|
    count |๑๒๔๕|
      block |เอวํ วิชิตสงฺคามํ สตฺถวาหํ อนุตฺตรํ|
      block |สาวกา ปยิรุปาสนฺติ เตวิชฺชา มจฺจุหายิโนฯ|
    count |๑๒๔๖|
      block |สพฺเพ ภควโต ปุตฺตา ปลาเปตฺถ น วิชฺชติ|
      block |ตณฺหาสลฺลสฺส หนฺตารํ วนฺเท อาทิจฺจพนฺธุนํฯ|
    count |๑๒๔๗|
      block |ปโรสหสฺสํ ภิกฺขูนํ สุคตํ ปยิรุปาสติ|
      block |เทเสนฺตํ วิรชํ ธมฺมํ นิพฺพานํ อกุโตภยํฯ|
    count |๑๒๔๘|
      block |สุณนฺติ ธมฺมํ วิมลํ สมฺมาสมฺพุทฺธเทสิตํ|
      block |โสภติ วต สมฺพุทฺโธ ภิกฺขุสงฺฆปุรกฺขโตฯ|
    count |๑๒๔๙|
      block |นาคนาโมสิ ภควา อิสีนํ อิสิสตฺตโม|
      block |มหาเมโฆว หุตฺวาน สาวเก อภิวสฺสสิฯ|
    count |๑๒๕๐|
      block |ทิวา วิหารา นิกฺขมฺม สตฺถุทสฺสนกมฺยตา|
      block |สาวโก เต มหาวีร ปาเท วนฺทติ วงฺคิโสฯ|
    count |๑๒๕๑|
      block |อุมฺมคฺคปถํ มารสฺส อภิภุยฺย จรติ ปภิชฺช ขีลานิ|
      block |ตํ ปสฺสถ พนฺธปมุญฺจกรํ อสิตํว ภาคโส ปวิภชฺชฯ|
    count |๑๒๕๒|
      block |โอฆสฺส หิ นิตรณตฺถํ อเนกวิหิตํ มคฺคํ อกฺขาสิ|
      block |ตสฺมิญฺจ อมเต อกฺขาเต ธมฺมทสา ฐิตา อสํหีราฯ|
    count |๑๒๕๓|
      block |ปชฺโชตกโร อติวิชฺฌ สพฺพฐิตีนํ อติกฺกมมทฺทส|
      block |ญตฺวา จ สจฺฉิกตฺวา จ อคฺคํ โส เทสยิ ทสทฺธานํฯ|
    count |๑๒๕๔|
      block |เอวํ สุเทสิเต ธมฺเม โก ปมาโท วิชานตํ ธมฺมํ|
      block |ตสฺมา หิ ตสฺส ภควโต สาสเน อปฺปมตฺโต สทา นมสฺสมนุสิกฺเขฯ|
    count |๑๒๕๕|
      block |พุทฺธานุพุทฺโธ โย เถโร โกณฺฑญฺโญ ติพฺพนิกฺกโม|
      block |ลาภี สุขวิหารานํ วิเวกานํ อภิณฺหโสฯ|
    count |๑๒๕๖|
      block |ยํ สาวเกน ปตฺตพฺพํ สตฺถุ สาสนการินา|
      block |สพฺพสฺส ตํ อนุปฺปตฺตํ อปฺปมตฺตสฺส สิกฺขโตฯ|
    count |๑๒๕๗|
      block |มหานุภาโว เตวิชฺโช เจโตปริยโกวิโท|
      block |โกณฺฑญฺโญ พุทฺธทายาโท ปาเท วนฺทติ สตฺถุโนฯ|
    count |๑๒๕๘|
      block |นคสฺส ปสฺเส อาสีนํ มุนิํ ทุกฺขสฺส ปารคุํ|
      block |สาวกา ปยิรุปาสนฺติ เตวิชฺชา มจฺจุหายิโนฯ|
    count |๑๒๕๙|
      block |เจตสา อนุปริเยติ โมคฺคลฺลาโน มหิทฺธิโก|
      block |จิตฺตํ เนสํ สมนฺเวสํ วิปฺปมุตฺตํ นิรูปธิํฯ|
    count |๑๒๖๐|
      block |เอวํ สพฺพงฺคสมฺปนฺนํ มุนิํ ทุกฺขสฺส ปารคุํ|
      block |อเนกาการสมฺปนฺนํ ปยิรุปาสนฺติ โคตมํฯ|
    count |๑๒๖๑|
      block |จนฺโท ยถา วิคตวลาหเก นเภ วิโรจติ วีตมโลว ภาณุมา|
      block |เอวมฺปิ องฺคีรส ตฺวํ มหามุนิ อติโรจสิ ยสสา สพฺพโลกํฯ|
    count |๑๒๖๒|
      block |กาเวยฺยมตฺตา วิจริมฺห ปุพฺเพ คามา คามํ ปุรา ปุรํ|
      block |อถทฺทสาม สมฺพุทฺธํ สพฺพธมฺมาน ปารคุํฯ|
    count |๑๒๖๓|
      block |โส เม ธมฺมมเทเสสิ มุนิ ทุกฺขสฺส ปารคู|
      block |ธมฺมํ สุตฺวา ปสีทิมฺห สทฺธา โน อุทปชฺชถฯ|
    count |๑๒๖๔|
      block |ตสฺสาหํ วจนํ สุตฺวา ขนฺเธ อายตนานิ จ|
      block |ธาตุโย จ วิทิตฺวาน ปพฺพชิํ อนคาริยํฯ|
    count |๑๒๖๕|
      block |พหูนํ วต อตฺถาย อุปฺปชฺชนฺติ ตถาคตา|
      block |อิตฺถีนํ ปุริสานญฺจ เย เต สาสนการกาฯ|
    count |๑๒๖๖|
      block |เตสํ โข วต อตฺถาย โพธิมชฺฌคมา มุนิ|
      block |ภิกฺขูนํ ภิกฺขุนีนญฺจ เย นิรามคตทฺทสาฯ|
    count |๑๒๖๗|
      block |สุเทสิตา จกฺขุมตา พุทฺเธนาทิจฺจพนฺธุนา|
      block |จตฺตาริ อริยสจฺจานิ อนุกมฺปาย ปาณินํฯ|
    count |๑๒๖๘|
      block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
      block |อริยํ จฏฺฐงฺคิกํ มคฺคํ ทุกฺขูปสมคามินํฯ|
    count |๑๒๖๙|
      block |เอวเมเต ตถา วุตฺตา ทิฏฺฐา เม เต ยถา ตถา|
      block |สทตฺโถ เม อนุปฺปตฺโต กตํ พุทฺธสฺส สาสนํฯ|
    count |๑๒๗๐|
      block |สฺวาคตํ วต เม อาสิ มม พุทฺธสฺส สนฺติเก|
      block |สุวิภตฺเตสุ ธมฺเมสุ ยํ เสฏฺฐํ ตทุปาคมิํฯ|
    count |๑๒๗๑|
      block |อภิญฺญาปารมิปฺปตฺโต โสตธาตุ วิโสธิตา|
      block |เตวิชฺโช อิทฺธิปตฺโตมฺหิ เจโตปริยโกวิโทฯ|
    count |๑๒๗๒|
      block |ปุจฺฉามิ สตฺถารมโนมปญฺญํ ทิฏฺเฐว ธมฺเม โย วิจิกิจฺฉานํ เฉตฺตา|
      block |อคฺคาฬเว กาลมกาสิ ภิกฺขุ ญาโต ยสสฺสี อภินิพฺพุตตฺโตฯ|
    count |๑๒๗๓|
      block |นิคฺโรธกปฺโป อิติ ตสฺส นามํ ตยา กตํ ภควา พฺราหฺมณสฺส|
      block |โส ตํ นมสฺสํ อจริ มุตฺยเปโข อารทฺธวีริโย ทฬฺหธมฺมทสฺสีฯ|
    count |๑๒๗๔|
      block |ตํ สาวกํ สกฺก มยมฺปิ สพฺเพ อญฺญาตุมิจฺฉาม สมนฺตจกฺขุ|
      block |สมวฏฺฐิตา โน สวนาย โสตา ตุวํ โน สตฺถา ตฺวมนุตฺตโรสิฯ|
    count |๑๒๗๕|
      block |ฉินฺท โน วิจิกิจฺฉํ พฺรูหิ เมตํ ปรินิพฺพุตํ เวทย ภูริปญฺญ|
      block |มชฺเฌว โน ภาส สมนฺตจกฺขุ สกฺโกว เทวาน สหสฺสเนตฺโตฯ|
    count |๑๒๗๖|
      block |เย เกจิ คนฺถา อิธ โมหมคฺคา อญฺญาณปกฺขา วิจิกิจฺฉฐานา|
      block |ตถาคตํ ปตฺวา น เต ภวนฺติ จกฺขุญฺหิ เอตํ ปรมํ นรานํฯ|
    count |๑๒๗๗|
      block |โน เจ หิ ชาตุ ปุริโส กิเลเส วาโต ยถา อพฺภฆนํ วิหาเน|
      block |ตโมวสฺส นิวุโต สพฺพโลโก โชติมนฺโตปิ น ปภาเสยฺยุํ ฯ|
    count |๑๒๗๘|
      block |ธีรา จ ปชฺโชตกรา ภวนฺติ ตํ ตํ อหํ วีร ตเถว มญฺเญ|
      block |วิปสฺสินํ ชานมุปาคมิมฺห ปริสาสุ โน อาวิกโรหิ กปฺปํฯ|
    count |๑๒๗๙|
      block |ขิปฺปํ คิรํ เอรย วคฺคุ วคฺคุํ หํโสว ปคฺคยฺห สณิกํ นิกูช|
      block |พินฺทุสฺสเรน สุวิกปฺปิเตน สพฺเพว เต อุชฺชุคตา สุโณมฯ|
    count |๑๒๘๐|
      block |ปหีนชาติมรณํ อเสสํ นิคฺคยฺห โธนํ วเทสฺสามิ ธมฺมํ|
      block |น กามกาโร หิ ปุถุชฺชนานํ สงฺเขยฺยกาโร จ ตถาคตานํฯ|
    count |๑๒๘๑|
      block |สมฺปนฺนเวยฺยากรณํ ตเวทํ สมุชฺชุปญฺญสฺส สมุคฺคหีตํ|
      block |อยมญฺชลิ ปจฺฉิโม สุปฺปณามิโต มา โมหยี ชานมโนมปญฺญฯ|
    count |๑๒๘๒|
      block |ปโรปรํ อริยธมฺมํ วิทิตฺวา มา โมหยี ชานมโนมวีริย|
      block |วาริํ ยถา ฆมฺมนิ ฆมฺมตตฺโต วาจาภิกงฺขามิ สุตํ ปวสฺสฯ|
    count |๑๒๘๓|
      block |ยทตฺถิกํ พฺรหฺมจริยํ อจรี กปฺปายโน กจฺจิสฺสตํ อโมฆํ|
      block |นิพฺพายิ โส อาทุ สอุปาทิเสโส ยถา วิมุตฺโต อหุ ตํ สุโณมฯ|
    count |๑๒๘๔|
      block |อจฺเฉจฺฉิ ตณฺหํ อิธ นามรูเป|
      block |อิติ ภควา กณฺหสฺส โสตํ ทีฆรตฺตานุสยิตํ|
      block |อตาริ ชาติํ มรณํ อเสสํ อิจฺจพฺรวิ ภควา ปญฺจเสฏฺโฐฯ|
    count |๑๒๘๕|
      block |เอส สุตฺวา ปสีทามิ วโจ เต อิสิสตฺตม|
      block |อโมฆํ กิร เม ปุฏฺฐํ น มํ วญฺเจสิ พฺราหฺมโณฯ|
    count |๑๒๘๖|
      block |ยถา วาที ตถา การี อหุ พุทฺธสฺส สาวโก|
      block |อจฺเฉจฺฉิ มจฺจุโน ชาลํ ตตํ มายาวิโน ทฬฺหํฯ|
    count |๑๒๘๗|
      block |อทฺทส ภควา อาทิํ อุปาทานสฺส กปฺปิโย|
      block |อจฺจคา วต กปฺปาโน มจฺจุเธยฺยํ สุทุตฺตรํฯ|
    count |๑๒๘๘|
      block |ตํ เทวเทวํ วนฺทามิ ปุตฺตํ เต ทฺวิปทุตฺตม|
      block |อนุชาตํ มหาวีรํ นาคํ นาคสฺส โอรสนฺติฯ|
      block |สตฺตติมฺหิ นิปาตมฺหิ วงฺคีโส ปฏิภาณวา|
      block |เอโกว เถโร นตฺถญฺโญ คาถาโย เอกสตฺตตีติฯ|
      block |สหสฺสํ โหนฺติ ตา คาถา ตีณิ สฏฺฐิสตานิ จ|
      block |เถรา จ ทฺเว สตา สฏฺฐิ จตฺตาโร จ ปกาสิตาฯ|
      block |สีหนาทํ นทิตฺวาน พุทฺธปุตฺตา อนาสวา|
      block |เขมนฺตํ ปาปุณิตฺวาน อคฺคิขนฺธาว นิพฺพุตาติฯ|
    stand |อิตฺถํ สุทํ อายสฺมา วงฺคีโส เถโร คาถาโย|
    block |อภาสิตฺถาติฯ|
    stand |มหานิปาโต นิฏฺฐิโตฯ|
    block |ตตฺรุทฺทานํ|
    stand |นิฏฺฐิตา เถรคาถาโยฯ|
    block |ตตฺรุทฺทานํ|
    stand |เถรคาถาปาฬิ นิฏฺฐิตาฯ|
