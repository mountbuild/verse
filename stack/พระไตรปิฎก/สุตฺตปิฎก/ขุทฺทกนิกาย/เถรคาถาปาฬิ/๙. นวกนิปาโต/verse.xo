block |๙ นวกนิปาโต|
  block |๑ ภูตตฺเถรคาถา|
    count |๕๑๘|
      block |ยทา ทุกฺขํ ชรามรณนฺติ ปณฺฑิโต อวิทฺทสู ยตฺถ สิตา ปุถุชฺชนา|
      block |ทุกฺขํ ปริญฺญาย สโตว ฌายติ ตโต รติํ ปรมตรํ น วินฺทติฯ|
    count |๕๑๙|
      block |ยทา ทุกฺขสฺสาวหนิํ วิสตฺติกํ ปปญฺจสงฺฆาตทุขาธิวาหินิํ|
      block |ตณฺหํ ปหนฺตฺวาน สโตว ฌายติ ตโต รติํ ปรมตรํ น วินฺทติฯ|
    count |๕๒๐|
      block |ยทา สิวํ ทฺเวจตุรงฺคคามินํ มคฺคุตฺตมํ สพฺพกิเลสโสธนํ|
      block |ปญฺญาย ปสฺสิตฺว สโตว ฌายติ ตโต รติํ ปรมตรํ น วินฺทติฯ|
    count |๕๒๑|
      block |ยทา อโสกํ วิรชํ อสงฺขตํ สนฺตํ ปทํ สพฺพกิเลสโสธนํ|
      block |ภาเวติ สญฺโญชนพนฺธนจฺฉิทํ ตโต รติํ ปรมตรํ น วินฺทติฯ|
    count |๕๒๒|
      block |ยทา นเภ คชฺชติ เมฆทุนฺทุภิ ธารากุลา วิหคปเถ สมนฺตโต|
      block |ภิกฺขู จ ปพฺภารคโตว ฌายติ ตโต รติํ ปรมตรํ น วินฺทติฯ|
    count |๕๒๓|
      block |ยทา นทีนํ กุสุมากุลานํ วิจิตฺต-วาเนยฺย-วฏํสกานํ|
      block |ตีเร นิสินฺโน สุมโนว ฌายติ ตโต รติํ ปรมตรํ น วินฺทติฯ|
    count |๕๒๔|
      block |ยทา นิสีเถ รหิตมฺหิ กานเน เทเว คฬนฺตมฺหิ นทนฺติ ทาฐิโน|
      block |ภิกฺขู จ ปพฺภารคโตว ฌายติ ตโต รติํ ปรมตรํ น วินฺทติฯ|
    count |๕๒๕|
      block |ยทา วิตกฺเก อุปรุนฺธิยตฺตโน นคนฺตเร นควิวรํ สมสฺสิโต|
      block |วีตทฺทโร วีตขิโลว ฌายติ ตโต รติํ ปรมตรํ น วินฺทติฯ|
    count |๕๒๖|
      block |ยทา สุขี มลขิลโสกนาสโน นิรคฺคโฬ นิพฺพนโถ วิสลฺโล|
      block |สพฺพาสเว พฺยนฺติกโตว ฌายติ ตโต รติํ ปรมตรํ น วินฺทตีติฯ|
      block |ภูโต ตถทฺทโส เถโร เอโก ขคฺควิสาณวา|
      block |นวกมฺหิ นิปาตมฺหิ คาถาโยปิ อิมา นวาติฯ|
    stand |… ภูโต เถโร…ฯ|
    stand |นวกนิปาโต นิฏฺฐิโตฯ|
    block |ตตฺรุทฺทานํ|
