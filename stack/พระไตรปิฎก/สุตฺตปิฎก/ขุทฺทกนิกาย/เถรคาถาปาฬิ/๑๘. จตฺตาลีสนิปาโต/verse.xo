block |๑๘ จตฺตาลีสนิปาโต|
  block |๑ มหากสฺสปตฺเถรคาถา|
    count |๑๐๕๔|
      block |น คเณน ปุรกฺขโต จเร วิมโน โหติ สมาธิ ทุลฺลโภ|
      block |นานาชนสงฺคโห ทุโข อิติ ทิสฺวาน คณํ น โรจเยฯ|
    count |๑๐๕๕|
      block |น กุลานิ อุปพฺพเช มุนิ วิมโน โหติ สมาธิ ทุลฺลโภ|
      block |โส อุสฺสุกฺโก รสานุคิทฺโธ อตฺถํ ริญฺจติ โย สุขาวโหฯ|
    count |๑๐๕๖|
      block |ปงฺโกติ หิ นํ อเวทยุํ ยายํ วนฺทนปูชนา กุเลสุ|
      block |สุขุมํ สลฺล ทุรุพฺพหํ สกฺกาโร กาปุริเสน ทุชฺชโหฯ|
    count |๑๐๕๗|
      block |เสนาสนมฺหา โอรุยฺห นครํ ปิณฺฑาย ปาวิสิํ|
      block |ภุญฺชนฺตํ ปุริสํ กุฏฺฐิํ สกฺกจฺจํ ตํ อุปฏฺฐหิํฯ|
    count |๑๐๕๘|
      block |โส เม ปกฺเกน หตฺเถน อาโลปํ อุปนามยิ|
      block |อาโลปํ ปกฺขิปนฺตสฺส องฺคุลิ เจตฺถ ฉิชฺชถฯ|
    count |๑๐๕๙|
      block |กุฏฺฏมูลญฺจ นิสฺสาย อาโลปํ ตํ อภุญฺชิสํ|
      block |ภุญฺชมาเน วา ภุตฺเต วา เชคุจฺฉํ เม น วิชฺชติฯ|
    count |๑๐๖๐|
      block |อุตฺติฏฺฐปิณฺโฑ อาหาโร ปูติมุตฺตญฺจ โอสธํ|
      block |เสนาสนํ รุกฺขมูลํ ปํสุกูลญฺจ จีวรํ|
      block |ยสฺเสเต อภิสมฺภุตฺวา ส เว จาตุทฺทิโส นโรฯ|
    count |๑๐๖๑|
      block |ยตฺถ เอเก วิหญฺญนฺติ อารุหนฺตา สิลุจฺจยํ|
      block |ตสฺส พุทฺธสฺส ทายาโท สมฺปชาโน ปติสฺสโต|
      block |อิทฺธิพเลนุปตฺถทฺโธ กสฺสโป อภิรูหติฯ|
    count |๑๐๖๒|
      block |ปิณฺฑปาตปฏิกฺกนฺโต เสลมารุยฺห กสฺสโป|
      block |ฌายติ อนุปาทาโน ปหีนภยเภรโวฯ|
    count |๑๐๖๓|
      block |ปิณฺฑปาตปฏิกฺกนฺโต เสลมารุยฺห กสฺสโป|
      block |ฌายติ อนุปาทาโน ฑยฺหมาเนสุ นิพฺพุโตฯ|
    count |๑๐๖๔|
      block |ปิณฺฑปาตปฏิกฺกนฺโต เสลมารุยฺห กสฺสโป|
      block |ฌายติ อนุปาทาโน กตกิจฺโจ อนาสโวฯ|
    count |๑๐๖๕|
      block |กเรริมาลาวิตตา ภูมิภาคา มโนรมา|
      block |กุญฺชราภิรุทา รมฺมา เต เสลา รมยนฺติ มํฯ|
    count |๑๐๖๖|
      block |นีลพฺภวณฺณา รุจิรา วาริสีตา สุจินฺธรา|
      block |อินฺทโคปกสญฺฉนฺนา เต เสลา รมยนฺติ มํฯ|
    count |๑๐๖๗|
      block |นีลพฺภกูฏสทิสา กูฏาคารวรูปมา|
      block |วารณาภิรุทา รมฺมา เต เสลา รมยนฺติ มํฯ|
    count |๑๐๖๘|
      block |อภิวุฏฺฐา รมฺมตลา นคา อิสิภิ เสวิตา|
      block |อพฺภุนฺนทิตา สิขีหิ เต เสลา รมยนฺติ มํฯ|
    count |๑๐๖๙|
      block |อลํ ฌายิตุกามสฺส ปหิตตฺตสฺส เม สโต|
      block |อลํ เม อตฺถกามสฺส ปหิตตฺตสฺส ภิกฺขุโนฯ|
    count |๑๐๗๐|
      block |อลํ เม ผาสุกามสฺส ปหิตตฺตสฺส ภิกฺขุโน|
      block |อลํ เม โยคกามสฺส ปหิตตฺตสฺส ตาทิโนฯ|
    count |๑๐๗๑|
      block |อุมาปุปฺเผน สมานา คคนาวพฺภฉาทิตา|
      block |นานาทิชคณากิณฺณา เต เสลา รมยนฺติ มํฯ|
    count |๑๐๗๒|
      block |อนากิณฺณา คหฏฺเฐหิ มิคสงฺฆนิเสวิตา|
      block |นานาทิชคณากิณฺณา เต เสลา รมยนฺติ มํฯ|
    count |๑๐๗๓|
      block |อจฺโฉทิกา ปุถุสิลา โคนงฺคุลมิคายุตา|
      block |อมฺพุเสวาลสญฺฉนฺนา เต เสลา รมยนฺติ มํฯ|
    count |๑๐๗๔|
      block |น ปญฺจงฺคิเกน ตุริเยน รติ เม โหติ ตาทิสี|
      block |ยถา เอกคฺคจิตฺตสฺส สมฺมา ธมฺมํ วิปสฺสโตฯ|
    count |๑๐๗๕|
      block |กมฺมํ พหุกํ น การเย ปริวชฺเชยฺย ชนํ น อุยฺยเม|
      block |อุสฺสุกฺโก โส รสานุคิทฺโธ อตฺถํ ริญฺจติ โย สุขาวโหฯ|
    count |๑๐๗๖|
      block |กมฺมํ พหุกํ น การเย ปริวชฺเชยฺย อนตฺตเนยฺยเมตํ|
      block |กิจฺฉติ กาโย กิลมติ ทุกฺขิโต โส สมถํ น วินฺทติฯ|
    count |๑๐๗๗|
      block |โอฏฺฐปฺปหตมตฺเตน อตฺตานมฺปิ น ปสฺสติ|
      block |ปตฺถทฺธคีโว จรติ อหํ เสยฺโยติ มญฺญติฯ|
    count |๑๐๗๘|
      block |อเสยฺโย เสยฺยสมานํ พาโล มญฺญติ อตฺตานํ|
      block |น ตํ วิญฺญู ปสํสนฺติ ปตฺถทฺธมานสํ นรํฯ|
    count |๑๐๗๙|
      block |โย จ เสยฺโยหมสฺมีติ นาหํ เสยฺโยติ วา ปน|
      block |หีโน ตํสทิโส วาติ วิธาสุ น วิกมฺปติฯ|
    count |๑๐๘๐|
      block |ปญฺญวนฺตํ ตถา ตาทิํ สีเลสุ สุสมาหิตํ|
      block |เจโตสมถมนุตฺตํ ตญฺเจ วิญฺญู ปสํสเรฯ|
    count |๑๐๘๑|
      block |ยสฺส สพฺรหฺมจารีสุ คารโว นูปลพฺภติ|
      block |อารกา โหติ สทฺธมฺมา นภโต ปุถวี ยถาฯ|
    count |๑๐๘๒|
      block |เยสญฺจ หิริ โอตฺตปฺปํ สทา สมฺมา อุปฏฺฐิตํ|
      block |วิรูฬฺหพฺรหฺมจริยา เต เตสํ ขีณา ปุนพฺภวาฯ|
    count |๑๐๘๓|
      block |อุทฺธโต จปโล ภิกฺขุ ปํสุกูเลน ปารุโต|
      block |กปีว สีหจมฺเมน น โส เตนุปโสภติฯ|
    count |๑๐๘๔|
      block |อนุทฺธโต อจปโล นิปโก สํวุตินฺทฺริโย|
      block |โสภติ ปํสุกูเลน สีโหว คิริคพฺภเรฯ|
    count |๑๐๘๕|
      block |เอเต สมฺพหุลา เทวา อิทฺธิมนฺโต ยสสฺสิโน|
      block |ทสเทวสหสฺสานิ สพฺเพ เต พฺรหฺมกายิกาฯ|
    count |๑๐๘๖|
      block |ธมฺมเสนาปติํ วีรํ มหาฌายิํ สมาหิตํ|
      block |สาริปุตฺตํ นมสฺสนฺตา ติฏฺฐนฺติ ปญฺชลีกตาฯ|
    count |๑๐๘๗|
      block |นโม เต ปุริสาชญฺญ นโม เต ปุริสุตฺตม|
      block |ยสฺส เต นาภิชานาม ยมฺปิ นิสฺสาย ฌายติ ฯ|
    count |๑๐๘๘|
      block |อจฺเฉรํ วต พุทฺธานํ คมฺภีโร โคจโร สโก|
      block |เย มยํ นาภิชานาม วาลเวธิสมาคตาฯ|
    count |๑๐๘๙|
      block |ตํ ตถา เทวกาเยหิ ปูชิตํ ปูชนารหํ|
      block |สาริปุตฺตํ ตทา ทิสฺวา กปฺปินสฺส สิตํ อหุฯ|
    count |๑๐๙๐|
      block |ยาวตา พุทฺธเขตฺตมฺหิ ฐปยิตฺวา มหามุนิํ|
      block |ธุตคุเณ วิสิฏฺโฐหํ สทิโส เม น วิชฺชติฯ|
    count |๑๐๙๑|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร นตฺถิ ทานิ ปุนพฺภโวฯ|
    count |๑๐๙๒|
      block |น จีวเร น สยเน โภชเน นุปลิมฺปติ|
      block |โคตโม อนปฺปเมยฺโย มุฬาลปุปฺผํ วิมลํว|
      block |อมฺพุนา เนกฺขมฺมนินฺโน ติภวาภินิสฺสโฏฯ|
    count |๑๐๙๓|
      block |สติปฏฺฐานคีโว โส สทฺธาหตฺโถ มหามุนิ|
      block |ปญฺญาสีโส มหาญาณี สทา จรติ นิพฺพุโตติฯ|
      block |จตฺตาลีสนิปาตมฺหิ มหากสฺสปสวฺหโย|
      block |เอโกว เถโร คาถาโย จตฺตาสีล ทุเวปิ จาติฯ|
    stand |… มหากสฺสโป เถโร…ฯ|
    stand |จตฺตาลีสนิปาโต นิฏฺฐิโตฯ|
    block |ตตฺรุทฺทานํ|
