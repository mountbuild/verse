block |๒ ทุกนิปาโต|
  block |๑ ปฐมวคฺโค|
    block |๑ อุตฺตรตฺเถรคาถา|
      count |๑๒๑|
        block |นตฺถิ โกจิ ภโว นิจฺโจ สงฺขารา วาปิ สสฺสตา|
        block |อุปฺปชฺชนฺติ จ เต ขนฺธา จวนฺติ อปราปรํฯ|
      count |๑๒๒|
        block |เอตมาทีนํ ญตฺวา ภเวนมฺหิ อนตฺถิโก|
        block |นิสฺสโฏ สพฺพกาเมหิ ปตฺโต เม อาสวกฺขโยติฯ|
      block |อิตฺถํ สุทํ อายสฺมา อุตฺตโร เถโร คาถาโย อภาสิตฺถาติฯ|
    block |๒ ปิณฺโฑลภารทฺวาชตฺเถรคาถา|
      count |๑๒๓|
        block |นยิทํ อนเยน ชีวิตํ นาหาโร หทยสฺส สนฺติโก|
        block |อาหารฏฺฐิติโก สมุสฺสโย อิติ ทิสฺวาน จรามิ เอสนํฯ|
      count |๑๒๔|
        block |ปงฺโกติ หิ นํ ปเวทยุํ ยายํ วนฺทนปูชนา กุเลสุ|
        block |สุขุมํ สลฺลํ ทุรุพฺพหํ สกฺกาโร กาปุริเสน ทุชฺชโหติฯ|
      block |อิตฺถํ สุทํ อายสฺมา ปิณฺโฑลภารทฺวาโช เถโร คาถาโย อภาสิตฺถาติฯ|
    block |๓ วลฺลิยตฺเถรคาถา|
      count |๑๒๕|
        block |มกฺกโฏ ปญฺจทฺวารายํ กุฏิกายํ ปสกฺกิย|
        block |ทฺวาเรน อนุปริเยติ ฆฏฺฏยนฺโต มุหุํ มุหุํฯ|
      count |๑๒๖|
        block |ติฏฺฐ มกฺกฏ มา ธาวิ น หิ เต ตํ ยถา ปุเร|
        block |นิคฺคหีโตสิ ปญฺญาย เนว ทูรํ คมิสฺสตีติฯ|
      stand |… วลฺลิโย เถโร…ฯ|
    block |๔ คงฺคาตีริยตฺเถรคาถา|
      count |๑๒๗|
        block |ติณฺณํ เม ตาลปตฺตานํ คงฺคาตีเร กุฏี กตา|
        block |ฉวสิตฺโตว เม ปตฺโต ปํสุกูลญฺจ จีวรํฯ|
      count |๑๒๘|
        block |ทฺวินฺนํ อนฺตรวสฺสานํ เอกา วาจา เม ภาสิตา|
        block |ตติเย อนฺตรวสฺสมฺหิ ตโมขนฺโธ ปทาลิโตติฯ|
      stand |… คงฺคาตีริโย เถโร…ฯ|
    block |๕ อชินตฺเถรคาถา|
      count |๑๒๙|
        block |อปิ เจ โหติ เตวิชฺโช มจฺจุหายี อนาสโว|
        block |อปฺปญฺญาโตติ นํ พาลา อวชานนฺติ อชานตาฯ|
      count |๑๓๐|
        block |โย จ โข อนฺนปานสฺส ลาภี โหตีธ ปุคฺคโล|
        block |ปาปธมฺโมปิ เจ โหติ โส เนสํ โหติ สกฺกโตติฯ|
      stand |… อชิโน เถโร…ฯ|
    block |๖ เมฬชินตฺเถรคาถา|
      count |๑๓๑|
        block |ยทาหํ ธมฺมมสฺโสสิํ ภาสมานสฺส สตฺถุโน|
        block |น กงฺขมภิชานามิ สพฺพญฺญูอปราชิเตฯ|
      count |๑๓๒|
        block |สตฺถวาเห มหาวีเร สารถีนํ วรุตฺตเม|
        block |มคฺเค ปฏิปทายํ วา กงฺขา มยฺหํ น วิชฺชตีติฯ|
      stand |… เมฬชิโน เถโร…ฯ|
    block |๗ ราธตฺเถรคาถา|
      count |๑๓๓|
        block |ยถา อคารํ ทุจฺฉนฺนํ วุฏฺฐี สมติวิชฺฌติ|
        block |เอวํ อภาวิตํ จิตฺตํ ราโค สมติวิชฺฌติฯ|
      count |๑๓๔|
        block |ยถา อคารํ สุจฺฉนฺนํ วุฑฺฒี น สมติวิชฺฌติ|
        block |เอวํ สุภาวิตํ จิตฺตํ ราโค น สมติวิชฺฌตีติฯ|
      stand |… ราโธ เถโร…ฯ|
    block |๘ สุราธตฺเถรคาถา|
      count |๑๓๕|
        block |ขีณา หิ มยฺหํ ชาติ วุสิตํ ชินสาสนํ|
        block |ปหีโน ชาลสงฺขาโต ภวเนตฺติ สมูหตาฯ|
      count |๑๓๖|
        block |ยสฺสตฺถาย ปพฺพชิโต อคารสฺมานคาริยํ|
        block |โส เม อตฺโถ อนุปฺปตฺโต สพฺพสํโยชนกฺขโยติฯ|
      stand |… สุราโธ เถโร…ฯ|
    block |๙ โคตมตฺเถรคาถา|
      count |๑๓๗|
        block |สุขํ สุปนฺติ มุนโย เย อิตฺถีสุ น พชฺฌเร|
        block |สทา เว รกฺขิตพฺพาสุ ยาสุ สจฺจํ สุทุลฺลภํฯ|
      count |๑๓๘|
        block |วธํ จริมฺห เต กาม อนณา ทานิ เต มยํ|
        block |คจฺฉาม ทานิ นิพฺพานํ ยตฺถ คนฺตฺวา น โสจตีติฯ|
      stand |… โคตโม เถโร…ฯ|
    block |๑๐ วสภตฺเถรคาถา|
      count |๑๓๙|
        block |ปุพฺเพ หนติ อตฺตานํ ปจฺฉา หนติ โส ปเร|
        block |สุหตํ หนฺติ อตฺตานํ วีตํเสเนว ปกฺขิมาฯ|
      count |๑๔๐|
        block |น พฺราหฺมโณ พหิวณฺโณ อนฺโต วณฺโณ หิ พฺราหฺมโณ|
        block |ยสฺมิํ ปาปานิ กมฺมานิ ส เว กณฺโห สุชมฺปตีติฯ|
        block |อุตฺตโร เจว ปิณฺโฑโล วลฺลิโย ตีริโย อิสิ|
        block |อชิโน จ เมฬชิโน ราโธ สุราโธ โคตโม|
        block |วสเภน อิเม โหนฺติ ทส เถรา มหิทฺธิกาติฯ|
      stand |… วสโภ เถโร…ฯ|
      stand |วคฺโค ปฐโม นิฏฺฐิโตฯ|
      block |ตสฺสุทฺทานํ|
  block |๒ ทุติยวคฺโค|
    block |๑ มหาจุนฺทตฺเถรคาถา|
      count |๑๔๑|
        block |สุสฺสูสา สุตวทฺธนี สุตํ ปญฺญาย วทฺธนํ|
        block |ปญฺญาย อตฺถํ ชานาติ ญาโต อตฺโถ สุขาวโหฯ|
      count |๑๔๒|
        block |เสเวถ ปนฺตานิ เสนาสนานิ จเรยฺย สํโยชนวิปฺปโมกฺขํ|
        block |สเจ รติํ นาธิคจฺเฉยฺย ตตฺถ สงฺเฆ วเส รกฺขิตตฺโต สติมาติฯ|
      stand |… มหาจุนฺโท เถโร…ฯ|
    block |๒ โชติทาสตฺเถรคาถา|
      count |๑๔๓|
        block |เย โข เต เวฐมิสฺเสน นานตฺเตน จ กมฺมุนา|
        block |มนุสฺเส อุปรุนฺธนฺติ ผรุสูปกฺกมา ชนา|
        block |เตปิ ตตฺเถว กีรนฺติ น หิ กมฺมํ ปนสฺสติฯ|
      count |๑๔๔|
        block |ยํ กโรติ นโร กมฺมํ กลฺยาณํ ยทิ ปาปกํ|
        block |ตสฺส ตสฺเสว ทายาโท ยํ ยํ กมฺมํ ปกุพฺพตีติฯ|
      stand |… โชติทาโส เถโร…ฯ|
    block |๓ เหรญฺญกานิตฺเถรคาถา|
      count |๑๔๕|
        block |อจฺจยนฺติ อโหรตฺตา ชีวิตํ อุปรุชฺฌติ|
        block |อายุ ขียติ มจฺจานํ กุนฺนทีนํว โอทกํฯ|
      count |๑๔๖|
        block |อถ ปาปานิ กมฺมานิ กรํ พาโล น พุชฺฌติ|
        block |ปจฺฉาสฺส กฏุกํ โหติ วิปาโก หิสฺส ปาปโกติฯ|
      stand |… เหรญฺญกานิตฺเถโร…ฯ|
    block |๔ โสมมิตฺตตฺเถรคาถา|
      count |๑๔๗|
        block |ปริตฺตํ ทารุมารุยฺห ยถา สีเท มหณฺณเว|
        block |เอวํ กุสีตมาคมฺม สาธุชีวีปิ สีทติ|
        block |ตสฺมา ตํ ปริวชฺเชยฺย กุสีตํ หีนวีริยํฯ|
      count |๑๔๘|
        block |ปวิวิตฺเตหิ อริเยหิ ปหิตตฺเตหิ ฌายิภิ|
        block |นิจฺจํ อารทฺธวีริเยหิ ปณฺฑิเตหิ สหาวเสติฯ|
      stand |… โสมมิตฺโต เถโร…ฯ|
    block |๕ สพฺพมิตฺตตฺเถรคาถา|
      count |๑๔๙|
        block |ชโน ชนมฺหิ สมฺพทฺโธ ชนเมวสฺสิโต ชโน|
        block |ชโน ชเนน เหฐียติ เหเฐติ จ ชโน ชนํฯ|
      count |๑๕๐|
        block |โก หิ ตสฺส ชเนนตฺโถ ชเนน ชนิเตน วา|
        block |ชนํ โอหาย คจฺฉํ ตํ เหฐยิตฺวา พหุํ ชนนฺติฯ|
      stand |… สพฺพมิตฺโต เถโร…ฯ|
    block |๖ มหากาฬตฺเถรคาถา|
      count |๑๕๑|
        block |กาฬี อิตฺถี พฺรหตี ธงฺกรูปา สตฺถิญฺจ เภตฺวา อปรญฺจ สตฺถิํ|
        block |พาหญฺจ เภตฺวา อปรญฺจ พาหํ สีสญฺจ เภตฺวา ทธิถาลกํว|
        block |เอสา นิสินฺนา อภิสนฺทหิตฺวาฯ|
      count |๑๕๒|
        block |โย เว อวิทฺวา อุปธิํ กโรติ ปุนปฺปุนํ ทุกฺขมุเปติ มนฺโท|
        block |ตสฺมา ปชานํ อุปธิํ น กยิรา มาหํ ปุน ภินฺนสิโร สยิสฺสนฺติ ฯ|
      stand |… มหากาโฬ เถโร…ฯ|
    block |๗ ติสฺสตฺเถรคาถา|
      count |๑๕๓|
        block |พหู สปตฺเต ลภติ มุณฺโฑ สงฺฆาฏิปารุโต|
        block |ลาภี อนฺนสฺส ปานสฺส วตฺถสฺส สยนสฺส จฯ|
      count |๑๕๔|
        block |เอตมาทีนวํ ญตฺวา สกฺกาเรสุ มหพฺภยํ|
        block |อปฺปลาโภ อนวสฺสุโต สโต ภิกฺขุ ปริพฺพเชติฯ|
      stand |… ติสฺโส เถโร…ฯ|
    block |๘ กิมิลตฺเถรคาถา|
      count |๑๕๕|
        block |ปาจีนวํสทายมฺหิ สกฺยปุตฺตา สหายกา|
        block |ปหายานปฺปเก โภเค อุญฺฉาปตฺตาคเต รตาฯ|
      count |๑๕๖|
        block |อารทฺธวีริยา ปหิตตฺตา นิจฺจํ ทฬฺหปรกฺกมา|
        block |รมนฺติ ธมฺมรติยา หิตฺวาน โลกิยํ รตินฺติฯ|
      stand |… กิมิโล เถโร…ฯ|
    block |๙ นนฺทตฺเถรคาถา|
      count |๑๕๗|
        block |อโยนิโส มนสิการา มณฺฑนํ อนุยุญฺชิสํ|
        block |อุทฺธโต จปโล จาสิํ กามราเคน อฏฺฏิโตฯ|
      count |๑๕๘|
        block |อุปายกุสเลนาหํ พุทฺเธนาทิจฺจพนฺธุนา|
        block |โยนิโส ปฏิปชฺชิตฺวา ภเว จิตฺตํ อุทพฺพหินฺติฯ|
      stand |… นนฺโท เถโร…ฯ|
    block |๑๐ สิริมตฺเถรคาถา|
      count |๑๕๙|
        block |ปเร จ นํ ปสํสนฺติ อตฺตา เจ อสมาหิโต|
        block |โมฆํ ปเร ปสํสนฺติ อตฺตา หิ อสมาหิโตฯ|
      count |๑๖๐|
        block |ปเร จ นํ ครหนฺติ อตฺตา เจ สุสมาหิโต|
        block |โมฆํ ปเร ครหนฺติ อตฺตา หิ สุสมาหิโตติฯ|
        block |จุนฺโท จ โชติทาโส จ เถโร เหรญฺญกานิ จ|
        block |โสมมิตฺโต สพฺพมิตฺโต กาโล ติสฺโส จ กิมิโล|
        block |นนฺโท จ สิริมา เจว ทส เถรา มหิทฺธิกาติฯ|
      stand |… สิริมา เถโร…ฯ|
      stand |วคฺโค ทุติโย นิฏฺฐิโตฯ|
      block |ตสฺสุทฺทานํ|
  block |๓ ตติยวคฺโค|
    block |๑ อุตฺตรตฺเถรคาถา|
      count |๑๖๑|
        block |ขนฺธา มยา ปริญฺญาตา ตณฺหา เม สุสมูหตา|
        block |ภาวิตา มม โพชฺฌงฺคา ปตฺโต เม อาสวกฺขโยฯ|
      count |๑๖๒|
        block |โสหํ ขนฺเธ ปริญฺญาย อพฺพหิตฺวาน ชาลินิํ|
        block |ภาวยิตฺวาน โพชฺฌงฺเค นิพฺพายิสฺสํ อนาสโวติฯ|
      stand |… อุตฺตโร เถโร…ฯ|
    block |๒ ภทฺทชิตฺเถรคาถา|
      count |๑๖๓|
        block |ปนาโท นาม โส ราชา ยสฺส ยูโป สุวณฺณโย|
        block |ติริยํ โสฬสุพฺเพโธ อุพฺภมาหุ สหสฺสธาฯ|
      count |๑๖๔|
        block |สหสฺสกณฺโฑ สตเคณฺฑุ ธชาลุ หริตามโย|
        block |อนจฺจุํ ตตฺถ คนฺธพฺพา ฉสหสฺสานิ สตฺตธาติฯ|
      stand |… ภทฺทชิตฺเถโร…ฯ|
    block |๓ โสภิตตฺเถรคาถา|
      count |๑๖๕|
        block |สติมา ปญฺญวา ภิกฺขุ อารทฺธพลวีริโย|
        block |ปญฺจ กปฺปสตานาหํ เอกรตฺติํ อนุสฺสริํฯ|
      count |๑๖๖|
        block |จตฺตาโร สติปฏฺฐาเน สตฺต อฏฺฐ จ ภาวยํ|
        block |ปญฺจ กปฺปสตานาหํ เอกรตฺติํ อนุสฺสรินฺติฯ|
      stand |… โสภิโต เถโร…ฯ|
    block |๔ วลฺลิยตฺเถรคาถา|
      count |๑๖๗|
        block |ยํ กิจฺจํ ทฬฺหวีริเยน ยํ กิจฺจํ โพทฺธุมิจฺฉตา|
        block |กริสฺสํ นาวรชฺฌิสฺสํ ปสฺส วีริยํ ปรกฺกมฯ|
      count |๑๖๘|
        block |ตฺวญฺจ เม มคฺคมกฺขาหิ อญฺชสํ อมโตคธํ|
        block |อหํ โมเนน โมนิสฺสํ คงฺคาโสโตว สาครนฺติฯ|
      stand |… วลฺลิโย เถโร…ฯ|
    block |๕ วีตโสกตฺเถรคาถา|
      count |๑๖๙|
        block |เกเส เม โอลิขิสฺสนฺติ กปฺปโก อุปสงฺกมิ|
        block |ตโต อาทาสมาทาย สรีรํ ปจฺจเวกฺขิสํฯ|
      count |๑๗๐|
        block |ตุจฺโฉ กาโย อทิสฺสิตฺถ อนฺธกาโร ตโม พฺยคา|
        block |สพฺเพ โจฬา สมุจฺฉินฺนา นตฺถิ ทานิ ปุนพฺภโวติฯ|
      stand |… วีตโสโก เถโร…ฯ|
    block |๖ ปุณฺณมาสตฺเถรคาถา|
      count |๑๗๑|
        block |ปญฺจ นีวรเณ หิตฺวา โยคกฺเขมสฺส ปตฺติยา|
        block |ธมฺมาทาสํ คเหตฺวาน ญาณทสฺสนมตฺตโนฯ|
      count |๑๗๒|
        block |ปจฺจเวกฺขิํ อิมํ กายํ สพฺพํ สนฺตรพาหิรํ|
        block |อชฺฌตฺตญฺจ พหิทฺธา จ ตุจฺโฉ กาโย อทิสฺสถาติฯ|
      stand |… ปุณฺณมาโส เถโร…ฯ|
    block |๗ นนฺทกตฺเถรคาถา|
      count |๑๗๓|
        block |ยถาปิ ภทฺโท อาชญฺโญ ขลิตฺวา ปติติฏฺฐติ|
        block |ภิยฺโย ลทฺทาน สํเวคํ อทีโน วหเต ธุรํฯ|
      count |๑๗๔|
        block |เอวํ ทสฺสนสมฺปนฺนํ สมฺมาสมฺพุทฺธสาวกํ|
        block |อาชานียํ มํ ธาเรถ ปุตฺตํ พุทฺธสฺส โอรสนฺติฯ|
      stand |… นนฺทโก เถโร…ฯ|
    block |๘ ภรตตฺเถรคาถา|
      count |๑๗๕|
        block |เอหิ นนฺทก คจฺฉาม อุปชฺฌายสฺส สนฺติกํ|
        block |สีหนาทํ นทิสฺสาม พุทฺธเสฏฺฐสฺส สมฺมุขาฯ|
      count |๑๗๖|
        block |ยาย โน อนุกมฺปาย อมฺเห ปพฺพาชยี มุนิ|
        block |โส โน อตฺโถ อนุปฺปตฺโต สพฺพสํโยชนกฺขโยติฯ|
      stand |… ภรโต เถโร…ฯ|
    block |๙ ภารทฺวาชตฺเถรคาถา|
      count |๑๗๗|
        block |นทนฺติ เอวํ สปฺปญฺญา สีหาว คิริคพฺภเร|
        block |วีรา วิชิตสงฺคามา เชตฺวา มารํ สวาหนิํ ฯ|
      count |๑๗๘|
        block |สตฺถา จ ปริจิณฺโณ เม ธมฺโม สงฺโฆ จ ปูชิโต|
        block |อหญฺจ วิตฺโต สุมโน ปุตฺตํ ทิสฺวา อนาสวนฺติฯ|
      stand |… ภารทฺวาโช เถโร…ฯ|
    block |๑๐ กณฺหทินฺนตฺเถรคาถา|
      count |๑๗๙|
        block |อุปาสิตา สปฺปุริสา สุตา ธมฺมา อภิณฺหโส|
        block |สุตฺวาน ปฏิปชฺชิสฺสํ อญฺชสํ อมโตคธํฯ|
      count |๑๘๐|
        block |ภวราคหตสฺส เม สโต ภวราโค ปุน เม น วิชฺชติ|
        block |น จาหุ น จ เม ภวิสฺสติ น จ เม เอตรหิ วิชฺชตีติฯ|
        block |อุตฺตโร ภทฺทชิตฺเถโร โสภิโต วลฺลิโย อิสิ|
        block |วีตโสโก จ โย เถโร ปุณฺณมาโส จ นนฺทโก|
        block |ภรโต ภารทฺวาโช จ กณฺหทินฺโน มหามุนีติฯ|
      stand |… กณฺหทินฺโน เถโร…ฯ|
      stand |วคฺโค ตติโย นิฏฺฐิโตฯ|
      block |ตสฺสุทฺทานํ|
  block |๔ จตุตฺถวคฺโค|
    block |๑ มิคสิรตฺเถรคาถา|
      count |๑๘๑|
        block |ยโต อหํ ปพฺพชิโต สมฺมาสมฺพุทฺธสาสเน|
        block |วิมุจฺจมาโน อุคฺคจฺฉิํ กามธาตุํ อุปจฺจคํฯ|
      count |๑๘๒|
        block |พฺรหฺมุโน เปกฺขมานสฺส ตโต จิตฺตํ วิมุจฺจิ เม|
        block |อกุปฺปา เม วิมุตฺตีติ สพฺพสํโยชนกฺขยาติฯ|
      stand |… มิคสิโร เถโร…ฯ|
    block |๒ สิวกตฺเถรคาถา|
      count |๑๘๓|
        block |อนิจฺจานิ คหกานิ ตตฺถ ตตฺถ ปุนปฺปุนํ|
        block |คหการํ คเวสนฺโต ทุกฺขา ชาติ ปุนปฺปุนํฯ|
      count |๑๘๔|
        block |คหการก ทิฏฺโฐสิ ปุน เคหํ น กาหสิ|
        block |สพฺพา เต ผาสุกา ภคฺคา ถูณิกา จ วิทาลิตา|
        block |วิมริยาทิกตํ จิตฺตํ อิเธว วิธมิสฺสตีติฯ|
      stand |… สิวโก เถโร…ฯ|
    block |๓ อุปวาณตฺเถรคาถา|
      count |๑๘๕|
        block |อรหํ สุคโต โลเก วาเตหาพาธิโต มุนิ|
        block |สเจ อุณฺโหทกํ อตฺถิ มุนิโน เทหิ พฺราหฺมณฯ|
      count |๑๘๖|
        block |ปูชิโต ปูชเนยฺยานํ สกฺกเรยฺยาน สกฺกโต|
        block |อปจิโตปเจยฺยานํ ตสฺส อิจฺฉามิ หาตเวติฯ|
      stand |… อุปวาโณ เถโร…ฯ|
    block |๔ อิสิทินฺนตฺเถรคาถา|
      count |๑๘๗|
        block |ทิฏฺฐา มยา ธมฺมธรา อุปาสกา กามา อนิจฺจา อิติ ภาสมานา|
        block |สารตฺตรตฺตา มณิกุณฺฑเลสุ ปุตฺเตสุ ทาเรสุ จ เต อเปกฺขาฯ|
      count |๑๘๘|
        block |อทฺธา น ชานนฺติ ยโตธ ธมฺมํ กามา อนิจฺจา อิติ จาปิ อาหุ|
        block |ราคญฺจ เตสํ น พลตฺถิ เฉตฺตุํ ตสฺมา สิตา ปุตฺตทารํ ธนญฺจาติฯ|
      stand |… อิสิทินฺโน เถโร…ฯ|
    block |๕ สมฺพุลกจฺจานตฺเถรคาถา|
      count |๑๘๙|
        block |เทโว จ วสฺสติ เทโว จ คฬคฬายติ|
        block |เอกโก จาหํ เภรเว พิเล วิหรามิ|
        block |ตสฺส มยฺหํ เอกกสฺส เภรเว พิเล วิหรโต|
        block |นตฺถิ ภยํ วา ฉมฺภิตตฺตํ วา โลมหํโส วาฯ|
      count |๑๙๐|
        block |ธมฺมตา มมสา ยสฺส เม เอกกสฺส เภรเว พิเล|
        block |วิหรโต นตฺถิ ภยํ วา ฉมฺภิตตฺตํ วา โลมหํโส วาติฯ|
      stand |… สมฺพุลกจฺจาโน เถโร…ฯ|
    block |๖ นิตกตฺเถรคาถา|
      count |๑๙๑|
        block |กสฺส เสลูปมํ จิตฺตํ ฐิตํ นานุปกมฺปติ|
        block |วิรตฺตํ รชนีเยสุ กุปฺปนีเย น กุปฺปติ|
        block |ยสฺเสวํ ภาวิตํ จิตฺตํ กุโต ตํ ทุกฺขเมสฺสติฯ|
      count |๑๙๒|
        block |มม เสลูปมํ จิตฺตํ ฐิตํ นานุปกมฺปติ|
        block |วิรตฺตํ รชนีเยสุ กุปฺปนีเย น กุปฺปติ|
        block |มเมวํ ภาวิตํ จิตฺตํ กุโต มํ ทุกฺขเมสฺสตีติฯ|
      stand |… นิตโก เถโร…ฯ|
    block |๗ โสณโปฏิริยตฺเถรคาถา|
      count |๑๙๓|
        block |น ตาว สุปิตุํ โหติ รตฺติ นกฺขตฺตมาลินี|
        block |ปฏิชคฺคิตุเมเวสา รตฺติ โหติ วิชานตาฯ|
      count |๑๙๔|
        block |หตฺถิกฺขนฺธาวปติตํ กุญฺชโร เจ อนุกฺกเม|
        block |สงฺคาเม เม มตํ เสยฺโย ยญฺเจ ชีเว ปราชิโตติฯ|
      stand |… โสโณ โปฏิริโย เถโร …ฯ|
    block |๘ นิสภตฺเถรคาถา|
      count |๑๙๕|
        block |ปญฺจ กามคุเณ หิตฺวา ปิยรูเป มโนรเม|
        block |สทฺธาย ฆรา นิกฺขมฺม ทุกฺขสฺสนฺตกโร ภเวฯ|
      count |๑๙๖|
        block |นาภินนฺทามิ มรณํ นาภินนฺทามิ ชีวิตํ|
        block |กาลญฺจ ปฏิกงฺขามิ สมฺปชาโน ปติสฺสโตติฯ|
      stand |… นิสโภ เถโร…ฯ|
    block |๙ อุสภตฺเถรคาถา|
      count |๑๙๗|
        block |อมฺพปลฺลวสงฺกาสํ อํเส กตฺวาน จีวรํ|
        block |นิสินฺโน หตฺถิคีวายํ คามํ ปิณฺฑาย ปาวิสิํฯ|
      count |๑๙๘|
        block |หตฺถิกฺขนฺธโต โอรุยฺห สํเวคํ อลภิํ ตทา|
        block |โสหํ ทิตฺโต ตทา สนฺโต ปตฺโต เม อาสวกฺขโยติฯ|
      stand |… อุสโภ เถโร…ฯ|
    block |๑๐ กปฺปฏกุรตฺเถรคาถา|
      count |๑๙๙|
        block |อยมิติ กปฺปโฏ กปฺปฏกุโร อจฺฉาย อติภริตาย|
        block |อมตฆฏิกายํ ธมฺมกฏมตฺโต กตปทํ ฌานานิ โอเจตุํฯ|
      count |๒๐๐|
        block |มา โข ตฺวํ กปฺปฏ ปจาเลสิ มา ตฺวํ อุปกณฺณมฺหิ ตาเฬสฺสํ|
        block |น หิ ตฺวํ กปฺปฏ มตฺตมญฺญาสิ สงฺฆมชฺฌมฺหิ ปจลายมาโนติฯ|
        block |มิคสิโร สิวโก จ อุปวาโน จ ปณฺฑิโต|
        block |อิสิทินฺโน จ กจฺจาโน นิตโก จ มหาวสี|
        block |โปฏิริยปุตฺโต นิสโภ อุสโภ กปฺปฏกุโรติฯ|
      stand |… กปฺปฏกุโร เถโร…ฯ|
      stand |วคฺโค จตุตฺโถ นิฏฺฐิโตฯ|
      block |ตสฺสุทฺทานํ|
  block |๕ ปญฺจมวคฺโค|
    block |๑ กุมารกสฺสปตฺเถรคาถา|
      count |๒๐๑|
        block |อโห พุทฺธา อโห ธมฺมา อโห โน สตฺถุ สมฺปทา|
        block |ยตฺถ เอตาทิสํ ธมฺมํ สาวโก สจฺฉิกาหิติฯ|
      count |๒๐๒|
        block |อสงฺเขยฺเยสุ กปฺเปสุ สกฺกายาธิคตา อหู|
        block |เตสมยํ ปจฺฉิมโก จริโมยํ สมุสฺสโย|
        block |ชาติมรณสํสาโร นตฺถิ ทานิ ปุนพฺภโวติฯ|
      stand |… กุมารกสฺสโป เถโร…ฯ|
    block |๒ ธมฺมปาลตฺเถรคาถา|
      count |๒๐๓|
        block |โย หเว ทหโร ภิกฺขุ ยุญฺชติ พุทฺธสาสเน|
        block |ชาคโร ส หิ สุตฺเตสุ อโมฆํ ตสฺส ชีวิตํฯ|
      count |๒๐๔|
        block |ตสฺมา สทฺธญฺจ สีลญฺจ ปสาทํ ธมฺมทสฺสนํ|
        block |อนุยุญฺเชถ เมธาวี สรํ พุทฺธาน สาสนนฺติฯ|
      stand |… ธมฺมปาโล เถโร…ฯ|
    block |๓ พฺรหฺมาลิตฺเถรคาถา|
      count |๒๐๕|
        block |กสฺสินฺทฺริยานิ สมถงฺคตานิ อสฺสา ยถา สารถินา สุทนฺตา|
        block |ปหีนมานสฺส อนาสวสฺส เทวาปิ กสฺส ปิหยนฺติ ตาทิโนติฯ|
      count |๒๐๖|
        block |มยฺหินฺทฺริยานิ สมถงฺคตานิ อสฺสา ยถา สารถินา สุทนฺตา|
        block |ปหีนมานสฺส อนาสวสฺส เทวาปิ มยฺหํ ปิหยนฺติ ตาทิโนติฯ|
      stand |… พฺรหฺมาลิ เถโร…ฯ|
    block |๔ โมฆราชตฺเถรคาถา|
      count |๒๐๗|
        block |ฉวิปาปก จิตฺตภทฺทก โมฆราช สตตํ สมาหิโต|
        block |เหมนฺติกสีตกาลรตฺติโย ภิกฺขุ ตฺวํสิ กถํ กริสฺสสิฯ|
      count |๒๐๘|
        block |สมฺปนฺนสสฺสา มคธา เกวลา อิติ เม สุตํ|
        block |ปลาลจฺฉนฺนโก เสยฺยํ ยถญฺเญ สุขชีวิโนติฯ|
      stand |… โมฆราชา เถโร…ฯ|
    block |๕ วิสาขปญฺจาลปุตฺตตฺเถรคาถา|
      count |๒๐๙|
        block |น อุกฺขิเป โน จ ปริกฺขิเป ปเร โอกฺขิเป ปารคตํ น เอรเย|
        block |น จตฺตวณฺณํ ปริสาสุ พฺยาหเร อนุทฺธโต สมฺมิตภาณิ สุพฺพโตฯ|
      count |๒๑๐|
        block |สุสุขุมนิปุณตฺถทสฺสินา มติกุสเลน นิวาตวุตฺตินา|
        block |สํเสวิตวุทฺธสีลินา นิพฺพานํ น หิ เตน ทุลฺลภนฺติฯ|
      stand |… วิสาโข ปญฺจาลปุตฺโต เถโร …ฯ|
    block |๖ จูฬกตฺเถรคาถา|
      count |๒๑๑|
        block |นทนฺติ โมรา สุสิขา สุเปขุณา สุนีลคีวา สุมุขา สุคชฺชิโน|
        block |สุสทฺทลา จาปิ มหามหี อยํ สุพฺยาปิตมฺพุ สุวลาหกํ นภํฯ|
      count |๒๑๒|
        block |สุกลฺลรูโป สุมนสฺส ฌายตํ สุนิกฺกโม สาธุ สุพุทฺธสาสเน|
        block |สุสุกฺกสุกฺกํ นิปุณํ สุทุทฺทสํ ผุสาหิ ตํ อุตฺตมมจฺจุตํ ปทนฺติฯ|
      stand |… จูฬโก เถโร…ฯ|
    block |๗ อนูปมตฺเถรคาถา|
      count |๒๑๓|
        block |นนฺทมานาคตํ จิตฺตํ สูลมาโรปมานกํ|
        block |เตน เตเนว วชสิ เยน สูลํ กลิงฺครํฯ|
      count |๒๑๔|
        block |ตาหํ จิตฺตกลิํ พฺรูมิ ตํ พฺรูมิ จิตฺตทุพฺภกํ|
        block |สตฺถา เต ทุลฺลโภ ลทฺโธ มานตฺเถ มํ นิโยชยีติฯ|
      stand |… อนูปโม เถโร…ฯ|
    block |๘ วชฺชิตตฺเถรคาถา|
      count |๒๑๕|
        block |สํสรํ ทีฆมทฺธานํ คตีสุ ปริวตฺติสํ|
        block |อปสฺสํ อริยสจฺจานิ อนฺธภูโต ปุถุชฺชโนฯ|
      count |๒๑๖|
        block |ตสฺส เม อปฺปมตฺตสฺส สํสารา วินฬีกตา|
        block |สพฺพา คตี สมุจฺฉินฺนา นตฺถิ ทานิ ปุนพฺภโวติฯ|
      stand |… วชฺชิโต เถโร…ฯ|
    block |๙ สนฺธิตตฺเถรคาถา|
      count |๒๑๗|
        block |อสฺสตฺเถ หริโตภาเส สํวิรูฬฺหมฺหิ ปาทเป|
        block |เอกํ พุทฺธคตํ สญฺญํ อลภิตฺถํ ปติสฺสโตฯ|
      count |๒๑๘|
        block |เอกติํเส อิโต กปฺเป ยํ สญฺญมลภิํ ตทา|
        block |ตสฺสา สญฺญาย วาหสา ปตฺโต เม อาสวกฺขโยติฯ|
        block |กุมารกสฺสโป เถโร ธมฺมปาโล จ พฺรหฺมาลิ|
        block |โมฆราชา วิสาโข จ จูฬโก จ อนูปโม|
        block |วชฺชิโต สนฺธิโต เถโร กิเลสรชวาหโนติฯ|
        block |คาถาทุกนิปาตมฺหิ นวุติ เจว อฏฺฐ จ|
        block |เถรา เอกูนปญฺญาสํ ภาสิตา นยโกวิทาติฯ|
      stand |… สนฺธิโต เถโร…ฯ|
      stand |วคฺโค ปญฺจโม นิฏฺฐิโตฯ|
      block |ตสฺสุทฺทานํ|
      stand |ทุกนิปาโต นิฏฺฐิโตฯ|
      block |ตตฺรุทฺทานํ|
