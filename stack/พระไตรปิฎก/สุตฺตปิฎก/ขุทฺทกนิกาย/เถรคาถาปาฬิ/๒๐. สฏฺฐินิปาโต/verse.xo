block |๒๐ สฏฺฐินิปาโต|
  block |๑ มหาโมคฺคลฺลานตฺเถรคาถา|
    count |๑๑๔๙|
      block |อารญฺญิกา ปิณฺฑปาติกา อุญฺฉาปตฺตาคเต รตา|
      block |ทาเลมุ มจฺจุโน เสนํ อชฺฌตฺตํ สุสมาหิตาฯ|
    count |๑๑๕๐|
      block |อารญฺญิกา ปิณฺฑปาติกา อุญฺฉาปตฺตาคเต รตา|
      block |ธุนาม มจฺจุโน เสนํ นฬาคารํว กุญฺชโรฯ|
    count |๑๑๕๑|
      block |รุกฺขมูลิกา สาตติกา อุญฺฉาปตฺตาคเต รตา|
      block |ทาเลมุ มจฺจุโน เสนํ อชฺฌตฺตํ สุสมาหิตาฯ|
    count |๑๑๕๒|
      block |รุกฺขมูลิกา สาตติกา อุญฺฉาปตฺตาคเต รตา|
      block |ธุนาม มจฺจุโน เสนํ นฬาคารํว กุญฺชโรฯ|
    count |๑๑๕๓|
      block |อฏฺฐิกงฺกลกุฏิเก มํสนฺหารุปสิพฺพิเต|
      block |ธิรตฺถุ ปุเร ทุคฺคนฺเธ ปรคตฺเต มมายเสฯ|
    count |๑๑๕๔|
      block |คูถภสฺเต ตโจนทฺเธ อุรคณฺฑิปิสาจินิ|
      block |นว โสตานิ เต กาเย ยานิ สนฺทนฺติ สพฺพทาฯ|
    count |๑๑๕๕|
      block |ตว สรีรํ นวโสตํ ทุคฺคนฺธกรํ ปริพนฺธํ|
      block |ภิกฺขุ ปริวชฺชยเต ตํ มีฬฺหํ จ ยถา สุจิกาโมฯ|
    count |๑๑๕๖|
      block |เอวญฺเจ ตํ ชโน ชญฺญา ยถา ชานามิ ตํ อหํ|
      block |อารกา ปริวชฺเชยฺย คูถฏฺฐานํว ปาวุเสฯ|
    count |๑๑๕๗|
      block |เอวเมตํ มหาวีร ยถา สมณ ภาสสิ|
      block |เอตฺถ เจเก วิสีทนฺติ ปงฺกมฺหิว ชรคฺคโวฯ|
    count |๑๑๕๘|
      block |อากาสมฺหิ หลิทฺทิยา โย มญฺเญถ รเชตเว|
      block |อญฺเญน วาปิ รงฺเคน วิฆาตุทยเมว ตํฯ|
    count |๑๑๕๙|
      block |ตทากาสสมํ จิตฺตํ อชฺฌตฺตํ สุสมาหิตํ|
      block |มา ปาปจิตฺเต อาสาทิ อคฺคิขนฺธํว ปกฺขิมาฯ|
    count |๑๑๖๐|
      block |ปสฺส จิตฺตกตํ พิมฺพํ อรุกายํ สมุสฺสิตํ|
      block |อาตุรํ พหุสงฺกปฺปํ ยสฺส นตฺถิ ธุวํ ฐิติฯ|
    count |๑๑๖๑|
      block |ปสฺส จิตฺตกตํ รูปํ มณินา กุณฺฑเลน จ|
      block |อฏฺฐิํ ตเจน โอนทฺธํ สห วตฺเถหิ โสภติฯ|
    count |๑๑๖๒|
      block |อลตฺตกกตา ปาทา มุขํ จุณฺณกมกฺขิตํ|
      block |อลํ พาลสฺส โมหาย โน จ ปารคเวสิโนฯ|
    count |๑๑๖๓|
      block |อฏฺฐปทกตา เกสา เนตฺตา อญฺชนมกฺขิตา|
      block |อลํ พาลสฺส โมหาย โน จ ปารคเวสิโนฯ|
    count |๑๑๖๔|
      block |อญฺชนีว นวา จิตฺตา ปูติกาโย อลงฺกโต|
      block |อลํ พาลสฺส โมหาย โน จ ปารคเวสิโนฯ|
    count |๑๑๖๕|
      block |โอทหิ มิคโว ปาสํ นาสทา วาคุรํ มิโค|
      block |ภุตฺวา นิวาปํ คจฺฉาม กทฺทนฺเต มิคพนฺธเกฯ|
    count |๑๑๖๖|
      block |ฉินฺโน ปาโส มิควสฺส นาสทา วาคุรํ มิโค|
      block |ภุตฺวา นิวาปํ คจฺฉาม โสจนฺเต มิคลุทฺทเกฯ|
    count |๑๑๖๗|
      block |ตทาสิ ยํ ภิํสนกํ ตทาสิ โลมหํสนํ|
      block |อเนกาการสมฺปนฺเน สาริปุตฺตมฺหิ นิพฺพุเตฯ|
    count |๑๑๖๘|
      block |อนิจฺจา วต สงฺขารา อุปฺปาทวย ธมฺมิโนฯ|
      block |อุปชฺชิตฺวา นิรุชฺฌนฺติ เตสํ วูปสโม สุโขฯ|
    count |๑๑๖๙|
      block |สุขุมํ เต ปฏิวิชฺฌนฺติ วาลคฺคํ อุสุนา ยถา|
      block |เย ปญฺจกฺขนฺเธ ปสฺสนฺติ ปรโต โน จ อตฺตโตฯ|
    count |๑๑๗๐|
      block |เย จ ปสฺสนฺติ สงฺขาเร ปรโต โน จ อตฺตโต|
      block |ปจฺจพฺยาธิํสุ นิปุณํ วาลคฺคํ อุสุนา ยถาฯ|
    count |๑๑๗๑|
      block |สตฺติยา วิย โอมฏฺโฐ ฑยฺหมาโนว มตฺถเก|
      block |กามราคปฺปหานาย สโต ภิกฺขุ ปริพฺพเชฯ|
    count |๑๑๗๒|
      block |สตฺติยา วิย โอมฏฺโฐ ฑยฺหมาโนว มตฺถเก|
      block |ภวราคปฺปหานาย สโต ภิกฺขุ ปริพฺพเชฯ|
    count |๑๑๗๓|
      block |โจทิโต ภาวิตตฺเตน สรีรนฺติมธารินา|
      block |มิคารมาตุปาสาทํ ปาทงฺคุฏฺเฐน กมฺปยิํฯ|
    count |๑๑๗๔|
      block |นยิทํ สิถิลมารพฺภ นยิทํ อปฺเปน ถามสา|
      block |นิพฺพานมธิคนฺตพฺพํ สพฺพคนฺถ-ปโมจนํฯ|
    count |๑๑๗๕|
      block |อยญฺจ ทหโร ภิกฺขุ อยมุตฺตมโปริโส|
      block |ธาเรติ อนฺติมํ เทหํ เชตฺวา มารํ สวาหินิํ ฯ|
    count |๑๑๗๖|
      block |วิวรมนุปภนฺติ วิชฺชุตา เวภารสฺส จ ปณฺฑวสฺส จ|
      block |นควิวรคโต ฌายติ ปุตฺโต อปฺปฏิมสฺส ตาทิโนฯ|
    count |๑๑๗๗|
      block |อุปสนฺโต อุปรโต ปนฺตเสนาสโน มุนิ|
      block |ทายาโท พุทฺธเสฏฺฐสฺส พฺรหฺมุนา อภิวนฺทิโตฯ|
    count |๑๑๗๘|
      block |อุปสนฺตํ อุปรตํ ปนฺตเสนาสนํ มุนิํ|
      block |ทายาทํ พุทฺธเสฏฺฐสฺส วนฺท พฺราหฺมณ กสฺสปํฯ|
    count |๑๑๗๙|
      block |โย จ ชาติสตํ คจฺเฉ สพฺพา พฺราหฺมณชาติโย|
      block |โสตฺติโย เวทสมฺปนฺโน มนุสฺเสสุ ปุนปฺปุนํฯ|
    count |๑๑๘๐|
      block |อชฺฌายโกปิ เจ อสฺส ติณฺณํ เวทาน ปารคู|
      block |เอตสฺส วนฺทนาเยตํ กลํ นาคฺฆติ โสฬสิํฯ|
    count |๑๑๘๑|
      block |โย โส อฏฺฐ วิโมกฺขานิ ปุเรภตฺตํ อผสฺสยิ|
      block |อนุโลมํ ปฏิโลมํ ตโต ปิณฺฑาย คจฺฉติฯ|
    count |๑๑๘๒|
      block |ตาทิสํ ภิกฺขุํ มาสาทิ มาตฺตานํ ขณิ พฺราหฺมณ|
      block |อภิปฺปสาเทหิ มนํ อรหนฺตมฺหิ ตาทิเน|
      block |ขิปฺปํ ปญฺชลิโก วนฺท มา เต วิชฏิ มตฺถกํฯ|
    count |๑๑๘๓|
      block |เนโส ปสฺสติ สทฺธมฺมํ สํสาเรน ปุรกฺขโต|
      block |อโธคมํ ชิมฺหปถํ กุมฺมคฺคมนุธาวติฯ|
    count |๑๑๘๔|
      block |กิมีว มีฬฺหสลฺลิตฺโต สงฺขาเร อธิมุจฺฉิโต|
      block |ปคาฬฺโห ลาภสกฺกาเร ตุจฺโฉ คจฺฉติ โปฏฺฐิโลฯ|
    count |๑๑๘๕|
      block |อิมญฺจ ปสฺส อายนฺตํ สาริปุตฺตํ สุทสฺสนํ|
      block |วิมุตฺตํ อุภโตภาเค อชฺฌตฺตํ สุสมาหิตํฯ|
    count |๑๑๘๖|
      block |วิสลฺลํ ขีณสํโยคํ เตวิชฺชํ มจฺจุหายินํ|
      block |ทกฺขิเณยฺยํ มนุสฺสานํ ปุญฺญกฺเขตฺตํ อนุตฺตรํฯ|
    count |๑๑๘๗|
      block |เอเต สมฺพหุลา เทวา อิทฺธิมนฺโต ยสสฺสิโน|
      block |ทส เทวสหสฺสานิ สพฺเพ พฺรหฺมปุโรหิตา|
      block |โมคฺคลฺลานํ นมสฺสนฺตา ติฏฺฐนฺติ ปญฺชลีกตาฯ|
    count |๑๑๘๘|
      block |นโม เต ปุริสาชญฺญ นโม เต ปุริสุตฺตม|
      block |ยสฺส เต อาสวา ขีณา ทกฺขิเณยฺโยสิ มาริสฯ|
    count |๑๑๘๙|
      block |ปูชิโต นรเทเวน อุปฺปนฺโน มรณาภิภู|
      block |ปุณฺฑรีกํว โตเยน สงฺขาเรนุปลิปฺปติฯ|
    count |๑๑๙๐|
      block |ยสฺส มุหุตฺเตน สหสฺสธา โลโก สํวิทิโต สพฺรหฺมกปฺโป วสิ|
      block |อิทฺธิคุเณ จุตุปปาเต กาเล ปสฺสติ เทวตา ส ภิกฺขุฯ|
    count |๑๑๙๑|
      block |สาริปุตฺโตว ปญฺญาย สีเลน อุปสเมน จ|
      block |โยปิ ปารงฺคโต ภิกฺขุ เอตาวปรโม สิยาฯ|
    count |๑๑๙๒|
      block |โกฏิสตสหสฺสสฺส อตฺตภาวํ ขเณน นิมฺมิเน|
      block |อหํ วิกุพฺพนาสุ กุสโล วสีภูโตมฺหิ อิทฺธิยาฯ|
    count |๑๑๙๓|
      block |สมาธิวิชฺชาวสิปารมีคโต โมคฺคลฺลานโคตฺโต อสิตสฺส สาสเน|
      block |ธีโร สมุจฺฉินฺทิ สมาหิตินฺทฺริโย นาโค ยถา ปูติลตํว พนฺธนํฯ|
    count |๑๑๙๔|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๑๑๙๕|
      block |ยสฺส จตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๑๑๙๖|
      block |กีทิโส นิรโย อาสิ ยตฺถ ทุสฺสี อปจฺจถ|
      block |วิธุรํ สาวกมาสชฺช กกุสนฺธญฺจ พฺราหฺมณํฯ|
    count |๑๑๙๗|
      block |สตํ อาสิ อโยสงฺกู สพฺเพ ปจฺจตฺตเวทนา|
      block |อีทิโส นิรโย อาสิ ยตฺถ ทุสฺสี อปจฺจถ|
      block |วิธุรํ สาวกมาสชฺช กกุสนฺธญฺจ พฺราหฺมณํฯ|
    count |๑๑๙๘|
      block |โย เอตมภิชานาติ ภิกฺขุ พุทฺธสฺส สาวโก|
      block |ตาทิสํ ภิกฺขุมาสชฺช กณฺห ทุกฺขํ นิคจฺฉสิฯ|
    count |๑๑๙๙|
      block |มชฺเฌสรสฺมิํ ติฏฺฐนฺติ วิมานา กปฺปฐายิโน|
      block |เวฬุริยวณฺณา รุจิรา อจฺจิมนฺโต ปภสฺสรา|
      block |อจฺฉรา ตตฺถ นจฺจนฺติ ปุถุ นานตฺตวณฺณิโยฯ|
    count |๑๒๐๐|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๐๑|
      block |โย เว พุทฺเธน โจทิโต ภิกฺขุสงฺฆสฺส เปกฺขโต|
      block |มิคารมาตุปาสาทํ ปาทงฺคุฏฺเฐน กมฺปยิฯ|
    count |๑๒๐๒|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๐๓|
      block |โย เวชยนฺตปาสาทํ ปาทงฺคุฏฺเฐน กมฺปยิ|
      block |อิทฺธิพเลนุปตฺถทฺโธ สํเวเชสิ จ เทวตาฯ|
    count |๑๒๐๔|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๐๔|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๐๕|
      block |โย เวชยนฺตปาสาเท สกฺกํ โส ปริปุจฺฉติ|
      block |อปิ อาวุโส ชานาสิ ตณฺหกฺขยวิมุตฺติโย|
      block |ตสฺส สกฺโก วิยากาสิ ปญฺหํ ปุฏฺโฐ ยถาตถํฯ|
    count |๑๒๐๖|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๐๗|
      block |โย พฺรหฺมานํ ปริปุจฺฉติ สุธมฺมายํ ฐิโต สภํ|
      block |อชฺชาปิ ตฺยาวุโส สา ทิฏฺฐิ ยา เต ทิฏฺฐิ ปุเร อหุ|
      block |ปสฺสสิ วีติวตฺตนฺตํ พฺรหฺมโลเก ปภสฺสรํฯ|
    count |๑๒๐๘|
      block |ตสฺส พฺรหฺมา วิยากาสิ ปญฺหํ ปุฏฺโฐ ยถาตถํ|
      block |น เม มาริส สา ทิฏฺฐิ ยา เม ทิฏฺฐิ ปุเร อหุฯ|
    count |๑๒๐๙|
      block |ปสฺสามิ วีติวตฺตนฺตํ พฺรหฺมโลเก ปภสฺสรํ|
      block |โสหํ อชฺช กถํ วชฺชํ อหํ นิจฺโจมฺหิ สสฺสโตฯ|
    count |๑๒๑๐|
      block |โย เอตมภิชานาติ…เป … กณฺห ทุกฺขํ นิคจฺฉสิฯ|
    count |๑๒๑๑|
      block |โย มหาเนรุโน กูฏํ วิโมกฺเขน อผสฺสยิ|
      block |วนํ ปุพฺพวิเทหานํ เย จ ภูมิสยา นราฯ|
    count |๑๒๑๒|
      block |โย เอตมภิชานาติ ภิกฺขุ พุทฺธสฺส สาวโก|
      block |ตาทิสํ ภิกฺขุมาสชฺช กณฺห ทุกฺขํ นิคจฺฉสิฯ|
    count |๑๒๑๓|
      block |น เว อคฺคิ เจตยติ อหํ พาลํ ฑหามีติ|
      block |พาโลว ชลิตํ อคฺคิํ อาสชฺช นํ ปฑยฺหติฯ|
    count |๑๒๑๔|
      block |เอวเมว ตุวํ มาร อาสชฺช นํ ตถาคตํ|
      block |สยํ ฑหิสฺสสิ อตฺตานํ พาโล อคฺคิํว สมฺผุสํฯ|
    count |๑๒๑๕|
      block |อปุญฺญํ ปสวี มาโร อาสชฺช นํ ตถาคตํ|
      block |กิํ นุ มญฺญสิ ปาปิม น เม ปาปํ วิปจฺจติฯ|
    count |๑๒๑๖|
      block |กรโต เต จียเต ปาปํ จิรรตฺตาย อนฺตก|
      block |มาร นิพฺพินฺท พุทฺธมฺหา อาสํ มากาสิ ภิกฺขุสุฯ|
    count |๑๒๑๗|
      block |อิติ มารํ อตชฺเชสิ ภิกฺขุ เภสกฬาวเน|
      block |ตโต โส ทุมฺมโน ยกฺโข ตตฺเถวนฺตรธายถาติฯ|
      block |สฏฺฐิกมฺหิ นิปาตมฺหิ โมคฺคลฺลาโน มหิทฺธิโก|
      block |เอโกว เถรคาถาโย อฏฺฐสฏฺฐิ ภวนฺติ ตาติฯ|
    block |อิตฺถํ สุทํ อายสฺมา มหาโมคฺคลฺลาโน เถโร คาถาโย อภาสิตฺถาติฯ|
    stand |สฏฺฐินิปาโต นิฏฺฐิโตฯ|
    block |ตตฺรุทฺทานํ|
