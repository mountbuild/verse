block |๑๕ โสฬสกนิปาโต|
  block |๑ อญฺญาสิโกณฺฑญฺญตฺเถรคาถา|
    count |๖๗๓|
      block |เอส ภิยฺโย ปสีทามิ สุตฺวา ธมฺมํ มหารสํ|
      block |วิราโค เทสิโต ธมฺโม อนุปาทาย สพฺพโสฯ|
    count |๖๗๔|
      block |พหูนิ โลเก จิตฺรานิ อสฺมิํ ปถวิมณฺฑเล|
      block |มเถนฺติ มญฺเญ สงฺกปฺปํ สุภํ ราคูปสํหิตํฯ|
    count |๖๗๕|
      block |รชมุหตญฺจ วาเตน ยถา เมโฆปสมฺมเย|
      block |เอวํ สมฺมนฺติ สงฺกปฺปา ยทา ปญฺญาย ปสฺสติฯ|
    count |๖๗๖|
      block |สพฺเพ สงฺขารา อนิจฺจาติ ยทา ปญฺญาย ปสฺสติ|
      block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
    count | |
      block |สพฺเพ สงฺขารา ทุกฺขาติ ยทา ปญฺญาย ปสฺสติ|
      block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
    count |๖๗๘|
      block |สพฺเพ ธมฺมา อนตฺตาติ ยทา ปญฺญาย ปสฺสติ|
      block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
    count |๖๗๙|
      block |พุทฺธานุพุทฺโธ โย เถโร โกณฺฑญฺโญ ติพฺพนิกฺกโม|
      block |ปหีนชาติมรโณ พฺรหฺมจริยสฺส เกวลีฯ|
    count |๖๘๐|
      block |โอฆปาโส ทฬฺหขิโล ปพฺพโต ทุปฺปทาลโย|
      block |เฉตฺวา ขิลญฺจ ปาสญฺจ เสลํ เภตฺวาน ทุพฺภิทํ|
      block |ติณฺโณ ปารงฺคโต ฌายี มุตฺโต โส มารพนฺธนาฯ|
    count |๖๘๑|
      block |อุทฺธโต จปโล ภิกฺขุ มิตฺเต อาคมฺม ปาปเก|
      block |สํสีทติ มโหฆสฺมิํ อูมิยา ปฏิกุชฺชิโตฯ|
    count |๖๘๒|
      block |อนุทฺธโต อจปโล นิปโก สํวุตินฺทฺริโย|
      block |กลฺยาณมิตฺโต เมธาวี ทุกฺขสฺสนฺตกโร สิยาฯ|
    count |๖๘๓|
      block |กาลปพฺพงฺคสงฺกาโส กิโส ธมนิสนฺถโต|
      block |มตฺตญฺญู อนฺนปานสฺมิํ อทีนมนโส นโรฯ|
    count |๖๘๔|
      block |ผุฏฺโฐ ฑํเสหิ มกเสหิ อรญฺญสฺมิํ พฺรหาวเน|
      block |นาโค สงฺคามสีเสว สโต ตตฺราธิวาสเยฯ|
    count |๖๘๕|
      block |นาภินนฺทามิ มรณํ…เป … นิพฺพิสํ ภตโก ยถาฯ|
    count |๖๘๖|
      block |นาภินนฺทามิ มรณํ…เป … สมฺปชาโน ปติสฺสโตฯ|
    count |๖๘๗|
      block |ปริจิณฺโณ มยา สตฺถา…เป … ภวเนตฺติ สมูหตาฯ|
    count |๖๘๘|
      block |ยสฺส จตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต กิํ เม สทฺธิวิหารินาติฯ|
    stand |… อญฺญาสิโกณฺฑญฺโญ เถโร…ฯ|
  block |๒ อุทายิตฺเถรคาถา|
    count |๖๘๙|
      block |มนุสฺสภูตํ สมฺพุทฺธํ อตฺตทนฺตํ สมาหิตํ|
      block |อิริยมานํ พฺรหฺมปเถ จิตฺตสฺสูปสเม รตํฯ|
    count |๖๙๐|
      block |ยํ มนุสฺสา นมสฺสนฺติ สพฺพธมฺมาน ปารคุํ|
      block |เทวาปิ ตํ นมสฺสนฺติ อิติ เม อรหโต สุตํฯ|
    count |๖๙๑|
      block |สพฺพสํโยชนาตีตํ วนา นิพฺพนมาคตํ|
      block |กาเมหิ เนกฺขมฺมรตํ มุตฺตํ เสลาว กญฺจนํฯ|
    count |๖๙๒|
      block |ส เว อจฺจรุจิ นาโค หิมวาวญฺเญ สิลุจฺจเย|
      block |สพฺเพสํ นาคนามานํ สจฺจนาโม อนุตฺตโรฯ|
    count |๖๙๓|
      block |นาคํ โว กิตฺตยิสฺสามิ น หิ อาคุํ กโรติ โส|
      block |โสรจฺจํ อวิหิํสา จ ปาทา นาคสฺส เต ทุเวฯ|
    count |๖๙๔|
      block |สติ จ สมฺปชญฺญญฺจ จรณา นาคสฺส เตปเร|
      block |สทฺธาหตฺโถ มหานาโค อุเปกฺขาเสตทนฺตวาฯ|
    count |๖๙๕|
      block |สติ คีวา สิโร ปญฺญา วีมํสา ธมฺมจินฺตนา|
      block |ธมฺมกุจฺฉิสมาวาโส วิเวโก ตสฺส วาลธิฯ|
    count |๖๙๖|
      block |โส ฌายี อสฺสาสรโต อชฺฌตฺตํ สุสมาหิโต|
      block |คจฺฉํ สมาหิโต นาโค ฐิโต นาโค สมาหิโตฯ|
    count |๖๙๗|
      block |สยํ สมาหิโต นาโค นิสินฺโนปิ สมาหิโต|
      block |สพฺพตฺถ สํวุโต นาโค เอสา นาคสฺส สมฺปทาฯ|
    count |๖๙๘|
      block |ภุญฺชติ อนวชฺชานิ สาวชฺชานิ น ภุญฺชติ|
      block |ฆาสมจฺฉาทนํ ลทฺธา สนฺนิธิํ ปริวชฺชยํฯ|
    count |๖๙๙|
      block |สํโยชนํ อณุํ ถูลํ สพฺพํ เฉตฺวาน พนฺธนํ|
      block |เยน เยเนว คจฺฉติ อนปกฺโขว คจฺฉติฯ|
    count |๗๐๐|
      block |ยถาปิ อุทเก ชาตํ ปุณฺฑรีกํ ปวฑฺฒติ|
      block |โนปลิปฺปติ โตเยน สุจิคนฺธํ มโนรมํฯ|
    count |๗๐๑|
      block |ตเถว จ โลเก ชาโต พุทฺโธ โลเก วิหรติ|
      block |โนปลิปฺปติ โลเกน โตเยน ปทุมํ ยถาฯ|
    count |๗๐๒|
      block |มหาคินิ ปชฺชลิโต อนาหาโรปสมฺมติ|
      block |องฺคาเรสุ จ สนฺเตสุ นิพฺพุโตติ ปวุจฺจติฯ|
    count |๗๐๓|
      block |อตฺถสฺสายํ วิญฺญาปนี อุปมา วิญฺญูหิ เทสิตา|
      block |วิญฺญิสฺสนฺติ มหานาคา นาคํ นาเคน เทสิตํฯ|
    count |๗๐๔|
      block |วีตราโค วีตโทโส วีตโมโห อนาสโว|
      block |สรีรํ วิชหํ นาโค ปรินิพฺพิสฺสตฺยนาสโวติฯ|
      block |โกณฺฑญฺโญ จ อุทายี จ เถรา ทฺเว เต มหิทฺธิกา|
      block |โสฬสมฺหิ นิปาตมฺหิ คาถาโย ทฺเว จ ติํส จาติฯ|
    stand |… อุทายี เถโร…ฯ|
    stand |โสฬสกนิปาโต นิฏฺฐิโตฯ|
    block |ตตฺรุทฺทานํ|
