block |๑๗ ติํสนิปาโต|
  block |๑ ผุสฺสตฺเถรคาถา|
    count |๙๔๙|
      block |ปาสาทิเก พหู ทิสฺวา ภาวิตตฺเต สุสํวุเต|
      block |อิสิ ปณฺฑรสโคตฺโต อปุจฺฉิ ผุสฺสสวฺหยํฯ|
    count |๙๕๐|
      block |กิํฉนฺทา กิมธิปฺปายา กิมากปฺปา ภวิสฺสเร|
      block |อนาคตมฺหิ กาลมฺหิ ตํ เม อกฺขาหิ ปุจฺฉิโตฯ|
    count |๙๕๑|
      block |สุโณหิ วจนํ มยฺหํ อิสิปณฺฑรสวฺหย|
      block |สกฺกจฺจํ อุปธาเรหิ อาจิกฺขิสฺสามฺยนาคตํฯ|
    count |๙๕๒|
      block |โกธนา อุปนาหี จ มกฺขี ถมฺภี สฐา พหู|
      block |อุสฺสุกี นานาวาทา จ ภวิสฺสนฺติ อนาคเตฯ|
    count |๙๕๓|
      block |อญฺญาตมานิโน ธมฺเม คมฺภีเร ตีรโคจรา|
      block |ลหุกา อครุ ธมฺเม อญฺญมญฺญมคารวาฯ|
    count |๙๕๔|
      block |พหู อาทีนวา โลเก อุปฺปชฺชิสฺสนฺตฺยนาคเต|
      block |สุเทสิตํ อิมํ ธมฺมํ กิเลเสสฺสนฺติ ทุมฺมตีฯ|
    count |๙๕๕|
      block |คุณหีนาปิ สงฺฆมฺหิ โวหรนฺตา วิสารทา|
      block |พลวนฺโต ภวิสฺสนฺติ มุขรา อสฺสุตาวิโนฯ|
    count |๙๕๖|
      block |คุณวนฺโตปิ สงฺฆมฺหิ โวหรนฺตา ยถาตฺถโต|
      block |ทุพฺพลา เต ภวิสฺสนฺติ หิรีมนา อนตฺถิกาฯ|
    count |๙๕๗|
      block |รชตํ ชาตรูปญฺจ เขตฺตํ วตฺถุมเชฬกํ|
      block |ทาสิทาสญฺจ ทุมฺเมธา สาทิยิสฺสนฺตฺยนาคเตฯ|
    count |๙๕๘|
      block |อุชฺฌานสญฺญิโน พาลา สีเลสุ อสมาหิตา|
      block |อุนฺนฬา วิจริสฺสนฺติ กลหาภิรตา มคาฯ|
    count |๙๕๙|
      block |อุทฺธตา จ ภวิสฺสนฺติ นีลจีวรปารุตา|
      block |กุหา ถทฺธา ลปา สิงฺคี จริสฺสนฺตฺยริยา วิยฯ|
    count |๙๖๐|
      block |เตลสณฺเฐหิ เกเสหิ จปลา อญฺชนกฺขิกา|
      block |รถิยาย คมิสฺสนฺติ ทนฺตวณฺณิกปารุตาฯ|
    count |๙๖๑|
      block |อเชคุจฺฉํ วิมุตฺเตหิ สุรตฺตํ อรหทฺธชํ|
      block |ชิคุจฺฉิสฺสนฺติ กาสาวํ โอทาเตสุ สมุจฺฉิตา ฯ|
    count |๙๖๒|
      block |ลาภกามา ภวิสฺสนฺติ กุสีตา หีนวีริยา|
      block |กิจฺฉนฺตา วนปตฺถานิ คามนฺเตสุ วสิสฺสเรฯ|
    count |๙๖๓|
      block |เย เย ลาภํ ลภิสฺสนฺติ มิจฺฉาชีวรตา สทา|
      block |เต เตว อนุสิกฺขนฺตา ภชิสฺสนฺติ อสํยตาฯ|
    count |๙๖๔|
      block |เย เย อลาภิโน ลาภํ น เต ปุชฺชา ภวิสฺสเร|
      block |สุเปสเลปิ เต ธีเร เสวิสฺสนฺติ น เต ตทาฯ|
    count |๙๖๕|
      block |มิลกฺขุรชนํ รตฺตํ ครหนฺตา สกํ ธชํ|
      block |ติตฺถิยานํ ธชํ เกจิ ธาริสฺสนฺตฺยวทาตกํฯ|
    count |๙๖๖|
      block |อคารโว จ กาสาเว ตทา เตสํ ภวิสฺสติ|
      block |ปฏิสงฺขา จ กาสาเว ภิกฺขูนํ น ภวิสฺสติฯ|
    count |๙๖๗|
      block |อภิภูตสฺส ทุกฺเขน สลฺลวิทฺธสฺส รุปฺปโต|
      block |ปฏิสงฺขา มหาโฆรา นาคสฺสาสิ อจินฺติยาฯ|
    count |๙๖๘|
      block |ฉทฺทนฺโต หิ ตทา ทิสฺวา สุรตฺตํ อรหทฺธชํ|
      block |ตาวเทว ภณี คาถา คโช อตฺโถปสํหิตาฯ|
    count |๙๖๙|
      block |อนิกฺกสาโว กาสาวํ โย วตฺถํ ปริธสฺสติ|
      block |อเปโต ทมสจฺเจน น โส กาสาวมรหติฯ|
    count |๙๗๐|
      block |โย จ วนฺตกาสาวสฺส สีเลสุ สุสมาหิโต|
      block |อุเปโต ทมสจฺเจน ส เว กาสาวมรหติฯ|
    count |๙๗๑|
      block |วิปนฺนสีโล ทุมฺเมโธ ปากโฏ กามการิโย|
      block |วิพฺภนฺตจิตฺโต นิสฺสุกฺโก น โส กาสาวมรหติฯ|
    count |๙๗๒|
      block |โย จ สีเลน สมฺปนฺโน วีตราโค สมาหิโต|
      block |โอทาตมนสงฺกปฺโป ส เว กาสาวมรหติฯ|
    count |๙๗๓|
      block |อุทฺธโต อุนฺนโฬ พาโล สีลํ ยสฺส น วิชฺชติ|
      block |โอทาตกํ อรหติ กาสาวํ กิํ กริสฺสติฯ|
    count |๙๗๔|
      block |ภิกฺขู จ ภิกฺขุนิโย จ ทุฏฺฐจิตฺตา อนาทรา|
      block |ตาทีนํ เมตฺตจิตฺตานํ นิคฺคณฺหิสฺสนฺตฺยนาคเตฯ|
    count |๙๗๕|
      block |สิกฺขาเปนฺตาปิ เถเรหิ พาลา จีวรธารณํ|
      block |น สุณิสฺสนฺติ ทุมฺเมธา ปากฏา กามการิยาฯ|
    count |๙๗๖|
      block |เต ตถา สิกฺขิตา พาลา อญฺญมญฺญํ อคารวา|
      block |นาทิยิสฺสนฺตุปชฺฌาเย ขฬุงฺโก วิย สารถิํฯ|
    count |๙๗๗|
      block |เอวํ อนาคตทฺธานํ ปฏิปตฺติ ภวิสฺสติ|
      block |ภิกฺขูนํ ภิกฺขุนีนญฺจ ปตฺเต กาลมฺหิ ปจฺฉิเมฯ|
    count |๙๗๘|
      block |ปุรา อาคจฺฉเต เอตํ อนาคตํ มหพฺภยํ|
      block |สุพฺพจา โหถ สขิลา อญฺญมญฺญํ สคารวาฯ|
    count |๙๗๙|
      block |เมตฺตจิตฺตา การุณิกา โหถ สีเลสุ สํวุตา|
      block |อารทฺธวีริยา ปหิตตฺตา นิจฺจํ ทฬฺหปรกฺกมาฯ|
    count |๙๘๐|
      block |ปมาทํ ภยโต ทิสฺวา อปฺปมาทญฺจ เขมโต|
      block |ภาเวถฏฺฐงฺคิกํ มคฺคํ ผุสนฺตา อมตํ ปทนฺติฯ|
    stand |… ผุสฺโส เถโร…ฯ|
  block |๒ สาริปุตฺตตฺเถรคาถา|
    count |๙๘๑|
      block |ยถาจารี ยถาสโต สตีมา ยตสงฺกปฺปชฺฌายิ อปฺปมตฺโต|
      block |อชฺฌตฺตรโต สมาหิตตฺโต เอโก สนฺตุสิโต ตมาหุ ภิกฺขุํฯ|
    count |๙๘๒|
      block |อลฺลํ สุกฺขํ วา ภุญฺชนฺโต น พาฬฺหํ สุหิโต สิยา|
      block |อูนูทโร มิตาหาโร สโต ภิกฺขุ ปริพฺพเชฯ|
    count |๙๘๓|
      block |จตฺตาโร ปญฺจ อาโลเป อภุตฺวา อุทกํ ปิเว|
      block |อลํ ผาสุวิหาราย ปหิตตฺตสฺส ภิกฺขุโนฯ|
    count |๙๘๔|
      block |กปฺปิยํ ตํ เจ ฉาเทติ จีวรํ อิทมตฺถิกํ|
      block |อลํ ผาสุวิหาราย ปหิตตฺตสฺส ภิกฺขุโนฯ|
    count |๙๘๕|
      block |ปลฺลงฺเกน นิสินฺนสฺส ชณฺณุเก นาภิวสฺสติ|
      block |อลํ ผาสุวิหาราย ปหิตตฺตสฺส ภิกฺขุโนฯ|
    count |๙๘๖|
      block |โย สุขํ ทุกฺขโต อทฺท ทุกฺขมทฺทกฺขิ สลฺลโต|
      block |อุภยนฺตเรน นาโหสิ เกน โลกสฺมิ กิํ สิยาฯ|
    count |๙๘๗|
      block |มา เม กทาจิ ปาปิจฺโฉ กุสีโต หีนวีริโย|
      block |อปฺปสฺสุโต อนาทโร เกน โลกสฺมิ กิํ สิยาฯ|
    count |๙๘๘|
      block |พหุสฺสุโต จ เมธาวี สีเลสุ สุสมาหิโต|
      block |เจโตสมถมนุยุตฺโต อปิ มุทฺธนิ ติฏฺฐตุฯ|
    count |๙๘๙|
      block |โย ปปญฺจมนุยุตฺโต ปปญฺจาภิรโต มโค|
      block |วิราธยี โส นิพฺพานํ โยคกฺเขมํ อนุตฺตรํฯ|
    count |๙๙๐|
      block |โย จ ปปญฺจํ หิตฺวาน นิปฺปปญฺจปเถ รโต|
      block |อาราธยี โส นิพฺพานํ โยคกฺเขมํ อนุตฺตรํฯ|
    count |๙๙๑|
      block |คาเม วา ยทิ วารญฺเญ นินฺเน วา ยทิ วา ถเล|
      block |ยตฺถ อรหนฺโต วิหรนฺติ ตํ ภูมิรามเณยฺยกํฯ|
    count |๙๙๒|
      block |รมณียานิ อรญฺญานิ ยตฺถ น รมตี ชโน|
      block |วีตราคา รมิสฺสนฺติ น เต กามคเวสิโนฯ|
    count |๙๙๓|
      block |นิธีนํว ปวตฺตารํ ยํ ปสฺเส วชฺชทสฺสินํ|
      block |นิคฺคยฺหวาทิํ เมธาวิํ ตาทิสํ ปณฺฑิตํ ภเช|
      block |ตาทิสํ ภชมานสฺส เสยฺโย โหติ น ปาปิโยฯ|
    count |๙๙๔|
      block |โอวเทยฺยานุสาเสยฺย อสพฺภา จ นิวารเย|
      block |สตญฺหิ โส ปิโย โหติ อสตํ โหติ อปฺปิโยฯ|
    count |๙๙๕|
      block |อญฺญสฺส ภควา พุทฺโธ ธมฺมํ เทเสสิ จกฺขุมา|
      block |ธมฺเม เทสิยมานมฺหิ โสตโมเธสิมตฺถิโก|
      block |ตํ เม อโมฆํ สวนํ วิมุตฺโตมฺหิ อนาสโวฯ|
    count |๙๙๖|
      block |เนว ปุพฺเพนิวาสาย นปิ ทิพฺพสฺส จกฺขุโน|
      block |เจโตปริยาย อิทฺธิยา จุติยา อุปปตฺติยา|
      block |โสตธาตุวิสุทฺธิยา ปณิธี เม น วิชฺชติ ฯ|
    count |๙๙๗|
      block |รุกฺขมูลํว นิสฺสาย มุณฺโฑ สงฺฆาฏิปารุโต|
      block |ปญฺญาย อุตฺตโม เถโร อุปติสฺโสว ฌายติฯ|
    count |๙๙๘|
      block |อวิตกฺกํ สมาปนฺโน สมฺมาสมฺพุทฺธสาวโก|
      block |อริเยน ตุณฺหีภาเวน อุเปโต โหติ ตาวเทฯ|
    count |๙๙๙|
      block |ยถาปิ ปพฺพโต เสโล อจโล สุปฺปติฏฺฐิโต|
      block |เอวํ โมหกฺขยา ภิกฺขุ ปพฺพโตว น เวธติฯ|
    count |๑๐๐๐|
      block |อนงฺคณสฺส โปสสฺส นิจฺจํ สุจิคเวสิโน|
      block |วาลคฺคมตฺตํ ปาปสฺส อพฺภมตฺตํว ขายติฯ|
    count |๑๐๐๑|
      block |นาภินนฺทามิ มรณํ นาภินนฺทามิ ชีวิตํ|
      block |นิกฺขิปิสฺสํ อิมํ กายํ สมฺปชาโน ปติสฺสโตฯ|
    count |๑๐๐๒|
      block |นาภินนฺทามิ มรณํ นาภินนฺทามิ ชีวิตํ|
      block |กาลญฺจ ปฏิกงฺขามิ นิพฺพิสํ ภตโก ยถาฯ|
    count |๑๐๐๓|
      block |อุภเยน มิทํ มรณเมว นามรณํ ปจฺฉา วา ปุเร วา|
      block |ปฏิปชฺชถ มา วินสฺสถ ขโณ โว มา อุปจฺจคาฯ|
    count |๑๐๐๔|
      block |นครํ ยถา ปจฺจนฺตํ คุตฺตํ สนฺตรพาหิรํ|
      block |เอวํ โคเปถ อตฺตานํ ขโณ โว มา อุปจฺจคา|
      block |ขณาตีตา หิ โสจนฺติ นิรยมฺหิ สมปฺปิตาฯ|
    count |๑๐๐๕|
      block |อุปสนฺโต อุปรโต มนฺตภาณี อนุทฺธโต|
      block |ธุนาติ ปาปเก ธมฺเม ทุมปตฺตํว มาลุโตฯ|
    count |๑๐๐๖|
      block |อุปสนฺโต อุปรโต มนฺตภาณี อนุทฺธโต|
      block |อปฺปาสิ ปาปเก ธมฺเม ทุมปตฺตํว มาลุโตฯ|
    count |๑๐๐๗|
      block |อุปสนฺโต อนายาโส วิปฺปสนฺโน อนาวิโล|
      block |กลฺยาณสีโล เมธาวี ทุกฺขสฺสนฺตกโร สิยาฯ|
    count |๑๐๐๘|
      block |น วิสฺสเส เอกติเยสุ เอวํ อคาริสุ ปพฺพชิเตสุ จาปิ|
      block |สาธูปิ หุตฺวา น อสาธุ โหนฺติ อสาธุ หุตฺวา ปุน สาธุ โหนฺติฯ|
    count |๑๐๐๙|
      block |กามจฺฉนฺโท จ พฺยาปาโท ถินมิทฺธญฺจ ภิกฺขุโน|
      block |อุทฺธจฺจํ วิจิกิจฺฉา จ ปญฺเจเต จิตฺตเกลิสาฯ|
    count |๑๐๑๐|
      block |ยสฺส สกฺกริยมานสฺส อสกฺกาเรน จูภยํ|
      block |สมาธิ น วิกมฺปติ อปฺปมาทวิหาริโนฯ|
    count |๑๐๑๑|
      block |ตํ ฌายินํ สาตติกํ สุขุมทิฏฺฐิวิปสฺสกํ|
      block |อุปาทานกฺขยารามํ อาหุ สปฺปุริโส อิติฯ|
    count |๑๐๑๒|
      block |มหาสมุทฺโท ปถวี ปพฺพโต อนิโลปิ จ|
      block |อุปมาย น ยุชฺชนฺติ สตฺถุ วรวิมุตฺติยาฯ|
    count |๑๐๑๓|
      block |จกฺกานุวตฺตโก เถโร มหาญาณี สมาหิโต|
      block |ปถวาปคฺคิสมาโน น รชฺชติ น ทุสฺสติฯ|
    count |๑๐๑๔|
      block |ปญฺญาปารมิตํ ปตฺโต มหาพุทฺธิ มหามติ|
      block |อชโฬ ชฬสมาโน สทา จรติ นิพฺพุโตฯ|
    count |๑๐๑๕|
      block |ปริจิณฺโณ มยา สตฺถา…เป … ภวเนตฺติ สมูหตาฯ|
    count |๑๐๑๖|
      block |สมฺปาเทถปฺปมาเทน เอสา เม อนุสาสนี|
      block |หนฺทาหํ ปรินิพฺพิสฺสํ วิปฺปมุตฺโตมฺหิ สพฺพธีติฯ|
    stand |… สาริปุตฺโต เถโร…ฯ|
  block |๓ อานนฺทตฺเถรคาถา|
    count |๑๐๑๗|
      block |ปิสุเณน จ โกธเนน จ มจฺฉรินา จ วิภูตนนฺทินา|
      block |สขิตํ น กเรยฺย ปณฺฑิโต ปาโป กาปุริเสน สงฺคโมฯ|
    count |๑๐๑๘|
      block |สทฺเธน จ เปสเลน จ ปญฺญวตา พหุสฺสุเตน จ|
      block |สขิตํ กเรยฺย ปณฺฑิโต ภทฺโท สปฺปุริเสน สงฺคโมฯ|
    count |๑๐๑๙|
      block |ปสฺส จิตฺตกตํ พิมฺพํ…เป … ยสฺส นตฺถิ ธุวํ ฐิติฯ|
    count |๑๐๒๐|
      block |ปสฺส จิตฺตกตํ พิมฺพํ…เป … วตฺเถหิ โสภติฯ|
    count |๑๐๒๑|
      block |อลตฺตกกตา …เป … โน จ ปารคเวสิโนฯ|
    count |๑๐๒๒|
      block |อฏฺฐปทกตา…เป … โน จ ปารคเวสิโนฯ|
    count |๑๐๒๓|
      block |อญฺชนีว นวา…เป … โน จ ปารคเวสิโนฯ|
    count |๑๐๒๔|
      block |พหุสฺสุโต จิตฺตกถี พุทฺธสฺส ปริจารโก|
      block |ปนฺนภาโร วิสญฺญุตฺโต เสยฺยํ กปฺเปติ โคตโมฯ|
    count |๑๐๒๕|
      block |ขีณาสโว วิสญฺญุตฺโต สงฺคาตีโต สุนิพฺพุโต|
      block |ธาเรติ อนฺติมํ เทหํ ชาติมรณปารคูฯ|
    count |๑๐๒๖|
      block |ยสฺมิํ ปติฏฺฐิตา ธมฺมา พุทฺธสฺสาทิจฺจพนฺธุโน|
      block |นิพฺพานคมเน มคฺเค โสยํ ติฏฺฐติ โคตโมฯ|
    count |๑๐๒๗|
      block |ทฺวาสีติ พุทฺธโต คณฺหิํ ทฺเว สหสฺสานิ ภิกฺขุโต|
      block |จตุราสีติสหสฺสานิ เย เม ธมฺมา ปวตฺติโนฯ|
    count |๑๐๒๘|
      block |อปฺปสฺสุตายํ ปุริโส พลิพทฺโทว ชีรติ|
      block |มํสานิ ตสฺส วฑฺฒนฺติ ปญฺญา ตสฺส น วฑฺฒติฯ|
    count |๑๐๒๙|
      block |พหุสฺสุโต อปฺปสฺสุตํ โย สุเตนาติมญฺญติ|
      block |อนฺโธ ปทีปธาโรว ตเถว ปฏิภาติ มํฯ|
    count |๑๐๓๐|
      block |พหุสฺสุตํ อุปาเสยฺย สุตญฺจ น วินาสเย|
      block |ตํ มูลํ พฺรหฺมจริยสฺส ตสฺมา ธมฺมธโร สิยาฯ|
    count |๑๐๓๑|
      block |ปุพฺพาปรญฺญู อตฺถญฺญู นิรุตฺติปทโกวิโท|
      block |สุคฺคหีตญฺจ คณฺหาติ อตฺถญฺโจปปริกฺขติฯ|
    count |๑๐๓๒|
      block |ขนฺตฺยา ฉนฺทิกโต โหติ อุสฺสหิตฺวา ตุเลติ ตํ|
      block |สมเย โส ปทหติ อชฺฌตฺตํ สุสมาหิโตฯ|
    count |๑๐๓๓|
      block |พหุสฺสุตํ ธมฺมธรํ สปฺปญฺญํ พุทฺธสาวกํ|
      block |ธมฺมวิญฺญาณมากงฺขํ ตํ ภเชถ ตถาวิธํฯ|
    count |๑๐๓๔|
      block |พหุสฺสุโต ธมฺมธโร โกสารกฺโข มเหสิโน|
      block |จกฺขุ สพฺพสฺส โลกสฺส ปูชนีโย พหุสฺสุโตฯ|
    count |๑๐๓๕|
      block |ธมฺมาราโม ธมฺมรโต ธมฺมํ อนุวิจินฺตยํ|
      block |ธมฺมํ อนุสฺสรํ ภิกฺขุ สทฺธมฺมา น ปริหายติฯ|
    count |๑๐๓๖|
      block |กายมจฺเฉรครุโน หิยฺยมาเน อนุฏฺฐเห|
      block |สรีรสุขคิทฺธสฺส กุโต สมณผาสุตาฯ|
    count |๑๐๓๗|
      block |น ปกฺขนฺติ ทิสา สพฺพา ธมฺมา น ปฏิภนฺติ มํ|
      block |คเต กลฺยาณมิตฺตมฺหิ อนฺธการํว ขายติฯ|
    count |๑๐๓๘|
      block |อพฺภตีตสหายสฺส อตีตคตสตฺถุโน|
      block |นตฺถิ เอตาทิสํ มิตฺตํ ยถา กายคตา สติฯ|
    count |๑๐๓๙|
      block |เย ปุราณา อตีตา เต นเวหิ น สเมติ เม|
      block |สฺวชฺช เอโกว ฌายามิ วสฺสุเปโตว ปกฺขิมาฯ|
    count |๑๐๔๐|
      block |ทสฺสนาย อภิกฺกนฺเต นานาเวรชฺชเก พหู|
      block |มา วารยิตฺถ โสตาโร ปสฺสนฺตุ สมโย มมํฯ|
    count |๑๐๔๑|
      block |ทสฺสนาย อภิกฺกนฺเต นานาเวรชฺชเก ปุถุ|
      block |กโรติ สตฺถา โอกาสํ น นิวาเรติ จกฺขุมาฯ|
    count |๑๐๔๒|
      block |ปณฺณวีสติวสฺสานิ เสขภูตสฺส เม สโต|
      block |น กามสญฺญา อุปฺปชฺชิ ปสฺส ธมฺมสุธมฺมตํฯ|
    count |๑๐๔๓|
      block |ปณฺณวีสติวสฺสานิ เสขภูตสฺส เม สโต|
      block |น โทสสญฺญา อุปฺปชฺชิ ปสฺส ธมฺมสุธมฺมตํฯ|
    count |๑๐๔๔|
      block |ปณฺณวีสติวสฺสานิ ภควนฺตํ อุปฏฺฐหิํ|
      block |เมตฺเตน กายกมฺเมน ฉายาว อนปายินี ฯ|
    count |๑๐๔๕|
      block |ปณฺณวีสติวสฺสานิ ภควนฺตํ อุปฏฺฐหิํ|
      block |เมตฺเตน วจีกมฺเมน ฉายาว อนปายินีฯ|
    count |๑๐๔๖|
      block |ปณฺณวีสติวสฺสานิ ภควนฺตํ อุปฏฺฐหิํ|
      block |เมตฺเตน มโนกมฺเมน ฉายาว อนปายินีฯ|
    count |๑๐๔๗|
      block |พุทฺธสฺส จงฺกมนฺตสฺส ปิฏฺฐิโต อนุจงฺกมิํ|
      block |ธมฺเม เทสิยมานมฺหิ ญาณํ เม อุทปชฺชถฯ|
    count |๑๐๔๘|
      block |อหํ สกรณีโยมฺหิ เสโข อปฺปตฺตมานโส|
      block |สตฺถุ จ ปรินิพฺพานํ โย อมฺหํ อนุกมฺปโกฯ|
    count |๑๐๔๙|
      block |ตทาสิ ยํ ภิํสนกํ ตทาสิ โลมหํสนํ|
      block |สพฺพาการวรูเปเต สมฺพุทฺเธ ปรินิพฺพุเตฯ|
    count |๑๐๕๐|
      block |พหุสฺสุโต ธมฺมธโร โกสารกฺโข มเหสิโน|
      block |จกฺขุ สพฺพสฺส โลกสฺส อานนฺโท ปรินิพฺพุโตฯ|
    count |๑๐๕๑|
      block |พหุสฺสุโต ธมฺมธโร โกสารกฺโข มเหสิโน|
      block |จกฺขุ สพฺพสฺส โลกสฺส อนฺธกาเร ตโมนุโทฯ|
    count |๑๐๕๒|
      block |คติมนฺโต สติมนฺโต ธิติมนฺโต จ โย อิสิ|
      block |สทฺธมฺมธารโก เถโร อานนฺโท รตนากโรฯ|
    count |๑๐๕๓|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร นตฺถิ ทานิ ปุนพฺภโวติฯ|
      block |ผุสฺโสปติสฺโส อานนฺโท ตโยติเม ปกิตฺติตา|
      block |คาถาโย ตตฺถ สงฺขาตา สตํ ปญฺจ จ อุตฺตรีติ|
    stand |… อานนฺโท เถโร…ฯ|
    stand |ติํสนิปาโต นิฏฺฐิโตฯ|
    block |ตตฺรุทฺทานํ|
