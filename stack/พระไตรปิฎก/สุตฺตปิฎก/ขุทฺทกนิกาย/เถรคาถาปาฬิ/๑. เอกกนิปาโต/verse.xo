block |๑ เอกกนิปาโต|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |นิทานคาถา|
    block
      block |สีหานํว นทนฺตานํ ทาฐีนํ คิริคพฺภเร|
      block |สุณาถ ภาวิตตฺตานํ คาถา อตฺถูปนายิกา ฯ|
      block |ยถานามา ยถาโคตฺตา ยถาธมฺมวิหาริโน|
      block |ยถาธิมุตฺตา สปฺปญฺญา วิหริํสุ อตนฺทิตาฯ|
      block |ตตฺถ ตตฺถ วิปสฺสิตฺวา ผุสิตฺวา อจฺจุตํ ปทํ|
      block |กตนฺตํ ปจฺจเวกฺขนฺตา อิมมตฺถมภาสิสุํฯ|
  block |๑ ปฐมวคฺโค|
    block |๑ สุภูติตฺเถรคาถา|
      count |๑|
        block |ฉนฺนา เม กุฏิกา สุขา นิวาตา วสฺส เทว ยถาสุขํ|
        block |จิตฺตํ เม สุสมาหิตํ วิมุตฺตํ อาตาปี วิหรามิ วสฺส เทวาติฯ|
      block |อิตฺถํ สุทํ อายสฺมา สุภูติตฺเถโร คาถํ อภาสิตฺถาติฯ|
    block |๒ มหาโกฏฺฐิกตฺเถรคาถา|
      count |๒|
        block |อุปสนฺโต อุปรโต มนฺตภาณี อนุทฺธโต|
        block |ธุนาติ ปาปเก ธมฺเม ทุมปตฺตํว มาลุโตติฯ|
      block |อิตฺถํ สุทํ อายสฺมา มหาโกฏฺฐิโก เถโร คาถํ อภาสิตฺถาติฯ|
    block |๓ กงฺขาเรวตตฺเถรคาถา|
      count |๓|
        block |ปญฺญํ อิมํ ปสฺส ตถาคตานํ อคฺคิ ยถา ปชฺชลิโต นิสีเถ|
        block |อาโลกทา จกฺขุททา ภวนฺติ เย อาคตานํ วินยนฺติ กงฺขนฺติฯ|
      block |อิตฺถํ สุทํ อายสฺมา กงฺขาเรวโต เถโร คาถํ อภาสิตฺถาติฯ|
    block |๔ ปุณฺณตฺเถรคาถา|
      count |๔|
        block |สมฺภิเรว สมาเสถ ปณฺฑิเตหตฺถทสฺสิภิ|
        block |อตฺถํ มหนฺตํ คมฺภีรํ ทุทฺทสํ นิปุณํ อณุํ|
        block |ธีรา สมธิคจฺฉนฺติ อปฺปมตฺตา วิจกฺขณาติฯ|
      block |อิตฺถํ สุทํ อายสฺมา ปุณฺโณ มนฺตาณิปุตฺโต เถโร คาถํ อภาสิตฺถาติฯ|
    block |๕ ทพฺพตฺเถรคาถา|
      count |๕|
        block |โย ทุทฺทมิโย ทเมน ทนฺโต ทพฺโพ สนฺตุสิโต วิติณฺณกงฺโข|
        block |วิชิตาวี อเปตเภรโว หิ ทพฺโพ โส ปรินิพฺพุโต ฐิตตฺโตติฯ|
      block |อิตฺถํ สุทํ อายสฺมา ทพฺโพ เถโร คาถํ อภาสิตฺถาติฯ|
    block |๖ สีตวนิยตฺเถรคาถา|
      count |๖|
        block |โย สีตวนํ อุปคา ภิกฺขุ เอโก สนฺตุสิโต สมาหิตตฺโต|
        block |วิชิตาวี อเปตโลมหํโส รกฺขํ กายคตาสติํ ธิติมาติฯ|
      block |อิตฺถํ สุทํ อายสฺมา สีตวนิโย เถโร คาถํ อภาสิตฺถาติฯ|
    block |๗ ภลฺลิยตฺเถรคาถา|
      count |๗|
        block |โยปานุที มจฺจุราชสฺส เสนํ นฬเสตุํว สุทุพฺพลํ มโหโฆ|
        block |วิชิตาวี อเปตเภรโว หิ ทนฺโต โส ปรินิพฺพุโต ฐิตตฺโตติฯ|
      block |อิตฺถํ สุทํ อายสฺมา ภลฺลิโย เถโร คาถํ อภาสิตฺถาติฯ|
    block |๘ วีรตฺเถรคาถา|
      count |๘|
        block |โย ทุทฺทมิโย ทเมน ทนฺโต วีโร สนฺตุสิโต วิติณฺณกงฺโข|
        block |วิชิตาวี อเปตโลมหํโส วีโร โส ปรินิพฺพุโต ฐิตตฺโตติฯ|
      block |อิตฺถํ สุทํ อายสฺมา วีโร เถโร คาถํ อภาสิตฺถาติฯ|
    block |๙ ปิลินฺทวจฺฉตฺเถรคาถา|
      count |๙|
        block |สฺวาคตํ น ทุราคตํ นยิทํ ทุมนฺติตํ มม|
        block |สํวิภตฺเตสุ ธมฺเมสุ ยํ เสฏฺฐํ ตทุปาคมินฺติฯ|
      block |อิตฺถํ สุทํ อายสฺมา ปิลินฺทวจฺโฉ เถโร คาถํ อภาสิตฺถาติฯ|
    block |๑๐ ปุณฺณมาสตฺเถรคาถา|
      count |๑๐|
        block |วิหริ อเปกฺขํ อิธ วา หุรํ วา โย เวทคู สมิโต ยตตฺโต|
        block |สพฺเพสุ ธมฺเมสุ อนูปลิตฺโต โลกสฺส ชญฺญา อุทยพฺพยญฺจาติฯ|
        block |สุภูติ โกฏฺฐิโก เถโร กงฺขาเรวตสมฺมโต|
        block |มนฺตาณิปุตฺโต ทพฺโพ จ สีตวนิโย จ ภลฺลิโย|
        block |วีโร ปิลินฺทวจฺโฉ จ ปุณฺณมาโส ตโมนุโทติฯ|
      block |อิตฺถํ สุทํ อายสฺมา ปุณฺณมาโส เถโร คาถํ อภาสิตฺถาติฯ|
      stand |วคฺโค ปฐโม นิฏฺฐิโตฯ|
      block |ตสฺสุทฺทานํ|
  block |๒ ทุติยวคฺโค|
    block |๑ จูฬวจฺฉตฺเถรคาถา|
      count |๑๑|
        block |ปาโมชฺชพหุโล ภิกฺขุ ธมฺเม พุทฺธปฺปเวทิเต|
        block |อธิคจฺเฉ ปทํ สนฺตํ สงฺขารูปสมํ สุขนฺติฯ|
      stand |… จูฬวจฺโฉ เถโร…ฯ|
    block |๒ มหาวจฺฉตฺเถรคาถา|
      count |๑๒|
        block |ปญฺญาพลี สีลวตูปปนฺโน สมาหิโต ฌานรโต สตีมา|
        block |ยทตฺถิยํ โภชนํ ภุญฺชมาโน กงฺเขถ กาลํ อิธ วีตราโคติฯ|
      stand |… มหาวจฺโฉ เถโร…ฯ|
    block |๓ วนวจฺฉตฺเถรคาถา|
      count |๑๓|
        block |นีลพฺภวณฺณา รุจิรา สีตวารี สุจินฺธรา|
        block |อินฺทโคปกสญฺฉนฺนา เต เสลา รมยนฺติ มนฺติฯ|
      stand |… วนวจฺโฉ เถโร…ฯ|
    block |๔ สิวกสามเณรคาถา|
      count |๑๔|
        block |อุปชฺฌาโย มํ อวจ อิโต คจฺฉาม สีวก|
        block |คาเม เม วสติ กาโย อรญฺญํ เม คโต มโน|
        block |เสมานโกปิ คจฺฉามิ นตฺถิ สงฺโค วิชานตนฺติฯ|
      stand |… สิวโก สามเณโร…ฯ|
    block |๕ กุณฺฑธานตฺเถรคาถา|
      count |๑๕|
        block |ปญฺจ ฉินฺเท ปญฺจ ชเห ปญฺจ จุตฺตริ ภาวเย|
        block |ปญฺจสงฺคาติโค ภิกฺขุ โอฆติณฺโณติ วุจฺจตีติฯ|
      stand |… กุณฺฑธาโน เถโร…ฯ|
    block |๖ เพลฏฺฐสีสตฺเถรคาถา|
      count |๑๖|
        block |ยถาปิ ภทฺโท อาชญฺโญ นงฺคลาวตฺตนี สิขี|
        block |คจฺฉติ อปฺปกสิเรน เอวํ รตฺตินฺทิวา มม|
        block |คจฺฉนฺติ อปฺปกสิเรน สุเข ลทฺเธ นิรามิเสติฯ|
      stand |… เพลฏฺฐสีโส เถโร…ฯ|
    block |๗ ทาสกตฺเถรคาถา|
      count |๑๗|
        block |มิทฺธี ยทา โหติ มหคฺฆโส จ นิทฺทายิตา สมฺปริวตฺตสายี|
        block |มหาวราโหว นิวาปปุฏฺโฐ ปุนปฺปุนํ คพฺภมุเปติ มนฺโทติฯ|
      stand |… ทาสโก เถโร…ฯ|
    block |๘ สิงฺคาลปิตุตฺเถรคาถา|
      count |๑๘|
        block |อหุ พุทฺธสฺส ทายาโท ภิกฺขุ เภสกฬาวเน|
        block |เกวลํ อฏฺฐิสญฺญาย อผรี ปถวิํ อิมํ|
        block |มญฺเญหํ กามราคํ โส ขิปฺปเมว ปหิสฺสตีติ ฯ|
      stand |… สิงฺคาลปิตา เถโร…ฯ|
    block |๙ กุลตฺเถรคาถา|
      count |๑๙|
        block |อุทกํ หิ นยนฺติ เนตฺติกา อุสุการา นมยนฺติ เตชนํ|
        block |ทารุํ นมยนฺติ ตจฺฉกา อตฺตานํ ทมยนฺติ สุพฺพตาติฯ|
      stand |… กุโล เถโร…ฯ|
    block |๑๐ อชิตตฺเถรคาถา|
      count |๒๐|
        block |มรเณ เม ภยํ นตฺถิ นิกนฺติ นตฺถิ ชีวิเต|
        block |สนฺเทหํ นิกฺขิปิสฺสามิ สมฺปชาโน ปฏิสฺสโตติ|
        block |จูฬวจฺโฉ มหาวจฺโฉ วนวจฺโฉ จ สีวโก|
        block |กุณฺฑธาโน จ เพลฏฺฐิ ทาสโก จ ตโตปริ|
        block |สิงฺคาลปิติโก เถโร กุโล จ อชิโต ทสาติฯ|
      stand |… อชิโต เถโร …ฯ|
      stand |วคฺโค ทุติโย นิฏฺฐิโตฯ|
      block |ตสฺสุทฺทานํ|
  block |๓ ตติยวคฺโค|
    block |๑ นิคฺโรธตฺเถรคาถา|
      count |๒๑|
        block |นาหํ ภยสฺส ภายามิ สตฺถา โน อมตสฺส โกวิโท|
        block |ยตฺถ ภยํ นาวติฏฺฐติ เตน มคฺเคน วชนฺติ ภิกฺขโวติฯ|
      stand |… นิคฺโรโธ เถโร…ฯ|
    block |๒ จิตฺตกตฺเถรคาถา|
      count |๒๒|
        block |นีลา สุคีวา สิขิโน โมรา การมฺภิยํ อภินทนฺติ|
        block |เต สีตวาตกีฬิตา สุตฺตํ ฌายํ นิโพเธนฺตีติฯ|
      stand |… จิตฺตโก เถโร…ฯ|
    block |๓ โคสาลตฺเถรคาถา|
      count |๒๓|
        block |อหํ โข เวฬุคุมฺพสฺมิํ ภุตฺวาน มธุปายสํ|
        block |ปทกฺขิณํ สมฺมสนฺโต ขนฺธานํ อุทยพฺพยํ|
        block |สานุํ ปฏิคมิสฺสามิ วิเวกมนุพฺรูหยนฺติฯ|
      stand |… โคสาโล เถโร…ฯ|
    block |๔ สุคนฺธตฺเถรคาถา|
      count |๒๔|
        block |อนุวสฺสิโก ปพฺพชิโต ปสฺส ธมฺมสุธมฺมตํ|
        block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      stand |… สุคนฺโธ เถโร…ฯ|
    block |๕ นนฺทิยตฺเถรคาถา|
      count |๒๕|
        block |โอภาสชาตํ ผลคํ จิตฺตํ ยสฺส อภิณฺหโส|
        block |ตาทิสํ ภิกฺขุมาสชฺช กณฺห ทุกฺขํ นิคจฺฉสีติฯ|
      stand |… นนฺทิโย เถโร…ฯ|
    block |๖ อภยตฺเถรคาถา|
      count |๒๖|
        block |สุตฺวา สุภาสิตํ วาจํ พุทฺธสฺสาทิจฺจพนฺธุโน|
        block |ปจฺจพฺยธิํ หิ นิปุณํ วาลคฺคํ อุสุนา ยถาติฯ|
      stand |… อภโย เถโร…ฯ|
    block |๗ โลมสกงฺคิยตฺเถรคาถา|
      count |๒๗|
        block |ทพฺพํ กุสํ โปฏกิลํ อุสีรํ มุญฺชปพฺพชํ|
        block |อุรสา ปนุทิสฺสามิ วิเวกมนุพฺรูหยนฺติฯ|
      stand |… โลมสกงฺคิโย เถโร…ฯ|
    block |๘ ชมฺพุคามิกปุตฺตตฺเถรคาถา|
      count |๒๘|
        block |กจฺจิ โน วตฺถปสุโต กจฺจิ โน ภูสนารโต|
        block |กจฺจิ สีลมยํ คนฺธํ กิํ ตฺวํ วายสิ เนตรา ปชาติฯ|
      stand |… ชมฺพุคามิกปุตฺโต เถโร…ฯ|
    block |๙ หาริตตฺเถรคาถา|
      count |๒๙|
        block |สมุนฺนมยมตฺตานํ อุสุกาโรว เตชนํ|
        block |จิตฺตํ อุชุํ กริตฺวาน อวิชฺชํ ภินฺท หาริตาติฯ|
      stand |… หาริโต เถโร…ฯ|
    block |๑๐ อุตฺติยตฺเถรคาถา|
      count |๓๐|
        block |อาพาเธ เม สมุปฺปนฺเน สติ เม อุทปชฺชถ|
        block |อาพาโธ เม สมุปฺปนฺโน กาโล เม นปฺปมชฺชิตุนฺติฯ|
        block |นิคฺโรโธ จิตฺตโก เถโร โคสาลเถโร สุคนฺโธ|
        block |นนฺทิโย อภโย เถโร เถโร โลมสกงฺคิโย|
        block |ชมฺพุคามิกปุตฺโต จ หาริโต อุตฺติโย อิสีติฯ|
      stand |… อุตฺติโย เถโร…ฯ|
      stand |วคฺโค ตติโย นิฏฺฐิโตฯ|
      block |ตสฺสุทฺทานํ|
  block |๔ จตุตฺถวคฺโค|
    block |๑ คหฺวรตีริยตฺเถรคาถา|
      count |๓๑|
        block |ผุฏฺโฐ ฑํเสหิ มกเสหิ อรญฺญสฺมิํ พฺรหาวเน|
        block |นาโค สํคามสีเสว สโต ตตฺราธิวาสเยติฯ|
      stand |… คหฺวรตีริโย เถโร…ฯ|
    block |๒ สุปฺปิยตฺเถรคาถา|
      count |๓๒|
        block |อชรํ ชีรมาเนน ตปฺปมาเนน นิพฺพุติํ|
        block |นิมิยํ ปรมํ สนฺติํ โยคกฺเขมํ อนุตฺตรนฺติฯ|
      stand |… สุปฺปิโย เถโร…ฯ|
    block |๓ โสปากตฺเถรคาถา|
      count |๓๓|
        block |ยถาปิ เอกปุตฺตสฺมิํ ปิยสฺมิํ กุสลี สิยา|
        block |เอวํ สพฺเพสุ ปาเณสุ สพฺพตฺถ กุสโล สิยาติฯ|
      stand |… โสปาโก เถโร…ฯ|
    block |๔ โปสิยตฺเถรคาถา|
      count |๓๔|
        block |อนาสนฺนวรา เอตา นิจฺจเมว วิชานตา|
        block |คามา อรญฺญมาคมฺม ตโต เคหํ อุปาวิสิ|
        block |ตโต อุฏฺฐาย ปกฺกามิ อนามนฺเตตฺวา โปสิโยติฯ|
      stand |… โปสิโย เถโร…ฯ|
    block |๕ สามญฺญกานิตฺเถรคาถา|
      count |๓๕|
        block |สุขํ สุขตฺโถ ลภเต ตทาจรํ กิตฺติญฺจ ปปฺโปติ ยสสฺส วฑฺฒติ|
        block |โย อริยมฏฺฐงฺคิกมญฺชสํ อุชุํ ภาเวติ มคฺคํ อมตสฺส ปตฺติยาติฯ|
      stand |… สามญฺญกานิตฺเถโร…ฯ|
    block |๖ กุมาปุตฺตตฺเถรคาถา|
      count |๓๖|
        block |สาธุ สุตํ สาธุ จริตกํ สาธุ สทา อนิเกตวิหาโร|
        block |อตฺถปุจฺฉนํ ปทกฺขิณกมฺมํ เอตํ สามญฺญมกิญฺจนสฺสาติฯ|
      stand |… กุมาปุตฺโต เถโร…ฯ|
    block |๗ กุมาปุตฺตสหายกตฺเถรคาถา|
      count |๓๗|
        block |นานาชนปทํ ยนฺติ วิจรนฺตา อสญฺญตา|
        block |สมาธิญฺจ วิราเธนฺติ กิํสุ รฏฺฐจริยา กริสฺสติ|
        block |ตสฺมา วิเนยฺย สารมฺภํ ฌาเยยฺย อปุรกฺขโตติฯ|
      stand |… กุมาปุตฺตตฺเถรสฺส สหายโก เถโร…ฯ|
    block |๘ ควมฺปติตฺเถรคาถา|
      count |๓๘|
        block |โย อิทฺธิยา สรภุํ อฏฺฐเปสิ โส ควมฺปติ อสิโต อเนโช|
        block |ตํ สพฺพสงฺคาติคตํ มหามุนิํ เทวา นมสฺสนฺติ ภวสฺส ปารคุนฺติฯ|
      stand |… ควมฺปติตฺเถโร…ฯ|
    block |๙ ติสฺสตฺเถรคาถา|
      count |๓๙|
        block |สตฺติยา วิย โอมฏฺโฐ ฑยฺหมาโนว มตฺถเก|
        block |กามราคปฺปหานาย สโต ภิกฺขุ ปริพฺพเชติฯ|
      stand |… ติสฺโส เถโร…ฯ|
    block |๑๐ วฑฺฒมานตฺเถรคาถา|
      count |๔๐|
        block |สตฺติยา วิย โอมฏฺโฐ ฑยฺหมาโนว มตฺถเก|
        block |ภวราคปฺปหานาย สโต ภิกฺขุ ปริพฺพเชติฯ|
        block |คหฺวรตีริโย สุปฺปิโย โสปาโก เจว โปสิโย|
        block |สามญฺญกานิ กุมาปุตฺโต กุมาปุตฺตสหายโก|
        block |ควมฺปติ ติสฺสตฺเถโร วฑฺฒมาโน มหายโสติฯ|
      stand |… วฑฺฒมาโน เถโร…ฯ|
      stand |วคฺโค จตุตฺโถ นิฏฺฐิโตฯ|
      block |ตสฺสุทฺทานํ|
  block |๕ ปญฺจมวคฺโค|
    block |๑ สิริวฑฺฒตฺเถรคาถา|
      count |๔๑|
        block |วิวรมนุปตนฺติ วิชฺชุตา เวภารสฺส จ ปณฺฑวสฺส จ|
        block |นควิวรคโต จ ฌายติ ปุตฺโต อปฺปฏิมสฺส ตาทิโนติฯ|
      stand |… สิริวฑฺโฒ เถโร…ฯ|
    block |๒ ขทิรวนิยตฺเถรคาถา|
      count |๔๒|
        block |จาเล อุปจาเล สีสูปจาเล ปติสฺสตา นุ โข วิหรถ|
        block |อาคโต โว วาลํ วิย เวธีติฯ|
      stand |… ขทิรวนิโย เถโร…ฯ|
    block |๓ สุมงฺคลตฺเถรคาถา|
      count |๔๓|
        block |สุมุตฺติโก สุมุตฺติโก สาหุ สุมุตฺติโกมฺหิ ตีหิ ขุชฺชเกหิ|
        block |อสิตาสุ มยา นงฺคลาสุ มยา ขุทฺทกุทฺทาลาสุ มยาฯ|
        block |ยทิปิ อิธเมว อิธเมว อถ วาปิ อลเมว อลเมว|
        block |ฌาย สุมงฺคล ฌาย สุมงฺคล อปฺปมตฺโต วิหร สุมงฺคลาติฯ|
      stand |… สุมงฺคโล เถโร…ฯ|
    block |๔ สานุตฺเถรคาถา|
      count |๔๔|
        block |มตํ วา อมฺม โรทนฺติ โย วา ชีวํ น ทิสฺสติ|
        block |ชีวนฺตํ มํ อมฺม ปสฺสนฺตี กสฺมา มํ อมฺม โรทสีติฯ|
      stand |… สานุตฺเถโร…ฯ|
    block |๕ รมณียวิหาริตฺเถรคาถา|
      count |๔๕|
        block |ยถาปิ ภทฺโท อาชญฺโญ ขลิตฺวา ปติติฏฺฐติ|
        block |เอวํ ทสฺสนสมฺปนฺนํ สมฺมาสมฺพุทฺธสาวกนฺติฯ|
      stand |… รมณียวิหาริตฺเถโร…ฯ|
    block |๖ สมิทฺธิตฺเถรคาถา|
      count |๔๖|
        block |สทฺธายาหํ ปพฺพชิโต อคารสฺมานคาริยํ|
        block |สติ ปญฺญา จ เม วุฑฺฒา จิตฺตญฺจ สุสมาหิตํ|
        block |กามํ กรสฺสุ รูปานิ เนว มํ พฺยาธยิสฺสสีติ ฯ|
      stand |… สมิทฺธิตฺเถโร…ฯ|
    block |๗ อุชฺชยตฺเถรคาถา|
      count |๔๗|
        block |นโม เต พุทฺธ วีรตฺถุ วิปฺปมุตฺโตสิ สพฺพธิ|
        block |ตุยฺหาปทาเน วิหรํ วิหรามิ อนาสโวติฯ|
      stand |… อุชฺชโย เถโร…ฯ|
    block |๘ สญฺชยตฺเถรคาถา|
      count |๔๘|
        block |ยโต อหํ ปพฺพชิโต อคารสฺมานคาริยํ|
        block |นาภิชานามิ สงฺกปฺปํ อนริยํ โทสสํหิตนฺติฯ|
      stand |… สญฺชโย เถโร…ฯ|
    block |๙ รามเณยฺยกตฺเถรคาถา|
      count |๔๙|
        block |จิหจิหาภินทิเต สิปฺปิกาภิรุเตหิ จ|
        block |น เม ตํ ผนฺทติ จิตฺตํ เอกตฺตนิรตํ หิ เมติฯ|
      stand |… รามเณยฺยโก เถโร…ฯ|
    block |๑๐ วิมลตฺเถรคาถา|
      count |๕๐|
        block |ธรณี จ สิญฺจติ วาติ มาลุโต วิชฺชุตา จรติ นเภ|
        block |อุปสมนฺติ วิตกฺกา จิตฺตํ สุสมาหิตํ มมาติฯ|
        block |สิรีวฑฺโฒ เรวโต เถโร สุมงฺคโล สานุสวฺหโย|
        block |รมณียวิหารี จ สมิทฺธิอุชฺชยสญฺชยา|
        block |รามเณยฺโย จ โส เถโร วิมโล จ รณญฺชโหติฯ|
      stand |… วิมโล เถโร…ฯ|
      stand |วคฺโค ปญฺจโม นิฏฺฐิโตฯ|
      block |ตสฺสุทฺทานํ|
  block |๖ ฉฏฺฐวคฺโค|
    block |๑ โคธิกตฺเถรคาถา|
      count |๕๑|
        block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
        block |จิตฺตํ สุสมาหิตญฺจ มยฺหํ อถ เจ ปตฺถยสิ ปวสฺส เทวาติฯ|
      stand |… โคธิโก เถโร…ฯ|
    block |๒ สุพาหุตฺเถรคาถา|
      count |๕๒|
        block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
        block |จิตฺตํ สุสมาหิตญฺจ กาเย อถ เจ ปตฺถยสิ ปวสฺส เทวาติฯ|
      stand |… สุพาหุตฺเถโร…ฯ|
    block |๓ วลฺลิยตฺเถรคาถา|
      count |๕๓|
        block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
        block |ตสฺสํ วิหรามิ อปฺปมตฺโต อถ เจ ปตฺถยสิ ปวสฺส เทวาติฯ|
      stand |… วลฺลิโย เถโร…ฯ|
    block |๔ อุตฺติยตฺเถรคาถา|
      count |๕๔|
        block |วสฺสติ เทโว ยถา สุคีตํ ฉนฺนา เม กุฏิกา สุขา นิวาตา|
        block |ตสฺสํ วิหรามิ อทุติโย อถ เจ ปตฺถยสิ ปวสฺส เทวาติฯ|
      stand |… อุตฺติโย เถโร…ฯ|
    block |๕ อญฺชนวนิยตฺเถรคาถา|
      count |๕๕|
        block |อาสนฺทิํ กุฏิกํ กตฺวา โอคยฺห อญฺชนํ วนํ|
        block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      stand |… อญฺชนวนิโย เถโร…ฯ|
    block |๖ กุฏิวิหาริตฺเถรคาถา|
      count |๕๖|
        block |โก กุฏิกายํ ภิกฺขุ กุฏิกายํ วีตราโค สุสมาหิตจิตฺโต|
        block |เอวํ ชานาหิ อาวุโส อโมฆา เต กุฏิกา กตาติฯ|
      stand |… กุฏิวิหาริตฺเถโร…ฯ|
    block |๗ ทุติยกุฏิวิหาริตฺเถรคาถา|
      count |๕๗|
        block |อยมาหุ ปุราณิยา กุฏิ อญฺญํ ปตฺถยเส นวํ กุฏิํ|
        block |อาสํ กุฏิยา วิราชย ทุกฺขา ภิกฺขุ ปุน นวา กุฏีติฯ|
      stand |… ทุติยกุฏิวิหาริตฺเถโร…ฯ|
    block |๘ รมณียกุฏิกตฺเถรคาถา|
      count |๕๘|
        block |รมณียา เม กุฏิกา สทฺธาเทยฺยา มโนรมา|
        block |น เม อตฺโถ กุมารีหิ เยสํ อตฺโถ ตหิํ คจฺฉถ นาริโยติฯ|
      stand |… รมณียกุฏิโก เถโร…ฯ|
    block |๙ โกสลวิหาริตฺเถรคาถา|
      count |๕๙|
        block |สทฺธายาหํ ปพฺพชิโต อรญฺเญ เม กุฏิกา กตา|
        block |อปฺปมตฺโต จ อาตาปี สมฺปชาโน ปติสฺสโตติ ฯ|
      stand |… โกสลวิหาริตฺเถโร…ฯ|
    block |๑๐ สีวลิตฺเถรคาถา|
      count |๖๐|
        block |เต เม อิชฺฌิํสุ สงฺกปฺปา ยทตฺโถ ปาวิสิํ กุฏิํ|
        block |วิชฺชาวิมุตฺติํ ปจฺเจสํ มานานุสยมุชฺชหนฺติฯ|
        block |โคธิโก จ สุพาหุ จ วลฺลิโย อุตฺติโย อิสิ|
        block |อญฺชนวนิโย เถโร ทุเว กุฏิวิหาริโน|
        block |รมณียกุฏิโก จ โกสลวฺหยสีวลีติฯ|
      stand |… สีวลิตฺเถโร…ฯ|
      stand |วคฺโค ฉฏฺโฐ นิฏฺฐิโตฯ|
      block |ตสฺสุทฺทานํ|
  block |๗ สตฺตมวคฺโค|
    block |๑ วปฺปตฺเถรคาถา|
      count |๖๑|
        block |ปสฺสติ ปสฺโส ปสฺสนฺตํ อปสฺสนฺตญฺจ ปสฺสติ|
        block |อปสฺสนฺโต อปสฺสนฺตํ ปสฺสนฺตญฺจ น ปสฺสตีติฯ|
      stand |… วปฺโป เถโร…ฯ|
    block |๒ วชฺชิปุตฺตตฺเถรคาถา|
      count |๖๒|
        block |เอกกา มยํ อรญฺเญ วิหราม อปวิทฺธํว วนสฺมิํ ทารุกํ|
        block |ตสฺส เม พหุกา ปิหยนฺติ เนรยิกา วิย สคฺคคามินนฺติฯ|
      stand |… วชฺชิปุตฺโต เถโร…ฯ|
    block |๓ ปกฺขตฺเถรคาถา|
      count |๖๓|
        block |จุตา ปตนฺติ ปติตา คิทฺธา จ ปุนราคตา|
        block |กตํ กิจฺจํ รตํ รมฺมํ สุเขนนฺวาคตํ สุขนฺติฯ|
      stand |… ปกฺโข เถโร…ฯ|
    block |๔ วิมลโกณฺฑญฺญตฺเถรคาถา|
      count |๖๔|
        block |ทุมวฺหยาย อุปฺปนฺโน ชาโต ปณฺฑรเกตุนา|
        block |เกตุหา เกตุนาเยว มหาเกตุํ ปธํสยีติฯ|
      stand |… วิมลโกณฺฑญฺโญ เถโร…ฯ|
    block |๕ อุกฺเขปกตวจฺฉตฺเถรคาถา|
      count |๖๕|
        block |อุกฺเขปกตวจฺฉสฺส สงฺกลิตํ พหูหิ วสฺเสหิ|
        block |ตํ ภาสติ คหฏฺฐานํ สุนิสินฺโน อุฬารปาโมชฺโชติฯ|
      stand |… อุกฺเขปกตวจฺโฉ เถโร…ฯ|
    block |๖ เมฆิยตฺเถรคาถา|
      count |๖๖|
        block |อนุสาสิ มหาวีโร สพฺพธมฺมาน ปารคู|
        block |ตสฺสาหํ ธมฺมํ สุตฺวาน วิหาสิํ สนฺติเก สโต|
        block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      stand |… เมฆิโย เถโร…ฯ|
    block |๗ เอกธมฺมสวนียตฺเถรคาถา|
      count |๖๗|
        block |กิเลสา ฌาปิตา มยฺหํ ภวา สพฺเพ สมูหตา|
        block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
      stand |… เอกธมฺมสวนีโย เถโร…ฯ|
    block |๘ เอกุทานิยตฺเถรคาถา|
      count |๖๘|
        block |อธิเจตโส อปฺปมชฺชโต มุนิโน โมนปเถสุ สิกฺขโต|
        block |โสกา น ภวนฺติ ตาทิโน อุปสนฺตสฺส สทา สตีมโตติฯ|
      stand |… เอกุทานิโย เถโร…ฯ|
    block |๙ ฉนฺนตฺเถรคาถา|
      count |๖๙|
        block |สุตฺวาน ธมฺมํ มหโต มหารสํ สพฺพญฺญุตญฺญาณวเรน เทสิตํ|
        block |มคฺคํ ปปชฺชิํ อมตสฺส ปตฺติยา โส โยคกฺเขมสฺส ปถสฺส โกวิโทติฯ|
      stand |… ฉนฺโน เถโร…ฯ|
    block |๑๐ ปุณฺณตฺเถรคาถา|
      count |๗๐|
        block |สีลเมว อิธ อคฺคํ ปญฺญวา ปน อุตฺตโม|
        block |มนุสฺเสสุ จ เทเวสุ สีลปญฺญาณโต ชยนฺติฯ|
        block |วปฺโป จ วชฺชิปุตฺโต จ ปกฺโข วิมลโกณฺฑญฺโญ|
        block |อุกฺเขปกตวจฺโฉ จ เมฆิโย เอกธมฺมิโก|
        block |เอกุทานิยฉนฺนา จ ปุณฺณตฺเถโร มหพฺพโลติฯ|
      stand |… ปุณฺโณ เถโร…ฯ|
      stand |วคฺโค สตฺตโม นิฏฺฐิโตฯ|
      block |ตสฺสุทฺทานํ|
  block |๘ อฏฺฐมวคฺโค|
    block |๑ วจฺฉปาลตฺเถรคาถา|
      count |๗๑|
        block |สุสุขุมนิปุณตฺถทสฺสินา มติกุสเลน นิวาตวุตฺตินา|
        block |สํเสวิตวุทฺธสีลินา นิพฺพานํ น หิ เตน ทุลฺลภนฺติฯ|
      stand |… วจฺฉปาโล เถโร…ฯ|
    block |๒ อาตุมตฺเถรคาถา|
      count |๗๒|
        block |ยถา กฬีโร สุสุ วฑฺฒิตคฺโค ทุนฺนิกฺขโม โหติ ปสาขชาโต|
        block |เอวํ อหํ ภริยายานิตาย อนุมญฺญํ มํ ปพฺพชิโตมฺหิ ทานีติฯ|
      stand |… อาตุโม เถโร…ฯ|
    block |๓ มาณวตฺเถรคาถา|
      count |๗๓|
        block |ชิณฺณญฺจ ทิสฺวา ทุขิตญฺจ พฺยาธิตํ มตญฺจ ทิสฺวา คตมายุสงฺขยํ|
        block |ตโต อหํ นิกฺขมิตูน ปพฺพชิํ ปหาย กามานิ มโนรมานีติฯ|
      stand |… มาณโว เถโร…ฯ|
    block |๔ สุยามนตฺเถรคาถา|
      count |๗๔|
        block |กามจฺฉนฺโท จ พฺยาปาโท ถินมิทฺธญฺจ ภิกฺขุโน|
        block |อุทฺธจฺจํ วิจิกิจฺฉา จ สพฺพโสว น วิชฺชตีติฯ|
      stand |… สุยามโน เถโร…ฯ|
    block |๕ สุสารทตฺเถรคาถา|
      count |๗๕|
        block |สาธุ สุวิหิตาน ทสฺสนํ กงฺขา ฉิชฺชติ พุทฺธิ วฑฺฒติ|
        block |พาลมฺปิ กโรนฺติ ปณฺฑิตํ ตสฺมา สาธุ สตํ สมาคโมติฯ|
      stand |… สุสารโท เถโร…ฯ|
    block |๖ ปิยญฺชหตฺเถรคาถา|
      count |๗๖|
        block |อุปฺปตนฺเตสุ นิปเต นิปตนฺเตสุ อุปฺปเต|
        block |วเส อวสมาเนสุ รมมาเนสุ โน รเมติฯ|
      stand |… ปิยญฺชโห เถโร…ฯ|
    block |๗ หตฺถาโรหปุตฺตตฺเถรคาถา|
      count |๗๗|
        block |อิทํ ปุเร จิตฺตมจาริ จาริกํ เยนิจฺฉกํ ยตฺถกามํ ยถาสุขํ|
        block |ตทชฺชหํ นิคฺคเหสฺสามิ โยนิโส หตฺถิปฺปภินฺนํ วิย องฺกุสคฺคโหติฯ|
      stand |… หตฺถาโรหปุตฺโต เถโร…ฯ|
    block |๘ เมณฺฑสิรตฺเถรคาถา|
      count |๗๘|
        block |อเนกชาติสํสารํ สนฺธาวิสฺสํ อนิพฺพิสํ|
        block |ตสฺส เม ทุกฺขชาตสฺส ทุกฺขกฺขนฺโธ อปรทฺโธติฯ|
      stand |… เมณฺฑสิโร เถโร…ฯ|
    block |๙ รกฺขิตตฺเถรคาถา|
      count |๗๙|
        block |สพฺโพ ราโค ปหีโน เม สพฺโพ โทโส สมูหโต|
        block |สพฺโพ เม วิคโต โมโห สีติภูโตสฺมิ นิพฺพุโตติฯ|
      stand |… รกฺขิโต เถโร…ฯ|
    block |๑๐ อุคฺคตฺเถรคาถา|
      count |๘๐|
        block |ยํ มยา ปกตํ กมฺมํ อปฺปํ วา ยทิ วา พหุํ|
        block |สพฺพเมตํ ปริกฺขีณํ นตฺถิ ทานิ ปุนพฺภโวติฯ|
        block |วจฺฉปาโล จ โย เถโร อาตุโม มาณโว อิสิ|
        block |สุยามโน สุสารโท เถโร โย จ ปิยญฺชโห|
        block |อาโรหปุตฺโต เมณฺฑสิโร รกฺขิโต อุคฺคสวฺหโยติฯ|
      stand |… อุคฺโค เถโร…ฯ|
      stand |วคฺโค อฏฺฐโม นิฏฺฐิโตฯ|
      block |ตสฺสุทฺทานํ|
  block |๙ นวมวคฺโค|
    block |๑ สมิติคุตฺตตฺเถรคาถา|
      count |๘๑|
        block |ยํ มยา ปกตํ ปาปํ ปุพฺเพ อญฺญาสุ ชาติสุ|
        block |อิเธว ตํ เวทนียํ วตฺถุ อญฺญํ น วิชฺชตีติฯ|
      stand |… สมิติคุตฺโต เถโร…ฯ|
    block |๒ กสฺสปตฺเถรคาถา|
      count |๘๒|
        block |เยน เยน สุภิกฺขานิ สิวานิ อภยานิ จ|
        block |เตน ปุตฺตก คจฺฉสฺสุ มา โสกาปหโต ภวาติฯ|
      stand |… กสฺสโป เถโร…ฯ|
    block |๓ สีหตฺเถรคาถา|
      count |๘๓|
        block |สีหปฺปมตฺโต วิหร รตฺตินฺทิวมตนฺทิโต|
        block |ภาเวหิ กุสลํ ธมฺมํ ชห สีฆํ สมุสฺสยนฺติฯ|
      stand |… สีโห เถโร…ฯ|
    block |๔ นีตตฺเถรคาถา|
      count |๘๔|
        block |สพฺพรตฺติํ สุปิตฺวาน ทิวา สงฺคณิเก รโต|
        block |กุทาสฺสุ นาม ทุมฺเมโธ ทุกฺขสฺสนฺตํ กริสฺสตีติฯ|
      stand |… นีโต เถโร…ฯ|
    block |๕ สุนาคตฺเถรคาถา|
      count |๘๕|
        block |จิตฺตนิมิตฺตสฺส โกวิโท ปวิเวกรสํ วิชานิย|
        block |ฌายํ นิปโก ปติสฺสโต อธิคจฺเฉยฺย สุขํ นิรามิสนฺติฯ|
      stand |… สุนาโค เถโร…ฯ|
    block |๖ นาคิตตฺเถรคาถา|
      count |๘๖|
        block |อิโต พหิทฺธา ปุถุ อญฺญวาทินํ มคฺโค น นิพฺพานคโม ยถา อยํ|
        block |อิติสฺสุ สงฺฆํ ภควานุสาสติ สตฺถา สยํ ปาณิตเลว ทสฺสยนฺติฯ|
      stand |… นาคิโต เถโร…ฯ|
    block |๗ ปวิฏฺฐตฺเถรคาถา|
      count |๘๗|
        block |ขนฺธา ทิฏฺฐา ยถาภูตํ ภวา สพฺเพ ปทาลิตา|
        block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
      stand |… ปวิฏฺโฐ เถโร…ฯ|
    block |๘ อชฺชุนตฺเถรคาถา|
      count |๘๘|
        block |อสกฺขิํ วต อตฺตานํ อุทฺธาตุํ อุทกา ถลํ|
        block |วุยฺหมาโน มโหเฆว สจฺจานิ ปฏิวิชฺฌหนฺติฯ|
      stand |… อชฺชุโน เถโร…ฯ|
    block |๙ ปฐม-เทวสภตฺเถรคาถา|
      count |๘๙|
        block |อุตฺติณฺณา ปงฺกปลิปา ปาตาลา ปริวชฺชิตา|
        block |มุตฺโต โอฆา จ คนฺถา จ สพฺเพ มานา วิสํหตาติฯ|
      stand |… เทวสโภ เถโร…ฯ|
    block |๑๐ สามิทตฺตตฺเถรคาถา|
      count |๙๐|
        block |ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา|
        block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
        block |เถโร สมิติคุตฺโต จ กสฺสโป สีหสวฺหโย|
        block |นีโต สุนาโค นาคิโต ปวิฏฺโฐ อชฺชุโน อิสิ|
        block |เทวสโภ จ โย เถโร สามิทตฺโต มหพฺพโลติฯ|
      stand |… สามิทตฺโต เถโร…ฯ|
      stand |วคฺโค นวโม นิฏฺฐิโตฯ|
      block |ตสฺสุทฺทานํ|
  block |๑๐ ทสมวคฺโค|
    block |๑ ปริปุณฺณกตฺเถรคาถา|
      count |๙๑|
        block |น ตถา มตํ สตรสํ สุธนฺนํ ยํ มยชฺช ปริภุตฺตํ|
        block |อปริมิตทสฺสินา โคตเมน พุทฺเธน เทสิโต ธมฺโมติฯ|
      stand |… ปริปุณฺณโก เถโร…ฯ|
    block |๒ วิชยตฺเถรคาถา|
      count |๙๒|
        block |ยสฺสาสวา ปริกฺขีณา อาหาเร จ อนิสฺสิโต|
        block |สุญฺญตา อนิมิตฺโต จ วิโมกฺโข ยสฺส โคจโร|
        block |อากาเสว สกุนฺตานํ ปทํ ตสฺส ทุรนฺนยนฺติฯ|
      stand |… วิชโย เถโร…ฯ|
    block |๓ เอรกตฺเถรคาถา|
      count |๙๓|
        block |ทุกฺขา กามา เอรก น สุขา กามา เอรก|
        block |โย กาเม กามยติ ทุกฺขํ โส กามยติ เอรก|
        block |โย กาเม น กามยติ ทุกฺขํ โส น กามยติ เอรกาติฯ|
      stand |… เอรโก เถโร…ฯ|
    block |๔ เมตฺตชิตฺเถรคาถา|
      count |๙๔|
        block |นโม หิ ตสฺส ภควโต สกฺยปุตฺตสฺส สิรีมโต|
        block |เตนายํ อคฺคปฺปตฺเตน อคฺคธมฺโม สุเทสิโตติฯ|
      stand |… เมตฺตชิ เถโร…ฯ|
    block |๕ จกฺขุปาลตฺเถรคาถา|
      count |๙๕|
        block |อนฺโธหํ หตเนตฺโตสฺมิ กนฺตารทฺธานปกฺขนฺโท|
        block |สยมาโนปิ คจฺฉิสฺสํ น สหาเยน ปาเปนาติฯ|
      stand |… จกฺขุปาโล เถโร…ฯ|
    block |๖ ขณฺฑสุมนตฺเถรคาถา|
      count |๙๖|
        block |เอกปุปฺผํ จชิตฺวาน อสีติ วสฺสโกฏิโย|
        block |สคฺเคสุ ปริจาเรตฺวา เสสเกนมฺหิ นิพฺพุโตติฯ|
      stand |… ขณฺฑสุมโน เถโร…ฯ|
    block |๗ ติสฺสตฺเถรคาถา|
      count |๙๗|
        block |หิตฺวา สตปลํ กํสํ โสวณฺณํ สตราชิกํ|
        block |อคฺคหิํ มตฺติกาปตฺตํ อิทํ ทุติยาภิเสจนนฺติฯ|
      stand |… ติสฺโส เถโร…ฯ|
    block |๘ อภยตฺเถรคาถา|
      count |๙๘|
        block |รูปํ ทิสฺวา สติ มุฏฺฐา ปิยํ นิมิตฺตํ มนสิกโรโต|
        block |สารตฺตจิตฺโต เวเทติ ตญฺจ อชฺโฌส ติฏฺฐติ|
        block |ตสฺส วฑฺฒนฺติ อาสวา ภวมูโลปคามิโนติ ฯ|
      stand |… อภโย เถโร…ฯ|
    block |๙ อุตฺติยตฺเถรคาถา|
      count |๙๙|
        block |สทฺทํ สุตฺวา สติ มุฏฺฐา ปิยํ นิมิตฺตํ มนสิกโรโต|
        block |สารตฺตจิตฺโต เวเทติ ตญฺจ อชฺโฌส ติฏฺฐติ|
        block |ตสฺส วฑฺฒนฺติ อาสวา สํสารํ อุปคามิโนติฯ|
      stand |… อุตฺติโย เถโร…ฯ|
    block |๑๐ ทุติย-เทวสภตฺเถรคาถา|
      count |๑๐๐|
        block |สมฺมปฺปธานสมฺปนฺโน สติปฏฺฐานโคจโร|
        block |วิมุตฺติกุสุมสญฺฉนฺโน ปรินิพฺพิสฺสตฺยนาสโวติฯ|
        block |ปริปุณฺณโก จ วิชโย เอรโก เมตฺตชี มุนิ|
        block |จกฺขุปาโล ขณฺฑสุมโน ติสฺโส จ อภโย ตถา|
        block |อุตฺติโย จ มหาปญฺโญ เถโร เทวสโภปิ จาติฯ|
      stand |… เทวสโภ เถโร…ฯ|
      stand |วคฺโค ทสโม นิฏฺฐิโตฯ|
      block |ตสฺสุทฺทานํ|
  block |๑๑ เอกาทสมวคฺโค|
    block |๑ เพลฏฺฐานิกตฺเถรคาถา|
      count |๑๐๑|
        block |หิตฺวา คิหิตฺตํ อนโวสิตตฺโต มุขนงฺคลี โอทริโก กุสีโต|
        block |มหาวราโหว นิวาปปุฏฺโฐ ปุนปฺปุนํ คพฺภมุเปติ มนฺโทติฯ|
      stand |… เพลฏฺฐานิโก เถโร…ฯ|
    block |๒ เสตุจฺฉตฺเถรคาถา|
      count |๑๐๒|
        block |มาเนน วญฺจิตาเส สงฺขาเรสุ สํกิลิสฺสมานาเส|
        block |ลาภาลาเภน มถิตา สมาธิํ นาธิคจฺฉนฺตีติฯ|
      stand |… เสตุจฺโฉ เถโร…ฯ|
    block |๓ พนฺธุรตฺเถรคาถา|
      count |๑๐๓|
        block |นาหํ เอเตน อตฺถิโก สุขิโต ธมฺมรเสน ตปฺปิโต|
        block |ปิตฺวา รสคฺคมุตฺตมํ น จ กาหามิ วิเสน สนฺถวนฺติฯ|
      stand |… พนฺธุโร เถโร…ฯ|
    block |๔ ขิตกตฺเถรคาถา|
      count |๑๐๔|
        block |ลหุโก วต เม กาโย ผุฏฺโฐ จ ปีติสุเขน วิปุเลน|
        block |ตูลมิว เอริตํ มาลุเตน ปิลวตีว เม กาโยติฯ|
      stand |… ขิตโก เถโร…ฯ|
    block |๕ มลิตวมฺภตฺเถรคาถา|
      count |๑๐๕|
        block |อุกฺกณฺฐิโตปิ น วเส รมมาโนปิ ปกฺกเม|
        block |น ตฺเววานตฺถสํหิตํ วเส วาสํ วิจกฺขโณติฯ|
      stand |… มลิตวมฺโภ เถโร…ฯ|
    block |๖ สุเหมนฺตตฺเถรคาถา|
      count |๑๐๖|
        block |สตลิงฺคสฺส อตฺถสฺส สตลกฺขณธาริโน|
        block |เอกงฺคทสฺสี ทุมฺเมโธ สตทสฺสี จ ปณฺฑิโตติฯ|
      stand |… สุเหมนฺโต เถโร…ฯ|
    block |๗ ธมฺมสวตฺเถรคาถา|
      count |๑๐๗|
        block |ปพฺพชิํ ตุลยิตฺวาน อคารสฺมานคาริยํ|
        block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      stand |… ธมฺมสโว เถโร…ฯ|
    block |๘ ธมฺมสวปิตุตฺเถรคาถา|
      count |๑๐๘|
        block |ส วีสวสฺสสติโก ปพฺพชิํ อนคาริยํ|
        block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
      stand |… ธมฺมสวปิตุ เถโร…ฯ|
    block |๙ สงฺฆรกฺขิตตฺเถรคาถา|
      count |๑๐๙|
        block |น นูนายํ ปรมหิตานุกมฺปิโน รโหคโต อนุวิคเณติ สาสนํ|
        block |ตถาหยํ วิหรติ ปากตินฺทฺริโย มิคี ยถา ตรุณชาติกา วเนติฯ|
      stand |… สงฺฆรกฺขิโต เถโร…ฯ|
    block |๑๐ อุสภตฺเถรคาถา|
      count |๑๑๐|
        block |นคา นคคฺเคสุ สุสํวิรูฬฺหา อุทคฺคเมเฆน นเวน สิตฺตา|
        block |วิเวกกามสฺส อรญฺญสญฺญิโน ชเนติ ภิยฺโย อุสภสฺส กลฺยตนฺติฯ|
        block |เพลฏฺฐานิโก เสตุจฺโฉ พนฺธุโร ขิตโก อิสิ|
        block |มลิตวมฺโภ สุเหมนฺโต ธมฺมสโว ธมฺมสวปิตา|
        block |สงฺฆรกฺขิตตฺเถโร จ อุสโภ จ มหามุนีติฯ|
      stand |… อุสโภ เถโร…ฯ|
      stand |วคฺโค เอกาทสโม นิฏฺฐิโตฯ|
      block |ตสฺสุทฺทานํ|
  block |๑๒ ทฺวาทสมวคฺโค|
    block |๑ เชนฺตตฺเถรคาถา|
      count |๑๑๑|
        block |ทุปฺปพฺพชฺชํ เว ทุรธิวาสา เคหา ธมฺโม คมฺภีโร ทุรธิคมา โภคา|
        block |กิจฺฉา วุตฺติ โน อิตรีตเรเนว ยุตฺตํ จินฺเตตุํ สตตมนิจฺจตนฺติฯ|
      stand |… เชนฺโต เถโร…ฯ|
    block |๒ วจฺฉโคตฺตตฺเถรคาถา|
      count |๑๑๒|
        block |เตวิชฺโชหํ มหาฌายี เจโตสมถโกวิโท|
        block |สทตฺโถ เม อนุปฺปตฺโต กตํ พุทฺธสฺส สาสนนฺติฯ|
      stand |… วจฺฉโคตฺโต เถโร…ฯ|
    block |๓ วนวจฺฉตฺเถรคาถา|
      count |๑๑๓|
        block |อจฺโฉทิกา ปุถุสิลา โคนงฺคุลมิคายุตา|
        block |อมฺพุเสวาลสญฺฉนฺนา เต เสลา รมยนฺติ มนฺติฯ|
      stand |… วนวจฺโฉ เถโร…ฯ|
    block |๔ อธิมุตฺตตฺเถรคาถา|
      count |๑๑๔|
        block |กายทุฏฺฐุลฺลครุโน หิยฺยมานมฺหิ ชีวิเต|
        block |สรีรสุขคิทฺธสฺส กุโต สมณสาธุตาติฯ|
      stand |… อธิมุตฺโต เถโร…ฯ|
    block |๕ มหานามตฺเถรคาถา|
      count |๑๑๕|
        block |เอสาวหิยฺยเส ปพฺพเตน พหุกุฏชสลฺลกิเกน|
        block |เนสาทเกน คิรินา ยสสฺสินา ปริจฺฉเทนาติฯ|
      stand |… มหานาโม เถโร…ฯ|
    block |๖ ปาราปริยตฺเถรคาถา|
      count |๑๑๖|
        block |ฉผสฺสายตเน หิตฺวา คุตฺตทฺวาโร สุสํวุโต|
        block |อฆมูลํ วมิตฺวาน ปตฺโต เม อาสวกฺขโยติฯ|
      stand |… ปาราปริโย เถโร …ฯ|
    block |๗ ยสตฺเถรคาถา|
      count |๑๑๗|
        block |สุวิลิตฺโต สุวสโน สพฺพาภรณภูสิโต|
        block |ติสฺโส วิชฺชา อชฺฌคมิํ กตํ พุทฺธสฺส สาสนนฺติฯ|
      stand |… ยโส เถโร…ฯ|
    block |๘ กิมิลตฺเถรคาถา|
      count |๑๑๘|
        block |อภิสตฺโตว นิปตติ วโย รูปํ อญฺญมิว ตเถว สนฺตํ|
        block |ตสฺเสว สโต อวิปฺปวสโต อญฺญสฺเสว สรามิ อตฺตานนฺติฯ|
      stand |… กิมิโล เถโร…ฯ|
    block |๙ วชฺชิปุตฺตตฺเถรคาถา|
      count |๑๑๙|
        block |รุกฺขมูลคหนํ ปสกฺกิย นิพฺพานํ หทยสฺมิํ โอปิย|
        block |ฌาย โคตม มา จ ปมาโท กิํ เต พิฬิพิฬิกา กริสฺสตีติฯ|
      stand |… วชฺชิปุตฺโต เถโร…ฯ|
    block |๑๐ อิสิทตฺตตฺเถรคาถา|
      count |๑๒๐|
        block |ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา|
        block |ทุกฺขกฺขโย อนุปฺปตฺโต ปตฺโต เม อาสวกฺขโยติฯ|
        block |เชนฺโต จ วจฺฉโคตฺโต จ วจฺโฉ จ วนสวฺหโย|
        block |อธิมุตฺโต มหานาโม ปาราปริโย ยโสปิ จ|
        block |กิมิโล วชฺชิปุตฺโต จ อิสิทตฺโต มหายโสติฯ|
        block |วีสุตฺตรสตํ เถรา กตกิจฺจา อนาสวา|
        block |เอกเกว นิปาตมฺหิ สุสงฺคีตา มเหสิภีติฯ|
      stand |… อิสิทตฺโต เถโร…ฯ|
      stand |วคฺโค ทฺวาทสโม นิฏฺฐิโตฯ|
      block |ตสฺสุทฺทานํ|
      stand |เอกกนิปาโต นิฏฺฐิโตฯ|
      block |ตตฺรุทฺทานํ|
