block |๓ ติกนิปาโต|
  block |๑ องฺคณิกภารทฺวาชตฺเถรคาถา|
    count |๒๑๙|
      block |อโยนิ สุทฺธิมนฺเวสํ อคฺคิํ ปริจริํ วเน|
      block |สุทฺธิมคฺคํ อชานนฺโต อกาสิํ อมรํ ตปํ ฯ|
    count |๒๒๐|
      block |ตํ สุเขน สุขํ ลทฺธํ ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๒๑|
      block |พฺรหฺมพนฺธุ ปุเร อาสิํ อิทานิ โขมฺหิ พฺราหฺมโณ|
      block |เตวิชฺโช นฺหาตโก จมฺหิ โสตฺติโย จมฺหิ เวทคูติฯ|
    stand |… องฺคณิกภารทฺวาโช เถโร…ฯ|
  block |๒ ปจฺจยตฺเถรคาถา|
    count |๒๒๒|
      block |ปญฺจาหาหํ ปพฺพชิโต เสโข อปฺปตฺตมานโส|
      block |วิหารํ เม ปวิฏฺฐสฺส เจตโส ปณิธี อหุฯ|
    count |๒๒๓|
      block |นาสิสฺสํ น ปิวิสฺสามิ วิหารโต น นิกฺขเม|
      block |นปิ ปสฺสํ นิปาเตสฺสํ ตณฺหาสลฺเล อนูหเตฯ|
    count |๒๒๔|
      block |ตสฺส เมวํ วิหรโต ปสฺส วีริยปรกฺกมํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… ปจฺจโย เถโร…ฯ|
  block |๓ พากุลตฺเถรคาถา|
    count |๒๒๕|
      block |โย ปุพฺเพ กรณียานิ ปจฺฉา โส กาตุมิจฺฉติ|
      block |สุขา โส ธํสเต ฐานา ปจฺฉา จ มนุตปฺปติฯ|
    count |๒๒๖|
      block |ยญฺหิ กยิรา ตญฺหิ วเท ยํ น กยิรา น ตํ วเท|
      block |อกโรนฺตํ ภาสมานํ ปริชานนฺติ ปณฺฑิตาฯ|
    count |๒๒๗|
      block |สุสุขํ วต นิพฺพานํ สมฺมาสมฺพุทฺธเทสิตํ|
      block |อโสกํ วิรชํ เขมํ ยตฺถ ทุกฺขํ นิรุชฺฌตีติฯ|
    stand |… พากุโล เถโร…ฯ|
  block |๔ ธนิยตฺเถรคาถา|
    count |๒๒๘|
      block |สุขํ เจ ชีวิตุํ อิจฺเฉ สามญฺญสฺมิํ อเปกฺขวา|
      block |สงฺฆิกํ นาติมญฺเญยฺย จีวรํ ปานโภชนํฯ|
    count |๒๒๙|
      block |สุขํ เจ ชีวิตุํ อิจฺเฉ สามญฺญสฺมิํ อเปกฺขวา|
      block |อหิ มูสิกโสพฺภํว เสเวถ สยนาสนํฯ|
    count |๒๓๐|
      block |สุขํ เจ ชีวิตุํ อิจฺเฉ สามญฺญสฺมิํ อเปกฺขวา|
      block |อิตรีตเรน ตุสฺเสยฺย เอกธมฺมญฺจ ภาวเยติฯ|
    stand |… ธนิโย เถโร…ฯ|
  block |๕ มาตงฺคปุตฺตตฺเถรคาถา|
    count |๒๓๑|
      block |อติสีตํ อติอุณฺหํ อติสายมิทํ อหุ|
      block |อิติ วิสฺสฏฺฐกมฺมนฺเต ขณา อจฺเจนฺติ มาณเวฯ|
    count |๒๓๒|
      block |โย จ สีตญฺจ อุณฺหญฺจ ติณา ภิยฺโย น มญฺญติ|
      block |กรํ ปุริสกิจฺจานิ โส สุขา น วิหายติฯ|
    count |๒๓๓|
      block |ทพฺพํ กุสํ โปฏกิลํ อุสีรํ มุญฺชปพฺพชํ|
      block |อุรสา ปนุทิสฺสามิ วิเวกมนุพฺรูหยนฺติฯ|
    stand |… มาตงฺคปุตฺโต เถโร…ฯ|
  block |๖ ขุชฺชโสภิตตฺเถรคาถา|
    count |๒๓๔|
      block |เย จิตฺตกถี พหุสฺสุตา สมณา ปาฏลิปุตฺตวาสิโน|
      block |เตสญฺญตโรยมายุวา ทฺวาเร ติฏฺฐติ ขุชฺชโสภิโตฯ|
    count |๒๓๕|
      block |เย จิตฺตกถี พหุสฺสุตา สมณา ปาฏลิปุตฺตวาสิโน|
      block |เตสญฺญตโรยมายุวา ทฺวาเร ติฏฺฐติ มาลุเตริโตฯ|
    count |๒๓๖|
      block |สุยุทฺเธน สุยิฏฺเฐน สงฺคามวิชเยน จ|
      block |พฺรหฺมจริยานุจิณฺเณน เอวายํ สุขเมธตีติฯ|
    stand |… ขุชฺชโสภิโต เถโร…ฯ|
  block |๗ วารณตฺเถรคาถา|
    count |๒๓๗|
      block |โยธ โกจิ มนุสฺเสสุ ปรปาณานิ หิํสติ|
      block |อสฺมา โลกา ปรมฺหา จ อุภยา ธํสเต นโรฯ|
    count |๒๓๘|
      block |โย จ เมตฺเตน จิตฺเตน สพฺพปาณานุกมฺปติ|
      block |พหุญฺหิ โส ปสวติ ปุญฺญํ ตาทิสโก นโรฯ|
    count |๒๓๙|
      block |สุภาสิตสฺส สิกฺเขถ สมณูปาสนสฺส จ|
      block |เอกาสนสฺส จ รโห จิตฺตวูปสมสฺส จาติฯ|
    stand |… วารโณ เถโร…ฯ|
  block |๘ วสฺสิกตฺเถรคาถา|
    count |๒๔๐|
      block |เอโกปิ สทฺโธ เมธาวี อสฺสทฺธานีธ ญาตินํ|
      block |ธมฺมฏฺโฐ สีลสมฺปนฺโน โหติ อตฺถาย พนฺธุนํฯ|
    count |๒๔๑|
      block |นิคฺคยฺห อนุกมฺปาย โจทิตา ญาตโย มยา|
      block |ญาติพนฺธวเปเมน การํ กตฺวาน ภิกฺขุสุฯ|
    count |๒๔๒|
      block |เต อพฺภตีตา กาลงฺกตา ปตฺตา เต ติทิวํ สุขํ|
      block |ภาตโร มยฺหํ มาตา จ โมทนฺติ กามกามิโนติฯ|
    stand |… วสฺสิโก เถโร…ฯ|
  block |๙ ยโสชตฺเถรคาถา|
    count |๒๔๓|
      block |กาลปพฺพงฺคสงฺกาโส กิโส ธมนิสนฺถโต|
      block |มตฺตญฺญู อนฺนปานมฺหิ อทีนมนโส นโรฯ|
    count |๒๔๔|
      block |ผุฏฺโฐ ฑํเสหิ มกเสหิ อรญฺญสฺมิํ พฺรหาวเน|
      block |นาโค สงฺคามสีเสว สโต ตตฺราธิวาสเยฯ|
    count |๒๔๕|
      block |ยถา พฺรหฺมา ตถา เอโก ยถา เทโว ตถา ทุเว|
      block |ยถา คาโม ตถา ตโย โกลาหลํ ตตุตฺตรินฺติฯ|
    stand |… ยโสโช เถโร…ฯ|
  block |๑๐ สาฏิมตฺติยตฺเถรคาถา|
    count |๒๔๖|
      block |อหุ ตุยฺหํ ปุเร สทฺธา สา เต อชฺช น วิชฺชติ|
      block |ยํ ตุยฺหํ ตุยฺหเมเวตํ นตฺถิ ทุจฺจริตํ มมฯ|
    count |๒๔๗|
      block |อนิจฺจา หิ จลา สทฺทา เอวํ ทิฏฺฐา หิ สา มยา|
      block |รชฺชนฺติปิ วิรชฺชนฺติ ตตฺถ กิํ ชิยฺยเต มุนิฯ|
    count |๒๔๘|
      block |ปจฺจติ มุนิโน ภตฺตํ โถกํ โถกํ กุเล กุเล|
      block |ปิณฺฑิกาย จริสฺสามิ อตฺถิ ชงฺฆพลํ มมาติฯ|
    stand |… สาฏิมตฺติโย เถโร…ฯ|
  block |๑๑ อุปาลิตฺเถรคาถา|
    count |๒๔๙|
      block |สทฺธาย อภินิกฺขมฺม นวปพฺพชิโต นโว|
      block |มิตฺเต ภเชยฺย กลฺยาเณ สุทฺธาชีเว อตนฺทิเตฯ|
    count |๒๕๐|
      block |สทฺธาย อภินิกฺขมฺม นวปพฺพชิโต นโว|
      block |สงฺฆสฺมิํ วิหรํ ภิกฺขุ สิกฺเขถ วินยํ พุโธฯ|
    count |๒๕๑|
      block |สทฺธาย อภินิกฺขมฺม นวปพฺพชิโต นโว|
      block |กปฺปากปฺเปสุ กุสโล จเรยฺย อปุรกฺขโตติฯ|
    stand |… อุปาลิตฺเถโร…ฯ|
  block |๑๒ อุตฺตรปาลตฺเถรคาถา|
    count |๒๕๒|
      block |ปณฺฑิตํ วต มํ สนฺตํ อลมตฺถวิจินฺตกํ|
      block |ปญฺจ กามคุณา โลเก สมฺโมหา ปาตยิํสุ มํฯ|
    count |๒๕๓|
      block |ปกฺขนฺโท มารวิสเย ทฬฺหสลฺลสมปฺปิโต|
      block |อสกฺขิํ มจฺจุราชสฺส อหํ ปาสา ปมุจฺจิตุํฯ|
    count |๒๕๔|
      block |สพฺเพ กามา ปหีนา เม ภวา สพฺเพ ปทาลิตา|
      block |วิกฺขีโณ ชาติสํสาโร นตฺถิ ทานิ ปุนพฺภโวติฯ|
    stand |… อุตฺตรปาโล เถโร…ฯ|
  block |๑๓ อภิภูตตฺเถรคาถา|
    count |๒๕๕|
      block |สุณาถ ญาตโย สพฺเพ ยาวนฺเตตฺถ สมาคตา|
      block |ธมฺมํ โว เทสยิสฺสามิ ทุกฺขา ชาติ ปุนปฺปุนํฯ|
    count |๒๕๖|
      block |อารมฺภถ นิกฺกมถ ยุญฺชถ พุทฺธสาสเน|
      block |ธุนาถ มจฺจุโน เสนํ นฬาคารํว กุญฺชโรฯ|
    count |๒๕๗|
      block |โย อิมสฺมิํ ธมฺมวินเย อปฺปมตฺโต วิหสฺสติ|
      block |ปหาย ชาติสํสารํ ทุกฺขสฺสนฺตํ กริสฺสตีติฯ|
    stand |… อภิภูโต เถโร…ฯ|
  block |๑๔ โคตมตฺเถรคาถา|
    count |๒๕๘|
      block |สํสรํ หิ นิรยํ อคจฺฉิสฺสํ เปตโลกมคมํ ปุนปฺปุนํ|
      block |ทุกฺขมมฺหิปิ ติรจฺฉานโยนิยํ เนกธา หิ วุสิตํ จิรํ มยาฯ|
    count |๒๕๙|
      block |มานุโสปิ จ ภโวภิราธิโต สคฺคกายมคมํ สกิํ สกิํ|
      block |รูปธาตุสุ อรูปธาตุสุ เนวสญฺญิสุ อสญฺญิสุฏฺฐิตํฯ|
    count |๒๖๐|
      block |สมฺภวา สุวิทิตา อสารกา สงฺขตา ปจลิตา สเทริตา|
      block |ตํ วิทิตฺวา มหมตฺตสมฺภวํ สนฺติเมว สติมา สมชฺฌคนฺติฯ|
    stand |… โคตโม เถโร…ฯ|
  block |๑๕ หาริตตฺเถรคาถา|
    count |๒๖๑|
      block |โย ปุพฺเพ กรณียานิ ปจฺฉา โส กาตุมิจฺฉติ|
      block |สุขา โส ธํสเต ฐานา ปจฺฉา จ มนุตปฺปติฯ|
    count |๒๖๒|
      block |ยญฺหิ กยิรา ตญฺหิ วเท ยํ น กยิรา น ตํ วเท|
      block |อกโรนฺตํ ภาสมานํ ปริชานนฺติ ปณฺฑิตาฯ|
    count |๒๖๓|
      block |สุสุขํ วต นิพฺพานํ สมฺมาสมฺพุทฺธเทสิตํ|
      block |อโสกํ วิรชํ เขมํ ยตฺถ ทุกฺขํ นิรุชฺฌตีติฯ|
    stand |… หาริโต เถโร…ฯ|
  block |๑๖ วิมลตฺเถรคาถา|
    count |๒๖๔|
      block |ปาปมิตฺเต วิวชฺเชตฺวา ภเชยฺยุตฺตมปุคฺคลํ|
      block |โอวาเท จสฺส ติฏฺเฐยฺย ปตฺเถนฺโต อจลํ สุขํฯ|
    count |๒๖๕|
      block |ปริตฺตํ ทารุมารุยฺห ยถา สีเท มหณฺณเว|
      block |เอวํ กุสีตมาคมฺม สาธุชีวีปิ สีทติ|
      block |ตสฺมา ตํ ปริวชฺเชยฺย กุสีตํ หีนวีริยํฯ|
    count |๒๖๖|
      block |ปวิวิตฺเตหิ อริเยหิ ปหิตตฺเตหิ ฌายิภิ|
      block |นิจฺจํ อารทฺธวีริเยหิ ปณฺฑิเตหิ สหาวเสติฯ|
      block |องฺคณิโก ภารทฺวาโช ปจฺจโย พากุโล อิสิ|
      block |ธนิโย มาตงฺคปุตฺโต โสภิโต วารโณ อิสิฯ|
      block |วสฺสิโก จ ยโสโช จ สาฏิมตฺติยุปาลิ จ|
      block |อุตฺตรปาโล อภิภูโต โคตโม หาริโตปิ จฯ|
      block |เถโร ติกนิปาตมฺหิ นิพฺพาเน วิมโล กโต|
      block |อฏฺฐตาลีส คาถาโย เถรา โสฬส กิตฺติตาติฯ|
    stand |… วิมโล เถโร…ฯ|
    stand |ติกนิปาโต นิฏฺฐิโตฯ|
    block |ตตฺรุทฺทานํ|
