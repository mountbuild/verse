block |๑๖ วีสตินิปาโต|
  block |๑ อธิมุตฺตตฺเถรคาถา|
    count |๗๐๕|
      block |ยญฺญตฺถํ วา ธนตฺถํ วา เย หนาม มยํ ปุเร|
      block |อวเสสํ ภยํ โหติ เวธนฺติ วิลปนฺติ จฯ|
    count |๗๐๖|
      block |ตสฺส เต นตฺถิ ภีตตฺตํ ภิยฺโย วณฺโณ ปสีทติ|
      block |กสฺมา น ปริเทเวสิ เอวรูเป มหพฺภเยฯ|
    count |๗๐๗|
      block |นตฺถิ เจตสิกํ ทุกฺขํ อนเปกฺขสฺส คามณิ|
      block |อติกฺกนฺตา ภยา สพฺเพ ขีณสํโยชนสฺส เวฯ|
    count |๗๐๘|
      block |ขีณาย ภวเนตฺติยา ทิฏฺเฐ ธมฺเม ยถาตเถ|
      block |น ภยํ มรเณ โหติ ภารนิกฺเขปเน ยถาฯ|
    count |๗๐๙|
      block |สุจิณฺณํ พฺรหฺมจริยํ เม มคฺโค จาปิ สุภาวิโต|
      block |มรเณ เม ภยํ นตฺถิ โรคานมิว สงฺขเยฯ|
    count |๗๑๐|
      block |สุจิณฺณํ พฺรหฺมจริยํ เม มคฺโค จาปิ สุภาวิโต|
      block |นิรสฺสาทา ภวา ทิฏฺฐา วิสํ ปิตฺวาว ฉฑฺฑิตํฯ|
    count |๗๑๑|
      block |ปารคู อนุปาทาโน กตกิจฺโจ อนาสโว|
      block |ตุฏฺโฐ อายุกฺขยา โหติ มุตฺโต อาฆาตนา ยถาฯ|
    count |๗๑๒|
      block |อุตฺตมํ ธมฺมตํ ปตฺโต สพฺพโลเก อนตฺถิโก|
      block |อาทิตฺตาว ฆรา มุตฺโต มรณสฺมิํ น โสจติฯ|
    count |๗๑๓|
      block |ยทตฺถิ สงฺคตํ กิญฺจิ ภโว วา ยตฺถ ลพฺภติ|
      block |สพฺพํ อนิสฺสรํ เอตํ อิติ วุตฺตํ มเหสินาฯ|
    count |๗๑๔|
      block |โย ตํ ตถา ปชานาติ ยถา พุทฺเธน เทสิตํ|
      block |น คณฺหาติ ภวํ กิญฺจิ สุตตฺตํว อโยคุฬํฯ|
    count |๗๑๕|
      block |น เม โหติ อโหสินฺติ ภวิสฺสนฺติ น โหติ เม|
      block |สงฺขารา วิคมิสฺสนฺติ ตตฺถ กา ปริเทวนาฯ|
    count |๗๑๖|
      block |สุทฺธํ ธมฺมสมุปฺปาทํ สุทฺธํ สงฺขารสนฺตติํ|
      block |ปสฺสนฺตสฺส ยถาภูตํ น ภยํ โหติ คามณิฯ|
    count |๗๑๗|
      block |ติณกฏฺฐสมํ โลกํ ยทา ปญฺญาย ปสฺสติ|
      block |มมตฺตํ โส อสํวินฺทํ นตฺถิ เมติ น โสจติฯ|
    count |๗๑๘|
      block |อุกฺกณฺฐามิ สรีเรน ภเวนมฺหิ อนตฺถิโก|
      block |โสยํ ภิชฺชิสฺสติ กาโย อญฺโญ จ น ภวิสฺสติฯ|
    count |๗๑๙|
      block |ยํ โว กิจฺจํ สรีเรน ตํ กโรถ ยทิจฺฉถ|
      block |น เม ตปฺปจฺจยา ตตฺถ โทโส เปมญฺจ เหหิติฯ|
    count |๗๒๐|
      block |ตสฺส ตํ วจนํ สุตฺวา อพฺภุตํ โลมหํสนํ|
      block |สตฺถานิ นิกฺขิปิตฺวาน มาณวา เอตทพฺรวุํฯ|
    count |๗๒๑|
      block |กิํ ภทนฺเต กริตฺวาน โก วา อาจริโย ตว|
      block |กสฺส สาสนมาคมฺม ลพฺภเต ตํ อโสกตาฯ|
    count |๗๒๒|
      block |สพฺพญฺญู สพฺพทสฺสาวี ชิโน อาจริโย มม|
      block |มหาการุณิโก สตฺถา สพฺพโลกติกิจฺฉโกฯ|
    count |๗๒๓|
      block |เตนายํ เทสิโต ธมฺโม ขยคามี อนุตฺตโร|
      block |ตสฺส สาสนมาคมฺม ลพฺภเต ตํ อโสกตาฯ|
    count |๗๒๔|
      block |สุตฺวาน โจรา อิสิโน สุภาสิตํ นิกฺขิปฺป สตฺถานิ จ อาวุธานิ จ|
      block |ตมฺหา จ กมฺมา วิรมิํสุ เอเก เอเก จ ปพฺพชฺชมโรจยิํสุฯ|
    count |๗๒๕|
      block |เต ปพฺพชิตฺวา สุคตสฺส สาสเน ภาเวตฺว โพชฺฌงฺคพลานิ ปณฺฑิตา|
      block |อุทคฺคจิตฺตา สุมนา กตินฺทฺริยา ผุสิํสุ นิพฺพานปทํ อสงฺขตนฺติฯ|
    stand |…อธิมุตฺโต เถโร…ฯ|
  block |๒ ปาราปริยตฺเถรคาถา|
    count |๗๒๖|
      block |สมณสฺส อหุ จินฺตา ปาราปริยสฺส ภิกฺขุโน|
      block |เอกกสฺส นิสินฺนสฺส ปวิวิตฺตสฺส ฌายิโนฯ|
    count |๗๒๗|
      block |กิมานุปุพฺพํ ปุริโส กิํ วตํ กิํ สมาจารํ|
      block |อตฺตโน กิจฺจการีสฺส น จ กญฺจิ วิเหฐเยฯ|
    count |๗๒๘|
      block |อินฺทฺริยานิ มนุสฺสานํ หิตาย อหิตาย จ|
      block |อรกฺขิตานิ อหิตาย รกฺขิตานิ หิตาย จฯ|
    count |๗๒๙|
      block |อินฺทฺริยาเนว สารกฺขํ อินฺทฺริยานิ จ โคปยํ|
      block |อตฺตโน กิจฺจการีสฺส น จ กญฺจิ วิเหฐเยฯ|
    count |๗๓๐|
      block |จกฺขุนฺทฺริยํ เจ รูเปสุ คจฺฉนฺตํ อนิวารยํ|
      block |อนาทีนวทสฺสาวี โส ทุกฺขา น หิ มุจฺจติฯ|
    count |๗๓๑|
      block |โสตินฺทฺริยํ เจ สทฺเทสุ คจฺฉนฺตํ อนิวารยํ|
      block |อนาทีนวทสฺสาวี โส ทุกฺขา น หิ มุจฺจติฯ|
    count |๗๓๒|
      block |อนิสฺสรณทสฺสาวี คนฺเธ เจ ปฏิเสวติ|
      block |น โส มุจฺจติ ทุกฺขมฺหา คนฺเธสุ อธิมุจฺฉิโตฯ|
    count |๗๓๓|
      block |อมฺพิลํ มธุรคฺคญฺจ ติตฺตกคฺคมนุสฺสรํ|
      block |รสตณฺหาย คธิโต หทยํ นาวพุชฺฌติฯ|
    count |๗๓๔|
      block |สุภานฺยปฺปฏิกูลานิ โผฏฺฐพฺพานิ อนุสฺสรํ|
      block |รตฺโต ราคาธิกรณํ วิวิธํ วินฺทเต ทุขํฯ|
    count |๗๓๕|
      block |มนํ เจเตหิ ธมฺเมหิ โย น สกฺโกติ รกฺขิตุํ|
      block |ตโต นํ ทุกฺขมนฺเวติ สพฺเพเหเตหิ ปญฺจหิฯ|
    count |๗๓๖|
      block |ปุพฺพโลหิตสมฺปุณฺณํ พหุสฺส กุณปสฺส จ|
      block |นรวีรกตํ วคฺคุํ สมุคฺคมิว จิตฺติตํฯ|
    count |๗๓๗|
      block |กฏุกํ มธุรสฺสาทํ ปิยนิพนฺธนํ ทุขํ|
      block |ขุรํว มธุนา ลิตฺตํ อุลฺลิหํ นาวพุชฺฌติฯ|
    count |๗๓๘|
      block |อิตฺถิรูเป อิตฺถิสเร โผฏฺฐพฺเพปิ จ อิตฺถิยา|
      block |อิตฺถิคนฺเธสุ สารตฺโต วิวิธํ วินฺทเต ทุขํฯ|
    count |๗๓๙|
      block |อิตฺถิโสตานิ สพฺพานิ สนฺทนฺติ ปญฺจ ปญฺจสุ|
      block |เตสมาวรณํ กาตุํ โย สกฺโกติ วีริยวาฯ|
    count |๗๔๐|
      block |โส อตฺถวา โส ธมฺมฏฺโฐ โส ทกฺโข โส วิจกฺขโณ|
      block |กเรยฺย รมมาโนปิ กิจฺจํ ธมฺมตฺถสํหิตํฯ|
    count |๗๔๑|
      block |อโถ สีทติ สญฺญุตฺตํ วชฺเช กิจฺจํ นิรตฺถกํ|
      block |น ตํ กิจฺจนฺติ มญฺญิตฺวา อปฺปมตฺโต วิจกฺขโณฯ|
    count |๗๔๒|
      block |ยญฺจ อตฺเถน สญฺญุตฺตํ ยา จ ธมฺมคตา รติ|
      block |ตํ สมาทาย วตฺเตถ สา หิ เว อุตฺตมา รติฯ|
    count |๗๔๓|
      block |อุจฺจาวเจหุปาเยหิ ปเรสมภิชิคีสติ|
      block |หนฺตฺวา วธิตฺวา อถ โสจยิตฺวา อาโลปติ สาหสา โย ปเรสํฯ|
    count |๗๔๔|
      block |ตจฺฉนฺโต อาณิยา อาณิํ นิหนฺติ พลวา ยถา|
      block |อินฺทฺริยานินฺทฺริเยเหว นิหนฺติ กุสโล ตถาฯ|
    count |๗๔๕|
      block |สทฺธํ วีริยํ สมาธิญฺจ สติปญฺญญฺจ ภาวยํ|
      block |ปญฺจ ปญฺจหิ หนฺตฺวาน อนีโฆ ยาติ พฺราหฺมโณฯ|
    count |๗๔๖|
      block |โส อตฺถวา โส ธมฺมฏฺโฐ กตฺวา วากฺยานุสาสนิํ|
      block |สพฺเพน สพฺพํ พุทฺธสฺส โส นโร สุขเมธตีติฯ|
    stand |…ปาราปริโย เถโร…ฯ|
  block |๓ เตลกานิตฺเถรคาถา|
    count |๗๔๗|
      block |จิรรตฺตํ วตาตาปี ธมฺมํ อนุวิจินฺตยํ|
      block |สมํ จิตฺตสฺส นาลตฺถํ ปุจฺฉํ สมณพฺราหฺมเณฯ|
    count |๗๔๘|
      block |โก โส ปารงฺคโต โลเก โก ปตฺโต อมโตคธํ|
      block |กสฺส ธมฺมํ ปฏิจฺฉามิ ปรมตฺถวิชานนํฯ|
    count |๗๔๙|
      block |อนฺโตวงฺกคโต อาสิ มจฺโฉว ฆสมามิสํ|
      block |พทฺโธ มหินฺทปาเสน เวปจิตฺยสุโร ยถาฯ|
    count |๗๕๐|
      block |อญฺฉามิ นํ น มุญฺจามิ อสฺมา โสกปริทฺทวา|
      block |โก เม พนฺธํ มุญฺจํ โลเก สมฺโพธิํ เวทยิสฺสติฯ|
    count |๗๕๑|
      block |สมณํ พฺราหฺมณํ วา กํ อาทิสนฺตํ ปภงฺคุนํฯ|
      block |กสฺส ธมฺมํ ปฏิจฺฉามิ ชรามจฺจุปวาหนํฯ|
    count |๗๕๒|
      block |วิจิกิจฺฉากงฺขาคนฺถิตํ สารมฺภพลสญฺญุตํ|
      block |โกธปฺปตฺตมนตฺถทฺธํ อภิชปฺปปฺปทารณํฯ|
    count |๗๕๓|
      block |ตณฺหาธนุสมุฏฺฐานํ ทฺเว จ ปนฺนรสายุตํ|
      block |ปสฺส โอรสิกํ พาฬฺหํ เภตฺวาน ยทิ ติฏฺฐติฯ|
    count |๗๕๔|
      block |อนุทิฏฺฐีนํ อปฺปหานํ สงฺกปฺปปรเตชิตํ|
      block |เตน วิทฺโธ ปเวธามิ ปตฺตํว มาลุเตริตํฯ|
    count |๗๕๕|
      block |อชฺฌตฺตํ เม สมุฏฺฐาย ขิปฺปํ ปจฺจติ มามกํ|
      block |ฉผสฺสายตนี กาโย ยตฺถ สรติ สพฺพทาฯ|
    count |๗๕๖|
      block |ตํ น ปสฺสามิ เตกิจฺฉํ โย เมตํ สลฺลมุทฺธเร|
      block |นานารชฺเชน สตฺเถน นาญฺเญน วิจิกิจฺฉิตํฯ|
    count |๗๕๗|
      block |โก เม อสตฺโถ อวโณ สลฺลมพฺภนฺตรปสฺสยํ|
      block |อหิํสํ สพฺพคตฺตานิ สลฺลํ เม อุทฺธริสฺสติฯ|
    count |๗๕๘|
      block |ธมฺมปฺปติ หิ โส เสฏฺโฐ วิสโทสปฺปวาหโก|
      block |คมฺภีเร ปติตสฺส เม ถลํ ปาณิญฺจ ทสฺสเยฯ|
    count |๗๕๙|
      block |รหเทหมสฺมิ โอคาฬฺโห อหาริยรชมตฺติเก|
      block |มายาอุสูยสารมฺภ ถินมิทฺธมปตฺถเฏฯ|
    count |๗๖๐|
      block |อุทฺธจฺจเมฆถนิตํ สํโยชนวลาหกํ|
      block |วาหา วหนฺติ กุทฺทิฏฺฐิํ สงฺกปฺปา ราคนิสฺสิตาฯ|
    count |๗๖๑|
      block |สวนฺติ สพฺพธิ โสตา ลตา อุพฺภิชฺช ติฏฺฐติ|
      block |เต โสเต โก นิวาเรยฺย ตํ ลตํ โก หิ เฉจฺฉติฯ|
    count |๗๖๒|
      block |เวลํ กโรถ ภทฺทนฺเต โสตานํ สนฺนิวารณํ|
      block |มา เต มโนมโย โสโต รุกฺขํว สหสา ลุเวฯ|
    count |๗๖๓|
      block |เอวํ เม ภยชาตสฺส อปารา ปารเมสโต|
      block |ตาโณ ปญฺญาวุโธ สตฺถา อิสิสงฺฆนิเสวิโตฯ|
    count |๗๖๔|
      block |โสปาณํ สุคตํ สุทฺธํ ธมฺมสารมยํ ทฬฺหํ|
      block |ปาทาสิ วุยฺหมานสฺส มา ภายีติ จ มพฺรวิฯ|
    count |๗๖๕|
      block |สติปฏฺฐานปาสาทํ อารุยฺห ปจฺจเวกฺขิสํ|
      block |ยํ ตํ ปุพฺเพ อมญฺญิสฺสํ สกฺกายาภิรตํ ปชํฯ|
    count |๗๖๖|
      block |ยทา จ มคฺคมทฺทกฺขิํ นาวาย อภิรูหนํ|
      block |อนธิฏฺฐาย อตฺตานํ ติตฺถมทฺทกฺขิมุตฺตมํฯ|
    count |๗๖๗|
      block |สลฺลํ อตฺตสมุฏฺฐานํ ภวเนตฺติปฺปภาวิตํ|
      block |เอเตสํ อปฺปวตฺตาย เทเสสิ มคฺคมุตฺตมํฯ|
    count |๗๖๘|
      block |ทีฆรตฺตานุสยิตํ จิรรตฺตมธิฏฺฐิตํ|
      block |พุทฺโธ เมปานุที คนฺถํ วิสโทสปฺปวาหโนติฯ|
    stand |…เตลกานิ เถโร…ฯ|
  block |๔ รฏฺฐปาลตฺเถรคาถา|
    count |๗๖๙|
      block |ปสฺส จิตฺตกตํ พิมฺพํ อรุกายํ สมุสฺสิตํ|
      block |อาตุรํ พหุสงฺกปฺปํ ยสฺส นตฺถิ ธุวํ ฐิติฯ|
    count |๗๗๐|
      block |ปสฺส จิตฺตกตํ รูปํ มณินา กุณฺฑเลน จ|
      block |อฏฺฐิํ ตเจน โอนทฺธํ สห วตฺเถหิ โสภติฯ|
    count |๗๗๑|
      block |อลตฺตกกตา ปาทา มุขํ จุณฺณกมกฺขิตํ|
      block |อลํ พาลสฺส โมหาย โน จ ปารคเวสิโนฯ|
    count |๗๗๒|
      block |อฏฺฐปทกตา เกสา เนตฺตา อญฺชนมกฺขิตา|
      block |อลํ พาลสฺส โมหาย โน จ ปารคเวสิโนฯ|
    count |๗๗๓|
      block |อญฺชนีว นวา จิตฺตา ปูติกาโย อลงฺกโต|
      block |อลํ พาลสฺส โมหาย โน จ ปารคเวสิโนฯ|
    count |๗๗๔|
      block |โอทหิ มิคโว ปาสํ นาสทา วาคุรํ มิโค|
      block |ภุตฺวา นิวาปํ คจฺฉาม กนฺทนฺเต มิคพนฺธเกฯ|
    count |๗๗๕|
      block |ฉินฺโน ปาโส มิควสฺส นาสทา วาคุรํ มิโค|
      block |ภุตฺวา นิวาปํ คจฺฉาม โสจนฺเต มิคลุทฺทเกฯ|
    count |๗๗๖|
      block |ปสฺสามิ โลเก สธเน มนุสฺเส ลทฺธาน วิตฺตํ น ททนฺติ โมหา|
      block |ลุทฺธา ธนํ สนฺนิจยํ กโรนฺติ ภิยฺโยว กาเม อภิปตฺถยนฺติฯ|
    count |๗๗๗|
      block |ราชา ปสยฺหปฺปถวิํ วิเชตฺวา สสาครนฺตํ มหิมาวสนฺโต|
      block |โอรํ สมุทฺทสฺส อติตฺตรูโป ปารํ สมุทฺทสฺสปิ ปตฺถเยถฯ|
    count |๗๗๘|
      block |ราชา จ อญฺเญ จ พหู มนุสฺสา อวีตตณฺหา มรณํ อุเปนฺติ|
      block |อูนาว หุตฺวาน ชหนฺติ เทหํ กาเมหิ โลกมฺหิ น หตฺถิ ติตฺติฯ|
    count |๗๗๙|
      block |กนฺทนฺติ นํ ญาตี ปกิริย เกเส อโห วตา โน อมราติ จาหุ|
      block |วตฺเถน นํ ปารุตํ นีหริตฺวา จิตํ สโมธาย ตโต ฑหนฺติฯ|
    count |๗๘๐|
      block |โส ฑยฺหติ สูเลหิ ตุชฺชมาโน เอเกน วตฺเถน ปหาย โภเค|
      block |น มียมานสฺส ภวนฺติ ตาณา ญาตี จ มิตฺตา อถ วา สหายาฯ|
    count |๗๘๑|
      block |ทายาทกา ตสฺส ธนํ หรนฺติ สตฺโต ปน คจฺฉติ เยน กมฺมํ|
      block |น มียมานํ ธนมนฺเวติ กิญฺจิ ปุตฺตา จ ทารา จ ธนญฺจ รฏฺฐํฯ|
    count |๗๘๒|
      block |น ทีฆมายุํ ลภเต ธเนน น จาปิ วิตฺเตน ชรํ วิหนฺติ|
      block |อปฺปปฺปํ หิทํ ชีวิตมาหุ ธีรา อสสฺสตํ วิปฺปริณามธมฺมํฯ|
    count |๗๘๓|
      block |อฑฺฒา ทลิทฺทา จ ผุสนฺติ ผสฺสํ พาโล จ ธีโร จ ตเถว ผุฏฺโฐ|
      block |พาโล หิ พาลฺยา วธิโตว เสติ ธีโร จ โน เวธติ ผสฺสผุฏฺโฐฯ|
    count |๗๘๔|
      block |ตสฺมา หิ ปญฺญาว ธเนน เสยฺยา ยาย โวสานมิธาธิคจฺฉติ|
      block |อพฺโยสิตตฺตา หิ ภวาภเวสุ ปาปานิ กมฺมานิ กโรติ โมหาฯ|
    count |๗๘๕|
      block |อุเปติ คพฺภญฺจ ปรญฺจ โลกํ สํสารมาปชฺช ปรมฺปราย|
      block |ตสฺสปฺปปญฺโญ อภิสทฺทหนฺโต อุเปติ คพฺภญฺจ ปรญฺจ โลกํฯ|
    count |๗๘๖|
      block |โจโร ยถา สนฺธิมุเข คหีโต สกมฺมุนา หญฺญติ ปาปธมฺโม|
      block |เอวํ ปชา เปจฺจ ปรมฺหิ โลเก สกมฺมุนา หญฺญติ ปาปธมฺโมฯ|
    count |๗๘๗|
      block |กามา หิ จิตฺรา มธุรา มโนรมา วิรูปรูเปน มเถนฺติ จิตฺตํ|
      block |อาทีนวํ กามคุเณสุ ทิสฺวา ตสฺมา อหํ ปพฺพชิโตมฺหิ ราชฯ|
    count |๗๘๘|
      block |ทุมปฺผลานีว ปตนฺติ มาณวา ทหรา จ วุฑฺฒา จ สรีรเภทา|
      block |เอตมฺปิ ทิสฺวา ปพฺพชิโตมฺหิ ราช อปณฺณกํ สามญฺญเมว เสยฺโยฯ|
    count |๗๘๙|
      block |สทฺธายาหํ ปพฺพชิโต อุเปโต ชินสาสเน|
      block |อวชฺฌา มยฺหํ ปพฺพชฺชา อนโณ ภุญฺชามิ โภชนํฯ|
    count |๗๙๐|
      block |กาเม อาทิตฺตโต ทิสฺวา ชาตรูปานิ สตฺถโต|
      block |คพฺภโวกฺกนฺติโต ทุกฺขํ นิรเยสุ มหพฺภยํฯ|
    count |๗๙๑|
      block |เอตมาทีนวํ ญตฺวา สํเวคํ อลภิํ ตทา|
      block |โสหํ วิทฺโธ ตทา สนฺโต สมฺปตฺโต อาสวกฺขยํฯ|
    count |๗๙๒|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๗๙๓|
      block |ยสฺสตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยติฯ|
    stand |… รฏฺฐปาโล เถโร…ฯ|
  block |๕ มาลุกฺยปุตฺตตฺเถรคาถา|
    count |๗๙๔|
      block |รูปํ ทิสฺวา สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๗๙๕|
      block |ตสฺส วฑฺฒนฺติ เวทนา อเนกา รูปสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๗๙๖|
      block |สทฺทํ สุตฺวา สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๗๙๗|
      block |ตสฺส วฑฺฒนฺติ เวทนา อเนกา สทฺทสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๗๙๘|
      block |คนฺธํ ฆตฺวา สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๗๙๙|
      block |ตสฺส วฑฺฒนฺติ เวทนา อเนกา คนฺธสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๘๐๐|
      block |รสํ โภตฺวา สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๘๐๑|
      block |ตสฺส วฑฺฒนฺติ เวทนา อเนกา รสสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๘๐๒|
      block |ผสฺสํ ผุสฺส สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๘๐๓|
      block |ตสฺส วฑฺฒนฺติ เวทนา อเนกา ผสฺสสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๘๐๔|
      block |ธมฺมํ ญตฺวา สติ มุฏฺฐา ปิยํ นิมิตฺตํ มนสิ กโรโต|
      block |สารตฺตจิตฺโต เวเทติ ตญฺจ อชฺโฌสฺส ติฏฺฐติฯ|
    count |๘๐๕|
      block |ตสฺส วฑฺฒนฺติ เวทนา อเนกา ธมฺมสมฺภวา|
      block |อภิชฺฌา จ วิเหสา จ จิตฺตมสฺสูปหญฺญติ|
      block |เอวมาจินโต ทุกฺขํ อารา นิพฺพาน วุจฺจติฯ|
    count |๘๐๖|
      block |น โส รชฺชติ รูเปสุ รูปํ ทิสฺวา ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๐๗|
      block |ยถาสฺส ปสฺสโต รูปํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    count |๘๐๘|
      block |น โส รชฺชติ สทฺเทสุ สทฺทํ สุตฺวา ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๐๙|
      block |ยถาสฺส สุณโต สทฺทํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    count |๘๑๐|
      block |น โส รชฺชติ คนฺเธสุ คนฺธํ ฆตฺวา ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๑๑|
      block |ยถาสฺส ฆายโต คนฺธํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    count |๘๑๒|
      block |น โส รชฺชติ รเสสุ รสํ โภตฺวา ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๑๓|
      block |ยถาสฺส สายรโต รสํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    count |๘๑๔|
      block |น โส รชฺชติ ผสฺเสสุ ผสฺสํ ผุสฺส ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๑๕|
      block |ยถาสฺส ผุสโต ผสฺสํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    count |๘๑๖|
      block |น โส รชฺชติ ธมฺเมสุ ธมฺมํ ญตฺวา ปติสฺสโต|
      block |วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ|
    count |๘๑๗|
      block |ยถาสฺส วิชานโต ธมฺมํ เสวโต จาปิ เวทนํ|
      block |ขียติ โนปจียติ เอวํ โส จรตี สโต|
      block |เอวํ อปจินโต ทุกฺขํ สนฺติเก นิพฺพาน วุจฺจติฯ|
    stand |… มาลุกฺยปุตฺโต เถโร…ฯ|
  block |๖ เสลตฺเถรคาถา|
    count |๘๑๘|
      block |ปริปุณฺณกาโย สุรุจิ สุชาโต จารุทสฺสโน|
      block |สุวณฺณวณฺโณสิ ภควา สุสุกฺกทาโฐสิ วีริยวา ฯ|
    count |๘๑๙|
      block |นรสฺส หิ สุชาตสฺส เย ภวนฺติ วิยญฺชนา|
      block |สพฺเพ เต ตว กายสฺมิํ มหาปุริสลกฺขณาฯ|
    count |๘๒๐|
      block |ปสนฺนเนตฺโต สุมุโข พฺรหา อุชุ ปตาปวา|
      block |มชฺเฌ สมณสงฺฆสฺส อาทิจฺโจว วิโรจสิฯ|
    count |๘๒๑|
      block |กลฺยาณทสฺสโน ภิกฺขุ กญฺจนสนฺนิภตฺตโจ|
      block |กิํ เต สมณภาเวน เอวํ อุตฺตมวณฺณิโนฯ|
    count |๘๒๒|
      block |ราชา อรหสิ ภวิตุํ จกฺกวตฺตี รเถสโภ|
      block |จาตุรนฺโต วิชิตาวี ชมฺพุสณฺฑสฺส อิสฺสโรฯ|
    count |๘๒๓|
      block |ขตฺติยา โภคี ราชาโน อนุยนฺตา ภวนฺติ เต|
      block |ราชาภิราชา มนุชินฺโท รชฺชํ กาเรหิ โคตมฯ|
    count |๘๒๔|
      block |ราชาหมสฺมิ เสล เสลาติ ภควา ธมฺมราชา อนุตฺตโร|
      block |ธมฺเมน จกฺกํ วตฺเตมิ จกฺกํ อปฺปฏิวตฺติยํฯ|
    count |๘๒๕|
      block |สมฺพุทฺโธ ปฏิชานาสิ อิติ เสโล พฺราหฺมโณ ธมฺมราชา อนุตฺตโร|
      block |ธมฺเมน จกฺกํ วตฺเตมิ อิติ ภาสถ โคตมฯ|
    count |๘๒๖|
      block |โก นุ เสนาปติ โภโต สาวโก สตฺถุรนฺวโย|
      block |โก เตตมนุวตฺเตติ ธมฺมจกฺกํ ปวตฺติตํฯ|
    count |๘๒๗|
      block |มยา ปวตฺติตํ จกฺกํ เสลาติ ภควา ธมฺมจกฺกํ อนุตฺตรํ|
      block |สาริปุตฺโต อนุวตฺเตติ อนุชาโต ตถาคตํฯ|
    count |๘๒๘|
      block |อภิญฺเญยฺยํ อภิญฺญาตํ ภาเวตพฺพญฺจ ภาวิตํ|
      block |ปหาตพฺพํ ปหีนํ เม ตสฺมา พุทฺโธสฺมิ พฺราหฺมณฯ|
    count |๘๒๙|
      block |วินยสฺสุ มยิ กงฺขํ อธิมุญฺจสฺสุ พฺราหฺมณ|
      block |ทุลฺลภํ ทสฺสนํ โหติ สมฺพุทฺธานํ อภิณฺหโสฯ|
    count |๘๓๐|
      block |เยสํ เว ทุลฺลโภ โลเก ปาตุภาโว อภิณฺหโส|
      block |โสหํ พฺราหฺมณ พุทฺโธสฺมิ สลฺลกตฺโต อนุตฺตโรฯ|
    count |๘๓๑|
      block |พฺรหฺมภูโต อติตุโล มารเสนปฺปมทฺทโน|
      block |สพฺพามิตฺเต วเส กตฺวา โมทามิ อกุโตภโยฯ|
    count |๘๓๒|
      block |อิทํ โภนฺโต นิสาเมถ ยถา ภาสติ จกฺขุมา|
      block |สลฺลกตฺโต มหาวีโร สีโหว นทตี วเนฯ|
    count |๘๓๓|
      block |พฺรหฺมภูตํ อติตุลํ มารเสนปฺปมทฺทนํ|
      block |โก ทิสฺวา นปฺปสีเทยฺย อปิ กณฺหาภิชาติโกฯ|
    count |๘๓๔|
      block |โย มํ อิจฺฉติ อนฺเวตุ โย วา นิจฺฉติ คจฺฉตุ|
      block |อิธาหํ ปพฺพชิสฺสามิ วรปญฺญสฺส สนฺติเกฯ|
    count |๘๓๕|
      block |เอตํ เจ รุจฺจติ โภโต สมฺมาสมฺพุทฺธสาสนํ|
      block |มยมฺปิ ปพฺพชิสฺสาม วรปญฺญสฺส สนฺติเกฯ|
    count |๘๓๖|
      block |พฺราหฺมณา ติสตา อิเม ยาจนฺติ ปญฺชลีกตา|
      block |พฺรหฺมจริยํ จริสฺสาม ภควา ตว สนฺติเกฯ|
    count |๘๓๗|
      block |สฺวาขาตํ พฺรหฺมจริยํ เสลาติ ภควา สนฺทิฏฺฐิกมกาลิกํ|
      block |ยตฺถ อโมฆา ปพฺพชฺชา อปฺปมตฺตสฺส สิกฺขโตฯ|
    count |๘๓๘|
      block |ยํ ตํ สรณมาคมฺห อิโต อฏฺฐเม จกฺขุม|
      block |สตฺตรตฺเตน ภควา ทนฺตามฺห ตว สาสเนฯ|
    count |๘๓๙|
      block |ตุวํ พุทฺโธ ตุวํ สตฺถา ตุวํ มาราภิภู มุนิ|
      block |ตุวํ อนุสเย เฉตฺวา ติณฺโณ ตาเรสิมํ ปชํฯ|
    count |๘๔๐|
      block |อุปธี เต สมติกฺกนฺตา อาสวา เต ปทาลิตา|
      block |สีโหว อนุปาทาโน ปหีนภยเภรโวฯ|
    count |๘๔๑|
      block |ภิกฺขโว ติสตา อิเม ติฏฺฐนฺติ ปญฺชลีกตา|
      block |ปาเท วีร ปสาเรหิ นาคา วนฺทนฺตุ สตฺถุโนติฯ|
    stand |… เสโล เถโร…ฯ|
  block |๗ กาฬิโคธาปุตฺตภทฺทิยตฺเถรคาถา|
    count |๘๔๒|
      block |ยาตํ เม หตฺถิคีวาย สุขุมา วตฺถา ปธาริตา|
      block |สาลีนํ โอทโน ภุตฺโต สุจิมํสูปเสจโนฯ|
    count |๘๔๓|
      block |โสชฺช ภทฺโท สาตติโก อุญฺฉาปตฺตาคเต รโต|
      block |ฌายติ อนุปาทาโน ปุตฺโต โคธาย ภทฺทิโยฯ|
    count |๘๔๔|
      block |ปํสุกูลี สาตติโก อุญฺฉาปตฺตาคเต รโต|
      block |ฌายติ อนุปาทาโน ปุตฺโต โคธาย ภทฺทิโยฯ|
    count |๘๔๕|
      block |ปิณฺฑปาตี สาตติโก…เป …ฯ|
    count |๘๔๖|
      block |เตจีวรี สาตติโก…เป …ฯ|
    count |๘๔๗|
      block |สปทานจารี สาตติโก…เป …ฯ|
    count |๘๔๘|
      block |เอกาสนี สาตติโก…เป …ฯ|
    count |๘๔๙|
      block |ปตฺตปิณฺฑี สาตติโก…เป …ฯ|
    count |๘๕๐|
      block |ขลุปจฺฉาภตฺตี สาตติโก…เป …ฯ|
    count |๘๕๑|
      block |อารญฺญิโก สาตติโก…เป …ฯ|
    count |๘๕๒|
      block |รุกฺขมูลิโก สาตติโก…เป …ฯ|
    count |๘๕๓|
      block |อพฺโภกาสี สาตติโก…เป …ฯ|
    count |๘๕๔|
      block |โสสานิโก สาตติโก…เป …ฯ|
    count |๘๕๕|
      block |ยถาสนฺถติโก สาตติโก…เป …ฯ|
    count |๘๕๖|
      block |เนสชฺชิโก สาตติโก…เป …ฯ|
    count |๘๕๗|
      block |อปฺปิจฺโฉ สาตติโก…เป …ฯ|
    count |๘๕๘|
      block |สนฺตุฏฺโฐ สาตติโก…เป …ฯ|
    count |๘๕๙|
      block |ปวิวิตฺโต สาตติโก…เป …ฯ|
    count |๘๖๐|
      block |อสํสฏฺโฐ สาตติโก…เป …ฯ|
    count |๘๖๑|
      block |อารทฺธวีริโย สาตติโก…เป …ฯ|
    count |๘๖๒|
      block |หิตฺวา สตปลํ กํสํ โสวณฺณํ สตราชิกํ|
      block |อคฺคหิํ มตฺติกาปตฺตํ อิทํ ทุติยาภิเสจนํฯ|
    count |๘๖๓|
      block |อุจฺเจ มณฺฑลิปากาเร ทฬฺหมฏฺฏาลโกฏฺฐเก|
      block |รกฺขิโต ขคฺคหตฺเถหิ อุตฺตสํ วิหริํ ปุเรฯ|
    count |๘๖๔|
      block |โสชฺช ภทฺโท อนุตฺราสี ปหีนภยเภรโว|
      block |ฌายติ วนโมคยฺห ปุตฺโต โคธาย ภทฺทิโยฯ|
    count |๘๖๕|
      block |สีลกฺขนฺเธ ปติฏฺฐาย สติํ ปญฺญญฺจ ภาวยํ|
      block |ปาปุณิํ อนุปุพฺเพน สพฺพสํโยชนกฺขยนฺติฯ|
    stand |… ภทฺทิโย กาฬิโคธาย ปุตฺโต เถโร…ฯ|
  block |๘ องฺคุลิมาลตฺเถรคาถา|
    count |๘๖๖|
      block |คจฺฉํ วเทสิ สมณ ฏฺฐิโตมฺหิ มมญฺจ พฺรูสิ ฐิตมฏฺฐิโตติ|
      block |ปุจฺฉามิ ตํ สมณ เอตมตฺถํ กถํ ฐิโต ตฺวํ อหมฏฺฐิโตมฺหิฯ|
    count |๘๖๗|
      block |ฐิโต อหํ องฺคุลิมาล สพฺพทา สพฺเพสุ ภูเตสุ นิธาย ทณฺฑํ|
      block |ตุวญฺจ ปาเณสุ อสญฺญโตสิ ตสฺมา ฐิโตหํ ตุวมฏฺฐิโตสิฯ|
    count |๘๖๘|
      block |จิรสฺสํ วต เม มหิโต มเหสี มหาวนํ สมโณ ปจฺจปาทิ|
      block |โสหํ จชิสฺสามิ สหสฺสปาปํ สุตฺวาน คาถํ ตว ธมฺมยุตฺตํฯ|
    count |๘๖๙|
      block |อิจฺเจว โจโร อสิมาวุธญฺจ โสพฺเภ ปปาเต นรเก อนฺวกาสิ|
      block |อวนฺทิ โจโร สุคตสฺส ปาเท ตตฺเถว ปพฺพชฺชมยาจิ พุทฺธํฯ|
    count |๘๗๐|
      block |พุทฺโธ จ โข การุณิโก มเหสิ โย สตฺถา โลกสฺส สเทวกสฺส|
      block |ตเมหิ ภิกฺขูติ ตทา อโวจ เอเสว ตสฺส อหุ ภิกฺขุภาโวฯ|
    count |๘๗๑|
      block |โย จ ปุพฺเพ ปมชฺชิตฺวา ปจฺฉา โส นปฺปมชฺชติ|
      block |โสมํ โลกํ ปภาเสติ อพฺภา มุตฺโตว จนฺทิมาฯ|
    count |๘๗๒|
      block |ยสฺส ปาปํ กตํ กมฺมํ กุสเลน ปิธียติ|
      block |โสมํ โลกํ ปภาเสติ อพฺภา มุตฺโตว จนฺทิมาฯ|
    count |๘๗๓|
      block |โย หเว ทหโร ภิกฺขุ ยุญฺชติ พุทฺธสาสเน|
      block |โสมํ โลกํ ปภาเสติ อพฺภา มุตฺโตว จนฺทิมาฯ|
    count |๘๗๔|
      block |ทิสาปิ เม ธมฺมกถํ สุณนฺตุ ทิสาปิ เม ยุญฺชนฺตุ พุทฺธสาสเน|
      block |ทิสาปิ เม เต มนุเช ภชนฺตุ เย ธมฺมเมวาทปยนฺติ สนฺโตฯ|
    count |๘๗๕|
      block |ทิสา หิ เม ขนฺติวาทานํ อวิโรธปฺปสํสินํ|
      block |สุณนฺตุ ธมฺมํ กาเลน ตญฺจ อนุวิธียนฺตุฯ|
    count |๘๗๖|
      block |น หิ ชาตุ โส มมํ หิํเส อญฺญํ วา ปน กิญฺจนํ|
      block |ปปฺปุยฺย ปรมํ สนฺติํ รกฺเขยฺย ตสถาวเรฯ|
    count |๘๗๗|
      block |อุทกญฺหิ นยนฺติ เนตฺติกา อุสุการา นมยนฺติ เตชนํ|
      block |ทารุํ นมยนฺติ ตจฺฉกา อตฺตานํ ทมยนฺติ ปณฺฑิตาฯ|
    count |๘๗๘|
      block |ทณฺเฑเนเก ทมยนฺติ องฺกุเสภิ กสาหิ จ|
      block |อทณฺเฑน อสตฺเถน อหํ ทนฺโตมฺหิ ตาทินาฯ|
    count |๘๗๙|
      block |อหิํสโกติ เม นามํ หิํสกสฺส ปุเร สโต|
      block |อชฺชาหํ สจฺจนาโมมฺหิ น นํ หิํสามิ กิญฺจนํ ฯ|
    count |๘๘๐|
      block |โจโร อหํ ปุเร อาสิํ องฺคุลิมาโลติ วิสฺสุโต|
      block |วุยฺหมาโน มโหเฆน พุทฺธํ สรณมาคมํฯ|
    count |๘๘๑|
      block |โลหิตปาณิ ปุเร อาสิํ องฺคุลิมาโลติ วิสฺสุโต|
      block |สรณคมนํ ปสฺส ภวเนตฺติ สมูหตาฯ|
    count |๘๘๒|
      block |ตาทิสํ กมฺมํ กตฺวาน พหุํ ทุคฺคติคามินํ|
      block |ผุฏฺโฐ กมฺมวิปาเกน อนโณ ภุญฺชามิ โภชนํฯ|
    count |๘๘๓|
      block |ปมาทมนุยุญฺชนฺติ พาลา ทุมฺเมธิโน ชนา|
      block |อปฺปมาทญฺจ เมธาวี ธนํ เสฏฺฐํว รกฺขติฯ|
    count |๘๘๔|
      block |มา ปมาทมนุยุญฺเชถ มา กามรติสนฺถวํ|
      block |อปฺปมตฺโต หิ ฌายนฺโต ปปฺโปติ ปรมํ สุขํฯ|
    count |๘๘๕|
      block |สฺวาคตํ นาปคตํ เนตํ ทุมฺมนฺติตํ มม|
      block |สวิภตฺเตสุ ธมฺเมสุ ยํ เสฏฺฐํ ตทุปาคมํฯ|
    count |๘๘๖|
      block |สฺวาคตํ นาปคตํ เนตํ ทุมฺมนฺติตํ มม|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๘๘๗|
      block |อรญฺเญ รุกฺขมูเล วา ปพฺพเตสุ คุหาสุ วา|
      block |ตตฺถ ตตฺเถว อฏฺฐาสิํ อุพฺพิคฺคมนโส ตทาฯ|
    count |๘๘๘|
      block |สุขํ สยามิ ฐายามิ สุขํ กปฺเปมิ ชีวิตํ|
      block |อหตฺถปาโส มารสฺส อโห สตฺถานุกมฺปิโตฯ|
    count |๘๘๙|
      block |พฺรหฺมชจฺโจ ปุเร อาสิํ อุทิจฺโจ อุภโต อหุ|
      block |โสชฺช ปุตฺโต สุคตสฺส ธมฺมราชสฺส สตฺถุโนฯ|
    count |๘๙๐|
      block |วีตตณฺโห อนาทาโน คุตฺตทฺวาโร สุสํวุโต|
      block |อฆมูลํ วธิตฺวาน ปตฺโต เม อาสวกฺขโยฯ|
    count |๘๙๑|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาติฯ|
    stand |… องฺคุลิมาโล เถโร…ฯ|
  block |๙ อนุรุทฺธตฺเถรคาถา|
    count |๘๙๒|
      block |ปหาย มาตาปิตโร ภคินี ญาติภาตโร|
      block |ปญฺจ กามคุเณ หิตฺวา อนุรุทฺโธว ฌายตุฯ|
    count |๘๙๓|
      block |สเมโต นจฺจคีเตหิ สมฺมตาฬปฺปโพธโน|
      block |น เตน สุทฺธิมชฺฌคํ มารสฺส วิสเย รโตฯ|
    count |๘๙๔|
      block |เอตญฺจ สมติกฺกมฺม รโต พุทฺธสฺส สาสเน|
      block |สพฺโพฆํ สมติกฺกมฺม อนุรุทฺโธว ฌายติฯ|
    count |๘๙๕|
      block |รูปา สทฺทา รสา คนฺธา โผฏฺฐพฺพา จ มโนรมา|
      block |เอเต จ สมติกฺกมฺม อนุรุทฺโธว ฌายติฯ|
    count |๘๙๖|
      block |ปิณฺฑปาตปฏิกฺกนฺโต เอโก อทุติโย มุนิ|
      block |เอสติ ปํสุกูลานิ อนุรุทฺโธ อนาสโวฯ|
    count |๘๙๗|
      block |วิจินี อคฺคหี โธวิ รชยี ธารยี มุนิ|
      block |ปํสุกูลานิ มติมา อนุรุทฺโธ อนาสโวฯ|
    count |๘๙๘|
      block |มหิจฺโฉ จ อสนฺตุฏฺโฐ สํสฏฺโฐ โย จ อุทฺธโต|
      block |ตสฺส ธมฺมา อิเม โหนฺติ ปาปกา สํกิเลสิกาฯ|
    count |๘๙๙|
      block |สโต จ โหติ อปฺปิจฺโฉ สนฺตุฏฺโฐ อวิฆาตวา|
      block |ปวิเวกรโต วิตฺโต นิจฺจมารทฺธวีริโยฯ|
    count |๙๐๐|
      block |ตสฺส ธมฺมา อิเม โหนฺติ กุสลา โพธิปกฺขิกา|
      block |อนาสโว จ โส โหติ อิติ วุตฺตํ มเหสินาฯ|
    count |๙๐๑|
      block |มม สงฺกปฺปมญฺญาย สตฺถา โลเก อนุตฺตโร|
      block |มโนมเยน กาเยน อิทฺธิยา อุปสงฺกมิฯ|
    count |๙๐๒|
      block |ยทา เม อหุ สงฺกปฺโป ตโต อุตฺตริ เทสยิ|
      block |นิปฺปปญฺจรโต พุทฺโธ นิปฺปปญฺจมเทสยิฯ|
    count |๙๐๓|
      block |ตสฺสาหํ ธมฺมมญฺญาย วิหาสิํ สาสเน รโต|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๙๐๔|
      block |ปญฺจปญฺญาสวสฺสานิ ยโต เนสชฺชิโก อหํ|
      block |ปญฺจวีสติวสฺสานิ ยโต มิทฺธํ สมูหตํฯ|
    count |๙๐๕|
      block |นาหุ อสฺสาสปสฺสาสา ฐิตจิตฺตสฺส ตาทิโน|
      block |อเนโช สนฺติมารพฺภ จกฺขุมา ปรินิพฺพุโตฯ|
    count |๙๐๖|
      block |อสลฺลีเนน จิตฺเตน เวทนํ อชฺฌวาสยิ|
      block |ปชฺโชตสฺเสว นิพฺพานํ วิโมกฺโข เจตโส อหุฯ|
    count |๙๐๗|
      block |เอเต ปจฺฉิมกา ทานิ มุนิโน ผสฺสปญฺจมา|
      block |นาญฺเญ ธมฺมา ภวิสฺสนฺติ สมฺพุทฺเธ ปรินิพฺพุเตฯ|
    count |๙๐๘|
      block |นตฺถิ ทานิ ปุนาวาโส เทวกายสฺมิ ชาลินิ|
      block |วิกฺขีโณ ชาติสํสาโร นตฺถิ ทานิ ปุนพฺภโวฯ|
    count |๙๐๙|
      block |ยสฺส มุหุตฺเตน สหสฺสธา โลโก สํวิทิโต สพฺรหฺมกปฺโป|
      block |วสี อิทฺธิคุเณ จุตูปปาเต กาเล ปสฺสติ เทวตา ส ภิกฺขุ ฯ|
    count |๙๑๐|
      block |อนฺนภาโร ปุเร อาสิํ ทลิทฺโท ฆาสหารโก|
      block |สมณํ ปฏิปาเทสิํ อุปริฏฺฐํ ยสสฺสินํฯ|
    count |๙๑๑|
      block |โสมฺหิ สกฺยกุเล ชาโต อนุรุทฺโธติ มํ วิทู|
      block |อุเปโต นจฺจคีเตหิ สมฺมตาฬปฺปโพธโนฯ|
    count |๙๑๒|
      block |อถทฺทสาสิํ สมฺพุทฺธํ สตฺถารํ อกุโตภยํ|
      block |ตสฺมิํ จิตฺตํ ปสาเทตฺวา ปพฺพชิํ อนคาริยํฯ|
    count |๙๑๓|
      block |ปุพฺเพนิวาสํ ชานามิ ยตฺถ เม วุสิตํ ปุเร|
      block |ตาวติํเสสุ เทเวสุ อฏฺฐาสิํ สกฺกชาติยา ฯ|
    count |๙๑๔|
      block |สตฺตกฺขตฺตุํ มนุสฺสินฺโท อหํ รชฺชมการยิํ|
      block |จาตุรนฺโต วิชิตาวี ชมฺพุสณฺฑสฺส อิสฺสโร|
      block |อทณฺเฑน อสตฺเถน ธมฺเมน อนุสาสยิํฯ|
    count |๙๑๕|
      block |อิโต สตฺต ตโต สตฺต สํสารานิ จตุทฺทส|
      block |นิวาสมภิชานิสฺสํ เทวโลเก ฐิตา ตทาฯ|
    count |๙๑๖|
      block |ปญฺจงฺคิเก สมาธิมฺหิ สนฺเต เอโกทิภาวิเต|
      block |ปฏิปฺปสฺสทฺธิลทฺธมฺหิ ทิพฺพจกฺขุ วิสุชฺฌิ เมฯ|
    count |๙๑๗|
      block |จุตูปปาตํ ชานามิ สตฺตานํ อาคติํ คติํ|
      block |อิตฺถภาวญฺญถาภาวํ ฌาเน ปญฺจงฺคิเก ฐิโตฯ|
    count |๙๑๘|
      block |ปริจิณฺโณ มยา สตฺถา…เป … ภวเนตฺติ สมูหตาฯ|
    count |๙๑๙|
      block |วชฺชีนํ เวฬุวคาเม อหํ ชีวิตสงฺขยา|
      block |เหฏฺฐโต เวฬุคุมฺพสฺมิํ นิพฺพายิสฺสํ อนาสโวติฯ|
    stand |… อนุรุทฺโธ เถโร…ฯ|
  block |๑๐ ปาราปริยตฺเถรคาถา|
    count |๙๒๐|
      block |สมณสฺส อหุ จินฺตา ปุปฺผิตมฺหิ มหาวเน|
      block |เอกคฺคสฺส นิสินฺนสฺส ปวิวิตฺตสฺส ฌายิโนฯ|
    count |๙๒๑|
      block |อญฺญถา โลกนาถมฺหิ ติฏฺฐนฺเต ปุริสุตฺตเม|
      block |อิริยํ อาสิ ภิกฺขูนํ อญฺญถา ทานิ ทิสฺสติฯ|
    count |๙๒๒|
      block |สีตวาตปริตฺตานํ หิริโกปีนฉาทนํ|
      block |มตฺตฏฺฐิยํ อภุญฺชิํสุ สนฺตุฏฺฐา อิตรีตเรฯ|
    count |๙๒๓|
      block |ปณีตํ ยทิ วา ลูขํ อปฺปํ วา ยทิ วา พหุํ|
      block |ยาปนตฺถํ อภุญฺชิํสุ อคิทฺธา นาธิมุจฺฉิตาฯ|
    count |๙๒๔|
      block |ชีวิตานํ ปริกฺขาเร เภสชฺเช อถ ปจฺจเย|
      block |น พาฬฺหํ อุสฺสุกา อาสุํ ยถา เต อาสวกฺขเยฯ|
    count |๙๒๕|
      block |อรญฺเญ รุกฺขมูเลสุ กนฺทราสุ คุหาสุ จ|
      block |วิเวกมนุพฺรูหนฺตา วิหํสุ ตปฺปรายนาฯ|
    count |๙๒๖|
      block |นีจา นิวิฏฺฐา สุภรา มุทู อตฺถทฺธมานสา|
      block |อพฺยาเสกา อมุขรา อตฺถจินฺตา วสานุคาฯ|
    count |๙๒๗|
      block |ตโต ปาสาทิกํ อาสิ คตํ ภุตฺตํ นิเสวิตํ|
      block |สินิทฺธา เตลธาราว อโหสิ อิริยาปโถฯ|
    count |๙๒๘|
      block |สพฺพาสวปริกฺขีณา มหาฌายี มหาหิตา|
      block |นิพฺพุตา ทานิ เต เถรา ปริตฺตา ทานิ ตาทิสาฯ|
    count |๙๒๙|
      block |กุสลานญฺจ ธมฺมานํ ปญฺญาย จ ปริกฺขยา|
      block |สพฺพาการวรูเปตํ ลุชฺชเต ชินสาสนํฯ|
    count |๙๓๐|
      block |ปาปกานญฺจ ธมฺมานํ กิเลสานญฺจ โย อุตุ|
      block |อุปฏฺฐิตา วิเวกาย เย จ สทฺธมฺมเสสกาฯ|
    count |๙๓๑|
      block |เต กิเลสา ปวฑฺฒนฺตา อาวิสนฺติ พหุํ ชนํ|
      block |กีฬนฺติ มญฺเญ พาเลหิ อุมฺมตฺเตหิว รกฺขสาฯ|
    count |๙๓๒|
      block |กิเลเสหาภิภูตา เต เตน เตน วิธาวิตา|
      block |นรา กิเลสวตฺถูสุ สสงฺคาเมว โฆสิเตฯ|
    count |๙๓๓|
      block |ปริจฺจชิตฺวา สทฺธมฺมํ อญฺญมญฺเญหิ ภณฺฑเร|
      block |ทิฏฺฐิคตานิ อนฺเวนฺตา อิทํ เสยฺโยติ มญฺญเรฯ|
    count |๙๓๔|
      block |ธนญฺจ ปุตฺตํ ภริยญฺจ ฉฑฺฑยิตฺวาน นิคฺคตา|
      block |กฏจฺฉุภิกฺขเหตูปิ อกิจฺฉานิ นิเสวเรฯ|
    count |๙๓๕|
      block |อุทราวเทหกํ ภุตฺวา สยนฺตุตฺตานเสยฺยกา|
      block |กถํ วตฺเตนฺติ ปฏิพุทฺธา ยา กถา สตฺถุครหิตาฯ|
    count |๙๓๖|
      block |สพฺพการุกสิปฺปานิ จิตฺติํ กตฺวาน สิกฺขเร|
      block |อวูปสนฺตา อชฺฌตฺตํ สามญฺญตฺโถติ อจฺฉติ ฯ|
    count |๙๓๗|
      block |มตฺติกํ เตลจุณฺณญฺจ อุทกาสนโภชนํ|
      block |คิหีนํ อุปนาเมนฺติ อากงฺขนฺตา พหุตฺตรํฯ|
    count |๙๓๘|
      block |ทนฺตโปนํ กปิตฺถญฺจ ปุปฺผํ ขาทนิยานิ จ|
      block |ปิณฺฑปาเต จ สมฺปนฺเน อมฺเพ อามลกานิ จฯ|
    count |๙๓๙|
      block |เภสชฺเชสุ ยถา เวชฺชา กิจฺจากิจฺเจ ยถา คิหี|
      block |คณิกาว วิภูสายํ อิสฺสเร ขตฺติยา ยถาฯ|
    count |๙๔๐|
      block |เนกติกา วญฺจนิกา กูฏสกฺขี อปาฏุกา|
      block |พหูหิ ปริกปฺเปหิ อามิสํ ปริภุญฺชเรฯ|
    count |๙๔๑|
      block |เลสกปฺเป ปริยาเย ปริกปฺเปนุธาวิตา|
      block |ชีวิกตฺถา อุปาเยน สงฺกฑฺฒนฺติ พหุํ ธนํฯ|
    count |๙๔๒|
      block |อุปฏฺฐาเปนฺติ ปริสํ กมฺมโต โน จ ธมฺมโต|
      block |ธมฺมํ ปเรสํ เทเสนฺติ ลาภโต โน จ อตฺถโตฯ|
    count |๙๔๓|
      block |สงฺฆลาภสฺส ภณฺฑนฺติ สงฺฆโต ปริพาหิรา|
      block |ปรลาโภปชีวนฺตา อหิรีกา น ลชฺชเรฯ|
    count |๙๔๔|
      block |นานุยุตฺตา ตถา เอเก มุณฺฑา สงฺฆาฏิปารุตา|
      block |สมฺภาวนํเยวิจฺฉนฺติ ลาภสกฺการมุจฺฉิตาฯ|
    count |๙๔๕|
      block |เอวํ นานปฺปยาตมฺหิ น ทานิ สุกรํ ตถา|
      block |อผุสิตํ วา ผุสิตุํ ผุสิตํ วานุรกฺขิตุํฯ|
    count |๙๔๖|
      block |ยถา กณฺฏกฏฺฐานมฺหิ จเรยฺย อนุปาหโน|
      block |สติํ อุปฏฺฐเปตฺวาน เอวํ คาเม มุนี จเรฯ|
    count |๙๔๗|
      block |สริตฺวา ปุพฺพเก โยคี เตสํ วตฺตมนุสฺสรํ|
      block |กิญฺจาปิ ปจฺฉิโม กาโล ผุเสยฺย อมตํ ปทํฯ|
    count |๙๔๘|
      block |อิทํ วตฺวา สาลวเน สมโณ ภาวิตินฺทฺริโย|
      block |พฺราหฺมโณ ปรินิพฺพายี อิสิ ขีณปุนพฺภโวติฯ|
      block |อธิมุตฺโต ปาราปริโย เตลกานิ รฏฺฐปาโล|
      block |มาลุกฺยเสโล ภทฺทิโย องฺคุลิ ทิพฺพจกฺขุโกฯ|
      block |ปาราปริโย ทเสเต วีสมฺหิ ปริกิตฺติตา|
      block |คาถาโย ทฺเว สตา โหนฺติ ปญฺจตาลีส อุตฺตรินฺติฯ|
    stand |… ปาราปริโย เถโร…ฯ|
    stand |วีสตินิปาโต นิฏฺฐิโตฯ|
    block |ตตฺรุทฺทานํ|
