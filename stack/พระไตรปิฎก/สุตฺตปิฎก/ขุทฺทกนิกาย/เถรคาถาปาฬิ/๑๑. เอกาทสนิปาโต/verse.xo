block |๑๑ เอกาทสนิปาโต|
  block |๑ สํกิจฺจตฺเถรคาถา|
    count |๕๙๗|
      block |กิํ ตวตฺโถ วเน ตาต อุชฺชุหาโนว ปาวุเส|
      block |เวรมฺภา รมณียา เต ปวิเวโก หิ ฌายินํฯ|
    count |๕๙๘|
      block |ยถา อพฺภานิ เวรมฺโภ วาโต นุทติ ปาวุเส|
      block |สญฺญา เม อภิกิรนฺติ วิเวกปฏิสญฺญุตาฯ|
    count |๕๙๙|
      block |อปณฺฑโร อณฺฑสมฺภโว สีวถิกาย นิเกตจาริโก|
      block |อุปฺปาทยเตว เม สติํ สนฺเทหสฺมิํ วิราคนิสฺสิตํฯ|
    count |๖๐๐|
      block |ยญฺจ อญฺเญ น รกฺขนฺติ โย จ อญฺเญ น รกฺขติ|
      block |ส เว ภิกฺขุ สุขํ เสติ กาเมสุ อนเปกฺขวาฯ|
    count |๖๐๑|
      block |อจฺโฉทิกา ปุถุสิลา โคนงฺคุลมิคายุตา|
      block |อมฺพุเสวาลสญฺฉนฺนา เต เสลา รมยนฺติ มํฯ|
    count |๖๐๒|
      block |วสิตํ เม อรญฺเญสุ กนฺทราสุ คุหาสุ จ|
      block |เสนาสเนสุ ปนฺเตสุ วาฬมิคนิเสวิเตฯ|
    count |๖๐๓|
      block |อิเม หญฺญนฺตุ วชฺฌนฺตุ ทุกฺขํ ปปฺโปนฺตุ ปาณิโน|
      block |สงฺกปฺปํ นาภิชานามิ อนริยํ โทสสํหิตํฯ|
    count |๖๐๔|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๖๐๕|
      block |ยสฺส จตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๖๐๖|
      block |นาภินนฺทามิ มรณํ นาภินนฺทามิ ชีวิตํ|
      block |กาลญฺจ ปฏิกงฺขามิ นิพฺพิสํ ภตโก ยถาฯ|
    count |๖๐๗|
      block |นาภินนฺทามิ มรณํ นาภินนฺทามิ ชีวิตํ|
      block |กาลญฺจ ปฏิกงฺขามิ สมฺปชาโน ปติสฺสโตติฯ|
      block |สํกิจฺจเถโร เอโกว กตกิจฺโจ อนาสโว|
      block |เอกาทสนิปาตมฺหิ คาถา เอกาทเสว จาติฯ|
    stand |… สํกิจฺโจ เถโร…ฯ|
    stand |เอกาทสนิปาโต นิฏฺฐิโตฯ|
    block |ตตฺรุทฺทานํ|
