block |๘ อฏฺฐกนิปาโต|
  block |๑ มหากจฺจายนตฺเถรคาถา|
    count |๔๙๔|
      block |กมฺมํ พหุกํ น การเย ปริวชฺเชยฺย ชนํ น อุยฺยเม|
      block |โส อุสฺสุกฺโก รสานุคิทฺโธ อตฺถํ ริญฺจติ โย สุขาธิวาโหฯ|
    count |๔๙๕|
      block |ปงฺโกติ หิ นํ อเวทยุํ ยายํ วนฺทนปูชนา กุเลสุ|
      block |สุขุมํ สลฺลํ ทุรุพฺพหํ สกฺกาโร กาปุริเสน ทุชฺชโหฯ|
    count |๔๙๖|
      block |น ปรสฺสุปนิธาย กมฺมํ มจฺจสฺส ปาปกํ|
      block |อตฺตนา ตํ น เสเวยฺย กมฺมพนฺธูหิ มาติยาฯ|
    count |๔๙๗|
      block |น ปเร วจนา โจโร น ปเร วจนา มุนิ|
      block |อตฺตา จ นํ ยถาเวทิ เทวาปิ นํ ตถา วิทูฯ|
    count |๔๙๘|
      block |ปเร จ น วิชานนฺติ มยเมตฺถ ยมามเส|
      block |เย จ ตตฺถ วิชานนฺติ ตโต สมฺมนฺติ เมธคาฯ|
    count |๔๙๙|
      block |ชีวเต วาปิ สปฺปญฺโญ อปิ วิตฺตปริกฺขโย|
      block |ปญฺญาย จ อลาเภน วิตฺตวาปิ น ชีวติฯ|
    count |๕๐๐|
      block |สพฺพํ สุณาติ โสเตน สพฺพํ ปสฺสติ จกฺขุนา|
      block |น จ ทิฏฺฐํ สุตํ ธีโร สพฺพํ อุชฺฌิตุมรหติฯ|
    count |๕๐๑|
      block |จกฺขุมาสฺส ยถา อนฺโธ โสตวา พธิโร ยถา|
      block |ปญฺญวาสฺส ยถา มูโค พลวา ทุพฺพโลริว|
      block |อถ อตฺเถ สมุปฺปนฺเน สเยถ มตสายิกนฺติฯ|
    stand |… มหากจฺจายโน เถโร…ฯ|
  block |๒ สิริมิตฺตตฺเถรคาถา|
    count |๕๐๒|
      block |อกฺโกธโนนุปนาหี อมาโย ริตฺตเปสุโณ|
      block |ส เว ตาทิสโก ภิกฺขุ เอวํ เปจฺจ น โสจติฯ|
    count |๕๐๓|
      block |อกฺโกธโนนุปนาหี อมาโย ริตฺตเปสุโณ|
      block |คุตฺตทฺวาโร สทา ภิกฺขุ เอวํ เปจฺจ น โสจติฯ|
    count |๕๐๔|
      block |อกฺโกธโนนุปนาหี อมาโย ริตฺตเปสุโณ|
      block |กลฺยาณสีโล โส ภิกฺขุ เอวํ เปจฺจ น โสจติฯ|
    count |๕๐๕|
      block |อกฺโกธโนนุปนาหี อมาโย ริตฺตเปสุโณ|
      block |กลฺยาณมิตฺโต โส ภิกฺขุ เอวํ เปจฺจ น โสจติฯ|
    count |๕๐๖|
      block |อกฺโกธโนนุปนาหี อมาโย ริตฺตเปสุโณ|
      block |กลฺยาณปญฺโญ โส ภิกฺขุ เอวํ เปจฺจ น โสจติฯ|
    count |๕๐๗|
      block |ยสฺส สทฺธา ตถาคเต อจลา สุปฺปติฏฺฐิตา|
      block |สีลญฺจ ยสฺส กลฺยาณํ อริยกนฺตํ ปสํสิตํฯ|
    count |๕๐๘|
      block |สงฺเฆ ปสาโท ยสฺสตฺถิ อุชุภูตญฺจ ทสฺสนํ|
      block |อทลิทฺโทติ ตํ อาหุ อโมฆํ ตสฺส ชีวิตํฯ|
    count |๕๐๙|
      block |ตสฺมา สทฺธญฺจ สีลญฺจ ปสาทํ ธมฺมทสฺสนํ|
      block |อนุยุญฺเชถ เมธาวี สรํ พุทฺธาน สาสนนฺติฯ|
    stand |… สิริมิตฺโต เถโร…ฯ|
  block |๓ มหาปนฺถกตฺเถรคาถา|
    count |๕๑๐|
      block |ยทา ปฐมมทฺทกฺขิํ สตฺถารมกุโตภยํ|
      block |ตโต เม อหุ สํเวโค ปสฺสิตฺวา ปุริสุตฺตมํฯ|
    count |๕๑๑|
      block |สิริํ หตฺเถหิ ปาเทหิ โย ปณาเมยฺย อาคตํ|
      block |เอตาทิสํ โส สตฺถารํ อาราเธตฺวา วิราธเยฯ|
    count |๕๑๒|
      block |ตทาหํ ปุตฺตทารญฺจ ธนธญฺญญฺจ ฉฑฺฑยิํ|
      block |เกสมสฺสูนิ เฉเทตฺวา ปพฺพชิํ อนคาริยํฯ|
    count |๕๑๓|
      block |สิกฺขาสาชีวสมฺปนฺโน อินฺทฺริเยสุ สุสํวุโต|
      block |นมสฺสมาโน สมฺพุทฺธํ วิหาสิํ อปราชิโตฯ|
    count |๕๑๔|
      block |ตโต เม ปณิธี อาสิ เจตโส อภิปตฺถิโต|
      block |น นิสีเท มุหุตฺตมฺปิ ตณฺหาสลฺเล อนูหเตฯ|
    count |๕๑๕|
      block |ตสฺส เมวํ วิหรโต ปสฺส วีริยปรกฺกมํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๕๑๖|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |อรหา ทกฺขิเณยฺโยมฺหิ วิปฺปมุตฺโต นิรูปธิฯ|
    count |๕๑๗|
      block |ตโต รตฺยา วิวสาเน สูริยสฺสุคฺคมนํ ปติ|
      block |สพฺพํ ตณฺหํ วิโสเสตฺวา ปลฺลงฺเกน อุปาวิสินฺติฯ|
      block |มหากจฺจายโน เถโร สิริมิตฺโต มหาปนฺถโก|
      block |เอเต อฏฺฐนิปาตมฺหิ คาถาโย จตุวีสตีติฯ|
    stand |… มหาปนฺถโก เถโร…ฯ|
    stand |อฏฺฐกนิปาโต นิฏฺฐิโตฯ|
    block |ตตฺรุทฺทานํ|
