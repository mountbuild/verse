block |๑๒ ทฺวาทสกนิปาโต|
  block |๑ สีลวตฺเถรคาถา|
    count |๖๐๘|
      block |สีลเมวิธ สิกฺเขถ อสฺมิํ โลเก สุสิกฺขิตํ|
      block |สีลํ หิ สพฺพสมฺปตฺติํ อุปนาเมติ เสวิตํฯ|
    count |๖๐๙|
      block |สีลํ รกฺเขยฺย เมธาวี ปตฺถยาโน ตโย สุเข|
      block |ปสํสํ วิตฺติลาภญฺจ เปจฺจ สคฺเค ปโมทนํ ฯ|
    count |๖๑๐|
      block |สีลวา หิ พหู มิตฺเต สญฺญเมนาธิคจฺฉติ|
      block |ทุสฺสีโล ปน มิตฺเตหิ ธํสเต ปาปมาจรํฯ|
    count |๖๑๑|
      block |อวณฺณญฺจ อกิตฺติญฺจ ทุสฺสีโล ลภเต นโร|
      block |วณฺณํ กิตฺติํ ปสํสญฺจ สทา ลภติ สีลวาฯ|
    count |๖๑๒|
      block |อาทิ สีลํ ปติฏฺฐา จ กลฺยาณานญฺจ มาตุกํ|
      block |ปมุขํ สพฺพธมฺมานํ ตสฺมา สีลํ วิโสธเยฯ|
    count |๖๑๓|
      block |เวลา จ สํวรํ สีลํ จิตฺตสฺส อภิหาสนํ|
      block |ติตฺถญฺจ สพฺพพุทฺธานํ ตสฺมา สีลํ วิโสธเยฯ|
    count |๖๑๔|
      block |สีลํ พลํ อปฺปฏิมํ สีลํ อาวุธมุตฺตมํ|
      block |สีลมาภรณํ เสฏฺฐํ สีลํ กวจมพฺภุตํฯ|
    count |๖๑๕|
      block |สีลํ เสตุ มเหสกฺโข สีลํ คนฺโธ อนุตฺตโร|
      block |สีลํ วิเลปนํ เสฏฺฐํ เยน วาติ ทิโสทิสํฯ|
    count |๖๑๖|
      block |สีลํ สมฺพลเมวคฺคํ สีลํ ปาเถยฺยมุตฺตมํ|
      block |สีลํ เสฏฺโฐ อติวาโห เยน ยาติ ทิโสทิสํฯ|
    count |๖๑๗|
      block |อิเธว นินฺทํ ลภติ เปจฺจาปาเย จ ทุมฺมโน|
      block |สพฺพตฺถ ทุมฺมโน พาโล สีเลสุ อสมาหิโตฯ|
    count |๖๑๘|
      block |อิเธว กิตฺติํ ลภติ เปจฺจ สคฺเค จ สุมฺมโน|
      block |สพฺพตฺถ สุมโน ธีโร สีเลสุ สุสมาหิโตฯ|
    count |๖๑๙|
      block |สีลเมว อิธ อคฺคํ ปญฺญวา ปน อุตฺตโม|
      block |มนุสฺเสสุ จ เทเวสุ สีลปญฺญาณโต ชยนฺติฯ|
    stand |… สีลโว เถโร…ฯ|
  block |๒ สุนีตตฺเถรคาถา|
    count |๖๒๐|
      block |นีเจ กุลมฺหิ ชาโตหํ ทลิทฺโท อปฺปโภชโน|
      block |หีนกมฺมํ มมํ อาสิ อโหสิํ ปุปฺผฉฑฺฑโกฯ|
    count |๖๒๑|
      block |ชิคุจฺฉิโต มนุสฺสานํ ปริภูโต จ วมฺภิโต|
      block |นีจํ มนํ กริตฺวาน วนฺทิสฺสํ พหุกํ ชนํฯ|
    count |๖๒๒|
      block |อถทฺทสาสิํ สมฺพุทฺธํ ภิกฺขุสงฺฆปุรกฺขตํ|
      block |ปวิสนฺตํ มหาวีรํ มคธานํ ปุรุตฺตมํฯ|
    count |๖๒๓|
      block |นิกฺขิปิตฺวาน พฺยาภงฺคิํ วนฺทิตุํ อุปสงฺกมิํ|
      block |มเมว อนุกมฺปาย อฏฺฐาสิ ปุริสุตฺตโมฯ|
    count |๖๒๔|
      block |วนฺทิตฺวา สตฺถุโน ปาเท เอกมนฺตํ ฐิโต ตทา|
      block |ปพฺพชฺชํ อหมายาจิํ สพฺพสตฺตานมุตฺตมํฯ|
    count |๖๒๕|
      block |ตโต การุณิโก สตฺถา สพฺพโลกานุกมฺปโก|
      block |เอหิ ภิกฺขูติ มํ อาห สา เม อาสูปสมฺปทาฯ|
    count |๖๒๖|
      block |โสหํ เอโก อรญฺญสฺมิํ วิหรนฺโต อตนฺทิโต|
      block |อกาสิํ สตฺถุวจนํ ยถา มํ โอวที ชิโนฯ|
    count |๖๒๗|
      block |รตฺติยา ปฐมํ ยามํ ปุพฺพชาติมนุสฺสริํ|
      block |รตฺติยา มชฺฌิมํ ยามํ ทิพฺพจกฺขุํ วิโสธยิํ|
      block |รตฺติยา ปจฺฉิเม ยาเม ตโมขนฺธํ ปทาลยิํฯ|
    count |๖๒๘|
      block |ตโต รตฺยา วิวสาเน สูริยสฺสุคฺคมนํ ปติ|
      block |อินฺโท พฺรหฺมา จ อาคนฺตฺวา มํ นมสฺสิํสุ ปญฺชลีฯ|
    count |๖๒๙|
      block |นโม เต ปุริสาชญฺญ นโม เต ปุริสุตฺตม|
      block |ยสฺส เต อาสวา ขีณา ทกฺขิเณยฺโยสิ มาริสฯ|
    count |๖๓๐|
      block |ตโต ทิสฺวาน มํ สตฺถา เทวสงฺฆปุรกฺขตํ|
      block |สิตํ ปาตุกริตฺวาน อิมมตฺถํ อภาสถฯ|
    count |๖๓๑|
      block |ตเปน พฺรหฺมจริเยน สํยเมน ทเมน จ|
      block |เอเตน พฺราหฺมโณ โหติ เอตํ พฺราหฺมณมุตฺตมนฺติฯ|
      block |สีลวา จ สุนีโต จ เถรา ทฺเว เต มหิทฺธิกา|
      block |ทฺวาทสมฺหิ นิปาตมฺหิ คาถาโย จตุวีสตีติฯ|
    stand |… สุนีโต เถโร…ฯ|
    stand |ทฺวาทสกนิปาโต นิฏฺฐิโตฯ|
    block |ตตฺรุทฺทานํ|
