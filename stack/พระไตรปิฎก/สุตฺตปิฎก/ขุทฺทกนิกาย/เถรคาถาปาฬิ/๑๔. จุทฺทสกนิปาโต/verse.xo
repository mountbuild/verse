block |๑๔ จุทฺทสกนิปาโต|
  block |๑ ขทิรวนิยเรวตตฺเถรคาถา|
    count |๖๔๕|
      block |ยทา อหํ ปพฺพชิโต อคารสฺมานคาริยํ|
      block |นาภิชานามิ สงฺกปฺปํ อนริยํ โทสสํหิตํฯ|
    count |๖๔๖|
      block |อิเม หญฺญนฺตุ วชฺฌนฺตุ ทุกฺขํ ปปฺโปนฺตุ ปาณิโน|
      block |สงฺกปฺปํ นาภิชานามิ อิมสฺมิํ ทีฆมนฺตเรฯ|
    count |๖๔๗|
      block |เมตฺตญฺจ อภิชานามิ อปฺปมาณํ สุภาวิตํ|
      block |อนุปุพฺพํ ปริจิตํ ยถา พุทฺเธน เทสิตํฯ|
    count |๖๔๘|
      block |สพฺพมิตฺโต สพฺพสโข สพฺพภูตานุกมฺปโก|
      block |เมตฺตจิตฺตญฺจ ภาเวมิ อพฺยาปชฺชรโต สทาฯ|
    count |๖๔๙|
      block |อสํหีรํ อสํกุปฺปํ จิตฺตํ อาโมทยามหํ|
      block |พฺรหฺมวิหารํ ภาเวมิ อกาปุริสเสวิตํฯ|
    count |๖๕๐|
      block |อวิตกฺกํ สมาปนฺโน สมฺมาสมฺพุทฺธสาวโก|
      block |อริเยน ตุณฺหีภาเวน อุเปโต โหติ ตาวเทฯ|
    count |๖๕๑|
      block |ยถาปิ ปพฺพโต เสโล อจโล สุปฺปติฏฺฐิโต|
      block |เอวํ โมหกฺขยา ภิกฺขุ ปพฺพโตว น เวธติฯ|
    count |๖๕๒|
      block |อนงฺคณสฺส โปสสฺส นิจฺจํ สุจิคเวสิโน|
      block |วาลคฺคมตฺตํ ปาปสฺส อพฺภมตฺตํว ขายติฯ|
    count |๖๕๓|
      block |นครํ ยถา ปจฺจนฺตํ คุตฺตํ สนฺตรพาหิรํ|
      block |เอวํ โคเปถ อตฺตานํ ขโณ โว มา อุปจฺจคาฯ|
    count |๖๕๔|
      block |นาภินนฺทามิ มรณํ นาภินนฺทามิ ชีวิตํ|
      block |กาลญฺจ ปฏิกงฺขามิ นิพฺพิสํ ภตโก ยถาฯ|
    count |๖๕๕|
      block |นาภินนฺทามิ มรณํ…เป … สมฺปชาโน ปติสฺสโตฯ|
    count |๖๕๖|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๖๕๗|
      block |ยสฺส จตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๖๕๘|
      block |สมฺปาเทถปฺปมาเทน เอสา เม อนุสาสนี|
      block |หนฺทาหํ ปรินิพฺพิสฺสํ วิปฺปมุตฺโตมฺหิ สพฺพธีติฯ|
    stand |… ขทิรวนิยเรวโต เถโร…ฯ|
  block |๒ โคทตฺตตฺเถรคาถา|
    count |๖๕๙|
      block |ยถาปิ ภทฺโท อาชญฺโญ ธุเร ยุตฺโต ธุรสฺสโห|
      block |มถิโต อติภาเรน สํยุคํ นาติวตฺตติฯ|
    count |๖๖๐|
      block |เอวํ ปญฺญาย เย ติตฺตา สมุทฺโท วารินา ยถา|
      block |น ปเร อติมญฺญนฺติ อริยธมฺโมว ปาณินํฯ|
    count |๖๖๑|
      block |กาเล กาลวสํ ปตฺตา ภวาภววสํ คตา|
      block |นรา ทุกฺขํ นิคจฺฉนฺติ เตธ โสจนฺติ มาณวา ฯ|
    count |๖๖๒|
      block |อุนฺนตา สุขธมฺเมน ทุกฺขธมฺเมน โจนตา|
      block |ทฺวเยน พาลา หญฺญนฺติ ยถาภูตํ อทสฺสิโนฯ|
    count |๖๖๓|
      block |เย จ ทุกฺเข สุขสฺมิญฺจ มชฺเฌ สิพฺพินิมจฺจคู|
      block |ฐิตา เต อินฺทขีโลว น เต อุนฺนตโอนตาฯ|
    count |๖๖๔|
      block |น เหว ลาเภ นาลาเภ น ยเส น จ กิตฺติยา|
      block |น นินฺทายํ ปสํสาย น เต ทุกฺเข สุขมฺหิฯ|
    count |๖๖๕|
      block |สพฺพตฺถ เต น ลิมฺปนฺติ อุทพินฺทุว โปกฺขเร|
      block |สพฺพตฺถ สุขิตา ธีรา สพฺพตฺถ อปราชิตาฯ|
    count |๖๖๖|
      block |ธมฺเมน จ อลาโภ โย โย จ ลาโภ อธมฺมิโก|
      block |อลาโภ ธมฺมิโก เสยฺโย ยํ เจ ลาโภ อธมฺมิโกฯ|
    count |๖๖๗|
      block |ยโส จ อปฺปพุทฺธีนํ วิญฺญูนํ อยโส จ โย|
      block |อยโสว เสยฺโย วิญฺญูนํ น ยโส อปฺปพุทฺธินํฯ|
    count |๖๖๘|
      block |ทุมฺเมเธหิ ปสํสา จ วิญฺญูหิ ครหา จ ยา|
      block |ครหาว เสยฺโย วิญฺญูหิ ยํ เจ พาลปฺปสํสนาฯ|
    count |๖๖๙|
      block |สุขญฺจ กามมยิกํ ทุกฺขญฺจ ปวิเวกิยํ|
      block |ปวิเวกทุกฺขํ เสยฺโย ยํ เจ กามมยํ สุขํฯ|
    count |๖๗๐|
      block |ชีวิตญฺจ อธมฺเมน ธมฺเมน มรณญฺจ ยํ|
      block |มรณํ ธมฺมิกํ เสยฺโย ยํ เจ ชีเว อธมฺมิกํฯ|
    count |๖๗๑|
      block |กามโกปปฺปหีนา เย สนฺตจิตฺตา ภวาภเว|
      block |จรนฺติ โลเก อสิตา นตฺถิ เตสํ ปิยาปิยํฯ|
    count |๖๗๒|
      block |ภาวยิตฺวาน โพชฺฌงฺเค อินฺทฺริยานิ พลานิ จ|
      block |ปปฺปุยฺย ปรมํ สนฺติํ ปรินิพฺพนฺตินาสวาติฯ|
      block |เรวโต เจว โคทตฺโต เถรา ทฺเว เต มหิทฺธิกา|
      block |จุทฺทสมฺหิ นิปาตมฺหิ คาถาโย อฏฺฐวีสตีติฯ|
    stand |… โคทตฺโต เถโร…ฯ|
    stand |จุทฺทสกนิปาโต นิฏฺฐิโตฯ|
    block |ตตฺรุทฺทานํ|
