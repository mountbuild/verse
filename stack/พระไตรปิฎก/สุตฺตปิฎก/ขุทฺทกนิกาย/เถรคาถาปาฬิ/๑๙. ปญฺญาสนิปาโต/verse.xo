block |๑๙ ปญฺญาสนิปาโต|
  block |๑ ตาลปุฏตฺเถรคาถา|
    count |๑๐๙๔|
      block |กทา นุหํ ปพฺพตกนฺทราสุ เอกากิโย อทฺทุติโย วิหสฺสํ|
      block |อนิจฺจโต สพฺพภวํ วิปสฺสํ ตํ เม อิทํ ตํ นุ กทา ภวิสฺสติฯ|
    count |๑๐๙๕|
      block |กทา นุหํ ภินฺนปฏนฺธโร มุนิ กาสาววตฺโถ อมโม นิราโส|
      block |ราคญฺจ โทสญฺจ ตเถว โมหํ หนฺตฺวา สุขี ปวนคโต วิหสฺสํฯ|
    count |๑๐๙๖|
      block |กทา อนิจฺจํ วธโรคนีฬํ กายํ อิมํ มจฺจุชรายุปทฺทุตํ|
      block |วิปสฺสมาโน วีตภโย วิหสฺสํ เอโก วเน ตํ นุ กทา ภวิสฺสติฯ|
    count |๑๐๙๗|
      block |กทา นุหํ ภยชนนิํ ทุขาวหํ ตณฺหาลตํ พหุวิธานุวตฺตนิํ|
      block |ปญฺญามยํ ติขิณมสิํ คเหตฺวา เฉตฺวา วเส ตมฺปิ กทา ภวิสฺสติฯ|
    count |๑๐๙๘|
      block |กทา นุ ปญฺญามยมุคฺคเตชํ สตฺถํ อิสีนํ สหสาทิยิตฺวา|
      block |มารํ สเสนํ สหสา ภญฺชิสฺสํ สีหาสเน ตํ นุ กทา ภวิสฺสติฯ|
    count |๑๐๙๙|
      block |กทา นุหํ สพฺภิ สมาคเมสุ ทิฏฺโฐ ภเว ธมฺมครูหิ ตาทิภิ|
      block |ยาถาวทสฺสีหิ ชิตินฺทฺริเยหิ ปธานิโย ตํ นุ กทา ภวิสฺสติฯ|
    count |๑๑๐๐|
      block |กทา นุ มํ ตนฺทิ ขุทา ปิปาสา วาตาตปา กีฏสรีสปา วา|
      block |น พาธยิสฺสนฺติ น ตํ คิริพฺพเช อตฺถตฺถิยํ ตํ นุ กทา ภวิสฺสติฯ|
    count |๑๑๐๑|
      block |กทา นุ โข ยํ วิทิตํ มเหสินา จตฺตาริ สจฺจานิ สุทุทฺทสานิ|
      block |สมาหิตตฺโต สติมา อคจฺฉํ ปญฺญาย ตํ ตํ นุ กทา ภวิสฺสติฯ|
    count |๑๑๐๒|
      block |กทา นุ รูเป อมิเต จ สทฺเท คนฺเธ รเส ผุสิตพฺเพ จ ธมฺเม|
      block |อาทิตฺตโตหํ สมเถหิ ยุตฺโต ปญฺญาย ทจฺฉํ ตทิทํ กทา เมฯ|
    count |๑๑๐๓|
      block |กทา นุหํ ทุพฺพจเนน วุตฺโต ตโตนิมิตฺตํ วิมโน น เหสฺสํ|
      block |อโถ ปสตฺโถปิ ตโตนิมิตฺตํ ตุฏฺโฐ น เหสฺสํ ตทิทํ กทา เมฯ|
    count |๑๑๐๔|
      block |กทา นุ กฏฺเฐ จ ติเณ ลตา จ ขนฺเธ อิเมหํ อมิเต จ ธมฺเม|
      block |อชฺฌตฺติกาเนว จ พาหิรานิ จ สมํ ตุเลยฺยํ ตทิทํ กทา เมฯ|
    count |๑๑๐๕|
      block |กทา นุ มํ ปาวุสกาลเมโฆ นเวน โตเยน สจีวรํ วเน|
      block |อิสิปฺปยาตมฺหิ ปเถ วชนฺตํ โอวสฺสเต ตํ นุ กทา ภวิสฺสติฯ|
    count |๑๑๐๖|
      block |กทา มยูรสฺส สิขณฺฑิโน วเน ทิชสฺส สุตฺวา คิริคพฺภเร รุตํ|
      block |ปจฺจุฏฺฐหิตฺวา อมตสฺส ปตฺติยา สํจินฺตเย ตํ นุ กทา ภวิสฺสติฯ|
    count |๑๑๐๗|
      block |กทา นุ คงฺคํ ยมุนํ สรสฺสติํ ปาตาลขิตฺตํ วฬวามุขญฺจ|
      block |อสชฺชมาโน ปตเรยฺยมิทฺธิยา วิภิํสนํ ตํ นุ กทา ภวิสฺสติฯ|
    count |๑๑๐๘|
      block |กทา นุ นาโคว อสงฺคจารี ปทาลเย กามคุเณสุ ฉนฺทํ|
      block |นิพฺพชฺชยํ สพฺพสุภํ นิมิตฺตํ ฌาเน ยุโต ตํ นุ กทา ภวิสฺสติฯ|
    count |๑๑๐๙|
      block |กทา อิณฏฺโฏว ทลิทฺทโก นิธิํ อาราธยิตฺวา ธนิเกหิ ปีฬิโต|
      block |ตุฏฺโฐ ภวิสฺสํ อธิคมฺม สาสนํ มเหสิโน ตํ นุ กทา ภวิสฺสติฯ|
    count |๑๑๑๐|
      block |พหูนิ วสฺสานิ ตยามฺหิ ยาจิโต อคารวาเสน อลํ นุ เต อิทํ|
      block |ตํ ทานิ มํ ปพฺพชิตํ สมานํ กิํการณา จิตฺต ตุวํ น ยุญฺชสิฯ|
    count |๑๑๑๑|
      block |นนุ อหํ จิตฺต ตยามฺหิ ยาจิโต คิริพฺพเช จิตฺรฉทา วิหงฺคมา|
      block |มหินฺทโฆสตฺถนิตาภิคชฺชิโน เต ตํ รเมสฺสนฺติ วนมฺหิ ฌายินํฯ|
    count |๑๑๑๒|
      block |กุลมฺหิ มิตฺเต จ ปิเย จ ญาตเก ขิฑฺฑารติํ กามคุณญฺจ โลเก|
      block |สพฺพํ ปหาย อิมมชฺฌุปาคโต อโถปิ ตฺวํ จิตฺต น มยฺห ตุสฺสสิฯ|
    count |๑๑๑๓|
      block |มเมว เอตํ น หิ ตฺวํ ปเรสํ สนฺนาหกาเล ปริเทวิเตน กิํ|
      block |สพฺพํ อิทํ จลมิติ เปกฺขมาโน อภินิกฺขมิํ อมตปทํ ชิคีสํฯ|
    count |๑๑๑๔|
      block |สุยุตฺตวาที ทฺวิปทานมุตฺตโม มหาภิสกฺโก นรทมฺมสารถิ|
      block |จิตฺตํ จลํ มกฺกฏสนฺนิภํ อิติ อวีตราเคน สุทุนฺนิวารยํฯ|
    count |๑๑๑๕|
      block |กามา หิ จิตฺรา มธุรา มโนรมา อวิทฺทสู ยตฺถ สิตา ปุถุชฺชนา|
      block |เต ทุกฺขมิจฺฉนฺติ ปุนพฺภเวสิโน จิตฺเตน นีตา นิรเย นิรากตาฯ|
    count |๑๑๑๖|
      block |มยูรโกญฺจาภิรุตมฺหิ กานเน ทีปีหิ พฺยคฺเฆหิ ปุรกฺขโต วสํ|
      block |กาเย อเปกฺขํ ชห มา วิราธย อิติสฺสุ มํ จิตฺต ปุเร นิยุญฺชสิฯ|
    count |๑๑๑๗|
      block |ภาเวหิ ฌานานิ จ อินฺทฺริยานิ จ พลานิ โพชฺฌงฺคสมาธิภาวนา|
      block |ติสฺโส จ วิชฺชา ผุส พุทฺธสาสเน อิติสฺสุ มํ จิตฺต ปุเร นิยุญฺชสิฯ|
    count |๑๑๑๘|
      block |ภาเวหิ มคฺคํ อมตสฺส ปตฺติยา นิยฺยานิกํ สพฺพทุขกฺขโยคธํ|
      block |อฏฺฐงฺคิกํ สพฺพกิเลสโสธนํ อิติสฺสุ มํ จิตฺต ปุเร นิยุญฺชสิฯ|
    count |๑๑๑๙|
      block |ทุกฺขนฺติ ขนฺเธ ปฏิปสฺส โยนิโส ยโต จ ทุกฺขํ สมุเทติ ตํ ชห|
      block |อิเธว ทุกฺขสฺส กโรหิ อนฺตํ อิติสฺสุ มํ จิตฺต ปุเร นิยุญฺชสิฯ|
    count |๑๑๒๐|
      block |อนิจฺจํ ทุกฺขนฺติ วิปสฺส โยนิโส สุญฺญํ อนตฺตาติ อฆํ วธนฺติ จ|
      block |มโนวิจาเร อุปรุนฺธ เจตโส อิติสฺสุ มํ จิตฺต ปุเร นิยุญฺชสิฯ|
    count |๑๑๒๑|
      block |มุณฺโฑ วิรูโป อภิสาปมาคโต กปาลหตฺโถว กุเลสุ ภิกฺขสุ|
      block |ยุญฺชสฺสุ สตฺถุวจเน มเหสิโน อิติสฺสุ มํ จิตฺต ปุเร นิยุญฺชสิฯ|
    count |๑๑๒๒|
      block |สุสํวุตตฺโต วิสิขนฺตเร จรํ กุเลสุ กาเมสุ อสงฺคมานโส|
      block |จนฺโท ยถา โทสินปุณฺณมาสิยา อิติสฺสุ มํ จิตฺต ปุเร นิยุญฺชสิฯ|
    count |๑๑๒๓|
      block |อารญฺญิโก โหหิ จ ปิณฺฑปาติโก โสสานิโก โหหิ จ ปํสุกูลิโก|
      block |เนสชฺชิโก โหหิ สทา ธุเต รโต อิติสฺสุ มํ จิตฺต ปุเร นิยุญฺชสิฯ|
    count |๑๑๒๔|
      block |โรเปตฺว รุกฺขานิ ยถา ผเลสี มูเล ตรุํ เฉตฺตุ ตเมว อิจฺฉสิ|
      block |ตถูปมํ จิตฺตมิทํ กโรสิ ยํ มํ อนิจฺจมฺหิ จเล นิยุญฺชสิฯ|
    count |๑๑๒๕|
      block |อรูป ทูรงฺคม เอกจาริ น เต กริสฺสํ วจนํ อิทานิหํ|
      block |ทุกฺขา หิ กามา กฏุกา มหพฺภยา นิพฺพานเมวาภิมโน จริสฺสํฯ|
    count |๑๑๒๖|
      block |นาหํ อลกฺขฺยา อหิริกฺกตาย วา น จิตฺตเหตู น จ ทูรกนฺตนา|
      block |อาชีวเหตู จ อหํ น นิกฺขมิํ กโต จ เต จิตฺต ปฏิสฺสโว มยาฯ|
    count |๑๑๒๗|
      block |อปฺปิจฺฉตา สปฺปุริเสหิ วณฺณิตา มกฺขปฺปหานํ วูปสโม ทุขสฺส|
      block |อิติสฺสุ มํ จิตฺต ตทา นิยุญฺชสิ อิทานิ ตฺวํ คจฺฉสิ ปุพฺพจิณฺณํฯ|
    count |๑๑๒๘|
      block |ตณฺหา อวิชฺชา จ ปิยาปิยญฺจ สุภานิ รูปานิ สุขา จ เวทนา|
      block |มนาปิยา กามคุณา จ วนฺตา วนฺเต อหํ อาวมิตุํ น อุสฺสเหฯ|
    count |๑๑๒๙|
      block |สพฺพตฺถ เต จิตฺต วโจ กตํ มยา พหูสุ ชาตีสุ น เมสิ โกปิโต|
      block |อชฺฌตฺตสมฺภโว กตญฺญุตาย เต ทุกฺเข จิรํ สํสริตํ ตยา กเตฯ|
    count |๑๑๓๐|
      block |ตฺวญฺเญว โน จิตฺต กโรสิ พฺราหฺมโณ ตฺวํ ขตฺติโย ราชทสี กโรสิ|
      block |เวสฺสา จ สุทฺทา จ ภวาม เอกทา เทวตฺตนํ วาปิ ตเวว วาหสาฯ|
    count |๑๑๓๑|
      block |ตเวว เหตู อสุรา ภวามเส ตฺวํมูลกํ เนรยิกา ภวามเส|
      block |อโถ ติรจฺฉานคตาปิ เอกทา เปตตฺตนํ วาปิ ตเวว วาหสาฯ|
    count |๑๑๓๒|
      block |นนุ ทุพฺภิสฺสสิ มํ ปุนปฺปุนํ มุหุํ มุหุํ จารณิกํว ทสฺสยํ|
      block |อุมฺมตฺตเกเนว มยา ปโลภสิ กิญฺจาปิ เต จิตฺต วิราธิตํ มยาฯ|
    count |๑๑๓๓|
      block |อิทํ ปุเร จิตฺตมจาริ จาริกํ เยนิจฺฉกํ ยตฺถกามํ ยถาสุขํ|
      block |ตทชฺชหํ นิคฺคเหสฺสามิ โยนิโส หตฺถิปฺปภินฺนํ วิย องฺกุสคฺคโหฯ|
    count |๑๑๓๔|
      block |สตฺถา จ เม โลกมิมํ อธิฏฺฐหิ อนิจฺจโต อทฺธุวโต อสารโต|
      block |ปกฺขนฺท มํ จิตฺต ชินสฺส สาสเน ตาเรหิ โอฆา มหตา สุทุตฺตราฯ|
    count |๑๑๓๕|
      block |น เต อิทํ จิตฺต ยถา ปุราณกํ นาหํ อลํ ตุยฺห วเส นิวตฺติตุํ|
      block |มเหสิโน ปพฺพชิโตมฺหิ สาสเน น มาทิสา โหนฺติ วินาสธาริโนฯ|
    count |๑๑๓๖|
      block |นคา สมุทฺทา สริตา วสุนฺธรา ทิสา จตสฺโส วิทิสา อโธ ทิวา|
      block |สพฺเพ อนิจฺจา ติภวา อุปทฺทุตา กุหิํ คโต จิตฺต สุขํ รมิสฺสสิฯ|
    count |๑๑๓๗|
      block |ธิติปฺปรํ กิํ มม จิตฺต กาหิสิ น เต อลํ จิตฺต วสานุวตฺตโก|
      block |น ชาตุ ภสฺตํ อุภโตมุขํ ฉุเป ธิรตฺถุ ปูรํ นว โสตสนฺทนิํฯ|
    count |๑๑๓๘|
      block |วราหเอเณยฺยวิคาฬฺหเสวิเต ปพฺภารกุฏฺเฏ ปกเตว สุนฺทเร|
      block |นวมฺพุนา ปาวุสสิตฺถกานเน ตหิํ คุหาเคหคโต รมิสฺสสิฯ|
    count |๑๑๓๙|
      block |สุนีลคีวา สุสิขา สุเปขุนา สุจิตฺตปตฺตจฺฉทนา วิหงฺคมา|
      block |สุมญฺชุโฆสตฺถนิตาภิคชฺชิโน เต ตํ รเมสฺสนฺติ วนมฺหิ ฌายินํฯ|
    count |๑๑๔๐|
      block |วุฏฺฐมฺหิ เทเว จตุรงฺคุเล ติเณ สํปุปฺผิเต เมฆนิภมฺหิ กานเน|
      block |นคนฺตเร วิฏปิสโม สยิสฺสํ ตํ เม มุทู เหหิติ ตูลสนฺนิภํฯ|
    count |๑๑๔๑|
      block |ตถา ตุ กสฺสามิ ยถาปิ อิสฺสโร ยํ ลพฺภติ เตนปิ โหตุ เม อลํ|
      block |น ตาหํ กสฺสามิ ยถา อตนฺทิโต พิฬารภสฺตํว ยถา สุมทฺทิตํฯ|
    count |๑๑๔๒|
      block |ตถา ตุ กสฺสามิ ยถาปิ อิสฺสโร ยํ ลพฺภติ เตนปิ โหตุ เม อลํ|
      block |วีริเยน ตํ มยฺห วสานยิสฺสํ คชํว มตฺตํ กุสลงฺกุสคฺคโหฯ|
    count |๑๑๔๓|
      block |ตยา สุทนฺเตน อวฏฺฐิเตน หิ หเยน โยคฺคาจริโยว อุชฺชุนา|
      block |ปโหมิ มคฺคํ ปฏิปชฺชิตุํ สิวํ จิตฺตานุรกฺขีหิ สทา นิเสวิตํฯ|
    count |๑๑๔๔|
      block |อารมฺมเณ ตํ พลสา นิพนฺธิสํ นาคํว ถมฺภมฺหิ ทฬฺหาย รชฺชุยา|
      block |ตํ เม สุคุตฺตํ สติยา สุภาวิตํ อนิสฺสิตํ สพฺพภเวสุ เหหิสิฯ|
    count |๑๑๔๕|
      block |ปญฺญาย เฉตฺวา วิปถานุสารินํ โยเคน นิคฺคยฺห ปเถ นิเวสิย|
      block |ทิสฺวา สมุทยํ วิภวญฺจ สมฺภวํ ทายาทโก เหหิสิ อคฺควาทิโนฯ|
    count |๑๑๔๖|
      block |จตุพฺพิปลฺลาสวสํ อธิฏฺฐิตํ คามณฺฑลํว ปริเนสิ จิตฺต มํ|
      block |นนุ สํโยชนพนฺธนจฺฉิทํ สํเสวเส การุณิกํ มหามุนิํฯ|
    count |๑๑๔๗|
      block |มิโค ยถา เสริ สุจิตฺตกานเน รมฺมํ คิริํ ปาวุสอพฺภมาลินิํ|
      block |อนากุเล ตตฺถ นเค รมิสฺสํ อสํสยํ จิตฺต ปรา ภวิสฺสสิฯ|
    count |๑๑๔๘|
      block |เย ตุยฺห ฉนฺเทน วเสน วตฺติโน นรา จ นารี จ อนุโภนฺติ ยํ สุขํ|
      block |อวิทฺทสู มารวสานุวตฺติโน ภวาภินนฺที ตว จิตฺต สาวกาติฯ|
      block |ปญฺญาสมฺหิ นิปาตมฺหิ เอโก ตาลปุโฏ สุจิ|
      block |คาถาโย ตตฺถ ปญฺญาส ปุน ปญฺจ จ อุตฺตรีติฯ|
    stand |… ตาลปุโฏ เถโร…ฯ|
    stand |ปญฺญาสนิปาโต นิฏฺฐิโตฯ|
    block |ตตฺรุทฺทานํ|
