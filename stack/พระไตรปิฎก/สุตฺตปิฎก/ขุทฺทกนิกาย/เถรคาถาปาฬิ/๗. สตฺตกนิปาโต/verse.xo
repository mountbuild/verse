block |๗ สตฺตกนิปาโต|
  block |๑ สุนฺทรสมุทฺทตฺเถรคาถา|
    count |๔๕๙|
      block |อลงฺกตา สุวสนา มาลธารี วิภูสิตา|
      block |อลตฺตกกตาปาทา ปาทุการุยฺห เวสิกาฯ|
    count |๔๖๐|
      block |ปาทุกา โอรุหิตฺวาน ปุรโต ปญฺชลีกตา|
      block |สา มํ สณฺเหน มุทุนา มฺหิตปุพฺพํ อภาสถฯ|
    count |๔๖๑|
      block |ยุวาสิ ตฺวํ ปพฺพชิโต ติฏฺฐาหิ มม สาสเน|
      block |ภุญฺช มานุสเก กาเม อหํ วิตฺตํ ททามิ เต|
      block |สจฺจํ เต ปฏิชานามิ อคฺคิํ วา เต หรามหํฯ|
    count |๔๖๒|
      block |ยทา ชิณฺณา ภวิสฺสาม อุโภ ทณฺฑปรายนา|
      block |อุโภปิ ปพฺพชิสฺสาม อุภยตฺถ กฏคฺคโหฯ|
    count |๔๖๓|
      block |ตญฺจ ทิสฺวาน ยาจนฺติํ เวสิกํ ปญฺชลีกตํ|
      block |อลงฺกตํ สุวสนํ มจฺจุปาสํว โอฑฺฑิตํฯ|
    count |๔๖๔|
      block |ตโต เม มนสีกาโร…เป … นิพฺพิทา สมติฏฺฐถฯ|
    count |๔๖๕|
      block |ตโต จิตฺตํ วิมุจฺจิ เม…เป … กตํ พุทฺธสฺส สาสนนฺติฯ|
    stand |… สุนฺทรสมุทฺโท เถโร…ฯ|
  block |๒ ลกุณฺฑกภทฺทิยตฺเถรคาถา|
    count |๔๖๖|
      block |ปเร อมฺพาฏการาเม วนสณฺฑมฺหิ ภทฺทิโย|
      block |สมูลํ ตณฺหมพฺพุยฺห ตตฺถ ภทฺโทว ฌายติ ฯ|
    count |๔๖๗|
      block |รมนฺเตเก มุทิงฺเคหิ วีณาหิ ปณเวหิ จ|
      block |อหญฺจ รุกฺขมูลสฺมิํ รโต พุทฺธสฺส สาสเนฯ|
    count |๔๖๘|
      block |พุทฺโธ เจ เม วรํ ทชฺชา โส จ ลพฺเภถ เม วโร|
      block |คณฺเหหํ สพฺพโลกสฺส นิจฺจํ กายคตํ สติํฯ|
    count |๔๖๙|
      block |เย มํ รูเปน ปามิํสุ เย จ โฆเสน อนฺวคู|
      block |ฉนฺทราควสูเปตา น มํ ชานนฺติ เต ชนาฯ|
    count |๔๗๐|
      block |อชฺฌตฺตญฺจ น ชานาติ พหิทฺธา จ น ปสฺสติ|
      block |สมนฺตาวรโณ พาโล ส เว โฆเสน วุยฺหติฯ|
    count |๔๗๑|
      block |อชฺฌตฺตญฺจ น ชานาติ พหิทฺธา จ วิปสฺสติ|
      block |พหิทฺธา ผลทสฺสาวี โสปิ โฆเสน วุยฺหติฯ|
    count |๔๗๒|
      block |อชฺฌตฺตญฺจ ปชานาติ พหิทฺธา จ วิปสฺสติ|
      block |อนาวรณทสฺสาวี น โส โฆเสน วุยฺหตีติฯ|
    stand |… ลกุณฺฑกภทฺทิโย เถโร…ฯ|
  block |๓ ภทฺทตฺเถรคาถา|
    count |๔๗๓|
      block |เอกปุตฺโต อหํ อาสิํ ปิโย มาตุ ปิโย ปิตุ|
      block |พหูหิ วตจริยาหิ ลทฺโธ อายาจนาหิ จฯ|
    count |๔๗๔|
      block |เต จ มํ อนุกมฺปาย อตฺถกามา หิเตสิโน|
      block |อุโภ ปิตา จ มาตา จ พุทฺธสฺส อุปนามยุํฯ|
    count |๔๗๕|
      block |กิจฺฉา ลทฺโธ อยํ ปุตฺโต สุขุมาโล สุเขธิโต|
      block |อิมํ ททาม เต นาถ ชินสฺส ปริจารกํฯ|
    count |๔๗๖|
      block |สตฺถา จ มํ ปฏิคฺคยฺห อานนฺทํ เอตทพฺรวิ|
      block |ปพฺพาเชหิ อิมํ ขิปฺปํ เหสฺสตฺยาชานิโย อยํฯ|
    count |๔๗๗|
      block |ปพฺพาเชตฺวาน มํ สตฺถา วิหารํ ปาวิสี ชิโน|
      block |อโนคฺคตสฺมิํ สูริยสฺมิํ ตโต จิตฺตํ วิมุจฺจิ เมฯ|
    count |๔๗๘|
      block |ตโต สตฺถา นิรากตฺวา ปฏิสลฺลานวุฏฺฐิโต|
      block |เอหิ ภทฺทาติ มํ อาห สา เม อาสูปสมฺปทาฯ|
    count |๔๗๙|
      block |ชาติยา สตฺตวสฺเสน ลทฺธา เม อุปสมฺปทา|
      block |ติสฺโส วิชฺชา อนุปฺปตฺตา อโห ธมฺมสุธมฺมตาติฯ|
    stand |… ภทฺโท เถโร…ฯ|
  block |๔ โสปากตฺเถรคาถา|
    count |๔๘๐|
      block |ทิสฺวา ปาสาทฉายายํ จงฺกมนฺตํ นรุตฺตมํ|
      block |ตตฺถ นํ อุปสงฺกมฺม วนฺทิสฺสํ ปุริสุตฺตมํฯ|
    count |๔๘๑|
      block |เอกํสํ จีวรํ กตฺวา สํหริตฺวาน ปาณโย|
      block |อนุจงฺกมิสฺสํ วิรชํ สพฺพสตฺตานมุตฺตมํฯ|
    count |๔๘๒|
      block |ตโต ปญฺเห อปุจฺฉิ มํ ปญฺหานํ โกวิโท วิทู|
      block |อจฺฉมฺภี จ อภีโต จ พฺยากาสิํ สตฺถุโน อหํฯ|
    count |๔๘๓|
      block |วิสฺสชฺชิเตสุ ปญฺเหสุ อนุโมทิ ตถาคโต|
      block |ภิกฺขุสงฺฆํ วิโลเกตฺวา อิมมตฺถํ อภาสถฯ|
    count |๔๘๔|
      block |ลาภา องฺคานํ มคธานํ เยสายํ ปริภุญฺชติ|
      block |จีวรํ ปิณฺฑปาตญฺจ ปจฺจยํ สยนาสนํ|
      block |ปจฺจุฏฺฐานญฺจ สามีจิํ เตสํ ลาภาติ จาพฺรวิฯ|
    count |๔๘๕|
      block |อชฺชตคฺเค มํ โสปาก ทสฺสนาโยปสงฺกม|
      block |เอสา เจว เต โสปาก ภวตุ อุปสมฺปทาฯ|
    count |๔๘๖|
      block |ชาติยา สตฺตวสฺโสหํ ลทฺธาน อุปสมฺปทํ|
      block |ธาเรมิ อนฺติมํ เทหํ อโห ธมฺมสุธมฺมตาติฯ|
    stand |… โสปาโก เถโร…ฯ|
  block |๕ สรภงฺคตฺเถรคาถา|
    count |๔๘๗|
      block |สเร หตฺเถหิ ภญฺชิตฺวา กตฺวาน กุฏิมจฺฉิสํ|
      block |เตน เม สรภงฺโคติ นามํ สมฺมุติยา อหุฯ|
    count |๔๘๘|
      block |น มยฺหํ กปฺปเต อชฺช สเร หตฺเถหิ ภญฺชิตุํ|
      block |สิกฺขาปทา โน ปญฺญตฺตา โคตเมน ยสสฺสินาฯ|
    count |๔๘๙|
      block |สกลํ สมตฺตํ โรคํ สรภงฺโค นาทฺทสํ ปุพฺเพ|
      block |โสยํ โรโค ทิฏฺโฐ วจนกเรนาติเทวสฺสฯ|
    count |๔๙๐|
      block |เยเนว มคฺเคน คโต วิปสฺสี เยเนว มคฺเคน สิขี จ เวสฺสภู|
      block |กกุสนฺธโกณาคมโน จ กสฺสโป เตนญฺชเสน อคมาสิ โคตโมฯ|
    count |๔๙๑|
      block |วีตตณฺหา อนาทานา สตฺต พุทฺธา ขโยคธา|
      block |เยหายํ เทสิโต ธมฺโม ธมฺมภูเตหิ ตาทิภิฯ|
    count |๔๙๒|
      block |จตฺตาริ อริยสจฺจานิ อนุกมฺปาย ปาณินํ|
      block |ทุกฺขํ สมุทโย มคฺโค นิโรโธ ทุกฺขสงฺขโยฯ|
    count |๔๙๓|
      block |ยสฺมิํ นิวตฺตเต ทุกฺขํ สํสารสฺมิํ อนนฺตกํ|
      block |เภทา อิมสฺส กายสฺส ชีวิตสฺส จ สงฺขยา|
      block |อญฺโญ ปุนพฺภโว นตฺถิ สุวิมุตฺโตมฺหิ สพฺพธีติฯ|
      block |สุนฺทรสมุทฺโท เถโร เถโร ลกุณฺฑภทฺทิโย|
      block |ภทฺโท เถโร จ โสปาโก สรภงฺโค มหาอิสิ|
      block |สตฺตเก ปญฺจกา เถรา คาถาโย ปญฺจติํสตีติฯ|
    stand |… สรภงฺโค เถโร…ฯ|
    stand |สตฺตกนิปาโต นิฏฺฐิโตฯ|
    block |ตตฺรุทฺทานํ|
