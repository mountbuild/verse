block |๖ ฉกฺกนิปาโต|
  block |๑ อุรุเวฬกสฺสปตฺเถรคาถา|
    count |๓๗๕|
      block |ทิสฺวาน ปาฏิหีรานิ โคตมสฺส ยสสฺสิโน|
      block |น ตาวาหํ ปณิปติํ อิสฺสามาเนน วญฺจิโตฯ|
    count |๓๗๖|
      block |มม สงฺกปฺปมญฺญาย โจเทสิ นรสารถิ|
      block |ตโต เม อาสิ สํเวโค อพฺภุโต โลมหํสโนฯ|
    count |๓๗๗|
      block |ปุพฺเพ ชฏิลภูตสฺส ยา เม สิทฺธิ ปริตฺติกา|
      block |ตาหํ ตทา นิรากตฺวา ปพฺพชิํ ชินสาสเนฯ|
    count |๓๗๘|
      block |ปุพฺเพ ยญฺเญน สนฺตุฏฺโฐ กามธาตุปุรกฺขโต|
      block |ปจฺฉา ราคญฺจ โทสญฺจ โมหญฺจาปิ สมูหนิํฯ|
    count |๓๗๙|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |อิทฺธิมา ปรจิตฺตญฺญู ทิพฺพโสตญฺจ ปาปุณิํฯ|
    count |๓๘๐|
      block |ยสฺส จตฺถาย ปพฺพชิโต อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยติฯ|
    stand |… อุรุเวฬกสฺสโป เถโร…ฯ|
  block |๒ เตกิจฺฉการิตฺเถรคาถา|
    count |๓๘๑|
      block |อติหิตา วีหิ ขลคตา สาลี|
      block |น จ ลเภ ปิณฺฑํ กถมหํ กสฺสํฯ|
    count |๓๘๒|
      block |พุทฺธมปฺปเมยฺยํ อนุสฺสร ปสนฺโน|
      block |ปีติยา ผุฏสรีโร โหหิสิ สตตมุทคฺโคฯ|
    count |๓๘๓|
      block |ธมฺมมปฺปเมยฺยํ อนุสฺสร ปสนฺโน|
      block |ปีติยา ผุฏสรีโร โหหิสิ สตตมุทคฺโคฯ|
    count |๓๘๔|
      block |สงฺฆมปฺปเมยฺยํ อนุสฺสร ปสนฺโน|
      block |ปีติยา ผุฏสรีโร โหหิสิ สตตมุทคฺโคฯ|
    count |๓๘๕|
      block |อพฺโภกาเส วิหรสิ สีตา เหมนฺติกา อิมา รตฺโย|
      block |มา สีเตน ปเรโต วิหญฺญิตฺโถ ปวิส ตฺวํ วิหารํ ผุสิตคฺคฬํฯ|
    count |๓๘๖|
      block |ผุสิสฺสํ จตสฺโส อปฺปมญฺญาโย ตาหิ จ สุขิโต วิหริสฺสํ|
      block |นาหํ สีเตน วิหญฺญิสฺสํ อนิญฺชิโต วิหรนฺโตติฯ|
    stand |… เตกิจฺฉการี เถโร…ฯ|
  block |๓ มหานาคตฺเถรคาถา|
    count |๓๘๗|
      block |ยสฺส สพฺรหฺมจารีสุ คารโว นูปลพฺภติ|
      block |ปริหายติ สทฺธมฺมา มจฺโฉ อปฺโปทเก ยถาฯ|
    count |๓๘๘|
      block |ยสฺส สพฺรหฺมจารีสุ คารโว นูปลพฺภติ|
      block |น วิรูหติ สทฺธมฺเม เขตฺเต พีชํว ปูติกํฯ|
    count |๓๘๙|
      block |ยสฺส สพฺรหฺมจารีสุ คารโว นูปลพฺภติ|
      block |อารกา โหติ นิพฺพานา ธมฺมราชสฺส สาสเนฯ|
    count |๓๙๐|
      block |ยสฺส สพฺรหฺมจารีสุ คารโว อุปลพฺภติ|
      block |น วิหายติ สทฺธมฺมา มจฺโฉ พวฺโหทเก ยถาฯ|
    count |๓๙๑|
      block |ยสฺส สพฺรหฺมจารีสุ คารโว อุปลพฺภติ|
      block |โส วิรูหติ สทฺธมฺเม เขตฺเต พีชํว ภทฺทกํฯ|
    count |๓๙๒|
      block |ยสฺส สพฺรหฺมจารีสุ คารโว อุปลพฺภติ|
      block |สนฺติเก โหติ นิพฺพานํ ธมฺมราชสฺส สาสเนติฯ|
    stand |… มหานาโค เถโร…ฯ|
  block |๔ กุลฺลตฺเถรคาถา|
    count |๓๙๓|
      block |กุลฺโล สิวถิกํ คนฺตฺวา อทฺทส อิตฺถิมุชฺฌิตํ|
      block |อปวิทฺธํ สุสานสฺมิํ ขชฺชนฺติํ กิมิหี ผุฏํฯ|
    count |๓๙๔|
      block |อาตุรํ อสุจิํ ปูติํ ปสฺส กุลฺล สมุสฺสยํ|
      block |อุคฺฆรนฺตํ ปคฺฆรนฺตํ พาลานํ อภินนฺทิตํฯ|
    count |๓๙๕|
      block |ธมฺมาทาสํ คเหตฺวาน ญาณทสฺสนปตฺติยา|
      block |ปจฺจเวกฺขิํ อิมํ กายํ ตุจฺฉํ สนฺตรพาหิรํฯ|
    count |๓๙๖|
      block |ยถา อิทํ ตถา เอตํ ยถา เอตํ ตถา อิทํ|
      block |ยถา อโธ ตถา อุทฺธํ ยถา อุทฺธํ ตถา อโธฯ|
    count |๓๙๗|
      block |ยถา ทิวา ตถา รตฺติํ ยถา รตฺติํ ตถา ทิวา|
      block |ยถา ปุเร ตถา ปจฺฉา ยถา ปจฺฉา ตถา ปุเรฯ|
    count |๓๙๘|
      block |ปญฺจงฺคิเกน ตุริเยน น รตี โหติ ตาทิสี|
      block |ยถา เอกคฺคจิตฺตสฺส สมฺมา ธมฺมํ วิปสฺสโตติฯ|
    stand |… กุลฺโล เถโร…ฯ|
  block |๕ มาลุกฺยปุตฺตตฺเถรคาถา|
    count |๓๙๙|
      block |มนุชสฺส ปมตฺตจาริโน ตณฺหา วฑฺฒติ มาลุวา วิย|
      block |โส ปฺลวตี หุรา หุรํ ผลมิจฺฉํว วนสฺมิ วานโรฯ|
    count |๔๐๐|
      block |ยํ เอสา สหเต ชมฺมี ตณฺหา โลเก วิสตฺติกา|
      block |โสกา ตสฺส ปวฑฺฒนฺติ อภิวฏฺฐํว พีรณํฯ|
    count |๔๐๑|
      block |โย เจตํ สหเต ชมฺมิํ ตณฺหํ โลเก ทุรจฺจยํ|
      block |โสกา ตมฺหา ปปตนฺติ อุทพินฺทูว โปกฺขราฯ|
    count |๔๐๒|
      block |ตํ โว วทามิ ภทฺทํ โว ยาวนฺเตตฺถ สมาคตา|
      block |ตณฺหาย มูลํ ขณถ อุสีรตฺโถว พีรณํ|
      block |มา โว นฬํว โสโตว มาโร ภญฺชิ ปุนปฺปุนํฯ|
    count |๔๐๓|
      block |กโรถ พุทฺธวจนํ ขโณ โว มา อุปจฺจคา|
      block |ขณาตีตา หิ โสจนฺติ นิรยมฺหิ สมปฺปิตาฯ|
    count |๔๐๔|
      block |ปมาโท รโช ปมาโท ปมาทานุปติโต รโช|
      block |อปฺปมาเทน วิชฺชาย อพฺพเห สลฺลมตฺตโนติฯ|
    stand |… มาลุกฺยปุตฺโต เถโร…ฯ|
  block |๖ สปฺปทาสตฺเถรคาถา|
    count |๔๐๕|
      block |ปณฺณวีสติวสฺสานิ ยโต ปพฺพชิโต อหํ|
      block |อจฺฉราสงฺฆาตมตฺตมฺปิ เจโตสนฺติมนชฺฌคํฯ|
    count |๔๐๖|
      block |อลทฺธา จิตฺตสฺเสกคฺคํ กามราเคน อฏฺฏิโต|
      block |พาหา ปคฺคยฺห กนฺทนฺโต วิหารา อุปนิกฺขมิํ ฯ|
    count |๔๐๗|
      block |สตฺถํ วา อาหริสฺสามิ โก อตฺโถ ชีวิเตน เม|
      block |กถํ หิ สิกฺขํ ปจฺจกฺขํ กาลํ กุพฺเพถ มาทิโสฯ|
    count |๔๐๘|
      block |ตทาหํ ขุรมาทาย มญฺจกมฺหิ อุปาวิสิํ|
      block |ปรินีโต ขุโร อาสิ ธมนิํ เฉตฺตุมตฺตโนฯ|
    count |๔๐๙|
      block |ตโต เม มนสีกาโร โยนิโส อุทปชฺชถ|
      block |อาทีนโว ปาตุรหุ นิพฺพิทา สมติฏฺฐถฯ|
    count |๔๑๐|
      block |ตโต จิตฺตํ วิมุจฺจิ เม ปสฺส ธมฺมสุธมฺมตํ|
      block |ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ|
    stand |… สปฺปทาโส เถโร…ฯ|
  block |๗ กาติยานตฺเถรคาถา|
    count |๔๑๑|
      block |อุฏฺเฐหิ นิสีท กาติยาน มา นิทฺทาพหุโล อหุ ชาครสฺสุ|
      block |มา ตํ อลสํ ปมตฺตพนฺธุ กูเฏเนว ชินาตุ มจฺจุราชาฯ|
    count |๔๑๒|
      block |เสยฺยถาปิ มหาสมุทฺทเวโค เอวํ ชาติชราติวตฺตเต ตํ|
      block |โส กโรหิ สุทีปมตฺตโน ตฺวํ น หิ ตาณํ ตว วิชฺชเตว อญฺญํฯ|
    count |๔๑๓|
      block |สตฺถา หิ วิเชสิ มคฺคเมตํ สงฺคา ชาติชราภยา อตีตํ|
      block |ปุพฺพาปรรตฺตมปฺปมตฺโต อนุยุญฺชสฺสุ ทฬฺหํ กโรหิ โยคํฯ|
    count |๔๑๔|
      block |ปุริมานิ ปมุญฺจ พนฺธนานิ สงฺฆาฏิขุรมุณฺฑภิกฺขโภชี|
      block |มา ขิฑฺฑารติญฺจ มา นิทฺทํ อนุยุญฺชิตฺถ ฌาย กาติยานฯ|
    count |๔๑๕|
      block |ฌายาหิ ชินาหิ กาติยาน โยคกฺเขมปเถสุ โกวิโทสิ|
      block |ปปฺปุยฺย อนุตฺตรํ วิสุทฺธิํ ปรินิพฺพาหิสิ วารินาว โชติฯ|
    count |๔๑๖|
      block |ปชฺโชตกโร ปริตฺตรํโส วาเตน วินมฺยเต ลตาว|
      block |เอวมฺปิ ตุวํ อนาทิยาโน มารํ อินฺทสโคตฺต นิทฺธุนาหิ|
      block |โส เวทยิตาสุ วีตราโค กาลํ กงฺข อิเธว สีติภูโตติฯ|
    stand |… กาติยาโน เถโร…ฯ|
  block |๘ มิคชาลตฺเถรคาถา|
    count |๔๑๗|
      block |สุเทสิโต จกฺขุมตา พุทฺเธนาทิจฺจพนฺธุนา|
      block |สพฺพสํโยชนาตีโต สพฺพวฏฺฏวินาสโนฯ|
    count |๔๑๘|
      block |นิยฺยานิโก อุตฺตรโณ ตณฺหามูลวิโสสโน|
      block |วิสมูลํ อาฆาตนํ เฉตฺวา ปาเปติ นิพฺพุติํฯ|
    count |๔๑๙|
      block |อญฺญาณมูลเภทาย กมฺมยนฺตวิฆาฏโน|
      block |วิญฺญาณานํ ปริคฺคเห ญาณวชิรนิปาตโนฯ|
    count |๔๒๐|
      block |เวทนานํ วิญฺญาปโน อุปาทานปฺปโมจโน|
      block |ภวํ องฺคารกาสุํว ญาเณน อนุปสฺสโน ฯ|
    count |๔๒๑|
      block |มหารโส สุคมฺภีโร ชรามจฺจุนิวารโณ|
      block |อริโย อฏฺฐงฺคิโก มคฺโค ทุกฺขูปสมโน สิโวฯ|
    count |๔๒๒|
      block |กมฺมํ กมฺมนฺติ ญตฺวาน วิปากญฺจ วิปากโต|
      block |ปฏิจฺจุปฺปนฺนธมฺมานํ ยถาวาโลกทสฺสโน|
      block |มหาเขมงฺคโม สนฺโต ปริโยสานภทฺทโกติฯ|
    stand |… มิคชาโล เถโร…ฯ|
  block |๙ ปุโรหิตปุตฺตเชนฺตตฺเถรคาถา|
    count |๔๒๓|
      block |ชาติมเทน มตฺโตหํ โภคอิสฺสริเยน จ|
      block |สณฺฐานวณฺณรูเปน มทมตฺโต อจาริหํฯ|
    count |๔๒๔|
      block |นาตฺตโน สมกํ กญฺจิ อติเรกํ จ มญฺญิสํ|
      block |อติมานหโต พาโล ปตฺถทฺโธ อุสฺสิตทฺธโชฯ|
    count |๔๒๕|
      block |มาตรํ ปิตรญฺจาปิ อญฺเญปิ ครุสมฺมเต|
      block |น กญฺจิ อภิวาเทสิํ มานตฺถทฺโธ อนาทโรฯ|
    count |๔๒๖|
      block |ทิสฺวา วินายกํ อคฺคํ สารถีนํ วรุตฺตมํ|
      block |ตปนฺตมิว อาทิจฺจํ ภิกฺขุสงฺฆปุรกฺขตํฯ|
    count |๔๒๗|
      block |มานํ มทญฺจ ฉฑฺเฑตฺวา วิปฺปสนฺเนน เจตสา|
      block |สิรสา อภิวาเทสิํ สพฺพสตฺตานมุตฺตมํฯ|
    count |๔๒๘|
      block |อติมาโน จ โอมาโน ปหีนา สุสมูหตา|
      block |อสฺมิมาโน สมุจฺฉินฺโน สพฺเพ มานวิธา หตาติฯ|
    stand |… เชนฺโต ปุโรหิตปุตฺโต เถโร…ฯ|
  block |๑๐ สุมนตฺเถรคาถา|
    count |๔๒๙|
      block |ยทา นโว ปพฺพชิโต ชาติยา สตฺตวสฺสิโก|
      block |อิทฺธิยา อภิโภตฺวาน ปนฺนคินฺทํ มหิทฺธิกํฯ|
    count |๔๓๐|
      block |อุปชฺฌายสฺส อุทกํ อโนตตฺตา มหาสรา|
      block |อาหรามิ ตโต ทิสฺวา มํ สตฺถา เอตทพฺรวิฯ|
    count |๔๓๑|
      block |สาริปุตฺต อิมํ ปสฺส อาคจฺฉนฺตํ กุมารกํ|
      block |อุทกกุมฺภมาทาย อชฺฌตฺตํ สุสมาหิตํฯ|
    count |๔๓๒|
      block |ปาสาทิเกน วตฺเตน กลฺยาณอิริยาปโถ|
      block |สามเณโรนุรุทฺธสฺส อิทฺธิยา จ วิสารโทฯ|
    count |๔๓๓|
      block |อาชานีเยน อาชญฺโญ สาธุนา สาธุการิโต|
      block |วินีโต อนุรุทฺเธน กตกิจฺเจน สิกฺขิโตฯ|
    count |๔๓๔|
      block |โส ปตฺวา ปรมํ สนฺติํ สจฺฉิกตฺวา อกุปฺปตํ|
      block |สามเณโร ส สุมโน มา มํ ชญฺญาติ อิจฺฉตีติฯ|
    stand |… สุมโน เถโร…ฯ|
  block |๑๑ นฺหาตกมุนิตฺเถรคาถา|
    count |๔๓๕|
      block |วาตโรคาภินีโต ตฺวํ วิหรํ กานเน วเน|
      block |ปวิทฺธโคจเร ลูเข กถํ ภิกฺขุ กริสฺสสิฯ|
    count |๔๓๖|
      block |ปีติสุเขน วิปุเลน ผริตฺวาน สมุสฺสยํ|
      block |ลูขมฺปิ อภิสมฺโภนฺโต วิหริสฺสามิ กานเนฯ|
    count |๔๓๗|
      block |ภาเวนฺโต สตฺต โพชฺฌงฺเค อินฺทฺริยานิ พลานิ จ|
      block |ฌานโสขุมฺมสมฺปนฺโน วิหริสฺสํ อนาสโวฯ|
    count |๔๓๘|
      block |วิปฺปมุตฺตํ กิเลเสหิ สุทฺธจิตฺตํ อนาวิลํ|
      block |อภิณฺหํ ปจฺจเวกฺขนฺโต วิหริสฺสํ อนาสโวฯ|
    count |๔๓๙|
      block |อชฺฌตฺตญฺจ พหิทฺธา จ เย เม วิชฺชิํสุ อาสวา|
      block |สพฺเพ อเสสา อุจฺฉินฺนา น จ อุปฺปชฺชเร ปุนฯ|
    count |๔๔๐|
      block |ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา|
      block |ทุกฺขกฺขโย อนุปฺปตฺโต นตฺถิ ทานิ ปุนพฺภโวติฯ|
    stand |… นฺหาตกมุนิตฺเถโร…ฯ|
  block |๑๒ พฺรหฺมทตฺตตฺเถรคาถา|
    count |๔๔๑|
      block |อกฺโกธสฺส กุโต โกโธ ทนฺตสฺส สมชีวิโน|
      block |สมฺมทญฺญา วิมุตฺตสฺส อุปสนฺตสฺส ตาทิโนฯ|
    count |๔๔๒|
      block |ตสฺเสว เตน ปาปิโย โย กุทฺธํ ปฏิกุชฺฌติ|
      block |กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ|
    count |๔๔๓|
      block |อุภินฺนมตฺถํ จรติ อตฺตโน จ ปรสฺส จ|
      block |ปรํ สงฺกุปิตํ ญตฺวา โย สโต อุปสมฺมติฯ|
    count |๔๔๔|
      block |อุภินฺนํ ติกิจฺฉนฺตํ ตํ อตฺตโน จ ปรสฺส จ|
      block |ชนา มญฺญนฺติ พาโลติ เย ธมฺมสฺส อโกวิทาฯ|
    count |๔๔๕|
      block |อุปฺปชฺเช เต สเจ โกโธ อาวชฺช กกจูปมํ|
      block |อุปฺปชฺเช เจ รเส ตณฺหา ปุตฺตมํสูปมํ สรฯ|
    count |๔๔๖|
      block |สเจ ธาวติ จิตฺตํ เต กาเมสุ จ ภเวสุ จ|
      block |ขิปฺปํ นิคฺคณฺห สติยา กิฏฺฐาทํ วิย ทุปฺปสุนฺติ|
    stand |… พฺรหฺมทตฺโต เถโร…ฯ|
  block |๑๓ สิริมณฺฑตฺเถรคาถา|
    count |๔๔๗|
      block |ฉนฺนมติวสฺสติ วิวฏํ นาติวสฺสติ|
      block |ตสฺมา ฉนฺนํ วิวเรถ เอวํ ตํ นาติวสฺสติฯ|
    count |๔๔๘|
      block |มจฺจุนาพฺภหโต โลโก ชราย ปริวาริโต|
      block |ตณฺหาสลฺเลน โอติณฺโณ อิจฺฉาธูปายิโต สทาฯ|
    count |๔๔๙|
      block |มจฺจุนาพฺภหโต โลโก ปริกฺขิตฺโต ชราย จ|
      block |หญฺญติ นิจฺจมตฺตาโณ ปตฺตทณฺโฑว ตกฺกโรฯ|
    count |๔๕๐|
      block |อาคจฺฉนฺตคฺคิขนฺธาว มจฺจุ พฺยาธิ ชรา ตโย|
      block |ปจฺจุคฺคนฺตุํ พลํ นตฺถิ ชโว นตฺถิ ปลายิตุํฯ|
    count |๔๕๑|
      block |อโมฆํ ทิวสํ กยิรา อปฺเปน พหุเกน วา|
      block |ยํ ยํ วิชหเต รตฺติํ ตทูนํ ตสฺส ชีวิตํฯ|
    count |๔๕๒|
      block |จรโต ติฏฺฐโต วาปิ อาสีนสยนสฺส วา|
      block |อุเปติ จริมา รตฺติ น เต กาโล ปมชฺชิตุนฺติฯ|
    stand |… สิริมณฺโฑ เถโร…ฯ|
  block |๑๔ สพฺพกามิตฺเถรคาถา|
    count |๔๕๓|
      block |ทฺวิปาทโกยํ อสุจิ ทุคฺคนฺโธ ปริหีรติ|
      block |นานากุณปปริปูโร วิสฺสวนฺโต ตโต ตโตฯ|
    count |๔๕๔|
      block |มิคํ นิลีนํ กูเฏน พฬิเสเนว อมฺพุชํ|
      block |วานรํ วิย เลเปน พาธยนฺติ ปุถุชฺชนํฯ|
    count |๔๕๕|
      block |รูปา สทฺทา รสา คนฺธา โผฏฺฐพฺพา จ มโนรมา|
      block |ปญฺจ กามคุณา เอเต อิตฺถิรูปสฺมิ ทิสฺสเรฯ|
    count |๔๕๖|
      block |เย เอตา อุปเสวนฺติ รตฺตจิตฺตา ปุถุชฺชนา|
      block |วฑฺเฒนฺติ กฏสิํ โฆรํ อาจินนฺติ ปุนพฺภวํฯ|
    count |๔๕๗|
      block |โย เจตา ปริวชฺเชติ สปฺปสฺเสว ปทา สิโร|
      block |โสมํ วิสตฺติกํ โลเก สโต สมติวตฺตติฯ|
    count |๔๕๘|
      block |กาเมสฺวาทีนวํ ทิสฺวา เนกฺขมฺมํ ทฏฺฐุ เขมโต|
      block |นิสฺสโฏ สพฺพกาเมหิ ปตฺโต เม อาสวกฺขโยติฯ|
      block |อุรุเวฬกสฺสโป จ เถโร เตกิจฺฉการิ จ|
      block |มหานาโค จ กุลฺโล จ มาลุกฺโย สปฺปทาสโกฯ|
      block |กาติยาโน มิคชาโล เชนฺโต สุมนสวฺหโย|
      block |นฺหาตมุนิ พฺรหฺมทตฺโต สิริมณฺโฑ สพฺพกามี จ|
      block |คาถาโย จตุราสีติ เถรา เจตฺถ จตุทฺทสาติฯ|
    stand |… สพฺพกามิตฺเถโร…ฯ|
    stand |ฉกฺกนิปาโต นิฏฺฐิโตฯ|
    block |ตตฺรุทฺทานํ|
