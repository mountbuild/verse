block |๔ ขตฺติยาวคฺโค|
  block |๑ ยสวตีปมุขอฏฺฐารสภิกฺขุนีสหสฺสอปทานํ|
    count |๑|
      block |ภวา สพฺเพ ปริกฺขีณา ภวา สนฺติ วิโมจิตา|
      block |สพฺพาสวา จ โน นตฺถิ อาโรเจม มหามุเนฯ|
    count |๒|
      block |ปุริมํ กุสลํ กมฺมํ ยํ กิญฺจิ สาธุปตฺถิตํ|
      block |ปริโภคมยํ ทินฺนํ ตุยฺหตฺถาย มหามุเนฯ|
    count |๓|
      block |พุทฺธปจฺเจกพุทฺธานํ สาวกานญฺจ ปตฺถิตํ|
      block |ปริโภคมยํ ทินฺนํ ตุยฺหตฺถาย มหามุเนฯ|
    count |๔|
      block |อุจฺจนีจมยํ กมฺมํ ภิกฺขูนํ สาธุปตฺถิตํ|
      block |อุจฺจากุลปริกมฺมํ กตเมตํ มหามุเน ฯ|
    count |๕|
      block |เตเนว สุกฺกมูเลน โจทิตา กมฺมสมฺปทา|
      block |มานุสิกมติกฺกนฺตา ชายิํสุ ขตฺติเย กุเลฯ|
    count |๖|
      block |อุปฺปตฺเต จ กเต กมฺเม ชาติยา วาปิ เอกโต|
      block |ปจฺฉิเม เอกโต ชาตา ขตฺติยา กุลสมฺภวาฯ|
    count |๗|
      block |รูปวตี โภควตี ลาภสกฺการปูชิตา|
      block |อนฺเตปุเร มหาวีร เทวานํ วิย นนฺทเนฯ|
    count |๘|
      block |นิพฺพินฺทิตฺวา อคารมฺหา ปพฺพชิมฺหนคาริยํ|
      block |กติปาหํ อุปาทาย สพฺพา ปตฺตามฺห นิพฺพุติํฯ|
    count |๙|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อุปเนนฺติ พหู อมฺเห สทา สกฺกตปูชิตาฯ|
    count |๑๐|
      block |กิเลสา ฌาปิตา อมฺหํ ภวา สพฺเพ สมูหตา|
      block |นาคีว พนฺธนํ เฉตฺวา วิหราม อนาสวาฯ|
    count |๑๑|
      block |สฺวาคตํ วต โน อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๒|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ ยสวตีปมุขานิ ขตฺติยกญฺญาภิกฺขุนิโย อฏฺฐารสสหสฺสานิ ภควโต สมฺมุขา อิมา คาถาโย อภาสิตฺถาติฯ|
    stand |ยสวตีปมุขอฏฺฐารสภิกฺขุนีสหสฺสาปทานํ ปฐมํฯ|
  block |๒ จตุราสีติภิกฺขุนีสหสฺสอปทานํ|
    count |๑๓|
      block |จุลฺลาสีติสหสฺสานิ พฺราหฺมญฺญกุลสมฺภวา|
      block |สุขุมาลหตฺถปาทา ปุเร ตุยฺหํ มหามุเนฯ|
    count |๑๔|
      block |เวสฺสสุทฺทกุเล ชาตา เทวา นาคา จ กินฺนรา|
      block |จาตุทฺทีปา พหู กญฺญา ปุเร ตุยฺหํ มหามุเนฯ|
    count |๑๕|
      block |กาจิ ปพฺพชิตา อตฺถิ สพฺพทสฺสาวิโน หู|
      block |เทวา จ กินฺนรา นาคา ผุสิสฺสนฺติ อนาคเตฯ|
    count |๑๖|
      block |อนุโภตฺวา ยสํ สพฺพํ ปตฺวาน สพฺพสมฺปทา|
      block |ตุมฺหํ ปสาทํ ปฏิลทฺธา พุชฺฌิสฺสนฺติ อนาคเตฯ|
    count |๑๗|
      block |อมฺเห พฺราหฺมณธีตา ตุ พฺราหฺมญฺญกุลสมฺภวา|
      block |เปกฺขโต โน มหาวีร ปาเท วนฺทาม จกฺขุมฯ|
    count |๑๘|
      block |อุปหตา ภวา สพฺเพ มูลตณฺหา สมูหตา|
      block |สมุจฺฉินฺนา อนุสยา ปุญฺญสงฺขารทาลิตาฯ|
    count |๑๙|
      block |สมาธิโคจรา สพฺพา สมาปตฺติวสี กตา|
      block |ฌาเนน ธมฺมรติยา วิหริสฺสาม โน สทาฯ|
    count |๒๐|
      block |ภวเนตฺติ อวิชฺชา จ สงฺขาราปิ จ เขปิตา|
      block |สุทุทฺทสํ ปทํ คนฺตฺวา อนุชานาถ นายกฯ|
    count |๒๑|
      block |อุปการา มมํ ตุมฺเห ทีฆรตฺตํ กตาวิโน|
      block |จตุนฺนํ สํสยํ เฉตฺวา สพฺพา คจฺฉนฺตุ นิพฺพุติํฯ|
    count |๒๒|
      block |วนฺทิตฺวา มุนิโน ปาเท กตฺวา อิทฺธิวิกุพฺพนํ|
      block |กาจิ ทสฺเสนฺติ อาโลกํ อนฺธการมถาปราฯ|
    count |๒๓|
      block |ทสฺเสนฺติ จนฺทสูริเย สาครญฺจ สมจฺฉกํ|
      block |สิเนรุํ ปริภณฺฑญฺจ ทสฺเสนฺติ ปาริฉตฺตกํฯ|
    count |๒๔|
      block |ตาวติํสญฺจ ภวนํ ยามํ ทสฺเสนฺติ อิทฺธิยา|
      block |ตุสิตํ นิมฺมิเต เทเว วสวตฺตี มหิสฺสเรฯ|
    count |๒๕|
      block |พฺรหฺมาโน กาจิ ทสฺเสนฺติ จงฺกมญฺจ มหารหํ|
      block |พฺรหฺมวณฺณญฺจ มาเปตฺวา ธมฺมํ เทเสนฺติ สุญฺญตํฯ|
    count |๒๖|
      block |นานาวิกุพฺพนํ กตฺวา อิทฺธิํ ทสฺสิย สตฺถุโน|
      block |ทสฺสยิํสุ พลํ สพฺพา ปาเท วนฺทิํสุ สตฺถุโนฯ|
    count |๒๗|
      block |อิทฺธีสุ จ วสี โหม ทิพฺพาย โสตธาตุยา|
      block |เจโตปริยญาณสฺส วสี โหม มหามุเนฯ|
    count |๒๘|
      block |ปุพฺเพนิวาสํ ชานาม ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๒๙|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ อมฺหํ มหาวีร อุปฺปนฺนํ ตว สนฺติเกฯ|
    count |๓๐|
      block |ปุพฺพานํ โลกนาถานํ สงฺคมํ โน นิทสฺสิตํ|
      block |อธิการํ พหุํ อมฺหํ ตุยฺหตฺถาย มหามุเนฯ|
    count |๓๑|
      block |ยํ อมฺเหหิ กตํ กมฺมํ กุสลํ สร ตํ มุเน|
      block |ตุยฺหตฺถาย มหาวีร ปุญฺญานุปจิตานิ โนฯ|
    count |๓๒|
      block |สตสหสฺสิโต กปฺเป ปทุมุตฺตโร มหามุนิ|
      block |ปุรํ หํสวตี นาม สมฺพุทฺธสฺส กุลาสยํฯ|
    count |๓๓|
      block |ทฺวาเรน หํสวติยา คงฺคา สนฺทติ สพฺพทา|
      block |อุพฺพฬฺหา นทิยา ภิกฺขู คมนํ น ลภนฺติ เตฯ|
    count |๓๔|
      block |ทิวสํ ทฺเว ตโย เจว สตฺตาหํ มาสิกํ ตโต|
      block |จตุมาสมฺปิ สมฺปุณฺณํ คมนํ น ลภนฺติ เตฯ|
    count |๓๕|
      block |ตทา อหุ สตฺตสาโร ชฏิโล นาม รฏฺฐิโก|
      block |โอรุทฺเธ ภิกฺขโว ทิสฺวา เสตุํ คงฺคาย การยิฯ|
    count |๓๖|
      block |ตทา สตสหสฺเสหิ เสตุํ คงฺคาย การยิ|
      block |สงฺฆสฺส โอริเม ตีเร วิหารญฺจ อการยิฯ|
    count |๓๗|
      block |อิตฺถิโย ปุริสา เจว อุจฺจนีจกุลานิ จ|
      block |ตสฺส เสตุํ วิหารญฺจ สมภาคํ อกํสุ เตฯ|
    count |๓๘|
      block |อมฺเห อญฺเญ จ มานุชา วิปฺปสนฺเนน เจตสา|
      block |ตสฺส ธมฺเมสุ ทายาทา นคเร ชนปเทสุ จฯ|
    count |๓๙|
      block |อิตฺถี ปุมา กุมารา จ พหู เจว กุมาริกา|
      block |เสตุโน จ วิหารสฺส วาลุกา อากิริํสุ เตฯ|
    count |๔๐|
      block |วีถิํ สมฺมชฺชนํ กตฺวา กทลีปุณฺณฆเฏ ธเช|
      block |ธูปํ จุณฺณญฺจ มาลญฺจ การํ กตฺวาน สตฺถุโนฯ|
    count |๔๑|
      block |เสตุวิหาเร กาเรตฺวา นิมนฺเตตฺวา วินายกํ|
      block |มหาทานํ ททิตฺวาน สมฺโพธิํ อภิปตฺถยิํฯ|
    count |๔๒|
      block |ปทุมุตฺตโร มหาวีโร ตารโก สพฺพปาณินํ|
      block |อนุโมทนียํกาสิ ชฏิลสฺส มหามุนิ ฯ|
    count |๔๓|
      block |สตสหสฺสาติกฺกนฺเต กปฺโป เหสฺสติ ภทฺทโก|
      block |ภวาภเวนุโภตฺวาน ปาปุณิสฺสติ โพธิยํฯ|
    count |๔๔|
      block |กาจิ หตฺถปริกมฺมํ กตาวี นรนาริโย|
      block |อนาคตมฺหิ อทฺธาเน สพฺพา เหสฺสนฺติ สมฺมุขาฯ|
    count |๔๕|
      block |เตน กมฺมวิปาเกน เจตนาปณิธีหิ จ|
      block |อุปฺปนฺนา เทวภวนํ ตุยฺหํ ตา ปริจาริกาฯ|
    count |๔๖|
      block |ทิพฺพสุขํ อสงฺขิยํ มานุสญฺจ อสงฺขิยํ|
      block |ตุยฺหํ เต ปริจาเรม สํสริมฺห ภวาภเวฯ|
    count |๔๗|
      block |สตสหสฺสิโต กปฺเป สุกตํ กมฺมสมฺปทํ|
      block |สุขุมาลี มนุสฺสานํ อโถ เทวปุเร วเรฯ|
    count |๔๘|
      block |รูปโภคยเส เจว อโถ กิตฺติญฺจ สกฺกตํ|
      block |ลภาม สตตํ สพฺพํ สุกตํ กมฺมสมฺปทํฯ|
    count |๔๙|
      block |ปจฺฉิเม ภเว สมฺปตฺเต ชาตามฺห พฺราหฺมเณ กุเล|
      block |สุขุมาลหตฺถปาทา สกฺยปุตฺตนิเวสเนฯ|
    count |๕๐|
      block |สพฺพกาลมฺปิ ปถวิํ น ปสฺสาม น ลงฺกตํ|
      block |จิกฺขลฺลภูมิมสุจิํ น ปสฺสาม มหามุเนฯ|
    count |๕๑|
      block |อคารํ วสนฺเต อมฺเห สกฺการํ สพฺพกาลิกํ|
      block |อุปเนนฺติ สทา สพฺพํ ปุพฺพกมฺมผเลน โน ฯ|
    count |๕๒|
      block |อคารํ ปชหิตฺวาน ปพฺพชิตฺวานคาริยํ|
      block |สํสารปถนิตฺถิณฺณา วีตราคา ภวามเส ฯ|
    count |๕๓|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อุปเนนฺติ สทา อมฺเห สหสฺสานิ ตโต ตโตฯ|
    count |๕๔|
      block |กิเลสา ฌาปิตา อมฺหํ…เป … วิหราม อนาสวาฯ|
    count |๕๕|
      block |สฺวาคตํ วต โน อาสิ…เป … กตํ พุทฺธสฺส สาสนํฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ จตุราสีติพฺราหฺมณกญฺญาภิกฺขุนีสหสฺสานิ ภควโต สมฺมุขา อิมา คาถาโย อภาสิตฺถาติฯ|
    stand |จตุราสีติภิกฺขุนีสหสฺสาปทานํ ทุติยํฯ|
  block |๓ อุปฺปลทายิกาเถรีอปทานํ|
    count |๕๗|
      block |นคเร อรุณวติยา อรุโณ นาม ขตฺติโย|
      block |ตสฺส รญฺโญ อหุํ ภริยา เอกชฺฌํ จารยามหํฯ|
    count |๕๘|
      block |รโหคตา นิสีทิตฺวา เอวํ จินฺเตสหํ ตทา|
      block |กุสลํ เม กตํ นตฺถิ อาทาย คมิยํ มมฯ|
    count |๕๙|
      block |มหาภิตาปํ กฏุกํ โฆรรูปํ สุทารุณํ|
      block |นิรยํ นูน คจฺฉามิ เอตฺถ เม นตฺถิ สํสโยฯ|
    count |๖๐|
      block |เอวาหํ จินฺตยิตฺวาน ปหํเสตฺวาน มานสํ|
      block |ราชานํ อุปคนฺตฺวาน อิทํ วจนมพฺรวิํฯ|
    count |๖๑|
      block |อิตฺถี นาม มยํ เทว ปุริสานิตฺตรา อหุ|
      block |เอกํ เม สมณํ เทหิ โภชยิสฺสามิ ขตฺติยฯ|
    count |๖๒|
      block |อทาสิ เม ตทา ราชา สมณํ ภาวิตินฺทฺริยํ|
      block |ตสฺส ปตฺตํ คเหตฺวาน ปรมนฺเนน ปูรยิํฯ|
    count |๖๓|
      block |ปูเรตฺวา ปรมํ อนฺนํ สห สุคนฺธเลปนํ|
      block |มหาเจเลน ฉาทิตฺวา อทาสิํ ตุฏฺฐมานสาฯ|
    count |๖๔|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๖๕|
      block |สหสฺสเทวราชูนํ มเหสิตฺตมการยิํ|
      block |สหสฺสจกฺกวตฺตีนํ มเหสิตฺตมการยิํฯ|
    count |๖๖|
      block |ปเทสรชฺชํ วิปุลํ คณนาโต อสงฺขิยํ|
      block |นานาวิธํ พหุํ อญฺญํ ตสฺส กมฺมผลํ ตโตฯ|
    count |๖๗|
      block |อุปฺปลสฺเสว เม วณฺโณ อภิรูปา สุทสฺสนา|
      block |อิตฺถิสพฺพงฺคสมฺปนฺนา อภิชาตา ชุตินฺธราฯ|
    count |๖๘|
      block |ปจฺฉิเม ภเว สมฺปตฺเต อชายิํ สากิเย กุเล|
      block |นารีสหสฺสปาโมกฺขา สุทฺโธทนสุตสฺสหํฯ|
    count |๖๙|
      block |นิพฺพินฺทิตฺวา อคาเรหํ ปพฺพชิํ อนคาริยํ|
      block |สตฺตมีรตฺติสมฺปตฺตา จตุสจฺจมปาปุณิํฯ|
    count |๗๐|
      block |จีวรํ ปิณฺฑปาตญฺจ ปจฺจยํ สยนาสนํ|
      block |ปริเมตุํ น สกฺโกมิ ปิณฺฑปาตสฺสิทํ ผลํฯ|
    count |๗๑|
      block |ยํ มยฺหํ ปูริตํ กมฺมํ กุสลํ สรเส มุนิ|
      block |ตุยฺหตฺถาย มหาวีร ปริจตฺตํ พหุํ มยาฯ|
    count |๗๒|
      block |เอกตฺติํเส อิโต กปฺเป ยํ ทานมททิํ ตทา|
      block |ทุคฺคติํ นาภิชานามิ ปิณฺฑปาตสฺสิทํ ผลํฯ|
    count |๗๓|
      block |ทฺเว คติโย ปชานามิ เทวตฺตํ อถ มานุสํ|
      block |อญฺญํ คติํ น ชานามิ ปิณฺฑปาตสฺสิทํ ผลํฯ|
    count |๗๔|
      block |อุจฺเจ กุเล ปชายามิ มหาสาเล มหทฺธเน|
      block |อญฺเญ กุเล น ชายามิ ปิณฺฑปาตสฺสิทํ ผลํฯ|
    count |๗๕|
      block |ภวาภเว สํสริตฺวา สุกฺกมูเลน โจทิตา|
      block |อมนาปํ น ปสฺสามิ โสมนสฺสกตํ ผลํฯ|
    count |๗๖|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๗๗|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๗๘|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มม มหาวีร อุปฺปนฺนํ ตว สนฺติเกฯ|
    count |๗๙|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๘๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๘๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อุปฺปลทายิกา ภิกฺขุนี ภควโต สมฺมุขา อิมา คาถาโย อภาสิตฺถาติฯ|
    stand |อุปฺปลทายิกาเถริยาปทานํ ตติยํฯ|
  block |๔ สิงฺคาลมาตุเถรีอปทานํ|
    count |๘๒|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๘๓|
      block |ตทาหํ หํสวติยํ ชาตามจฺจกุเล อหุํ|
      block |นานารตนปชฺโชเต อิทฺเธ ผีเต มหทฺธเนฯ|
    count |๘๔|
      block |ปิตุนา สห คนฺตฺวาน มหาชนปุรกฺขตา|
      block |ธมฺมํ พุทฺธสฺส สุตฺวาน ปพฺพชิํ อนคาริยํฯ|
    count |๘๕|
      block |ปพฺพชิตฺวาน กาเยน ปาปกมฺมํ วิวชฺชยิํ|
      block |วจีทุจฺจริตํ หิตฺวา อาชีวํ ปริโสธยิํฯ|
    count |๘๖|
      block |พุทฺเธ ปสนฺนา ธมฺเม จ สงฺเฆ จ ติพฺพคารวา|
      block |สทฺธมฺมสฺสวเน ยุตฺตา พุทฺธทสฺสนลาลสา ฯ|
    count |๘๗|
      block |อคฺคํ สทฺธาธิมุตฺตานํ อสฺโสสิํ ภิกฺขุนิํ ตทา|
      block |ตํ ฐานํ ปตฺถยิตฺวาน ติสฺโส สิกฺขา อปูรยิํฯ|
    count |๘๘|
      block |ตโต มํ สุคโต อาห กรุณานุคตาสโย|
      block |ยสฺส สทฺธา ตถาคเต อจลา สุปฺปติฏฺฐิตา|
      block |สีลญฺจ ยสฺส กลฺยาณํ อริยกนฺตํ ปสํสิตํฯ|
    count |๘๙|
      block |สงฺเฆ ปสาโท ยสฺสตฺถิ อุชุภูตญฺจ ทสฺสนํ|
      block |อทลิทฺโทติ ตํ อาหุ อโมฆํ ตสฺส ชีวิตํฯ|
    count |๙๐|
      block |ตสฺมา สทฺธญฺจ สีลญฺจ ปสาทํ ธมฺมทสฺสนํ|
      block |อนุยุญฺเชถ เมธาวี สรํ พุทฺธาน สาสนํฯ|
    count |๙๑|
      block |ตํ สุตฺวาหํ ปมุทิตา อปุจฺฉิํ ปณิธิํ มม|
      block |ตทา อโนโม อมิโต พฺยากริตฺถ วินายโก|
      block |พุทฺเธ ปสนฺนา กลฺยาณี ลจฺฉเส ตํ สุปตฺถิตํฯ|
    count |๙๒|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๙๓|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |สิงฺคาลกสฺส มาตาติ เหสฺสติ สตฺถุ สาวิกาฯ|
    count |๙๔|
      block |ตํ สุตฺวา มุทิตา หุตฺวา ยาวชีวํ ตทา ชินํ|
      block |เมตฺตจิตฺตา ปริจริํ ปฏิปตฺตีหิ นายกํฯ|
    count |๙๕|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙๖|
      block |ปจฺฉิเม จ ภเว ทานิ คิริพฺพชปุรุตฺตเม|
      block |ชาตา เสฏฺฐิกุเล ผีเต มหารตนสญฺจเยฯ|
    count |๙๗|
      block |ปุตฺโต สิงฺคาลโก นาม มมาสิ วิปเถ รโต|
      block |ทิฏฺฐิคหนปกฺขนฺโท ทิสาปูชนตปฺปโรฯ|
    count |๙๘|
      block |นานาทิสา นมสฺสนฺตํ ปิณฺฑาย นครํ วชํ|
      block |ตํ ทิสฺวา โอวที พุทฺโธ มคฺเค ฐตฺวา วินายโกฯ|
    count |๙๙|
      block |ตสฺส เทสยโต ธมฺมํ ปนาโท วิมฺหโย อหุ|
      block |ทฺเวโกฏินรนารีนํ ธมฺมาภิสมโย อหุฯ|
    count |๑๐๐|
      block |ตทาหํ ปริสํ คนฺตฺวา สุตฺวา สุคตภาสิตํ|
      block |โสตาปตฺติผลํ ปตฺตา ปพฺพชิํ อนคาริยํฯ|
    count |๑๐๑|
      block |น จิเรเนว กาเลน พุทฺธทสฺสนลาลสา|
      block |อนุสฺสติํ ตํ ภาเวตฺวา อรหตฺตมปาปุณิํฯ|
    count |๑๐๒|
      block |ทสฺสนตฺถาย พุทฺธสฺส สพฺพทา จ วชามหํ|
      block |อติตฺตาเยว ปสฺสามิ รูปํ นยนนนฺทนํฯ|
    count |๑๐๓|
      block |สพฺพปารมิสมฺภูตํ ลกฺขีนิลยนํ วรํ|
      block |รูปํ สพฺพสุภากิณฺณํ อติตฺตา วิหรามหํฯ|
    count |๑๐๔|
      block |ชิโน ตสฺมิํ คุเณ ตุฏฺโฐ เอตทคฺเค ฐเปสิ มํ|
      block |สิงฺคาลกสฺส ยา มาตา อคฺคา สทฺธาธิมุตฺติกา ฯ|
    count |๑๐๕|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุนิฯ|
    count |๑๐๖|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๐๗|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มม มหาวีร อุปฺปนฺนํ ตว สนฺติเกฯ|
    count |๑๐๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๐๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๑๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ สิงฺคาลมาตา ภิกฺขุนี อิมา คาถาโย อภาสิตฺถาติฯ|
    stand |สิงฺคาลมาตุเถริยาปทานํ จตุตฺถํฯ|
  block |๕ สุกฺกาเถรีอปทานํ|
    count |๑๑๑|
      block |เอกนวุติโต กปฺเป วิปสฺสี นาม นายโก|
      block |อุปฺปชฺชิ จารุทสฺสโน สพฺพธมฺมวิปสฺสโกฯ|
    count |๑๑๒|
      block |ตทาหํ พนฺธุมติยํ ชาตา อญฺญตเร กุเล|
      block |ธมฺมํ สุตฺวาน มุนิโน ปพฺพชิํ อนคาริยํฯ|
    count |๑๑๓|
      block |พหุสฺสุตา ธมฺมธรา ปฏิภานวตี ตถา|
      block |วิจิตฺตกถิกา จาปิ ชินสาสนการิกาฯ|
    count |๑๑๔|
      block |ตทา ธมฺมกถํ กตฺวา หิตาย ชนตํ พหุํ|
      block |ตโต จุตาหํ ตุสิตํ อุปปนฺนา ยสสฺสินีฯ|
    count |๑๑๕|
      block |เอกติํเส อิโต กปฺเป สิขี วิย สิขี ชิโน|
      block |ตปนฺโต ยสสา โลเก อุปฺปชฺชิ วทตํ วโรฯ|
    count |๑๑๖|
      block |ตทาปิ ปพฺพชิตฺวาน พุทฺธสาสนโกวิทา|
      block |โชเตตฺวา ชินวากฺยานิ ตโตปิ ติทิวํ คตาฯ|
    count |๑๑๗|
      block |เอกติํเสว กปฺปมฺหิ เวสฺสภู นาม นายโก|
      block |อุปฺปชฺชิตฺถ มหาญาณี ตทาปิ จ ตเถวหํฯ|
    count |๑๑๘|
      block |ปพฺพชิตฺวา ธมฺมธรา โชตยิํ ชินสาสนํ|
      block |คนฺตฺวา มรุปุรํ รมฺมํ อนุโภสิํ มหาสุขํฯ|
    count |๑๑๙|
      block |อิมมฺหิ ภทฺทเก กปฺเป กกุสนฺโธ ชินุตฺตโม|
      block |อุปฺปชฺชิ นรสรโณ ตทาปิ จ ตเถวหํฯ|
    count |๑๒๐|
      block |ปพฺพชิตฺวา มุนิมตํ โชตยิตฺวา ยถายุกํ|
      block |ตโต จุตาหํ ติทิวํ อคํ สภวนํ ยถาฯ|
    count |๑๒๑|
      block |อิมสฺมิํเยว กปฺปมฺหิ โกณาคมนนายโก|
      block |อุปฺปชฺชิ โลกสรโณ อรโณ อมตงฺคโต ฯ|
    count |๑๒๒|
      block |ตทาปิ ปพฺพชิตฺวาน สาสเน ตสฺส ตาทิโน|
      block |พหุสฺสุตา ธมฺมธรา โชตยิํ ชินสาสนํฯ|
    count |๑๒๓|
      block |อิมสฺมิํเยว กปฺปมฺหิ กสฺสโป มุนิมุตฺตโม|
      block |อุปฺปชฺชิ โลกสรโณ อรโณ มรณนฺตคูฯ|
    count |๑๒๔|
      block |ตสฺสาปิ นรวีรสฺส ปพฺพชิตฺวาน สาสเน|
      block |ปริยาปุฏสทฺธมฺมา ปริปุจฺฉาวิสารทาฯ|
    count |๑๒๕|
      block |สุสีลา ลชฺชินี เจว ตีสุ สิกฺขาสุ โกวิทา|
      block |พหุํ ธมฺมกถํ กตฺวา ยาวชีวํ มหามุเนฯ|
    count |๑๒๖|
      block |เตน กมฺมวิปาเกน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๒๗|
      block |ปจฺฉิเม จ ภเว ทานิ คิริพฺพชปุรุตฺตเม|
      block |ชาตา เสฏฺฐิกุเล ผีเต มหารตนสญฺจเยฯ|
    count |๑๒๘|
      block |ยทา ภิกฺขุสหสฺเสน ปริวุโต โลกนายโก|
      block |อุปาคมิ ราชคหํ สหสฺสกฺเขน วณฺณิโตฯ|
    count |๑๒๙|
      block |ทนฺโต ทนฺเตหิ สห ปุราณชฏิเลหิ วิปฺปมุตฺโต วิปฺปมุตฺเตหิ|
      block |สิงฺคีนิกฺขสวณฺโณ ราชคหํ ปาวิสิ ภควาฯ|
    count |๑๓๐|
      block |ทิสฺวา พุทฺธานุภาวํ ตํ สุตฺวาว คุณสญฺจยํ|
      block |พุทฺเธ จิตฺตํ ปสาเทตฺวา ปูชยิํ ตํ ยถาพลํฯ|
    count |๑๓๑|
      block |อปเรน จ กาเลน ธมฺมทินฺนาย สนฺติเก|
      block |อคารา นิกฺขมิตฺวาน ปพฺพชิํ อนคาริยํฯ|
    count |๑๓๒|
      block |เกเสสุ ฉิชฺชมาเนสุ กิเลเส ฌาปยิํ อหํ|
      block |อุคฺคหิํ สาสนํ สพฺพํ ปพฺพชิตฺวาจิเรนหํฯ|
    count |๑๓๓|
      block |ตโต ธมฺมมเทเสสิํ มหาชนสมาคเม|
      block |ธมฺเม เทสิยมานมฺหิ ธมฺมาภิสมโย อหุฯ|
    count |๑๓๔|
      block |เนกปาณสหสฺสานํ ตํ วิทิตฺวาติวิมฺหิโต|
      block |อภิปฺปสนฺโน เม ยกฺโข ภมิตฺวาน คิริพฺพชํฯ|
    count |๑๓๕|
      block |กิํ เม กตา ราชคเห มนุสฺสา มธุํ ปีตาว อจฺฉเร|
      block |เย สุกฺกํ น อุปาสนฺติ เทเสนฺติํ อมตํ ปทํฯ|
    count |๑๓๖|
      block |ตญฺจ อปฺปฏิวานียํ อเสจนกโมชวํ|
      block |ปิวนฺติ มญฺเญ สปฺปญฺญา วลาหกมิวทฺธคูฯ|
    count |๑๓๗|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๑๓๘|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๓๙|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มม มหาวีร อุปฺปนฺนํ ตว สนฺติเกฯ|
    count |๑๔๐|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๔๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ สุกฺกา ภิกฺขุนี อิมา คาถาโย อภาสิตฺถาติฯ|
    stand |สุกฺกาเถริยาปทานํ ปญฺจมํฯ|
    stand |ปญฺจมํ ภาณวารํฯ|
  block |๖ อภิรูปนนฺทาเถรีอปทานํ|
    count |๑๔๓|
      block |เอกนวุติโต กปฺเป วิปสฺสี นาม นายโก|
      block |อุปฺปชฺชิ จารุทสฺสโน สพฺพธมฺเมสุ จกฺขุมาฯ|
    count |๑๔๔|
      block |ตทาหํ พนฺธุมติยํ อิทฺเธ ผีเต มหากุเล|
      block |ชาตา สุรูปา ทยิตา ปูชนียา ชนสฺส จฯ|
    count |๑๔๕|
      block |อุปคนฺตฺวา มหาวีรํ วิปสฺสิํ โลกนายกํ|
      block |ธมฺมํ สุณิตฺวา สรณํ อุเปสิํ นรนายกํฯ|
    count |๑๔๖|
      block |สีเลสุ สํวุตา หุตฺวา นิพฺพุเต จ นรุตฺตเม|
      block |ธาตุถูปสฺส อุปริ โสณฺณจฺฉตฺตมปูชยิํฯ|
    count |๑๔๗|
      block |มุตฺตจาคา สีลวตี ยาวชีวํ ตโต จุตา|
      block |ชหิตฺวา มานุสํ เทหํ ตาวติํสูปคา อหํฯ|
    count |๑๔๘|
      block |ตทา ทสหิ ฐาเนหิ อธิโภตฺวาน เสสเก|
      block |รูปสทฺเทหิ คนฺเธหิ รเสหิ ผุสเนหิ จฯ|
    count |๑๔๙|
      block |อายุนาปิ จ วณฺเณน สุเขน ยสสาปิ จ|
      block |ตเถวาธิปเตยฺเยน อธิคยฺห วิโรจหํฯ|
    count |๑๕๐|
      block |ปจฺฉิเม จ ภเว ทานิ ชาตาหํ กปิลวฺหเย|
      block |ธีตา เขมกสกฺกสฺส นนฺทา นามาติ วิสฺสุตาฯ|
    count |๑๕๑|
      block |อภิรูปสมฺปทมฺปิ อหุ เม กนฺติสูจกํ|
      block |ยทาหํ โยพฺพนปฺปตฺตา รูปลาวญฺญภูสิตาฯ|
    count |๑๕๒|
      block |ตทา มตฺเถ สกฺยานํ วิวาโท สุมหา อหุ|
      block |ปพฺพาเชสิ ตโต ตาโต มา สกฺยา วินสฺสิํสุติฯ|
    count |๑๕๓|
      block |ปพฺพชิตฺวา ตถาคตํ รูปเทสฺสิํ นรุตฺตมํ|
      block |สุตฺวาน โนปคจฺฉามิ มม รูเปน คพฺพิตาฯ|
    count |๑๕๔|
      block |โอวาทมฺปิ น คจฺฉามิ พุทฺธทสฺสนภีรุตา|
      block |ตทา ชิโน อุปาเยน อุปเนตฺวา สสนฺติกํฯ|
    count |๑๕๕|
      block |ติสฺสิตฺถิโย นิทสฺเสสิ อิทฺธิยา มคฺคโกวิโท|
      block |อจฺฉรารูปสทิสํ ตรุณิํ ชริตํ มตํฯ|
    count |๑๕๖|
      block |ตาโย ทิสฺวา สุสํวิคฺคา วิรตฺตาเส กเฬวเร|
      block |อฏฺฐาสิํ ภวนิพฺพินฺทา ตทา มํ อาห นายโกฯ|
    count |๑๕๗|
      block |อาตุรํ อสุจิํ ปูติํ ปสฺส นนฺเท สมุสฺสยํ|
      block |อุคฺฆรนฺตํ ปคฺฆรนฺตํ พาลานํ อภินนฺทิตํฯ|
    count |๑๕๘|
      block |อสุภาย จิตฺตํ ภาเวหิ เอกคฺคํ สุสมาหิตํ|
      block |ยถา อิทํ ตถา เอตํ ยถา เอตํ ตถา อิทํฯ|
    count |๑๕๙|
      block |เอวเมตํ อเวกฺขนฺตี รตฺตินฺทิวมตนฺทิตา|
      block |ตโต สกาย ปญฺญาย อภินิพฺพิชฺฌ วจฺฉสิฯ|
    count |๑๖๐|
      block |ตสฺสา เม อปฺปมตฺตาย วิจรนฺติยา โยนิโส|
      block |ยถาภูตํ อยํ กาโย ทิฏฺโฐ สนฺตรพาหิโรฯ|
    count |๑๖๑|
      block |อถ นิพฺพินฺทหํ กาเย อชฺฌตฺตญฺจ วิรชฺชหํ|
      block |อปฺปมตฺตา วิสํยุตฺตา อุปสนฺตามฺหิ นิพฺพุตาฯ|
    count |๑๖๒|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๑๖๓|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๖๔|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มม มหาวีร อุปฺปนฺนํ ตว สนฺติเกฯ|
    count |๑๖๕|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๖๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อภิรูปนนฺทา ภิกฺขุนี อิมา คาถาโย อภาสิตฺถาติฯ|
    stand |อภิรูปนนฺทาเถริยาปทานํ ฉฏฺฐํฯ|
  block |๗ อฑฺฒกาสิเถรีอปทานํ|
    count |๑๖๘|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๑๖๙|
      block |ตทาหํ ปพฺพชิตฺวาน ตสฺส พุทฺธสฺส สาสเน|
      block |สํวุตา ปาติโมกฺขมฺหิ อินฺทฺริเยสุ จ ปญฺจสุฯ|
    count |๑๗๐|
      block |มตฺตญฺญุนี จ อสเน ยุตฺตา ชาคริเยปิ จ|
      block |วสนฺตี ยุตฺตโยคาหํ ภิกฺขุนิํ วิคตาสวํฯ|
    count |๑๗๑|
      block |อกฺโกสิํ ทุฏฺฐจิตฺตาหํ คณิเกติ ภณิํ ตทา|
      block |เตน ปาเปน กมฺเมน นิรยมฺหิ อปจฺจิสํฯ|
    count |๑๗๒|
      block |เตน กมฺมาวเสเสน อชายิํ คณิกากุเล|
      block |พหุโสว ปราธีนา ปจฺฉิมาย จ ชาติยํฯ|
    count |๑๗๓|
      block |กาสีสุ เสฏฺฐิกุลชา พฺรหฺมจารีพเลนหํ|
      block |อจฺฉรา วิย เทเวสุ อโหสิํ รูปสมฺปทาฯ|
    count |๑๗๔|
      block |ทิสฺวาน ทสฺสนียํ มํ คิริพฺพชปุรุตฺตเม|
      block |คณิกตฺเต นิเวเสสุํ อกฺโกสนพเลน เมฯ|
    count |๑๗๕|
      block |สาหํ สุตฺวาน สทฺธมฺมํ พุทฺธเสฏฺเฐน เทสิตํ|
      block |ปุพฺพวาสนสมฺปนฺนา ปพฺพชิํ อนคาริยํฯ|
    count |๑๗๖|
      block |ตทูปสมฺปทตฺถาย คจฺฉนฺตี ชินสนฺติกํ|
      block |มคฺเค ธุตฺเต ฐิเต สุตฺวา ลภิํ ทูโตปสมฺปทํฯ|
    count |๑๗๗|
      block |สพฺพกมฺมํ ปริกฺขีณํ ปุญฺญํ ปาปํ ตเถว จ|
      block |สพฺพสํสารมุตฺติณฺณา คณิกตฺตญฺจ เขปิตํฯ|
    count |๑๗๘|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๑๗๙|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๘๐|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มม มหาวีร อุปฺปนฺนํ ตว สนฺติเกฯ|
    count |๑๘๑|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๘๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๘๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ อฑฺฒกาสิ ภิกฺขุนี อิมา คาถาโย อภาสิตฺถาติฯ|
    stand |อฑฺฒกาสิเถริยาปทานํ สตฺตมํฯ|
  block |๘ ปุณฺณิกาเถรีอปทานํ|
    count |๑๘๔|
      block |วิปสฺสิโน ภควโต สิขิโน เวสฺสภุสฺส จ|
      block |กกุสนฺธสฺส มุนิโน โกณาคมนตาทิโนฯ|
    count |๑๘๕|
      block |กสฺสปสฺส จ พุทฺธสฺส ปพฺพชิตฺวาน สาสเน|
      block |ภิกฺขุนี สีลสมฺปนฺนา นิปกา สํวุตินฺทฺริยาฯ|
    count |๑๘๖|
      block |พหุสฺสุตา ธมฺมธรา ธมฺมตฺถปฏิปุจฺฉิกา|
      block |อุคฺคเหตา จ ธมฺมานํ โสตา ปยิรุปาสิตาฯ|
    count |๑๘๗|
      block |เทเสนฺตี ชนมชฺเฌหํ อโหสิํ ชินสาสเน|
      block |พาหุสจฺเจน เตนาหํ เปสลา อติมญฺญิสํฯ|
    count |๑๘๘|
      block |ปจฺฉิเม จ ภเว ทานิ สาวตฺถิยํ ปุรุตฺตเม|
      block |อนาถปิณฺฑิโน เคเห ชาตาหํ กุมฺภทาสิยาฯ|
    count |๑๘๙|
      block |คตา อุทกหาริยํ โสตฺถิยํ ทิชมทฺทสํ|
      block |สีตฏฺฏํ โตยมชฺฌมฺหิ ตํ ทิสฺวา อิทมพฺรวิํฯ|
    count |๑๙๐|
      block |อุทหารี อหํ สีเต สทา อุทกโมตริํ|
      block |อยฺยานํ ทณฺฑภยภีตา วาจาโทสภยฏฺฏิตา ฯ|
    count |๑๙๑|
      block |กสฺส พฺราหฺมณ ตฺวํ ภีโต สทา อุทกโมตริ|
      block |เวธมาเนหิ คตฺเตหิ สีตํ เวทยเส ภุสํฯ|
    count |๑๙๒|
      block |ชานนฺตี วต มํ โภติ ปุณฺณิเก ปริปุจฺฉสิ|
      block |กโรนฺตํ กุสลํ กมฺมํ รุนฺธนฺตํ กตปาปกํฯ|
    count |๑๙๓|
      block |โย เจ วุฑฺโฒ ทหโร วา ปาปกมฺมํ ปกุพฺพติ|
      block |ทกาภิสิญฺจนา โสปิ ปาปกมฺมา ปมุจฺจติฯ|
    count |๑๙๔|
      block |อุตฺตรนฺตสฺส อกฺขาสิํ ธมฺมตฺถสํหิตํ ปทํ|
      block |ตญฺจ สุตฺวา ส สํวิคฺโค ปพฺพชิตฺวารหา อหุฯ|
    count |๑๙๕|
      block |ปูเรนฺตี อูนกสตํ ชาตา ทาสิกุเล ยโต|
      block |ตโต ปุณฺณาติ นามํ เม ภุชิสฺสํ มํ อกํสุ เตฯ|
    count |๑๙๖|
      block |เสฏฺฐิํ ตโตนุชาเนตฺวา ปพฺพชิํ อนคาริยํ|
      block |น จิเรเนว กาเลน อรหตฺตมปาปุณิํฯ|
    count |๑๙๗|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๑๙๘|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๙๙|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ เม วิมลํ สุทฺธํ พุทฺธเสฏฺฐสฺส วาหสาฯ|
    count |๒๐๐|
      block |ภาวนาย มหาปญฺญา สุเตเนว สุตาวินี|
      block |มาเนน นีจกุลชา น หิ กมฺมํ วินสฺสติ ฯ|
    count |๒๐๑|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๐๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๐๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ ปุณฺณิกา ภิกฺขุนี อิมา คาถาโย อภาสิตฺถาติฯ|
    stand |ปุณฺณิกาเถริยาปทานํ อฏฺฐมํฯ|
  block |๙ อมฺพปาลิเถรีอปทานํ|
    count |๒๐๔|
      block |โย รํสิผุสิตาเวโฬ ผุสฺโส นาม มหามุนิ|
      block |ตสฺสาหํ ภคินี อาสิํ อชายิํ ขตฺติเย กุเลฯ|
    count |๒๐๕|
      block |ตสฺส ธมฺมํ สุณิตฺวาหํ วิปฺปสนฺเนน เจตสา|
      block |มหาทานํ ททิตฺวาน ปตฺถยิํ รูปสมฺปทํฯ|
    count |๒๐๖|
      block |เอกติํเส อิโต กปฺเป สิขี โลกคฺคนายโก|
      block |อุปฺปนฺโน โลกปชฺโชโต ติโลกสรโณ ชิโนฯ|
    count |๒๐๗|
      block |ตทารุณปุเร รมฺเม พฺราหฺมญฺญกุลสมฺภวา|
      block |วิมุตฺตจิตฺตํ กุปิตา ภิกฺขุนิํ อภิสาปยิํฯ|
    count |๒๐๘|
      block |เวสิกาว อนาจารา ชินสาสนทูสิกา|
      block |เอวํ อกฺโกสยิตฺวาน เตน ปาเปน กมฺมุนาฯ|
    count |๒๐๙|
      block |ทารุณํ นิรยํ คนฺตฺวา มหาทุกฺขสมปฺปิตา|
      block |ตโต จุตา มนุสฺเสสุ อุปปนฺนา ตปสฺสินีฯ|
    count |๒๑๐|
      block |ทสชาติสหสฺสานิ คณิกตฺตมการยิํ|
      block |ตมฺหา ปาปา น มุจฺจิสฺสํ ภุตฺวา ทุฏฺฐวิสํ ยถาฯ|
    count |๒๑๑|
      block |พฺรหฺมจริยมเสวิสฺสํ กสฺสเป ชินสาสเน|
      block |เตน กมฺมวิปาเกน อชายิํ ติทเส ปุเรฯ|
    count |๒๑๒|
      block |ปจฺฉิเม ภเว สมฺปตฺเต อโหสิํ โอปปาติกา|
      block |อมฺพสาขนฺตเร ชาตา อมฺพปาลีติ เตนหํฯ|
    count |๒๑๓|
      block |ปริวุตา ปาณโกฏีหิ ปพฺพชิํ ชินสาสเน|
      block |ปตฺตาหํ อจลํ ฐานํ ธีตา พุทฺธสฺส โอรสาฯ|
    count |๒๑๔|
      block |อิทฺธีสุ จ วสี โหมิ โสตธาตุวิสุทฺธิยา|
      block |เจโตปริยญาณสฺส วสี โหมิ มหามุเนฯ|
    count |๒๑๕|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๒๑๖|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ เม วิมลํ สุทฺธํ พุทฺธเสฏฺฐสฺส วาหสาฯ|
    count |๒๑๗|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๑๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อมฺพปาลิ ภิกฺขุนี อิมา คาถาโย|
    block |อภาสิตฺถาติฯ|
    stand |อมฺพปาลิเถริยาปทานํ นวมํฯ|
  block |๑๐ เปสลาเถรีอปทานํ|
    count |๒๒๐|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒๒๑|
      block |สาวตฺถิยํ ปุเร วเร อุปาสกกุเล อหํ|
      block |ปสูตา ตํ ชินวรํ ทิสฺวา สุตฺวา จ เทสนํฯ|
    count |๒๒๒|
      block |ตํ วีรํ สรณํ คนฺตฺวา สีลานิ จ สมาทิยิํ|
      block |กทาจิ โส มหาวีโร มหาชนสมาคเมฯ|
    count |๒๒๓|
      block |อตฺตโน อภิสมฺโพธิํ ปกาเสสิ นราสโภ|
      block |อนนุสฺสุตธมฺเมสุ ปุพฺเพ ทุกฺขาทิเกสุ จฯ|
    count |๒๒๔|
      block |จกฺขุ ญาณญฺจ ปญฺญา จ วิชฺชาโลโก จ อาสิ เม|
      block |ตํ สุตฺวา อุคฺคเหตฺวาน ปริปุจฺฉิญฺจ ภิกฺขโวฯ|
    count |๒๒๕|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๒๖|
      block |ปจฺฉิเม จ ภเว ทานิ ชาตา เสฏฺฐิมหากุเล|
      block |อุเปจฺจ พุทฺธํ สทฺธมฺมํ สุตฺวา สจฺจูปสํหิตํฯ|
    count |๒๒๗|
      block |ปพฺพชิตฺวาจิเรเนว สจฺจตฺถานิ วิจินฺตยํ|
      block |เขเปตฺวา อาสเว สพฺเพ อรหตฺตมปาปุณิํฯ|
    count |๒๒๘|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุเนฯ|
    count |๒๒๙|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๒๓๐|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ เม วิมลํ สุทฺธํ พุทฺธเสฏฺฐสฺส วาหสาฯ|
    count |๒๓๑|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาคีว พนฺธนํ เฉตฺวา วิหรามิ อนาสวาฯ|
    count |๒๓๒|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๓๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
      block |ขตฺติยา พฺราหฺมณี เจว ตถา อุปฺปลทายิกา|
      block |สิงฺคาลมาตา สุกฺกา จ อภิรูปา อฑฺฒกาสิกาฯ|
      block |ปุณฺณา จ อมฺพปาลี จ เปสลาติ จ ตา ทส|
      block |คาถาโย ทฺวิสตาเนตฺถ ทฺวิจตฺตาลีส จุตฺตริฯ|
      block |สุเมธา เอกูโปสถา กุณฺฑลเกสี ขตฺติยา|
      block |สหสฺสํ ติสตา คาถา สตฺตตาลีส ปิณฺฑิตาฯ|
      block |สห อุทฺทานคาถาหิ คณิตาโย วิภาวิภิ|
      block |สหสฺสํ ติสตํ คาถา สตฺตปญฺญาสเมว จาติฯ|
    block |อิตฺถํ สุทํ เปสลา ภิกฺขุนี อิมา คาถาโย อภาสิตฺถาติฯ|
    stand |เปสลาเถริยาปทานํ ทสมํฯ|
    stand |ขตฺติยาวคฺโค จตุตฺโถฯ|
    block |ตสฺสุทฺทานํ|
    block |อถ วคฺคุทฺทานํ|
    stand |เถริกาปทานํ สมตฺตํฯ|
    stand |อปทานปาฬิ สมตฺตาฯ|
