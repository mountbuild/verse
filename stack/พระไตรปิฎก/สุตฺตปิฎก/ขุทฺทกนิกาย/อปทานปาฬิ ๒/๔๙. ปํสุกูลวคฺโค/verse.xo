block |๔๙ ปํสุกูลวคฺโค|
  block |๑ ปํสุกูลสญฺญกตฺเถรอปทานํ|
    count |๑|
      block |ติสฺโส นามาสิ ภควา สยมฺภู อคฺคปุคฺคโล|
      block |ปํสุกูลํ ฐเปตฺวาน วิหารํ ปาวิสี ชิโนฯ|
    count |๒|
      block |วินตํ ธนุมาทาย ภกฺขตฺถาย จริํ อหํ|
      block |มณฺฑลคฺคํ คเหตฺวาน กานนํ ปาวิสิํ อหํฯ|
    count |๓|
      block |ตตฺถทฺทสํ ปํสุกูลํ ทุมคฺเค ลคฺคิตํ ตทา|
      block |จาปํ ตตฺเถว นิกฺขิปฺป สิเร กตฺวาน อญฺชลิํฯ|
    count |๔|
      block |ปสนฺนจิตฺโต สุมโน วิปุลาย จ ปีติยา|
      block |พุทฺธเสฏฺฐํ สริตฺวาน ปํสุกูลํ อวนฺทหํฯ|
    count |๕|
      block |ทฺเวนวุเต อิโต กปฺเป ปํสุกูลมวนฺทหํ|
      block |ทุคฺคติํ นาภิชานามิ วนฺทนาย อิทํ ผลํฯ|
    count |๖|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๗|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปํสุกูลสญฺญโก เถโร อิมา คาถาโย|
    block |อภาสิตฺถาติฯ|
    stand |ปํสุกูลสญฺญกตฺเถรสฺสาปทานํ ปฐมํฯ|
  block |๒ พุทฺธสญฺญกตฺเถรอปทานํ|
    count |๙|
      block |อชฺฌายโก มนฺตธโร ติณฺณํ เวทาน ปารคู|
      block |ลกฺขเณ อิติหาเส จ สนิฆณฺฑุสเกฏุเภฯ|
    count |๑๐|
      block |นทีโสตปฏิภาคา สิสฺสา อายนฺติ เม ตทา|
      block |เตสาหํ มนฺเต วาเจมิ รตฺตินฺทิวมตนฺทิโตฯ|
    count |๑๑|
      block |สิทฺธตฺโถ นาม สมฺพุทฺโธ โลเก อุปฺปชฺชิ ตาวเท|
      block |ตมนฺธการํ นาเสตฺวา ญาณาโลกํ ปวตฺตยิฯ|
    count |๑๒|
      block |มม อญฺญตโร สิสฺโส สิสฺสานํ โส กเถสิ เม|
      block |สุตฺวาน เต เอตมตฺถํ อาโรเจสุํ มมํ ตทาฯ|
    count |๑๓|
      block |พุทฺโธ โลเก สมุปฺปนฺโน สพฺพญฺญู โลกนายโก|
      block |ตสฺสานุวตฺตติ ชโน ลาโภ อมฺหํ น วิชฺชติ ฯ|
    count |๑๔|
      block |อธิจฺจุปฺปตฺติกา พุทฺธา จกฺขุมนฺโต มหายสา|
      block |ยํนูนาหํ พุทฺธเสฏฺฐํ ปสฺเสยฺยํ โลกนายกํฯ|
    count |๑๕|
      block |อชินํ เม คเหตฺวาน วากจีรํ กมณฺฑลุํ|
      block |อสฺสมา อภินิกฺขมฺม สิสฺเส อามนฺตยิํ อหํฯ|
    count |๑๖|
      block |โอทุมฺพริกปุปฺผํว จนฺทมฺหิ สสกํ ยถา|
      block |วายสานํ ยถา ขีรํ ทุลฺลโภ โลกนายโก ฯ|
    count |๑๗|
      block |พุทฺโธ โลกมฺหิ อุปฺปนฺโน มนุสฺสตฺตมฺปิ ทุลฺลภํ|
      block |อุโภสุ วิชฺชมาเนสุ สวนญฺจ สุทุลฺลภํฯ|
    count |๑๘|
      block |พุทฺโธ โลเก สมุปฺปนฺโน จกฺขุํ ลจฺฉาม โน ภวํ|
      block |เอถ สพฺเพ คมิสฺสาม สมฺมาสมฺพุทฺธสนฺติกํฯ|
    count |๑๙|
      block |กมณฺฑลุธรา สพฺเพ ขราชินนิวาสิโน|
      block |เต ชฏา ภารภริตา นิกฺขมุํ วิปินา ตทาฯ|
    count |๒๐|
      block |ยุคมตฺตํ เปกฺขมานา อุตฺตมตฺถํ คเวสิโน|
      block |อาสตฺติโทสรหิตา อสมฺภีตาว เกสรีฯ|
    count |๒๑|
      block |อปฺปกิจฺจา อโลลุปฺปา นิปกา สนฺตวุตฺติโน|
      block |อุญฺฉาย จรมานา เต พุทฺธเสฏฺฐมุปาคมุํฯ|
    count |๒๒|
      block |ทิยฑฺฒโยชเน เสเส พฺยาธิ เม อุปปชฺชถ|
      block |พุทฺธเสฏฺฐํ สริตฺวาน ตตฺถ กาลงฺกโต อหํฯ|
    count |๒๓|
      block |จตุนฺนวุติโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๒๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา พุทฺธสญฺญโก เถโร อิมา คาถาโย|
    block |อภาสิตฺถาติฯ|
    stand |พุทฺธสญฺญกตฺเถรสฺสาปทานํ ทุติยํฯ|
  block |๓ ภิสทายกตฺเถรอปทานํ|
    count |๒๗|
      block |โอคยฺห ยํ โปกฺขรณิํ นานากุญฺชรเสวิตํ|
      block |อุทฺธรามิ ภิสํ ตตฺถ ฆาสเหตุ อหํ ตทาฯ|
    count |๒๘|
      block |ภควา ตมฺหิ สมเย ปทุมุตฺตรสวฺหโย|
      block |รตฺตมฺพรธโร พุทฺโธ คจฺฉติ อนิลญฺชเสฯ|
    count |๒๙|
      block |ธุนนฺโต ปํสุกูลานิ สทฺทมสฺโสสหํ ตทา|
      block |อุทฺธํ นิชฺฌายมาโนหํ อทฺทสํ โลกนายกํฯ|
    count |๓๐|
      block |ตตฺเถว ฐิตโก สนฺโต อายาจิํ โลกนายกํ|
      block |มธุํ ภิเสหิ สวติ ขีรํ สปฺปิํ มุฬาลิภิฯ|
    count |๓๑|
      block |ปฏิคฺคณฺหาตุ เม พุทฺโธ อนุกมฺปาย จกฺขุมา|
      block |ตโต การุณิโก สตฺถา โอรุหิตฺวา มหายโสฯ|
    count |๓๒|
      block |ปฏิคฺคณฺหิ มมํ ภิกฺขํ อนุกมฺปาย จกฺขุมา|
      block |ปฏิคฺคเหตฺวา สมฺพุทฺโธ อกา เม อนุโมทนํฯ|
    count |๓๓|
      block |สุขี โหตุ มหาปุญฺญ คติ ตุยฺหํ สมิชฺฌตุ|
      block |อิมินา ภิสทาเนน ลภสฺสุ วิปุลํ สุขํฯ|
    count |๓๔|
      block |อิทํ วตฺวาน สมฺพุทฺโธ ชลชุตฺตมนามโก|
      block |ภิกฺขมาทาย สมฺพุทฺโธ อมฺพเรนาคมา ชิโนฯ|
    count |๓๕|
      block |ตโต ภิสํ คเหตฺวาน อาคจฺฉิํ มม อสฺสมํ|
      block |ภิสํ รุกฺเข ลเคตฺวาน มม ทานมนุสฺสริํฯ|
    count |๓๖|
      block |มหาวาโต วุฏฺฐหิตฺวา สญฺจาเลสิ วนํ ตทา|
      block |อากาโส อภินาทิตฺถ อสนิยา ผลนฺติยาฯ|
    count |๓๗|
      block |ตโต เม อสนิปาโต มตฺถเก นิปตี ตทา|
      block |โสหํ นิสินฺนโก สนฺโต ตตฺถ กาลงฺกโต อหุํฯ|
    count |๓๘|
      block |ปุญฺญกมฺเมน สํยุตฺโต ตุสิตํ อุปปชฺชหํ|
      block |กเฬวรํ เม ปติตํ เทวโลเก รมิํ อหํฯ|
    count |๓๙|
      block |ฉฬสีติสหสฺสานิ นาริโย สมลงฺกตา|
      block |สายปาตํ อุปฏฺฐนฺติ ภิสทานสฺสิทํ ผลํฯ|
    count |๔๐|
      block |มนุสฺสโยนิมาคนฺตฺวา สุขิโต โหมหํ สทา|
      block |โภเค เม อูนตา นตฺถิ ภิสทานสฺสิทํ ผลํฯ|
    count |๔๑|
      block |อนุกมฺปิตโก เตน เทวเทเวน ตาทินา|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๔๒|
      block |สตสหสฺสิโต กปฺเป ยํ ภิสํ อททิํ ตทา|
      block |ทุคฺคติํ นาภิชานามิ ภิสทานสฺสิทํ ผลํฯ|
    count |๔๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ภิสทายโก เถโร อิมา คาถาโย|
    block |อภาสิตฺถาติฯ|
    stand |ภิสทายกตฺเถรสฺสาปทานํ ตติยํฯ|
  block |๔ ญาณถวิกตฺเถรอปทานํ|
    count |๔๖|
      block |ทกฺขิเณ หิมวนฺตสฺส สุกโต อสฺสโม มม|
      block |อุตฺตมตฺถํ คเวสนฺโต วสามิ วิปิเน ตทาฯ|
    count |๔๗|
      block |ลาภาลาเภน สนฺตุฏฺโฐ มูเลน จ ผเลน จ|
      block |อนฺเวสนฺโต อาจริยํ วสามิ เอกโก อหํฯ|
    count |๔๘|
      block |สุเมโธ นาม สมฺพุทฺโธ โลเก อุปฺปชฺชิ ตาวเท|
      block |จตุสจฺจํ ปกาเสติ อุทฺธรนฺโต มหาชนํฯ|
    count |๔๙|
      block |นาหํ สุโณมิ สมฺพุทฺธํ นปิ เม โกจิ สํสติ|
      block |อฏฺฐวสฺเส อติกฺกนฺเต อสฺโสสิํ โลกนายกํฯ|
    count |๕๐|
      block |อคฺคิทารุํ นีหริตฺวา สมฺมชฺชิตฺวาน อสฺสมํ|
      block |ขาริภารํ คเหตฺวาน นิกฺขมิํ วิปินา อหํฯ|
    count |๕๑|
      block |เอกรตฺติํ วสนฺโตหํ คาเมสุ นิคเมสุ จ|
      block |อนุปุพฺเพน จนฺทวติํ ตทาหํ อุปสงฺกมิํฯ|
    count |๕๒|
      block |ภควา ตมฺหิ สมเย สุเมโธ โลกนายโก|
      block |อุทฺธรนฺโต พหู สตฺเต เทเสติ อมตํ ปทํฯ|
    count |๕๓|
      block |ชนกายมติกฺกมฺม วนฺทิตฺวา ชินสาครํ|
      block |เอกํสํ อชินํ กตฺวา สนฺถวิํ โลกนายกํฯ|
    count |๕๔|
      block |ตุวํ สตฺถา จ เกตุ จ ธโช ยูโป จ ปาณินํ|
      block |ปรายโน ปติฏฺฐา จ ทีโป จ ทฺวิปทุตฺตโมฯ|
    stand |เอกวีสติมํ ภาณวารํฯ|
    count |๕๕|
      block |เนปุญฺโญ ทสฺสเน วีโร ตาเรสิ ชนตํ ตุวํ|
      block |นตฺถญฺโญ ตารโก โลเก ตวุตฺตริตโร มุเนฯ|
    count |๕๖|
      block |สกฺกา เถเว กุสคฺเคน ปเมตุํ สาครุตฺตเม|
      block |นตฺเวว ตว สพฺพญฺญุ ญาณํ สกฺกา ปเมตเวฯ|
    count |๕๗|
      block |ตุลทณฺเฑ ฐเปตฺวาน มหิํ สกฺกา ธเรตเว|
      block |นตฺเวว ตว ปญฺญาย ปมาณมตฺถิ จกฺขุมฯ|
    count |๕๘|
      block |อากาโส มินิตุํ สกฺกา รชฺชุยา องฺคุเลน วา|
      block |นตฺเวว ตว สพฺพญฺญุ สีลํ สกฺกา ปเมตเวฯ|
    count |๕๙|
      block |มหาสมุทฺเท อุทกํ อากาโส จ วสุนฺธรา|
      block |ปริเมยฺยานิ เอตานิ อปฺปเมยฺโยสิ จกฺขุมฯ|
    count |๖๐|
      block |ฉหิ คาถาหิ สพฺพญฺญุํ กิตฺตยิตฺวา มหายสํ|
      block |อญฺชลิํ ปคฺคเหตฺวาน ตุณฺหี อฏฺฐาสหํ ตทาฯ|
    count |๖๑|
      block |ยํ วทนฺติ สุเมโธติ ภูริปญฺญํ สุเมธสํ|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๖๒|
      block |โย เม ญาณํ ปกิตฺเตสิ วิปฺปสนฺเนน เจตสา|
      block |ตมหํ กิตฺตยิสฺสามิ สุณาถ มม ภาสโตฯ|
    count |๖๓|
      block |สตฺตสตฺตติ กปฺปานิ เทวโลเก รมิสฺสติ|
      block |สหสฺสกฺขตฺตุํ เทวินฺโท เทวรชฺชํ กริสฺสติฯ|
    count |๖๔|
      block |อเนกสตกฺขตฺตุญฺจ จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๖๕|
      block |เทวภูโต มนุสฺโส วา ปุญฺญกมฺมสมาหิโต|
      block |อนูนมนสงฺกปฺโป ติกฺขปญฺโญ ภวิสฺสติฯ|
    count |๖๖|
      block |ติํสกปฺปสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๖๗|
      block |อคารา อภินิกฺขมฺม ปพฺพชิสฺสติ กิญฺจโน|
      block |ชาติยา สตฺตวสฺเสน อรหตฺตํ ผุสิสฺสติฯ|
    count |๖๘|
      block |ยโต สรามิ อตฺตานํ ยโต ปตฺโตสฺมิ สาสนํ|
      block |เอตฺถนฺตเร น ชานามิ เจตนํ อมโนรมํฯ|
    count |๖๙|
      block |สํสริตฺวา ภเว สพฺเพ สมฺปตฺตานุภวิํ อหํ|
      block |โภเค เม อูนตา นตฺถิ ผลํ ญาณสฺส โถมเนฯ|
    count |๗๐|
      block |ติยคฺคี นิพฺพุตา มยฺหํ ภวา สพฺเพ สมูหตา|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๗๑|
      block |ติํสกปฺปสหสฺสมฺหิ ยํ ญาณมถวิํ อหํ|
      block |ทุคฺคติํ นาภิชานามิ ผลํ ญาณสฺส โถมเนฯ|
    count |๗๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ญาณถวิโก เถโร อิมา คาถาโย|
    block |อภาสิตฺถาติฯ|
    stand |ญาณถวิกตฺเถรสฺสาปทานํ จตุตฺถํฯ|
  block |๕ จนฺทนมาลิยตฺเถรอปทานํ|
    count |๗๕|
      block |ปญฺจ กามคุเณ หิตฺวา ปิยรูเป มโนรเม|
      block |อสีติโกฏิโย หิตฺวา ปพฺพชิํ อนคาริยํฯ|
    count |๗๖|
      block |ปพฺพชิตฺวาน กาเยน ปาปกมฺมํ วิวชฺชยิํ|
      block |วจีทุจฺจริตํ หิตฺวา นทีกูเล วสามหํฯ|
    count |๗๗|
      block |เอกกํ มํ วิหรนฺตํ พุทฺธเสฏฺโฐ อุปาคมิ|
      block |นาหํ ชานามิ พุทฺโธติ อกาสิํ ปฏิสนฺถรํ ฯ|
    count |๗๘|
      block |กริตฺวา ปฏิสนฺถารํ นามโคตฺตมปุจฺฉหํ|
      block |เทวตานุสิ คนฺธพฺโพ อทุ สกฺโก ปุรินฺทโทฯ|
    count |๗๙|
      block |โก วา ตฺวํ กสฺส วา ปุตฺโต มหาพฺรหฺมา อิธาคโต|
      block |วิโรเจสิ ทิสา สพฺพา อุทยํ สูริโย ยถาฯ|
    count |๘๐|
      block |สหสฺสารานิ จกฺกานิ ปาเท ทิสฺสนฺติ มาริส|
      block |โก วา ตฺวํ กสฺส วา ปุตฺโต กถํ ชาเนมุ ตํ มยํ|
      block |นามโคตฺตํ ปเวเทหิ สํสยํ อปเนหิ เมฯ|
    count |๘๑|
      block |นมฺหิ เทโว น คนฺธพฺโพ นมฺหิ สกฺโก ปุรินฺทโท|
      block |พฺรหฺมภาโว จ เม นตฺถิ เอเตสํ อุตฺตโม อหํฯ|
    count |๘๒|
      block |อตีโต วิสยํ เตสํ ทาลยิํ กามพนฺธนํ|
      block |สพฺเพ กิเลเส ฌาเปตฺวา ปตฺโต สมฺโพธิมุตฺตมํฯ|
    count |๘๓|
      block |ตสฺส วาจํ สุณิตฺวาหํ อิทํ วจนมพฺรวิํ|
      block |ยทิ พุทฺโธติ สพฺพญฺญู นิสีท ตฺวํ มหามุเนฯ|
    count |๘๔|
      block |ตมหํ ปูชยิสฺสามิ ทุกฺขสฺสนฺตกโร ตุวํ|
      block |ปตฺถริตฺวา ชินจมฺมํ อทาสิ สตฺถุโน อหํฯ|
    count |๘๕|
      block |นิสีทิ ตตฺถ ภควา สีโหว คิริคพฺภเร|
      block |ขิปฺปํ ปพฺพตมารุยฺห อมฺพสฺส ผลมคฺคหิํฯ|
    count |๘๖|
      block |สาลกลฺยาณิกํ ปุปฺผํ จนฺทนญฺจ มหารหํ|
      block |ขิปฺปํ ปคฺคยฺห ตํ สพฺพํ อุเปตฺวา โลกนายกํฯ|
    count |๘๗|
      block |ผลํ พุทฺธสฺส ทตฺวาน สาลปุปฺผมปูชยิํ|
      block |จนฺทนํ อนุลิมฺปิตฺวา อวนฺทิํ สตฺถุโน อหํฯ|
    count |๘๘|
      block |ปสนฺนจิตฺโต สุมโน วิปุลาย จ ปีติยา|
      block |อชินมฺหิ นิสีทิตฺวา สุเมโธ โลกนายโกฯ|
    count |๘๙|
      block |มม กมฺมํ ปกิตฺเตสิ หาสยนฺโต มมํ ตทา|
      block |อิมินา ผลทาเนน คนฺธมาเลหิ จูภยํฯ|
    count |๙๐|
      block |ปญฺจวีเส กปฺปสเต เทวโลเก รมิสฺสติ|
      block |อนูนมนสงฺกปฺโป วสวตฺตี ภวิสฺสติฯ|
    count |๙๑|
      block |ฉพฺพีสติกปฺปสเต มนุสฺสตฺตํ คมิสฺสติ|
      block |ภวิสฺสติ จกฺกวตฺตี จาตุรนฺโต มหิทฺธิโกฯ|
    count |๙๒|
      block |เวภารํ นาม นครํ วิสฺสกมฺเมน มาปิตํ|
      block |เหสฺสติ สพฺพโสวณฺณํ นานารตนภูสิตํฯ|
    count |๙๓|
      block |เอเตเนว อุปาเยน สํสริสฺสติ โส ภเว|
      block |สพฺพตฺถ ปูชิโต หุตฺวา เทวตฺเต อถ มานุเสฯ|
    count |๙๔|
      block |ปจฺฉิเม ภเว สมฺปตฺเต พฺรหฺมพนฺธุ ภวิสฺสติ|
      block |อคารา อภินิกฺขมฺม อนคารี ภวิสฺสติ|
      block |อภิญฺญาปารคู หุตฺวา นิพฺพายิสฺสตินาสโวฯ|
    count |๙๕|
      block |อิทํ วตฺวาน สมฺพุทฺโธ สุเมโธ โลกนายโก|
      block |มม นิชฺฌายมานสฺส ปกฺกามิ อนิลญฺชเสฯ|
    count |๙๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙๗|
      block |ตุสิตโต จวิตฺวาน นิพฺพตฺติํ มาตุกุจฺฉิยํ|
      block |โภเค เม อูนตา นตฺถิ ยมฺหิ คพฺเภ วสามหํฯ|
    count |๙๘|
      block |มาตุกุจฺฉิคเต มยิ อนฺนปานญฺจ โภชนํ|
      block |มาตุยา มม ฉนฺเทน นิพฺพตฺตติ ยทิจฺฉกํฯ|
    count |๙๙|
      block |ชาติยา ปญฺจวสฺเสน ปพฺพชิํ อนคาริยํ|
      block |โอโรปิตมฺหิ เกสมฺหิ อรหตฺตมปาปุณิํฯ|
    count |๑๐๐|
      block |ปุพฺพกมฺมํ คเวสนฺโต โอเรน นาทฺทสํ อหํ|
      block |ติํสกปฺปสหสฺสมฺหิ มม กมฺมมนุสฺสริํฯ|
    count |๑๐๑|
      block |นโม เต ปุริสาชญฺญ นโม เต ปุริสุตฺตม|
      block |ตว สาสนมาคมฺม ปตฺโตมฺหิ อจลํ ปทํฯ|
    count |๑๐๒|
      block |ติํสกปฺปสหสฺสมฺหิ ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๐๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๐๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา จนฺทนมาลิโย เถโร อิมา คาถาโย|
    block |อภาสิตฺถาติฯ|
    stand |จนฺทนมาลิยตฺเถรสฺสาปทานํ ปญฺจมํฯ|
  block |๖ ธาตุปูชกตฺเถรอปทานํ|
    count |๑๐๖|
      block |นิพฺพุเต โลกนาถมฺหิ สิทฺธตฺเถ โลกนายเก|
      block |มม ญาตี สมาเนตฺวา ธาตุปูชํ อกาสหํฯ|
    count |๑๐๗|
      block |จตุนฺนวุติโต กปฺเป ยํ ธาตุมภิปูชยิํ|
      block |ทุคฺคติํ นาภิชานามิ ธาตุปูชายิทํ ผลํฯ|
    count |๑๐๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๑๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ธาตุปูชโก เถโร อิมา คาถาโย|
    block |อภาสิตฺถาติฯ|
    stand |ธาตุปูชกตฺเถรสฺสาปทานํ ฉฏฺฐํฯ|
  block |๗ ปุลินุปฺปาทกตฺเถรอปทานํ|
    count |๑๑๑|
      block |ปพฺพเต หิมวนฺตมฺหิ เทวโล นาม ตาปโส|
      block |ตตฺถ เม จงฺกโม อาสิ อมนุสฺเสหิ มาปิโตฯ|
    count |๑๑๒|
      block |ชฏาภาเรน ภริโต กมณฺฑลุธโร สทา|
      block |อุตฺตมตฺถํ คเวสนฺโต วิปินา นิกฺขมิํ ตทาฯ|
    count |๑๑๓|
      block |จุลฺลาสีติสหสฺสานิ สิสฺสา มยฺหํ อุปฏฺฐหุํ|
      block |สกกมฺมาภิปสุตา วสนฺติ วิปิเน ตทาฯ|
    count |๑๑๔|
      block |อสฺสมา อภินิกฺขมฺม อกํ ปุลินเจติยํ|
      block |นานาปุปฺผํ สมาเนตฺวา ตํ เจติยมปูชยิํฯ|
    count |๑๑๕|
      block |ตตฺถ จิตฺตํ ปสาเทตฺวา อสฺสมํ ปวิสามหํ|
      block |สพฺเพ สิสฺสา สมาคนฺตฺวา เอตมตฺถํ ปุจฺฉิํสุ มํ ฯ|
    count |๑๑๖|
      block |ปุลิเนน กโต ถูโป ยํ ตฺวํ เทว มสฺสติ|
      block |มยมฺปิ ญาตุมิจฺฉาม ปุฏฺโฐ อาจิกฺข โน ตุวํฯ|
    count |๑๑๗|
      block |นิทฺทิฏฺฐา นุ มนฺตปเท จกฺขุมนฺโต มหายสา|
      block |เต โข อหํ นมสฺสามิ พุทฺธเสฏฺเฐ มหายเสฯ|
    count |๑๑๘|
      block |กีทิสา เต มหาวีรา สพฺพญฺญู โลกนายกา|
      block |กถํวณฺณา กถํสีลา กีทิสา เต มหายสาฯ|
    count |๑๑๙|
      block |พาตฺติํสลกฺขณา พุทฺธา จตฺตาลีสทิชาปิ จ|
      block |เนตฺตา โคปขุมา เตสํ ชิญฺชุกา ผลสนฺนิภาฯ|
    count |๑๒๐|
      block |คจฺฉมานา จ เต พุทฺธา ยุคมตฺตญฺจ เปกฺขเร|
      block |น เตสํ ชาณุ นทติ สนฺธิสทฺโท น สุยฺยติฯ|
    count |๑๒๑|
      block |คจฺฉมานา จ สุคตา อุทฺธรนฺตาว คจฺฉเร|
      block |ปฐมํ ทกฺขิณํ ปาทํ พุทฺธานํ เอส ธมฺมตาฯ|
    count |๑๒๒|
      block |อสมฺภีตา จ เต พุทฺธา มิคราชาว เกสรี|
      block |เนวุกฺกํเสนฺติ อตฺตานํ โน จ วมฺเภนฺติ ปาณินํฯ|
    count |๑๒๓|
      block |มานาวมานโต มุตฺตา สมา สพฺเพสุ ปาณิสุ|
      block |อนตฺตุกฺกํสกา พุทฺธา พุทฺธานํ เอส ธมฺมตาฯ|
    count |๑๒๔|
      block |อุปฺปชฺชนฺตา จ สมฺพุทฺธา อาโลกํ ทสฺสยนฺติ เต|
      block |ฉปฺปการํ ปกมฺเปนฺติ เกวลํ วสุธํ อิมํฯ|
    count |๑๒๕|
      block |ปสฺสนฺติ นิรยญฺเจเต นิพฺพาติ นิรโย ตทา|
      block |ปวสฺสติ มหาเมโฆ พุทฺธานํ เอส ธมฺมตาฯ|
    count |๑๒๖|
      block |อีทิสา เต มหานาคา อตุลา จ มหายสา|
      block |วณฺณโต อนติกฺกนฺตา อปฺปเมยฺยา ตถาคตาฯ|
    count |๑๒๗|
      block |อนุโมทิํสุ เม วากฺยํ สพฺเพ สิสฺสา สคารวา|
      block |ตถา จ ปฏิปชฺชิํสุ ยถาสตฺติ ยถาพลํฯ|
    count |๑๒๘|
      block |ปฏิปูเชนฺติ ปุลินํ สกกมฺมาภิลาสิโน|
      block |สทฺทหนฺตา มม วากฺยํ พุทฺธสกฺกตมานสา ฯ|
    count |๑๒๙|
      block |ตทา จวิตฺวา ตุสิตา เทวปุตฺโต มหายโส|
      block |อุปฺปชฺชิ มาตุกุจฺฉิมฺหิ ทสสหสฺสิ กมฺปถฯ|
    count |๑๓๐|
      block |อสฺสมสฺสาวิทูรมฺหิ จงฺกมมฺหิ ฐิโต อหํ|
      block |สพฺเพ สิสฺสา สมาคนฺตฺวา อาคจฺฉุํ มม สนฺติเกฯ|
    count |๑๓๑|
      block |อุสโภว มหี นทติ มิคราชาว กูชติ|
      block |สุสุมาโรว สฬติ กิํ วิปาโก ภวิสฺสติฯ|
    count |๑๓๒|
      block |ยํ ปกิตฺเตมิ สมฺพุทฺธํ สิกตาถูปสนฺติเก|
      block |โส ทานิ ภควา สตฺถา มาตุกุจฺฉิมุปาคมิฯ|
    count |๑๓๓|
      block |เตสํ ธมฺมกถํ วตฺวา กิตฺตยิตฺวา มหามุนิํ|
      block |อุยฺโยเชตฺวา สเก สิสฺเส ปลฺลงฺกมาภุชิํ อหํฯ|
    count |๑๓๔|
      block |พลญฺจ วต เม ขีณํ พฺยาธินา ปรเมน ตํ|
      block |พุทฺธเสฏฺฐํ สริตฺวาน ตตฺถ กาลงฺกโต อหํฯ|
    count |๑๓๕|
      block |สพฺเพ สิสฺสา สมาคนฺตฺวา อกํสุ จิตกํ ตทา|
      block |กเฬวรญฺจ เม คยฺห จิตกํ อภิโรปยุํฯ|
    count |๑๓๖|
      block |จิตกํ ปริวาเรตฺวา สีเส กตฺวาน อญฺชลิํ|
      block |โสกสลฺลปเรตา เต วิกฺกนฺทิํสุ สมาคตาฯ|
    count |๑๓๗|
      block |เตสํ ลาลปฺปมานานํ อคมํ จิตกํ ตทา|
      block |อหํ อาจริโย ตุมฺหํ มา โสจิตฺถ สุเมธสาฯ|
    count |๑๓๘|
      block |สทตฺเถ วายเมยฺยาถ รตฺตินฺทิวมตนฺทิตา|
      block |มา โว ปมตฺตา อหุตฺถ ขโณ โว ปฏิปาทิโตฯ|
    count |๑๓๙|
      block |สเก สิสฺเสนุสาสิตฺวา เทวโลกํ ปุนาคมิํ|
      block |อฏฺฐารส จ กปฺปานิ เทวโลเก รมามหํฯ|
    count |๑๔๐|
      block |สตานํ ปญฺจกฺขตฺตุญฺจ จกฺกวตฺตี อโหสหํ|
      block |อเนกสตกฺขตฺตุญฺจ เทวรชฺชมการยิํฯ|
    count |๑๔๑|
      block |อวเสเสสุ กปฺเปสุ โวกิณฺโณ สํสริํ อหํ|
      block |ทุคฺคติํ นาภิชานามิ อุปฺปาทสฺส อิทํ ผลํ ฯ|
    count |๑๔๒|
      block |ยถา โกมุทิเก มาเส พหู ปุปฺผนฺติ ปาทปา|
      block |ตเถวาหมฺปิ สมเย ปุปฺผิโตมฺหิ มเหสินาฯ|
    count |๑๔๓|
      block |วีริยํ เม ธุรโธรยฺหํ โยคกฺเขมาธิวาหนํ|
      block |นาโคว พนฺธนํ เฉตฺวา วิหรามิ อนาสโวฯ|
    count |๑๔๔|
      block |สตสหสฺสิโต กปฺเป ยํ พุทฺธมภิกิตฺตยิํ|
      block |ทุคฺคติํ นาภิชานามิ กิตฺตนาย อิทํ ผลํฯ|
    count |๑๔๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๔๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปุลินุปฺปาทโก เถโร อิมา คาถาโย|
    block |อภาสิตฺถาติฯ|
    stand |ปุลินุปฺปาทกตฺเถรสฺสาปทานํ สตฺตมํฯ|
  block |๘ ตรณิยตฺเถรอปทานํ|
    count |๑๔๘|
      block |อตฺถทสฺสี ตุ ภควา สยมฺภู โลกนายโก|
      block |วินตา นทิยา ตีรํ อุปาคจฺฉิ ตถาคโตฯ|
    count |๑๔๙|
      block |อุทกา อภินิกฺขมฺม กจฺฉโป วาริโคจโร|
      block |พุทฺธํ ตาเรตุกาโมหํ อุเปสิํ โลกนายกํฯ|
    count |๑๕๐|
      block |อภิรูหตุ มํ พุทฺโธ อตฺถทสฺสี มหามุนิ|
      block |อหํ ตํ ตารยิสฺสามิ ทุกฺขสฺสนฺตกโร ตุวํฯ|
    count |๑๕๑|
      block |มม สงฺกปฺปมญฺญาย อตฺถทสฺสี มหายโส|
      block |อภิรูหิตฺวา เม ปิฏฺฐิํ อฏฺฐาสิ โลกนายโกฯ|
    count |๑๕๒|
      block |ยโต สรามิ อตฺตานํ ยโต ปตฺโตสฺมิ วิญฺญุตํ|
      block |สุขํ เม ตาทิสํ นตฺถิ ผุฏฺเฐ ปาทตเล ยถาฯ|
    count |๑๕๓|
      block |อุตฺตริตฺวาน สมฺพุทฺโธ อตฺถทสฺสี มหายโส|
      block |นทีตีรมฺหิ ฐตฺวาน อิมา คาถา อภาสถฯ|
    count |๑๕๔|
      block |ยาวตา วตฺตเต จิตฺตํ คงฺคาโสตํ ตรามหํ|
      block |อยญฺจ กจฺฉโป ราชา ตาเรสิ มม ปญฺญวาฯ|
    count |๑๕๕|
      block |อิมินา พุทฺธตรเณน เมตฺตจิตฺตวตาย จ|
      block |อฏฺฐารเส กปฺปสเต เทวโลเก รมิสฺสติฯ|
    count |๑๕๖|
      block |เทวโลกา อิธาคนฺตฺวา สุกฺกมูเลน โจทิโต|
      block |เอกาสเน นิสีทิตฺวา กงฺขาโสตํ ตริสฺสติฯ|
    count |๑๕๗|
      block |ยถาปิ ภทฺทเก เขตฺเต พีชํ อปฺปมฺปิ โรปิตํ|
      block |สมฺมาธาเร ปวจฺฉนฺเต ผลํ โตเสติ กสฺสกํ ฯ|
    count |๑๕๘|
      block |ตเถวิทํ พุทฺธเขตฺตํ สมฺมาสมฺพุทฺธเทสิตํ|
      block |สมฺมาธาเร ปวจฺฉนฺเต ผลํ มํ โตสยิสฺสติฯ|
    count |๑๕๙|
      block |ปธานปหิตตฺโตมฺหิ อุปสนฺโต นิรูปธิ|
      block |สพฺพาสเว ปริญฺญาย วิหรามิ อนาสโวฯ|
    count |๑๖๐|
      block |อฏฺฐารเส กปฺปสเต ยํ กมฺมมกริํ ตทา|
      block |ทุคฺคติํ นาภิชานามิ ตรณาย อิทํ ผลํฯ|
    count |๑๖๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๖๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ตรณิโย เถโร อิมา คาถาโย|
    block |อภาสิตฺถาติฯ|
    stand |ตรณิยตฺเถรสฺสาปทานํ อฏฺฐมํฯ|
  block |๙ ธมฺมรุจิยตฺเถรอปทานํ|
    count |๑๖๔|
      block |ยทา ทีปงฺกโร พุทฺโธ สุเมธํ พฺยากรี ชิโน|
      block |อปริเมยฺเย อิโต กปฺเป อยํ พุทฺโธ ภวิสฺสติฯ|
    count |๑๖๕|
      block |อิมสฺส ชนิกา มาตา มายา นาม ภวิสฺสติ|
      block |ปิตา สุทฺโธทโน นาม อยํ เหสฺสติ โคตโมฯ|
    count |๑๖๖|
      block |ปธานํ ปทหิตฺวาน กตฺวา ทุกฺกรการิกํ|
      block |อสฺสตฺถมูเล สมฺพุทฺโธ พุชฺฌิสฺสติ มหายโสฯ|
    count |๑๖๗|
      block |อุปติสฺโส โกลิโต จ อคฺคา เหสฺสนฺติ สาวกา|
      block |อานนฺโท นาม นาเมน อุปฏฺฐิสฺสติมํ ชินํฯ|
    count |๑๖๘|
      block |เขมา อุปฺปลวณฺณา จ อคฺคา เหสฺสนฺติ สาวิกา|
      block |จิตฺโต อาฬวโก เจว อคฺคา เหสฺสนฺตุปาสกาฯ|
    count |๑๖๙|
      block |ขุชฺชุตฺตรา นนฺทมาตา อคฺคา เหสฺสนฺตุปาสิกา|
      block |โพธิ อิมสฺส วีรสฺส อสฺสตฺโถติ ปวุจฺจติฯ|
    count |๑๗๐|
      block |อิทํ สุตฺวาน วจนํ อสมสฺส มเหสิโน|
      block |อาโมทิตา นรมรู นมสฺสนฺติ กตญฺชลีฯ|
    count |๑๗๑|
      block |ตทาหํ มาณโว อาสิํ เมโฆ นาม สุสิกฺขิโต|
      block |สุตฺวา พฺยากรณํ เสฏฺฐํ สุเมธสฺส มหามุเนฯ|
    count |๑๗๒|
      block |สํวิสฏฺโฐ ภวิตฺวาน สุเมเธ กรุณาสเย|
      block |ปพฺพชนฺตญฺจ ตํ วีรํ สหาว อนุปพฺพชิํฯ|
    count |๑๗๓|
      block |สํวุโต ปาติโมกฺขสฺมิํ อินฺทฺริเยสุ จ ปญฺจสุ|
      block |สุทฺธาชีโว สโต วีโร ชินสาสนการโกฯ|
    count |๑๗๔|
      block |เอวํ วิหรมาโนหํ ปาปมิตฺเตน เกนจิ|
      block |นิโยชิโต อนาจาเร สุมคฺคา ปริธํสิโตฯ|
    count |๑๗๕|
      block |วิตกฺกวสิโก หุตฺวา สาสนโต อปกฺกมิํ|
      block |ปจฺฉา เตน กุมิตฺเตน ปยุตฺโต มาตุฆาตนํฯ|
    count |๑๗๖|
      block |อกริํ อานนฺตริยํ ฆาตยิํ ทุฏฺฐมานโส|
      block |ตโต จุโต มหาวีจิํ อุปปนฺโน สุทารุณํฯ|
    count |๑๗๗|
      block |วินิปาตคโต สนฺโต สํสริํ ทุกฺขิโต จิรํ|
      block |น ปุโน อทฺทสํ วีรํ สุเมธํ นรปุงฺควํฯ|
    count |๑๗๘|
      block |อสฺมิํ กปฺเป สมุทฺทมฺหิ มจฺโฉ อาสิํ ติมิงฺคโล|
      block |ทิสฺวาหํ สาคเร นาวํ โคจรตฺถมุปาคมิํฯ|
    count |๑๗๙|
      block |ทิสฺวา มํ วาณิชา ภีตา พุทฺธเสฏฺฐมนุสฺสรุํ|
      block |โคตโมติ มหาโฆสํ สุตฺวา เตหิ อุทีริตํฯ|
    count |๑๘๐|
      block |ปุพฺพสญฺญํ สริตฺวาน ตโต กาลงฺกโต อหํ|
      block |สาวตฺถิยํ กุเล อิทฺเธ ชาโต พฺราหฺมณชาติยํฯ|
    count |๑๘๑|
      block |อาสิํ ธมฺมรุจิ นาม สพฺพปาปชิคุจฺฉโก|
      block |ทิสฺวาหํ โลกปชฺโชตํ ชาติยา สตฺตวสฺสิโกฯ|
    count |๑๘๒|
      block |มหาเชตวนํ คนฺตฺวา ปพฺพชิํ อนคาริยํ|
      block |อุเปมิ พุทฺธํ ติกฺขตฺตุํ รตฺติยา ทิวสสฺส จฯ|
    count |๑๘๓|
      block |ตทา ทิสฺวา มุนิ อาห จิรํ ธมฺมรุจีติ มํ|
      block |ตโตหํ อวจํ พุทฺธํ ปุพฺพกมฺมปภาวิตํฯ|
    count |๑๘๔|
      block |สุจิรํ สตปุญฺญลกฺขณํ ปติปุพฺเพน วิสุทฺธปจฺจยํ|
      block |อหมชฺชสุเปกฺขนํ วต ตว ปสฺสามิ นิรุปมํ วิคฺคหํ ฯ|
    count |๑๘๕|
      block |สุจิรํ วิหตตฺตโม มยา สุจิรกฺเขน นที วิโสสิตา|
      block |สุจิรํ อมลํ วิโสธิตํ นยนํ ญาณมยํ มหามุเนฯ|
    count |๑๘๖|
      block |จิรกาลสมงฺคิโต ตยา อวินฏฺโฐ ปุนรนฺตรํ จิรํ|
      block |ปุนรชฺชสมาคโต ตยา น หิ นสฺสนฺติ กตานิ โคตมฯ|
    count |๑๘๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๘๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๘๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ธมฺมรุจิโย เถโร อิมา คาถาโย|
    block |อภาสิตฺถาติฯ|
    stand |ธมฺมรุจิยตฺเถรสฺสาปทานํ นวมํฯ|
  block |๑๐ สาลมณฺฑปิยตฺเถรอปทานํ|
    count |๑๙๐|
      block |อชฺโฌคาเหตฺวา สาลวนํ สุกโต อสฺสโม มม|
      block |สาลปุปฺเผหิ สญฺฉนฺโน วสามิ วิปิเน ตทาฯ|
    count |๑๙๑|
      block |ปิยทสฺสี จ ภควา สยมฺภู อคฺคปุคฺคโล|
      block |วิเวกกาโม สมฺพุทฺโธ สาลวนมุปาคมิฯ|
    count |๑๙๒|
      block |อสฺสมา อภินิกฺขมฺม ปวนํ อคมาสหํ|
      block |มูลผลํ คเวสนฺโต อาหิณฺฑามิ วเน ตทาฯ|
    count |๑๙๓|
      block |ตตฺถทฺทสาสิํ สมฺพุทฺธํ ปิยทสฺสิํ มหายสํ|
      block |สุนิสินฺนํ สมาปนฺนํ วิโรจนฺตํ มหาวเนฯ|
    count |๑๙๔|
      block |จตุทณฺเฑ ฐเปตฺวาน พุทฺธสฺส อุปรี อหํ|
      block |มณฺฑปํ สุกตํ กตฺวา สาลปุปฺเผหิ ฉาทยิํฯ|
    count |๑๙๕|
      block |สตฺตาหํ ธารยิตฺวาน มณฺฑปํ สาลฉาทิตํ|
      block |ตตฺถ จิตฺตํ ปสาเทตฺวา พุทฺธเสฏฺฐมวนฺทหํฯ|
    count |๑๙๖|
      block |ภควา ตมฺหิ สมเย วุฏฺฐหิตฺวา สมาธิโต|
      block |ยุคมตฺตํ เปกฺขมาโน นิสีทิ ปุริสุตฺตโมฯ|
    count |๑๙๗|
      block |สาวโก วรุโณ นาม ปิยทสฺสิสฺส สตฺถุโน|
      block |วสีสตสหสฺเสหิ อุปคจฺฉิ วินายกํฯ|
    count |๑๙๘|
      block |ปิยทสฺสี จ ภควา โลกเชฏฺโฐ นราสโภ|
      block |ภิกฺขุสงฺเฆ นิสีทิตฺวา สิตํ ปาตุกรี ชิโนฯ|
    count |๑๙๙|
      block |อนุรุทฺโธ อุปฏฺฐาโก ปิยทสฺสิสฺส สตฺถุโน|
      block |เอกํสํ จีวรํ กตฺวา อปุจฺฉิตฺถ มหามุนิํฯ|
    count |๒๐๐|
      block |โก นุ โข ภควา เหตุ สิตกมฺมสฺส สตฺถุโน|
      block |การเณ วิชฺชมานมฺหิ สตฺถา ปาตุกเร สิตํฯ|
    count |๒๐๑|
      block |สตฺตาหํ สาลจฺฉทนํ โย เม ธาเรสิ มาณโว|
      block |ตสฺส กมฺมํ สริตฺวาน สิตํ ปาตุกริํ อหํฯ|
    count |๒๐๒|
      block |อโนกาสํ น ปสฺสามิ ยตฺถ ปุญฺญํ วิปจฺจติ|
      block |เทวโลเก มนุสฺเส วา โอกาโสว น สมฺมติฯ|
    count |๒๐๓|
      block |เทวโลเก วสนฺตสฺส ปุญฺญกมฺมสมงฺคิโน|
      block |ยาวตา ปริสา ตสฺส สาลจฺฉนฺนา ภวิสฺสติฯ|
    count |๒๐๔|
      block |ตตฺถ ทิพฺเพหิ นจฺเจหิ คีเตหิ วาทิเตหิ จ|
      block |รมิสฺสติ สทา สนฺโต ปุญฺญกมฺมสมาหิโตฯ|
    count |๒๐๕|
      block |ยาวตา ปริสา ตสฺส คนฺธคนฺธี ภวิสฺสติ|
      block |สาลสฺส ปุปฺผวสฺโส จ ปวสฺสิสฺสติ ตาวเทฯ|
    count |๒๐๖|
      block |ตโต จุโตยํ มนุโช มานุสํ อาคมิสฺสติ|
      block |อิธาปิ สาลจฺฉทนํ สพฺพกาลํ ธริสฺสติ ฯ|
    count |๒๐๗|
      block |อิธ นจฺจญฺจ คีตญฺจ สมฺมตาฬสมาหิตํ|
      block |ปริวาเรสฺสนฺติ มํ นิจฺจํ พุทฺธปูชายิทํ ผลํฯ|
    count |๒๐๘|
      block |อุคฺคจฺฉนฺเต จ สูริเย สาลวสฺสํ ปวสฺสติ|
      block |ปุญฺญกมฺเมน สํยุตฺตํ วสฺสเต สพฺพกาลิกํฯ|
    count |๒๐๙|
      block |อฏฺฐารเส กปฺปสเต โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๑๐|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๒๑๑|
      block |ธมฺมํ อภิสเมนฺตสฺส สาลจฺฉนฺนํ ภวิสฺสติ|
      block |จิตเก ฌายมานสฺส ฉทนํ ตตฺถ เหสฺสติฯ|
    count |๒๑๒|
      block |วิปากํ กิตฺตยิตฺวาน ปิยทสฺสี มหามุนิ|
      block |ปริสาย ธมฺมํ เทเสสิ ตปฺเปนฺโต ธมฺมวุฏฺฐิยาฯ|
    count |๒๑๓|
      block |ติํสกปฺปานิ เทเวสุ เทวรชฺชมการยิํ|
      block |สฏฺฐิ จ สตฺตกฺขตฺตุญฺจ จกฺกวตฺตี อโหสหํฯ|
    count |๒๑๔|
      block |เทวโลกา อิธาคนฺตฺวา ลภามิ วิปุลํ สุขํ|
      block |อิธาปิ สาลจฺฉทนํ มณฺฑปสฺส อิทํ ผลํฯ|
    count |๒๑๕|
      block |อยํ ปจฺฉิมโก มยฺหํ จริโม วตฺตเต ภโว|
      block |อิธาปิ สาลจฺฉทนํ เหสฺสติ สพฺพกาลิกํฯ|
    count |๒๑๖|
      block |มหามุนิํ โตสยิตฺวา โคตมํ สกฺยปุงฺควํ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๒๑๗|
      block |อฏฺฐารเส กปฺปสเต ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๑๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๑๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๒๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ปํสุกูลํ พุทฺธสญฺญี ภิสโท ญาณกิตฺตโก|
      block |จนฺทนี ธาตุปูชี จ ปุลินุปฺปาทโกปิ จฯ|
      block |ตรโณ ธมฺมรุจิโก สาลมณฺฑปิโย ตถา|
      block |สตานิ ทฺเว โหนฺติ คาถา อูนวีสติเมว จฯ|
    stand |อิตฺถํ สุทํ อายสฺมา สาลมณฺฑปิโย เถโร อิมา คาถาโย|
    block |อภาสิตฺถาติฯ|
    stand |สาลมณฺฑปิยตฺเถรสฺสาปทานํ ทสมํฯ|
    stand |ปํสุกูลวคฺโค เอกูนปญฺญาสโมฯ|
    block |ตสฺสุทฺทานํ|
