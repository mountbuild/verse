block |๕๓ ติณทายกวคฺโค|
  block |๑ ติณมุฏฺฐิทายกตฺเถรอปทานํ|
    count |๑|
      block |หิมวนฺตสฺสาวิทูเร ลมฺพโก นาม ปพฺพโต|
      block |ตตฺเถว ติสฺโส สมฺพุทฺโธ อพฺโภกาสมฺหิ จงฺกมิฯ|
    count |๒|
      block |มิคลุทฺโท ปุเร อาสิํ อรญฺเญ กานเน อหํ|
      block |ทิสฺวาน ตํ เทวเทวํ ติณมุฏฺฐิมทาสหํฯ|
    count |๓|
      block |นิสีทนตฺถํ พุทฺธสฺส ทตฺวา จิตฺตํ ปสาทยิํ|
      block |สมฺพุทฺธํ อภิวาเทตฺวา ปกฺกามิํ อุตฺตรามุโขฯ|
    count |๔|
      block |อจิรํ คตมตฺตสฺส มิคราชา อโปถยิ|
      block |สีเหน โปถิโต สนฺโต ตตฺถ กาลงฺกโต อหํฯ|
    count |๕|
      block |อาสนฺเน เม กตํ กมฺมํ พุทฺธเสฏฺเฐ อนาสเว|
      block |สุมุตฺโต สรเวโคว เทวโลกมคจฺฉหํฯ|
    count |๖|
      block |ยูโป ตตฺถ สุโภ อาสิ ปุญฺญกมฺมาภินิมฺมิโต|
      block |สหสฺสกณฺโฑ สตเภณฺฑุ ธชาลุ หริตามโยฯ|
    count |๗|
      block |ปภา นิทฺธาวเต ตสฺส สตรํสีว อุคฺคโต|
      block |อากิณฺโณ เทวกญฺญาหิ อาโมทิํ กามกามิหํฯ|
    count |๘|
      block |เทวโลกา จวิตฺวาน สุกฺกมูเลน โจทิโต|
      block |อาคนฺตฺวาน มนุสฺสตฺตํ ปตฺโตมฺหิ อาสวกฺขยํฯ|
    count |๙|
      block |จตุนฺนวุติโต กปฺเป นิสีทนมทาสหํ|
      block |ทุคฺคติํ นาภิชานามิ ติณมุฏฺเฐ อิทํ ผลํฯ|
    count |๑๐|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๑๑|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๒|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ติณมุฏฺฐิทายโก เถโร อิมา คาถาโย|
    block |อภาสิตฺถาติฯ|
    stand |ติณมุฏฺฐิทายกตฺเถรสฺสาปทานํ ปฐมํฯ|
  block |๒ มญฺจทายกตฺเถรอปทานํ|
    count |๑๓|
      block |วิปสฺสิโน ภควโต โลกเชฏฺฐสฺส ตาทิโน|
      block |เอกมญฺจํ มยา ทินฺนํ ปสนฺเนน สปาณินาฯ|
    count |๑๔|
      block |หตฺถิยานํ อสฺสยานํ ทิพฺพยานํ สมชฺฌคํ|
      block |เตน มญฺจกทาเนน ปตฺโตมฺหิ อาสวกฺขยํฯ|
    count |๑๕|
      block |เอกนวุติโต กปฺเป ยํ มญฺจมททิํ ตทา|
      block |ทุคฺคติํ นาภิชานามิ มญฺจทานสฺสิทํ ผลํฯ|
    count |๑๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา มญฺจทายโก เถโร อิมา คาถาโย อภาสิตฺถาติฯ|
    stand |มญฺจทายกตฺเถรสฺสาปทานํ ทุติยํฯ|
  block |๓ สรณคมนิยตฺเถรอปทานํ|
    count |๑๙|
      block |อารุหิมฺห ตทา นาวํ ภิกฺขุ จาชีวิโก จหํ|
      block |นาวาย ภิชฺชมานาย ภิกฺขุ เม สรณํ อทาฯ|
    count |๒๐|
      block |เอกติํเส อิโต กปฺเป ยํ โส เม สรณํ อทา|
      block |ทุคฺคติํ นาภิชานามิ สรณคมเน ผลํฯ|
    count |๒๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา สรณคมนิโย เถโร อิมา คาถาโย|
    block |อภาสิตฺถาติฯ|
    stand |สรณคมนิยตฺเถรสฺสาปทานํ ตติยํฯ|
  block |๔ อพฺภญฺชนทายกตฺเถรอปทานํ|
    count |๒๔|
      block |นคเร พนฺธุมติยา ราชุยฺยาเน วสามหํ|
      block |จมฺมวาสี ตทา อาสิํ กมณฺฑลุธโร อหํฯ|
    count |๒๕|
      block |อทฺทสํ วิมลํ พุทฺธํ สยมฺภุํ อปราชิตํ|
      block |ปธานํ ปหิตตฺตํ ตํ ฌายิํ ฌานรตํ วสิํ ฯ|
    count |๒๖|
      block |สพฺพกามสมิทฺธิญฺจ โอฆติณฺณมนาสวํ|
      block |ทิสฺวา ปสนฺโน สุมโน อพฺภญฺชนมทาสหํฯ|
    count |๒๗|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ อพฺภญฺชนสฺสิทํ ผลํฯ|
    count |๒๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อพฺภญฺชนทายโก เถโร อิมา คาถาโย|
    block |อภาสิตฺถาติฯ|
    stand |อพฺภญฺชนทายกตฺเถรสฺสาปทานํ จตุตฺถํฯ|
  block |๕ สุปฏทายกตฺเถรอปทานํ|
    count |๓๑|
      block |ทิวาวิหารา นิกฺขนฺโต วิปสฺสี โลกนายโก|
      block |ลหุํ สุปฏกํ ทตฺวา กปฺปํ สคฺคมฺหิ โมทหํฯ|
    count |๓๒|
      block |เอกนวุติโต กปฺเป สุปฏกมทาสหํ|
      block |ทุคฺคติํ นาภิชานามิ สุปฏสฺส อิทํ ผลํฯ|
    count |๓๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา สุปฏทายโก เถโร อิมา คาถาโย|
    block |อภาสิตฺถาติฯ|
    stand |สุปฏทายกตฺเถรสฺสาปทานํ ปญฺจมํฯ|
  block |๖ ทณฺฑทายกตฺเถรอปทานํ|
    count |๓๖|
      block |กานนํ วนโมคยฺห เวฬุํ เฉตฺวานหํ ตทา|
      block |อาลมฺพณํ กริตฺวาน สงฺฆสฺส อททิํ พหุํ ฯ|
    count |๓๗|
      block |เตน จิตฺตปฺปสาเทน สุพฺพเต อภิวาทิย|
      block |อาลมฺพทณฺฑํ ทตฺวาน ปกฺกามิํ อุตฺตรามุโขฯ|
    count |๓๘|
      block |จตุนฺนวุติโต กปฺเป ยํ ทณฺฑมททิํ ตทา|
      block |ทุคฺคติํ นาภิชานามิ ทณฺฑทานสฺสิทํ ผลํฯ|
    count |๓๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ทณฺฑทายโก เถโร อิมา คาถาโย|
    block |อภาสิตฺถาติฯ|
    stand |ทณฺฑทายกตฺเถรสฺสาปทานํ ฉฏฺฐํฯ|
    stand |เตวีสติมํ ภาณวารํฯ|
  block |๗ คิริเนลปูชกตฺเถรอปทานํ|
    count |๔๒|
      block |มิคลุทฺโท ปุเร อาสิํ วิปิเน วิจรํ อหํ|
      block |อทฺทสํ วิรชํ พุทฺธํ สพฺพธมฺมาน ปารคุํฯ|
    count |๔๓|
      block |ตสฺมิํ มหาการุณิเก สพฺพสตฺตหิเต รเต|
      block |ปสนฺนจิตฺโต สุมโน เนลปุปฺผมปูชยิํฯ|
    count |๔๔|
      block |เอกติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา คิริเนลปูชโก เถโร อิมา คาถาโย|
    block |อภาสิตฺถาติฯ|
    stand |คิริเนลปูชกตฺเถรสฺสาปทานํ สตฺตมํฯ|
  block |๘ โพธิสมฺมชฺชกตฺเถรอปทานํ|
    count |๔๘|
      block |อหํ ปุเร โพธิปตฺตํ อุชฺฌิตํ เจติยงฺคเณ|
      block |ตํ คเหตฺวาน ฉฑฺเฑสิํ อลภิํ วีสตีคุเณฯ|
    count |๔๙|
      block |ตสฺส กมฺมสฺส เตเชน สํสรนฺโต ภวาภเว|
      block |ทุเว ภเว สํสรามิ เทวตฺเต จาปิ มานุเสฯ|
    count |๕๐|
      block |เทวโลกา จวิตฺวาน อาคนฺตฺวา มานุสํ ภวํ|
      block |ทุเว กุเล ปชายามิ ขตฺติเย จาปิ พฺราหฺมเณฯ|
    count |๕๑|
      block |องฺคปจฺจงฺคสมฺปนฺโน อาโรหปริณาหวา|
      block |อภิรูโป สุจิ โหมิ สมฺปุณฺณงฺโค อนูนโกฯ|
    count |๕๒|
      block |เทวโลเก มนุสฺเส วา ชาโต วา ยตฺถ กตฺถจิ|
      block |ภเว สุวณฺณวณฺโณ จ อุตฺตตฺตกนกูปโมฯ|
    count |๕๓|
      block |มุทุกา มทฺทวา สฺนิทฺธา สุขุมา สุกุมาริกา|
      block |ฉวิ เม สพฺพทา โหติ โพธิปตฺเต สุฉฑฺฑิเต ฯ|
    count |๕๔|
      block |ยโต กุโตจิ คตีสุ สรีเร สมุทาคเต|
      block |น ลิมฺปติ รโชชลฺลํ วิปาโก ปตฺตฉฑฺฑิเตฯ|
    count |๕๕|
      block |อุณฺเห วาตาตเป ตสฺส อคฺคิตาเปน วา ปน|
      block |คตฺเต เสทา น มุจฺจนฺติ วิปาโก ปตฺตฉฑฺฑิเตฯ|
    count |๕๖|
      block |กุฏฺฐํ คณฺโฑ กิลาโส จ ติลกา ปิฬกา ตถา|
      block |น โหนฺติ กาเย ททฺทุ จ วิปาโก ปตฺตฉฑฺฑิเตฯ|
    count |๕๗|
      block |อปรมฺปิ คุณํ ตสฺส นิพฺพตฺตติ ภวาภเว|
      block |โรคา น โหนฺติ กายสฺมิํ วิปาโก ปตฺตฉฑฺฑิเตฯ|
    count |๕๘|
      block |อปรมฺปิ คุณํ ตสฺส นิพฺพตฺตติ ภวาภเว|
      block |น โหติ จิตฺตชา ปีฬา วิปาโก ปตฺตฉฑฺฑิเตฯ|
    count |๕๙|
      block |อปรมฺปิ คุณํ ตสฺส นิพฺพตฺตติ ภวาภเว|
      block |อมิตฺตา น ภวนฺตสฺส วิปาโก ปตฺตฉฑฺฑิเตฯ|
    count |๖๐|
      block |อปรมฺปิ คุณํ ตสฺส นิพฺพตฺตติ ภวาภเว|
      block |อนูนโภโค ภวติ วิปาโก ปตฺตฉฑฺฑิเตฯ|
    count |๖๑|
      block |อปรมฺปิ คุณํ ตสฺส นิพฺพตฺตติ ภวาภเว|
      block |อคฺคิราชูหิ โจเรหิ น โหติ อุทเก ภยํฯ|
    count |๖๒|
      block |อปรมฺปิ คุณํ ตสฺส นิพฺพตฺตติ ภวาภเว|
      block |ทาสิทาสา อนุจรา โหนฺติ จิตฺตานุวตฺตกาฯ|
    count |๖๓|
      block |ยมฺหิ อายุปฺปมาณมฺหิ ชายเต มานุเส ภเว|
      block |ตโต น หายเต อายุ ติฏฺฐเต ยาวตายุกํฯ|
    count |๖๔|
      block |อพฺภนฺตรา จ พาหิรา เนคมา จ สรฏฺฐกา|
      block |นุยุตฺตา โหนฺติ สพฺเพปิ วุทฺธิกามา สุขิจฺฉกาฯ|
    count |๖๕|
      block |โภควา ยสวา โหมิ สิริมา ญาติปกฺขวา|
      block |อเปตภยสนฺตาโส ภเวหํ สพฺพโต ภเวฯ|
    count |๖๖|
      block |เทวา มนุสฺสา อสุรา คนฺธพฺพา ยกฺขรกฺขสา|
      block |สพฺเพ เต ปริรกฺขนฺติ ภเว สํสรโต สทาฯ|
    count |๖๗|
      block |เทวโลเก มนุสฺเส จ อนุโภตฺวา อุโภ ยเส|
      block |อวสาเน จ นิพฺพานํ สิวํ ปตฺโต อนุตฺตรํฯ|
    count |๖๘|
      block |สมฺพุทฺธมุทฺทิสิตฺวาน โพธิํ วา ตสฺส สตฺถุโน|
      block |โย ปุญฺญํ ปสเว โปโส ตสฺส กิํ นาม ทุลฺลภํฯ|
    count |๖๙|
      block |มคฺเค ผเล อาคเม จ ฌานาภิญฺญาคุเณสุ จ|
      block |อญฺเญสํ อธิโก หุตฺวา นิพฺพายามิ อนาสโวฯ|
    count |๗๐|
      block |ปุเรหํ โพธิยา ปตฺตํ ฉฑฺเฑตฺวา หฏฺฐมานโส|
      block |อิเมหิ วีสตงฺเคหิ สมงฺคี โหมิ สพฺพทาฯ|
    count |๗๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา โพธิสมฺมชฺชโก เถโร อิมา คาถาโย|
    block |อภาสิตฺถาติฯ|
    stand |โพธิสมฺมชฺชกตฺเถรสฺสาปทานํ อฏฺฐมํฯ|
  block |๙ อามณฺฑผลทายกตฺเถรอปทานํ|
    count |๗๔|
      block |ปทุมุตฺตโร นาม ชิโน สพฺพธมฺมาน ปารคู|
      block |วุฏฺฐหิตฺวา สมาธิมฺหา จงฺกมี โลกนายโกฯ|
    count |๗๕|
      block |ขาริภารํ คเหตฺวาน อาหรนฺโต ผลํ ตทา|
      block |อทฺทสํ วิรชํ พุทฺธํ จงฺกมนฺตํ มหามุนิํฯ|
    count |๗๖|
      block |ปสนฺนจิตฺโต สุมโน สิเร กตฺวาน อญฺชลิํ|
      block |สมฺพุทฺธํ อภิวาเทตฺวา อามณฺฑมททิํ ผลํฯ|
    count |๗๗|
      block |สตสหสฺสิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ อามณฺฑสฺส อิทํ ผลํฯ|
    count |๗๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๘๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อามณฺฑผลทายโก เถโร อิมา|
    block |คาถาโย อภาสิตฺถาติฯ|
    stand |อามณฺฑผลทายกตฺเถรสฺสาปทานํ นวมํฯ|
  block |๑๐ สุคนฺธตฺเถรอปทานํ|
    count |๘๑|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๘๒|
      block |อนุพฺยญฺชนสมฺปนฺโน พาตฺติํสวรลกฺขโณ|
      block |พฺยามปฺปภาปริวุโต รํสิชาลสโมตฺถโฏ ฯ|
    count |๘๓|
      block |อสฺสาเสตา ยถา จนฺโท สูริโยว ปภงฺกโร|
      block |นิพฺพาเปตา ยถา เมโฆ สาคโรว คุณากโรฯ|
    count |๘๔|
      block |ธรณีริว สีเลน หิมวาว สมาธินา|
      block |อากาโส วิย ปญฺญาย อสงฺโค อนิโล ยถาฯ|
    count |๘๕|
      block |ส กทาจิ มหาวีโร ปริสาสุ วิสารโท|
      block |สจฺจานิ สมฺปกาเสติ อุทฺธรนฺโต มหาชนํฯ|
    count |๘๖|
      block |ตทา หิ พาราณสิยํ เสฏฺฐิปุตฺโต มหายโส|
      block |อาสหํ ธนธญฺญสฺส ปหูตสฺส พหู ตทาฯ|
    count |๘๗|
      block |ชงฺฆาวิหารํ วิจรํ มิคทายมุเปจฺจหํ|
      block |อทฺทสํ วิรชํ พุทฺธํ เทเสนฺตํ อมตํ ปทํฯ|
    count |๘๘|
      block |วิสฏฺฐกนฺตวจนํ กรวีกสมสฺสรํ|
      block |หํสรุเตหิ นิคฺโฆสํ วิญฺญาเปนฺตํ มหาชนํฯ|
    count |๘๙|
      block |ทิสฺวา เทวาติเทวํ ตํ สุตฺวาว มธุรํ คิรํ|
      block |ปหายนปฺปเก โภเค ปพฺพชิํ อนคาริยํฯ|
    count |๙๐|
      block |เอวํ ปพฺพชิโต จาหํ น จิเรน พหุสฺสุโต|
      block |อโหสิํ ธมฺมกถิโก วิจิตฺตปฏิภาณวาฯ|
    count |๙๑|
      block |มหาปริสมชฺเฌหํ หฏฺฐจิตฺโต ปุนปฺปุนํ|
      block |วณฺณยิํ เหมวณฺณสฺส วณฺณํ วณฺณวิสารโทฯ|
    count |๙๒|
      block |เอส ขีณาสโว พุทฺโธ อนีโฆ ฉินฺนสํสโย|
      block |สพฺพกมฺมกฺขยํ ปตฺโต วิมุตฺโตปธิสงฺขเยฯ|
    count |๙๓|
      block |เอส โส ภควา พุทฺโธ เอส สีโห อนุตฺตโร|
      block |สเทวกสฺส โลกสฺส พฺรหฺมจกฺกปฺปวตฺตโกฯ|
    count |๙๔|
      block |ทนฺโต ทเมตา สนฺโต จ สเมตา นิพฺพุโต อิสิ|
      block |นิพฺพาเปตา จ อสฺสตฺโถ อสฺสาเสตา มหาชนํฯ|
    count |๙๕|
      block |วีโร สูโร จ วิกฺกนฺโต ปญฺโญ การุณิโก วสี|
      block |วิชิตาวี จ ส ชิโน อปฺปคพฺโพ อนาลโยฯ|
    count |๙๖|
      block |อเนญฺโช อจโล ธีมา อโมโห อสโม มุนิ|
      block |โธรยฺโห อุสโภ นาโค สีโห สกฺโก ครูสุปิฯ|
    count |๙๗|
      block |วิราโค วิมโล พฺรหฺมา วาที สูโร รณญฺชโห|
      block |อขิโล จ วิสลฺโล จ อสโม สํยโต สุจิฯ|
    count |๙๘|
      block |พฺราหฺมโณ สมโณ นาโถ ภิสกฺโก สลฺลกตฺตโก|
      block |โยโธ พุทฺโธ สุตาสุโต อจโล มุทิโต สิโต ฯ|
    count |๙๙|
      block |ธาตา ธตา จ สนฺติ จ กตฺตา เนตา ปกาสิตา|
      block |สมฺปหํสิตา เภตฺตา จ เฉตฺตา โสตา ปสํสิตาฯ|
    count |๑๐๐|
      block |อขิโล จ วิสลฺโล จ อนีโฆ อกถํกถี|
      block |อเนโช วิรโช กตฺตา คนฺธา วตฺตา ปสํสิตาฯ|
    count |๑๐๑|
      block |ตาเรตา อตฺถกาเรตา กาเรตา สมฺปทาริตา|
      block |ปาเปตา สหิตา กนฺตา หนฺตา อาตาปี ตาปโส ฯ|
    count |๑๐๒|
      block |สมจิตฺโต สมสโม อสหาโย ทยาลโย|
    block |อจฺเฉรสตฺโต อกุโห กตาวี อิสิสตฺตโมฯ|
    count |๑๐๓|
      block |นิตฺติณฺณกงฺโข นิมฺมาโน อปฺปเมยฺโย อนูปโม|
      block |สพฺพวากฺยปถาตีโต สจฺจ เนยฺยนฺตคู ชิโนฯ|
    count |๑๐๔|
      block |สตฺตสารวเร ตสฺมิํ ปสาโท อมตาวโห|
      block |ตสฺมา พุทฺเธ จ ธมฺเม จ สงฺเฆ สทฺธา มหตฺถิกา ฯ|
    count |๑๐๕|
      block |คุเณหิ เอวมาทีหิ ติโลกสรณุตฺตมํ|
      block |วณฺเณนฺโต ปริสามชฺเฌ อกํ ธมฺมกถํ อหํฯ|
    count |๑๐๖|
      block |ตโต จุตาหํ ตุสิเต อนุโภตฺวา มหาสุขํ|
      block |ตโต จุโต มนุสฺเสสุ ชาโต โหมิ สุคนฺธิโกฯ|
    count |๑๐๗|
      block |นิสฺสาโส มุขคนฺโธ จ เทหคนฺโธ ตเถว เม|
      block |เสทคนฺโธ จ สตตํ สพฺพคนฺโธว โหติ เม ฯ|
    count |๑๐๘|
      block |มุขคนฺโธ สทา มยฺหํ ปทุมุปฺปลจมฺปโก|
      block |ปริสนฺโต สทา วาติ สรีโร จ ตเถว เมฯ|
    count |๑๐๙|
      block |คุณตฺถวสฺส สพฺพนฺตํ ผลํ ตุ ปรมพฺภุตํ|
      block |เอกคฺคมนสา สพฺเพ วณฺณยิสฺสํ สุณาถ เมฯ|
    count |๑๑๐|
      block |คุณํ พุทฺธสฺส วตฺวาน หิตาย จ น สทิสํ|
      block |สุขิโต โหมิ สพฺพตฺถ สงฺโฆ วีรสมายุโต ฯ|
    count |๑๑๑|
      block |ยสสฺสี สุขิโต กนฺโต ชุติมา ปิยทสฺสโน|
      block |วตฺตา อปริภูโต จ นิทฺโทโส ปญฺญวา ตถาฯ|
    count |๑๑๒|
      block |ขีเณ อายุสิ นิพฺพานํ สุลภํ พุทฺธภตฺติโน|
      block |เตสํ เหตุํ ปวกฺขามิ ตํ สุณาถ ยถาตถํฯ|
    count |๑๑๓|
      block |สนฺตํ ยสํ ภควโต วิธินา อภิวาทยํ|
      block |ตตฺถ ตตฺถูปปนฺโนปิ ยสสฺสี เตน โหมหํฯ|
    count |๑๑๔|
      block |ทุกฺขสฺสนฺตกรํ พุทฺธํ ธมฺมํ สนฺตมสงฺขตํ|
      block |วณฺณยํ สุขโท อาสิํ สตฺตานํ สุขิโต ตโตฯ|
    count |๑๑๕|
      block |คุณํ วทนฺโต พุทฺธสฺส พุทฺธปีติสมายุโต|
      block |สกนฺติํ ปรกนฺติญฺจ ชนยิํ เตน กนฺติมาฯ|
    count |๑๑๖|
      block |ชิโน เต ติตฺถิกากิณฺเณ อภิภุยฺย กุติตฺถิเย|
      block |คุณํ วทนฺโต โชเตสิํ นายกํ ชุติมา ตโตฯ|
    count |๑๑๗|
      block |ปิยการี ชนสฺสาปิ สมฺพุทฺธสฺส คุณํ วทํ|
      block |สรโทว สสงฺโกหํ เตนาสิํ ปิยทสฺสโนฯ|
    count |๑๑๘|
      block |ยถาสตฺติวเสนาหํ สพฺพวาจาหิ สนฺถวิํ|
      block |สุคตํ เตน วาคิโส วิจิตฺตปฏิภานวาฯ|
    count |๑๑๙|
      block |เย พาลา วิมติํ ปตฺตา ปริโภนฺติ มหามุนิํ|
      block |นิคฺคหิํ เต สทฺธมฺเมน ปริภูโต น เตนหํ ฯ|
    count |๑๒๐|
      block |พุทฺธวณฺเณน สตฺตานํ กิเลเส อปเนสหํ|
      block |นิกฺกิเลสมโน โหมิ ตสฺส กมฺมสฺส วาหสาฯ|
    count |๑๒๑|
      block |โสตูนํ วุทฺธิมชนิํ พุทฺธานุสฺสติเทสโก|
      block |เตนาหมาสิํ สปฺปญฺโญ นิปุณตฺถวิปสฺสโกฯ|
    count |๑๒๒|
      block |สพฺพาสวปริกฺขีโณ ติณฺณสํสารสาคโร|
      block |สิขีว อนุปาทาโน ปาปุณิสฺสามิ นิพฺพุติํฯ|
    count |๑๒๓|
      block |อิมสฺมิํเยว กปฺปสฺมิํ ยมหํ สนฺถวิํ ชินํ|
      block |ทุคฺคติํ นาภิชานามิ พุทฺธวณฺณสฺสิทํ ผลํฯ|
    count |๑๒๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๒๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ติณโท มญฺจโท เจว สรณพฺภญฺชนปฺปโท|
      block |สุปโฏ ทณฺฑทายี จ เนลปูชี ตเถว จฯ|
      block |โพธิสมฺมชฺชโก มณฺโฑ สุคนฺโธ ทสโมติ จ|
      block |คาถาสตํ สเตวีสํ คณิตญฺเจตฺถ สพฺพโสฯ|
    stand |อิตฺถํ สุทํ อายสฺมา สุคนฺโธ เถโร อิมา คาถาโย|
    block |อภาสิตฺถาติฯ|
    stand |สุคนฺธตฺเถรสฺสาปทานํ ทสมํฯ|
    stand |ติณทายกวคฺโค เตปญฺญาสโมฯ|
    block |ตสฺสุทฺทานํ|
