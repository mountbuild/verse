block |๕๕ ภทฺทิยวคฺโค|
  block |๑ ลกุณฺฑภทฺทิยตฺเถรอปทานํ|
    count |๑|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๒|
      block |ตทาหํ หํสวติยํ เสฏฺฐิปุตฺโต มหทฺธโน|
      block |ชงฺฆาวิหารํ วิจรํ สงฺฆารามํ อคจฺฉหํฯ|
    count |๓|
      block |ตทา โส โลกปชฺโชโต ธมฺมํ เทเสสิ นายโก|
      block |มญฺชุสฺสรานํ ปวรํ สาวกํ อภิกิตฺตยิฯ|
    count |๔|
      block |ตํ สุตฺวา มุทิโต หุตฺวา การํ กตฺวา มเหสิโน|
      block |วนฺทิตฺวา สตฺถุโน ปาเท ตํ ฐานมภิปตฺถยิํฯ|
    count |๕|
      block |ตทา พุทฺโธ วิยากาสิ สงฺฆมชฺเฌ วินายโก|
      block |อนาคตมฺหิ อทฺธาเน ลจฺฉเส ตํ มโนรถํฯ|
    count |๖|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๗|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |ภทฺทิโย นาม นาเมน เหสฺสติ สตฺถุ สาวโกฯ|
    count |๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙|
      block |ทฺเวนวุเต อิโต กปฺเป ผุสฺโส อุปฺปชฺชิ นายโก|
      block |ทุราสโท ทุปฺปสโห สพฺพโลกุตฺตโม ชิโนฯ|
    count |๑๐|
      block |จรเณน จ สมฺปนฺโน พฺรหา อุชุ ปตาปวา|
      block |หิเตสี สพฺพสตฺตานํ พหุํ โมเจสิ พนฺธนาฯ|
    count |๑๑|
      block |นนฺทารามวเน ตสฺส อโหสิํ ผุสฺสโกกิโล|
      block |คนฺธกุฏิสมาสนฺเน อมฺพรุกฺเข วสามหํฯ|
    count |๑๒|
      block |ตทา ปิณฺฑาย คจฺฉนฺตํ ทกฺขิเณยฺยํ ชินุตฺตมํ|
      block |ทิสฺวา จิตฺตํ ปสาเทตฺวา มญฺชุนาภินิกูชหํ ฯ|
    count |๑๓|
      block |ราชุยฺยานํ ตทา คนฺตฺวา สุปกฺกํ กนกตฺตจํ|
      block |อมฺพปิณฺฑํ คเหตฺวาน สมฺพุทฺธสฺโสปนามยิํฯ|
    count |๑๔|
      block |ตทา เม จิตฺตมญฺญาย มหาการุณิโก ชิโน|
      block |อุปฏฺฐากสฺส หตฺถโต ปตฺตํ ปคฺคณฺหิ นายโกฯ|
    count |๑๕|
      block |อทาสิํ หฏฺฐจิตฺโตหํ อมฺพปิณฺฑํ มหามุเน|
      block |ปตฺเต ปกฺขิปฺป ปกฺเขหิ ปญฺชลิํ กตฺวาน มญฺชุนาฯ|
    count |๑๖|
      block |สเรน รชนีเยน สวนีเยน วคฺคุนา|
      block |วสฺสนฺโต พุทฺธปูชตฺถํ นีฬํ คนฺตฺวา นิปชฺชหํฯ|
    count |๑๗|
      block |ตทา มุทิตจิตฺตํ มํ พุทฺธเปมคตาสยํ|
      block |สกุณคฺฆิ อุปาคนฺตฺวา ฆาตยี ทุฏฺฐมานโสฯ|
    count |๑๘|
      block |ตโต จุโตหํ ตุสิเต อนุโภตฺวา มหาสุขํ|
      block |มนุสฺสโยนิมาคจฺฉิํ ตสฺส กมฺมสฺส วาหสาฯ|
    count |๑๙|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒๐|
      block |สาสนํ โชตยิตฺวา โส อภิภุยฺย กุติตฺถิเย|
      block |วินยิตฺวาน เวเนยฺเย นิพฺพุโต โส สสาวโกฯ|
    count |๒๑|
      block |นิพฺพุเต ตมฺหิ โลกคฺเค ปสนฺนา ชนตา พหู|
      block |ปูชนตฺถาย พุทฺธสฺส ถูปํ กุพฺพนฺติ สตฺถุโนฯ|
    count |๒๒|
      block |สตฺตโยชนิกํ ถูปํ สตฺตรตนภูสิตํ|
      block |กริสฺสาม มเหสิสฺส อิจฺเจวํ มนฺตยนฺติ เตฯ|
    count |๒๓|
      block |กิกิโน กาสิราชสฺส ตทา เสนาย นายโก|
      block |หุตฺวาหํ อปฺปมาณสฺส ปมาณํ เจติเย วทิํฯ|
    count |๒๔|
      block |ตทา เต มม วากฺเยน เจติยํ โยชนุคฺคตํ|
      block |อกํสุ นรวีรสฺส นานารตนภูสิตํฯ|
    count |๒๕|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๖|
      block |ปจฺฉิเม จ ภเว ทานิ ชาโต เสฏฺฐิกุเล อหํ|
      block |สาวตฺถิยํ ปุรวเร อิทฺเธ ผีเต มหทฺธเนฯ|
    count |๒๗|
      block |ปุรปฺปเวเส สุคตํ ทิสฺวา วิมฺหิตมานโส|
      block |ปพฺพชิตฺวาน น จิรํ อรหตฺตมปาปุณิํฯ|
    count |๒๘|
      block |เจติยสฺส ปมาณํ ยํ อกริํ เตน กมฺมุนา|
      block |ลกุณฺฑกสรีโรหํ ชาโต ปริภวารโหฯ|
    count |๒๙|
      block |สเรน มธุเรนาหํ ปูชิตฺวา อิสิสตฺตมํ|
      block |มญฺชุสฺสรานํ ภิกฺขูนํ อคฺคตฺตมนุปาปุณิํฯ|
    count |๓๐|
      block |ผลทาเนน พุทฺธสฺส คุณานุสฺสรเณน จ|
      block |สามญฺญผลสมฺปนฺโน วิหรามิ อนาสโวฯ|
    count |๓๑|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๓๒|
      block |สฺวาคตํ วต เม อาสิ พุทฺธเสฏฺฐสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๓๓|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ลกุณฺฑภทฺทิโย เถโร อิมา คาถาโย|
    block |อภาสิตฺถาติฯ|
    stand |ลกุณฺฑภทฺทิยตฺเถรสฺสาปทานํ ปฐมํฯ|
  block |๒ กงฺขาเรวตตฺเถรอปทานํ|
    count |๓๔|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๓๕|
      block |สีหหนุ พฺรหฺมคิโร หํสทุนฺทุภินิสฺสโน|
      block |นาควิกฺกนฺตคมโน จนฺทสูราทิกปฺปโภฯ|
    count |๓๖|
      block |มหามตี มหาวีโร มหาฌายี มหาพโล|
      block |มหาการุณิโก นาโถ มหาตมปนูทโน ฯ|
    count |๓๗|
      block |ส กทาจิ ติโลกคฺโค เวเนยฺยํ วินยํ พหุํ|
      block |ธมฺมํ เทเสสิ สมฺพุทฺโธ สตฺตาสยวิทู มุนิฯ|
    count |๓๘|
      block |ฌายิํ ฌานรตํ วีรํ อุปสนฺตํ อนาวิลํ|
      block |วณฺณยนฺโต ปริสติํ โตเสสิ ชนตํ ชิโนฯ|
    count |๓๙|
      block |ตทาหํ หํสวติยํ พฺราหฺมโณ เวทปารคู|
      block |ธมฺมํ สุตฺวาน มุทิโต ตํ ฐานมภิปตฺถยิํฯ|
    count |๔๐|
      block |ตทา ชิโน วิยากาสิ สงฺฆมชฺเฌ วินายโก|
      block |มุทิโต โหหิ ตฺวํ พฺรหฺเม ลจฺฉเส ตํ มโนรถํฯ|
    count |๔๑|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๔๒|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |เรวโต นาม นาเมน เหสฺสติ สตฺถุ สาวโกฯ|
    count |๔๓|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๔๔|
      block |ปจฺฉิเม จ ภเว ทานิ ชาโตหํ โกลิเย ปุเร|
      block |ขตฺติเย กุลสมฺปนฺเน อิทฺเธ ผีเต มหทฺธเนฯ|
    count |๔๕|
      block |ยทา กปิลวตฺถุสฺมิํ พุทฺโธ ธมฺมมเทสยิ|
      block |ตทา ปสนฺโน สุคเต ปพฺพชิํ อนคาริยํฯ|
    count |๔๖|
      block |กงฺขา เม พหุลา อาสิ กปฺปากปฺเป ตหิํ ตหิํ|
      block |สพฺพํ ตํ วินยี พุทฺโธ เทเสตฺวา ธมฺมมุตฺตมํฯ|
    count |๔๗|
      block |ตโตหํ ติณฺณสํสาโร สทา ฌานสุเข รโต|
      block |วิหรามิ ตทา พุทฺโธ มํ ทิสฺวา เอตทพฺรวิฯ|
    count |๔๘|
      block |ยา กาจิ กงฺขา อิธ วา หุรํ วา สกเวทิยา วา ปรเวทิยา วา|
      block |เย ฌายิโน ตา ปชหนฺติ สพฺพา อาตาปิโน พฺรหฺมจริยํ จรนฺตาฯ|
    count |๔๙|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |สุมุตฺโต สรเวโคว กิเลเส ฌาปยิํ มมฯ|
    count |๕๐|
      block |ตโต ฌานรตํ ทิสฺวา พุทฺโธ โลกนฺตคู มุนิ|
      block |ฌายีนํ ภิกฺขูนํ อคฺโค ปญฺญาเปติ มหามติฯ|
    count |๕๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กงฺขาเรวโต เถโร อิมา คาถาโย|
    block |อภาสิตฺถาติฯ|
    stand |กงฺขาเรวตตฺเถรสฺสาปทานํ ทุติยํฯ|
  block |๓ สีวลิตฺเถรอปทานํ|
    count |๕๔|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๕๕|
      block |สีลํ ตสฺส อสงฺเขยฺยํ สมาธิ วชิรูปโม|
      block |อสงฺเขยฺยํ ญาณวรํ วิมุตฺติ จ อโนปมาฯ|
    count |๕๖|
      block |มนุชามรนาคานํ พฺรหฺมานญฺจ สมาคเม|
      block |สมณพฺราหฺมณากิณฺเณ ธมฺมํ เทเสสิ นายโกฯ|
    count |๕๗|
      block |สสาวกํ มหาลาภิํ ปุญฺญวนฺตํ ชุตินฺธรํ|
      block |ฐเปสิ เอตทคฺคมฺหิ ปริสาสุ วิสารโทฯ|
    count |๕๘|
      block |ตทาหํ ขตฺติโย อาสิํ นคเร หํสสวฺหเย|
      block |สุตฺวา ชินสฺส ตํ วากฺยํ สาวกสฺส คุณํ พหุํฯ|
    count |๕๙|
      block |นิมนฺตยิตฺวา สตฺตาหํ โภชยิตฺวา สสาวกํ|
      block |มหาทานํ ททิตฺวาน ตํ ฐานมภิปตฺถยิํฯ|
    count |๖๐|
      block |ตทา มํ วินตํ ปาเท ทิสฺวาน ปุริสาสโภ|
      block |สเรน มหตา วีโร อิทํ วจนมพฺรวิฯ|
    count |๖๑|
      block |ตโต ชินสฺส วจนํ โสตุกามา มหาชนา|
      block |เทวทานวคนฺธพฺพา พฺรหฺมาโน จ มหิทฺธิกาฯ|
    count |๖๒|
      block |สมณพฺราหฺมณา เจว นมสฺสิํสุ กตญฺชลี|
      block |นโม เต ปุริสาชญฺญ นโม เต ปุริสุตฺตมฯ|
    count |๖๓|
      block |ขตฺติเยน มหาทานํ ทินฺนํ สตฺตาหิกมฺปิ โว|
      block |โสตุกามา ผลํ ตสฺส พฺยากโรหิ มหามุเนฯ|
    count |๖๔|
      block |ตโต อโวจ ภควา สุณาถ มม ภาสิตํ|
      block |อปฺปเมยฺยมฺหิ พุทฺธมฺหิ สสงฺฆมฺหิ ปติฏฺฐิตา ฯ|
    count |๖๕|
      block |ทกฺขิณา ตาย โก วตฺตา อปฺปเมยฺยผลา หิ สา|
      block |อปิ เจ ส มหาโภโค ฐานํ ปตฺเถติ อุตฺตมํฯ|
    count |๖๖|
      block |ลาภี วิปุลลาภานํ ยถา ภิกฺขุ สุทสฺสโน|
      block |ตถาหมฺปิ ภเวยฺยนฺติ ลจฺฉเส ตํ อนาคเตฯ|
    count |๖๗|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๖๘|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สีวลิ นาม นาเมน เหสฺสติ สตฺถุ สาวโกฯ|
    count |๖๙|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสูปโค อหํฯ|
    count |๗๐|
      block |เอกนวุติโต กปฺเป วิปสฺสี โลกนายโก|
      block |อุปฺปชฺชิ จารุทสฺสโน สพฺพธมฺมวิปสฺสโกฯ|
    count |๗๑|
      block |ตทาหํ พนฺธุมติยํ กุลสฺสญฺญตรสฺส จ|
      block |ทยิโต ปสฺสิโต เจว อาสิํ กมฺมนฺตวาวโฏ ฯ|
    count |๗๒|
      block |ตทา อญฺญตโร ปูโค วิปสฺสิสฺส มเหสิโน|
      block |ปริเวสํ อการยิ มหนฺตมติวิสฺสุตํฯ|
    count |๗๓|
      block |นิฏฺฐิเต จ มหาทาเน ททุํ ขชฺชกสญฺหิตํ|
      block |นวํ ทธิํ มธุญฺเจว วิจินํ เนว อทฺทสุํฯ|
    count |๗๔|
      block |ตทาหํ ตํ คเหตฺวาน นวํ ทธิํ มธุมฺปิ จ|
      block |กมฺมสฺสามิฆรํ คจฺฉิํ ตเมสนฺตา มมทฺทสุํฯ|
    count |๗๕|
      block |สหสฺสมปิ ทตฺวาน นาลภิํสุ จ ตํ ทฺวยํ|
      block |ตโตหํ เอวํ จินฺเตสิํ เนตํ เหสฺสติ โอรกํฯ|
    count |๗๖|
      block |ยถา อิเม ชนา สพฺเพ สกฺกโรนฺติ ตถาคตํ|
      block |อหมฺปิ การํ กสฺสามิ สสงฺเฆ โลกนายเกฯ|
    count |๗๗|
      block |ตทาหเมวํ จินฺเตตฺวา ทธิํ มธุญฺจ เอกโต|
      block |มทฺทิตฺวา โลกนาถสฺส สสงฺฆสฺส อทาสหํฯ|
    count |๗๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๗๙|
      block |ปุนาหํ พาราณสิยํ ราชา หุตฺวา มหายโส|
      block |สตฺตุกสฺส ตทา ทุฏฺโฐ ทฺวารโรธมการยิํฯ|
    count |๘๐|
      block |ตทา ตปสฺสิโน รุทฺธา เอกาหํ รกฺขิตา อหุํ|
      block |ตโต ตสฺส วิปาเกน ปาปติํ นิรยํ ภุสํฯ|
    count |๘๑|
      block |ปจฺฉิเม จ ภเว ทานิ ชาโตหํ โกลิเย ปุเร|
      block |สุปฺปวาสา จ เม มาตา มหาลิ ลิจฺฉวี ปิตาฯ|
    count |๘๒|
      block |ขตฺติเย ปุญฺญกมฺเมน ทฺวารโรธสฺส วาหสา|
      block |สตฺต วสฺสานิ นิวสิํ มาตุกุจฺฉิมฺหิ ทุกฺขิโตฯ|
    count |๘๓|
      block |สตฺตาหํ ทฺวารมูฬฺโหหํ มหาทุกฺขสมปฺปิโต|
      block |มาตา เม ฉนฺททาเนน เอวํ อาสิ สุทุกฺขิตาฯ|
    count |๘๔|
      block |สุวตฺถิโตหํ นิกฺขนฺโต พุทฺเธน อนุกมฺปิโต|
      block |นิกฺขนฺตทิวเสเยว ปพฺพชิํ อนคาริยํฯ|
    count |๘๕|
      block |อุปชฺฌา สาริปุตฺโต เม โมคฺคลฺลาโน มหิทฺธิโก|
      block |เกเส โอโรปยนฺโต เม อนุสาสิ มหามติฯ|
    count |๘๖|
      block |เกเสสุ ฉิชฺชมาเนสุ อรหตฺตมปาปุณิํ|
      block |เทวา นาคา มนุสฺสา จ ปจฺจเย อุปเนนฺติ เมฯ|
    count |๘๗|
      block |ปทุมุตฺตรนาถญฺจ วิปสฺสิญฺจ วินายกํ|
      block |ยํ ปูชยิํ ปมุทิโต ปจฺจเยหิ วิเสสโตฯ|
    count |๘๘|
      block |ตโต เตสํ วิเสเสน กมฺมานํ วิปุลุตฺตมํ|
      block |ลาภํ ลภามิ สพฺพตฺถ วเน คาเม ชเล ถเลฯ|
    count |๘๙|
      block |เรวตํ ทสฺสนตฺถาย ยทา ยาติ วินายโก|
      block |ติํสภิกฺขุสหสฺเสหิ สห โลกคฺคนายโกฯ|
    count |๙๐|
      block |ตทา เทโวปณีเตหิ มมตฺถาย มหามติ|
      block |ปจฺจเยหิ มหาวีโร สสงฺโฆ โลกนายโกฯ|
    count |๙๑|
      block |อุปฏฺฐิโต มยา พุทฺโธ คนฺตฺวา เรวตมทฺทส|
      block |ตโต เชตวนํ คนฺตฺวา เอตทคฺเค ฐเปสิ มํฯ|
    count |๙๒|
      block |ลาภีนํ สีวลิ อคฺโค มม สิสฺเสสุ ภิกฺขโว|
      block |สพฺพโลกหิโต สตฺถา กิตฺตยี ปริสาสุ มํฯ|
    count |๙๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา สีวลิเถโร อิมา คาถาโย|
    block |อภาสิตฺถาติฯ|
    stand |สีวลิตฺเถรสฺสาปทานํ ตติยํฯ|
  block |๔ วงฺคีสตฺเถรอปทานํ|
    count |๙๖|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๙๗|
      block |ยถาปิ สาคเร อูมิ คคเน วิย ตารกา|
      block |เอวํ ปาวจนํ ตสฺส อรหนฺเตหิ จิตฺติตํฯ|
    count |๙๘|
      block |สเทวาสุรนาเคหิ มนุเชหิ ปุรกฺขโต|
      block |สมณพฺราหฺมณากิณฺเณ ชนมชฺเฌ ชินุตฺตโมฯ|
    count |๙๙|
      block |ปภาหิ อนุรญฺชนฺโต โลเก โลกนฺตคู ชิโน|
      block |วจเนน วิโพเธนฺโต เวเนยฺยปทุมานิ โสฯ|
    count |๑๐๐|
      block |เวสารชฺเชหิ สมฺปนฺโน จตูหิ ปุริสุตฺตโม|
      block |ปหีนภยสารชฺโช เขมปฺปตฺโต วิสารโทฯ|
    count |๑๐๑|
      block |อาสภํ ปวรํ ฐานํ พุทฺธภูมิญฺจ เกวลํ|
      block |ปฏิชานาติ โลกคฺโค นตฺถิ สญฺโจทโก กฺวจิฯ|
    count |๑๐๒|
      block |สีหนาทมสมฺภีตํ นทโต ตสฺส ตาทิโน|
      block |เทโว นโร วา พฺรหฺมา วา ปฏิวตฺตา น วิชฺชติฯ|
    count |๑๐๓|
      block |เทเสนฺโต ปวรํ ธมฺมํ สนฺตาเรนฺโต สเทวกํ|
      block |ธมฺมจกฺกํ ปวตฺเตติ ปริสาสุ วิสารโทฯ|
    count |๑๐๔|
      block |ปฏิภานวตํ อคฺคํ สาวกํ สาธุสมฺมตํ|
      block |คุณํ พหุํ ปกิตฺเตตฺวา เอตทคฺเค ฐเปสิ ตํฯ|
    count |๑๐๕|
      block |ตทาหํ หํสวติยํ พฺราหฺมโณ สาธุสมฺมโต|
      block |สพฺพเวทวิทู ชาโต วาคีโส วาทิสูทโนฯ|
    count |๑๐๖|
      block |อุเปจฺจ ตํ มหาวีรํ สุตฺวาหํ ธมฺมเทสนํ|
      block |ปีติวรํ ปฏิลภิํ สาวกสฺส คุเณ รโตฯ|
    count |๑๐๗|
      block |นิมนฺเตตฺวาว สุคตํ สสงฺฆํ โลกนนฺทนํ|
      block |สตฺตาหํ โภชยิตฺวาหํ ทุสฺเสหจฺฉาทยิํ ตทาฯ|
    count |๑๐๘|
      block |นิปจฺจ สิรสา ปาเท กโตกาโส กตญฺชลี|
      block |เอกมนฺตํ ฐิโต หฏฺโฐ สนฺถวิํ ชินมุตฺตมํฯ|
    count |๑๐๙|
      block |นโม เต วาทิมทฺทน นโม เต อิสิสตฺตม|
      block |นโม เต สพฺพโลกคฺค นโม เต อภยงฺกรฯ|
    count |๑๑๐|
      block |นโม เต มารมถน นโม เต ทิฏฺฐิสูทน|
      block |นโม เต สนฺติสุขท นโม เต สรณงฺกรฯ|
    count |๑๑๑|
      block |อนาถานํ ภวํ นาโถ ภีตานํ อภยปฺปโท|
      block |วิสฺสามภูมิ สนฺตานํ สรณํ สรเณสินํฯ|
    count |๑๑๒|
      block |เอวมาทีหิ สมฺพุทฺธํ สนฺถวิตฺวา มหาคุณํ|
      block |อโวจํ วาทิสูทสฺส คติํ ปปฺโปมิ ภิกฺขุโนฯ|
    count |๑๑๓|
      block |ตทา อโวจ ภควา อนนฺตปฏิภานวา|
      block |โย โส พุทฺธํ อโภเชสิ สตฺตาหํ สหสาวกํฯ|
    count |๑๑๔|
      block |คุณญฺจ เม ปกิตฺเตสิ ปสนฺโน เสหิ ปาณิภิ|
      block |เอโส ปตฺถยเต ฐานํ วาทิสูทสฺส ภิกฺขุโนฯ|
    count |๑๑๕|
      block |อนาคตมฺหิ อทฺธาเน ลจฺฉเส ตํ มโนรถํ|
      block |เทวมานุสสมฺปตฺติํ อนุโภตฺวา อนปฺปกํฯ|
    count |๑๑๖|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๑๗|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |วงฺคีโส นาม นาเมน เหสฺสติ สตฺถุ สาวโกฯ|
    count |๑๑๘|
      block |ตํ สุตฺวา มุทิโต หุตฺวา ยาวชีวํ ตทา ชินํ|
      block |ปจฺจเยหิ อุปฏฺฐาสิํ เมตฺตจิตฺโต ตถาคตํฯ|
    count |๑๑๙|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตุสิตํ อคมาสหํฯ|
    count |๑๒๐|
      block |ปจฺฉิเม จ ภเว ทานิ ชาโต วิปฺปกุเล อหํ|
      block |ปจฺจาชาโต ยทา อาสิํ ชาติยา สตฺตวสฺสิโกฯ|
    count |๑๒๑|
      block |สพฺพเวทวิทู ชาโต วาทสตฺถวิสารโท|
      block |วาทิสฺสโร จิตฺตกถี ปรวาทปฺปมทฺทโนฯ|
    count |๑๒๒|
      block |วงฺเค ชาโตติ วงฺคีโส วจเน อิสฺสโรติ วา|
      block |วงฺคีโส อิติ เม นามํ อภวี โลกสมฺมตํฯ|
    count |๑๒๓|
      block |ยทาหํ วิญฺญุตํ ปตฺโต ฐิโต ปฐมโยพฺพเน|
      block |ตทา ราชคเห รมฺเม สาริปุตฺตมหทฺทสํ ฯ|
    stand |ปญฺจวีสติมํ ภาณวารํฯ|
    count |๑๒๔|
      block |ปิณฺฑาย วิจรนฺตํ ตํ ปตฺตปาณิํ สุสํวุตํ|
      block |อโลลกฺขิํ มิตภาณิํ ยุคมตฺตํ นิทกฺขิตํ ฯ|
    count |๑๒๕|
      block |ตํ ทิสฺวา วิมฺหิโต หุตฺวา อโวจํ มมนุจฺฉวํ|
      block |กณิการํว นิจิตํ จิตฺตํ คาถาปทํ อหํฯ|
    count |๑๒๖|
      block |อาจิกฺขิ โส เม สตฺถารํ สมฺพุทฺธํ โลกนายกํ|
      block |ตทา โส ปณฺฑิโต วีโร อุตฺตริํ สมโวจ เมฯ|
    count |๑๒๗|
      block |วิราคสํหิตํ วากฺยํ กตฺวา ทุทฺทสมุตฺตมํ|
      block |วิจิตฺตปฏิภาเนหิ โตสิโต เตน ตาทินาฯ|
    count |๑๒๘|
      block |นิปจฺจ สิรสา ปาเท ปพฺพาเชหีติ มํ พฺรวิ|
      block |ตโต มํ ส มหาปญฺโญ พุทฺธเสฏฺฐมุปานยิฯ|
    count |๑๒๙|
      block |นิปจฺจ สิรสา ปาเท นิสีทิํ สตฺถุ สนฺติเก|
      block |มมาห วทตํ เสฏฺโฐ กจฺจิ วงฺคีส ชานาสิ ฯ|
    count |๑๓๐|
      block |กิญฺจิ สิปฺปนฺติ ตสฺสาหํ ชานามีติ จ อพฺรวิํ|
      block |มตสีสํ วนจฺฉุทฺธํ อปิ พารสวสฺสิกํ|
      block |ตว วิชฺชาวิเสเสน สเจ สกฺโกสิ วาจย ฯ|
    count |๑๓๑|
      block |อาโมติ เม ปฏิญฺญาเต ตีณิ สีสานิ ทสฺสยิ|
      block |นิรยนรเทเวสุ อุปปนฺเน อวาจยิํฯ|
    count |๑๓๒|
      block |ตทา ขีณาสวสฺเสว สีสํ ทสฺเสสิ นายโก|
      block |ตโตหํ วิหตารพฺโภ ปพฺพชฺชํ สมยาจิสํฯ|
    count |๑๓๓|
      block |ปพฺพชิตฺวาน สุคตํ สนฺถวามิ ตหิํ ตหิํ|
      block |ตโต มํ กพฺพวิตฺโตสิ อุชฺฌายนฺติห ภิกฺขโวฯ|
    count |๑๓๔|
      block |ตโต วีมํสนตฺถํ เม อาห พุทฺโธ วินายโก|
      block |ตกฺกิกา ปนิมา คาถา ฐานโส ปฏิภนฺติ ตํฯ|
    count |๑๓๕|
      block |น กพฺพวิตฺโตหํ วีร ฐานโส ปฏิภนฺติ มํ|
      block |เตน หิ ทานิ วงฺคีส ฐานโส สนฺถวาหิ มํฯ|
    count |๑๓๖|
      block |ตทาหํ สนฺถวิํ วีรํ คาถาหิ อิสิสตฺตมํ|
      block |ฐานโส เม ตทา ตุฏฺโฐ ชิโน อคฺเค ฐเปสิ มํฯ|
    count |๑๓๗|
      block |ปฏิภาเนน จิตฺเตน อญฺเญสมติมญฺญหํ|
      block |เปสเล เตน สํวิคฺโค อรหตฺตมปาปุณิํฯ|
    count |๑๓๘|
      block |ปฏิภานวตํ อคฺโค อญฺโญ โกจิ น วิชฺชติ|
      block |ยถายํ ภิกฺขุ วงฺคีโส เอวํ ธาเรถ ภิกฺขโวฯ|
    count |๑๓๙|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |สุมุตฺโต สรเวโคว กิเลเส ฌาปยิํ มมฯ|
    count |๑๔๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๔๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา วงฺคีโส เถโร อิมา คาถาโย|
    block |อภาสิตฺถาติฯ|
    stand |วงฺคีสตฺเถรสฺสาปทานํ จตุตฺถํฯ|
  block |๕ นนฺทกตฺเถรอปทานํ|
    count |๑๔๓|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๑๔๔|
      block |หิตาย สพฺพสตฺตานํ สุขาย วทตํ วโร|
      block |อตฺถาย ปุริสาชญฺโญ ปฏิปนฺโน สเทวเกฯ|
    count |๑๔๕|
      block |ยสคฺคปตฺโต สิริมา กิตฺติวณฺณภโต ชิโน|
      block |ปูชิโต สพฺพโลกสฺส ทิสา สพฺพาสุ วิสฺสุโตฯ|
    count |๑๔๖|
      block |อุตฺติณฺณวิจิกิจฺโฉ โส วีติวตฺตกถํกโถ|
      block |ปริปุณฺณมนสงฺกปฺโป ปตฺโต สมฺโพธิมุตฺตมํฯ|
    count |๑๔๗|
      block |อนุปฺปนฺนสฺส มคฺคสฺส อุปฺปาเทตา นรุตฺตโม|
      block |อนกฺขาตญฺจ อกฺขาสิ อสญฺชาตญฺจ สญฺชนีฯ|
    count |๑๔๘|
      block |มคฺคญฺญู มคฺควิทู จ มคฺคกฺขายี นราสโภ|
      block |มคฺคสฺส กุสโล สตฺถา สารถีนํ วรุตฺตโม ฯ|
    count |๑๔๙|
      block |ตทา มหาการุณิโก ธมฺมํ เทเสสิ นายโก|
      block |นิมุคฺเค กามปงฺกมฺหิ สมุทฺธรติ ปาณิเนฯ|
    count |๑๕๐|
      block |ภิกฺขุนีนํ โอวทเน สาวกํ เสฏฺฐสมฺมตํ|
      block |วณฺณยํ เอตทคฺคมฺหิ ปญฺญเปสิ มหามุนิฯ|
    count |๑๕๑|
      block |ตํ สุตฺวาหํ ปมุทิโต นิมนฺเตตฺวา ตถาคตํ|
      block |โภชยิตฺวา สสงฺฆํ ตํ ปตฺถยิํ ฐานมุตฺตมํฯ|
    count |๑๕๒|
      block |ตทา ปมุทิโต นาโถ มํ อโวจ มหาอิสิ|
      block |สุขี ภวสฺสุ ทีฆาวุ ลจฺฉเส ตํ มโนรถํฯ|
    count |๑๕๓|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๕๔|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |นนฺทโก นาม นาเมน เหสฺสติ สตฺถุ สาวโกฯ|
    count |๑๕๕|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสูปโค อหํฯ|
    count |๑๕๖|
      block |ปจฺฉิเม จ ภเว ทานิ ชาโต เสฏฺฐิกุเล อหํ|
      block |สาวตฺถิยํ ปุเร วเร อิทฺเธ ผีเต มหทฺธเนฯ|
    count |๑๕๗|
      block |ปุรปฺปเวเส สุคตํ ทิสฺวา วิมฺหิตมานโส|
      block |เชตารามปฏิคฺคาเห ปพฺพชิํ อนคาริยํฯ|
    count |๑๕๘|
      block |นจิเรเนว กาเลน อรหตฺตมปาปุณิํ|
      block |ตโตหํ ติณฺณสํสาโร สาสิโต สพฺพทสฺสินาฯ|
    count |๑๕๙|
      block |ภิกฺขุนีนํ ธมฺมกถํ ปฏิปุจฺฉากริํ อหํ|
      block |สาสิตา ตา มยา สพฺพา อภวิํสุ อนาสวาฯ|
    count |๑๖๐|
      block |สตานิ ปญฺจนูนานิ ตทา ตุฏฺโฐ มหาหิโต|
      block |ภิกฺขุนีนํ โอวทตํ อคฺคฏฺฐาเน ฐเปสิ มํฯ|
    count |๑๖๑|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |สุมุตฺโต สรเวโคว กิเลเส ฌาปยิํ มมฯ|
    count |๑๖๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๖๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา นนฺทโก เถโร อิมา คาถาโย|
    block |อภาสิตฺถาติฯ|
    stand |นนฺทกตฺเถรสฺสาปทานํ ปญฺจมํฯ|
  block |๖ กาฬุทายิตฺเถรอปทานํ|
    count |๑๖๕|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๑๖๖|
      block |นายกานํ วโร สตฺถา คุณาคุณวิทู ชิโน|
      block |กตญฺญู กตเวที จ ติตฺเถ โยเชติ ปาณิเน ฯ|
    count |๑๖๗|
      block |สพฺพญฺญุเตน ญาเณน ตุลยิตฺวา ทยาสโย|
      block |เทเสติ ปวรํ ธมฺมํ อนนฺตคุณสญฺจโยฯ|
    count |๑๖๘|
      block |ส กทาจิ มหาวีโร อนนฺตชินสํสริ|
      block |เทเสติ มธุรํ ธมฺมํ จตุสจฺจูปสญฺหิตํฯ|
    count |๑๖๙|
      block |สุตฺวาน ตํ ธมฺมวรํ อาทิมชฺฌนฺตโสภณํ|
      block |ปาณสตสหสฺสานํ ธมฺมาภิสมโย อหุฯ|
    count |๑๗๐|
      block |นินฺนาทิตา ตทา ภูมิ คชฺชิํสุ จ ปโยธรา|
      block |สาธุการํ ปวตฺติํสุ เทวพฺรหฺมนราสุราฯ|
    count |๑๗๑|
      block |อโห การุณิโก สตฺถา อโห สทฺธมฺมเทสนา|
      block |อโห ภวสมุทฺทมฺหิ นิมุคฺเค อุทฺธรี ชิโนฯ|
    count |๑๗๒|
      block |เอวํ ปเวทชาเตสุ สนรามรพฺรหฺมสุ|
      block |กุลปฺปสาทกานคฺคํ สาวกํ วณฺณยี ชิโนฯ|
    count |๑๗๓|
      block |ตทาหํ หํสวติยํ ชาโตมจฺจกุเล อหุํ|
      block |ปาสาทิโก ทสฺสนิโย ปหูตธนธญฺญวาฯ|
    count |๑๗๔|
      block |หํสารามมุเปจฺจาหํ วนฺทิตฺวา ตํ ตถาคตํ|
      block |สุณิตฺวา มธุรํ ธมฺมํ การํ กตฺวา จ ตาทิโนฯ|
    count |๑๗๕|
      block |นิปจฺจ ปาทมูเลหํ อิมํ วจนมพฺรวิํ|
      block |กุลปฺปสาทกานคฺโค โย ตยา สนฺถุโต มุเนฯ|
    count |๑๗๖|
      block |ตาทิโส โหมหํ วีร พุทฺธเสฏฺฐสฺส สาสเน|
      block |ตทา มหาการุณิโก สิญฺจนฺโต วา มเตน มํฯ|
    count |๑๗๗|
      block |อาห มํ ปุตฺต อุตฺติฏฺฐ ลจฺฉเส ตํ มโนรถํ|
      block |กถํ นาม ชิเน การํ กตฺวาน วิผโล สิยาฯ|
    count |๑๗๘|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๗๙|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |อุทายิ นาม นาเมน เหสฺสติ สตฺถุ สาวโกฯ|
    count |๑๘๐|
      block |ตํ สุตฺวา มุทิโต หุตฺวา ยาวชีวํ ตทา ชินํ|
      block |เมตฺตจิตฺโต ปริจริํ ปจฺจเยหิ วินายกํฯ|
    count |๑๘๑|
      block |เตน กมฺมวิปาเกน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๘๒|
      block |ปจฺฉิเม จ ภเว ทานิ รมฺเม กปิลวตฺถเว|
      block |ชาโต มหามจฺจกุเล สุทฺโธทนมหีปเต ฯ|
    count |๑๘๓|
      block |ตทา อชายิ สิทฺธตฺโถ รมฺเม ลุมฺพินิกานเน|
      block |หิตาย สพฺพโลกสฺส สุขาย จ นราสโภฯ|
    count |๑๘๔|
      block |ตทเหว อหํ ชาโต สห เตเนว วฑฺฒิโต|
      block |ปิโย สหาโย ทยิโต วิยตฺโต นีติโกวิโทฯ|
    count |๑๘๕|
      block |เอกูนติํโส วยสา นิกฺขมิตฺวา อคารโต|
      block |ฉพฺพสฺสํ วีตินาเมตฺวา อาสิ พุทฺโธ วินายโกฯ|
    count |๑๘๖|
      block |เชตฺวา สเสนกํ มารํ เขปยิตฺวาน อาสเว|
      block |ภวณฺณวํ ตริตฺวาน พุทฺโธ อาสิ สเทวเกฯ|
    count |๑๘๗|
      block |อิสิวฺหยํ คมิตฺวาน วิเนตฺวา ปญฺจวคฺคิเย|
      block |ตโต วิเนสิ ภควา คนฺตฺวา คนฺตฺวา ตหิํ ตหิํฯ|
    count |๑๘๘|
      block |เวเนยฺเย วินยนฺโต โส สงฺคณฺหนฺโต สเทวกํ|
      block |อุเปจฺจ มคเธ คิริํ วิหริตฺถ ตทา ชิโนฯ|
    count |๑๘๙|
      block |ตทา สุทฺโธทเนนาหํ ภูมิปาเลน เปสิโต|
      block |คนฺตฺวา ทิสฺวา ทสพลํ ปพฺพชิตฺวารหา อหุํฯ|
    count |๑๙๐|
      block |ตทา มเหสิํ ยาจิตฺวา ปาปยิํ กปิลวฺหยํ|
      block |ตโต ปุราหํ คนฺตฺวาน ปสาเทสิํ มหากุลํฯ|
    count |๑๙๑|
      block |ชิโน ตสฺมิํ คุเณ ตุฏฺโฐ มํ มหาปริสาย โส|
      block |กุลปฺปสาทกานคฺคํ ปญฺญาเปสิ วินายโกฯ|
    count |๑๙๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๙๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๙๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กาฬุทายิเถโร อิมา คาถาโย|
    block |อภาสิตฺถาติฯ|
    stand |กาฬุทายิตฺเถรสฺสาปทานํ ฉฏฺฐํฯ|
  block |๗ อภยตฺเถรอปทานํ|
    count |๑๙๕|
      block |ปทุมุตฺตโร นาม ชิโน สพฺพธมฺเมสุ จกฺขุมา|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๑๙๖|
      block |สรณคมเน กิญฺจิ นิเวเสสิ ตถาคโต|
      block |กิญฺจิ สีเล นิเวเสสิ ทสกมฺมปถุตฺตเมฯ|
    count |๑๙๗|
      block |เทติ กสฺสจิ โส วีโร สามญฺญผลมุตฺตมํ|
      block |สมาปตฺตี ตถา อฏฺฐ ติสฺโส วิชฺชา ปวจฺฉติฯ|
    count |๑๙๘|
      block |ฉฬภิญฺญาสุ โยเชสิ กิญฺจิ สตฺตํ นรุตฺตโม|
      block |เทติ กสฺสจิ นาโถ โส จตสฺโส ปฏิสมฺภิทาฯ|
    count |๑๙๙|
      block |โพธเนยฺยํ ปชํ ทิสฺวา อสงฺเขยฺยมฺปิ โยชนํ|
      block |ขเณน อุปคนฺตฺวาน วิเนติ นรสารถิฯ|
    count |๒๐๐|
      block |ตทาหํ หํสวติยํ อโหสิํ พฺราหฺมณตฺรโช|
      block |ปารคู สพฺพเวทานํ เวยฺยากรณสมฺมโตฯ|
    count |๒๐๑|
      block |นิรุตฺติยา จ กุสโล นิฆณฺฑุมฺหิ วิสารโท|
      block |ปทโก เกฏุภวิทู ฉนฺโทวิจิติโกวิโทฯ|
    count |๒๐๒|
      block |ชงฺฆาวิหารํ วิจรํ หํสารามมุเปจฺจหํ|
      block |อทฺทสํ วรทํ เสฏฺฐํ มหาชนปุรกฺขตํฯ|
    count |๒๐๓|
      block |เทเสนฺตํ วิรชํ ธมฺมํ ปจฺจนีกมตี อหํ|
      block |อุเปตฺวา ตสฺส กลฺยาณํ สุตฺวาน วิมลํ อหํ ฯ|
    count |๒๐๔|
      block |พฺยาหตํ ปุนรุตฺตํ วา อปตฺถํ วา นิรตฺถกํ|
      block |นาทฺทสํ ตสฺส มุนิโน ตโต ปพฺพชิโต อหํฯ|
    count |๒๐๕|
      block |นจิเรเนว กาเลน สพฺพสตฺตวิสารโท|
      block |นิปุโณ พุทฺธวจเน อโหสิํ คุณิสมฺมโตฯ|
    count |๒๐๖|
      block |ตทา จตสฺโส คาถาโย คนฺถยิตฺวา สุพฺยญฺชนา|
      block |สนฺถวิตฺวา ติโลกคฺคํ เทสยิสฺสํ ทิเน ทิเนฯ|
    count |๒๐๗|
      block |วิรตฺโตสิ มหาวีโร สํสาเร สภเย วสํ|
      block |กรุณาย น นิพฺพายิ ตโต การุณิโก มุนิฯ|
    count |๒๐๘|
      block |ปุถุชฺชโน วโย สนฺโต น กิเลสวโส อหุ|
      block |สมฺปชาโน สติยุตฺโต ตสฺมา เอโส อจินฺติโยฯ|
    count |๒๐๙|
      block |ทุพฺพลานิ กิเลสานิ ยสฺสาสยคตานิ เม|
      block |ญาณคฺคิปริทฑฺฒานิ น ขียิํสุ ตมพฺภุตํฯ|
    count |๒๑๐|
      block |โย สพฺพโลกสฺส ครุ โลโก ยสฺส ตถา ครุ|
      block |ตถาปิ โลกาจริโย โลโก ตสฺสานุวตฺตโกฯ|
    count |๒๑๑|
      block |เอวมาทีหิ สมฺพุทฺธํ กิตฺตยํ ธมฺมเทสนํ|
      block |ยาวชีวํ กริตฺวาน คโต สคฺคํ ตโต จุโตฯ|
    count |๒๑๒|
      block |สตสหสฺสิโต กปฺเป ยํ พุทฺธมภิกิตฺตยิํ|
      block |ทุคฺคติํ นาภิชานามิ กิตฺตนาย อิทํ ผลํฯ|
    count |๒๑๓|
      block |เทวโลเก มหารชฺชํ ปาเทสิํ กญฺจนคฺฆิยํ|
      block |จกฺกวตฺตี มหารชฺชํ พหุโสนุภวิํ อหํฯ|
    count |๒๑๔|
      block |ทุเว ภเว ปชายามิ เทวตฺเต อถ มานุเส|
      block |อญฺญํ คติํ น ชานามิ กิตฺตนาย อิทํ ผลํฯ|
    count |๒๑๕|
      block |ทุเว กุเล ปชายามิ ขตฺติเย อถ พฺราหฺมเณ|
      block |นีเจ กุเล น ชายามิ กิตฺตนาย อิทํ ผลํฯ|
    count |๒๑๖|
      block |ปจฺฉิเม จ ภเว ทานิ คิริพฺพชปุรุตฺตเม|
      block |รญฺโญหํ พิมฺพิสารสฺส ปุตฺโต นาเมน จาภโยฯ|
    count |๒๑๗|
      block |ปาปมิตฺตวสํ คนฺตฺวา นิคณฺเฐน วิโมหิโต|
      block |เปสิโต นาฏปุตฺเตน พุทฺธเสฏฺฐมุเปจฺจหํฯ|
    count |๒๑๘|
      block |ปุจฺฉิตฺวา นิปุณํ ปญฺหํ สุตฺวา พฺยากรณุตฺตมํ|
      block |ปพฺพชิตฺวาน นจิรํ อรหตฺตมปาปุณิํฯ|
    count |๒๑๙|
      block |กิตฺตยิตฺวา ชินวรํ กิตฺติโต โหมิ สพฺพทา|
      block |สุคนฺธเทหวทโน อาสิํ สุขสมปฺปิโตฯ|
    count |๒๒๐|
      block |ติกฺขหาสลหุปญฺโญ มหาปญฺโญ ตเถวหํ|
      block |วิจิตฺตปฏิภาโน จ ตสฺส กมฺมสฺส วาหสาฯ|
    count |๒๒๑|
      block |อภิตฺถวิตฺวา ปทุมุตฺตราหํ ปสนฺนจิตฺโต อสมํ สยมฺภุํ|
      block |น คจฺฉิ กปฺปานิ อปายภูมิํ สตํ สหสฺสานิ พเลน ตสฺสฯ|
    count |๒๒๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๒๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๒๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อภโย เถโร อิมา คาถาโย|
    block |อภาสิตฺถาติฯ|
    stand |อภยตฺเถรสฺสาปทานํ สตฺตมํฯ|
  block |๘ โลมสกงฺคิยตฺเถรอปทานํ|
    count |๒๒๕|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒๒๖|
      block |ตทาหํ จนฺทโน เจว ปพฺพชิตฺวาน สาสเน|
      block |อาปาณโกฏิกํ ธมฺมํ ปูรยิตฺวาน สาสเนฯ|
    count |๒๒๗|
      block |ตโต จุตา สนฺตุสิตํ อุปปนฺนา อุโภ มยํ|
      block |ตตฺถ ทิพฺเพหิ นจฺเจหิ คีเตหิ วาทิเตหิ จฯ|
    count |๒๒๘|
      block |รูปาทิทสหงฺเคหิ อภิโภตฺวาน เสสเก|
      block |ยาวตายุํ วสิตฺวาน อนุโภตฺวา มหาสุขํฯ|
    count |๒๒๙|
      block |ตโต จวิตฺวา ติทสํ จนฺทโน อุปปชฺชถ|
      block |อหํ กปิลวตฺถุสฺมิํ อชายิํ สากิยตฺรโชฯ|
    count |๒๓๐|
      block |ยทา อุทายิตฺเถเรน อชฺฌิฏฺโฐ โลกนายโก|
      block |อนุกมฺปิย สกฺยานํ อุเปสิ กปิลวฺหยํฯ|
    count |๒๓๑|
      block |ตทาติมานิโน สกฺยา น พุทฺธสฺส คุณญฺญุโน|
      block |ปณมนฺติ น สมฺพุทฺธํ ชาติถทฺธา อนาทราฯ|
    count |๒๓๒|
      block |เตสํ สงฺกปฺปมญฺญาย อากาเส จงฺกมี ชิโน|
      block |ปชฺชุนฺโน วิย วสฺสิตฺถ ปชฺชลิตฺถ ยถา สิขีฯ|
    count |๒๓๓|
      block |ทสฺเสตฺวา รูปมตุลํ ปุน อนฺตรธายถ|
      block |เอโกปิ หุตฺวา พหุธา อโหสิ ปุนเรกโกฯ|
    count |๒๓๔|
      block |อนฺธการํ ปกาสญฺจ ทสฺสยิตฺวา อเนกธา|
      block |ปาฏิเหรํ กริตฺวาน วินยี ญาตเก มุนิฯ|
    count |๒๓๕|
      block |จาตุทฺทีโป มหาเมโฆ ตาวเทว ปวสฺสถ|
      block |ตทา หิ ชาตกํ พุทฺโธ เวสฺสนฺตรมเทสยิฯ|
    count |๒๓๖|
      block |ตทา เต ขตฺติยา สพฺเพ นิหนฺตฺวา ชาติชํ มทํ|
      block |อุเปสุํ สรณํ พุทฺธํ อาห สุทฺโธทโน ตทาฯ|
    count |๒๓๗|
      block |อิทํ ตติยํ ตว ภูริปญฺญ ปาทานิ วนฺทามิ สมนฺตจกฺขุ|
      block |ยทาภิชาโต ปถวี ปกมฺปยี ยทา จ ตํ นชฺชหิ ชมฺพุฉายาฯ|
    count |๒๓๘|
      block |ตทา พุทฺธานุภาวํ ตํ ทิสฺวา วิมฺหิตมานโส|
      block |ปพฺพชิตฺวาน ตตฺเถว นิวสิํ มาตุปูชโกฯ|
    count |๒๓๙|
      block |จนฺทโน เทวปุตฺโต มํ อุปคนฺตฺวานุปุจฺฉถ|
      block |ภทฺเทกรตฺตสฺส ตทา สงฺเขปวิตฺถารํ นยํฯ|
    count |๒๔๐|
      block |โจทิโตหํ ตทา เตน อุเปจฺจ นรนายกํ|
      block |ภทฺเทกรตฺตํ สุตฺวาน สํวิคฺโค วนมามโกฯ|
    count |๒๔๑|
      block |ตทา มาตรมปุจฺฉิํ วเน วจฺฉามิ เอกโก|
      block |สุขุมาโลติ เม มาตา วารยี ตํ ตทา วจํฯ|
    count |๒๔๒|
      block |กาสํ กุสํ โปฏกิลํ อุสีรํ มุญฺชปพฺพชํ|
      block |อุรสา ปนุทิสฺสามิ วิเวกมนุพฺรูหยํฯ|
    count |๒๔๓|
      block |ตทา วนํ ปวิฏฺโฐหํ สริตฺวา ชินสาสนํ|
      block |ภทฺเทกรตฺตโอวาทํ อรหตฺตมปาปุณิํฯ|
    count |๒๔๔|
      block |อตีตํ นานฺวาคเมยฺย นปฺปฏิกงฺเข อนาคตํ|
      block |ยทตีตํ ปหีนํ ตํ อปฺปตฺตญฺจ อนาคตํฯ|
    count |๒๔๕|
      block |ปจฺจุปฺปนฺนญฺจ โย ธมฺมํ ตตฺถ ตตฺถ วิปสฺสติ|
      block |อสํหีรํ อสํกุปฺปํ ตํ วิทฺวา มนุพฺรูหเยฯ|
    count |๒๔๖|
      block |อชฺเชว กิจฺจมาตปฺปํ โก ชญฺญา มรณํ สุเว|
      block |น หิ โน สงฺครํ เตน มหาเสเนน มจฺจุนาฯ|
    count |๒๔๗|
      block |เอวํวิหาริํ อาตาปิํ อโหรตฺตมตนฺทิตํ|
      block |ตํ เว ภทฺเทกรตฺโตติ สนฺโต อาจิกฺขเต มุนิฯ|
    count |๒๔๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๔๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา โลมสกงฺคิโย เถโร อิมา คาถาโย|
    block |อภาสิตฺถาติฯ|
    stand |โลมสกงฺคิยตฺเถรสฺสาปทานํ อฏฺฐมํฯ|
  block |๙ วนวจฺฉตฺเถรอปทานํ|
    count |๒๕๑|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒๕๒|
      block |ตทาหํ ปพฺพชิตฺวาน ตสฺส พุทฺธสฺส สาสเน|
      block |ยาวชีวํ จริตฺวาน พฺรหฺมจารํ ตโต จุโตฯ|
    count |๒๕๓|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๕๔|
      block |ตโต จุโต อรญฺญมฺหิ กโปโต อาสหํ ตหิํ|
      block |วสเต คุณสมฺปนฺโน ภิกฺขุ ฌานรโต สทาฯ|
    count |๒๕๕|
      block |เมตฺตจิตฺโต การุณิโก สทา ปมุทิตานโน|
      block |อุเปกฺขโก มหาวีโร อปฺปมญฺญาสุ โกวิโทฯ|
    count |๒๕๖|
      block |วินีวรณสงฺกปฺเป สพฺพสตฺตหิตาสเย|
      block |วิสฏฺโฐ นจิเรนาสิํ ตสฺมิํ สุคตสาวเกฯ|
    count |๒๕๗|
      block |อุเปจฺจ ปาทมูลมฺหิ นิสินฺนสฺส ตทาสฺสเม|
      block |กทาจิ สามิสํ เทติ ธมฺมํ เทเสสิ เจกทาฯ|
    count |๒๕๘|
      block |ตทา วิปุลเปเมน อุปาสิตฺวา ชินตฺรชํ|
      block |ตโต จุโต คโต สคฺคํ ปวาโส สฆรํ ยถาฯ|
    count |๒๕๙|
      block |สคฺคา จุโต มนุสฺเสสุ นิพฺพตฺโต ปุญฺญกมฺมุนา|
      block |อคารํ ฉฑฺฑยิตฺวาน ปพฺพชิํ พหุโส อหํฯ|
    count |๒๖๐|
      block |สมโณ ตาปโส วิปฺโป ปริพฺพโช ตเถวหํ|
      block |หุตฺวา วสิํ อรญฺญมฺหิ อเนกสตโส อหํฯ|
    count |๒๖๑|
      block |ปจฺฉิเม จ ภเว ทานิ รมฺเม กปิลวตฺถเว|
      block |วจฺฉโคตฺโต ทิโช ตสฺส ชายาย อหโมกฺกมิํฯ|
    count |๒๖๒|
      block |มาตุ เม โทหโฬ อาสิ ติโรกุจฺฉิคตสฺส เม|
      block |ชายมานสมีปมฺหิ วนวาสาย นิจฺฉโยฯ|
    count |๒๖๓|
      block |ตโต เม อชนี มาตา รมณีเย วนนฺตเร|
      block |คพฺภโต นิกฺขมนฺตํ มํ กาสาเยน ปฏิคฺคหุํฯ|
    count |๒๖๔|
      block |ตโต กุมาโร สิทฺธตฺโถ ชาโต สกฺยกุลทฺธโช|
      block |ตสฺส มิตฺโต ปิโย อาสิํ สํวิสฏฺโฐ สุมานิโยฯ|
    count |๒๖๕|
      block |สตฺตสาเรภินิกฺขนฺเต โอหาย วิปุลํ ยสํ|
      block |อหมฺปิ ปพฺพชิตฺวาน หิมวนฺตมุปาคมิํฯ|
    count |๒๖๖|
      block |วนาลยํ ภาวนียํ กสฺสปํ ธุตวาทิกํ|
      block |ทิสฺวา สุตฺวา ชินุปฺปาทํ อุเปสิํ นรสารถิํฯ|
    count |๒๖๗|
      block |โส เม ธมฺมมเทเสสิ สพฺพตฺถํ สมฺปกาสยํ|
      block |ตโตหํ ปพฺพชิตฺวาน วนเมว ปุนาคมํ ฯ|
    count |๒๖๘|
      block |ตตฺถาปฺปมตฺโต วิหรํ ฉฬภิญฺญา อผสฺสยิํ|
      block |อโห สุลทฺธลาโภมฺหิ สุมิตฺเตนานุกมฺปิโตฯ|
    count |๒๖๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๗๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๗๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา วนวจฺโฉ เถโร อิมา คาถาโย|
    block |อภาสิตฺถาติฯ|
    stand |วนวจฺฉตฺเถรสฺสาปทานํ นวมํฯ|
  block |๑๐ จูฬสุคนฺธตฺเถรอปทานํ|
    count |๒๗๒|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒๗๓|
      block |อนุพฺยญฺชนสมฺปนฺโน พาตฺติํสวรลกฺขโณ|
      block |พฺยามปฺปภาปริวุโต รํสิชาลสโมตฺถโฏฯ|
    count |๒๗๔|
      block |อสฺสาเสตา ยถา จนฺโท สูริโยว ปภงฺกโร|
      block |นิพฺพาเปตา ยถา เมโฆ สาคโรว คุณากโรฯ|
    count |๒๗๕|
      block |ธรณีริว สีเลน หิมวาว สมาธินา|
      block |อากาโส วิย ปญฺญาย อสงฺโค อนิโล ยถาฯ|
    count |๒๗๖|
      block |ตทาหํ พาราณสิยํ อุปปนฺโน มหากุเล|
      block |ปหูตธนธญฺญสฺมิํ นานารตนสญฺจเยฯ|
    count |๒๗๗|
      block |มหตา ปริวาเรน นิสินฺนํ โลกนายกํ|
      block |อุเปจฺจ ธมฺมมสฺโสสิํ อมตํว มโนหรํฯ|
    count |๒๗๘|
      block |ทฺวตฺติํสลกฺขณธโร สนกฺขตฺโตว จนฺทิมา|
      block |อนุพฺยญฺชนสมฺปนฺโน สาลราชาว ผุลฺลิโตฯ|
    count |๒๗๙|
      block |รํสิชาลปริกฺขิตฺโต ทิตฺโตว กนกาจโล|
      block |พฺยามปฺปภาปริวุโต สตรํสี ทิวากโรฯ|
    count |๒๘๐|
      block |โสณฺณานโน ชินวโร สมณีว สิลุจฺจโย|
      block |กรุณาปุณฺณหทโย คุเณน วิย สาคโรฯ|
    count |๒๘๑|
      block |โลกวิสฺสุตกิตฺติ จ สิเนรูว นคุตฺตโม|
      block |ยสสา วิตฺถโต วีโร อากาสสทิโส มุนิฯ|
    count |๒๘๒|
      block |อสงฺคจิตฺโต สพฺพตฺถ อนิโล วิย นายโก|
      block |ปติฏฺฐา สพฺพภูตานํ มหีว มุนิสตฺตโมฯ|
    count |๒๘๓|
      block |อนุปลิตฺโต โลเกน โตเยน ปทุมํ ยถา|
      block |กุวาทคจฺฉทหโน อคฺคิขนฺโธว โสภสิ ฯ|
    count |๒๘๔|
      block |อคโธ วิย สพฺพตฺถ กิเลสวิสนาสโก|
      block |คนฺธมาทนเสโลว คุณคนฺธวิภูสิโตฯ|
    count |๒๘๕|
      block |คุณานํ อากโร วีโร รตนานํว สาคโร|
      block |สินฺธูว วนราชีนํ กิเลสมลหารโกฯ|
    count |๒๘๖|
      block |วิชยีว มหาโยโธ มารเสนาวมทฺทโน|
      block |จกฺกวตฺตีว โส ราชา โพชฺฌงฺครตนิสฺสโรฯ|
    count |๒๘๗|
      block |มหาภิสกฺกสงฺกาโส โทสพฺยาธิติกิจฺฉโก|
      block |สลฺลกตฺโต ยถา เวชฺโช ทิฏฺฐิคณฺฑวิผาลโกฯ|
    count |๒๘๘|
      block |โส ตทา โลกปชฺโชโต สนรามรสกฺกโต|
      block |ปริสาสุ นราทิจฺโจ ธมฺมํ เทสยเต ชิโนฯ|
    count |๒๘๙|
      block |ทานํ ทตฺวา มหาโภโค สีเลน สุคตูปโค|
      block |ภาวนาย จ นิพฺพาติ อิจฺเจวมนุสาสถฯ|
    count |๒๙๐|
      block |เทสนํ ตํ มหสฺสาทํ อาทิมชฺฌนฺตโสภณํ|
      block |สุณนฺติ ปริสา สพฺพา อมตํว มหารสํฯ|
    count |๒๙๑|
      block |สุตฺวา สุมธุรํ ธมฺมํ ปสนฺโน ชินสาสเน|
      block |สุคตํ สรณํ คนฺตฺวา ยาวชีวํ นมสฺสหํฯ|
    count |๒๙๒|
      block |มุนิโน คนฺธกุฏิยา โอปุญฺเชสิํ ตทา มหิํ|
      block |จตุชฺชาเตน คนฺเธน มาเส อฏฺฐ ทิเนสฺวหํฯ|
    count |๒๙๓|
      block |ปณิธาย สุคนฺธตฺตํ สรีรวิสฺสคนฺธิโน|
      block |ตทา ชิโน วิยากาสิ สุคนฺธตนุลาภิตํฯ|
    count |๒๙๔|
      block |โย ยํ คนฺธกุฏิภูมิํ คนฺเธโนปุญฺชเต สกิํ|
      block |เตน กมฺมวิปาเกน อุปปนฺโน ตหิํ ตหิํฯ|
    count |๒๙๕|
      block |สุคนฺธเทโห สพฺพตฺถ ภวิสฺสติ อยํ นโร|
      block |คุณคนฺธยุตฺโต หุตฺวา นิพฺพายิสฺสตินาสโวฯ|
    count |๒๙๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๙๗|
      block |ปจฺฉิเม จ ภเว ทานิ ชาโต วิปฺปกุเล อหํ|
      block |คพฺภํ เม วสโต มาตา เทเหนาสิ สุคนฺธิตาฯ|
    count |๒๙๘|
      block |ยทา จ มาตุกุจฺฉิมฺหา นิกฺขมามิ ตทา ปุรี|
      block |สาวตฺถิสพฺพคนฺเธหิ วาสิตา วิย วายถฯ|
    count |๒๙๙|
      block |ปุปฺผวสฺสญฺจ สุรภิ ทิพฺพคนฺธํ มโนรมํ|
      block |ธูปานิ จ มหคฺฆานิ อุปวายิํสุ ตาวเทฯ|
    count |๓๐๐|
      block |เทวา จ สพฺพคนฺเธหิ ธูปปุปฺเผหิ ตํ ฆรํ|
      block |วาสยิํสุ สุคนฺเธน ยสฺมิํ ชาโต อหํ ฆเรฯ|
    count |๓๐๑|
      block |ยทา จ ตรุโณ ภทฺโท ปฐเม โยพฺพเน ฐิโต|
      block |ตทา เสลํ สปริสํ วิเนตฺวา นรสารถิฯ|
    count |๓๐๒|
      block |เตหิ สพฺเพหิ ปริวุโต สาวตฺถิปุรมาคโต|
      block |ตทา พุทฺธานุภาวํ ตํ ทิสฺวา ปพฺพชิโต อหํฯ|
    count |๓๐๓|
      block |สีลํ สมาธิปญฺญญฺจ วิมุตฺติญฺจ อนุตฺตรํ|
      block |ภาเวตฺวา จตุโร ธมฺเม ปาปุณิํ อาสวกฺขยํฯ|
    count |๓๐๔|
      block |ยทา ปพฺพชิโต จาหํ ยทา จ อรหา อหุํ|
      block |นิพฺพายิสฺสํ ยทา จาหํ คนฺธวสฺโส ตทา อหุฯ|
    count |๓๐๕|
      block |สรีรคนฺโธ จ สทาติเสติ เม มหารหํ จนฺทนจมฺปกุปฺปลํ|
      block |ตเถว คนฺเธ อิตเร จ สพฺพโส ปสยฺห วายามิ ตโต ตหิํ ตหิํฯ|
    count |๓๐๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๐๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๐๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา จูฬสุคนฺโธ เถโร อิมา คาถาโย อภาสิตฺถาติ|
      block |ภทฺทิโย เรวโต เถโร มหาลาภี จ สีวลี|
      block |วงฺคีโส นนฺทโก เจว กาฬุทายี ตถาภโยฯ|
      block |โลมโส วนวจฺโฉ จ สุคนฺโธ เจว ทสโม|
      block |ตีณิ คาถาสตา ตตฺถ โสฬสา จ ตทุตฺตริฯ|
      block |กณิการวฺหโย วคฺโค ผลโท ติณทายโก|
      block |กจฺจาโน ภทฺทิโย วคฺโค คาถาโย คณิตา จิมาฯ|
      block |นวคาถาสตานีห จตุราสีติเยว จ|
      block |สปญฺญาสํ ปญฺจสตํ อปทานา ปกาสิตาฯ|
      block |สห อุทานคาถาหิ ฉสหสฺสานิ โหนฺติมา|
      block |ทฺเวสตานิ จ คาถานํ อฏฺฐารส ตทุตฺตริฯ|
    stand |จูฬสุคนฺธตฺเถรสฺสาปทานํ ทสมํฯ|
    stand |ภทฺทิยวคฺโค ปญฺจปญฺญาสโมฯ|
    block |ตสฺสุทฺทานํ|
    block |อถ วคฺคุทฺทานํ|
