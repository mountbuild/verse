block |๔๖ ชคติทายกวคฺโค|
  block |๑ ชคติทายกตฺเถรอปทานํ|
    count |๑|
      block |ธมฺมทสฺสิสฺส มุนิโน โพธิยา ปาทปุตฺตเม|
      block |ปสนฺนจิตฺโต สุมโน ชคติํ การยิํ อหํฯ|
    count |๒|
      block |ทริโต ปพฺพตโต วา รุกฺขโต ปติโต อหํ|
      block |จุโต ปติฏฺฐํ วินฺทามิ ชคติยา อิทํ ผลํฯ|
    count |๓|
      block |น เม โจรา วิเหสนฺติ นาติมญฺญนฺติ ขตฺติยา|
      block |สพฺพามิตฺเตติกฺกมามิ ชคติยา อิทํ ผลํฯ|
    count |๔|
      block |ยํ ยํ โยนุปปชฺชามิ เทวตฺตํ อถ มานุสํ|
      block |สพฺพตฺถ ปูชิโต โหมิ ชคติยา อิทํ ผลํฯ|
    count |๕|
      block |อฏฺฐารเส กปฺปสเต ชคติํ การยิํ อหํ|
      block |ทุคฺคติํ นาภิชานามิ ชคติทานสฺสิทํ ผลํฯ|
    count |๖|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๗|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ชคติทายโก เถโร อิมา คาถาโย|
    block |อภาสิตฺถาติฯ|
    stand |ชคติทายกตฺเถรสฺสาปทานํ ปฐมํฯ|
  block |๒ โมรหตฺถิยตฺเถรอปทานํ|
    count |๙|
      block |โมรหตฺถํ คเหตฺวาน อุเปสิํ โลกนายกํ|
      block |ปสนฺนจิตฺโต สุมโน โมรหตฺถมทาสหํฯ|
    count |๑๐|
      block |อิมินา โมรหตฺเถน เจตนาปณิธีหิ จ|
      block |นิพฺพายิํสุ ตโย อคฺคี ลภามิ วิปุลํ สุขํฯ|
    count |๑๑|
      block |อโห พุทฺโธ อโห ธมฺโม อโห โน สตฺถุสมฺปทา|
      block |ทตฺวานหํ โมรหตฺถํ ลภามิ วิปุลํ สุขํฯ|
    count |๑๒|
      block |ติยคฺคี นิพฺพุตา มยฺหํ ภวา สพฺเพ สมูหตา|
      block |สพฺพาสวา ปริกฺขีณา นตฺถิ ทานิ ปุนพฺภโวฯ|
    count |๑๓|
      block |เอกติํเส อิโต กปฺเป ยํ ทานมททิํ ตทา|
      block |ทุคฺคติํ นาภิชานามิ โมรหตฺถสฺสิทํ ผลํฯ|
    count |๑๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา โมรหตฺถิโย เถโร อิมา คาถาโย|
    block |อภาสิตฺถาติฯ|
    stand |โมรหตฺถิยตฺเถรสฺสาปทานํ ทุติยํฯ|
  block |๓ สีหาสนพีชิยตฺเถรอปทานํ|
    count |๑๗|
      block |ติสฺสสฺสาหํ ภควโต โพธิรุกฺขมวนฺทิยํ|
      block |ปคฺคยฺห พีชนิํ ตตฺถ สีหาสนมพีชหํ ฯ|
    count |๑๘|
      block |ทฺเวนวุเต อิโต กปฺเป สีหาสนมพีชหํ|
      block |ทุคฺคติํ นาภิชานามิ พีชนาย อิทํ ผลํฯ|
    count |๑๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา สีหาสนพีชิโย เถโร อิมา|
    block |คาถาโย อภาสิตฺถาติฯ|
    stand |สีหาสนพีชิยตฺเถรสฺสาปทานํ ตติยํฯ|
  block |๔ ติณุกฺกธาริยตฺเถรอปทานํ|
    count |๒๒|
      block |ปทุมุตฺตรพุทฺธสฺส โพธิยา ปาทปุตฺตเม|
      block |ปสนฺนจิตฺโต สุมโน ตโย อุกฺเก อธารยิํฯ|
    count |๒๓|
      block |สตสหสฺสิโต กปฺเป โสหํ อุกฺกมธารยิํ|
      block |ทุคฺคติํ นาภิชานามิ อุกฺกทานสฺสิทํ ผลํฯ|
    count |๒๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ติณุกฺกธาริโย เถโร อิมา คาถาโย|
    block |อภาสิตฺถาติฯ|
    stand |ติณุกฺกธาริยตฺเถรสฺสาปทานํ จตุตฺถํฯ|
  block |๕ อกฺกมนทายกตฺเถรอปทานํ|
    count |๒๗|
      block |กกุสนฺธสฺส มุนิโน พฺราหฺมณสฺส วุสีมโต|
      block |ทิวาวิหารํ วชโต อกฺกมนมทาสหํฯ|
    count |๒๘|
      block |อิมสฺมิํเยว กปฺปมฺหิ ยํ ทานมททิํ ตทา|
      block |ทุคฺคติํ นาภิชานามิ อกฺกมนสฺสิทํ ผลํฯ|
    count |๒๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อกฺกมนทายโก เถโร อิมา คาถาโย|
    block |อภาสิตฺถาติฯ|
    stand |อกฺกมนทายกตฺเถรสฺสาปทานํ ปญฺจมํฯ|
  block |๖ วนโกรณฺฑิยตฺเถรอปทานํ|
    count |๓๒|
      block |สิทฺธตฺถสฺส ภควโต โลกเชฏฺฐสฺส ตาทิโน|
      block |วนโกรณฺฑมาทาย พุทฺธสฺส อภิโรปยิํฯ|
    count |๓๓|
      block |จตุนฺนวุติโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา วนโกรณฺฑิโย เถโร อิมา คาถาโย|
    block |อภาสิตฺถาติฯ|
    stand |วนโกรณฺฑิยตฺเถรสฺสาปทานํ ฉฏฺฐํฯ|
    stand |วีสติมํ ภาณวารํฯ|
  block |๗ เอกฉตฺติยตฺเถรอปทานํ|
    count |๓๗|
      block |องฺคารชาตา ปถวี กุกฺกุฬานุคตา มหี|
      block |ปทุมุตฺตโร ภควา อพฺโภกาสมฺหิ จงฺกมิฯ|
    count |๓๘|
      block |ปณฺฑรํ ฉตฺตมาทาย อทฺธานํ ปฏิปชฺชหํ|
      block |ตตฺถ ทิสฺวาน สมฺพุทฺธํ วิตฺติ เม อุปปชฺชถฯ|
    count |๓๙|
      block |มรีจิโยตฺถฏา ภูมิ องฺคาราว มหี อยํ|
      block |อุปหนฺติ มหาวาตา สรีรสฺสาสุเขปนา ฯ|
    count |๔๐|
      block |สีตํ อุณฺหํ วิหนนฺตํ วาตาตปนิวารณํ|
      block |ปฏิคฺคณฺห อิมํ ฉตฺตํ ผสฺสยิสฺสามิ นิพฺพุติํฯ|
    count |๔๑|
      block |อนุกมฺปโก การุณิโก ปทุมุตฺตโร มหายโส|
      block |มม สงฺกปฺปมญฺญาย ปฏิคฺคณฺหิ ตทา ชิโนฯ|
    count |๔๒|
      block |ติํสกปฺปานิ เทวินฺโท เทวรชฺชมการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๔๓|
      block |ปเทสรชฺชํ วิปุลํ คณนาโต อสงฺขิยํ|
      block |อนุโภมิ สกํ กมฺมํ ปุพฺเพ สุกตมตฺตโนฯ|
    count |๔๔|
      block |อยํ เม ปจฺฉิมา ชาติ จริโม วตฺตเต ภโว|
      block |อชฺชาปิ เสตจฺฉตฺตํ เม สพฺพกาลํ ธรียติฯ|
    count |๔๕|
      block |สตสหสฺสิโต กปฺเป ยํ ฉตฺตมททิํ ตทา|
      block |ทุคฺคติํ นาภิชานามิ ฉตฺตทานสฺสิทํ ผลํฯ|
    count |๔๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา เอกฉตฺติโย เถโร อิมา คาถาโย|
    block |อภาสิตฺถาติฯ|
    stand |เอกฉตฺติยตฺเถรสฺสาปทานํ สตฺตมํฯ|
  block |๘ ชาติปุปฺผิยตฺเถรอปทานํ|
    count |๔๙|
      block |ปรินิพฺพุเต ภควติ ปทุมุตฺตเร มหายเส|
      block |ปุปฺผวฏํสเก กตฺวา สรีรมภิโรปยิํฯ|
    count |๕๐|
      block |ตตฺถ จิตฺตํ ปสาเทตฺวา นิมฺมานํ อคมาสหํ|
      block |เทวโลกคโต สนฺโต ปุญฺญกมฺมํ สรามหํฯ|
    count |๕๑|
      block |อมฺพรา ปุปฺผวสฺโส เม สพฺพกาลํ ปวสฺสติ|
      block |สํสรามิ มนุสฺเส เจ ราชา โหมิ มหายโสฯ|
    count |๕๒|
      block |ตหิํ กุสุมวสฺโส เม อภิวสฺสติ สพฺพทา|
      block |ตสฺเสว ปุปฺผปูชาย วาหสา สพฺพทสฺสิโนฯ|
    count |๕๓|
      block |อยํ ปจฺฉิมโก มยฺหํ จริโม วตฺตเต ภโว|
      block |อชฺชาปิ ปุปฺผวสฺโส เม อภิวสฺสติ สพฺพทาฯ|
    count |๕๔|
      block |สตสหสฺสิโต กปฺเป ยํ ปุปฺผมภิโรปยิํ|
      block |ทุคฺคติํ นาภิชานามิ เทหปูชายิทํ ผลํฯ|
    count |๕๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ชาติปุปฺผิโย เถโร อิมา คาถาโย|
    block |อภาสิตฺถาติฯ|
    stand |ชาติปุปฺผิยตฺเถรสฺสาปทานํ อฏฺฐมํฯ|
  block |๙ ปฏฺฏิปุปฺผิยตฺเถรอปทานํ|
    count |๕๘|
      block |นีหรนฺเต สรีรมฺหิ วชฺชมานาสุ เภริสุ|
      block |ปสนฺนจิตฺโต สุมโน ปฏฺฏิปุปฺผมปูชยิํ ฯ|
    count |๕๙|
      block |สตสหสฺสิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ เทหปูชายิทํ ผลํฯ|
    count |๖๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปฏฺฏิปุปฺผิโย เถโร อิมา คาถาโย|
    block |อภาสิตฺถาติฯ|
    stand |ปฏฺฏิปุปฺผิยตฺเถรสฺสาปทานํ นวมํฯ|
  block |๑๐ คนฺธปูชกตฺเถรอปทานํ|
    count |๖๓|
      block |จิตาสุ กุรุมานาสุ นานาคนฺเธ สมาหเฏ|
      block |ปสนฺนจิตฺโต สุมโน คนฺธมุฏฺฐิมปูชยิํฯ|
    count |๖๔|
      block |สตสหสฺสิโต กปฺเป จิตกํ ยมปูชยิํ|
      block |ทุคฺคติํ นาภิชานามิ จิตปูชายิทํ ผลํฯ|
    count |๖๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ชคตี โมรหตฺถี จ อาสนี อุกฺกธารโก|
      block |อกฺกมิ วนโกรณฺฑิ ฉตฺตโท ชาติปูชโกฯ|
      block |ปฏฺฏิปุปฺผี จ โย เถโร ทสโม คนฺธปูชโก|
      block |สตฺตสฏฺฐิ จ คาถาโย คณิตาโย วิภาวิภิฯ|
    stand |อิตฺถํ สุทํ อายสฺมา คนฺธปูชโก เถโร อิมา คาถาโย|
    block |อภาสิตฺถาติฯ|
    stand |คนฺธปูชกตฺเถรสฺสาปทานํ ทสมํฯ|
    stand |ชคติทายกวคฺโค ฉจตฺตาลีสโมฯ|
    block |ตสฺสุทฺทานํ|
