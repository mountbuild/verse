block |๑ สุเมธาวคฺโค|
  block |๑ สุเมธาเถรีอปทานํ|
    block |อถ เถริกาปทานานิ สุณาถ|
    count |๑|
      block |ภควติ โกณาคมเน สงฺฆารามมฺหิ นวนิเวสนมฺหิ|
      block |สขิโย ติสฺโส ชนิโย วิหารทานํ อทาสิมฺหฯ|
    count |๒|
      block |ทสกฺขตฺตุํ สตกฺขตฺตุํ ทสสตกฺขตฺตุํ สตานญฺจ สตกฺขตฺตุํ|
      block |เทเวสุ อุปปชฺชิมฺห โก วาโท มานุเส ภเวฯ|
    count |๓|
      block |เทเว มหิทฺธิกา อหุมฺห มานุสกมฺหิ โก วาโท|
      block |สตฺตรตนมเหสี อิตฺถิรตนํ อหํ ภวิํฯ|
    count |๔|
      block |อิธ สญฺจิตกุสลา สุสมิทฺธกุลปฺปชา|
      block |ธนญฺชานี จ เขมา จ อหมฺปิ จ ตโย ชนาฯ|
    count |๕|
      block |อารามํ สุกตํ กตฺวา สพฺพาวยวมณฺฑิตํ|
      block |พุทฺธปฺปมุขสงฺฆสฺส นิยฺยาเทตฺวา สโมทิตาฯ|
    count |๖|
      block |ยตฺถ ยตฺถูปปชฺชามิ ตสฺส กมฺมสฺส วาหสา|
      block |เทเวสุ อคฺคตํ ปตฺตา มนุสฺเสสุ ตเถว จฯ|
    count |๗|
      block |อิมสฺมิํเยว กปฺปมฺหิ พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๘|
      block |อุปฏฺฐาโก มเหสิสฺส ตทา อาสิ นริสฺสโร|
      block |กาสิราชา กิกี นาม พาราณสิปุรุตฺตเมฯ|
    count |๙|
      block |ตสฺสาสุํ สตฺต ธีตโร ราชกญฺญา สุเขธิตา|
      block |พุทฺโธปฏฺฐานนิรตา พฺรหฺมจริยํ จริํสุ ตาฯ|
    count |๑๐|
      block |ตาสํ สหายิกา หุตฺวา สีเลสุ สุสมาหิตา|
      block |ทตฺวา ทานานิ สกฺกจฺจํ อคาเรว วตํ จริํฯ|
    count |๑๑|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสูปคา อหํฯ|
    count |๑๒|
      block |ตโต จุตา ยามมคํ ตโตหํ ตุสิตํ คตา|
      block |ตโต จ นิมฺมานรติํ วสวตฺติปุรํ ตโตฯ|
    count |๑๓|
      block |ยตฺถ ยตฺถูปปชฺชามิ ปุญฺญกมฺมสโมหิตา|
      block |ตตฺถ ตตฺเถว ราชูนํ มเหสิตฺตมการยิํฯ|
    count |๑๔|
      block |ตโต จุตา มนุสฺสตฺเต ราชูนํ จกฺกวตฺตินํ|
      block |มณฺฑลีนญฺจ ราชูนํ มเหสิตฺตมการยิํฯ|
    count |๑๕|
      block |สมฺปตฺติมนุโภตฺวาน เทเวสุ มานุเสสุ จ|
      block |สพฺพตฺถ สุขิตา หุตฺวา เนกชาตีสุ สํสริํฯ|
    count |๑๖|
      block |โส เหตุ จ โส ปภโว ตมฺมูลํ สาสเน ขมํ|
      block |ปฐมํ ตํ สโมธานํ ตํ ธมฺมรตาย นิพฺพานํ ฯ|
    count |๑๗|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาคีว พนฺธนํ เฉตฺวา วิหรามิ อนาสวาฯ|
    count |๑๘|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๙|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ สุเมธา ภิกฺขุนี อิมา คาถาโย อภาสิตฺถาติฯ|
    stand |สุเมธาเถริยาปทานํ ปฐมํฯ|
  block |๒ เมขลาทายิกาเถรีอปทานํ|
    count |๒๐|
      block |สิทฺธตฺถสฺส ภควโต ถูปการาปิกา อหุํ|
      block |เมขลิกา มยา ทินฺนา นวกมฺมาย สตฺถุโนฯ|
    count |๒๑|
      block |นิฏฺฐิเต จ มหาถูเป เมขลํ ปุนทาสหํ|
      block |โลกนาถสฺส มุนิโน ปสนฺนา เสหิ ปาณิภิฯ|
    count |๒๒|
      block |จตุนฺนวุติโต กปฺเป ยํ เมขลมทํ ตทา|
      block |ทุคฺคติํ นาภิชานามิ ถูปการสฺสิทํ ผลํฯ|
    count |๒๓|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ เมขลาทายิกา ภิกฺขุนี อิมา คาถาโย อภาสิตฺถาติฯ|
    stand |เมขลาทายิกาเถริยาปทานํ ทุติยํฯ|
  block |๓ มณฺฑปทายิกาเถรีอปทานํ|
    count |๒๖|
      block |โกณาคมนพุทฺธสฺส มณฺฑโป การิโต มยา|
      block |ธุวํ ติจีวรํทาสิํ พุทฺธสฺส โลกพนฺธุโนฯ|
    count |๒๗|
      block |ยํ ยํ ชนปทํ ยามิ นิคเม ราชธานิโย|
      block |สพฺพตฺถ ปูชิโต โหมิ ปุญฺญกมฺมสฺสิทํ ผลํฯ|
    count |๒๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ มณฺฑปทายิกา ภิกฺขุนี อิมา คาถาโย อภาสิตฺถาติฯ|
    stand |มณฺฑปทายิกาเถริยาปทานํ ตติยํฯ|
  block |๔ สงฺกมนตฺถาเถรีอปทานํ|
    count |๓๑|
      block |วิปสฺสิสฺส ภควโต โลกเชฏฺฐสฺส ตาทิโน|
      block |รถิยํ ปฏิปนฺนสฺส ตารยนฺตสฺส ปาณิโนฯ|
    count |๓๒|
      block |ฆรโต นิกฺขมิตฺวาน อวกุชฺชา นิปชฺชหํ|
      block |อนุกมฺปโก โลกนาโถ สิรสิ อกฺกมี มม ฯ|
    count |๓๓|
      block |อกฺกมิตฺวาน สิรสิ อคมา โลกนายโก|
      block |เตน จิตฺตปฺปสาเทน ตุสิตํ อคมาสหํฯ|
    count |๓๔|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๓๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ สงฺกมนตฺถา ภิกฺขุนี อิมา คาถาโย อภาสิตฺถาติฯ|
    stand |สงฺกมนตฺถาเถริยาปทานํ จตุตฺถํฯ|
  block |๕ นฬมาลิกาเถรีอปทานํ|
    count |๓๗|
      block |จนฺทภาคานทีตีเร อโหสิํ กินฺนรี ตทา|
      block |อทฺทสํ วิรชํ พุทฺธํ สยมฺภุํ อปราชิตํฯ|
    count |๓๘|
      block |ปสนฺนจิตฺตา สุมนา เวทชาตา กตญฺชลี|
      block |นฬมาลํ คเหตฺวาน สยมฺภุํ อภิปูชยิํฯ|
    count |๓๙|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา กินฺนรีเทหํ อคจฺฉิํ ติทสํ คติํฯ|
    count |๔๐|
      block |ฉตฺติํสเทวราชูนํ มเหสิตฺตมการยิํ|
      block |ทสนฺนํ จกฺกวตฺตีนํ มเหสิตฺตมการยิํ|
      block |สํเวเชตฺวาน เม จิตฺตํ ปพฺพชิํ อนคาริยํฯ|
    count |๔๑|
      block |กิเลสา ฌาปิตา มยฺหํ ภวา สพฺเพ สมูหตา|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๔๒|
      block |จตุนฺนวุติโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ ปุปฺผปูชายิทํ ผลํฯ|
    count |๔๓|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๔๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ นฬมาลิกา เถรี อิมา คาถาโย อภาสิตฺถาติฯ|
    stand |นฬมาลิกาเถริยาปทานํ ปญฺจมํฯ|
  block |๖ เอกปิณฺฑปาตทายิกาเถรีอปทานํ|
    count |๔๖|
      block |นคเร พนฺธุมติยา พนฺธุมา นาม ขตฺติโย|
      block |ตสฺส รญฺโญ อหุํ ภริยา เอกชฺฌํ จารยามหํ ฯ|
    count |๔๗|
      block |รโหคตา นิสีทิตฺวา เอวํ จินฺเตสหํ ตทา|
      block |อาทาย คมนียญฺหิ กุสลํ นตฺถิ เม กตํฯ|
    count |๔๘|
      block |มหาภิตาปํ กฏุกํ โฆรรูปํ สุทารุณํ|
      block |นิรยํ นูน คจฺฉามิ เอตฺถ เม นตฺถิ สํสโยฯ|
    count |๔๙|
      block |ราชานํ อุปสงฺกมฺม อิทํ วจนมพฺรวิํ|
      block |เอกํ เม สมณํ เทหิ โภชยิสฺสามิ ขตฺติยฯ|
    count |๕๐|
      block |อทาสิ เม มหาราชา สมณํ ภาวิตินฺทฺริยํ|
      block |ตสฺส ปตฺตํ คเหตฺวาน ปรมนฺเนน ปูรยิํ ฯ|
    count |๕๑|
      block |ปูรยิตฺวา ปรมนฺนํ คนฺธาเลปํ อกาสหํ|
      block |ชาเลน ปิทหิตฺวาน วตฺถยุเคน ฉาทยิํฯ|
    count |๕๒|
      block |อารมฺมณํ มมํ เอตํ สรามิ ยาวชีวิหํ|
      block |ตตฺถ จิตฺตํ ปสาเทตฺวา ตาวติํสมคจฺฉหํฯ|
    count |๕๓|
      block |ติํสานํ เทวราชูนํ มเหสิตฺตมการยิํ|
      block |มนสา ปตฺถิตํ มยฺหํ นิพฺพตฺตติ ยถิจฺฉิตํ ฯ|
    count |๕๔|
      block |วีสานํ จกฺกวตฺตีนํ มเหสิตฺตมการยิํ|
      block |โอจิตตฺตาว หุตฺวาน สํสรามิ ภเวสฺวหํฯ|
    count |๕๕|
      block |สพฺพพนฺธนมุตฺตาหํ อเปตา เม อุปาทิกา|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๕๖|
      block |เอกนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ปิณฺฑปาตสฺสิทํ ผลํฯ|
    count |๕๗|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๕๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ เอกปิณฺฑปาตทายิกา ภิกฺขุนี อิมา คาถาโย อภาสิตฺถาติฯ|
    stand |เอกปิณฺฑปาตทายิกาเถริยาปทานํ ฉฏฺฐํฯ|
  block |๗ กฏจฺฉุภิกฺขาทายิกาเถรีอปทานํ|
    count |๖๐|
      block |ปิณฺฑจารํ จรนฺตสฺส ติสฺสนามสฺส สตฺถุโน|
      block |กฏจฺฉุภิกฺขํ ปคฺคยฺห พุทฺธเสฏฺฐสฺส ทาสหํฯ|
    count |๖๑|
      block |ปฏิคฺคเหตฺวา สมฺพุทฺโธ ติสฺโส โลกคฺคนายโก|
      block |วีถิยา สณฺฐิโต สตฺถา อกา เม อนุโมทนํฯ|
    count |๖๒|
      block |กฏจฺฉุภิกฺขํ ทตฺวาน ตาวติํสํ คมิสฺสสิ|
      block |ฉตฺติํสเทวราชูนํ มเหสิตฺตํ กริสฺสสิฯ|
    count |๖๓|
      block |ปญฺญาสํ จกฺกวตฺตีนํ มเหสิตฺตํ กริสฺสสิ|
      block |มนสา ปตฺถิตํ สพฺพํ ปฏิลจฺฉสิ สพฺพทาฯ|
    count |๖๔|
      block |สมฺปตฺติํ อนุโภตฺวาน ปพฺพชิสฺสสิกิญฺจนา|
      block |สพฺพาสเว ปริญฺญาย นิพฺพายิสฺสสินาสวาฯ|
    count |๖๕|
      block |อิทํ วตฺวาน สมฺพุทฺโธ ติสฺโส โลกคฺคนายโก|
      block |นภํ อพฺภุคฺคมี วีโร หํสราชาว อมฺพเรฯ|
    count |๖๖|
      block |สุทินฺนํ เม ทานวรํ สุยิฏฺฐา ยาคสมฺปทา|
      block |กฏจฺฉุภิกฺขํ ทตฺวาน ปตฺตาหํ อจลํ ปทํฯ|
    count |๖๗|
      block |ทฺเวนวุเต อิโต กปฺเป ยํ ทานมททิํ ตทา|
      block |ทุคฺคติํ นาภิชานามิ ภิกฺขาทานสฺสิทํ ผลํฯ|
    count |๖๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๖๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ กฏจฺฉุภิกฺขาทายิกา ภิกฺขุนี อิมา คาถาโย อภาสิตฺถาติฯ|
    stand |กฏจฺฉุภิกฺขาทายิกาเถริยาปทานํ สตฺตมํฯ|
  block |๘ สตฺตุปฺปลมาลิกาเถรีอปทานํ|
    count |๗๑|
      block |นคเร อรุณวติยา อรุโณ นาม ตฺติโย|
      block |ตสฺส รญฺโญ อหุํ ภริยา วาริตํ วารยามหํ ฯ|
    count |๗๒|
      block |สตฺตมาลํ คเหตฺวาน อุปฺปลา เทวคนฺธิกา|
      block |นิสชฺช ปาสาทวเร เอวํ จินฺเตสิ ตาวเทฯ|
    count |๗๓|
      block |กิํ เม อิมาหิ มาลาหิ สิรสาโรปิตาหิ เม|
      block |วรํ เม พุทฺธเสฏฺฐสฺส ญาณมฺหิ อภิโรปิตํฯ|
    count |๗๔|
      block |สมฺพุทฺธํ ปฏิมาเนนฺตี ทฺวาราสนฺเน นิสีทหํ|
      block |ยทา เอหิติ สมฺพุทฺโธ ปูชยิสฺสํ มหามุนิํฯ|
    count |๗๕|
      block |กกุโธ วิลสนฺโตว มิคราชาว เกสรี|
      block |ภิกฺขุสงฺเฆน สหิโต อาคจฺฉิ วีถิยา ชิโนฯ|
    count |๗๖|
      block |พุทฺธสฺส รํสิํ ทิสฺวาน หฏฺฐา สํวิคฺคมานสา|
      block |ทฺวารํ อวาปุริตฺวาน พุทฺธเสฏฺฐมปูชยิํฯ|
    count |๗๗|
      block |สตฺต อุปฺปลปุปฺผานิ ปริกิณฺณานิ อมฺพเร|
      block |ฉทิํ กโรนฺโต พุทฺธสฺส มตฺถเก ธารยนฺติ เตฯ|
    count |๗๘|
      block |อุทคฺคจิตฺตา สุมนา เวทชาตา กตญฺชลี|
      block |ตตฺถ จิตฺตํ ปสาเทตฺวา ตาวติํสมคจฺฉหํฯ|
    count |๗๙|
      block |มหาเนลสฺส ฉาทนํ ธาเรนฺติ มม มุทฺธนิ|
      block |ทิพฺพคนฺธํ ปวายามิ สตฺตุปฺปลสฺสิทํ ผลํฯ|
    count |๘๐|
      block |กทาจิ นียมานาย ญาติสงฺเฆน เม ตทา|
      block |ยาวตา ปริสา มยฺหํ มหาเนลํ ธรียติฯ|
    count |๘๑|
      block |สตฺตติ เทวราชูนํ มเหสิตฺตมการยิํ|
      block |สพฺพตฺถ อิสฺสรา หุตฺวา สํสรามิ ภวาภเวฯ|
    count |๘๒|
      block |เตสฏฺฐิ จกฺกวตฺตีนํ มเหสิตฺตมการยิํ|
      block |สพฺเพ มมนุวตฺตนฺติ อาเทยฺยวจนา อหุํฯ|
    count |๘๓|
      block |อุปฺปลสฺเสว เม วณฺโณ คนฺโธ เจว ปวายติ|
      block |ทุพฺพณฺณิยํ น ชานามิ พุทฺธปูชายิทํ ผลํฯ|
    count |๘๔|
      block |อิทฺธิปาเทสุ กุสลา โพชฺฌงฺคภาวนา รตา|
      block |อภิญฺญาปารมิปฺปตฺตา พุทฺธปูชายิทํ ผลํฯ|
    count |๘๕|
      block |สติปฏฺฐานกุสลา สมาธิฌานโคจรา|
      block |สมฺมปฺปธานมนุยุตฺตา พุทฺธปูชายิทํ ผลํฯ|
    count |๘๖|
      block |วีริยํ เม ธุรโธรยฺหํ โยคกฺเขมาธิวาหนํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๘๗|
      block |เอกติํเส อิโต กปฺเป ยํ ปุปฺผมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๘๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๘๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ สตฺตุปฺปลมาลิกา ภิกฺขุนี อิมา คาถาโย อภาสิตฺถาติฯ|
    stand |สตฺตุปฺปลมาลิกาเถริยาปทานํ อฏฺฐมํฯ|
  block |๙ ปญฺจทีปิกาเถรีอปทานํ|
    count |๙๑|
      block |นคเร หํสวติยา จาริกี อาสหํ ตทา|
      block |อาราเมน จ อารามํ จรามิ กุสลตฺถิกาฯ|
    count |๙๒|
      block |กาฬปกฺขมฺหิ ทิวเส อทฺทสํ โพธิมุตฺตมํ|
      block |ตตฺถ จิตฺตํ ปสาเทตฺวา โพธิมูเล นิสีทหํฯ|
    count |๙๓|
      block |ครุจิตฺตํ อุปฏฺเฐตฺวา สิเร กตฺวาน อญฺชลิํ|
      block |โสมนสฺสํ ปเวเทตฺวา เอวํ จินฺเตสิ ตาวเทฯ|
    count |๙๔|
      block |ยทิ พุทฺโธ อมิตคุโณ อสมปฺปฏิปุคฺคโล|
      block |ทสฺเสตุ ปาฏิหีรํ เม โพธิ โอภาสตุ อยํฯ|
    count |๙๕|
      block |สห อาวชฺชิเต มยฺหํ โพธิ ปชฺชลิ ตาวเท|
      block |สพฺพโสณฺณมยา อาสิ ทิสา สพฺพา วิโรจติฯ|
    count |๙๖|
      block |สตฺตรตฺตินฺทิวํ ตตฺถ โพธิมูเล นิสีทหํ|
      block |สตฺตเม ทิวเส ปตฺเต ทีปปูชํ อกาสหํฯ|
    count |๙๗|
      block |อาสนํ ปริวาเรตฺวา ปญฺจทีปานิ ปชฺชลุํ|
      block |ยาว อุเทติ สูริโย ทีปา เม ปชฺชลุํ ตทาฯ|
    count |๙๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙๙|
      block |ตตฺถ เม สุกตํ พฺยมฺหํ ปญฺจทีปาติ วุจฺจติ|
      block |สฏฺฐิโยชนมุพฺเพธํ ติํสโยชนวิตฺถตํ ฯ|
    count |๑๐๐|
      block |อสงฺขิยานิ ทีปานิ ปริวาเร ชลนฺติ เม|
      block |ยาวตา เทวภวนํ ทีปาโลเกน โชตติฯ|
    count |๑๐๑|
      block |ปรมฺมุขา นิสีทิตฺวา ยทิ อิจฺฉามิ ปสฺสิตุํ|
      block |อุทฺธํ อโธ จ ติริยํ สพฺพํ ปสฺสามิ จกฺขุนาฯ|
    count |๑๐๒|
      block |ยาวตา อภิกงฺขามิ ทฏฺฐุํ สุคตทุคฺคเต|
      block |ตตฺถ อาวรณํ นตฺถิ รุกฺเขสุ ปพฺพเตสุ วาฯ|
    count |๑๐๓|
      block |อสีติ เทวราชูนํ มเหสิตฺตมการยิํ|
      block |สตานํ จกฺกวตฺตีนํ มเหสิตฺตมการยิํฯ|
    count |๑๐๔|
      block |ยํ ยํ โยนุปปชฺชามิ เทวตฺตํ อถ มานุสํ|
      block |ทีปสตสหสฺสานิ ปริวาเร ชลนฺติ เมฯ|
    count |๑๐๕|
      block |เทวโลกา จวิตฺวาน อุปฺปชฺชิํ มาตุกุจฺฉิยํ|
      block |มาตุกุจฺฉิคตา สนฺตี อกฺขิ เม น นิมีลติฯ|
    count |๑๐๖|
      block |ทีปสตสหสฺสานิ ปุญฺญกมฺมสมงฺคิตา|
      block |ชลนฺติ สูติกาเคเห ปญฺจทีปานิทํ ผลํฯ|
    count |๑๐๗|
      block |ปจฺฉิเม ภเว สมฺปตฺเต มานสํ วินิวตฺตยิํ|
      block |อชรามตํ สีติภาวํ นิพฺพานํ ผสฺสยิํ อหํฯ|
    count |๑๐๘|
      block |ชาติยา สตฺตวสฺสาหํ อรหตฺตมปาปุณิํ|
      block |อุปสมฺปาทยี พุทฺโธ คุณมญฺญาย โคตโมฯ|
    count |๑๐๙|
      block |มณฺฑเป รุกฺขมูเล วา ปาสาเทสุ คุหาสุ วา|
      block |สุญฺญาคาเร วสนฺติยา ปญฺจทีปา ชลนฺติ เมฯ|
    count |๑๑๐|
      block |ทิพฺพจกฺขุ วิสุทฺธํ เม สมาธิกุสลา อหํ|
      block |อภิญฺญาปารมิปฺปตฺตา ปญฺจทีปานิทํ ผลํฯ|
    count |๑๑๑|
      block |สพฺพโวสิตโวสานา กตกิจฺจา อนาสวา|
      block |ปญฺจทีปา มหาวีร ปาเท วนฺทามิ จกฺขุมฯ|
    count |๑๑๒|
      block |สตสหสฺสิโต กปฺเป ยํ ทีปมททิํ ตทา|
      block |ทุคฺคติํ นาภิชานามิ ปญฺจทีปานิทํ ผลํฯ|
    count |๑๑๓|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๑๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๑๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ ปญฺจทีปิกา ภิกฺขุนี อิมา คาถาโย อภาสิตฺถาติฯ|
    stand |ปญฺจทีปิกาเถริยาปทานํ นวมํฯ|
  block |๑๐ อุทกทายิกาเถรีอปทานํ|
    count |๑๑๖|
      block |นคเร พนฺธุมติยา อโหสิํ อุทหาริกา|
      block |อุทหาเรน ชีวามิ เตน โปเสมิ ทารเกฯ|
    count |๑๑๗|
      block |เทยฺยธมฺโม จ เม นตฺถิ ปุญฺญกฺเขตฺเต อนุตฺตเร|
      block |โกฏฺฐกํ อุปสงฺกมฺม อุทกํ ปฏฺฐเปสหํฯ|
    count |๑๑๘|
      block |เตน กมฺเมน สุกเตน ตาวติํสมคจฺฉหํ|
      block |ตตฺถ เม สุกตํ พฺยมฺหํ อุทหาเรน นิมฺมิตํฯ|
    count |๑๑๙|
      block |อจฺฉรานํ สหสฺสสฺส อหญฺหิ ปวรา ตทา|
      block |ทสฏฺฐาเนหิ ตา สพฺพา อภิโภมิ สทา อหํฯ|
    count |๑๒๐|
      block |ปญฺญาสํ เทวราชูนํ มเหสิตฺตมการยิํ|
      block |วีสติจกฺกวตฺตีนํ มเหสิตฺตมการยิํฯ|
    count |๑๒๑|
      block |ทุเว ภเว สํสรามิ เทวตฺเต อถ มานุเส|
      block |ทุคฺคติํ นาภิชานามิ ทกทานสฺสิทํ ผลํฯ|
    count |๑๒๒|
      block |ปพฺพตคฺเค ทุมคฺเค วา อนฺตลิกฺเข จ ภูมิยํ|
      block |ยทา อุทกมิจฺฉามิ ขิปฺปํ ปฏิลภามหํฯ|
    count |๑๒๓|
      block |อวุฏฺฐิกา ทิสา นตฺถิ สนฺตตฺตา กุถิตาปิ จ|
      block |มม สงฺกปฺปมญฺญาย มหาเมโฆ ปวสฺสติฯ|
    count |๑๒๔|
      block |กทาจิ นียมานาย ญาติสงฺเฆน เม ตทา|
      block |ยทา อิจฺฉามหํ วสฺสํ มหาเมโฆ อชายถฯ|
    count |๑๒๕|
      block |อุณฺหํ วา ปริฬาโห วา สรีเร เม น วิชฺชติ|
      block |กาเย จ เม รโช นตฺถิ ทกทานสฺสิทํ ผลํฯ|
    count |๑๒๖|
      block |วิสุทฺธมนสา อชฺช อเปตมนปาปิกา|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๒๗|
      block |เอกนวุติโต กปฺเป ยํ ทกํ อททิํ ตทา|
      block |ทุคฺคติํ นาภิชานามิ ทกทานสฺสิทํ ผลํฯ|
    count |๑๒๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |สุเมธา เมขลาทายี มณฺฑปํ สงฺกมํ ททา|
      block |นฬมาลี ปิณฺฑททา กฏจฺฉุ อุปฺปลปฺปทาฯ|
      block |ทีปทา ทกทา เจว คาถาโย คณิตา อิห|
      block |เอกคาถาสตญฺเจว ติํสติ จ ตทุตฺตริ ฯ|
    block |อิตฺถํ สุทํ อุทกทายิกา ภิกฺขุนี อิมา คาถาโย อภาสิตฺถาติฯ|
    stand |อุทกทายิกาเถริยาปทานํ ทสมํฯ|
    stand |สุเมธาวคฺโค ปฐโมฯ|
    block |ตสฺสุทฺทานํ|
