block |๕๑ กณิการวคฺโค|
  block |๑ ติกณิการปุปฺผิยตฺเถรอปทานํ|
    count |๑|
      block |สุเมโธ นาม สมฺพุทฺโธ พาตฺติํสวรลกฺขโณ|
      block |วิเวกกาโม สมฺพุทฺโธ หิมวนฺตมุปาคมิํฯ|
    count |๒|
      block |อชฺโฌคยฺห หิมวนฺตํ อคฺโค การุณิโก มุนิ|
      block |ปลฺลงฺกมาภุชิตฺวาน นิสีทิ ปุริสุตฺตโมฯ|
    count |๓|
      block |วิชฺชาธโร ตทา อาสิํ อนฺตลิกฺขจโร อหํ|
      block |ติสูลํ สุกตํ คยฺห คจฺฉามิ อมฺพเร ตทาฯ|
    count |๔|
      block |ปพฺพตคฺเค ยถา อคฺคิ ปุณฺณมาเยว จนฺทิมา|
      block |วเน โอภาสเต พุทฺโธ สาลราชาว ผุลฺลิโตฯ|
    count |๕|
      block |วนคฺคา นิกฺขมิตฺวาน พุทฺธรํสีภิธาวเร|
      block |นฬคฺคิวณฺณสงฺกาสา ทิสฺวา จิตฺตํ ปสาทยิํฯ|
    count |๖|
      block |วิจินํ อทฺทสํ ปุปฺผํ กณิการํ เทวคนฺธิกํ|
      block |ตีณิ ปุปฺผานิ อาทาย พุทฺธเสฏฺฐมปูชยิํฯ|
    count |๗|
      block |พุทฺธสฺส อานุภาเวน ตีณิ ปุปฺผานิ เม ตทา|
      block |อุทฺธํวณฺฏา อโธปตฺตา ฉายํ กุพฺพนฺติ สตฺถุโนฯ|
    count |๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙|
      block |ตตฺถ เม สุกตํ พฺยมฺหํ กณิการีติ ญายติ|
      block |สฏฺฐิโยชนมุพฺเพธํ ติํสโยชนวิตฺถตํฯ|
    count |๑๐|
      block |สหสฺสกณฺฑํ สตเภณฺฑุ ธชาลุหริตามยํ|
      block |สตสหสฺสนิยฺยูหา พฺยมฺเห ปาตุภวิํสุ เมฯ|
    count |๑๑|
      block |โสณฺณมยา มณิมยา โลหิตงฺคมยาปิ จ|
      block |ผลิกาปิ จ ปลฺลงฺกา เยนิจฺฉกา ยทิจฺฉกา ฯ|
    count |๑๒|
      block |มหารหญฺจ สยนํ ตูลิกาวิกตียุตํ|
      block |อุทฺธโลมิกเอกนฺตํ พิมฺโพหนสมายุตํ ฯ|
    count |๑๓|
      block |ภวนา นิกฺขมิตฺวาน จรนฺโต เทวจาริกํ|
      block |ยทา อิจฺฉามิ คมนํ เทวสงฺฆปุรกฺขโตฯ|
    count |๑๔|
      block |ปุปฺผสฺส เหฏฺฐา ติฏฺฐามิ อุปริจฺฉทนํ มม|
      block |สมนฺตา โยชนสตํ กณิกาเรหิ ฉาทิตํฯ|
    count |๑๕|
      block |สฏฺฐิตุริยสหสฺสานิ สายปาตมุปฏฺฐหุํ|
      block |ปริวาเรนฺติ มํ นิจฺจํ รตฺตินฺทิวมตนฺทิตาฯ|
    count |๑๖|
      block |ตตฺถ นจฺเจหิ คีเตหิ ตาเฬหิ วาทิเตหิ จ|
      block |รมามิ ขิฑฺฑารติยา โมทามิ กามกามิหํฯ|
    count |๑๗|
      block |ตตฺถ ภุตฺวา ปิวิตฺวา จ โมทามิ ติทเส ตทา|
      block |นารีคเณหิ สหิโต โมทามิ พฺยมฺหมุตฺตเมฯ|
    count |๑๘|
      block |สตานํ ปญฺจกฺขตฺตุญฺจ เทวรชฺชมการยิํ|
      block |สตานํ ตีณิกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๙|
      block |ภวาภเว สํสรนฺโต มหาโภคํ ลภามหํ|
      block |โภเค เม อูนตา นตฺถิ พุทฺธปูชายิทํ ผลํฯ|
    count |๒๐|
      block |ทุเว ภเว สํสรามิ เทวตฺเต อถ มานุเส|
      block |อญฺญํ คติํ น ชานามิ พุทฺธปูชายิทํ ผลํฯ|
    count |๒๑|
      block |ทุเว กุเล ปชายามิ ขตฺติเย จาปิ พฺราหฺมเณ|
      block |นีเจ กุเล น ชายามิ พุทฺธปูชายิทํ ผลํฯ|
    count |๒๒|
      block |หตฺถิยานํ อสฺสยานํ สิวิกํ สนฺทมานิกํ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๒๓|
      block |ทาสีคณํ ทาสคณํ นาริโย สมลงฺกตา|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๒๔|
      block |โกเสยฺยกมฺพลิยานิ โขมกปฺปาสิกานิ จ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๒๕|
      block |นววตฺถํ นวผลํ นวคฺครสโภชนํ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๒๖|
      block |อิมํ ขาท อิมํ ภุญฺช อิมมฺหิ สยเน สย|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๒๗|
      block |สพฺพตฺถ ปูชิโต โหมิ ยโส อพฺภุคฺคโต มม|
      block |มหาปกฺโข สทา โหมิ อเภชฺชปริโส สทา|
      block |ญาตีนํ อุตฺตโม โหมิ พุทฺธปูชายิทํ ผลํฯ|
    count |๒๘|
      block |สีตํ อุณฺหํ น ชานามิ ปริฬาโห น วิชฺชติ|
      block |อโถ เจตสิกํ ทุกฺขํ หทเย เม น วิชฺชติฯ|
    count |๒๙|
      block |สุวณฺณวณฺโณ หุตฺวาน สํสรามิ ภวาภเว|
      block |เววณฺณิยํ น ชานามิ พุทฺธปูชายิทํ ผลํฯ|
    count |๓๐|
      block |เทวโลกา จวิตฺวาน สุกฺกมูเลน โจทิโต|
      block |สาวตฺถิยํ ปุเร ชาโต มหาสาเล สุอฑฺฒเกฯ|
    count |๓๑|
      block |ปญฺจ กามคุเณ หิตฺวา ปพฺพชิํ อนคาริยํ|
      block |ชาติยา สตฺตวสฺโสหํ อรหตฺตมปาปุณิํฯ|
    count |๓๒|
      block |อุปสมฺปาทยี พุทฺโธ คุณมญฺญาย จกฺขุมา|
      block |ตรุโณ ปูชนีโยหํ พุทฺธปูชายิทํ ผลํฯ|
    count |๓๓|
      block |ทิพฺพจกฺขุ วิสุทฺธํ เม สมาธิกุสโล อหํ|
      block |อภิญฺญาปารมิปฺปตฺโต พุทฺธปูชายิทํ ผลํฯ|
    count |๓๔|
      block |ปฏิสมฺภิทา อนุปฺปตฺโต อิทฺธิปาเทสุ โกวิโท|
      block |ธมฺเมสุ ปารมิปฺปตฺโต พุทฺธปูชายิทํ ผลํฯ|
    count |๓๕|
      block |ติํสกปฺปสหสฺสมฺหิ ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๓๖|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๓๗|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๓๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ติกณิการปุปฺผิโย เถโร อิมา|
    block |คาถาโย อภาสิตฺถาติฯ|
    stand |ติกณิการปุปฺผิยตฺเถรสฺสาปทานํ ปฐมํฯ|
  block |๒ เอกปตฺตทายกตฺเถรอปทานํ|
    count |๓๙|
      block |นคเร หํสวติยา กุมฺภกาโร อโหสหํ|
      block |อทฺทสํ วิรชํ พุทฺธํ โอฆติณฺณมนาสวํฯ|
    count |๔๐|
      block |สุกตํ มตฺติกาปตฺตํ พุทฺธเสฏฺฐสฺสทาสหํ|
      block |ปตฺตํ ทตฺวา ภควโต อุชุภูตสฺส ตาทิโนฯ|
    count |๔๑|
      block |ภเว นิพฺพตฺตมาโนหํ โสณฺณถาเล ลภามหํ|
      block |รูปิมเย จ โสวณฺเณ ตฏฺฏิเก จ มณีมเยฯ|
    count |๔๒|
      block |ปาติโย ปริภุญฺชามิ ปุญฺญกมฺมสฺสิทํ ผลํ|
      block |ยสานญฺจ ธนานญฺจ อคฺคภูโต จ โหมหํฯ|
    count |๔๓|
      block |ยถาปิ ภทฺทเก เขตฺเต พีชํ อปฺปมฺปิ โรปิตํ|
      block |สมฺมาธารํ ปวจฺฉนฺเต ผลํ โตเสติ กสฺสกํฯ|
    count |๔๔|
      block |ตเถวิทํ ปตฺตทานํ พุทฺธเขตฺตมฺหิ โรปิตํ|
      block |ปีติธาเร ปวสฺสนฺเต ผลํ มํ โตสยิสฺสติฯ|
    count |๔๕|
      block |ยาวตา เขตฺตา วิชฺชนฺติ สงฺฆาปิ จ คณาปิ จ|
      block |พุทฺธเขตฺตสโม นตฺถิ สุขโท สพฺพปาณินํฯ|
    count |๔๖|
      block |นโม เต ปุริสาชญฺญ นโม เต ปุริสุตฺตม|
      block |เอกปตฺตํ ททิตฺวาน ปตฺโตมฺหิ อจลํ ปทํฯ|
    count |๔๗|
      block |เอกนวุติโต กปฺเป ยํ ปตฺตมททิํ ตทา|
      block |ทุคฺคติํ นาภิชานามิ ปตฺตทานสฺสิทํ ผลํฯ|
    count |๔๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา เอกปตฺตทายโก เถโร อิมา คาถาโย|
    block |อภาสิตฺถาติฯ|
    stand |เอกปตฺตทายกตฺเถรสฺสาปทานํ ทุติยํฯ|
  block |๓ กาสุมารผลิยตฺเถรอปทานํ|
    count |๕๑|
      block |กณิการํว โชตนฺตํ นิสินฺนํ ปพฺพตนฺตเร|
      block |อทฺทสํ วิรชํ พุทฺธํ โลกเชฏฺฐํ นราสภํฯ|
    count |๕๒|
      block |ปสนฺนจิตฺโต สุมโน สิเร กตฺวาน อญฺชลิํ|
      block |กาสุมาริกมาทาย พุทฺธเสฏฺฐสฺสทาสหํฯ|
    count |๕๓|
      block |เอกติํเส อิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๕๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กาสุมารผลิโย เถโร อิมา คาถาโย|
    block |อภาสิตฺถาติฯ|
    stand |กาสุมารผลิยตฺเถรสฺสาปทานํ ตติยํฯ|
  block |๔ อวฏผลิยตฺเถรอปทานํ|
    count |๕๗|
      block |สหสฺสรํสี ภควา สยมฺภู อปราชิโต|
      block |วิเวกา อุฏฺฐหิตฺวาน โคจรายาภินิกฺขมิฯ|
    count |๕๘|
      block |ผลหตฺโถ อหํ ทิสฺวา อุปคจฺฉิํ นราสภํ|
      block |ปสนฺนจิตฺโต สุมโน อวฏํ อททิํ ผลํฯ|
    count |๕๙|
      block |จตุนฺนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๖๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อวฏผลิโย เถโร อิมา คาถาโย|
    block |อภาสิตฺถาติฯ|
    stand |อวฏผลิยตฺเถรสฺสาปทานํ จตุตฺถํฯ|
  block |๕ ปาทผลิยตฺเถรอปทานํ|
    count |๖๓|
      block |สุวณฺณวณฺณํ สมฺพุทฺธํ อาหุตีนํ ปฏิคฺคหํ|
      block |รถิยํ ปฏิปชฺชนฺตํ ปาทผลํ อทาสหํฯ|
    count |๖๔|
      block |เอกนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๖๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปาทผลิโย เถโร อิมา คาถาโย|
    block |อภาสิตฺถาติฯ|
    stand |ปาทผลิยตฺเถรสฺสาปทานํ ปญฺจมํฯ|
  block |๖ มาตุลุงฺคผลทายกตฺเถรอปทานํ|
    count |๖๘|
      block |กณิการํว ชลิตํ ปุณฺณมาเยว จนฺทิมํ|
      block |ชลนฺตํ ทีปรุกฺขํว อทฺทสํ โลกนายกํฯ|
    count |๖๙|
      block |มาตุลุงฺคผลํ คยฺห อทาสิํ สตฺถุโน อหํ|
      block |ทกฺขิเณยฺยสฺส วีรสฺส ปสนฺโน เสหิ ปาณิภิฯ|
    count |๗๐|
      block |เอกติํเส อิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๗๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา มาตุลุงฺคผลทายโก เถโร อิมา|
    block |คาถาโย อภาสิตฺถาติฯ|
    stand |มาตุลุงฺคผลทายกตฺเถรสฺสาปทานํ ฉฏฺฐํฯ|
  block |๗ อเชลิผลทายกตฺเถรอปทานํ|
    count |๗๔|
      block |อชฺชุโน นาม สมฺพุทฺโธ หิมวนฺเต วสี ตทา|
      block |จรเณน จ สมฺปนฺโน สมาธิกุสโล มุนิฯ|
    count |๗๕|
      block |กุมฺภมตฺตํ คเหตฺวาน อเชลิํ ชีวชีวกํ|
      block |ฉตฺตปณฺณํ คเหตฺวาน อทาสิํ สตฺถุโน อหํฯ|
    count |๗๖|
      block |จตุนฺนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๗๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อเชลิผลทายโก เถโร อิมา|
    block |คาถาโย อภาสิตฺถาติฯ|
    stand |อเชลิผลทายกตฺเถรสฺสาปทานํ สตฺตมํฯ|
  block |๘ อโมทผลิยตฺเถรอปทานํ|
    count |๘๐|
      block |สุวณฺณวณฺณํ สมฺพุทฺธํ อาหุตีนํ ปฏิคฺคหํ|
      block |รถิยํ ปฏิปชฺชนฺตํ อโมทมททิํ ผลํฯ|
    count |๘๑|
      block |เอกนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๘๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๘๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๘๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อโมทผลิโย เถโร อิมา คาถาโย|
    block |อภาสิตฺถาติฯ|
    stand |อโมทผลิยตฺเถรสฺสาปทานํ อฏฺฐมํฯ|
  block |๙ ตาลผลทายกตฺเถรอปทานํ|
    count |๘๕|
      block |สตรํสี นาม ภควา สยมฺภู อปราชิโต|
      block |วิเวกา วุฏฺฐหิตฺวาน โคจรายาภินิกฺขมิฯ|
    count |๘๖|
      block |ผลหตฺโถ อหํ ทิสฺวา อุปคจฺฉิํ นราสภํ|
      block |ปสนฺนจิตฺโต สุมโน ตาลผลํ อทาสหํฯ|
    count |๘๗|
      block |จตุนฺนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๘๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๘๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ตาลผลทายโก เถโร อิมา คาถาโย|
    block |อภาสิตฺถาติฯ|
    stand |ตาลผลทายกตฺเถรสฺสาปทานํ นวมํฯ|
  block |๑๐ นาฬิเกรผลทายกตฺเถรอปทานํ|
    count |๙๑|
      block |นคเร พนฺธุมติยา อารามิโก อหํ ตทา|
      block |อทฺทสํ วิรชํ พุทฺธํ คจฺฉนฺตํ อนิลญฺชเสฯ|
    count |๙๒|
      block |นาฬิเกรผลํ คยฺห พุทฺธเสฏฺฐสฺสทาสหํ|
      block |อากาเส ฐิตโก สนฺโต ปฏิคฺคณฺหิ มหายโสฯ|
    count |๙๓|
      block |วิตฺติสญฺชนโน มยฺหํ ทิฏฺฐธมฺมสุขาวโห|
      block |ผลํ พุทฺธสฺส ทตฺวาน วิปฺปสนฺเนน เจตสาฯ|
    count |๙๔|
      block |อธิคจฺฉิํ ตทา ปีติํ วิปุลญฺจ สุขุตฺตมํ|
      block |อุปฺปชฺชเตว รตนํ นิพฺพตฺตสฺส ตหิํ ตหิํฯ|
    count |๙๕|
      block |เอกนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๙๖|
      block |ทิพฺพจกฺขุ วิสุทฺธํ เม สมาธิกุสโล อหํ|
      block |อภิญฺญาปารมิปฺปตฺโต ผลทานสฺสิทํ ผลํฯ|
    count |๙๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |กณิกาเรกปตฺตา จ กาสุมารี ตถาวฏา|
      block |ปาทญฺจ มาตุลุงฺคญฺจ อเชลีโมทเมว จฯ|
      block |ตาลํ ตถา นาฬิเกรํ คาถาโย คณิตา วิห|
      block |เอกํ คาถาสตํ โหติ อูนาธิกวิวชฺชิตํฯ|
    stand |อิตฺถํ สุทํ อายสฺมา นาฬิเกรผลทายโก เถโร อิมา|
    block |คาถาโย อภาสิตฺถาติฯ|
    stand |นาฬิเกรผลทายกตฺเถรสฺสาปทานํ ทสมํฯ|
    stand |กณิการวคฺโค เอกปญฺญาสโมฯ|
    block |ตสฺสุทฺทานํ|
