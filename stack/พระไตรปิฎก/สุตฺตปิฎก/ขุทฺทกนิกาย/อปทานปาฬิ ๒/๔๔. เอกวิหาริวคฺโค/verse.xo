block |๔๔ เอกวิหาริวคฺโค|
  block |๑ เอกวิหาริกตฺเถรอปทานํ|
    count |๑|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๒|
      block |นิปฺปปญฺโจ นิราลมฺโพ อากาสสมมานโส|
      block |สุญฺญตาพหุโล ตาที อนิมิตฺตรโต วสีฯ|
    count |๓|
      block |อสงฺคจิตฺโต นิกฺเลโส อสํสฏฺโฐ กุเล คเณ|
      block |มหาการุณิโก วีโร วินโยปายโกวิโทฯ|
    count |๔|
      block |อุยฺยุตฺโต ปรกิจฺเจสุ วินยนฺโต สเทวเก|
      block |นิพฺพานคมนํ มคฺคํ คติํ ปงฺกวิโสสนํฯ|
    count |๕|
      block |อมตํ ปรมสฺสาทํ ชรามจฺจุนิวารณํ|
      block |มหาปริสมชฺเฌ โส นิสินฺโน โลกตารโกฯ|
    count |๖|
      block |กรวีกรุโต นาโถ พฺรหฺมโฆโส ตถาคโต|
      block |อุทฺธรนฺโต มหาทุคฺคา วิปฺปนฏฺเฐ อนายเกฯ|
    count |๗|
      block |เทเสนฺโต วิรชํ ธมฺมํ ทิฏฺโฐ เม โลกนายโก|
      block |ตสฺส ธมฺมํ สุณิตฺวาน ปพฺพชิํ อนคาริยํฯ|
    count |๘|
      block |ปพฺพชิตฺวา ตทาปาหํ จินฺเตนฺโต ชินสาสนํ|
      block |เอกโกว วเน รมฺเม วสิํ สํสคฺคปีฬิโตฯ|
    count |๙|
      block |สกฺกายวูปกาโส เม เหตุภูโต มมาภวี|
      block |มนโส วูปกาสสฺส สํสคฺคภยทสฺสิโนฯ|
    count |๑๐|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๑๑|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๑๒|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา เอกวิหาริโก เถโร อิมา คาถาโย|
    block |อภาสิตฺถาติฯ|
    stand |เอกวิหาริกตฺเถรสฺสาปทานํ ปฐมํฯ|
  block |๒ เอกสงฺขิยตฺเถรอปทานํ|
    count |๑๓|
      block |วิปสฺสิโน ภควโต มหาโพธิมโห อหุ|
      block |มหาชนา สมาคมฺม ปูเชนฺติ โพธิมุตฺตมํฯ|
    count |๑๔|
      block |น หิ ตํ โอรกํ มญฺเญ พุทฺธเสฏฺโฐ ภวิสฺสติ|
      block |ยสฺสายํ อีทิสา โพธิ ปูชนียา จ สตฺถุโนฯ|
    count |๑๕|
      block |ตโต สงฺขํ คเหตฺวาน โพธิรุกฺขมุปฏฺฐหิํ|
      block |ธมนฺโต สพฺพทิวสํ อวนฺทิํ โพธิมุตฺตมํฯ|
    count |๑๖|
      block |อาสนฺนเก กตํ กมฺมํ เทวโลกํ อปาปยี|
      block |กเฬวรํ เม ปติตํ เทวโลเก รมามหํฯ|
    count |๑๗|
      block |สฏฺฐิตุริยสหสฺสานิ ตุฏฺฐหฏฺฐา ปโมทิตา|
      block |สทา มยฺหํ อุปฏฺฐนฺติ พุทฺธปูชายิทํ ผลํฯ|
    count |๑๘|
      block |เอกสตฺตติเม กปฺเป ราชา อาสิํ สุทสฺสโน|
      block |จาตุรนฺโต วิชิตาวี ชมฺพุมณฺฑสฺส อิสฺสโรฯ|
    count |๑๙|
      block |ตโต องฺคสตา ตุริยา ปริวาเรนฺติ มํ สทา|
      block |อนุโภมิ สกํ กมฺมํ อุปฏฺฐานสฺสิทํ ผลํฯ|
    count |๒๐|
      block |ยํ ยํ โยนุปปชฺชามิ เทวตฺตํ อถ มานุสํ|
      block |มาตุกุจฺฉิคตสฺสาปิ วชฺชเร เภริโย สทาฯ|
    count |๒๑|
      block |อุปฏฺฐิตฺวาน สมฺพุทฺธํ อนุภุตฺวาน สมฺปทา|
      block |สิวํ สุเขมํ อมตํ ปตฺโตมฺหิ อจลํ ปทํฯ|
    count |๒๒|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา เอกสงฺขิโย เถโร อิมา คาถาโย|
    block |อภาสิตฺถาติฯ|
    stand |เอกสงฺขิยตฺเถรสฺสาปทานํ ทุติยํฯ|
  block |๓ ปาฏิหีรสญฺญกตฺเถรอปทานํ|
    count |๒๖|
      block |ปทุมุตฺตโร นาม ชิโน อาหุตีนํ ปฏิคฺคโห|
      block |วสีสตสหสฺเสหิ นครํ ปาวิสี ตทาฯ|
    count |๒๗|
      block |นครํ ปวิสนฺตสฺส อุปสนฺตสฺส ตาทิโน|
      block |รตนานิ ปชฺโชติํสุ นิคฺโฆโส อาสิ ตาวเทฯ|
    count |๒๘|
      block |พุทฺธสฺส อานุภาเวน เภรี วชฺชุมฆฏฺฏิตา|
      block |สยํ วีณา ปวชฺชนฺติ พุทฺธสฺส ปวิสโต ปุรํฯ|
    count |๒๙|
      block |พุทฺธเสฏฺฐํ นมสฺสามิ ปทุมุตฺตรมหามุนิํ|
      block |ปาฏิหีรญฺจ ปสฺสิตฺวา ตตฺถ จิตฺตํ ปสาทยิํฯ|
    count |๓๐|
      block |อโห พุทฺโธ อโห ธมฺโม อโห โน สตฺถุสมฺปทา|
      block |อเจตนาปิ ตุริยา สยเมว ปวชฺชเรฯ|
    count |๓๑|
      block |สตสหสฺสิโต กปฺเป ยํ สญฺญมลภิํ ตทา|
      block |ทุคฺคติํ นาภิชานามิ พุทฺธสญฺญายิทํ ผลํฯ|
    count |๓๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปาฏิหีรสญฺญโก เถโร อิมา คาถาโย|
    block |อภาสิตฺถาติฯ|
    stand |ปาฏิหีรสญฺญกตฺเถรสฺสาปทานํ ตติยํฯ|
  block |๔ ญาณตฺถวิกตฺเถรอปทานํ|
    count |๓๕|
      block |กณิการํว ชลิตํ ทีปรุกฺขํว โชติตํ|
      block |กญฺจนํว วิโรจนฺตํ อทฺทสํ ทฺวิปทุตฺตมํฯ|
    count |๓๖|
      block |กมณฺฑลุํ ฐเปตฺวาน วากจีรญฺจ กุณฺฑิกํ|
      block |เอกํสํ อชินํ กตฺวา พุทฺธเสฏฺฐํ ถวิํ อหํฯ|
    count |๓๗|
      block |ตมนฺธการํ วิธมํ โมหชาลสมากุลํ|
      block |ญาณาโลกํ ทสฺเสตฺวาน นิตฺติณฺโณสิ มหามุนิฯ|
    count |๓๘|
      block |สมุทฺธรสิมํ โลกํ สพฺพาวนฺตมนุตฺตรํ|
      block |ญาเณ เต อุปมา นตฺถิ ยาวตาชคโตคติ ฯ|
    count |๓๙|
      block |เตน ญาเณน สพฺพญฺญู อิติ พุทฺโธ ปวุจฺจติ|
      block |วนฺทามิ ตํ มหาวีรํ สพฺพญฺญุตมนาวรํฯ|
    count |๔๐|
      block |สตสหสฺสิโต กปฺเป พุทฺธเสฏฺฐํ ถวิํ อหํ|
      block |ทุคฺคติํ นาภิชานามิ ญาณตฺถวายิทํ ผลํ|
    count |๔๑|
      block |กิเลสา ฌาปิตา มยฺหํ…เป … วิหรามิ อนาสโว|
    count |๔๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ญาณตฺถวิโก เถโร อิมา คาถาโย|
    block |อภาสิตฺถาติฯ|
    stand |ญาณตฺถวิกตฺเถรสฺสาปทานํ จตุตฺถํฯ|
  block |๕ อุจฺฉุขณฺฑิกตฺเถรอปทานํ|
    count |๔๔|
      block |นคเร พนฺธุมติยา ทฺวารปาโล อโหสหํ|
      block |อทฺทสํ วิรชํ พุทฺธํ สพฺพธมฺมาน ปารคุํฯ|
    count |๔๕|
      block |อุจฺฉุขณฺฑิกมาทาย พุทฺธเสฏฺฐสฺสทาสหํ|
      block |ปสนฺนจิตฺโต สุมโน วิปสฺสิสฺส มเหสิโนฯ|
    count |๔๖|
      block |เอกนวุติโต กปฺเป ยํ อุจฺฉุมททิํ ตทา|
      block |ทุคฺคติํ นาภิชานามิ อุจฺฉุขณฺฑสฺสิทํ ผลํฯ|
    count |๔๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุจฺฉุขณฺฑิโก เถโร อิมา คาถาโย|
    block |อภาสิตฺถาติฯ|
    stand |อุจฺฉุขณฺฑิกตฺเถรสฺสาปทานํ ปญฺจมํฯ|
  block |๖ กฬมฺพทายกตฺเถรอปทานํ|
    count |๕๐|
      block |โรมโส นาม สมฺพุทฺโธ วสเต ปพฺพตนฺตเร|
      block |กฬมฺพํ ตสฺส ปาทาสิํ ปสนฺโน เสหิ ปาณิภิฯ|
    count |๕๑|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ กฬมฺพสฺส อิทํ ผลํฯ|
    count |๕๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กฬมฺพทายโก เถโร อิมา คาถาโย|
    block |อภาสิตฺถาติฯ|
    stand |กฬมฺพทายกตฺเถรสฺสาปทานํ ฉฏฺฐํฯ|
  block |๗ อมฺพาฏกทายกตฺเถรอปทานํ|
    count |๕๕|
      block |วิปิเน พุทฺธํ ทิสฺวาน สยมฺภุํ อปราชิตํ|
      block |อมฺพาฏกํ คเหตฺวาน สยมฺภุสฺส อทาสหํฯ|
    count |๕๖|
      block |เอกติํเส อิโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๕๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อมฺพาฏกทายโก เถโร อิมา คาถาโย|
    block |อภาสิตฺถาติฯ|
    stand |อมฺพาฏกทายกตฺเถรสฺสาปทานํ สตฺตมํฯ|
  block |๘ หรีตกทายกตฺเถรอปทานํ|
    count |๖๐|
      block |หรีตกํ อามลกํ อมฺพชมฺพุวิภีตกํ|
      block |โกลํ ภลฺลาตกํ พิลฺลํ สยเมว หรามหํฯ|
    count |๖๑|
      block |ทิสฺวาน ปพฺภารคตํ ฌายิํ ฌานรตํ มุนิํ|
      block |อาพาเธน อาปีเฬนฺตํ อทุตียํ มหามุนิํฯ|
    count |๖๒|
      block |หรีตกํ คเหตฺวาน สยมฺภุสฺส อทาสหํ|
      block |ขาทมตฺตมฺหิ เภสชฺเช พฺยาธิ ปสฺสมฺภิ ตาวเทฯ|
    count |๖๓|
      block |ปหีนทรโถ พุทฺโธ อนุโมทมกาสิ เม|
      block |เภสชฺชทาเนนิมินา พฺยาธิวูปสเมน จฯ|
    count |๖๔|
      block |เทวภูโต มนุสฺโส วา ชาโต วา อญฺญชาติยา|
      block |สพฺพตฺถ สุขิโต โหตุ มา จ เต พฺยาธิมาคมาฯ|
    count |๖๕|
      block |อิทํ วตฺวาน สมฺพุทฺโธ สยมฺภู อปราชิโต|
      block |นภํ อพฺภุคฺคมี ธีโร หํสราชาว อมฺพเรฯ|
    count |๖๖|
      block |ยโต หรีตกํ ทินฺนํ สยมฺภุสฺส มเหสิโน|
      block |อิมํ ชาติํ อุปาทาย พฺยาธิ เม นุปปชฺชถฯ|
    count |๖๗|
      block |อยํ ปจฺฉิมโก มยฺหํ จริโม วตฺตเต ภโว|
      block |ติสฺโส วิชฺชา สจฺฉิกตา กตํ พุทฺธสฺส สาสนํฯ|
    count |๖๘|
      block |จตุนฺนวุติโต กปฺเป เภสชฺชมททิํ ตทา|
      block |ทุคฺคติํ นาภิชานามิ เภสชฺชสฺส อิทํ ผลํฯ|
    count |๖๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๗๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา หรีตกทายโก เถโร อิมา คาถาโย|
    block |อภาสิตฺถาติฯ|
    stand |หรีตกทายกตฺเถรสฺสาปทานํ อฏฺฐมํฯ|
  block |๙ อมฺพปิณฺฑิยตฺเถรอปทานํ|
    count |๗๒|
      block |หตฺถิราชา ตทา อาสิํ อีสาทนฺโต อุรุฬฺหวา|
      block |วิจรนฺโต พฺรหารญฺเญ อทฺทสํ โลกนายกํฯ|
    count |๗๓|
      block |อมฺพปิณฺฑํ คเหตฺวาน อทาสิํ สตฺถุโน อหํ|
      block |ปฏิคฺคณฺหิ มหาวีโร สิทฺธตฺโถ โลกนายโกฯ|
    count |๗๔|
      block |มม นิชฺฌายมานสฺส ปริภุญฺชิ ตทา ชิโน|
      block |ตตฺถ จิตฺตํ ปสาเทตฺวา ตุสิตํ อุปปชฺชหํฯ|
    count |๗๕|
      block |ตโต อหํ จวิตฺวาน จกฺกวตฺตี อโหสหํ|
      block |เอเตเนว อุปาเยน อนุภุตฺวาน สมฺปทาฯ|
    count |๗๖|
      block |ปธานปหิตตฺโตหํ อุปสนฺโต นิรูปธิ|
      block |สพฺพาสเว ปริญฺญาย วิหรามิ อนาสโวฯ|
    count |๗๗|
      block |จตุนฺนวุติโต กปฺเป ยํ ผลมททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๗๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๗๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๘๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อมฺพปิณฺฑิโย เถโร อิมา คาถาโย|
    block |อภาสิตฺถาติฯ|
    stand |อมฺพปิณฺฑิยตฺเถรสฺสาปทานํ นวมํฯ|
  block |๑๐ อมฺพผลิยตฺเถรอปทานํ|
    count |๘๑|
      block |ปทุมุตฺตรพุทฺธสฺส โลกเชฏฺฐสฺส ตาทิโน|
      block |ปิณฺฑาย วิจรนฺตสฺส ธารโต อุตฺตมํ ยสํฯ|
    count |๘๒|
      block |อคฺคผลํ คเหตฺวาน วิปฺปสนฺเนน เจตสา|
      block |ทกฺขิเณยฺยสฺส วีรสฺส อทาสิํ สตฺถุโน อหํฯ|
    count |๘๓|
      block |เตน กมฺเมน ทฺวิปทินฺท โลกเชฏฺฐ นราสภ|
      block |ปตฺโตมฺหิ อจลํ ฐานํ หิตฺวา ชยปราชยํฯ|
    count |๘๔|
      block |สตสหสฺสิโต กปฺเป ยํ ทานมททิํ ตทา|
      block |ทุคฺคติํ นาภิชานามิ อคฺคทานสฺสิทํ ผลํฯ|
    count |๘๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๘๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๘๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |อิตฺถํ สุทํ อายสฺมา อมฺพผลิโย เถโร อิมา คาถาโย อภาสิตฺถาติ|
      block |เถโร เอกวิหารี จ สงฺขิโย ปาฏิหีรโก|
      block |ถวิโก อุจฺฉุขณฺฑี จ กฬมฺพอมฺพาฏกโทฯ|
      block |หรีตกมฺพปิณฺฑี จ อมฺพโท ทสโม ยติ|
      block |ฉฬสีติ จ คาถาโย คณิตาโย วิภาวิภิฯ|
    stand |อมฺพผลิยตฺเถรสฺสาปทานํ ทสมํฯ|
    stand |เอกวิหาริวคฺโค จตุจตฺตาลีสโมฯ|
    block |ตสฺสุทฺทานํ|
