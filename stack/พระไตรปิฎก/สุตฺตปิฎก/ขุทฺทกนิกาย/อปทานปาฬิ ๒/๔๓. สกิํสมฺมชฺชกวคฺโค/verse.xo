block |๔๓ สกิํสมฺมชฺชกวคฺโค|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |ทุติโย ภาโค|
    block |๑ สกิํสมฺมชฺชกตฺเถรอปทานํ|
      count |๑|
        block |วิปสฺสิโน ภควโต ปาฏลิํ โพธิมุตฺตมํ|
        block |ทิสฺวาว ตํ ปาทปคฺคํ ตตฺถ จิตฺตํ ปสาทยิํฯ|
      count |๒|
        block |สมฺมชฺชนิํ คเหตฺวาน โพธิํ สมฺมชฺชิ ตาวเท|
        block |สมฺมชฺชิตฺวาน ตํ โพธิํ อวนฺทิํ ปาฏลิํ อหํฯ|
      count |๓|
        block |ตตฺถ จิตฺตํ ปสาเทตฺวา สิเร กตฺวาน อญฺชลิํ|
        block |นมสฺสมาโน ตํ โพธิํ คญฺฉิํ ปฏิกุฏิํ อหํฯ|
      count |๔|
        block |ตาทิมคฺเคน คจฺฉามิ สรนฺโต โพธิมุตฺตมํ|
        block |อชคโร มํ ปีเฬสิ โฆรรูโป มหพฺพโลฯ|
      count |๕|
        block |อาสนฺเน เม กตํ กมฺมํ ผเลน โตสยี มมํ|
        block |กเฬวรํ เม คิลติ เทวโลเก รมามหํฯ|
      count |๖|
        block |อนาวิลํ มม จิตฺตํ วิสุทฺธํ ปณฺฑรํ สทา|
        block |โสกสลฺลํ น ชานามิ จิตฺตสนฺตาปนํ มมฯ|
      count |๗|
        block |กุฏฺฐํ คณฺโฑ กิลาโส จ อปมาโร วิตจฺฉิกา|
        block |ททฺทุ กณฺฑุ จ เม นตฺถิ ผลํ สมฺมชฺชนายิทํ ฯ|
      count |๘|
        block |โสโก จ ปริเทโว จ หทเย เม น วิชฺชติ|
        block |อภนฺตํ อุชุกํ จิตฺตํ ผลํ สมฺมชฺชนายิทํฯ|
      count |๙|
        block |สมาธีสุ น มชฺชามิ วิสทํ โหติ มานสํ|
        block |ยํ ยํ สมาธิมิจฺฉามิ โส โส สมฺปชฺชเต มมํฯ|
      count |๑๐|
        block |รชนีเย น รชฺชามิ อโถ ทุสฺสนิเยสุ จ|
        block |โมหนีเย น มุยฺหามิ ผลํ สมฺมชฺชนายิทํฯ|
      count |๑๑|
        block |เอกนวุติโต กปฺเป ยํ กมฺมมกริํ ตทา|
        block |ทุคฺคติํ นาภิชานามิ ผลํ สมฺมชฺชนายิทํฯ|
      count |๑๒|
        block |กิเลสา ฌาปิตา มยฺหํ ภวา สพฺเพ สมูหตา|
        block |นาโคว พนฺธนํ เฉตฺวา วิหรามิ อนาสโวฯ|
      count |๑๓|
        block |สฺวาคตํ วต เม อาสิ มม พุทฺธสฺส สนฺติเก|
        block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
      count |๑๔|
        block |ปฏิสมฺภิทา จตสฺโส วิโมกฺขาปิ จ อฏฺฐิเม|
        block |ฉฬภิญฺญา สจฺฉิกตา กตํ พุทฺธสฺส สาสนํฯ|
      stand |อิตฺถํ สุทํ อายสฺมา สกิํสมฺมชฺชโก เถโร อิมา คาถาโย|
      block |อภาสิตฺถาติฯ|
      stand |สกิํสมฺมชฺชกตฺเถรสฺสาปทานํ ปฐมํฯ|
    block |๒ เอกทุสฺสทายกตฺเถรอปทานํ|
      count |๑๕|
        block |นคเร หํสวติยา อโหสิํ ติณหารโก|
        block |ติณหาเรน ชีวามิ เตน โปเสมิ ทารเกฯ|
      count |๑๖|
        block |ปทุมุตฺตโร นาม ชิโน สพฺพธมฺมาน ปารคู|
        block |ตมนฺธการํ นาเสตฺวา อุปฺปชฺชิ โลกนายโกฯ|
      count |๑๗|
        block |สเก ฆเร นิสีทิตฺวา เอวํ จินฺเตสิ ตาวเท|
        block |พุทฺโธ โลเก สมุปฺปนฺโน เทยฺยธมฺโม น วิชฺชติฯ|
      count |๑๘|
        block |อิทํ เม สาฏกํ เอกํ นตฺถิ เม โกจิ ทายโก|
        block |ทุกฺโข นิรยสมฺผสฺโส โรปยิสฺสามิ ทกฺขิณํฯ|
      count |๑๙|
        block |เอวาหํ จินฺตยิตฺวาน สกํ จิตฺตํ ปสาทยิํ|
        block |เอกํ ทุสฺสํ คเหตฺวาน พุทฺธเสฏฺฐสฺสทาสหํฯ|
      count |๒๐|
        block |เอกํ ทุสฺสํ ททิตฺวาน อุกฺกุฏฺฐิํ สมฺปวตฺตยิํ|
        block |ยทิ พุทฺโธ ตุวํ วีร ตาเรหิ มํ มหามุนิฯ|
      count |๒๑|
        block |ปทุมุตฺตโร โลกวิทู อาหุตีนํ ปฏิคฺคโห|
        block |มม ทานํ ปกิตฺเตนฺโต อกา เม อนุโมทนํฯ|
      count |๒๒|
        block |อิมินา เอกทุสฺเสน เจตนาปณิธีหิ จ|
        block |กปฺปสตสหสฺสานิ วินิปาตํ น คจฺฉสิฯ|
      count |๒๓|
        block |ฉตฺติํสกฺขตฺตุํ เทวินฺโท เทวรชฺชํ กริสฺสสิ|
        block |เตตฺติํสกฺขตฺตุํ ราชา จ จกฺกวตฺตี ภวิสฺสสิฯ|
      count |๒๔|
        block |ปเทสรชฺชํ วิปุลํ คณนาโต อสงฺขิยํ|
        block |เทวโลเก มนุสฺเส วา สํสรนฺโต ตุวํ ภเวฯ|
      count |๒๕|
        block |รูปวา คุณสมฺปนฺโน อนวกฺกนฺตเทหวา|
        block |อกฺโขภํ อมิตํ ทุสฺสํ ลภิสฺสสิ ยทิจฺฉกํฯ|
      count |๒๖|
        block |อิทํ วตฺวาน สมฺพุทฺโธ ชลชุตฺตมนามโก|
        block |นภํ อพฺภุคฺคมี วีโร หํสราชาว อมฺพเรฯ|
      count |๒๗|
        block |ยํ ยํ โยนุปปชฺชามิ เทวตฺตํ อถ มานุสํ|
        block |โภเค เม อูนตา นตฺถิ เอกทุสฺสสฺสิทํ ผลํฯ|
      count |๒๘|
        block |ปทุทฺธาเร ปทุทฺธาเร ทุสฺสํ นิพฺพตฺตเต มมํ|
        block |เหฏฺฐา ทุสฺสมฺหิ ติฏฺฐามิ อุปริจฺฉทนํ มมฯ|
      count |๒๙|
        block |จกฺกวาฬํ อุปาทาย สกานนํ สปพฺพตํ|
        block |อิจฺฉมาโน จหํ อชฺช ทุสฺเสหจฺฉาทเยยฺย ตํฯ|
      count |๓๐|
        block |เตเนว เอกทุสฺเสน สํสรนฺโต ภวาภเว|
        block |สุวณฺณวณฺโณ หุตฺวาน สํสรามิ ภวาภเวฯ|
      count |๓๑|
        block |วิปากํ วิเอกทุสฺสสฺส นาชฺฌคํ กตฺถจิกฺขยํ|
        block |อยํ เม อนฺติมา ชาติ วิปจฺจติ อิธาปิ เมฯ|
      count |๓๒|
        block |สตสหสฺสิโต กปฺเป ยํ ทุสฺสมททิํ ตทา|
        block |ทุคฺคติํ นาภิชานามิ เอกทุสฺสสฺสิทํ ผลํฯ|
      count |๓๓|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๓๔|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๓๕|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
        block |อิตฺถํ สุทํ อายสฺมา เอกทุสฺสทายโก เถโร อิมา คาถาโย อภาสิตฺถาติ|
      stand |เอกทุสฺสทายกตฺเถรสฺสาปทานํ ทุติยํฯ|
    block |๓ เอกาสนทายกตฺเถรอปทานํ|
      count |๓๖|
        block |หิมวนฺตสฺสาวิทูเร โคสิโต นาม ปพฺพโต|
        block |อสฺสโม สุกโต มยฺหํ ปณฺณสาลา สุมาปิตาฯ|
      count |๓๗|
        block |นารโท นาม นาเมน กสฺสโป อิติ มํ วิทู|
        block |สุทฺธิมคฺคํ คเวสนฺโต วสามิ โคสิเต ตทาฯ|
      count |๓๘|
        block |ปทุมุตฺตโร นาม ชิโน สพฺพธมฺมาน ปารคู|
        block |วิเวกกาโม สมฺพุทฺโธ อคญฺฉิ อนิลญฺชสาฯ|
      count |๓๙|
        block |วนคฺเค คจฺฉมานสฺส ทิสฺวา รํสิํ มเหสิโน|
        block |กฏฺฐมญฺจํ ปญฺญาเปตฺวา อชินญฺจ อปตฺถริํฯ|
      count |๔๐|
        block |อาสนํ ปญฺญาเปตฺวาน สิเร กตฺวาน อญฺชลิํ|
        block |โสมนสฺสํ ปเวทิตฺวา อิทํ วจนมพฺรวิํฯ|
      count |๔๑|
        block |สลฺลกตฺโต มหาวีร อาตุรานํ ติกิจฺฉโก|
        block |มมํ โรคปเรตสฺส ติกิจฺฉํ เทหิ นายกฯ|
      count |๔๒|
        block |กลฺลตฺถิกา เย ปสฺสนฺติ พุทฺธเสฏฺฐ ตุวํ มุเน|
        block |ธุวตฺถสิทฺธิํ ปปฺโปนฺติ เอเตสํ อชโร ภเวฯ|
      count |๔๓|
        block |น เม เทยฺยธมฺโม อตฺถิ ปวตฺตผลโภชิหํ|
        block |อิทํ เม อาสนํ อตฺถิ นิสีท กฏฺฐมญฺจเกฯ|
      count |๔๔|
        block |นิสีทิ ตตฺถ ภควา อสมฺภีโตว เกสรี|
        block |มุหุตฺตํ วีตินาเมตฺวา อิทํ วจนมพฺรวิฯ|
      count |๔๕|
        block |วิสฏฺโฐ โหหิ มา ภายิ ลทฺโธ โชติรโส ตยา|
        block |ยํ ตุยฺหํ ปตฺถิตํ สพฺพํ ปริปูริสฺสตินาคเต ฯ|
      count |๔๖|
        block |น โมฆํ ตํ กตํ ตุยฺหํ ปุญฺญกฺเขตฺเต อนุตฺตเร|
        block |สกฺกา อุทฺธริตุํ อตฺตา ยสฺส จิตฺตํ ปณีหิตํ ฯ|
      count |๔๗|
        block |อิมินาสนทาเนน เจตนาปณิธีหิ จ|
        block |กปฺปสตสหสฺสานิ วินิปาตํ น คจฺฉสิฯ|
      count |๔๘|
        block |ปญฺญาสกฺขตฺตุํ เทวินฺโท เทวรชฺชํ กริสฺสสิ|
        block |อสีติกฺขตฺตุํ ราชา จ จกฺกวตฺตี ภวิสฺสสิฯ|
      count |๔๙|
        block |ปเทสรชฺชํ วิปุลํ คณนาโต อสงฺขิยํ|
        block |สพฺพตฺถ สุขิโต หุตฺวา สํสาเร สํสริสฺสสิฯ|
      count |๕๐|
        block |อิทํ วตฺวาน สมฺพุทฺโธ ชลชุตฺตมนามโก|
        block |นภํ อพฺภุคฺคมี วีโร หํสราชาว อมฺพเรฯ|
      count |๕๑|
        block |หตฺถิยานํ อสฺสยานํ สรถํ สนฺทมานิกํ|
        block |ลภามิ สพฺพเมเวตํ เอกาสนสฺสิทํ ผลํฯ|
      count |๕๒|
        block |กานนํ ปวิสิตฺวาปิ ยทา อิจฺฉามิ อาสนํ|
        block |มม สงฺกปฺปมญฺญาย ปลฺลงฺโก อุปติฏฺฐติฯ|
      count |๕๓|
        block |วาริมชฺฌคโต สนฺโต ยทา อิจฺฉามิ อาสนํ|
        block |มม สงฺกปฺปมญฺญาย ปลฺลงฺโก อุปติฏฺฐติฯ|
      count |๕๔|
        block |ยํ ยํ โยนุปปชฺชามิ เทวตฺตํ อถ มานุสํ|
        block |ปลฺลงฺกสตสหสฺสานิ ปริวาเรนฺติ มํ สทาฯ|
      count |๕๕|
        block |ทุเว ภเว สํสรามิ เทวตฺเต อถ มานุเส|
        block |ทุเว กุเล ปชายามิ ขตฺติเย อถ พฺราหฺมเณฯ|
      count |๕๖|
        block |เอกาสนํ ททิตฺวาน ปุญฺญกฺเขตฺเต อนุตฺตเร|
        block |ธมฺมปลฺลงฺกมาทาย วิหรามิ อนาสโวฯ|
      count |๕๗|
        block |สตสหสฺสิโต กปฺเป ยํ ทานมททิํ ตทา|
        block |ทุคฺคติํ นาภิชานามิ เอกาสนสฺสิทํ ผลํฯ|
      count |๕๘|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๕๙|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๖๐|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา เอกาสนทายโก เถโร อิมา คาถาโย|
      block |อภาสิตฺถาติฯ|
      stand |เอกาสนทายกตฺเถรสฺสาปทานํ ตติยํฯ|
    block |๔ สตฺตกทมฺพปุปฺผิยตฺเถรอปทานํ|
      count |๖๑|
        block |หิมวนฺตสฺสาวิทูเร กุกฺกุโฏ นาม ปพฺพโต|
        block |ตมฺหิ ปพฺพตปาทมฺหิ สตฺต พุทฺธา วสิํสุ เตฯ|
      count |๖๒|
        block |กทมฺพํ ปุปฺผิตํ ทิสฺวา ปคฺคเหตฺวาน อญฺชลิํ|
        block |สตฺต มาลา คเหตฺวาน ปุญฺญจิตฺเตน โอกิริํฯ|
      count |๖๓|
        block |เตน กมฺเมน สุกเตน เจตนาปณิธีหิ จ|
        block |ชหิตฺวา มานุสํ เทหํ ตาวติํสมคจฺฉหํฯ|
      count |๖๔|
        block |จตุนฺนวุติโต กปฺเป ยํ กมฺมมกริํ ตทา|
        block |ทุคฺคติํ นาภิชานามิ พุทฺธปูชายิทํ ผลํฯ|
      count |๖๕|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๖๖|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๖๗|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา สตฺตกทมฺพปุปฺผิโย เถโร อิมา|
      block |คาถาโย อภาสิตฺถาติฯ|
      stand |สตฺตกทมฺพปุปฺผิยตฺเถรสฺสาปทานํ จตุตฺถํฯ|
    block |๕ โกรณฺฑปุปฺผิยตฺเถรอปทานํ|
      count |๖๘|
        block |วนกมฺมิโก ปุเร อาสิํ ปิตุมาตุมเตนหํ|
        block |ปสุมาเรน ชีวามิ กุสลํ เม น วิชฺชติฯ|
      count |๖๙|
        block |มม อาสยสามนฺตา ติสฺโส โลกคฺคนายโก|
        block |ปทานิ ตีณิ ทสฺเสสิ อนุกมฺปาย จกฺขุมาฯ|
      count |๗๐|
        block |อกฺกนฺเต จ ปเท ทิสฺวา ติสฺสนามสฺส สตฺถุโน|
        block |หฏฺโฐ หฏฺเฐน จิตฺเตน ปเท จิตฺตํ ปสาทยิํฯ|
      count |๗๑|
        block |โกรณฺฑํ ปุปฺผิตํ ทิสฺวา ปาทปํ ธรณีรุหํ|
        block |สโกสกํ คเหตฺวาน ปทเสฏฺฐมปูชยิํฯ|
      count |๗๒|
        block |เตน กมฺเมน สุกเตน เจตนาปณิธีหิ จ|
        block |ชหิตฺวา มานุสํ เทหํ ตาวติํสมคจฺฉหํฯ|
      count |๗๓|
        block |ยํ ยํ โยนุปปชฺชามิ เทวตฺตํ อถ มานุสํ|
        block |โกรณฺฑวณฺณโกเยว สุปฺปภาโส ภวามหํฯ|
      count |๗๔|
        block |ทฺเวนวุเต อิโต กปฺเป ยํ กมฺมมกริํ ตทา|
        block |ทุคฺคติํ นาภิชานามิ ปทปูชายิทํ ผลํฯ|
      count |๗๕|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๗๖|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๗๗|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
        block |อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย อภาสิตฺถาติ|
      stand |โกรณฺฑปุปฺผิยตฺเถรสฺสาปทานํ ปญฺจมํฯ|
    block |๖ ฆตมณฺฑทายกตฺเถรอปทานํ|
      count |๗๘|
        block |สุจินฺติตํ ภควนฺตํ โลกเชฏฺฐํ นราสภํ|
        block |อุปวิฏฺฐํ มหารญฺญํ วาตาพาเธน ปีฬิตํฯ|
      count |๗๙|
        block |ทิสฺวา จิตฺตํ ปสาเทตฺวา ฆตมณฺฑมุปานยิํ|
        block |กตตฺตา อาจิตตฺตา จ คงฺคา ภาคีรถี อยํฯ|
      count |๘๐|
        block |มหาสมุทฺทา จตฺตาโร ฆตํ สมฺปชฺชเร มม|
        block |อยญฺจ ปถวี โฆรา อปฺปมาณา อสงฺขิยาฯ|
      count |๘๑|
        block |มม สงฺกปฺปมญฺญาย ภวเต มธุสกฺกรา|
        block |จาตุทฺทีปา อิเม รุกฺขา ปาทปา ธรณีรุหาฯ|
      count |๘๒|
        block |มม สงฺกปฺปมญฺญาย กปฺปรุกฺขา ภวนฺติ เต|
        block |ปญฺญาสกฺขตฺตุํ เทวินฺโท เทวรชฺชมการยิํฯ|
      count |๘๓|
        block |เอกปญฺญาสกฺขตฺตุญฺจ จกฺกวตฺตี อโหสหํ|
        block |ปเทสรชฺชํ วิปุลํ คณนาโต อสงฺขิยํฯ|
      count |๘๔|
        block |จตุนฺนวุติโต กปฺเป ยํ ทานมททิํ ตทา|
        block |ทุคฺคติํ นาภิชานามิ ฆตมณฺฑสฺสิทํ ผลํฯ|
      count |๘๕|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๘๖|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๘๗|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา ฆตมณฺฑทายโก เถโร อิมา คาถาโย|
      block |อภาสิตฺถาติฯ|
      stand |ฆตมณฺฑทายกตฺเถรสฺสาปทานํ ฉฏฺฐํฯ|
    block |๗ เอกธมฺมสฺสวนิยตฺเถรอปทานํ|
      count |๘๘|
        block |ปทุมุตฺตโร นาม ชิโน สพฺพธมฺมาน ปารคู|
        block |จตุสจฺจํ ปกาเสนฺโต สนฺตาเรสิ พหุํ ชนํฯ|
      count |๘๙|
        block |อหํ เตน สมเยน ชฏิโล อุคฺคตาปโน|
        block |ธุนนฺโต วากจีรานิ คจฺฉามิ อมฺพเร ตทาฯ|
      count |๙๐|
        block |พุทฺธเสฏฺฐสฺส อุปริ คนฺตุํ น วิสหามหํ|
        block |ปกฺขีว เสลมาสชฺช คมนํ น ลภามหํฯ|
      count |๙๑|
        block |อุทเก โวกฺกมิตฺวาน เอวํ คจฺฉามิ อมฺพเร|
        block |น เม อิทํ ภูตปุพฺพํ อิริยาปถวิโกปนํฯ|
      count |๙๒|
        block |หนฺท เมตํ คเวสิสฺสํ อปฺเปวตฺถํ ลเภยฺยหํ|
        block |โอโรหนฺโต อนฺตลิกฺขา สทฺทมสฺโสสิ สตฺถุโนฯ|
      count |๙๓|
        block |สเรน รชนีเยน สวนีเยน วคฺคุนา|
        block |อนิจฺจตํ กเถนฺตสฺส ตญฺเญว อุคฺคหิํ ตทา|
        block |อนิจฺจสญฺญมุคฺคยฺห อคมาสิํ มมสฺสมํฯ|
      count |๙๔|
        block |ยาวตายุํ วสิตฺวาน ตตฺถ กาลงฺกโต อหํ|
        block |จริเม วตฺตมานมฺหิ สทฺธมฺมสฺสวนํ สริํฯ|
      count |๙๕|
        block |เตน กมฺเมน สุกเตน เจตนาปณิธีหิ จ|
        block |ชหิตฺวา มานุสํ เทหํ ตาวติํสมคจฺฉหํฯ|
      count |๙๖|
        block |ติํสกปฺปสหสฺสานิ เทวโลเก รมิํ อหํ|
        block |เอกปญฺญาสกฺขตฺตุญฺจ เทวรชฺชมการยิํฯ|
      count |๙๗|
        block |เอกวีสติกฺขตฺตุญฺจ จกฺกวตฺตี อโหสหํ|
        block |ปเทสรชฺชํ วิปุลํ คณนาโต อสงฺขิยํฯ|
      count |๙๘|
        block |อนุโภมิ สกํ ปุญฺญํ สุขิโตหํ ภวาภเว|
        block |อนุสฺสรามิ ตํ สญฺญํ สํสรนฺโต ภวาภเว|
        block |น โกฏิํ ปฏิวิชฺฌามิ นิพฺพานํ อจฺจุตํ ปทํฯ|
      count |๙๙|
        block |ปิตุเคเห นิสีทิตฺวา สมโณ ภาวิตินฺทฺริโย|
        block |กถํส ปริทีเปนฺโต อนิจฺจตมุทาหริฯ|
      count |๑๐๐|
        block |อนิจฺจา วต สงฺขารา อุปฺปาทวยธมฺมิโน|
        block |อุปฺปชฺชิตฺวา นิรุชฺฌนฺติ เตสํ วูปสโม สุโขฯ|
      count |๑๐๑|
        block |สห คาถํ สุณิตฺวาน ปุพฺพสญฺญมนุสฺสริํ|
        block |เอกาสเน นิสีทิตฺวา อรหตฺตมปาปุณิํฯ|
      count |๑๐๒|
        block |ชาติยา สตฺตวสฺเสน อรหตฺตมปาปุณิํ|
        block |อุปสมฺปาทยี พุทฺโธ ธมฺมสฺสวนสฺสิทํ ผลํฯ|
      count |๑๐๓|
        block |สตสหสฺสิโต กปฺเป ยํ ธมฺมมสุณิํ ตทา|
        block |ทุคฺคติํ นาภิชานามิ ธมฺมสฺสวนสฺสิทํ ผลํฯ|
      count |๑๐๔|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๑๐๕|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๑๐๖|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา เอกธมฺมสฺสวนิโย เถโร อิมา|
      block |คาถาโย อภาสิตฺถาติฯ|
      stand |เอกธมฺมสฺสวนิยตฺเถรสฺสาปทานํ สตฺตมํฯ|
    block |๘ สุจินฺติตตฺเถรอปทานํ|
      count |๑๐๗|
        block |นคเร หํสวติยา อโหสิํ กสฺสโก ตทา|
        block |กสิกมฺเมน ชีวามิ เตน โปเสมิ ทารเกฯ|
      count |๑๐๘|
        block |สุสมฺปนฺนํ ตทา เขตฺตํ ธญฺญํ เม ผลินํ อหุ|
        block |ปากกาเล จ สมฺปตฺเต เอวํ จินฺเตสหํ ตทาฯ|
      count |๑๐๙|
        block |นจฺฉนฺนํ นปฺปติรูปํ ชานนฺตสฺส คุณาคุณํ|
        block |โยหํ สงฺเฆ อทตฺวาน อคฺคํ ภุญฺเชยฺย เจ ตทา ฯ|
      count |๑๑๐|
        block |อยํ พุทฺโธ อสมสโม ทฺวตฺติํสวรลกฺขโณ|
        block |ตโต ปภาวิโต สงฺโฆ ปุญฺญกฺเขตฺโต อนุตฺตโรฯ|
      count |๑๑๑|
        block |ตตฺถ ทสฺสามหํ ทานํ นวสสฺสํ ปุเร ปุเร|
        block |เอวาหํ จินฺตยิตฺวาน หฏฺโฐ ปีณิตมานโส ฯ|
      count |๑๑๒|
        block |เขตฺตโต ธญฺญมาหตฺวา สมฺพุทฺธํ อุปสงฺกมิํ|
        block |อุปสงฺกมฺม สมฺพุทฺธํ โลกเชฏฺฐํ นราสภํ|
        block |วนฺทิตฺวา สตฺถุโน ปาเท อิทํ วจนมพฺรวิํฯ|
      count |๑๑๓|
        block |นวสสฺสญฺจ สมฺปนฺนํ อายาโคสิ จ ตฺวํ มุเน|
        block |อนุกมฺปมุปาทาย อธิวาเสหิ จกฺขุมฯ|
      count |๑๑๔|
        block |ปทุมุตฺตโร โลกวิทู อาหุตีนํ ปฏิคฺคโห|
        block |มม สงฺกปฺปมญฺญาย อิทํ วจนมพฺรวิฯ|
      count |๑๑๕|
        block |จตฺตาโร จ ปฏิปนฺนา จตฺตาโร จ ผเล ฐิตา|
        block |เอส สงฺโฆ อุชุภูโต ปญฺญาสีลสมาหิโต|
        block |ยชนฺตานํ มนุสฺสานํ ปุญฺญเปกฺขาน ปาณินํฯ|
      count |๑๑๖|
        block |กโรโตปธิกํ ปุญฺญํ สงฺเฆ ทินฺนํ มหปฺผลํ|
        block |ตสฺมิํ สงฺเฆว ทาตพฺพํ ตว สสฺสํ ตเถตรํฯ|
      count |๑๑๗|
        block |สงฺฆโต อุทฺทิสิตฺวาน ภิกฺขู เนตฺวาน สํฆรํ|
        block |ปฏิยตฺตํ ฆเร สนฺตํ ภิกฺขุสงฺฆสฺส เทหิ ตฺวํฯ|
      count |๑๑๘|
        block |สงฺฆโต อุทฺทิสิตฺวาน ภิกฺขู เนตฺวาน สํฆรํ|
        block |ยํ ฆเร ปฏิยตฺตํ เม ภิกฺขุสงฺฆสฺสทาสหํฯ|
      count |๑๑๙|
        block |เตน กมฺเมน สุกเตน เจตนาปณิธีหิ จ|
        block |ชหิตฺวา มานุสํ เทหํ ตาวติํสมคจฺฉหํฯ|
      count |๑๒๐|
        block |ตตฺถ เม สุกตํ พฺยมฺหํ โสวณฺณํ สปฺปภสฺสรํ|
        block |สฏฺฐิโยชนมุพฺเพธํ ติํสโยชนวิตฺถตํฯ|
      stand |เอกูนวีสติมํ ภาณวารํฯ|
      count |๑๒๑|
        block |อากิณฺณํ ภวนํ มยฺหํ นารีคณสมากุลํ|
        block |ตตฺถ ภุตฺวา ปิวิตฺวา จ วสามิ ติทเส อหํฯ|
      count |๑๒๒|
        block |สตานํ ตีณิกฺขตฺตุญฺจ เทวรชฺชมการยิํ|
        block |สตานํ ปญฺจกฺขตฺตุญฺจ จกฺกวตฺตี อโหสหํ|
        block |ปเทสรชฺชํ วิปุลํ คณนาโต อสงฺขิยํฯ|
      count |๑๒๓|
        block |ภวาภเว สํสรนฺโต ลภามิ อมิตํ ธนํ|
        block |โภเค เม อูนตา นตฺถิ นวสสฺสสฺสิทํ ผลํฯ|
      count |๑๒๔|
        block |หตฺถิยานํ อสฺสยานํ สิวิกํ สนฺทมานิกํ|
        block |ลภามิ สพฺพเมเวตํ นวสสฺสสฺสิทํ ผลํฯ|
      count |๑๒๕|
        block |นววตฺถํ นวผลํ นวคฺครสโภชนํ|
        block |ลภามิ สพฺพเมเวตํ นวสสฺสสฺสิทํ ผลํฯ|
      count |๑๒๖|
        block |โกเสยฺยกมฺพลิยานิ โขมกปฺปาสิกานิ จ|
        block |ลภามิ สพฺพเมเวตํ นวสสฺสสฺสิทํ ผลํฯ|
      count |๑๒๗|
        block |ทาสีคณํ ทาสคณํ นาริโย จ อลงฺกตา|
        block |ลภามิ สพฺพเมเวตํ นวสสฺสสฺสิทํ ผลํฯ|
      count |๑๒๘|
        block |น มํ สีตํ วา อุณฺหํ วา ปริฬาโห น วิชฺชติ|
        block |อโถ เจตสิกํ ทุกฺขํ หทเย เม น วิชฺชติฯ|
      count |๑๒๙|
        block |อิทํ ขาท อิทํ ภุญฺช อิมมฺหิ สยเน สย|
        block |ลภามิ สพฺพเมเวตํ นวสสฺสสฺสิทํ ผลํฯ|
      count |๑๓๐|
        block |อยํ ปจฺฉิมโก ทานิ จริโม วตฺตเต ภโว|
        block |อชฺชาปิ เทยฺยธมฺโม เม ผลํ โตเสสิ สพฺพทาฯ|
      count |๑๓๑|
        block |นวสสฺสํ ททิตฺวาน สงฺเฆ คณวรุตฺตเม|
        block |อฏฺฐานิสํเส อนุโภมิ กมฺมานุจฺฉวิเก มมฯ|
      count |๑๓๒|
        block |วณฺณวา ยสวา โหมิ มหาโภโค อนีติโก|
        block |มหาปกฺโข สทา โหมิ อเภชฺชปริโส สทาฯ|
      count |๑๓๓|
        block |สพฺเพ มํ อปจายนฺติ เย เกจิ ปถวิสฺสิตา|
        block |เทยฺยธมฺมา จ เย เกจิ ปุเร ปุเร ลภามหํฯ|
      count |๑๓๔|
        block |ภิกฺขุสงฺฆสฺส วา มชฺเฌ พุทฺธเสฏฺฐสฺส สมฺมุขา|
        block |สพฺเพปิ สมติกฺกมฺม เทนฺติ มเมว ทายกาฯ|
      count |๑๓๕|
        block |ปฐมํ นวสสฺสญฺหิ ทตฺวา สงฺเฆ คณุตฺตเม|
        block |อิมานิสํเส อนุโภมิ นวสสฺสสฺสิทํ ผลํฯ|
      count |๑๓๖|
        block |สตสหสฺสิโต กปฺเป ยํ ทานมททิํ ตทา|
        block |ทุคฺคติํ นาภิชานามิ นวสสฺสสฺสิทํ ผลํฯ|
      count |๑๓๗|
        block |กิเลสา ฌาปิตา มยฺหํ…เป … วิหรามิ อนาสโว|
      count |๑๓๘|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๑๓๙|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา สุจินฺติโต เถโร อิมา คาถาโย|
      block |อภาสิตฺถาติฯ|
      stand |สุจินฺติตตฺเถรสฺสาปทานํ อฏฺฐมํฯ|
    block |๙ โสวณฺณกิงฺกณิยตฺเถรอปทานํ|
      count |๑๔๐|
        block |สทฺธาย อภินิกฺขมฺม ปพฺพชิํ อนคาริยํ|
        block |วากจีรธโร อาสิํ ตโปกมฺมมปสฺสิโตฯ|
      count |๑๔๑|
        block |อตฺถทสฺสี ตุ ภควา โลกเชฏฺโฐ นราสโภ|
        block |อุปฺปชฺชิ ตมฺหิ สมเย ตารยนฺโต มหาชนํฯ|
      count |๑๔๒|
        block |พลญฺจ วต เม ขีณํ พฺยาธินา ปรเมน ตํ|
        block |พุทฺธเสฏฺฐํ สริตฺวาน ปุลิเน ถูปมุตฺตมํฯ|
      count |๑๔๓|
        block |กริตฺวา หฏฺฐจิตฺโตหํ สหตฺเถน สโมกิริํ|
        block |โสณฺณกิงฺกณิปุปฺผานิ อุทคฺคมนโส อหํฯ|
      count |๑๔๔|
        block |สมฺมุขา วิย สมฺพุทฺธํ ถูปํ ปริจริํ อหํ|
        block |เตน เจโตปสาเทน อตฺถทสฺสิสฺส ตาทิโนฯ|
      count |๑๔๕|
        block |เทวโลกํ คโต สนฺโต ลภามิ วิปุลํ สุขํ|
        block |สุวณฺณวณฺโณ ตตฺถาสิํ พุทฺธปูชายิทํ ผลํฯ|
      count |๑๔๖|
        block |อสีติโกฏิโย มยฺหํ นาริโย สมลงฺกตา|
        block |สทา มยฺหํ อุปฏฺฐนฺติ พุทฺธปูชายิทํ ผลํฯ|
      count |๑๔๗|
        block |สฏฺฐิตุริยสหสฺสานิ เภริโย ปณวานิ จ|
        block |สงฺขา จ ฑิณฺฑิมา ตตฺถ วคฺคู วชฺชนฺติ ทุนฺทุภีฯ|
      count |๑๔๘|
        block |จุลฺลาสีติสหสฺสานิ หตฺถิโน สมลงฺกตา|
        block |ติธาปภินฺนมาตงฺคา กุญฺชรา สฏฺฐิหายนาฯ|
      count |๑๔๙|
        block |เหมชาลาภิสญฺฉนฺนา อุปฏฺฐานํ กโรนฺติ เม|
        block |พลกาเย คเช เจว อูนตา เม น วิชฺชติฯ|
      count |๑๕๐|
        block |โสณฺณกิงฺกณิปุปฺผานํ วิปากํ อนุโภมหํ|
        block |อฏฺฐปญฺญาสกฺขตฺตุญฺจ เทวรชฺชมการยิํฯ|
      count |๑๕๑|
        block |เอกสตฺตติกฺขตฺตุญฺจ จกฺกวตฺตี อโหสหํ|
        block |ปถพฺยา รชฺชํ เอกสตํ มหิยา การยิํ อหํฯ|
      count |๑๕๒|
        block |โส ทานิ อมตํ ปตฺโต อสงฺขตํ สุทุทฺทสํ|
        block |สํโยชนปริกฺขีโณ นตฺถิ ทานิ ปุนพฺภโวฯ|
      count |๑๕๓|
        block |อฏฺฐารเส กปฺปสเต ยํ ปุปฺผมภิโรปยิํ|
        block |ทุคฺคติํ นาภิชานามิ พุทฺธปูชายิทํ ผลํฯ|
      count |๑๕๔|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๑๕๕|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๑๕๖|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      stand |อิตฺถํ สุทํ อายสฺมา โสวณฺณกิงฺกณิโย เถโร อิมา|
      block |คาถาโย อภาสิตฺถาติฯ|
      stand |โสวณฺณกิงฺกณิยตฺเถรสฺสาปทานํ นวมํฯ|
    block |๑๐ โสณฺณโกนฺตริกตฺเถรอปทานํ|
      count |๑๕๗|
        block |มโนภาวนิยํ พุทฺธํ อตฺตทนฺตํ สมาหิตํ|
        block |อิริยมานํ พฺรหฺมปเถ จิตฺตวูปสเม รตํฯ|
      count |๑๕๘|
        block |นิตฺติณฺณโอฆํ สมฺพุทฺธํ ฌายิํ ฌานรตํ มุนิํ|
        block |อุปติตฺถํ สมาปนฺนํ อินฺทิวรทลปฺปภํฯ|
      count |๑๕๙|
        block |อลาพุโนทกํ คยฺห พุทฺธเสฏฺฐํ อุปาคมิํ|
        block |พุทฺธสฺส ปาเท โธวิตฺวา อลาพุกมทาสหํฯ|
      count |๑๖๐|
        block |อาณาเปสิ จ สมฺพุทฺโธ ปทุมุตฺตรนามโก|
        block |อิมินา ทกมาหตฺวา ปาทมูเล ฐเปหิ เมฯ|
      count |๑๖๑|
        block |สาธูติหํ ปฏิสฺสุตฺวา สตฺถุคารวตาย จ|
        block |ทกํ อลาพุนาหตฺวา พุทฺธเสฏฺฐํ อุปาคมิํฯ|
      count |๑๖๒|
        block |อนุโมทิ มหาวีโร จิตฺตํ นิพฺพาปยํ มม|
        block |อิมินาลาพุทาเนน สงฺกปฺโป เต สมิชฺฌตุฯ|
      count |๑๖๓|
        block |ปนฺนรเสสุ กปฺเปสุ เทวโลเก รมิํ อหํ|
        block |ติํสติกฺขตฺตุํ ราชา จ จกฺกวตฺตี อโหสหํฯ|
      count |๑๖๔|
        block |ทิวา วา ยทิ วา รตฺติํ จงฺกมนฺตสฺส ติฏฺฐโต|
        block |โสวณฺณํ โกนฺตรํ คยฺห ติฏฺฐเต ปุรโต มมฯ|
      count |๑๖๕|
        block |พุทฺธสฺส ทตฺวานลาพุํ ลภามิ โสณฺณโกนฺตรํ|
        block |อปฺปกมฺปิ กตํ การํ วิปุลํ โหติ ตาทิสุฯ|
      count |๑๖๖|
        block |สตสหสฺสิโต กปฺเป ยํลาพุมททิํ ตทา|
        block |ทุคฺคติํ นาภิชานามิ อลาพุสฺส อิทํ ผลํฯ|
      count |๑๖๗|
        block |กิเลสา ฌาปิตา มยฺหํ…เป … วิหรามิ อนาสโวฯ|
      count |๑๖๘|
        block |สฺวาคตํ วต เม อาสิ…เป … กตํ พุทฺธสฺส สาสนํฯ|
      count |๑๖๙|
        block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
        block |สกิํสมฺมชฺชโก เถโร เอกทุสฺสี เอกาสนี|
        block |กทมฺพโกรณฺฑกโท ฆตสฺสวนิโกปิ จฯ|
        block |สุจินฺติโก กิงฺกณิโก โสณฺณโกนฺตริโกปิ จ|
        block |เอกคาถาสตญฺเจตฺถ เอกสตฺตติเมว จฯ|
      stand |อิตฺถํ สุทํ อายสฺมา โสณฺณโกนฺตริโก เถโร อิมา|
      block |คาถาโย อภาสิตฺถาติฯ|
      stand |โสณฺณโกนฺตริกตฺเถรสฺสาปทานํ ทสมํฯ|
      stand |สกิํสมฺมชฺชกวคฺโค เตจตฺตาลีสโมฯ|
      block |ตสฺสุทฺทานํ|
