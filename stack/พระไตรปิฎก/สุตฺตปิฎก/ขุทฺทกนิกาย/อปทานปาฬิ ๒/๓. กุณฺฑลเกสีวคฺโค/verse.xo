block |๓ กุณฺฑลเกสีวคฺโค|
  block |๑ กุณฺฑลเกสาเถรีอปทานํ|
    count |๑|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๒|
      block |ตทาหํ หํสวติยํ ชาตา เสฏฺฐิกุเล อหุํ|
      block |นานารตนปชฺโชเต มหาสุขสมปฺปิตาฯ|
    count |๓|
      block |อุเปตฺวา ตํ มหาวีรํ อสฺโสสิํ ธมฺมเทสนํ|
      block |ตโต ชาตปฺปสาทาหํ อุเปสิํ สรณํ ชินํฯ|
    count |๔|
      block |ตทา มหาการุณิโก ปทุมุตฺตรนามโก|
      block |ขิปฺปาภิญฺญานมคฺคนฺติ ฐเปสิ ภิกฺขุนิํ สุภํฯ|
    count |๕|
      block |ตํ สุตฺวา มุทิตา หุตฺวา ทานํ ทตฺวา มเหสิโน|
      block |นิปจฺจ สิรสา ปาเท ตํ ฐานมภิปตฺถยิํฯ|
    count |๖|
      block |อนุโมทิ มหาวีโร ภทฺเท ยํ เตภิปตฺถิตํ|
      block |สมิชฺฌิสฺสติ ตํ สพฺพํ สุขินี โหหิ นิพฺพุตาฯ|
    count |๗|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๘|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |ภทฺทากุณฺฑลเกสาติ เหสฺสติ สตฺถุ สาวิกาฯ|
    count |๙|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๐|
      block |ตโต จุตา ยามมคํ ตโตหํ ตุสิตํ คตา|
      block |ตโต จ นิมฺมานรติํ วสวตฺติปุรํ ตโตฯ|
    count |๑๑|
      block |ยตฺถ ยตฺถูปปชฺชามิ ตสฺส กมฺมสฺส วาหสา|
      block |ตตฺถ ตตฺเถว ราชูนํ มเหสิตฺตมการยิํฯ|
    count |๑๒|
      block |ตโต จุตา มนุสฺเสสุ ราชูนํ จกฺกวตฺตินํ|
      block |มณฺฑลีนญฺจ ราชูนํ มเหสิตฺตมการยิํฯ|
    count |๑๓|
      block |สมฺปตฺติํ อนุโภตฺวาน เทเวสุ มานุเสสุ จ|
      block |สพฺพตฺถ สุขิตา หุตฺวา เนกกปฺเปสุ สํสริํฯ|
    count |๑๔|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๑๕|
      block |อุปฏฺฐาโก มเหสิสฺส ตทา อาสิ นริสฺสโร|
      block |กาสิราชา กิกี นาม พาราณสิปุรุตฺตเมฯ|
    count |๑๖|
      block |ตสฺส ธีตา จตุตฺถาสิํ ภิกฺขุทายีติ วิสฺสุตา|
      block |ธมฺมํ สุตฺวา ชินคฺคสฺส ปพฺพชฺชํ สมโรจยิํฯ|
    count |๑๗|
      block |อนุชานิ น โน ตาโต อคาเรว ตทา มยํ|
      block |วีสวสฺสสหสฺสานิ วิจริมฺห อตนฺทิตาฯ|
    count |๑๘|
      block |โกมาริพฺรหฺมจริยํ ราชกญฺญา สุเขธิตา|
      block |พุทฺโธปฏฺฐานนิรตา มุทิตา สตฺต ธีตโรฯ|
    count |๑๙|
      block |สมณี สมณคุตฺตา จ ภิกฺขุนี ภิกฺขุทายิกา|
      block |ธมฺมา เจว สุธมฺมา จ สตฺตมี สงฺฆทายิกาฯ|
    count |๒๐|
      block |เขมา อุปฺปลวณฺณา จ ปฏาจารา อหํ ตทา|
      block |กิสาโคตมี ธมฺมทินฺนา วิสาขา โหติ สตฺตมีฯ|
    count |๒๑|
      block |เตหิ กมฺเมหิ สุกเตหิ เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๒|
      block |ปจฺฉิเม จ ภเว ทานิ คิริพฺพชปุรุตฺตเม|
      block |ชาตา เสฏฺฐิกุเล ผีเต ยทาหํ โยพฺพเน ฐิตาฯ|
    count |๒๓|
      block |โจรํ วธตฺถํ นียนฺตํ ทิสฺวา รตฺตา ตหิํ อหํ|
      block |ปิตา เม ตํ สหสฺเสน โมจยิตฺวา วธา ตโตฯ|
    count |๒๔|
      block |อทาสิ ตสฺส มํ ตาโต วิทิตฺวาน มนํ มม|
      block |ตสฺสาหมาสิํ วิสฏฺฐา อตีว ทยิตา หิตาฯ|
    count |๒๕|
      block |โส เม ภูสนโลเภน พลิมชฺฌาสโย ทิโส|
      block |โจรปฺปปาตํ เนตฺวาน ปพฺพตํ เจตยี วธํฯ|
    count |๒๖|
      block |ตทาหํ ปณมิตฺวาน สตฺตุกํ สุกตญฺชลี|
      block |รกฺขนฺตี อตฺตโน ปาณํ อิทํ วจนมพฺรวิํฯ|
    count |๒๗|
      block |อิทํ สุวณฺณเกยูรํ มุตฺตา เวฬุริยา พหู|
      block |สพฺพํ หรสฺสุ ภทฺทนฺเต มญฺจ ทาสีติ สาวยฯ|
    count |๒๘|
      block |โอโรปยสฺสุ กลฺยาณี มา พาฬฺหํ ปริเทวสิ|
      block |น จาหํ อภิชานามิ อหนฺตฺวา ธนมาภตํฯ|
    count |๒๙|
      block |ยโต สรามิ อตฺตานํ ยโต ปตฺโตสฺมิ วิญฺญุตํ|
      block |น จาหํ อภิชานามิ อญฺญํ ปิยตรํ ตยาฯ|
    count |๓๐|
      block |เอหิ ตํ อุปคูหิสฺสํ กตฺวาน ตํ ปทกฺขิณํ|
      block |น จ ทานิ ปุโน อตฺถิ มม ตุยฺหญฺจ สงฺคโมฯ|
    count |๓๑|
      block |น หิ สพฺเพสุ ฐาเนสุ ปุริโส โหติ ปณฺฑิโต|
      block |อิตฺถีปิ ปณฺฑิตา โหติ ตตฺถ ตตฺถ วิจกฺขณาฯ|
    count |๓๒|
      block |น หิ สพฺเพสุ ฐาเนสุ ปุริโส โหติ ปณฺฑิโต|
      block |อิตฺถีปิ ปณฺฑิตา โหติ ลหุํ อตฺถวิจินฺติกาฯ|
    count |๓๓|
      block |ลหุญฺจ วต ขิปฺปญฺจ นิกฏฺเฐ สมเจตยิํ|
      block |มิคํ อุณฺณา ยถา เอวํ ตทาหํ สตฺตุกํ วธิํฯ|
    count |๓๔|
      block |โย จ อุปฺปติตํ อตฺถํ น ขิปฺปมนุพุชฺฌติ|
      block |โส หญฺญเต มนฺทมติ โจโรว คิริคพฺภเรฯ|
    count |๓๕|
      block |โย จ อุปฺปติตํ อตฺถํ ขิปฺปเมว นิโพธติ|
      block |มุจฺจเต สตฺตุสมฺพาธา ตทาหํ สตฺตุกา ยถาฯ|
    count |๓๖|
      block |ตทาหํ ปาตยิตฺวาน คิริทุคฺคมฺหิ สตฺตุกํ|
      block |สนฺติกํ เสตวตฺถานํ อุเปตฺวา ปพฺพชิํ อหํฯ|
    count |๓๗|
      block |สณฺฑาเสน จ เกเส เม ลุญฺจิตฺวา สพฺพโส ตทา|
      block |ปพฺพชิตฺวาน สมยํ อาจิกฺขิํสุ นิรนฺตรํฯ|
    count |๓๘|
      block |ตโต ตํ อุคฺคเหตฺวาหํ นิสีทิตฺวาน เอกิกา|
      block |สมยํ ตํ วิจินฺเตสิํ สุวาโน มานุสํ กรํฯ|
    count |๓๙|
      block |ฉินฺนํ คยฺห สมีเป เม ปาตยิตฺวา อปกฺกมิ|
      block |ทิสฺวา นิมิตฺตมลภิํ หตฺถํ ตํ ปุฬวากุลํฯ|
    count |๔๐|
      block |ตโต อุฏฺฐาย สํวิคฺคา อปุจฺฉิํ สหธมฺมิเก|
      block |เต อโวจุํ วิชานนฺติ ตํ อตฺถํ สกฺยภิกฺขโวฯ|
    count |๔๑|
      block |สาหํ ตมตฺถํ ปุจฺฉิสฺสํ อุเปตฺวา พุทฺธสาวเก|
      block |เต มมาทาย คจฺฉิํสุ พุทฺธเสฏฺฐสฺส สนฺติกํฯ|
    count |๔๒|
      block |โส เม ธมฺมมเทเสสิ ขนฺธายตนธาตุโย|
      block |อสุภานิจฺจทุกฺขาติ อนตฺตาติ จ นายโกฯ|
    count |๔๓|
      block |ตสฺส ธมฺมํ สุณิตฺวาหํ ธมฺมจกฺขุํ วิโสธยิํ|
      block |ตโต วิญฺญาตสทฺธมฺมา ปพฺพชฺชํ อุปสมฺปทํฯ|
    count |๔๔|
      block |อายาจิโต ตทา อาห เอหิ ภทฺเทติ นายโก|
      block |ตทาหํ อุปสมฺปนฺนา ปริตฺตํ โตยมทฺทสํฯ|
    count |๔๕|
      block |ปาทปกฺขาลเนนาหํ ญตฺวา สอุทยพฺพยํ|
      block |ตถา สพฺเพปิ สงฺขาเร อีทิสํ จินฺตยิํ ตทาฯ|
    count |๔๖|
      block |ตโต จิตฺตํ วิมุจฺจิ เม อนุปาทาย สพฺพโส|
      block |ขิปฺปาภิญฺญานมคฺคํ เม ตทา ปญฺญาปยี ชิโนฯ|
    count |๔๗|
      block |อิทฺธีสุ จ วสี โหมิ ทิพฺพาย โสตธาตุยา|
      block |ปรจิตฺตานิ ชานามิ สตฺถุสาสนการิกาฯ|
    count |๔๘|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |เขเปตฺวา อาสเว สพฺเพ วิสุทฺธาสิํ สุนิมฺมลาฯ|
    count |๔๙|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๕๐|
      block |ยสฺสตฺถาย ปพฺพชิตา อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๕๑|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ เม วิมลํ สุทฺธํ พุทฺธเสฏฺฐสฺส สาสเนฯ|
    count |๕๒|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาคีว พนฺธนํ เฉตฺวา วิหรามิ อนาสวาฯ|
    count |๕๓|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๕๔|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ ภทฺทากุณฺฑลเกสา ภิกฺขุนี อิมา คาถาโย อภาสิตฺถาติฯ|
    stand |กุณฺฑลเกสาเถริยาปทานํ ปฐมํฯ|
  block |๒ กิสาโคตมีเถรีอปทานํ|
    count |๕๕|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๕๖|
      block |ตทาหํ หํสวติยํ ชาตา อญฺญตเร กุเล|
      block |อุเปตฺวา ตํ นรวรํ สรณํ สมุปาคมิํฯ|
    count |๕๗|
      block |ธมฺมญฺจ ตสฺส อสฺโสสิํ จตุสจฺจูปสญฺหิตํ|
      block |มธุรํ ปรมสฺสาทํ วฏฺฏสนฺติสุขาวหํ ฯ|
    count |๕๘|
      block |ตทา จ ภิกฺขุนิํ วีโร ลูขจีวรธารินิํ|
      block |ฐเปนฺโต เอตทคฺคมฺหิ วณฺณยี ปุริสุตฺตโมฯ|
    count |๕๙|
      block |ชเนตฺวานปฺปกํ ปีติํ สุตฺวา ภิกฺขุนิยา คุเณ|
      block |การํ กตฺวาน พุทฺธสฺส ยถาสตฺติ ยถาพลํฯ|
    count |๖๐|
      block |นิปจฺจ มุนิวรํ ตํ ตํ ฐานมภิปตฺถยิํ|
      block |ตทานุโมทิ สมฺพุทฺโธ ฐานลาภาย นายโกฯ|
    count |๖๑|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๖๒|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |กิสาโคตมี นาเมน เหสฺสติ สตฺถุ สาวิกาฯ|
    count |๖๓|
      block |ตํ สุตฺวา มุทิตา หุตฺวา ยาวชีวํ ตทา ชินํ|
      block |เมตฺตจิตฺตา ปริจริํ ปจฺจเยหิ วินายกํฯ|
    count |๖๔|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๖๕|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๖๖|
      block |อุปฏฺฐาโก มเหสิสฺส ตทา อาสิ นริสฺสโร|
      block |กาสิราชา กิกี นาม พาราณสิปุรุตฺตเมฯ|
    count |๖๗|
      block |ปญฺจมี ตสฺส ธีตาสิํ ธมฺมา นาเมน วิสฺสุตา|
      block |ธมฺมํ สุตฺวา ชินคฺคสฺส ปพฺพชฺชํ สมโรจยิํฯ|
    count |๖๘|
      block |อนุชานิ น โน ตาโต อคาเรว ตทา มยํ|
      block |วีสวสฺสสหสฺสานิ วิจริมฺห อตนฺทิตาฯ|
    count |๖๙|
      block |โกมาริพฺรหฺมจริยํ ราชกญฺญา สุเขธิตา|
      block |พุทฺโธปฏฺฐานนิรตา มุทิตา สตฺต ธีตโรฯ|
    count |๗๐|
      block |สมณี สมณคุตฺตา จ ภิกฺขุนี ภิกฺขุทายิกา|
      block |ธมฺมา เจว สุธมฺมา จ สตฺตมี สงฺฆทายิกาฯ|
    count |๗๑|
      block |เขมา อุปฺปลวณฺณา จ ปฏาจารา จ กุณฺฑลา|
      block |อหญฺจ ธมฺมทินฺนา จ วิสาขา โหติ สตฺตมีฯ|
    count |๗๒|
      block |เตหิ กมฺเมหิ สุกเตหิ เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๗๓|
      block |ปจฺฉิเม จ ภเว ทานิ ชาตา เสฏฺฐิกุเล อหํ|
      block |ทุคฺคเต อธเน นฏฺเฐ คตา จ สธนํ กุลํฯ|
    count |๗๔|
      block |ปติํ ฐเปตฺวา เสสา เม เทสฺสนฺติ อธนา อิติ|
      block |ยทา จ ปสูตา อาสิํ สพฺเพสํ ทยิตา ตทาฯ|
    count |๗๕|
      block |ยทา โส ตรุโณ ภทฺโท โกมลโก สุเขธิโต|
      block |สปาณมิว กนฺโต เม ตทา ยมวสํ คโตฯ|
    count |๗๖|
      block |โสกฏฺฏา ทีนวทนา อสฺสุเนตฺตา รุทมฺมุขา|
      block |มตํ กุณปมาทาย วิลปนฺตี คมามหํฯ|
    count |๗๗|
      block |ตทา เอเกน สนฺทิฏฺฐา อุเปตฺวาภิสกฺกุตฺตมํ|
      block |อโวจํ เทหิ เภสชฺชํ ปุตฺตสญฺชีวนนฺติ โภฯ|
    count |๗๘|
      block |น วิชฺชนฺเต มตา ยสฺมิํ เคเห สิทฺธตฺถกํ ตโต|
      block |อาหราติ ชิโน อาห วินโยปายโกวิโทฯ|
    count |๗๙|
      block |ตทา คมิตฺวา สาวตฺถิํ น ลภิํ ตาทิสํ ฆรํ|
      block |กุโต สิทฺธตฺถกํ ตสฺมา ตโต ลทฺธา สติํ อหํฯ|
    count |๘๐|
      block |กุณปํ ฉฑฺฑยิตฺวาน อุเปสิํ โลกนายกํ|
      block |ทูรโตว มมํ ทิสฺวา อโวจ มธุรสฺสโรฯ|
    count |๘๑|
      block |โย จ วสฺสสตํ ชีเว อปสฺสํ อุทยพฺพยํ|
      block |เอกาหํ ชีวิตํ เสยฺโย ปสฺสโต อุทยพฺพยํฯ|
    count |๘๒|
      block |น คามธมฺโม นิคมสฺส ธมฺโม น จาปิยํ เอกกุลสฺส ธมฺโม|
      block |สพฺพสฺส โลกสฺส สเทวกสฺส เอเสว ธมฺโม ยทิทํ อนิจฺจตาฯ|
    count |๘๓|
      block |สาหํ สุตฺวานิมา คาถา ธมฺมจกฺขุํ วิโสธยิํ|
      block |ตโต วิญฺญาตสทฺธมฺมา ปพฺพชิํ อนคาริยํฯ|
    count |๘๔|
      block |ตถา ปพฺพชิตา สนฺตี ยุญฺชนฺตี ชินสาสเน|
      block |น จิเรเนว กาเลน อรหตฺตมปาปุณิํฯ|
    count |๘๕|
      block |อิทฺธีสุ จ วสี โหมิ ทิพฺพาย โสตธาตุยา|
      block |ปรจิตฺตานิ ชานามิ สตฺถุสาสนการิกาฯ|
    count |๘๖|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |เขเปตฺวา อาสเว สพฺเพ วิสุทฺธาสิํ สุนิมฺมลาฯ|
    count |๘๗|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๘๘|
      block |ยสฺสตฺถาย ปพฺพชิตา อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๘๙|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ เม วิมลํ สุทฺธํ พุทฺธเสฏฺฐสฺส วาหสาฯ|
    count |๙๐|
      block |สงฺการกูฏา อาหิตฺวา สุสานา รถิยาปิ จ|
      block |ตโต สงฺฆาฏิกํ กตฺวา ลูขํ ธาเรมิ จีวรํฯ|
    count |๙๑|
      block |ชิโน ตสฺมิํ คุเณ ตุฏฺโฐ ลูขจีวรธารเณ|
      block |ฐเปสิ เอตทคฺคมฺหิ ปริสาสุ วินายโกฯ|
    count |๙๒|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๙๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ กิสาโคตมี ภิกฺขุนี อิมา คาถาโย อภาสิตฺถาติฯ|
    stand |กิสาโคตมีเถริยาปทานํ ทุติยํฯ|
  block |๓ ธมฺมทินฺนาเถรีอปทานํ|
    count |๙๕|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๙๖|
      block |ตทาหํ หํสวติยํ กุเล อญฺญตเร อหุํ|
      block |ปรกมฺมการี อาสิํ นิปกา สีลสํวุตาฯ|
    count |๙๗|
      block |ปทุมุตฺตรพุทฺธสฺส สุชาโต อคฺคสาวโก|
      block |วิหารา อภินิกฺขมฺม ปิณฺฑปาตาย คจฺฉติฯ|
    count |๙๘|
      block |ฆฏํ คเหตฺวา คจฺฉนฺตี ตทา อุทกหาริกา|
      block |ตํ ทิสฺวา อททํ ปูปํ ปสนฺนา เสหิ ปาณิภิฯ|
    count |๙๙|
      block |ปฏิคฺคเหตฺวา ตตฺเถว นิสินฺโน ปริภุญฺชิ โส|
      block |ตโต เนตฺวาน ตํ เคหํ อทาสิํ ตสฺส โภชนํฯ|
    count |๑๐๐|
      block |ตโต เม อยฺยโก ตุฏฺโฐ อกรี สุณิสํ สกํ|
      block |สสฺสุยา สห คนฺตฺวาน สมฺพุทฺธํ อภิวาทยิํฯ|
    count |๑๐๑|
      block |ตทา โส ธมฺมกถิกํ ภิกฺขุนิํ ปริกิตฺตยํ|
      block |ฐเปสิ เอตทคฺคมฺหิ ตํ สุตฺวา มุทิตา อหํฯ|
    count |๑๐๒|
      block |นิมนฺตยิตฺวา สุคตํ สสงฺฆํ โลกนายกํ|
      block |มหาทานํ ททิตฺวาน ตํ ฐานมภิปตฺถยิํฯ|
    count |๑๐๓|
      block |ตโต มํ สุคโต อาห ฆนนินฺนาทสุสฺสโร|
      block |มมุปฏฺฐานนิรเต สสงฺฆปริเวสิเกฯ|
    count |๑๐๔|
      block |สทฺธมฺมสฺสวเน ยุตฺเต คุณวทฺธิตมานเส|
      block |ภทฺเท ภวสฺสุ มุทิตา ลจฺฉเส ปณิธีผลํฯ|
    count |๑๐๕|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๐๖|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |ธมฺมทินฺนาติ นาเมน เหสฺสติ สตฺถุ สาวิกาฯ|
    count |๑๐๗|
      block |ตํ สุตฺวา มุทิตา หุตฺวา ยาวชีวํ มหามุนิํ|
      block |เมตฺตจิตฺตา ปริจริํ ปจฺจเยหิ วินายกํฯ|
    count |๑๐๘|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๐๙|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๑๑๐|
      block |อุปฏฺฐาโก มเหสิสฺส ตทา อาสิ นริสฺสโร|
      block |กาสิราชา กิกี นาม พาราณสิปุรุตฺตเมฯ|
    count |๑๑๑|
      block |ฉฏฺฐา ตสฺสาสหํ ธีตา สุธมฺมา อิติ วิสฺสุตา|
      block |ธมฺมํ สุตฺวา ชินคฺคสฺส ปพฺพชฺชํ สมโรจยิํฯ|
    count |๑๑๒|
      block |อนุชานิ น โน ตาโต อคาเรว ตทา มยํ|
      block |วีสวสฺสสหสฺสานิ วิจริมฺห อตนฺทิตาฯ|
    stand |ตติยํ ภาณวารํฯ|
    count |๑๑๓|
      block |โกมาริพฺรหฺมจริยํ ราชกญฺญา สุเขธิตา|
      block |พุทฺโธปฏฺฐานนิรตา มุทิตา สตฺต ธีตโรฯ|
    count |๑๑๔|
      block |สมณี สมณคุตฺตา จ ภิกฺขุนี ภิกฺขุทายิกา|
      block |ธมฺมา เจว สุธมฺมา จ สตฺตมี สงฺฆทายิกาฯ|
    count |๑๑๕|
      block |เขมา อุปฺปลวณฺณา จ ปฏาจารา จ กุณฺฑลา|
      block |โคตมี จ อหญฺเจว วิสาขา โหติ สตฺตมีฯ|
    count |๑๑๖|
      block |เตหิ กมฺเมหิ สุกเตหิ เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๑๗|
      block |ปจฺฉิเม จ ภเว ทานิ คิริพฺพชปุรุตฺตเม|
      block |ชาตา เสฏฺฐิกุเล ผีเต สพฺพกามสมิทฺธิเนฯ|
    count |๑๑๘|
      block |ยทา รูปคุณูเปตา ปฐเม โยพฺพเน ฐิตา|
      block |ตทา ปรกุลํ คนฺตฺวา วสิํ สุขสมปฺปิตาฯ|
    count |๑๑๙|
      block |อุเปตฺวา โลกสรณํ สุณิตฺวา ธมฺมเทสนํ|
      block |อนาคามิผลํ ปตฺโต สามิโก เม สุพุทฺธิมาฯ|
    count |๑๒๐|
      block |ตทาหํ อนุชาเนตฺวา ปพฺพชิํ อนคาริยํ|
      block |น จิเรเนว กาเลน อรหตฺตมปาปุณิํฯ|
    count |๑๒๑|
      block |ตทา อุปาสโก โส มํ อุปคนฺตฺวา อปุจฺฉถ|
      block |คมฺภีเร นิปุเณ ปญฺเห เต สพฺเพ พฺยากริํ อหํฯ|
    count |๑๒๒|
      block |ชิโน ตสฺมิํ คุเณ ตุฏฺโฐ เอตทคฺเค ฐเปสิ มํ|
      block |ภิกฺขุนิํ ธมฺมกถิกํ นาญฺญํ ปสฺสามิ เอทิสิํฯ|
    count |๑๒๓|
      block |ธมฺมทินฺนา ยถา ธีรา เอวํ ธาเรถ ภิกฺขโว|
      block |เอวาหํ ปณฺฑิตา โหมิ นายเกนานุกมฺปิตาฯ|
    count |๑๒๔|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๑๒๕|
      block |ยสฺสตฺถาย ปพฺพชิตา อคารสฺมานคาริยํ|
      block ||
    block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๑๒๖|
      block |อิทฺธีสุ จ วสี โหมิ ทิพฺพาย โสตธาตุยา|
      block |ปรจิตฺตานิ ชานามิ สตฺถุสาสนการิกาฯ|
    count |๑๒๗|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |เขเปตฺวา อาสเว สพฺเพ วิสุทฺธาสิํ สุนิมฺมลาฯ|
    count |๑๒๘|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ ธมฺมทินฺนา ภิกฺขุนี อิมา คาถาโย อภาสิตฺถาติฯ|
    stand |ธมฺมทินฺนาเถริยาปทานํ ตติยํฯ|
  block |๔ สกุลาเถรีอปทานํ|
    count |๑๓๑|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๑๓๒|
      block |หิตาย สพฺพสตฺตานํ สุขาย วทตํ วโร|
      block |อตฺถาย ปุริสาชญฺโญ ปฏิปนฺโน สเทวเกฯ|
    count |๑๓๓|
      block |ยสคฺคปตฺโต สิริมา กิตฺติวณฺณคโต ชิโน|
      block |ปูชิโต สพฺพโลกสฺส ทิสาสพฺพาสุ วิสฺสุโตฯ|
    count |๑๓๔|
      block |อุตฺติณฺณวิจิกิจฺโฉ โส วีติวตฺตกถํกโถ|
      block |สมฺปุณฺณมนสงฺกปฺโป ปตฺโต สมฺโพธิมุตฺตมํฯ|
    count |๑๓๕|
      block |อนุปฺปนฺนสฺส มคฺคสฺส อุปฺปาเทตา นรุตฺตโม|
      block |อนกฺขาตญฺจ อกฺขาสิ อสญฺชาตญฺจ สญฺชนีฯ|
    count |๑๓๖|
      block |มคฺคญฺญู จ มคฺควิทู มคฺคกฺขายี นราสโภ|
      block |มคฺคสฺส กุสโล สตฺถา สารถีนํ วรุตฺตโมฯ|
    count |๑๓๗|
      block |มหาการุณิโก สตฺถา ธมฺมํ เทเสสิ นายโก|
      block |นิมุคฺเค กามปงฺกมฺหิ สมุทฺธรติ ปาณิเนฯ|
    count |๑๓๘|
      block |ตทาหํ หํสวติยํ ชาตา ขตฺติยนนฺทนา|
      block |สุรูปา สธนา จาปิ ทยิตา จ สิรีมตีฯ|
    count |๑๓๙|
      block |อานนฺทสฺส มหารญฺโญ ธีตา ปรมโสภณา|
      block |เวมาตา ภคินี จาปิ ปทุมุตฺตรนามิโนฯ|
    count |๑๔๐|
      block |ราชกญฺญาหิ สหิตา สพฺพาภรณภูสิตา|
      block |อุปาคมฺม มหาวีรํ อสฺโสสิํ ธมฺมเทสนํฯ|
    count |๑๔๑|
      block |ตทา หิ โส โลกครุ ภิกฺขุนิํ ทิพฺพจกฺขุกํ|
      block |กิตฺตยํ ปริสามชฺเฌ อคฺคฏฺฐาเน ฐเปสิ ตํฯ|
    count |๑๔๒|
      block |สุณิตฺวา ตมหํ หฏฺฐา ทานํ ทตฺวาน สตฺถุโน|
      block |ปูชิตฺวาน จ สมฺพุทฺธํ ทิพฺพจกฺขุํ อปตฺถยิํฯ|
    count |๑๔๓|
      block |ตโต อโวจ มํ สตฺถา นนฺเท ลจฺฉสิ ปตฺถิตํ|
      block |ปทีปธมฺมทานานํ ผลเมตํ สุนิจฺฉิตํฯ|
    count |๑๔๔|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๔๕|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |สกุลา นาม นาเมน เหสฺสติ สตฺถุ สาวิกาฯ|
    count |๑๔๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๔๗|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๑๔๘|
      block |ปริพฺพาชกินี อาสิํ ตทาหํ เอกจารินี|
      block |ภิกฺขาย วิจริตฺวาน อลภิํ เตลมตฺตกํฯ|
    count |๑๔๙|
      block |เตน ทีปํ ปทีเปตฺวา อุปฏฺฐิํ สพฺพสํวริํ|
      block |เจติยํ ทฺวิปทคฺคสฺส วิปฺปสนฺเนน เจตสาฯ|
    count |๑๕๐|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๕๑|
      block |ยตฺถ ยตฺถูปปชฺชามิ ตสฺส กมฺมสฺส วาหสา|
      block |ปชฺชลนฺติ มหาทีปา ตตฺถ ตตฺถ คตาย เมฯ|
    count |๑๕๒|
      block |ติโรกุฏฺฏํ ติโรเสลํ สมติคฺคยฺห ปพฺพตํ|
      block |ปสฺสามหํ ยทิจฺฉามิ ทีปทานสฺสิทํ ผลํฯ|
    count |๑๕๓|
      block |วิสุทฺธนยนา โหมิ ยสสา จ ชลามหํ|
      block |สทฺธาปญฺญาวตี เจว ทีปทานสฺสิทํ ผลํฯ|
    count |๑๕๔|
      block |ปจฺฉิเม จ ภเว ทานิ ชาตา วิปฺปกุเล อหํ|
      block |ปหูตธนธญฺญมฺหิ มุทิเต ราชปูชิเตฯ|
    count |๑๕๕|
      block |อหํ สพฺพงฺคสมฺปนฺนา สพฺพาภรณภูสิตา|
      block |ปุรปฺปเวเส สุคตํ วาตปาเน ฐิตา อหํฯ|
    count |๑๕๖|
      block |ทิสฺวา ชลนฺตํ ยสสา เทวมนุสฺสสกฺกตํ|
      block |อนุพฺยญฺชนสมฺปนฺนํ ลกฺขเณหิ วิภูสิตํฯ|
    count |๑๕๗|
      block |อุทคฺคจิตฺตา สุมนา ปพฺพชฺชํ สมโรจยิํ|
      block |น จิเรเนว กาเลน อรหตฺตมปาปุณิํฯ|
    count |๑๕๘|
      block |อิทฺธีสุ จ วสี โหมิ ทิพฺพาย โสตธาตุยา|
      block |ปรจิตฺตานิ ชานามิ สตฺถุสาสนการิกาฯ|
    count |๑๕๙|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |เขเปตฺวา อาสเว สพฺเพ วิสุทฺธาสิํ สุนิมฺมลาฯ|
    count |๑๖๐|
      block |ปริจิณฺโณ มยา สตฺถา กตํ พุทฺธสฺส สาสนํ|
      block |โอหิโต ครุโก ภาโร ภวเนตฺติ สมูหตาฯ|
    count |๑๖๑|
      block |ยสฺสตฺถาย ปพฺพชิตา อคารสฺมานคาริยํ|
      block |โส เม อตฺโถ อนุปฺปตฺโต สพฺพสํโยชนกฺขโยฯ|
    count |๑๖๒|
      block |ตโต มหาการุณิโก เอตทคฺเค ฐเปสิ มํ|
      block |ทิพฺพจกฺขุกานํ อคฺคา สกุลาติ นรุตฺตโมฯ|
    count |๑๖๓|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๑๖๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๖๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ สกุลา ภิกฺขุนี อิมา คาถาโย อภาสิตฺถาติฯ|
    stand |สกุลาเถริยาปทานํ จตุตฺถํฯ|
  block |๕ นนฺทาเถรีอปทานํ|
    count |๑๖๖|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๑๖๗|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๑๖๘|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ|
    count |๑๖๙|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๑๗๐|
      block |รตนานฏฺฐปญฺญาสํ อุคฺคโตว มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๑๗๑|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๑๗๒|
      block |ตทาหํ หํสวติยํ ชาตา เสฏฺฐิกุเล อหุํ|
      block |นานารตนปชฺโชเต มหาสุขสมปฺปิตาฯ|
    count |๑๗๓|
      block |อุเปตฺวา ตํ มหาวีรํ อสฺโสสิํ ธมฺมเทสนํ|
      block |อมตํ ปรมสฺสาทํ ปรมตฺถนิเวทกํฯ|
    count |๑๗๔|
      block |ตทา นิมนฺตยิตฺวาน สสงฺฆํ โลกนายกํ|
      block |ทตฺวา ตสฺส มหาทานํ ปสนฺนา เสหิ ปาณิภิฯ|
    count |๑๗๕|
      block |ฌายินีนํ ภิกฺขุนีนํ อคฺคฏฺฐานมปตฺถยิํ|
      block |นิปจฺจ สิรสา ธีรํ สสงฺฆํ โลกนายกํฯ|
    count |๑๗๖|
      block |ตทา อทนฺตทมโก ติโลกสรโณ ปภู|
      block |พฺยากาสิ นรสารถิ ลจฺฉเส ตํ สุปตฺถิตํฯ|
    count |๑๗๗|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๗๘|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |นนฺทาติ นาม นาเมน เหสฺสติ สตฺถุ สาวิกาฯ|
    count |๑๗๙|
      block |ตํ สุตฺวา มุทิตา หุตฺวา ยาวชีวํ ตทา ชินํ|
      block |เมตฺตจิตฺตา ปริจริํ ปจฺจเยหิ วินายกํฯ|
    count |๑๘๐|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๘๑|
      block |ตโต จุตา ยามมคํ ตโตหํ ตุสิตํ คตา|
      block |ตโต จ นิมฺมานรติํ วสวตฺติปุรํ ตโต ฯ|
    count |๑๘๒|
      block |ยตฺถ ยตฺถูปปชฺชามิ ตสฺส กมฺมสฺส วาหสา|
      block |ตตฺถ ตตฺเถว ราชูนํ มเหสิตฺตมการยิํฯ|
    count |๑๘๓|
      block |ตโต จุตา มนุสฺสตฺเต ราชานํ จกฺกวตฺตินํ|
      block |มณฺฑลีนญฺจ ราชูนํ มเหสิตฺตมการยิํฯ|
    count |๑๘๔|
      block |สมฺปตฺติํ อนุโภตฺวาน เทเวสุ มนุเชสุ จ|
      block |สพฺพตฺถ สุขิตา หุตฺวา เนกกปฺเปสุ สํสริํฯ|
    count |๑๘๕|
      block |ปจฺฉิเม ภเว สมฺปตฺเต สุรมฺเม กปิลวฺหเย|
      block |รญฺโญ สุทฺโธทนสฺสาหํ ธีตา อาสิํ อนินฺทิตาฯ|
    count |๑๘๖|
      block |สิริยา รูปินิํ ทิสฺวา นนฺทิตํ อาสิ ตํ กุลํ|
      block |เตน นนฺทาติ เม นามํ สุนฺทรํ ปวรํ อหุฯ|
    count |๑๘๗|
      block |ยุวตีนญฺจ สพฺพาสํ กลฺยาณีติ จ วิสฺสุตา|
      block |ตสฺมิมฺปิ นคเร รมฺเม ฐเปตฺวา ตํ ยโสธรํฯ|
    count |๑๘๘|
      block |เชฏฺโฐ ภาตา ติโลกคฺโค ปจฺฉิโม อรหา ตถา|
      block |เอกากินี คหฏฺฐาหํ มาตรา ปริโจทิตาฯ|
    count |๑๘๙|
      block |สากิยมฺหิ กุเล ชาตา ปุตฺเต พุทฺธานุชา ตุวํ|
      block |นนฺเทนปิ วินา ภูตา อคาเร กิํ นุ อจฺฉสิฯ|
    count |๑๙๐|
      block |ชราวสานํ โยพฺพญฺญํ รูปํ อสุจิสมฺมตํ|
      block |โรคนฺตมปิจาโรคฺยํ ชีวิตํ มรณนฺติกํฯ|
    count |๑๙๑|
      block |อิทมฺปิ เต สุภํ รูปํ สสีกนฺตํ มโนหรํ|
      block |ภูสนานํ อลงฺการํ สิริสงฺฆาฏสนฺนิภํฯ|
    count |๑๙๒|
      block |ปุญฺชิตํ โลกสารํว นยนานํ รสายนํ|
      block |ปุญฺญานํ กิตฺติชนนํ อุกฺกากกุลนนฺทนํฯ|
    count |๑๙๓|
      block |น จิเรเนว กาเลน ชรา สมธิเสสฺสติ|
      block |วิหาย เคหํ การุญฺเญ จร ธมฺมมนินฺทิเตฯ|
    count |๑๙๔|
      block |สุตฺวาหํ มาตุ วจนํ ปพฺพชิํ อนคาริยํ|
      block |เทเหน น ตุ จิตฺเตน รูปโยพฺพนลาฬิตาฯ|
    count |๑๙๕|
      block |มหตา จ ปยตฺเตน ฌานชฺเฌน ปรํ มม|
      block |กาตุญฺจ วทเต มาตา น จาหํ ตตฺถ อุสฺสุกาฯ|
    count |๑๙๖|
      block |ตโต มหาการุณิโก ทิสฺวา มํ กามลาลสํ|
      block |นิพฺพินฺทนตฺถํ รูปสฺมิํ มม จกฺขุปเถ ชิโนฯ|
    count |๑๙๗|
      block |สเกน อานุภาเวน อิตฺถิํ มาเปสิ โสภินิํ|
      block |ทสฺสนียํ สุรุจิรํ มมโตปิ สุรูปินิํฯ|
    count |๑๙๘|
      block |ตมหํ วิมฺหิตา ทิสฺวา อติวิมฺหิตเทหินิํ|
      block |จินฺตยิํ สผลํ เมติ เนตฺตลาภญฺจ มานุสํฯ|
    count |๑๙๙|
      block |ตมหํ เอหิ สุภเค เยนตฺโถ ตํ วเทหิ เม|
      block |กุลํ เต นามโคตฺตญฺจ วท เม ยทิ เต ปิยํฯ|
    count |๒๐๐|
      block |น วญฺจกาโล สุภเค อุจฺฉงฺเค มํ นิวาสย|
      block |สีทนฺตีว มมงฺคานิ ปสุปฺปย มุหุตฺตกํฯ|
    count |๒๐๑|
      block |ตโต สีสํ มมงฺเก สา กตฺวา สยิ สุโลจนา|
      block |ตสฺสา นลาเฏ ปติตา ลุทฺธา ปรมทารุณาฯ|
    count |๒๐๒|
      block |สห ตสฺสา นิปาเตน ปิฬกา อุปปชฺชถ|
      block |ปคฺฆริํสุ ปภินฺนา จ กุณปา ปุพฺพโลหิตาฯ|
    count |๒๐๓|
      block |ปภินฺนํ วทนญฺจาปิ กุณปํ ปูติคนฺธนํ|
      block |อุทฺธุมาตํ วินิลญฺจ ปุพฺพญฺจาปิ สรีรกํฯ|
    count |๒๐๔|
      block |สา ปเวทิตสพฺพงฺคี นิสฺสสนฺตี มุหุํ มุหุํ|
      block |เวทยนฺตี สกํ ทุกฺขํ กรุณํ ปริเทวยิฯ|
    count |๒๐๕|
      block |ทุกฺเขน ทุกฺขิตา โหมิ ผุสยนฺติ จ เวทนา|
      block |มหาทุกฺเข นิมุคฺคมฺหิ สรณํ โหหิ เม สขีฯ|
    count |๒๐๖|
      block |กุหิํ วทนโสภํ เต กุหิํ เต ตุงฺคนาสิกา|
      block |ตมฺพพิมฺพวโรฏฺฐํ เต วทนํ เต กุหิํ คตํฯ|
    count |๒๐๗|
      block |กุหิํ สสีนิภํ วณฺณํ กมฺพุคีวา กุหิํ คตา|
      block |โทฬาโลลาว เต กณฺณา เววณฺณํ สมุปาคตาฯ|
    count |๒๐๘|
      block |มกุฬขารกาการา กลิกาว ปโยธรา|
      block |ปภินฺนา ปูติกุณปา ทุฏฺฐคนฺธิตฺตมาคตาฯ|
    count |๒๐๙|
      block |เวทิมชฺฌาว สุสฺโสณี สูนาว นีตกิพฺพิสา|
      block |ชาตา อเมชฺฌภริตา อโห รูปมสสฺสตํฯ|
    count |๒๑๐|
      block |สพฺพํ สรีรสญฺชาตํ ปูติคนฺธํ ภยานกํ|
      block |สุสานมิว พีภจฺฉํ รมนฺเต ยตฺถ พาลิสาฯ|
    count |๒๑๑|
      block |ตทา มหาการุณิโก ภาตา เม โลกนายโก|
      block |ทิสฺวา สํวิคฺคจิตฺตํ มํ อิมา คาถา อภาสถฯ|
    count |๒๑๒|
      block |อาตุรํ กุณปํ ปูติํ ปสฺส นนฺเท สมุสฺสยํ|
      block |อสุภาย จิตฺตํ ภาเวหิ เอกคฺคํ สุสมาหิตํฯ|
    count |๒๑๓|
      block |ยถา อิทํ ตถา เอตํ ยถา เอตํ ตถา อิทํ|
      block |ทุคฺคนฺธํ ปูติกํ วาติ พาลานํ อภินนฺทิตํฯ|
    count |๒๑๔|
      block |เอวเมตํ อเวกฺขนฺตี รตฺตินฺทิวมตนฺทิตา|
      block |ตโต สกาย ปญฺญาย อภินิพฺพิชฺฌ ทกฺขสิฯ|
    count |๒๑๕|
      block |ตโตหํ อติสํวิคฺคา สุตฺวา คาถา สุภาสิตา|
      block |ตตฺรฏฺฐิตาวหํ สนฺตี อรหตฺตมปาปุณิํฯ|
    count |๒๑๖|
      block |ยตฺถ ยตฺถ นิสินฺนาหํ สทา ฌานปรายนา|
      block |ชิโน ตสฺมิํ คุเณ ตุฏฺโฐ เอตทคฺเค ฐเปสิ มํฯ|
    count |๒๑๗|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๑๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๑๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ นนฺทา ภิกฺขุนี ชนปทกลฺยาณี อิมา คาถาโย อภาสิตฺถาติฯ|
    stand |นนฺทาเถริยาปทานํ ปญฺจมํฯ|
  block |๖ โสณาเถรีอปทานํ|
    count |๒๒๐|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๒๒๑|
      block |ตทา เสฏฺฐิกุเล ชาตา สุขิตา ปูชิตา ปิยา|
      block |อุเปตฺวา ตํ มุนิวรํ อสฺโสสิํ มธุรํ วจํฯ|
    count |๒๒๒|
      block |อารทฺธวีริยานคฺคํ วณฺเณสิ ภิกฺขุนิํ ชิโน|
      block |ตํ สุตฺวา มุทิตา หุตฺวา การํ กตฺวาน สตฺถุโนฯ|
    count |๒๒๓|
      block |อภิวาทิย สมฺพุทฺธํ ฐานํ ตํ ปตฺถยิํ ตทา|
      block |อนุโมทิ มหาวีโร สิชฺฌตํ ปณิธี ตวฯ|
    count |๒๒๔|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๒๕|
      block |ตสฺส ธมฺเมสุ ทายาทา โอรสา ธมฺมนิมฺมิตา|
      block |โสณาติ นาม นาเมน เหสฺสติ สตฺถุ สาวิกาฯ|
    count |๒๒๖|
      block |ตํ สุตฺวา มุทิตา หุตฺวา ยาวชีวํ ตทา ชินํ|
      block |เมตฺตจิตฺตา ปริจริํ ปจฺจเยหิ วินายกํฯ|
    count |๒๒๗|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๒๘|
      block |ปจฺฉิเม จ ภเว ทานิ ชาตา เสฏฺฐิกุเล อหํ|
      block |สาวตฺถิยํ ปุรวเร อิทฺเธ ผีเต มหทฺธเนฯ|
    count |๒๒๙|
      block |ยทา จ โยพฺพนปฺปตฺตา คนฺตฺวา ปติกุลํ อหํ|
      block |ทส ปุตฺตานิ อชนิํ สุรูปานิ วิเสสโตฯ|
    count |๒๓๐|
      block |สุเขธิตา จ เต สพฺเพ ชนเนตฺตมโนหรา|
      block |อมิตฺตานมฺปิ รุจิตา มม ปเคว เต ปิยาฯ|
    count |๒๓๑|
      block |ตโต มยฺหํ อกามาย ทสปุตฺตปุรกฺขโต|
      block |ปพฺพชิตฺถ ส เม ภตฺตา เทวเทวสฺส สาสเนฯ|
    count |๒๓๒|
      block |ตเทกิกา วิจินฺเตสิํ ชีวิเตนาลมตฺถุ เม|
      block |จตฺตาย ปติปุตฺเตหิ วุฑฺฒาย จ วรากิยาฯ|
    count |๒๓๓|
      block |อหมฺปิ ตตฺถ คจฺฉิสฺสํ สมฺปตฺโต ยตฺถ เม ปติ|
      block |เอวาหํ จินฺตยิตฺวาน ปพฺพชิํ อนคาริยํฯ|
    count |๒๓๔|
      block |ตโต จ มํ ภิกฺขุนิโย เอกํ ภิกฺขุนุปสฺสเย|
      block |วิหาย คจฺฉุโมวาทํ ตาเปหิ อุทกํ อิติฯ|
    count |๒๓๕|
      block |ตทา อุทกมาหิตฺวา โอกิริตฺวาน กุมฺภิยา|
      block |จุลฺเล ฐเปตฺวา อาสีนา ตโต จิตฺตํ สมาทหิํฯ|
    count |๒๓๖|
      block |ขนฺเธ อนิจฺจโต ทิสฺวา ทุกฺขโต จ อนตฺตโต|
      block |เขเปตฺวา อาสเว สพฺเพ อรหตฺตมปาปุณิํฯ|
    count |๒๓๗|
      block |ตทาคนฺตฺวา ภิกฺขุนิโย อุณฺโหทกมปุจฺฉิสุํ|
      block |เตโชธาตุมธิฏฺฐาย ขิปฺปํ สนฺตาปยิํ ชลํฯ|
    count |๒๓๘|
      block |วิมฺหิตา ตา ชินวรํ เอตมตฺถมสาวยุํ|
      block |ตํ สุตฺวา มุทิโต นาโถ อิมํ คาถํ อภาสถฯ|
    count |๒๓๙|
      block |โย จ วสฺสสตํ ชีเว กุสีโต หีนวีริโย|
      block |เอกาหํ ชีวิตํ เสยฺโย วีริยมารภโต ทฬฺหํฯ|
    count |๒๔๐|
      block |อาราธิโต มหาวีโร มยา สุปฺปฏิปตฺติยา|
      block |อารทฺธวีริยานคฺคํ มมาห ส มหามุนิฯ|
    count |๒๔๑|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๒๔๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๔๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ โสณา ภิกฺขุนี อิมา คาถาโย อภาสิตฺถาติฯ|
    stand |โสณาเถริยาปทานํ ฉฏฺฐํฯ|
  block |๗ ภทฺทกาปิลานีเถรีอปทานํ|
    count |๒๔๔|
      block |ปทุมุตฺตโร นาม ชิโน สพฺพธมฺมาน ปารคู|
      block |อิโต สตสหสฺสมฺหิ กปฺเป อุปฺปชฺชิ นายโกฯ|
    count |๒๔๕|
      block |ตทาหุ หํสวติยํ วิเทโห นาม นามโต|
      block |เสฏฺฐี ปหูตรตโน ตสฺส ชายา อโหสหํฯ|
    count |๒๔๖|
      block |กทาจิ โส นราทิจฺจํ อุเปจฺจ สปริชฺชโน|
      block |ธมฺมมสฺโสสิ พุทฺธสฺส สพฺพทุกฺขภยปฺปหํ ฯ|
    count |๒๔๗|
      block |สาวกํ ธุตวาทานํ อคฺคํ กิตฺเตสิ นายโก|
      block |สุตฺวา สตฺตาหิกํ ทานํ ทตฺวา พุทฺธสฺส ตาทิโนฯ|
    count |๒๔๘|
      block |นิปจฺจ สิรสา ปาเท ตํ ฐานมภิปตฺถยิํ|
      block |ส หาสยนฺโต ปริสํ ตทา หิ นรปุงฺคโวฯ|
    count |๒๔๙|
      block |เสฏฺฐิโน อนุกมฺปาย อิมา คาถา อภาสถ|
      block |ลจฺฉเส ปตฺถิตํ ฐานํ นิพฺพุโต โหหิ ปุตฺตกฯ|
    count |๒๕๐|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๕๑|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กสฺสโป นาม โคตฺเตน เหสฺสติ สตฺถุ สาวโกฯ|
    count |๒๕๒|
      block |ตํ สุตฺวา มุทิโต หุตฺวา ยาวชีวํ ตทา ชินํ|
      block |เมตฺตจิตฺโต ปริจริ ปจฺจเยหิ วินายกํฯ|
    count |๒๕๓|
      block |สาสนํ โชตยิตฺวาน โส มทฺทิตฺวา กุติตฺถิเย|
      block |เวเนยฺยํ วินยิตฺวา จ นิพฺพุโต โส สสาวโกฯ|
    count |๒๕๔|
      block |นิพฺพุเต ตมฺหิ โลกคฺเค ปูชนตฺถาย สตฺถุโน|
      block |ญาติมิตฺเต สมาเนตฺวา สห เตหิ อการยิฯ|
    count |๒๕๕|
      block |สตฺตโยชนิกํ ถูปํ อุพฺพิทฺธํ รตนามยํ|
      block |ชลนฺตํ สตรํสิํว สาลราชํว ผุลฺลิตํฯ|
    count |๒๕๖|
      block |สตฺตสตสหสฺสานิ ปาติโย ตตฺถ การยิ|
      block |นฬคฺคี วิย โชตนฺตี รตเนเหว สตฺตหิฯ|
    count |๒๕๗|
      block |คนฺธเตเลน ปูเรตฺวา ทีปานุชฺชลยี ตหิํ|
      block |ปูชนตฺถาย มเหสิสฺส สพฺพภูตานุกมฺปิโนฯ|
    count |๒๕๘|
      block |สตฺตสตสหสฺสานิ ปุณฺณกุมฺภานิ การยิ|
      block |รตเนเหว ปุณฺณานิ ปูชนตฺถาย มเหสิโนฯ|
    count |๒๕๙|
      block |มชฺเฌ อฏฺฐฏฺฐกุมฺภีนํ อุสฺสิตา กญฺจนคฺฆิโย|
      block |อติโรจนฺติ วณฺเณน สรเทว ทิวากโรฯ|
    count |๒๖๐|
      block |จตุทฺวาเรสุ โสภนฺติ โตรณา รตนามยา|
      block |อุสฺสิตา ผลกา รมฺมา โสภนฺติ รตนามยาฯ|
    count |๒๖๑|
      block |วิโรจนฺติ ปริกฺขิตฺตา อวฏํสา สุนิมฺมิตา|
      block |อุสฺสิตานิ ปฏากานิ รตนานิ วิโรจเรฯ|
    count |๒๖๒|
      block |สุรตฺตํ สุกตํ จิตฺตํ เจติยํ รตนามยํ|
      block |อติโรจติ วณฺเณน สสญฺโฌว ทิวากโรฯ|
    count |๒๖๓|
      block |ถูปสฺส เวทิโย ติสฺโส หริตาเลน ปูรยิ|
      block |เอกํ มโนสิลาเยกํ อญฺชเนน จ เอกิกํฯ|
    count |๒๖๔|
      block |ปูชํ เอตาทิสํ รมฺมํ กาเรตฺวา วรวาทิโน|
      block |อทาสิ ทานํ สงฺฆสฺส ยาวชีวํ ยถาพลํฯ|
    count |๒๖๕|
      block |สหาว เสฏฺฐินา เตน ตานิ ปุญฺญานิ สพฺพโส|
      block |ยาวชีวํ กริตฺวาน สหาว สุคติํ คตาฯ|
    count |๒๖๖|
      block |สมฺปตฺติโยนุโภตฺวาน เทวตฺเต อถ มานุเส|
      block |ฉายา วิย สรีเรน สห เตเนว สํสริํฯ|
    count |๒๖๗|
      block |เอกนวุติโต กปฺเป วิปสฺสี นาม นายโก|
      block |อุปฺปชฺชิ จารุทสฺสโน สพฺพธมฺมวิปสฺสโกฯ|
    count |๒๖๘|
      block |ตทายํ พนฺธุมติยํ พฺราหฺมโณ สาธุสมฺมโต|
      block |อฑฺโฒ สนฺโต คุเณนาปิ ธเนน จ สุทุคฺคโตฯ|
    count |๒๖๙|
      block |ตทาปิ ตสฺสาหํ อาสิํ พฺราหฺมณี สมเจตสา|
      block |กทาจิ โส ทิชวโร สงฺคเมสิ มหามุนิํฯ|
    count |๒๗๐|
      block |นิสินฺนํ ชนกายมฺหิ เทเสนฺตํ อมตํ ปทํ|
      block |สุตฺวา ธมฺมํ ปมุทิโต อทาสิ เอกสาฏกํฯ|
    count |๒๗๑|
      block |ฆรเมเกน วตฺเถน คนฺตฺวาเนตํ ส มพฺรวิ|
      block |อนุโมท มหาปุญฺญํ ทินฺนํ พุทฺธสฺส สาฏกํฯ|
    count |๒๗๒|
      block |ตทาหํ อญฺชลิํ กตฺวา อนุโมทิํ สุปีณิตา|
      block |สุทินฺโน สาฏโก สามิ พุทฺธเสฏฺฐสฺส ตาทิโนฯ|
    count |๒๗๓|
      block |สุขิโต สชฺชิโต หุตฺวา สํสรนฺโต ภวาภเว|
      block |พาราณสิปุเร รมฺเม ราชา อาสิ มหีปติฯ|
    count |๒๗๔|
      block |ตทา ตสฺส มเหสีหํ อิตฺถิคุมฺพสฺส อุตฺตมา|
      block |ตสฺสาติ ทยิตา อาสิํ ปุพฺพสฺเนเหน ภตฺตุโน ฯ|
    count |๒๗๕|
      block |ปิณฺฑาย วิจรนฺเต เต อฏฺฐ ปจฺเจกนายเก|
      block |ทิสฺวา ปมุทิโต หุตฺวา ทตฺวา ปิณฺฑํ มหารหํฯ|
    count |๒๗๖|
      block |ปุโน นิมนฺตยิตฺวาน กตฺวา รตนมณฺฑปํ|
      block |กมฺมาเรหิ กตํ ปตฺตํ โสวณฺณํ วต ตตฺตกํฯ|
    count |๒๗๗|
      block |สมาเนตฺวาน เต สพฺเพ เตสํ ทานมทาสิ โส|
      block |โสณฺณาสเน ปวิฏฺฐานํ ปสนฺโน เสหิ ปาณิภิฯ|
    count |๒๗๘|
      block |ตมฺปิ ทานํ สหาทาสิํ กาสิราเชนหํ ตทา|
      block |ปุนาหํ พาราณสิยํ ชาตา กาสิกคามเกฯ|
    count |๒๗๙|
      block |กุฏุมฺพิกกุเล ผีเต สุขิโต โส สภาตุโก|
      block |เชฏฺฐสฺส ภาตุโน ชายา อโหสิํ สุปติพฺพตาฯ|
    count |๒๘๐|
      block |ปจฺเจกพุทฺธํ ทิสฺวาน กนิยสฺส มม ภตฺตุโน|
      block |ภาคนฺนํ ตสฺส ทตฺวาน อาคเต ตมฺหิ ปาวทิํฯ|
    count |๒๘๑|
      block |นาภินนฺทิตฺถ โส ทานํ ตโต ตสฺส อทาสหํ|
      block |อุขา อานิย ตํ อนฺนํ ปุโน ตสฺเสว โส อทาฯ|
    count |๒๘๒|
      block |ตทนฺนํ ฉฑฺฑยิตฺวาน ทุฏฺฐา พุทฺธสฺสหํ ตทา|
      block |ปตฺตํ กลลปุณฺณํ ตํ อทาสิํ ตสฺส ตาทิโนฯ|
    count |๒๘๓|
      block |ทาเน จ คหเณ เจว อปเจ ปทุเสปิ จ|
      block |สมจิตฺตมุขํ ทิสฺวา ตทาหํ สํวิชิํ ภุสํฯ|
    count |๒๘๔|
      block |ปุโน ปตฺตํ คเหตฺวาน โสธยิตฺวา สุคนฺธินา|
      block |ปสนฺนจิตฺตา ปูเรตฺวา สฆตํ สกฺกรํ อทํฯ|
    count |๒๘๕|
      block |ยตฺถ ยตฺถูปปชฺชามิ สุรูปา โหมิ ทานโต|
      block |พุทฺธสฺส อปกาเรน ทุคฺคนฺธา วทเนน จฯ|
    count |๒๘๖|
      block |ปุน กสฺสปวีรสฺส นิธายนฺตมฺหิ เจติเย|
      block |โสวณฺณํ อิฏฺฐกํ วรํ อทาสิํ มุทิตา อหํฯ|
    count |๒๘๗|
      block |จตุชฺชาเตน คนฺเธน นิจยิตฺวา ตมิฏฺฐกํ|
      block |มุตฺตา ทุคฺคนฺธโทสมฺหา สพฺพงฺคสุสมาคตาฯ|
    count |๒๘๘|
      block |สตฺตปาติสหสฺสานิ รตเนเหว สตฺตหิ|
      block |กาเรตฺวา ฆตปูรานิ วฏฺฏีนิ จ สหสฺสโสฯ|
    count |๒๘๙|
      block |ปกฺขิปิตฺวา ปทีเปตฺวา ฐปยิํ สตฺตปนฺติโย|
      block |ปูชนตฺถํ โลกนาถสฺส วิปฺปสนฺเนน เจตสาฯ|
    count |๒๙๐|
      block |ตทาปิ ตมฺหิ ปุญฺญมฺหิ ภาคินียิ วิเสสโต|
      block |ปุน กาสีสุ สญฺชาโต สุมิตฺตา อิติ วิสฺสุโตฯ|
    count |๒๙๑|
      block |ตสฺสาหํ ภริยา อาสิํ สุขิตา สชฺชิตา ปิยา|
      block |ตทา ปจฺเจกมุนิโน อทาสิํ ฆนเวฐนํฯ|
    count |๒๙๒|
      block |ตสฺสาปิ ภาคินี อาสิํ โมทิตฺวา ทานมุตฺตมํ|
      block |ปุนาปิ กาสิรฏฺฐมฺหิ ชาโต โกลิยชาติยาฯ|
    count |๒๙๓|
      block |ตทา โกลิยปุตฺตานํ สเตหิ สห ปญฺจหิ|
      block |ปญฺจปจฺเจกพุทฺธานํ สตานิ สมุปฏฺฐหิฯ|
    count |๒๙๔|
      block |เตมาสํ ตปฺปยิตฺวาน อทาสิ จ ติจีวเร|
      block |ชายา ตสฺส ตทา อาสิํ ปุญฺญกมฺมปถานุคาฯ|
    count |๒๙๕|
      block |ตโต จุโต อหุ ราชา นนฺโท นาม มหายโส|
      block |ตสฺสาปิ มเหสี อาสิํ สพฺพกามสมิทฺธินีฯ|
    count |๒๙๖|
      block |ตทา ราชา ภวิตฺวาน พฺรหฺมทตฺโต มหีปติ|
      block |ปทุมวตีปุตฺตานํ ปจฺเจกมุนินํ ตทาฯ|
    count |๒๙๗|
      block |สตานิ ปญฺจนูนานิ ยาวชีวํ อุปฏฺฐหิํ|
      block |ราชุยฺยาเน นิวาเสตฺวา นิพฺพุตานิ จ ปูชยิํฯ|
    count |๒๙๘|
      block |เจติยานิ จ กาเรตฺวา ปพฺพชิตฺวา อุโภ มยํ|
      block |ภาเวตฺวา อปฺปมญฺญาโย พฺรหฺมโลกํ อคมฺหเสฯ|
    count |๒๙๙|
      block |ตโต จุโต มหาติตฺเถ สุชาโต ปิปฺผลายโน|
      block |มาตา สุมนเทวีติ โกสิโคตฺโต ทิโช ปิตาฯ|
    count |๓๐๐|
      block |อหํ มทฺเท ชนปเท สากลาย ปุรุตฺตเม|
      block |กปฺปิลสฺส ทิชสฺสาสิํ ธีตา มาตา สุจีมติฯ|
    count |๓๐๑|
      block |ฆนกญฺจนพิมฺเพน นิมฺมินิตฺวาน มํ ปิตา|
      block |อทา กสฺสปธีรสฺส กาเมหิ วชฺชิตสฺสมํฯ|
    count |๓๐๒|
      block |กทาจิ โส การุณิโก คนฺตฺวา กมฺมนฺตเปกฺขโก|
      block |กากาทิเกหิ ขชฺชนฺเต ปาเณ ทิสฺวาน สํวิชิฯ|
    count |๓๐๓|
      block |ฆเรวาหํ ติเล ชาเต ทิสฺวานาตปตาปเน|
      block |กิมิ กาเกหิ ขชฺชนฺเต สํเวคมลภิํ ตทาฯ|
    count |๓๐๔|
      block |ตทา โส ปพฺพชี ธีโร อหํ ตมนุปพฺพชิํ|
      block |ปญฺจวสฺสานิ นิวสิํ ปริพฺพาชวเต อหํฯ|
    count |๓๐๕|
      block |ยทา ปพฺพชิตา อาสิ โคตมี ชินโปสิกา|
      block |ตทาหํ ตมุปคนฺตฺวา พุทฺเธน อนุสาสิตาฯ|
    count |๓๐๖|
      block |น จิเรเนว กาเลน อรหตฺตมปาปุณิํ|
      block |อโห กลฺยาณมิตฺตตฺตํ กสฺสปสฺส สิรีมโตฯ|
    count |๓๐๗|
      block |สุโต พุทฺธสฺส ทายาโท กสฺสโป สุสมาหิโต|
      block |ปุพฺเพนิวาสํ โย เวทิ สคฺคาปายญฺจ ปสฺสติฯ|
    count |๓๐๘|
      block |อโถ ชาติกฺขยํ ปตฺโต อภิญฺญาโวสิโต มุนิ|
      block |เอตาหิ ตีหิ วิชฺชาหิ เตวิชฺโช โหติ พฺราหฺมโณฯ|
    count |๓๐๙|
      block |ตเถว ภทฺทกาปิลานี เตวิชฺชา มจฺจุหายินี|
      block |ธาเรติ อนฺติมํ เทหํ ชิตฺวา มารํ สวาหนํฯ|
    count |๓๑๐|
      block |ทิสฺวา อาทีนวํ โลเก อุโภ ปพฺพชิตา มยํ|
      block |ตฺยมฺห ขีณาสวา ทนฺตา สีติภูตามฺห นิพฺพุตาฯ|
    count |๓๑๑|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๓๑๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๑๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ ภทฺทกาปิลานี ภิกฺขุนี อิมา คาถาโย อภาสิตฺถาติฯ|
    stand |ภทฺทกาปิลานีเถริยาปทานํ สตฺตมํฯ|
  block |๘ ยโสธราเถรีอปทานํ|
    count |๓๑๔|
      block |เอกสฺมิํ สมเย รมฺเม อิทฺเธ ราชคเห ปุเร|
      block |ปพฺภารมฺหิ วเรกมฺหิ วสนฺเต นรนายเกฯ|
    count |๓๑๕|
      block |วสนฺติยา ตมฺหิ นคเร รมฺเม ภิกฺขุนุปสฺสเย|
      block |ยโสธราภิกฺขุนิยา เอวํ อาสิ วิตกฺกิตํฯ|
    count |๓๑๖|
      block |สุทฺโธทโน มหาราชา โคตมี จ ปชาปตี|
      block |อภิญฺญาตา มหาเถรา เถริโย จ มหิทฺธิกาฯ|
    count |๓๑๗|
      block |สนฺติํ คตาว อาสุํ เต ทีปจฺจีว นิราสวา|
      block |โลกนาเถ ธรนฺเตว อหมฺปิ จ สิวํ ปทํฯ|
    count |๓๑๘|
      block |คมิสฺสามีติ จินฺเตตฺวา ปสฺสนฺตี อายุมตฺตโน|
      block |ปสฺสิตฺวา อายุสงฺขารํ ตทเหว ขยํ คตํฯ|
    count |๓๑๙|
      block |ปตฺตจีวรมาทาย นิกฺขมิตฺวา สกสฺสมา|
      block |ปุรกฺขตา ภิกฺขุนีภิ สเตหิ สหสฺเสหิ สา ฯ|
    count |๓๒๐|
      block |มหิทฺธิกา มหาปญฺญา สมฺพุทฺธํ อุปสงฺกมิ|
      block |สมฺพุทฺธํ อภิวาเทตฺวา สตฺถุโน จกฺกลกฺขเณ|
      block |นิสินฺนา เอกมนฺตมฺหิ อิทํ วจนมพฺรวิฯ|
    count |๓๒๑|
      block |อฏฺฐสตฺตติวสฺสาหํ ปจฺฉิโม วตฺตเต วโย|
      block |ปพฺภารมฺหิ อนุปฺปตฺตา อาโรเจมิ มหามุนิฯ|
    count |๓๒๒|
      block |ปริปกฺโก วโย มยฺหํ ปริตฺตํ มม ชีวิตํ|
      block |ปหาย โว คมิสฺสามิ กตํ เม สรณมตฺตโนฯ|
    count |๓๒๓|
      block |วยมฺหิ ปจฺฉิเม กาเล มรณํ อุปรุทฺธติ|
      block |อชฺชรตฺติํ มหาวีร ปาปุณิสฺสามิ นิพฺพุติํฯ|
    count |๓๒๔|
      block |นตฺถิ ชาติ ชรา พฺยาธิ มรณญฺจ มหามุเน|
      block |อชรามรณํ ปุรํ คมิสฺสามิ อสงฺขตํฯ|
    count |๓๒๕|
      block |ยาวตา ปริสา นาม สมุปาสนฺติ สตฺถุโน|
      block |อปราธมชานนฺตี ขมนฺตํ สมฺมุขา มุเนฯ|
    count |๓๒๖|
      block |สํสริตฺวา จ สํสาเร ขลิตญฺเจ มมํ ตยิ|
      block |อาโรเจมิ มหาวีร อปราธํ ขมสฺสุ เมฯ|
    count |๓๒๗|
      block |สุตฺวาน วจนํ ตสฺสา มุนินฺโท อิทมพฺรวิ|
      block |กิมุตฺตรํ เต วกฺขามิ นิพฺพานาย วชนฺติยาฯ|
    count |๓๒๘|
      block |อิทฺธิญฺจาปิ นิทสฺเสหิ มม สาสนการิเก|
      block |ปริสานญฺจ สพฺพาสํ กงฺขํ ฉินฺทสฺสุ ยาวตาฯ|
    count |๓๒๙|
      block |สุตฺวา ตํ มุนิโน วาจํ ภิกฺขุนี สา ยโสธรา|
      block |วนฺทิตฺวา มุนิราชํ ตํ อิทํ วจนมพฺรวิฯ|
    count |๓๓๐|
      block |ยโสธรา อหํ วีร อคาเร เต ปชาปติ|
      block |สากิยมฺหิ กุเล ชาตา อิตฺถิองฺเค ปติฏฺฐิตาฯ|
    count |๓๓๑|
      block |ถีนํ สตสหสฺสานํ นวุตีนํ ฉทุตฺตริ|
      block |อคาเร เต อหํ วีร ปาโมกฺขา สพฺพา อิสฺสราฯ|
    count |๓๓๒|
      block |รูปาจารคุณูเปตา โยพฺพนฏฺฐา ปิยํวทา|
      block |สพฺพา มํ อปจายนฺติ เทวตา วิย มานุสาฯ|
    count |๓๓๓|
      block |กญฺญาสตสหสฺสปมุขา สกฺยปุตฺตนิเวสเน|
      block |สมานสุขทุกฺขตา เทวตา วิย นนฺทเนฯ|
    count |๓๓๔|
      block |กามธาตุมติกฺกมฺม สณฺฐิตา รูปธาตุยา|
      block |รูเปน สทิสา นตฺถิ ฐเปตฺวา โลกนายกํฯ|
    count |๓๓๕|
      block |สมฺพุทฺธํ อภิวาเทตฺวา อิทฺธิํ ทสฺเสสิ สตฺถุโน|
      block |เนกา นานาวิธาการา มหาอิทฺธีปิ ทสฺสยี ฯ|
    count |๓๓๖|
      block |จกฺกวาฬสมํ กายํ สีสํ อุตฺตรโต กุรุ|
      block |อุโภ ปกฺขา ทุเว ทีปา ชมฺพุทีปํ สรีรโตฯ|
    count |๓๓๗|
      block |ทกฺขิณญฺจ สรํ ปิญฺฉํ นานาสาขา ตุ ปตฺตกา|
      block |จนฺทญฺจ สูริยญฺจกฺขิ เมรุปพฺพตโต สิขํฯ|
    count |๓๓๘|
      block |จกฺกวาลคิริํ ตุณฺฑํ ชมฺพุรุกฺขํ สมูลกํ|
      block |พีชมานา อุปาคนฺตฺวา วนฺทนฺตี โลกนายกํฯ|
    count |๓๓๙|
      block |หตฺถิวณฺณํ ตเถวสฺสํ ปพฺพตํ ชลธิํ ตถา|
      block |จนฺทิมํ สูริยํ เมรุํ สกฺกวณฺณญฺจ ทสฺสยิฯ|
    count |๓๔๐|
      block |ยโสธรา อหํ วีร ปาเท วนฺทามิ จกฺขุม|
      block |สหสฺสโลกธาตูนํ ผุลฺลปทฺเมน ฉาทยิฯ|
    count |๓๔๑|
      block |พฺรหฺมวณฺณญฺจ มาเปตฺวา ธมฺมํ เทเสสิ สุญฺญตํ|
      block |ยโสธรา อหํ วีร ปาเท วนฺทามิ จกฺขุมฯ|
    count |๓๔๒|
      block |อิทฺธีสุ จ วสี โหมิ ทิพฺพาย โสตธาตุยา|
      block |เจโตปริยญาณสฺส วสี โหมิ มหามุนิฯ|
    count |๓๔๓|
      block |ปุพฺเพนิวาสํ ชานามิ ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๓๔๔|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ มยฺหํ มหาวีร อุปฺปนฺนํ ตว สนฺติเกฯ|
    count |๓๔๕|
      block |ปุพฺพานํ โลกนาถานํ สงฺคมํ เต นิทสฺสิตํ|
      block |อธิการํ พหุํ มยฺหํ ตุยฺหตฺถาย มหามุเนฯ|
    count |๓๔๖|
      block |ยํ มยฺหํ ปูริตํ กมฺมํ กุสลํ สรเส มุเน|
      block |ตุยฺหตฺถาย มหาวีร ปุญฺญํ อุปจิตํ มยาฯ|
    count |๓๔๗|
      block |อภพฺพฏฺฐาเน วชฺเชตฺวา วารยิตฺวา อนาจรํ|
      block |ตุยฺหตฺถาย มหาวีร สญฺจตฺตํ ชีวิตํ มยาฯ|
    count |๓๔๘|
      block |เนกโกฏิสหสฺสานิ ภริยตฺถายทาสิ มํ|
      block |น ตตฺถ วิมนา โหมิ ตุยฺหตฺถาย มหามุนิฯ|
    count |๓๔๙|
      block |เนกโกฏิสหสฺสานิ อุปการายทาสิ มํ|
      block |น ตตฺถ วิมนา โหมิ ตุยฺหตฺถาย มหามุนิฯ|
    count |๓๕๐|
      block |เนกโกฏิสหสฺสานิ โภชนตฺถายทาสิ มํ|
      block |น ตตฺถ วิมนา โหมิ ตุยฺหตฺถาย มหามุนิฯ|
    count |๓๕๑|
      block |เนกโกฏิสหสฺสานิ ชีวิตานิ ปริจฺจชิํ|
      block |ภยโมกฺขํ กริสฺสนฺติ ททามิ มม ชีวิตํฯ|
    count |๓๕๒|
      block |องฺคคเต อลงฺกาเร วตฺเถ นานาวิเธ พหู|
      block |อิตฺถิมณฺเฑ น คูหามิ ตุยฺหตฺถาย มหามุนิฯ|
    count |๓๕๓|
      block |ธนธญฺญปริจฺจาคํ คามานิ นิคมานิ จ|
      block |เขตฺตํ ปุตฺตา จ ธีตา จ ปริจฺจตฺตา มหามุนิฯ|
    count |๓๕๔|
      block |หตฺถี อสฺสา ควา จาปิ ทาสิโย ปริจาริกา|
      block |ตุยฺหตฺถาย มหาวีร ปริจฺจตฺตา อสงฺขิยาฯ|
    count |๓๕๕|
      block |ยํ มยฺหํ ปฏิมนฺเตสิ ทานํ ทสฺสามิ ยาจเก|
      block |วิมนํ เม น ปสฺสามิ ททโต ทานมุตฺตมํฯ|
    count |๓๕๖|
      block |นานาวิธํ พหุํ ทุกฺขํ สํสาเร จ พหุพฺพิเธ|
      block |ตุยฺหตฺถาย มหาวีร อนุภุตฺตํ อสงฺขิยํฯ|
    count |๓๕๗|
      block |สุขปฺปตฺตานุโมทามิ น จ ทุกฺเขสุ ทุมฺมนา|
      block |สพฺพตฺถ ตุลิตา โหมิ ตุยฺหตฺถาย มหามุนิฯ|
    count |๓๕๘|
      block |อนุมคฺเคน สมฺพุทฺโธ ยํ ธมฺมํ อภินีหริ|
      block |อนุโภตฺวา สุขํ ทุกฺขํ ปตฺโต โพธิํ มหามุนิฯ|
    count |๓๕๙|
      block |พฺรหฺมเทวญฺจ สมฺพุทฺธํ โคตมํ โลกนายกํ|
      block |อญฺเญสํ โลกนาถานํ สงฺคมํ เต พหุํ มยาฯ|
    count |๓๖๐|
      block |อธิการํ พหุํ มยฺหํ ตุยฺหตฺถาย มหามุนิ|
      block |คเวสโต พุทฺธธมฺเม อหํ เต ปริจาริกาฯ|
    count |๓๖๑|
      block |กปฺเป จ สตสหสฺเส จตุโร จ อสงฺขิเย|
      block |ทีปงฺกโร มหาวีโร อุปฺปชฺชิ โลกนายโกฯ|
    count |๓๖๒|
      block |ปจฺจนฺตเทสวิสเย นิมนฺเตตฺวา ตถาคตํ|
      block |ตสฺส อาคมนํ มคฺคํ โสเธนฺติ ตุฏฺฐมานสาฯ|
    count |๓๖๓|
      block |เตน กาเลน โส อาสิ สุเมโธ นาม พฺราหฺมโณ|
      block |มคฺคญฺจ ปฏิยาเทสิ อายโต สพฺพทสฺสิโนฯ|
    count |๓๖๔|
      block |เตน กาเลนหํ อาสิํ กญฺญา พฺราหฺมณสมฺภวา|
      block |สุมิตฺตานาม นาเมน อุปคจฺฉิํ สมาคมํฯ|
    count |๓๖๕|
      block |อฏฺฐ อุปฺปลหตฺถานิ ปูชนตฺถาย สตฺถุโน|
      block |อาทาย ชนสํมชฺเฌ อทฺทสํ อิสิ มุคฺคตํฯ|
    count |๓๖๖|
      block |จิรานุคตํ ทยิตํ อติกฺกนฺตํ มโนหรํ|
      block |ทิสฺวา ตทา อมญฺญิสฺสํ สผลํ ชีวิตํ มมฯ|
    count |๓๖๗|
      block |ปรกฺกมํ ตํ สผลํ อทฺทสํ อิสิโน ตทา|
      block |ปุพฺพกมฺเมน สมฺพุทฺเธ จิตฺตญฺจาปิ ปสีทิ เมฯ|
    count |๓๖๘|
      block |ภิยฺโย จิตฺตํ ปสาเทสิํ อิเส อุคฺคตมานเส|
      block |เทยฺยํ อญฺญํ น ปสฺสามิ เทมิ ปุปฺผานิ เต อิสิฯ|
    count |๓๖๙|
      block |ปญฺจหตฺถา ตว โหนฺตุ ตโย โหนฺตุ มมํ อิเส|
      block |เตน สทฺธิํ สมา โหนฺตุ โพธตฺถาย ตวํ อิเสฯ|
    stand |จตุตฺถํ ภาณวารํฯ|
    count |๓๗๐|
      block |อิสิ คเหตฺวา ปุปฺผานิ อาคจฺฉนฺตํ มหายสํ|
      block |ปูเชสิ ชนสํมชฺเฌ โพธตฺถาย มหาอิสิฯ|
    count |๓๗๑|
      block |ปสฺสิตฺวา ชนสํมชฺเฌ ทีปงฺกโร มหามุนิ|
      block |วิยากาสิ มหาวีโร อิสิ มุคฺคตมานสํฯ|
    count |๓๗๒|
      block |อปริเมยฺเย อิโต กปฺเป ทีปงฺกโร มหามุนิ|
      block |มม กมฺมํ วิยากาสิ อุชุภาวํ มหามุนิฯ|
    count |๓๗๓|
      block |สมจิตฺตา สมกมฺมา สมการี ภวิสฺสติ|
      block |ปิยา เหสฺสติ กมฺเมน ตุยฺหตฺถาย มหาอิสิ ฯ|
    count |๓๗๔|
      block |สุทสฺสนา สุปิยา จ มนาปา ปิยวาทินี|
      block |ตสฺส ธมฺเมสุ ทายาทา วิหริสฺสติ อิทฺธิกาฯ|
    count |๓๗๕|
      block |ยถาปิ ภณฺฑสามุคฺคํ อนุรกฺขติ สามิโน|
      block |เอวํ กุสลธมฺมานํ อนุรกฺขิสฺสเต อยํฯ|
    count |๓๗๖|
      block |ตสฺส เต อนุกมฺปนฺตี ปูรยิสฺสติ ปารมี|
      block |สีโหว ปญฺชรํ เภตฺวา ปาปุณิสฺสติ โพธิยํฯ|
    count |๓๗๗|
      block |อปริเมยฺเย อิโต กปฺเป ยํ มํ พุทฺโธ วิยากรี|
      block |ตํ วาจํ อนุโมเทนฺตี เอวํการี ภวิํ อหํฯ|
    count |๓๗๘|
      block |ตสฺส กมฺมสฺส สุกตสฺส ตตฺถ จิตฺตํ ปสาทยิํ|
      block |เทวมนุสฺสกํ โยนิํ อนุโภตฺวา อสงฺขิยํฯ|
    count |๓๗๙|
      block |สุขทุกฺเขนุโภตฺวาหํ เทเวสุ มานุเสสุ จ|
      block |ปจฺฉิเม ภเว สมฺปตฺเต อชายิํ สากิเย กุเลฯ|
    count |๓๘๐|
      block |รูปวตี โภควตี ยสสีลวตี ตโต|
      block |สพฺพงฺคสมฺปทา โหมิ กุเลสุ อภิสกฺกตาฯ|
    count |๓๘๑|
      block |ลาภํ สิโลกํ สกฺการํ โลกธมฺมสมาคมํ|
      block |จิตฺตญฺจ ทุกฺขิตํ นตฺถิ วสามิ อกุโตภยาฯ|
    count |๓๘๒|
      block |วุตฺตญฺเหตํ ภควตา รญฺโญ อนฺเตปุเร ตทา|
      block |ขตฺติยานํ ปุเร วีร อุปการญฺจ นิทฺทิสิฯ|
    count |๓๘๓|
      block |อุปการา จ ยา นารี ยา จ นารี สุเข ทุเข|
      block |อตฺถกฺขายี จ ยา นารี ยา จ นารีนุกมฺปิกาฯ|
    count |๓๘๔|
      block |ปญฺจโกฏิสตา พุทฺธา นวโกฏิสตานิ จ|
      block |เอเตสํ เทวเทวานํ มหาทานํ ปวตฺตยิํฯ|
    count |๓๘๕|
      block |อธิการํ มหา มยฺหํ ธมฺมราช สุโณหิ เม|
      block |เอกาทสโกฏิสตา พุทฺธา ทฺวาทส โกฏิโย ฯ|
    count |๓๘๖|
      block |เอเตสํ เทวเทวานํ มหาทานํ ปวตฺตยิํ|
      block |อธิการํ มหา มยฺหํ ธมฺมราช สุโณหิ เมฯ|
    count |๓๘๗|
      block |วีสโกฏิสตา พุทฺธา ติํสโกฏิสตานิ จ|
      block |เอเตสํ เทวเทวานํ มหาทานํ ปวตฺตยิํฯ|
    count |๓๘๘|
      block |อธิการํ มหา มยฺหํ ธมฺมราช สุโณหิ เม|
      block |จตฺตาลีสโกฏิสตา ปญฺญาส โกฏิสตานิ จฯ|
    count |๓๘๙|
      block |เอเตสํ เทวเทวานํ มหาทานํ ปวตฺตยิํ|
      block |อธิการํ มหา มยฺหํ ธมฺมราช สุโณหิ เมฯ|
    count |๓๙๐|
      block |สฏฺฐิโกฏิสตา พุทฺธา สตฺตติโกฏิสตานิ จ|
      block |เอเตสํ เทวเทวานํ มหาทานํ ปวตฺตยิํฯ|
    count |๓๙๑|
      block |อธิการํ มหา มยฺหํ ธมฺมราช สุโณหิ เม|
      block |อสีติโกฏิสตา พุทฺธา นวุติโกฏิสตานิ จฯ|
    count |๓๙๒|
      block |เอเตสํ เทวเทวานํ มหาทานํ ปวตฺตยิํ|
      block |อธิการํ มหา มยฺหํ ธมฺมราช สุโณหิ เมฯ|
    count |๓๙๓|
      block |โกฏิสตสหสฺสานิ โหนฺติ โลกคฺคนายกา|
      block |เอเตสํ เทวเทวานํ มหาทานํ ปวตฺตยิํฯ|
    count |๓๙๔|
      block |อธิการํ มหา มยฺหํ ธมฺมราช สุโณหิ เม|
      block |นวโกฏิสหสฺสานิ อปเร โลกนายกาฯ|
    count |๓๙๕|
      block |เอเตสํ เทวเทวานํ มหาทานํ ปวตฺตยิํ|
      block |อธิการํ มหา มยฺหํ ธมฺมราช สุโณหิ เมฯ|
    count |๓๙๖|
      block |โกฏิสตสหสฺสานิ ปญฺจาสีติมเหสินํ|
      block |ปญฺจาสีติโกฏิสตา สตฺตติํสา จ โกฏิโยฯ|
    count |๓๙๗|
      block |เอเตสํ เทวเทวานํ มหาทานํ ปวตฺตยิํ|
      block |อธิการํ มหา มยฺหํ ธมฺมราช สุโณหิ เมฯ|
    count |๓๙๘|
      block |ปจฺเจกพุทฺธา วีตราคา อฏฺฐฏฺฐมกโกฏิโย|
      block |อธิการํ มหา มยฺหํ ธมฺมราช สุโณหิ เมฯ|
    count |๓๙๙|
      block |ขีณาสวา วีตมลา อสงฺขิยา พุทฺธสาวกา|
      block |อธิการํ มหา มยฺหํ ธมฺมราช สุโณหิ เมฯ|
    count |๔๐๐|
      block |เอวํ ธมฺเม สุจิณฺณานํ สทา ธมฺมสฺส จารินํ|
      block |ธมฺมจารี สุขํ เสติ อสฺมิํ โลเก ปรมฺหิ จฯ|
    count |๔๐๑|
      block |ธมฺมํ จเร สุจริตํ น นํ ทุจฺจริตํ จเร|
      block |ธมฺมจารี สุขํ เสติ อสฺมิํ โลเก ปรมฺหิ จฯ|
    count |๔๐๒|
      block |นิพฺพินฺทิตฺวาน สํสาเร ปพฺพชิํ อนคาริยํ|
      block |สหสฺสปริวาเรน ปพฺพชิตฺวา อกิญฺจนาฯ|
    count |๔๐๓|
      block |อคารํ วิชหิตฺวาน ปพฺพชิํ อนคาริยํ|
      block |อฑฺฒมาเส อสมฺปตฺเต จตุสจฺจมปาปุณิํฯ|
    count |๔๐๔|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อุปเนนฺติ พหู ชนา สาคเรเยว อูมิโยฯ|
    count |๔๐๕|
      block |กิเลสา ฌาปิตา มยฺหํ…เป … วิหรามิ อนาสวาฯ|
    count |๔๐๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๐๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    count |๔๐๘|
      block |เอวํ พหุวิธํ ทุกฺขํ สมฺปตฺตี จ พหุพฺพิธา|
      block |วิสุทฺธิภาวํ สมฺปตฺตา ลภามิ สพฺพสมฺปทาฯ|
    count |๔๐๙|
      block |ยา ททาติ สกตฺตานํ ปุญฺญตฺถาย มเหสิโน|
      block |สหายสมฺปทา โหนฺติ นิพฺพานปทมสงฺขตํฯ|
    count |๔๑๐|
      block |ปริกฺขีณํ อตีตญฺจ ปจฺจุปฺปนฺนํ อนาคตํ|
      block |สพฺพกมฺมํ มมํ ขีณํ ปาเท วนฺทามิ จกฺขุมฯ|
    block |อิตฺถํ สุทํ ยโสธรา ภิกฺขุนี ภควโต สมฺมุขา อิมา คาถาโย อภาสิตฺถาติฯ|
    stand |ยโสธราเถริยาปทานํ อฏฺฐมํฯ|
  block |๙ ยโสธราปมุขทสภิกฺขุนีสหสฺสอปทานํ|
    count |๔๑๑|
      block |กปฺเป จ สตสหสฺเส จตุโร จ อสงฺขิเย|
      block |ทีปงฺกโร นาม ชิโน อุปฺปชฺชิ โลกนายโกฯ|
    count |๔๑๒|
      block |ทีปงฺกโร มหาวีโร วิยากาสิ วินายโก|
      block |สุเมธญฺจ สุมิตฺตญฺจ สมานสุขทุกฺขตํฯ|
    count |๔๑๓|
      block |สเทวกญฺจ ปสฺสนฺโต วิจรนฺโต สเทวกํ|
      block |เตสํ ปกิตฺตเน อมฺเห อุปคมฺม สมาคมํฯ|
    count |๔๑๔|
      block |อมฺหํ สพฺพปติ โหหิ อนาคตสมาคเม|
      block |สพฺพาว ตุยฺหํ ภริยา มนาปา ปิยวาทิกาฯ|
    count |๔๑๕|
      block |ทานํ สีลมยํ สพฺพํ ภาวนา จ สุภาวิตา|
      block |ทีฆรตฺตญฺจ โน สพฺพํ ปริจฺจตฺตํ มหามุเนฯ|
    count |๔๑๖|
      block |คนฺธํ วิเลปนํ มาลํ ทีปญฺจ รตนามยํ|
      block |ยํกิญฺจิ ปตฺถิตํ สพฺพํ ปริจฺจตฺตํ มหามุนิฯ|
    count |๔๑๗|
      block |อญฺญํ วาปิ กตํ กมฺมํ ปริโภคญฺจ มานุสํ|
      block |ทีฆรตฺตญฺหิ โน สพฺพํ ปริจฺจตฺตํ มหามุนิฯ|
    count |๔๑๘|
      block |อเนกชาติสํสารํ พหุํ ปุญฺญมฺปิ โน กตํ|
      block |อิสฺสรมนุโภตฺวาน สํสริตฺวา ภวาภเวฯ|
    count |๔๑๙|
      block |ปจฺฉิเม ภเว สมฺปตฺเต สกฺยปุตฺตนิเวสเน|
      block |นานากุลูปปนฺนาโย อจฺฉรา กามวณฺณินีฯ|
    count |๔๒๐|
      block |ลาภคฺเคน ยสํ ปตฺตา ปูชิตา สพฺพสกฺกตา|
      block |ลาภิโย อนฺนปานานํ สทา สมฺมานิตา มยํฯ|
    count |๔๒๑|
      block |อคารํ ปชหิตฺวาน ปพฺพชิมฺหนคาริยํ|
      block |อฑฺฒมาเส อสมฺปตฺเต สพฺพา ปตฺตามฺห นิพฺพุติํฯ|
    count |๔๒๒|
      block |ลาภิโย อนฺนปานานํ วตฺถเสนาสนานิ จ|
      block |อุเปนฺติ ปจฺจยา สพฺเพ สทา สกฺกตปูชิตาฯ|
    count |๔๒๓|
      block |กิเลสา ฌาปิตา อมฺหํ…เป … วิหราม อนาสวาฯ|
    count |๔๒๔|
      block |สฺวาคตํ วต โน อาสิ…เป … กตํ พุทฺธสฺส สาสนํฯ|
    count |๔๒๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    block |อิตฺถํ สุทํ ยโสธราปมุขานิ ทสภิกฺขุนีสหสฺสานิ ภควโต สมฺมุขา อิมา คาถาโย อภาสิตฺถาติฯ|
    stand |ยโสธราปมุขทสภิกฺขุนีสหสฺสาปทานํ นวมํฯ|
  block |๑๐ ยโสธราปมุขอฏฺฐารสภิกฺขุนีสหสฺสอปทานํ|
    count |๔๒๖|
      block |อฏฺฐารสสหสฺสานิ ภิกฺขุนี สกฺยสมฺภวา|
      block |ยโสธราปมุขานิ สมฺพุทฺธํ อุปสงฺกมุํฯ|
    count |๔๒๗|
      block |อฏฺฐารสสหสฺสานิ สพฺพา โหนฺติ มหิทฺธิกา|
      block |วนฺทนฺตี มุนิโน ปาเท อาโรเจนฺติ ยถาพลํฯ|
    count |๔๒๘|
      block |ชาติ ขีณา ชรา พฺยาธิ มรณญฺจ มหามุนิ|
      block |อนาสวํ ปทํ สนฺตํ อมตํ ยาม นายกฯ|
    count |๔๒๙|
      block |ขลิตญฺเจ ปุเร อตฺถิ สพฺพาสมฺปิ มหามุนิ|
      block |อปราธมชานนฺตี ขม อมฺหํ วินายกฯ|
    count |๔๓๐|
      block |อิทฺธิญฺจาปิ นิทสฺเสถ มม สาสนการิกา|
      block |ปริสานญฺจ สพฺพาสํ กงฺขํ ฉินฺทถ ยาวตาฯ|
    count |๔๓๑|
      block |ยโสธรา มหาวีร มนาปา ปิยทสฺสนา|
      block |สพฺพา ตุยฺหํ มหาวีร อคารสฺมิํ ปชาปติฯ|
    count |๔๓๒|
      block |ถีนํ สตสหสฺสานํ นวุตีนํ ฉทุตฺตริ|
      block |อคาเร เต มยํ วีร ปาโมกฺขา สพฺพา อิสฺสราฯ|
    count |๔๓๓|
      block |รูปาจารคุณูเปตา โยพฺพนฏฺฐา ปิยํวทา|
      block |สพฺพา โน อปจายนฺติ เทวตา วิย มานุสาฯ|
    count |๔๓๔|
      block |อฏฺฐารสสหสฺสานิ สพฺพา สากิยสมฺภวา|
      block |ยโสธราสหสฺสานิ ปาโมกฺขา อิสฺสรา ตทาฯ|
    count |๔๓๕|
      block |กามธาตุมติกฺกมฺม สณฺฐิตา รูปธาตุยา|
      block |รูเปน สทิสา นตฺถิ สหสฺสานํ มหามุนิฯ|
    count |๔๓๖|
      block |สมฺพุทฺธํ อภิวาเทตฺวา อิทฺธิํ ทสฺสํสุ สตฺถุโน|
      block |เนกา นานาวิธาการา มหาอิทฺธีปิ ทสฺสยุํฯ|
    count |๔๓๗|
      block |จกฺกวาฬสมํ กายํ สีสํ อุตฺตรโต กุรุ|
      block |อุโภ ปกฺขา ทุเว ทีปา ชมฺพุทีปํ สรีรโตฯ|
    count |๔๓๘|
      block |ทกฺขิณญฺจ สรํ ปิญฺฉํ นานาสาขา ตุ ปตฺตกา|
      block |จนฺทญฺจ สูริยญฺจกฺขิ เมรุปพฺพตโต สิขํฯ|
    count |๔๓๙|
      block |จกฺกวาฬคิริํ ตุณฺฑํ ชมฺพุรุกฺขํ สมูลกํ|
      block |พีชมานา อุปาคนฺตฺวา วนฺทนฺตี โลกนายกํฯ|
    count |๔๔๐|
      block |หตฺถิวณฺณํ ตเถวสฺสํ ปพฺพตํ ชลธิํ ตถา|
      block |จนฺทญฺจ สูริยํ เมรุํ สกฺกวณฺณญฺจ ทสฺสยุํฯ|
    count |๔๔๑|
      block |ยโสธรา มยํ วีร ปาเท วนฺทาม จกฺขุม|
      block |ตว จิรปภาเวน นิปฺผนฺนา นรนายกฯ|
    count |๔๔๒|
      block |อิทฺธีสุ จ วสี โหม ทิพฺพาย โสตธาตุยา|
      block |เจโตปริยญาณสฺส วสี โหม มหามุเนฯ|
    count |๔๔๓|
      block |ปุพฺเพนิวาสํ ชานาม ทิพฺพจกฺขุ วิโสธิตํ|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๔๔๔|
      block |อตฺถธมฺมนิรุตฺตีสุ ปฏิภาเน ตเถว จ|
      block |ญาณํ อมฺหํ มหาวีร อุปฺปนฺนํ ตว สนฺติเกฯ|
    count |๔๔๕|
      block |ปุพฺพานํ โลกนาถานํ สงฺคมํ โน นิทสฺสิตํ|
      block |อธิการา พหู อมฺหํ ตุยฺหตฺถาย มหามุเนฯ|
    count |๔๔๖|
      block |ยํ อมฺหํ ปูริตํ กมฺมํ กุสลํ สรเส มุเน|
      block |ตุยฺหตฺถาย มหาวีร ปุญฺญานุปจิตานิ โนฯ|
    count |๔๔๗|
      block |อภพฺพฏฺฐาเน วชฺเชตฺวา วารยิมฺห อนาจรํ|
      block |ตุยฺหตฺถาย มหาวีร จตฺตานิ ชีวิตานิ โน ฯ|
    count |๔๔๘|
      block |เนกโกฏิสหสฺสานิ ภริยตฺถายทาสิ โน|
      block |น ตตฺถ วิมนา โหม ตุยฺหตฺถาย มหามุเนฯ|
    count |๔๔๙|
      block |เนกโกฏิสหสฺสานิ อุปการายทาสิ โน|
      block |น ตตฺถ วิมนา โหม ตุยฺหตฺถาย มหามุเนฯ|
    count |๔๕๐|
      block |เนกโกฏิสหสฺสานิ โภชนตฺถายทาสิ โน|
      block |น ตตฺถ วิมนา โหม ตุยฺหตฺถาย มหามุเนฯ|
    count |๔๕๑|
      block |เนกโกฏิสหสฺสานิ ชีวิตานิ จชิมฺหเส|
      block |ภยโมกฺขํ กริสฺสาม ชีวิตานิ จชิมฺหเสฯ|
    count |๔๕๒|
      block |องฺคคเต อลงฺกาเร วตฺเถ นานาวิเธ พหู|
      block |อิตฺถิภณฺเฑ น คูหาม ตุยฺหตฺถาย มหามุเนฯ|
    count |๔๕๓|
      block |ธนธญฺญปริจฺจาคํ คามานิ นิคมานิ จ|
      block |เขตฺตํ ปุตฺตา จ ธีตา จ ปริจฺจตฺตา มหามุเนฯ|
    count |๔๕๔|
      block |หตฺถี อสฺสา ควา จาปิ ทาสิโย ปริจาริกา|
      block |ตุยฺหตฺถาย มหาวีร ปริจฺจตฺตํ อสงฺขิยํฯ|
    count |๔๕๕|
      block |ยํ อมฺเห ปฏิมนฺเตสิ ทานํ ทสฺสาม ยาจเก|
      block |วิมนํ โน น ปสฺสาม ททโต ทานมุตฺตมํฯ|
    count |๔๕๖|
      block |นานาวิธํ พหุํ ทุกฺขํ สํสาเร จ พหุพฺพิเธ|
      block |ตุยฺหตฺถาย มหาวีร อนุภุตฺตํ อสงฺขิยํฯ|
    count |๔๕๗|
      block |สุขปฺปตฺตานุโมทาม น จ ทุกฺเขสุ ทุมฺมนา|
      block |สพฺพตฺถ ตุลิตา โหม ตุยฺหตฺถาย มหามุเนฯ|
    count |๔๕๘|
      block |อนุมคฺเคน สมฺพุทฺโธ ยํ ธมฺมํ อภินีหริ|
      block |อนุโภตฺวา สุขํ ทุกฺขํ ปตฺโต โพธิํ มหามุเนฯ|
    count |๔๕๙|
      block |พฺรหฺมเทวญฺจ สมฺพุทฺธํ โคตมํ โลกนายกํ|
      block |อญฺเญสํ โลกนาถานํ สงฺคมํ เตหิ โน พหูฯ|
    count |๔๖๐|
      block |อธิการํ พหุํ อมฺเห ตุยฺหตฺถาย มหามุเน|
      block |คเวสโต พุทฺธธมฺเม มยํ เต ปริจาริกาฯ|
    count |๔๖๑|
      block |กปฺเป จ สตสหสฺเส จตุโร จ อสงฺขิเย|
      block |ทีปงฺกโร มหาวีโร อุปฺปชฺชิ โลกนายโกฯ|
    count |๔๖๒|
      block |ปจฺจนฺตเทสวิสเย นิมนฺเตตฺวา ตถาคตํ|
      block |ตสฺส อาคมนํ มคฺคํ โสเธนฺติ ตุฏฺฐมานสาฯ|
    count |๔๖๓|
      block |เตน กาเลน โส อาสิ สุเมโธ นาม พฺราหฺมโณ|
      block |มคฺคญฺจ ปฏิยาเทสิ อายโต สพฺพทสฺสิโนฯ|
    count |๔๖๔|
      block |เตน กาเลน อหุมฺห สพฺพา พฺราหฺมณสมฺภวา|
      block |ถลูทชานิ ปุปฺผานิ อาหริมฺห สมาคมํฯ|
    count |๔๖๕|
      block |ตสฺมิํ โส สมเย พุทฺโธ ทีปงฺกโร มหายโส|
      block |วิยากาสิ มหาวีโร อิสิมุคฺคตมานสํฯ|
    count |๔๖๖|
      block |จลตี รวตี ปุถวี สงฺกมฺปติ สเทวเก|
      block |ตสฺส กมฺมํ ปกิตฺเตนฺเต อิสิมุคฺคตมานสํฯ|
    count |๔๖๗|
      block |เทวกญฺญา มนุสฺสา จ มยญฺจาปิ สเทวกา|
      block |นานาปูชนียํ ภณฺฑํ ปูชยิตฺวาน ปตฺถยุํฯ|
    count |๔๖๘|
      block |เตสํ พุทฺโธ วิยากาสิ โชติทีป สนามโก|
      block |อชฺช เย ปตฺถิตา อตฺถิ เต ภวิสฺสนฺติ สมฺมุขาฯ|
    count |๔๖๙|
      block |อปริเมยฺเย อิโต กปฺเป ยํ โน พุทฺโธ วิยากริ|
      block |ตํ วาจมนุโมเทนฺตา เอวํการี อหุมฺห โนฯ|
    count |๔๗๐|
      block |ตสฺส กมฺมสฺส สุกตสฺส ตสฺส จิตฺตํ ปสาทยุํ|
      block |เทวมานุสิกํ โยนิํ อนุโภตฺวา อสงฺขิยํฯ|
    count |๔๗๑|
      block |สุขทุกฺเขนุโภตฺวาน เทเวสุ มานุเสสุ จ|
      block |ปจฺฉิเม ภเว สมฺปตฺเต ชาตามฺห สากิเย กุเลฯ|
    count |๔๗๒|
      block |รูปวตี โภควตี ยสสีลวตี ตโต|
      block |สพฺพงฺคสมฺปทา โหม กุเลสุ อภิสกฺกตาฯ|
    count |๔๗๓|
      block |ลาภํ สิโลกํ สกฺการํ โลกธมฺมสมาคมํ|
      block |จิตฺตญฺจ ทุกฺขิตํ นตฺถิ วสาม อกุโตภยาฯ|
    count |๔๗๔|
      block |วุตฺตญฺเหตํ ภควตา รญฺโญ อนฺเตปุเร ตทา|
      block |ขตฺติยานํ ปุเร วีร อุปการญฺจ นิทฺทิสิฯ|
    count |๔๗๕|
      block |อุปการา จ ยา นารี ยา จ นารี สุเข ทุเข|
      block |อตฺถกฺขายี จ ยา นารี ยา จ นารีนุกมฺปิกาฯ|
    count |๔๗๖|
      block |ธมฺมํ จเร สุจริตํ น นํ ทุจฺจริตํ จเร|
      block |ธมฺมจารี สุขํ เสติ อสฺมิํ โลเก ปรมฺหิ จฯ|
    count |๔๗๗|
      block |อคารํ วิชหิตฺวาน ปพฺพชิมฺหนคาริยํ|
      block |อฑฺฒมาเส อสมฺปตฺเต จตุสจฺจํ ผุสิมฺห โนฯ|
    count |๔๗๘|
      block |จีวรํ ปิณฺฑปาตญฺจ ปจฺจยํ สยนาสนํ|
      block |อุปเนนฺติ พหู อมฺเห สาครสฺเสว อูมิโยฯ|
    count |๔๗๙|
      block |กิเลสา ฌาปิตา อมฺหํ ภวา สพฺเพ สมูหตา|
      block |นาคีว พนฺธนํ เฉตฺวา วิหราม อนาสวาฯ|
    count |๔๘๐|
      block |สฺวาคตํ วต โน อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๔๘๑|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    count |๔๘๒|
      block |เอวํ พหุวิธํ ทุกฺขํ สมฺปตฺตี จ พหุพฺพิธา|
      block |วิสุทฺธภาวํ สมฺปตฺตา ลภาม สพฺพสมฺปทาฯ|
    count |๔๘๓|
      block |ยา ททนฺติ สกตฺตานํ ปุญฺญตฺถาย มเหสิโน|
      block |สหายสมฺปทา โหนฺติ นิพฺพานปทมสงฺขตํฯ|
    count |๔๘๔|
      block |ปริกฺขีณํ อตีตญฺจ ปจฺจุปฺปนฺนํ อนาคตํ|
      block |สพฺพกมฺมมฺปิ โน ขีณํ ปาเท วนฺทาม จกฺขุมฯ|
    count |๔๘๕|
      block |นิพฺพานาย วทนฺตีนํ กิํ โว วกฺขาม อุตฺตริ|
      block |สนฺตสงฺขตโทสญฺหิ ปปฺโปถ อมตํ ปทํฯ|
      block |กุณฺฑลา โคตมี เจว ธมฺมทินฺนา จ สกุลา|
      block |วรนนฺทา จ โสณา จ กาปิลานี ยโสธราฯ|
      block |ทสสหสฺสภิกฺขุนี อฏฺฐารสสหสฺสกา|
      block |คาถาสตานิ จตฺตาริ ฉ จ สตฺตติเมว จ ฯ|
    block |อิตฺถํ สุทํ ยโสธราปมุขานิ อฏฺฐารสภิกฺขุนีสหสฺสานิ ภควโต สมฺมุขา อิมา คาถาโย อภาสิตฺถาติฯ|
    stand |ยโสธราปมุขอฏฺฐารสภิกฺขุนีสหสฺสาปทานํ ทสมํฯ|
    stand |กุณฺฑลเกสีวคฺโค ตติโยฯ|
    block |ตสฺสุทฺทานํ|
