block |๕๔ กจฺจายนวคฺโค|
  block |๑ มหากจฺจายนตฺเถรอปทานํ|
    count |๑|
      block |ปทุมุตฺตโร นาม ชิโน อเนโช อชิตํ ชโย|
      block |สตสหสฺเส กปฺปานํ อิโต อุปฺปชฺชิ นายโกฯ|
    count |๒|
      block |วีโร กมลปตฺตกฺโข สสงฺกวิมลานโน|
      block |กนกาจลสงฺกาโส รวิทิตฺติสมปฺปโภฯ|
    count |๓|
      block |สตฺตเนตฺตมโนหารี วรลกฺขณภูสิโต|
      block |สพฺพวากฺยปถาตีโต มนุชามรสกฺกโตฯ|
    count |๔|
      block |สมฺพุทฺโธ โพธยํ สตฺเต วาคีโส มธุรสฺสโร|
      block |กรุณานิพนฺธสนฺตาโน ปริสาสุ วิสารโทฯ|
    count |๕|
      block |เทเสติ มธุรํ ธมฺมํ จตุสจฺจูปสํหิตํ|
      block |นิมุคฺเค โมหปงฺกมฺหิ สมุทฺธรติ ปาณิเนฯ|
    count |๖|
      block |ตทา เอกจโร หุตฺวา ตาปโส หิมวาลโย|
      block |นภสา มานุสํ โลกํ คจฺฉนฺโต ชินมทฺทสํฯ|
    count |๗|
      block |อุเปจฺจ สนฺติกํ ตสฺส อสฺโสสิํ ธมฺมเทสนํ|
      block |วณฺณยนฺตสฺส วีรสฺส สาวกสฺส มหาคุณํฯ|
    count |๘|
      block |สงฺขิตฺเตน มยา วุตฺตํ วิตฺถาเรน ปกาสยํ|
      block |ปริสํ มญฺจ โตเสติ ยถา กจฺจายโน อยํฯ|
    count |๙|
      block |นาหํ เอวมิเธกจฺจํ อญฺญํ ปสฺสามิ สาวกํ|
      block |ตสฺมาตทคฺเค เอสคฺโค เอวํ ธาเรถ ภิกฺขโวฯ|
    count |๑๐|
      block |ตทาหํ วิมฺหิโต หุตฺวา สุตฺวา วากฺยํ มโนรมํ|
      block |หิมวนฺตํ คมิตฺวาน อาหิตฺวา ปุปฺผสญฺจยํฯ|
    count |๑๑|
      block |ปูเชตฺวา โลกสรณํ ตํ ฐานมภิปตฺถยิํ|
      block |ตทา มมาสยํ ญตฺวา พฺยากาสิ ส รณญฺชโหฯ|
    count |๑๒|
      block |ปสฺสเถตํ อิสิวรํ นิทฺธนฺตกนกตฺตจํ|
      block |อุทฺธคฺคโลมํ ปีณํสํ อจลํ ปญฺชลิํ ฐิตํฯ|
    count |๑๓|
      block |หาสํ สุปุณฺณนยนํ พุทฺธวณฺณคตาสยํ|
      block |ธมฺมชํ อุคฺคหทยํ อมตาสิตฺตสนฺนิภํฯ|
    count |๑๔|
      block |กจฺจานสฺส คุณํ สุตฺวา ตํ ฐานํ ปตฺถยํ ฐิโต|
      block |อนาคตมฺหิ อทฺธาเน โคตมสฺส มหามุเนฯ|
    count |๑๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กจฺจาโน นาม นาเมน เหสฺสติ สตฺถุ สาวโกฯ|
    count |๑๖|
      block |พหุสฺสุโต มหาญาณี อธิปฺปายวิทู มุเน|
      block |ปาปุณิสฺสติ ตํ ฐานํ ยถายํ พฺยากโต มยาฯ|
    count |๑๗|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๑๘|
      block |ทุเว ภเว สํสรามิ เทวตฺเต อถ มานุเส|
      block |อญฺญํ คติํ น คจฺฉามิ พุทฺธปูชายิทํ ผลํฯ|
    count |๑๙|
      block |ทุเว กุเล ปชายามิ ขตฺติเย อถ พฺราหฺมเณ|
      block |นีเจ กุเล น ชายามิ พุทฺธปูชายิทํ ผลํฯ|
    count |๒๐|
      block |ปจฺฉิเม จ ภเว ทานิ ชาโต อุชฺเชนิยํ ปุเร|
      block |ปชฺโชตสฺส จ จณฺฑสฺส ปุโรหิตทิชาธิโน ฯ|
    count |๒๑|
      block |ปุตฺโต ติริฏิวจฺฉสฺส นิปุโณ เวทปารคู|
      block |มาตา จ จนฺทิมา นาม กจฺจาโนหํ วรตฺตโจฯ|
    count |๒๒|
      block |วีมํสนตฺถํ พุทฺธสฺส ภูมิปาเลน เปสิโต|
      block |ทิสฺวา โมกฺขปุรทฺวารํ นายกํ คุณสญฺจยํฯ|
    count |๒๓|
      block |สุตฺวา จ วิมลํ วากฺยํ คติปงฺกวิโสสนํ|
      block |ปาปุณิํ อมตํ สนฺตํ เสเสหิ สห สตฺตหิฯ|
    count |๒๔|
      block |อธิปฺปายวิทู ชาโต สุคตสฺส มหามเต|
      block |ฐปิโต เอตทคฺเค จ สุสมิทฺธมโนรโถฯ|
    count |๒๕|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๒๖|
      block |สฺวาคตํ วต เม อาสิ มม พุทฺธสฺส สนฺติเก|
      block |สฺวาคตํ วต เม อาสิ มม พุทฺธสฺส สนฺติเก ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๗|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา มหากจฺจายโน เถโร อิมา คาถาโย|
    block |อภาสิตฺถาติฯ|
    stand |มหากจฺจายนตฺเถรสฺสาปทานํ ปฐมํฯ|
  block |๒ วกฺกลิตฺเถรอปทานํ|
    count |๒๘|
      block |อิโต สตสหสฺสมฺหิ กปฺเป อุปฺปชฺชิ นายโก|
      block |อโนมนาโม อมิโต นาเมน ปทุมุตฺตโรฯ|
    count |๒๙|
      block |ปทุมาการวทโน ปทุมามลสุจฺฉวี|
      block |โลเกนานุปลิตฺโตว โตเยน ปทุมํ ยถาฯ|
    count |๓๐|
      block |วีโร ปทุมปตฺตกฺโข กนฺโต จ ปทุมํ ยถา|
      block |ปทุมุตฺตรคนฺโธว ตสฺมา โส ปทุมุตฺตโรฯ|
    count |๓๑|
      block |โลกเชฏฺโฐ จ นิมฺมาโน อนฺธานํ นยนูปโม|
      block |สนฺตเวโส คุณนิธิ กรุณามติสาคโรฯ|
    count |๓๒|
      block |ส กทาจิ มหาวีโร พฺรหฺมาสุรสุรจฺจิโต|
      block |สเทวมนุชากิณฺเณ ชนมชฺเฌ ชินุตฺตโม ฯ|
    count |๓๓|
      block |วทเนน สุคนฺเธน มธุเรน รุเตน จ|
      block |รญฺชยํ ปริสํ สพฺพํ สนฺถวี สาวกํ สกํฯ|
    count |๓๔|
      block |สทฺธาธิมุตฺโต สุมติ มม ทสฺสนลาลโส|
      block |นตฺถิ เอตาทิโส อญฺโญ ยถายํ ภิกฺขุ วกฺกลิฯ|
    count |๓๕|
      block |ตทาหํ หํสวติยํ นคเร พฺราหฺมณตฺรโช|
      block |หุตฺวา สุตฺวา จ ตํ วากฺยํ ตํ ฐานมภิโรจยิํฯ|
    count |๓๖|
      block |สสาวกํ ตํ วิมลํ นิมนฺเตตฺวา ตถาคตํ|
      block |สตฺตาหํ โภชยิตฺวาน ทุสฺเสหจฺฉาทยิํ ตทาฯ|
    count |๓๗|
      block |นิปจฺจ สิรสา ตสฺส อนนฺตคุณสาคเร|
      block |นิมุคฺโค ปีติสมฺปุณฺโณ อิทํ วจนมพฺรวิํฯ|
    count |๓๘|
      block |โย โส ตยา สนฺถวิโต อิโต สตฺตมเก มุนิ|
      block |ภิกฺขุ สทฺธาวตํ อคฺโค ตาทิโส โหมหํ มุเนฯ|
    count |๓๙|
      block |เอวํ วุตฺเต มหาวีโร อนาวรณทสฺสโน|
      block |อิมํ วากฺยํ อุทีเรสิ ปริสาย มหามุนิฯ|
    count |๔๐|
      block |ปสฺสเถตํ มาณวกํ ปีตมฏฺฐนิวาสนํ|
      block |เหมยญฺโญปจิตงฺคํ ชนเนตฺตมโนหรํฯ|
    count |๔๑|
      block |เอโส อนาคตทฺธาเน โคตมสฺส มเหสิโน|
      block |อคฺโค สทฺธาธิมุตฺตานํ สาวโกยํ ภวิสฺสติฯ|
    count |๔๒|
      block |เทวภูโต มนุสฺโส วา สพฺพสนฺตาปวชฺชิโต|
      block |สพฺพโภคปริพฺยูฬฺโห สุขิโต สํสริสฺสติฯ|
    count |๔๓|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๔๔|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |วกฺกลิ นาม นาเมน เหสฺสติ สตฺถุ สาวโกฯ|
    count |๔๕|
      block |เตน กมฺมวิเสเสน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๔๖|
      block |สพฺพตฺถ สุขิโต หุตฺวา สํสรนฺโต ภวาภเว|
      block |สาวตฺถิยํ ปุเร ชาโต กุเล อญฺญตเร อหํฯ|
    count |๔๗|
      block |โนนีตสุขุมาลํ มํ ชาตปลฺลวโกมลํ|
      block |มนฺทํ อุตฺตานสยนํ ปิสาจภยตชฺชิตาฯ|
    count |๔๘|
      block |ปาทมูเล มเหสิสฺส สาเยสุํ ทีนมานสา|
      block |อิมํ ททาม เต นาถ สรณํ โหหิ นายกฯ|
    count |๔๙|
      block |ตทา ปฏิคฺคหิ โส มํ ภีตานํ สรโณ มุนิ|
      block |ชาลินา จกฺกงฺกิเตน มุทุโกมลปาณินาฯ|
    count |๕๐|
      block |ตทา ปภุติ เตนาหํ อรกฺเขยฺเยน รกฺขิโต|
      block |สพฺพเวรวินิมุตฺโต สุเขน ปริวุทฺธิโตฯ|
    count |๕๑|
      block |สุคเตน วินา ภูโต อุกฺกณฺฐามิ มุหุตฺตกํ|
      block |ชาติยา สตฺตวสฺโสหํ ปพฺพชิํ อนคาริยํฯ|
    count |๕๒|
      block |สพฺพปารมิสมฺภูตํ นีลกฺขินยนํ วรํ|
      block |รูปํ สพฺพสุภากิณฺณํ อติตฺโต วิหรามหํ ฯ|
    count |๕๓|
      block |พุทฺธรูปรติํ ญตฺวา ตทา โอวทิ มํ ชิโน|
      block |อลํ วกฺกลิ กิํ รูเป รมเส พาลนนฺทิเตฯ|
    count |๕๔|
      block |โย หิ ปสฺสติ สทฺธมฺมํ โส มํ ปสฺสติ ปณฺฑิโต|
      block |อปสฺสมาโน สทฺธมฺมํ มํ ปสฺสมฺปิ น ปสฺสติฯ|
    count |๕๕|
      block |อนนฺตาทีนโว กาโย วิสรุกฺขสมูปโม|
      block |อาวาโส สพฺพโรคานํ ปุญฺโช ทุกฺขสฺส เกวโลฯ|
    count |๕๖|
      block |นิพฺพินฺทิย ตโต รูเป ขนฺธานํ อุทยพฺพยํ|
      block |ปสฺส อุปกฺกิเลสานํ สุเขนนฺตํ คมิสฺสติฯ|
    count |๕๗|
      block |เอวํ เตนานุสิฏฺโฐหํ นายเกน หิเตสินา|
      block |คิชฺฌกูฏํ สมารุยฺห ฌายามิ คิริกนฺทเรฯ|
    count |๕๘|
      block |ฐิโต ปพฺพตปาทมฺหิ อสฺสาสยิ มหามุนิ|
      block |วกฺกลีติ ชิโน วาจํ ตํ สุตฺวา มุทิโต อหํฯ|
    count |๕๙|
      block |ปกฺขนฺทิํ เสลปพฺภาเร อเนกสตโปริเส|
      block |ตทา พุทฺธานุภาเวน สุเขเนว มหิํ คโตฯ|
    count |๖๐|
      block |ปุโนปิ ธมฺมํ เทเสติ ขนฺธานํ อุทยพฺพยํ|
      block |ตมหํ ธมฺมมญฺญาย อรหตฺตมปาปุณิํฯ|
    count |๖๑|
      block |สุมหาปริสมชฺเฌ ตทา มํ จรณนฺตโค|
      block |อคฺคํ สทฺธาธิมุตฺตานํ ปญฺญเปสิ มหามติฯ|
    count |๖๒|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๖๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๖๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๖๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา วกฺกลิตฺเถโร อิมา คาถาโย|
    block |อภาสิตฺถาติฯ|
    stand |วกฺกลิตฺเถรสฺสาปทานํ ทุติยํฯ|
  block |๓ มหากปฺปินตฺเถรอปทานํ|
    count |๖๖|
      block |ปทุมุตฺตโร นาม ชิโน สพฺพธมฺมาน ปารคู|
      block |อุทิโต อชฏากาเส รวีว สรทมฺพเรฯ|
    count |๖๗|
      block |วจนาภาย โพเธติ เวเนยฺยปทุมานิ โส|
      block |กิเลสปงฺกํ โสเสติ มติรํสีหิ นายโกฯ|
    count |๖๘|
      block |ติตฺถิยานํ ยเส หนฺติ ขชฺโชตาภา ยถา รวิ|
    block |สจฺจตฺถาภํ ปกาเสติ รตนํว ทิวากโรฯ|
    count |๖๙|
      block |คุณานํ อายติภูโต รตนานํว สาคโร|
      block |ปชฺชุนฺโนริว ภูตานิ ธมฺมเมเฆน วสฺสติฯ|
    count |๗๐|
      block |อกฺขทสฺโส ตทา อาสิํ นคเร หํสสวฺหเย|
      block |อุเปจฺจ ธมฺมมสฺโสสิํ ชลชุตฺตมนามิโนฯ|
    count |๗๑|
      block |โอวาทกสฺส ภิกฺขูนํ สาวกสฺส กตาวิโน|
      block |คุณํ ปกาสยนฺตสฺส ตปฺปยนฺตสฺส เม มนํฯ|
    count |๗๒|
      block |สุตฺวา ปตีโต สุมโน นิมนฺเตตฺวา ตถาคตํ|
      block |สสิสฺสํ โภชยิตฺวาน ตํ ฐานมภิปตฺถยิํฯ|
    count |๗๓|
      block |ตทา หํสสมภาโค หํสทุนฺทุภินิสฺสโน|
      block |ปสฺสเถตํ มหามตฺตํ วินิจฺฉยวิสารทํฯ|
    count |๗๔|
      block |ปติตํ ปาทมูเล เม สมุคฺคตตนูรุหํ|
      block |ชีมูตวณฺณํ ปีณํสํ ปสนฺนนยนานนํฯ|
    count |๗๕|
      block |ปริวาเรน มหตา ราชยุตฺตํ มหายสํ|
      block |เอโส กตาวิโน ฐานํ ปตฺเถติ มุทิตาสโยฯ|
    count |๗๖|
      block |อิมินา ปณิปาเตน จาเคน ปณิธีหิ จ|
      block |กปฺปสตสหสฺสานิ นุปปชฺชติ ทุคฺคติํฯ|
    count |๗๗|
      block |เทเวสุ เทวโสภคฺคํ มนุสฺเสสุ มหนฺตตํ|
      block |อนุโภตฺวาน เสเสน นิพฺพานํ ปาปุณิสฺสติฯ|
    count |๗๘|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๗๙|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กปฺปิโน นาม นาเมน เหสฺสติ สตฺถุ สาวโกฯ|
    count |๘๐|
      block |ตโตหํ สุกตํ การํ กตฺวาน ชินสาสเน|
      block |ชหิตฺวา มานุสํ เทหํ ตุสิตํ อคมาสหํฯ|
    count |๘๑|
      block |เทวมานุสรชฺชานิ สตโส อนุสาสิย|
      block |พาราณสิยมาสนฺเน ชาโต เกนิยชาติยํฯ|
    count |๘๒|
      block |สหสฺสปริวาเรน สปชาปติโก อหํ|
      block |ปญฺจ ปจฺเจกพุทฺธานํ สตานิ สมุปฏฺฐหิํฯ|
    count |๘๓|
      block |เตมาสํ โภชยิตฺวาน ปจฺฉาทมฺห ติจีวรํ|
      block |ตโต จุตา มยํ สพฺเพ อหุมฺห ติทสูปคาฯ|
    count |๘๔|
      block |ปุโน สพฺเพ มนุสฺสตฺตํ อคมิมฺห ตโต จุตา|
      block |กุกฺกุฏมฺหิ ปุเร ชาตา หิมวนฺตสฺส ปสฺสโตฯ|
    count |๘๕|
      block |กปฺปิโน นามหํ อาสิํ ราชปุตฺโต มหายโส|
      block |เสสามจฺจกุเล ชาตา มเมว ปริวารยุํฯ|
    count |๘๖|
      block |มหารชฺชสุขํ ปตฺโต สพฺพกามสมิทฺธิมา|
      block |วาณิเชหิ สมกฺขาตํ พุทฺธุปฺปาทมหํ สุณิํฯ|
    count |๘๗|
      block |พุทฺโธ โลเก สมุปฺปนฺโน อสโม เอกปุคฺคโล|
      block |โส ปกาเสติ สทฺธมฺมํ อมตํ สุขมุตฺตมํฯ|
    count |๘๘|
      block |สุยุตฺตา ตสฺส สิสฺสา จ สุมุตฺตา จ อนาสวา|
      block |สุตฺวา เนสํ สุวจนํ สกฺกริตฺวาน วาณิเชฯ|
    count |๘๙|
      block |ปหาย รชฺชํ สามจฺโจ นิกฺขมิํ พุทฺธมามโก|
      block |นทิํ ทิสฺวา มหาจนฺทํ ปูริตํ สมติตฺติกํฯ|
    count |๙๐|
      block |อปฺปติฏฺฐํ อนาลมฺพํ ทุตฺตรํ สีฆวาหินิํ|
      block |คุณํ สริตฺวา พุทฺธสฺส โสตฺถินา สมติกฺกมิํฯ|
    count |๙๑|
      block |ภวโสตํ สเจ พุทฺโธ ติณฺโณ โลกนฺตคู วิทู|
      block |เอเตน สจฺจวชฺเชน คมนํ เม สมิชฺฌตุฯ|
    count |๙๒|
      block |ยทิ สนฺติคโม มคฺโค โมกฺโข จจฺจนฺติกํ สุขํ|
      block |เอเตน สจฺจวชฺเชน คมนํ เม สมิชฺฌตุฯ|
    count |๙๓|
      block |สงฺโฆ เจ ติณฺณกนฺตาโร ปุญฺญกฺเขตฺโต อนุตฺตโร|
      block |เอเตน สจฺจวชฺเชน คมนํ เม สมิชฺฌตุฯ|
    count |๙๔|
      block |สห กเต สจฺจวเร มคฺคา อปคตํ ชลํ|
      block |ตโต สุเขน อุตฺติณฺโณ นทีตีเร มโนรเมฯ|
    count |๙๕|
      block |นิสินฺนํ อทฺทสํ พุทฺธํ อุเทนฺตํว ปภงฺกรํ|
      block |ชลนฺตํ เหมเสลํว ทีปรุกฺขํว โชติตํฯ|
    count |๙๖|
      block |สสิํว ตาราสหิตํ สาวเกหิ ปุรกฺขตํ|
      block |วาสวํ วิย วสฺสนฺตํ เทสนาชลทนฺตรํ ฯ|
    count |๙๗|
      block |วนฺทิตฺวาน สหามจฺโจ เอกมนฺตมุปาวิสิํ|
      block |ตโต โน อาสยํ ญตฺวา พุทฺโธ ธมฺมมเทสยิฯ|
    count |๙๘|
      block |สุตฺวาน ธมฺมํ วิมลํ อโวจุมฺห มยํ ชินํ|
      block |ปพฺพาเชหิ มหาวีร นิพฺพินฺทามฺห มยํ ภเวฯ|
    count |๙๙|
      block |สฺวกฺขาโต ภิกฺขเว ธมฺโม ทุกฺขนฺตกรณาย โว|
      block |จรถ พฺรหฺมจริยํ อิจฺจาห มุนิสตฺตโมฯ|
    count |๑๐๐|
      block |สห วาจาย สพฺเพปิ ภิกฺขุเวสธรา มยํ|
      block |อหุมฺห อุปสมฺปนฺนา โสตาปนฺนา จ สาสเนฯ|
    count |๑๐๑|
      block |ตโต เชตวนํ คนฺตฺวา อนุสาสิ วินายโก|
      block |อนุสิฏฺโฐ ชิเนนาหํ อรหตฺตมปาปุณิํฯ|
    count |๑๐๒|
      block |ตโต ภิกฺขุสหสฺสานิ อนุสาสิมหํ ตทา|
      block |มมานุสาสนกรา เตปิ อาสุํ อนาสวาฯ|
    count |๑๐๓|
      block |ชิโน ตสฺมิํ คุเณ ตุฏฺโฐ เอตทคฺเค ฐเปสิ มํ|
      block |ภิกฺขุโอวาทกานคฺโค กปฺปิโนติ มหาชเนฯ|
    count |๑๐๔|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |ปมุตฺโต สรเวโคว กิเลเส ฌาปยิํ มมฯ|
    count |๑๐๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๐๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา มหากปฺปิโน เถโร อิมา คาถาโย|
    block |อภาสิตฺถาติฯ|
    stand |มหากปฺปินตฺเถรสฺสาปทานํ ตติยํฯ|
  block |๔ ทพฺพมลฺลปุตฺตตฺเถรอปทานํ|
    count |๑๐๘|
      block |ปทุมุตฺตโร นาม ชิโน สพฺพโลกวิทู มุนิ|
      block |อิโต สตสหสฺสมฺหิ กปฺเป อุปฺปชฺชิ จกฺขุมาฯ|
    count |๑๐๙|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๑๑๐|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิ ฯ|
    count |๑๑๑|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๑๑๒|
      block |รตนานฏฺฐปญฺญาสํ อุคฺคโต โส มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๑๑๓|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๑๑๔|
      block |ตทาหํ หํสวติยํ เสฏฺฐิปุตฺโต มหายโส|
      block |อุเปตฺวา โลกปชฺโชตํ อสฺโสสิํ ธมฺมเทสนํฯ|
    count |๑๑๕|
      block |เสนาสนานิ ภิกฺขูนํ ปญฺญาเปนฺตํ สสาวกํ|
      block |กิตฺตยนฺตสฺส วจนํ สุณิตฺวา มุทิโต อหํฯ|
    count |๑๑๖|
      block |อธิการํ สสงฺฆสฺส กตฺวา ตสฺส มเหสิโน|
      block |นิปจฺจ สิรสา ปาเท ตํ ฐานมภิปตฺถยิํฯ|
    count |๑๑๗|
      block |ตทาห ส มหาวีโร มม กมฺมํ ปกิตฺตยํ|
      block |โย สสงฺฆมโภเชสิ สตฺตาหํ โลกนายกํฯ|
    count |๑๑๘|
      block |โสยํ กมลปตฺตกฺโข สีหํโส กนกตฺตโจ|
      block |มม ปาทมูเล นิปติ ปตฺถยํ ฐานมุตฺตมํฯ|
    count |๑๑๙|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๒๐|
      block |สาวโก ตสฺส พุทฺธสฺส ทพฺโพ นาเมน วิสฺสุโต|
      block |เสนาสนปญฺญาปโก อคฺโค เหสฺสติยํ ตทาฯ|
    count |๑๒๑|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๒๒|
      block |สตานํ ตีณิกฺขตฺตุญฺจ เทวรชฺชมการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๑๒๓|
      block |ปเทสรชฺชํ วิปุลํ คณนาโต อสงฺขิยํ|
      block |สพฺพตฺถ สุขิโต อาสิํ ตสฺส กมฺมสฺส วาหสาฯ|
    count |๑๒๔|
      block |เอกนวุติโต กปฺเป วิปสฺสี นาม นายโก|
      block |อุปฺปชฺชิ จารุทสฺสโน สพฺพธมฺมวิปสฺสโกฯ|
    count |๑๒๕|
      block |ทุฏฺฐจิตฺโต อุปวทิํ สาวกํ ตสฺส ตาทิโน|
      block |สพฺพาสวปริกฺขีณํ สุทฺโธติ จ วิชานิยฯ|
    count |๑๒๖|
      block |ตสฺเสว นรวีรสฺส สาวกานํ มเหสินํ|
      block |สลากญฺจ คเหตฺวาน ขีโรทนมทาสหํฯ|
    count |๑๒๗|
      block |อิมมฺหิ ภทฺทเก กปฺเป พฺรหฺมพนฺธุ มหายโส|
      block |กสฺสโป นาม โคตฺเตน อุปฺปชฺชิ วทตํ วโรฯ|
    count |๑๒๘|
      block |สาสนํ โชตยิตฺวาน อภิภุยฺย กุติตฺถิเย|
      block |วิเนยฺเย วินยิตฺวาว นิพฺพุโต โส สสาวโกฯ|
    count |๑๒๙|
      block |สสิสฺเส นิพฺพุเต นาเถ อตฺถเมนฺตมฺหิ สาสเน|
      block |เทวา กนฺทิํสุ สํวิคฺคา มุตฺตเกสา รุทมฺมุขาฯ|
    count |๑๓๐|
      block |นิพฺพายิสฺสติ ธมฺมกฺโข น ปสฺสิสฺสาม สุพฺพเต|
      block |น สุณิสฺสาม สทฺธมฺมํ อโห โน อปฺปปุญฺญตาฯ|
    count |๑๓๑|
      block |ตทายํ ปถวี สพฺพา อจลา สา จลาจลา|
      block |สาคโร จ สโสโกว วินที กรุณํ คิรํฯ|
    count |๑๓๒|
      block |จตุทฺทิสา ทุนฺทุภิโย นาทยิํสุ อมานุสา|
      block |สมนฺตโต อสนิโย ผลิํสุ จ ภยาวหาฯ|
    count |๑๓๓|
      block |อุกฺกา ปติํสุ นภสา ธูมเกตุ จ ทิสฺสติ|
      block |สธูมา ชาลวฏฺฏา จ รวิํสุ กรุณํ มิคาฯ|
    count |๑๓๔|
      block |อุปฺปาเท ทารุเณ ทิสฺวา สาสนตฺถงฺคสูจเก|
      block |สํวิคฺคา ภิกฺขโว สตฺต จินฺตยิมฺห มยํ ตทาฯ|
    count |๑๓๕|
      block |สาสเนน วินามฺหากํ ชีวิเตน อลํ มยํ|
      block |ปวิสิตฺวา มหารญฺญํ ยุญฺชาม ชินสาสนํฯ|
    count |๑๓๖|
      block |อทฺทสมฺห ตทารญฺเญ อุพฺพิทฺธํ เสลมุตฺตมํ|
      block |นิสฺเสณิยา ตมารุยฺห นิสฺเสณิํ ปาตยิมฺหเสฯ|
    count |๑๓๗|
      block |ตทา โอวทิ โน เถโร พุทฺธุปฺปาโท สุทุลฺลโภ|
      block |สทฺธาติทุลฺลภา ลทฺธา โถกํ เสสญฺจ สาสนํฯ|
    count |๑๓๘|
      block |นิปตนฺติ ขณาตีตา อนนฺเต ทุกฺขสาคเร|
      block |ตสฺมา ปโยโค กตฺตพฺโพ ยาว ฐาติ มุเน มตํ ฯ|
    count |๑๓๙|
      block |อรหา อาสิ โส เถโร อนาคามี ตทานุโค|
      block |สุสีลา อิตเร ยุตฺตา เทวโลกํ อคมฺหเสฯ|
    count |๑๔๐|
      block |นิพฺพุโต ติณฺณสํสาโร สุทฺธาวาเส จ เอกโก|
      block |อหญฺจ ปกฺกุสาติ จ สภิโย พาหิโย ตถาฯ|
    count |๑๔๑|
      block |กุมารกสฺสโป เจว ตตฺถ ตตฺถูปคา มยํ|
      block |สํสารพนฺธนา มุตฺตา โคตเมนานุกมฺปิตาฯ|
    count |๑๔๒|
      block |มลฺเลสุ กุสินารายํ ชาโต คพฺเภว เม สโต|
      block |มาตา มตา จิตารุฬฺหา ตโต นิปฺปติโต อหํฯ|
    count |๑๔๓|
      block |ปติโต ทพฺพปุญฺชมฺหิ ตโต ทพฺโพติ วิสฺสุโต|
      block |พฺรหฺมจารีพเลนาหํ วิมุตฺโต สตฺตวสฺสิโกฯ|
    count |๑๔๔|
      block |ขีโรทนพเลนาหํ ปญฺจหงฺเคหุปาคโต|
      block |ขีณาสโวปวาเทน ปาเปหิ พหุโจทิโตฯ|
    count |๑๔๕|
      block |อุโภ ปุญฺญญฺจ ปาปญฺจ วีติวตฺโตมฺหิ ทานิหํ|
      block |ปตฺวาน ปรมํ สนฺติํ วิหรามิ อนาสโวฯ|
    count |๑๔๖|
      block |เสนาสนํ ปญฺญาปยิํ หาสยิตฺวาน สุพฺพเต|
      block |ชิโน ตสฺมิํ คุเณ ตุฏฺโฐ เอตทคฺเค ฐเปสิ มํฯ|
    count |๑๔๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๔๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ทพฺพมลฺลปุตฺโต เถโร อิมา คาถาโย|
    block |อภาสิตฺถาติฯ|
    stand |ทพฺพมลฺลปุตฺตตฺเถรสฺสาปทานํ จตุตฺถํฯ|
  block |๕ กุมารกสฺสปตฺเถรอปทานํ|
    count |๑๕๐|
      block |อิโต สตสหสฺสมฺหิ กปฺเป อุปฺปชฺชิ นายโก|
      block |สพฺพโลกหิโต วีโร ปทุมุตฺตรนามโกฯ|
    count |๑๕๑|
      block |ตทาหํ พฺราหฺมโณ หุตฺวา วิสฺสุโต เวทปารคู|
      block |ทิวาวิหารํ วิจรํ อทฺทสํ โลกนายกํฯ|
    count |๑๕๒|
      block |จตุสจฺจํ ปกาเสนฺตํ โพธยนฺตํ สเทวกํ|
      block |วิจิตฺตกถิกานคฺคํ วณฺณยนฺตํ มหาชเนฯ|
    count |๑๕๓|
      block |ตทา มุทิตจิตฺโตหํ นิมนฺเตตฺวา ตถาคตํ|
      block |นานารตฺเตหิ วตฺเถหิ อลงฺกริตฺวาน มณฺฑปํฯ|
    count |๑๕๔|
      block |นานารตนปชฺโชตํ สสงฺฆํ โภชยิํ ตหิํ|
      block |โภชยิตฺวาน สตฺตาหํ นานคฺครสโภชนํฯ|
    count |๑๕๕|
      block |นานาจิตฺเตหิ ปุปฺเผหิ ปูชยิตฺวา สสาวกํ|
      block |นิปจฺจ ปาทมูลมฺหิ ตํ ฐานํ ปตฺถยิํ อหํฯ|
    count |๑๕๖|
      block |ตทา มุนิวโร อาห กรุเณกรสาสโย|
      block |ปสฺสเถตํ ทิชวรํ ปทุมานนโลจนํฯ|
    count |๑๕๗|
      block |ปีติปาโมชฺชพหุลํ สมุคฺคตตนูรุหํ|
      block |หาสมฺหิตวิสาลกฺขํ มม สาสนลาลสํฯ|
    count |๑๕๘|
      block |ปติตํ ปาทมูเล เม เอกาวตฺถสุมานสํ|
      block |เอส ปตฺเถติ ตํ ฐานํ วิจิตฺตกถิกตฺตนํ ฯ|
    count |๑๕๙|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๖๐|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กุมารกสฺสโป นาม เหสฺสติ สตฺถุ สาวโกฯ|
    count |๑๖๑|
      block |วิจิตฺตปุปฺผทุสฺสานํ รตนานญฺจ วาหสา|
      block |วิจิตฺตกถิกานํ โส อคฺคตํ ปาปุณิสฺสติฯ|
    count |๑๖๒|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๖๓|
      block |ปริพฺภมํ ภวาภเว รงฺคมชฺเฌ ยถา นโฏ|
      block |สาขมิคตฺรโช หุตฺวา มิคิยา กุจฺฉิโมกฺกมิํฯ|
    count |๑๖๔|
      block |ตทา มยิ กุจฺฉิคเต วชฺฌวาโร อุปฏฺฐิโต|
      block |สาเขน จตฺตา เม มาตา นิคฺโรธํ สรณํ คตาฯ|
    count |๑๖๕|
      block |เตน สา มิคราเชน มรณา ปริโมจิตา|
      block |ปริจฺจชิตฺวา สปาณํ มเมวํ โอวที ตทาฯ|
    count |๑๖๖|
      block |นิคฺโรธเมว เสเวยฺย น สาขมุปสํวเส|
      block |นิคฺโรธสฺมิํ มตํ เสยฺโย ยญฺเจ สาขมฺหิ ชีวิตํฯ|
    count |๑๖๗|
      block |เตนานุสิฏฺฐา มิคยูถเปน อหญฺจ มาตา จ ตเถตเร จ|
      block |อาคมฺม รมฺมํ ตุสิตาธิวาสํ คตา ปวาสํ สฆรํ ยเถวฯ|
    count |๑๖๘|
      block |ปุโน กสฺสปวีรสฺส อตฺถเมนฺตมฺหิ สาสเน|
      block |อารุยฺห เสลสิขรํ ยุญฺชิตฺวา ชินสาสนํฯ|
    count |๑๖๙|
      block |อิทานาหํ ราชคเห ชาโต เสฏฺฐิกุเล อหุํ|
      block |อาปนฺนสตฺตา เม มาตา ปพฺพชิ อนคาริยํฯ|
    count |๑๗๐|
      block |สคพฺภํ ตํ วิทิตฺวาน เทวทตฺตมุปานยุํ|
      block |โส อโวจ วินาเสถ ปาปิกํ ภิกฺขุนิํ อิมํฯ|
    count |๑๗๑|
      block |อิทานิปิ มุนินฺเทน ชิเนน อนุกมฺปิตา|
      block |สุขินี อชนี มยฺหํ มาตา ภิกฺขุนุปสฺสเยฯ|
    count |๑๗๒|
      block |ตํ วิทิตฺวา มหีปาโล โกสโล มํ อโปสยิ|
      block |กุมารปริหาเรน นาเมนาหญฺจ กสฺสโปฯ|
    count |๑๗๓|
      block |มหากสฺสปมาคมฺม อหํ กุมารกสฺสโป|
      block |วมฺมิกสทิสํ กายํ สุตฺวา พุทฺเธน เทสิตํฯ|
    count |๑๗๔|
      block |ตโต จิตฺตํ วิมุจฺจิ เม อนุปาทาย สพฺพโส|
      block |ปายาสิํ ทมยิตฺวาหํ เอตทคฺคมปาปุณิํฯ|
    count |๑๗๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๗๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๗๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กุมารกสฺสโป เถโร อิมา คาถาโย|
    block |อภาสิตฺถาติฯ|
    stand |กุมารกสฺสปตฺเถรสฺสาปทานํ ปญฺจมํฯ|
    stand |จตุวีสติมํ ภาณวารํฯ|
  block |๖ พาหิยตฺเถรอปทานํ|
    count |๑๗๘|
      block |อิโต สตสหสฺสมฺหิ กปฺเป อุปฺปชฺชิ นายโก|
      block |มหปฺปโภ ติโลกคฺโค นาเมน ปทุมุตฺตโรฯ|
    count |๑๗๙|
      block |ขิปฺปาภิญฺญสฺส ภิกฺขุสฺส คุณํ กิตฺตยโต มุเน|
      block |สุตฺวา อุทคฺคจิตฺโตหํ การํ กตฺวา มเหสิโนฯ|
    count |๑๘๐|
      block |ทตฺวา สตฺตาหิกํ ทานํ สสิสฺสสฺส มุเน อหํ|
      block |อภิวาทิย สมฺพุทฺธํ ตํ ฐานํ ปตฺถยิํ ตทาฯ|
    count |๑๘๑|
      block |ตโต มํ พฺยากริ พุทฺโธ เอตํ ปสฺสถ พฺราหฺมณํ|
      block |ปติตํ ปาทมูเล เม จริยํ ปจฺจเวกฺขณํ ฯ|
    count |๑๘๒|
      block |เหมยญฺโญปจิตงฺคํ อวทาตตนุตฺตจํ|
      block |ปลมฺพพิมฺพตมฺโพฏฺฐํ เสตติณฺหสมํ ทิชํฯ|
    count |๑๘๓|
      block |คุณถามพหุตรํ สมุคฺคตตนูรุหํ|
      block |คุโณฆายตนีภูตํ ปีติสมฺผุลฺลิตานนํฯ|
    count |๑๘๔|
      block |เอโส ปตฺถยเต ฐานํ ขิปฺปาภิญฺญสฺส ภิกฺขุโน|
      block |อนาคเต มหาวีโร โคตโม นาม เหสฺสติฯ|
    count |๑๘๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |พาหิโย นาม นาเมน เหสฺสติ สตฺถุ สาวโกฯ|
    count |๑๘๖|
      block |ตทา หิ ตุฏฺโฐ วุฏฺฐาย ยาวชีวํ มหามุเน|
      block |การํ กตฺวา จุโต สคฺคํ อคํ สภวนํ ยถาฯ|
    count |๑๘๗|
      block |เทวภูโต มนุสฺโส วา สุขิโต ตสฺส กมฺมุโน|
      block |วาหสา สํสริตฺวาน สมฺปตฺติมนุโภมหํฯ|
    count |๑๘๘|
      block |ปุน กสฺสปวีรสฺส อตฺถเมนฺตมฺหิ สาสเน|
      block |อารุยฺห เสลสิขรํ ยุญฺชิตฺวา ชินสาสนํฯ|
    count |๑๘๙|
      block |วิสุทฺธสีโล สปฺปญฺโญ ชินสาสนการโก|
      block |ตโต จุตา ปญฺจ ชนา เทวโลกํ อคมฺหเสฯ|
    count |๑๙๐|
      block |ตโตหํ พาหิโย ชาโต ภารุกจฺเฉ ปุรุตฺตเม|
      block |ตโต นาวาย ปกฺขนฺโท สาครํ อปฺปสิทฺธิยํ ฯ|
    count |๑๙๑|
      block |ตโต นาวา อภิชฺชิตฺถ คนฺตฺวาน กติปาหกํ|
      block |ตทา ภีสนเก โฆเร ปติโต มกรากเรฯ|
    count |๑๙๒|
      block |ตทาหํ วายมิตฺวาน สนฺตริตฺวา มโหทธิํ|
      block |สุปฺปาทปฏฺฏนวรํ สมฺปตฺโต มนฺทเวธิโต ฯ|
    count |๑๙๓|
      block |ทารุจีรํ นิวาเสตฺวา คามํ ปิณฺฑาย ปาวิสิํ|
      block |ตทาห โส ชโน ตุฏฺโฐ อรหายมิธาคโตฯ|
    count |๑๙๔|
      block |อิมํ อนฺเนน ปาเนน วตฺเถน สยเนน จ|
      block |เภสชฺเชน จ สกฺกตฺวา เหสฺสาม สุขิตา มยํฯ|
    count |๑๙๕|
      block |ปจฺจยานํ ตทา ลาภี เตหิ สกฺกตปูชิโต|
      block |อรหาหนฺติ สงฺกปฺปํ อุปฺปาเทสิํ อโยนิโสฯ|
    count |๑๙๖|
      block |ตโต เม จิตฺตมญฺญาย โจทยี ปุพฺพเทวตา|
      block |น ตฺวํ อุปายมคฺคญฺญู กุโต ตฺวํ อรหา ภเวฯ|
    count |๑๙๗|
      block |โจทิโต ตาย สํวิคฺโค ตทาหํ ปริปุจฺฉิ ตํ|
      block |เก วา เอเต กุหิํ โลเก อรหนฺโต นรุตฺตมาฯ|
    count |๑๙๘|
      block |สาวตฺถิยํ โกสลมนฺทิเร ชิโน ปหูตปญฺโญ วรภูริเมธโส|
      block |โส สกฺยปุตฺโต อรหา อนาสโว เทเสติ ธมฺมํ อรหตฺตปตฺติยาฯ|
    count |๑๙๙|
      block |ตทสฺส สุตฺวา วจนํ สุปีณิโต นิธิํว ลทฺธา กปโณติ วิมฺหิโต|
      block |อุทคฺคจิตฺโต อรหตฺตมุตฺตมํ สุทสฺสนํ ทฏฺฐุมนนฺตโคจรํฯ|
    count |๒๐๐|
      block |ตทา ตโต นิกฺขมิตฺวาน สตฺถุโน สทา ชินํ ปสฺสามิ วิมลานนํ|
      block |อุเปจฺจ รมฺมํ วิชิตวฺหยํ วนํ ทิเช อปุจฺฉิํ กุหิํ โลกนนฺทโนฯ|
    count |๒๐๑|
      block |ตโต อโวจุํ นรเทววนฺทิโต ปุรํ ปวิฏฺโฐ อสเนสนาย โส|
      block |สโสว ขิปฺปํ มุนิทสฺสนุสฺสุโก อุเปจฺจ วนฺทาหิ ตมคฺคปุคฺคลํฯ|
    count |๒๐๒|
      block |ตโตหํ ตุวฏํ คนฺตฺวา สาวตฺถิํ ปุรมุตฺตมํ|
      block |วิจรนฺตํ ตมทฺทกฺขิํ ปิณฺฑตฺถํ อปิหาคิธํฯ|
    count |๒๐๓|
      block |ปตฺตปาณิํ อโลลกฺขํ ปาจยนฺตํ ปีตากรํ|
      block |สิรีนิลยสงฺกาสํ รวิทิตฺติหรานนํฯ|
    count |๒๐๔|
      block |ตํ สเมจฺจ นิปจฺจาหํ อิทํ วจนมพฺรวิํ|
      block |กุปเถ วิปฺปนฏฺฐสฺส สรณํ โหหิ โคตมฯ|
    count |๒๐๕|
      block |ปาณสนฺตารณตฺถาย ปิณฺฑาย วิจรามหํ|
      block |น เต ธมฺมกถากาโล อิจฺจาห มุนิสตฺตโมฯ|
    count |๒๐๖|
      block |ตทา ปุนปฺปุนํ พุทฺธํ อายาจิํ ธมฺมลาลโส|
      block |โย เม ธมฺมมเทเสสิ คมฺภีรํ สุญฺญตํ ปทํฯ|
    count |๒๐๗|
      block |ตสฺส ธมฺมํ สุณิตฺวาน ปาปุณิํ อาสวกฺขยํ|
      block |ปริกฺขีณายุโก สนฺโต อโห สตฺถานุกมฺปโกฯ|
    count |๒๐๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๐๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๑๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    count |๒๑๑|
      block |เอวํ เถโร วิยากาสิ พาหิโย ทารุจีริโย|
      block |สงฺการกูเฏ ปติโต ภูตาวิฏฺฐาย คาวิยาฯ|
    count |๒๑๒|
      block |อตฺตโน ปุพฺพจริยํ กิตฺตยิตฺวา มหามติ|
      block |ปรินิพฺพายิ โส เถโร สาวตฺถิยํ ปุรุตฺตเมฯ|
    count |๒๑๓|
      block |นครา นิกฺขมนฺโต ตํ ทิสฺวาน อิสิสตฺตโม|
      block |ทารุจีรธรํ ธีรํ พาหิยํ พาหิตาคมํฯ|
    count |๒๑๔|
      block |ภูมิยํ ปติตํ ทนฺตํ อินฺทเกตูว ปาติตํ|
      block |คตายุํ สุกฺขกิเลสํ ชินสาสนการกํฯ|
    count |๒๑๕|
      block |ตโต อามนฺตยี สตฺถา สาวเก สาสเน รเต|
      block |คณฺหถ เนตฺวา ฌาเปถ ตนุํ สพฺรหฺมจาริโนฯ|
    count |๒๑๖|
      block |ถูปํ กโรถ ปูเชถ นิพฺพุโต โส มหามติ|
      block |ขิปฺปาภิญฺญานเมสคฺโค สาวโก เม วโจกโรฯ|
    count |๒๑๗|
      block |สหสฺสมปิ เจ คาถา อนตฺถปทสญฺหิตา|
      block |เอกํ คาถาปทํ เสยฺโย ยํ สุตฺวา อุปสมฺมติฯ|
    count |๒๑๘|
      block |ยตฺถ อาโป จ ปถวี เตโช วาโย น คาธติ|
      block |น ตตฺถ สุกฺกา โชตนฺติ อาทิจฺโจ น ปกาสติฯ|
    count |๒๑๙|
      block |น ตตฺถ จนฺทิมา ภาติ ตโม ตตฺถ น วิชฺชติ|
      block |ยทา จ อตฺตนา เวทิ มุนิโมเนน พฺราหฺมโณฯ|
    count |๒๒๐|
      block |อถ รูปา อรูปา จ สุขทุกฺขา วิมุจฺจติ|
      block |อิจฺเจวํ อภณี นาโถ ติโลกสรโณ มุนิฯ|
    stand |อิตฺถํ สุทํ อายสฺมา พาหิโย เถโร อิมา คาถาโย|
    block |อภาสิตฺถาติฯ|
    stand |พาหิยตฺเถรสฺสาปทานํ ฉฏฺฐํฯ|
  block |๗ มหาโกฏฺฐิกตฺเถรอปทานํ|
    count |๒๒๑|
      block |ปทุมุตฺตโร นาม ชิโน สพฺพโลกวิทู มุนิ|
      block |อิโต สตสหสฺสมฺหิ กปฺเป อุปฺปชฺชิ จกฺขุมาฯ|
    count |๒๒๒|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๒๒๓|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ|
    count |๒๒๔|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๒๒๕|
      block |รตนานฏฺฐปญฺญาสํ อุคฺคโต โส มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๒๒๖|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๒๒๗|
      block |ตทาหํ หํสวติยํ พฺราหฺมโณ เวทปารคู|
      block |อุเปจฺจ สพฺพโลกคฺคํ อสฺโสสิํ ธมฺมเทสนํฯ|
    count |๒๒๘|
      block |ตทา โส สาวกํ วีโร ปภินฺนมติโคจรํ|
      block |อตฺเถ ธมฺเม นิรุตฺเต จ ปฏิภาเน จ โกวิทํฯ|
    count |๒๒๙|
      block |ฐเปสิ เอตทคฺคมฺหิ ตํ สุตฺวา มุทิโต อหํ|
      block |สสาวกํ ชินวรํ สตฺตาหํ โภชยิํ ตทาฯ|
    count |๒๓๐|
      block |ทุสฺเสหจฺฉาทยิตฺวาน สสิสฺสํ พุทฺธิสาครํ|
      block |นิปจฺจ ปาทมูลมฺหิ ตํ ฐานํ ปตฺถยิํ อหํฯ|
    count |๒๓๑|
      block |ตโต อโวจ โลกคฺโค ปสฺสเถตํ ทิชุตฺตมํ|
      block |วินตํ ปาทมูเล เม กมโลทรสปฺปภํฯ|
    count |๒๓๒|
      block |พุทฺธเสฏฺฐสฺส ภิกฺขุสฺส ฐานํ ปตฺถยเต อยํ|
      block |ตาย สทฺธาย จาเคน สทฺธมฺมสฺสวเนน จฯ|
    count |๒๓๓|
      block |สพฺพตฺถ สุขิโต หุตฺวา สํสริตฺวา ภวาภเว|
      block |อนาคตมฺหิ อทฺธาเน ลจฺฉเส ตํ มโนรถํฯ|
    count |๒๓๔|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๓๕|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |โกฏฺฐิโก นาม นาเมน เหสฺสติ สตฺถุ สาวโกฯ|
    count |๒๓๖|
      block |ตํ สุตฺวา มุทิโต หุตฺวา ยาวชีวํ ตทา ชินํ|
      block |เมตฺตจิตฺโต ปริจริํ สโต ปญฺญาสมาหิโตฯ|
    count |๒๓๗|
      block |เตน กมฺมวิปาเกน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๓๘|
      block |สตานํ ตีณิกฺขตฺตุญฺจ เทวรชฺชมการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๒๓๙|
      block |ปเทสรชฺชํ วิปุลํ คณนาโต อสงฺขิยํ|
      block |สพฺพตฺถ สุขิโต อาสิํ ตสฺส กมฺมสฺส วาหสาฯ|
    count |๒๔๐|
      block |ทุเว ภเว สํสรามิ เทวตฺเต อถ มานุเส|
      block |อญฺญํ คติํ น คจฺฉามิ สุจิณฺณสฺส อิทํ ผลํฯ|
    count |๒๔๑|
      block |ทุเว กุเล ปชายามิ ขตฺติเย อถ พฺราหฺมเณ|
      block |นีเจ กุเล น ชายามิ สุจิณฺณสฺส อิทํ ผลํฯ|
    count |๒๔๒|
      block |ปจฺฉิเม ภเว สมฺปตฺเต พฺรหฺมพนฺธุ อโหสหํ|
      block |สาวตฺถิยํ วิปฺปกุเล ปจฺจาชาโต มหทฺธเนฯ|
    count |๒๔๓|
      block |มาตา จนฺทวตี นาม ปิตา เม อสฺสลายโน|
      block |ยทา เม ปิตรํ พุทฺโธ วินยี สพฺพสุทฺธิยาฯ|
    count |๒๔๔|
      block |ตทา ปสนฺโน สุคเต ปพฺพชิํ อนคาริยํ|
      block |โมคฺคลฺลาโน อาจริโย อุปชฺฌา สาริสมฺภโวฯ|
    count |๒๔๕|
      block |เกเสสุ ฉิชฺชมาเนสุ ทิฏฺฐิ ฉินฺนา สมูลิกา|
      block |นิวาเสนฺโต จ กาสาวํ อรหตฺตมปาปุณิํฯ|
    count |๒๔๖|
      block |อตฺถธมฺมนิรุตฺตีสุ ปฏิภาเน จ เม มติ|
      block |ปภินฺนา เตน โลกคฺโค เอตทคฺเค ฐเปสิ มํฯ|
    count |๒๔๗|
      block |อสนฺทิฏฺฐํ วิยากาสิํ อุปติสฺเสน ปุจฺฉิโต|
      block |ปฏิสมฺภิทาสุ เตนาหํ อคฺโค สมฺพุทฺธสาสเนฯ|
    count |๒๔๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๔๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา มหาโกฏฺฐิโก เถโร อิมา คาถาโย|
    block |อภาสิตฺถาติฯ|
    stand |มหาโกฏฺฐิกตฺเถรสฺสาปทานํ สตฺตมํฯ|
  block |๘ อุรุเวฬกสฺสปตฺเถรอปทานํ|
    count |๒๕๑|
      block |ปทุมุตฺตโร นาม ชิโน สพฺพโลกวิทู มุนิ|
      block |อิโต สตสหสฺสมฺหิ กปฺเป อุปฺปชฺชิ จกฺขุมาฯ|
    count |๒๕๒|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๒๕๓|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ|
    count |๒๕๔|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๒๕๕|
      block |รตนานฏฺฐปญฺญาสํ อุคฺคโต โส มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๒๕๖|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๒๕๗|
      block |ตทาหํ หํสวติยา พฺราหฺมโณ สาธุสมฺมโต|
      block |อุเปจฺจ โลกปชฺโชตํ อสฺโสสิํ ธมฺมเทสนํฯ|
    count |๒๕๘|
      block |ตทา มหาปริสติํ มหาปริสสาวกํ|
      block |ฐเปนฺตํ เอตทคฺคมฺหิ สุตฺวาน มุทิโต อหํฯ|
    count |๒๕๙|
      block |มหตา ปริวาเรน นิมนฺเตตฺวา มหาชินํ|
      block |พฺราหฺมณานํ สหสฺเสน สหทานมทาสหํฯ|
    count |๒๖๐|
      block |มหาทานํ ททิตฺวาน อภิวาทิย นายกํ|
      block |เอกมนฺตํ ฐิโต หฏฺโฐ อิทํ วจนมพฺรวิํฯ|
    count |๒๖๑|
      block |ตยิ สทฺธาย เม วีร อธิการคุเณน จ|
      block |ปริสา มหตี โหตุ นิพฺพตฺตสฺส ตหิํ ตหิํฯ|
    count |๒๖๒|
      block |ตทา อโวจ ปริสํ คชคชฺชิตสุสฺสโร|
      block |กรวีกรุโต สตฺถา เอตํ ปสฺสถ พฺราหฺมณํฯ|
    count |๒๖๓|
      block |เหมวณฺณํ มหาพาหุํ กมลานนโลจนํ|
      block |อุทคฺคตนุชํ หฏฺฐํ สทฺธวนฺตํ คุเณ มมฯ|
    count |๒๖๔|
      block |เอส ปตฺถยเต ฐานํ สีหโฆสสฺส ภิกฺขุโน|
      block |อนาคตมฺหิ อทฺธาเน ลจฺฉเส ตํ มโนรถํฯ|
    count |๒๖๕|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๖๖|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |กสฺสโป นาม โคตฺเตน เหสฺสติ สตฺถุ สาวโกฯ|
    count |๒๖๗|
      block |อิโต ทฺเวนวุเต กปฺเป อหุ สตฺถา อนุตฺตโร|
      block |อนูปโม อสทิโส ผุสฺโส โลกคฺคนายโกฯ|
    count |๒๖๘|
      block |โส จ สพฺพํ ตมํ หนฺตฺวา วิชเฏตฺวา มหาชฏํ|
      block |วสฺสเต อมตํ วุฏฺฐิํ ตปฺปยนฺโต สเทวกํฯ|
    count |๒๖๙|
      block |ตทา หิ พาราณสิยํ ราชา ปจฺจา อหุมฺหเส|
      block |ภาตโรมฺห ตโย สพฺเพ สํวิสฏฺฐาว ราชิโนฯ|
    count |๒๗๐|
      block |วีรงฺครูปา พลิโน สงฺคาเม อปราชิตา|
      block |ตทา กุปิตปจฺจนฺโต อมฺเห อาห มหีปติฯ|
    count |๒๗๑|
      block |เอถ คนฺตฺวาน ปจฺจนฺตํ โสเธตฺวา อฏฺฏวีพลํ|
      block |เขมํ วิชิริตํ กตฺวา ปุน เทถาติ ภาสถฯ|
    count |๒๗๒|
      block |ตโต มยํ อโวจุมฺห ยทิ เทยฺยาสิ นายกํ|
      block |อุปฏฺฐานาย อมฺหากํ สาธยิสฺสาม โว ตโตฯ|
    count |๒๗๓|
      block |ตโต มยํ ลทฺธวรา ภูมิปาเลน เปสิตา|
      block |นิกฺขิตฺตสตฺถํ ปจฺจนฺตํ กตฺวา ปุนรุปจฺจ ตํฯ|
    count |๒๗๔|
      block |ยาจิตฺวา สตฺถุปฏฺฐานํ ราชานํ โลกนายกํ|
      block |มุนิวีรํ ลภิตฺวาน ยาวชีวํ ยชิมฺห ตํฯ|
    count |๒๗๕|
      block |มหคฺฆานิ จ วตฺถานิ ปณีตานิ รสานิ จ|
      block |เสนาสนานิ รมฺมานิ เภสชฺชานิ หิตานิ จฯ|
    count |๒๗๖|
      block |ทตฺวา สสงฺฆมุนิโน ธมฺเมนุปฺปาทิตานิ โน|
      block |สีลวนฺโต การุณิกา ภาวนายุตฺตมานสาฯ|
    count |๒๗๗|
      block |สทฺธา ปริจริตฺวาน เมตฺตจิตฺเตน นายกํ|
      block |นิพฺพุเต ตมฺหิ โลกคฺเค ปูชํ กตฺวา ยถาพลํฯ|
    count |๒๗๘|
      block |ตโต จุตา สนฺตุสิตํ คตา ตตฺถ มหาสุขํ|
      block |อนุภูตา มยํ สพฺเพ พุทฺธปูชายิทํ ผลํฯ|
    count |๒๗๙|
      block |มายากาโร ยถา รงฺเค ทสฺเสสิ วิกติํ พหุํ|
      block |ตถา ภเว ภมนฺโตหํ วิเทหาธิปตี อหุํฯ|
    count |๒๘๐|
      block |คุณาเจฬสฺส วากฺเยน มิจฺฉาทิฏฺฐิคตาสโย|
      block |นรกํ มคฺคมารูฬฺโห รุจาย มม ธีตุยาฯ|
    count |๒๘๑|
      block |โอวาทํ นาทิยิตฺวาน พฺรหฺมุนา นารเทนหํ|
      block |พหุธา สํสิโต สนฺโต ทิฏฺฐิํ หิตฺวาน ปาปิกํฯ|
    count |๒๘๒|
      block |ปูรยิตฺวา วิเสเสน ทส กมฺมปถานิหํ|
      block |หิตฺวาน เทหมคมิํ สคฺคํ สภวนํ ยถาฯ|
    count |๒๘๓|
      block |ปจฺฉิเม ภเว สมฺปตฺเต พฺรหฺมพนฺธุ อโหสหํ|
      block |พาราณสิยํ ผีตายํ ชาโต วิปฺปมหากุเลฯ|
    count |๒๘๔|
      block |มจฺจุพฺยาธิชรา ภีโต โอคาเหตฺวา มหาวนํ|
      block |นิพฺพานํ ปทเมสนฺโต ชฏิเลสุ ปริพฺพชิํฯ|
    count |๒๘๕|
      block |ตทา ทฺเว ภาตโร มยฺหํ ปพฺพชิํสุ มยา สห|
      block |อุรุเวฬายํ มาเปตฺวา อสฺสมํ นิวสิํ อหํฯ|
    count |๒๘๖|
      block |กสฺสโป นาม โคตฺเตน อุรุเวฬนิวาสิโก|
      block |ตโต เม อาสิ ปญฺญตฺติ อุรุเวฬกสฺสโป อิติฯ|
    count |๒๘๗|
      block |นทีสกาเส ภาตา เม นทีกสฺสปสวฺหโย|
      block |อาสี สกาสนาเมน คยายํ คยากสฺสโปฯ|
    count |๒๘๘|
      block |ทฺเว สตานิ กนิฏฺฐสฺส ตีณิ มชฺฌสฺส ภาตุโน|
      block |มม ปญฺจ สตานูนา สิสฺสา สพฺเพ มมานุคาฯ|
    count |๒๘๙|
      block |ตทา อุเปจฺจ มํ พุทฺโธ กตฺวาน วิวิธานิ เม|
      block |ปาฏิหีรานิ โลกคฺโค วิเนสิ นรสารถิฯ|
    count |๒๙๐|
      block |สหสฺสปริวาเรน อโหสิํ เอหิภิกฺขุโก|
      block |เตเหว สห สพฺเพหิ อรหตฺตมปาปุณิํฯ|
    count |๒๙๑|
      block |เต เจวญฺเญ จ พหโว สิสฺสา มํ ปริวารยุํ|
      block |สาสิตุญฺจ สมตฺโถหํ ตโต มํ อิสิสตฺตโมฯ|
    count |๒๙๒|
      block |มหาปริสภาวสฺมิํ เอตทคฺเค ฐเปสิ มํ|
      block |อโห พุทฺเธ กตํ การํ สผลํ เม อชายถฯ|
    count |๒๙๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๙๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๙๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุรุเวฬกสฺสโป เถโร อิมา คาถาโย|
    block |อภาสิตฺถาติฯ|
    stand |อุรุเวฬกสฺสปตฺเถรสฺสาปทานํ อฏฺฐมํฯ|
  block |๙ ราธตฺเถรอปทานํ|
    count |๒๙๖|
      block |ปทุมุตฺตโร นาม ชิโน สพฺพโลกวิทู มุนิ|
      block |อิโต สตสหสฺสมฺหิ กปฺเป อุปฺปชฺชิ จกฺขุมาฯ|
    count |๒๙๗|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๒๙๘|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ|
    count |๒๙๙|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๓๐๐|
      block |รตนานฏฺฐปญฺญาสํ อุคฺคโต โส มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๓๐๑|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๓๐๒|
      block |ตทาหํ หํสวติยํ พฺราหฺมโณ มนฺตปารคู|
      block |อุเปจฺจ ตํ นรวรํ อสฺโสสิํ ธมฺมเทสนํฯ|
    count |๓๐๓|
      block |ปญฺญเปนฺตํ มหาวีรํ ปริสาสุ วิสารทํ|
      block |ปฏิภาเนยฺยกํ ภิกฺขุํ เอตทคฺเค วินายกํฯ|
    count |๓๐๔|
      block |ตทาหํ การํ กตฺวาน สสงฺเฆ โลกนายเก|
      block |นิปจฺจ สิรสา ปาเท ตํ ฐานํ อภิปตฺถยิํฯ|
    count |๓๐๕|
      block |ตโต มํ ภควา อาห สิงฺคีนิกฺขสมปฺปโภ|
      block |สเรน รชนีเยน กิเลสมลหารินาฯ|
    count |๓๐๖|
      block |สุขี ภวสฺสุ ทีฆายุ สิชฺฌตุ ปณิธี ตว|
      block |สสงฺเฆ เม กตํ การํ อตีว วิปุลํ ตยาฯ|
    count |๓๐๗|
      block |สตสหสฺสิโต กปฺเป โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๓๐๘|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |ราโธติ นามเธยฺเยน เหสฺสติ สตฺถุ สาวโกฯ|
    count |๓๐๙|
      block |ส เต เหตุคุเณ ตุฏฺโฐ สกฺยปุตฺโต นราสโภ|
      block |ปฏิภาเนยฺยกานคฺคํ ปญฺญเปสฺสติ นายโกฯ|
    count |๓๑๐|
      block |ตํ สุตฺวา มุทิโต หุตฺวา ยาวชีวํ ตทา ชินํ|
      block |เมตฺตจิตฺโต ปริจริํ สโต ปญฺญาสมาหิโตฯ|
    count |๓๑๑|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๓๑๒|
      block |สตานํ ตีณิกฺขตฺตุญฺจ เทวรชฺชมการยิํ|
      block |สตานํ ปญฺจกฺขตฺตุญฺจ จกฺกวตฺตี อโหสหํฯ|
    count |๓๑๓|
      block |ปเทสรชฺชํ วิปุลํ คณนาโต อสงฺขิยํ|
      block |สพฺพตฺถ สุขิโต อาสิํ ตสฺส กมฺมสฺส วาหสาฯ|
    count |๓๑๔|
      block |ปจฺฉิเม ภเว สมฺปตฺเต คิริพฺพชปุรุตฺตเม|
      block |ชาโต วิปฺปกุเล นิทฺเธ วิกลจฺฉาทนาสเนฯ|
    count |๓๑๕|
      block |กฏจฺฉุภิกฺขํ ปาทาสิํ สาริปุตฺตสฺส ตาทิโน|
      block |ยทา ชิณฺโณ จ วุทฺโธ จ ตทารามมุปาคมิํฯ|
    count |๓๑๖|
      block |ปพฺพชติ น มํ โกจิ ชิณฺณทุพฺพลถามกํ|
      block |เตน ทีโน วิวณฺณงฺโค โสโก จาสิํ ตทา อหํฯ|
    count |๓๑๗|
      block |ทิสฺวา มหาการุณิโก มมมาห มหามุนิ|
      block |กิมตฺถํ ปุตฺตโสกฏฺโฏ พฺรูหิ เต จิตฺตชํ รุชํฯ|
    count |๓๑๘|
      block |ปพฺพชฺชํ น ลเภ วีร สฺวากฺขาเต ตว สาสเน|
      block |เตน โสเกน ทีโนสฺมิ สรณํ โหหิ นายกฯ|
    count |๓๑๙|
      block |ตทา ภิกฺขู สมาเนตฺวา อปุจฺฉิ มุนิสตฺตโม|
      block |อิมสฺส อธิการํ เย สรนฺติ พฺยาหรนฺตุ เตฯ|
    count |๓๒๐|
      block |สาริปุตฺโต ตทาโวจ การมสฺส สรามหํ|
      block |กฏจฺฉุภิกฺขํ ทาเปสิ ปิณฺฑาย จรโต มมฯ|
    count |๓๒๑|
      block |สาธุ สาธุ กตญฺญูสิ สาริปุตฺต อิมํ ตุวํ|
      block |ปพฺพาเชหิ ทิชํ วุฑฺฒํ เหสฺสตาชานิโย อยํฯ|
    count |๓๒๒|
      block |ตโต อลตฺถํ ปพฺพชฺชํ กมฺมวาโจปสมฺปทํ|
      block |น จิเรเนว กาเลน ปาปุณิํ อาสวกฺขยํฯ|
    count |๓๒๓|
      block |สกฺกจฺจํ มุนิโน วากฺยํ สุณามิ มุทิโต ยโต|
      block |ปฏิภาเนยฺยกานคฺคํ ตโต มํ ฐปยี ชิโนฯ|
    count |๓๒๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๒๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๒๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ราโธ เถโร อิมา คาถาโย|
    block |อภาสิตฺถาติฯ|
    stand |ราธตฺเถรสฺสาปทานํ นวมํฯ|
  block |๑๐ โมฆราชตฺเถรอปทานํ|
    count |๓๒๗|
      block |ปทุมุตฺตโร นาม ชิโน สพฺพโลกวิทู มุนิ|
      block |อิโต สตสหสฺสมฺหิ กปฺเป อุปฺปชฺชิ จกฺขุมาฯ|
    count |๓๒๘|
      block |โอวาทโก วิญฺญาปโก ตารโก สพฺพปาณินํ|
      block |เทสนากุสโล พุทฺโธ ตาเรสิ ชนตํ พหุํฯ|
    count |๓๒๙|
      block |อนุกมฺปโก การุณิโก หิเตสี สพฺพปาณินํ|
      block |สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ|
    count |๓๓๐|
      block |เอวํ นิรากุลํ อาสิ สุญฺญตํ ติตฺถิเยหิ จ|
      block |วิจิตฺตํ อรหนฺเตหิ วสีภูเตหิ ตาทิภิฯ|
    count |๓๓๑|
      block |รตนานฏฺฐปญฺญาสํ อุคฺคโต โส มหามุนิ|
      block |กญฺจนคฺฆิยสงฺกาโส พาตฺติํสวรลกฺขโณฯ|
    count |๓๓๒|
      block |วสฺสสตสหสฺสานิ อายุ วิชฺชติ ตาวเท|
      block |ตาวตา ติฏฺฐมาโน โส ตาเรสิ ชนตํ พหุํฯ|
    count |๓๓๓|
      block |ตทาหํ หํสวติยํ กุเล อญฺญตเร อหุํ|
      block |ปรกมฺมายเน ยุตฺโต นตฺถิ เม กิญฺจิ สํธนํฯ|
    count |๓๓๔|
      block |ปฏิกฺกมนสาลายํ วสนฺโต กตภูมิยํ|
      block |อคฺคิํ อุชฺชาลยิํ ตตฺถ ทฬฺหํ กณฺหาสิ สา หีฯ|
    count |๓๓๕|
      block |ตทา ปริสติํ นาโถ จตุสจฺจปกาสโก|
      block |สาวกํ สมฺปกิตฺเตสิ ลูขจีวรธารกํฯ|
    count |๓๓๖|
      block |ตสฺส ตมฺหิ คุเณ ตุฏฺโฐ ปณิปจฺจ ตถาคตํ|
      block |ลูขจีวรธารคฺคํ ปตฺถยิํ ฐานมุตฺตมํฯ|
    count |๓๓๗|
      block |ตทา อโวจ ภควา สาวเก ปทุมุตฺตโร|
      block |ปสฺสเถตํ ปุริสกํ กุเจลํ ตนุเทหกํฯ|
    count |๓๓๘|
      block |ปีติปฺปสนฺนวทนํ สทฺธาธนสมนฺวิตํ|
      block |อุทคฺคตนุชํ หฏฺฐํ อจลํ สาลปิณฺฑิตํฯ|
    count |๓๓๙|
      block |เอโส ปตฺเถติ ตํ ฐานํ สจฺจเสนสฺส ภิกฺขุโน|
      block |ลูขจีวรธาริสฺส ตสฺส วณฺณสิตาสโย ฯ|
    count |๓๔๐|
      block |ตํ สุตฺวา มุทิโต หุตฺวา นิปจฺจ สิรสา ชินํ|
      block |ยาวชีวํ สุภํ กมฺมํ กริตฺวา ชินสาสเนฯ|
    count |๓๔๑|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสูปโค อหํฯ|
    count |๓๔๒|
      block |ปฏิกฺกมนสาลายํ ภูมิทาหกกมฺมุนา|
      block |สมสหสฺสํ นิรเย อทยฺหิํ เวทนาฏฺฏิโตฯ|
    count |๓๔๓|
      block |เตน กมฺมาวเสเสน ปญฺจ ชาติสตานิหํ|
      block |มนุสฺโส กุลโช หุตฺวา ชาติยา ลกฺขณงฺกิโตฯ|
    count |๓๔๔|
      block |ปญฺจ ชาติสตาเนว กุฏฺฐโรคสมปฺปิโต|
      block |มหาทุกฺขํ อนุภวิํ ตสฺส กมฺมสฺส วาหสาฯ|
    count |๓๔๕|
      block |อิมสฺมิํ ภทฺทเก กปฺเป อุปริฏฺฐํ ยสสฺสินํ|
      block |ปิณฺฑปาเตน ตปฺเปสิํ ปสนฺนมานโส อหํฯ|
    count |๓๔๖|
      block |เตน กมฺมวิเสเสน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๓๔๗|
      block |ปจฺฉิเม ภเว สมฺปตฺเต อชายิํ ขตฺติเย กุเล|
      block |ปิตุโน อจฺจเยนาหํ มหารชฺชสมปฺปิโตฯ|
    count |๓๔๘|
      block |กุฏฺฐโรคาธิภูโตหํ น รติํ น สุขํ ลเภ|
      block |โมฆํ รชฺชํ สุขํ ยสฺมา โมฆราชา ตโต อหํฯ|
    count |๓๔๙|
      block |กายสฺส โทสํ ทิสฺวาน ปพฺพชิํ อนคาริยํ|
      block |พาวริสฺส ทิชคฺคสฺส สิสฺสตฺตํ อชฺฌุปาคมิํฯ|
    count |๓๕๐|
      block |มหตา ปริวาเรน อุเปจฺจ นรนายกํ|
      block |อปุจฺฉิํ นิปุณํ ปญฺหํ ตํ วีรํ วาทิสูทนํฯ|
    count |๓๕๑|
      block |อยํ โลโก ปโร โลโก พฺรหฺมโลโก สเทวโก|
      block |ทิฏฺฐิํ โน นาภิชานามิ โคตมสฺส ยสสฺสิโนฯ|
    count |๓๕๒|
      block |เอวาภิกฺกนฺตทสฺสาวิํ อตฺถิ ปญฺเหน อาคมํ|
      block |กถํ โลกํ อเวกฺขนฺตํ มจฺจุราชา น ปสฺสติฯ|
    count |๓๕๓|
      block |สุญฺญโต โลกํ อเวกฺขสฺสุ โมฆราช สทา สโต|
      block |อตฺตานุทิฏฺฐิํ อุหจฺจ เอวํ มจฺจุตโร สิยาฯ|
    count |๓๕๔|
      block |เอวํ โลกํ อเวกฺขนฺตํ มจฺจุราชา น ปสฺสติ|
      block |อิติ มํ อภณิ พุทฺโธ สพฺพโรคติกิจฺฉโกฯ|
    count |๓๕๕|
      block |สห คาถาวสาเนน เกสมสฺสุวิวชฺชิโต|
      block |กาสาววตฺถวสโน อาสิํ ภิกฺขุ ตถารหาฯ|
    count |๓๕๖|
      block |สงฺฆิเกสุ วิหาเรสุ น วสิํ โรคปีฬิโต|
      block |มา วิหาโร ปทุสฺสีติ วาตโรเคหิ ปีฬิโต ฯ|
    count |๓๕๗|
      block |สงฺการกูฏา อาหิตฺวา สุสานา รถิกาหิ จ|
      block |ตโต สงฺฆาฏิํ กริตฺวา ธารยิํ ลูขจีวรํฯ|
    count |๓๕๘|
      block |มหาภิสกฺโก ตสฺมิํ เม คุเณ ตุฏฺโฐ วินายโก|
      block |ลูขจีวรธารีนํ เอตทคฺเค ฐเปสิ มํฯ|
    count |๓๕๙|
      block |ปุญฺญปาปปริกฺขีโณ สพฺพโรควิวชฺชิโต|
      block |สิขีว อนุปาทาโน นิพฺพายิสฺสมนาสโวฯ|
    count |๓๖๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๖๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๖๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |กจฺจาโน วกฺกลี เถโร มหากปฺปินสวฺหโย|
      block |ทพฺโพ กุมารนาโม จ พาหิโย โกฏฺฐิโก วสีฯ|
      block |อุรุเวฬกสฺสโป ราโธ โมฆราชา จ ปณฺฑิโต|
      block |ตีณิ คาถาสตาเนตฺถ พาสฏฺฐิ เจว ปิณฺฑิตาฯ|
    stand |อิตฺถํ สุทํ อายสฺมา โมฆราชา เถโร อิมา คาถาโย|
    block |อภาสิตฺถาติฯ|
    stand |โมฆราชตฺเถรสฺสาปทานํ ทสมํฯ|
    stand |กจฺจายนวคฺโค จตุปญฺญาสโมฯ|
    block |ตสฺสุทฺทานํ|
