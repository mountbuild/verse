block |๕๐ กิงฺกณิปุปฺผวคฺโค|
  block |๑ ติกิงฺกณิปุปฺผิยตฺเถรอปทานํ|
    count |๑|
      block |กณิการํว โชตนฺตํ นิสินฺนํ ปพฺพตนฺตเร|
      block |อทฺทสํ วิรชํ พุทฺธํ วิปสฺสิํ โลกนายกํฯ|
    count |๒|
      block |ตีณิ กิงฺกณิปุปฺผานิ ปคฺคยฺห อภิโรปยิํ|
      block |สมฺพุทฺธมภิปูเชตฺวา คจฺฉามิ ทกฺขิณามุโขฯ|
    count |๓|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๔|
      block |เอกนวุติโต กปฺเป ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๕|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๖|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๗|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    stand |อิตฺถํ สุทํ อายสฺมา ติกิงฺกณิปุปฺผิโย เถโร อิมา|
    block |คาถาโย อภาสิตฺถาติฯ|
    stand |ติกิงฺกณิปุปฺผิยตฺเถรสฺสาปทานํ ปฐมํฯ|
  block |๒ ปํสุกูลปูชกตฺเถรอปทานํ|
    count |๘|
      block |หิมวนฺตสฺสาวิทูเร อุทงฺคโณ นาม ปพฺพโต|
      block |ตตฺถทฺทสํ ปํสุกูลํ ทุมคฺคมฺหิ วิลมฺพิตํฯ|
    count |๙|
      block |ตีณิ กิงฺกณิปุปฺผานิ โอจินิตฺวานหํ ตทา|
      block |หฏฺโฐ หฏฺเฐน จิตฺเตน ปํสุกูลมปูชยิํฯ|
    count |๑๐|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๑๑|
      block |เอกนวุติโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปูชิตฺวา อรหทฺธชํฯ|
    count |๑๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปํสุกูลปูชโก เถโร อิมา คาถาโย|
    block |อภาสิตฺถาติฯ|
    stand |ปํสุกูลปูชกตฺเถรสฺสาปทานํ ทุติยํฯ|
  block |๓ โกรณฺฑปุปฺผิยตฺเถรอปทานํ|
    count |๑๕|
      block |วนกมฺมิโก ปุเร อาสิํ ปิตุมาตุมเตนหํ|
      block |ปสุมาเรน ชีวามิ กุสลํ เม น วิชฺชติฯ|
    count |๑๖|
      block |มม อาสยสามนฺตา ติสฺโส โลกคฺคนายโก|
      block |ปทานิ ตีณิ ทสฺเสสิ อนุกมฺปาย จกฺขุมาฯ|
    count |๑๗|
      block |อกฺกนฺเต จ ปเท ทิสฺวา ติสฺสนามสฺส สตฺถุโน|
      block |หฏฺโฐ หฏฺเฐน จิตฺเตน ปเท จิตฺตํ ปสาทยิํฯ|
    count |๑๘|
      block |โกรณฺฑํ ปุปฺผิตํ ทิสฺวา ปาทปํ ธรณีรุหํ|
      block |สโกสกํ คเหตฺวาน ปทเสฏฺฐมปูชยิํ ฯ|
    count |๑๙|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๐|
      block |ยํ ยํ โยนุปปชฺชามิ เทวตฺตํ อถ มานุสํ|
      block |โกรณฺฑกฉวิ โหมิ สุปฺปภาโส ภวามหํฯ|
    count |๒๑|
      block |ทฺเวนวุเต อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ปทปูชายิทํ ผลํฯ|
    count |๒๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๒๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย|
    block |อภาสิตฺถาติฯ|
    stand |โกรณฺฑปุปฺผิยตฺเถรสฺสาปทานํ ตติยํฯ|
  block |๔ กิํสุกปุปฺผิยตฺเถรอปทานํ|
    count |๒๕|
      block |กิํสุกํ ปุปฺผิตํ ทิสฺวา ปคฺคเหตฺวาน อญฺชลิํ|
      block |พุทฺธเสฏฺฐํ สริตฺวาน อากาเส อภิปูชยิํฯ|
    count |๒๖|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๒๗|
      block |เอกติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๒๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๒๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กิํสุกปุปฺผิโย เถโร อิมา คาถาโย|
    block |อภาสิตฺถาติฯ|
    stand |กิํสุกปุปฺผิยตฺเถรสฺสาปทานํ จตุตฺถํฯ|
  block |๕ อุปฑฺฒทุสฺสทายกตฺเถรอปทานํ|
    count |๓๑|
      block |ปทุมุตฺตรภควโต สุชาโต นาม สาวโก|
      block |ปํสุกูลํ คเวสนฺโต สงฺกาเร จรเต ตทาฯ|
    count |๓๒|
      block |นคเร หํสวติยา ปเรสํ ภตโก อหํ|
      block |อุปฑฺฒทุสฺสํ ทตฺวาน สิรสา อภิวาทยิํฯ|
    count |๓๓|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๓๔|
      block |เตตฺติํสกฺขตฺตุํ เทวินฺโท เทวรชฺชมการยิํ|
      block |สตฺตสตฺตติกฺขตฺตุญฺจ จกฺกวตฺตี อโหสหํฯ|
    count |๓๕|
      block |ปเทสรชฺชํ วิปุลํ คณนาโต อสงฺขิยํ|
      block |อุปฑฺฒทุสฺสทาเนน โมทามิ อกุโตภโยฯ|
    count |๓๖|
      block |อิจฺฉมาโน จหํ อชฺช สกานนํ สปพฺพตํ|
      block |โขมทุสฺเสหิ ฉาเทยฺยํ อฑฺฒทุสฺสสฺสิทํ ผลํฯ|
    count |๓๗|
      block |สตสหสฺสิโต กปฺเป ยํ ทานมททิํ ตทา|
      block |ทุคฺคติํ นาภิชานามิ อฑฺฒทุสฺสสฺสิทํ ผลํฯ|
    count |๓๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุปฑฺฒทุสฺสทายโก เถโร อิมา|
    block |คาถาโย อภาสิตฺถาติฯ|
    stand |อุปฑฺฒทุสฺสทายกตฺเถรสฺสาปทานํ ปญฺจมํฯ|
  block |๖ ฆตมณฺฑทายกตฺเถรอปทานํ|
    count |๔๑|
      block |สุจินฺติตํ ภควนฺตํ โลกเชฏฺฐํ นราสภํ|
      block |อุปวิฏฺฐํ มหารญฺญํ วาตาพาเธน ปีฬิตํฯ|
    count |๔๒|
      block |ทิสฺวา จิตฺตํ ปสาเทตฺวา ฆตมณฺฑมุปานยิํ|
      block |กตตฺตา อาจิตตฺตา จ คงฺคา ภาคีรถี อยํฯ|
    count |๔๓|
      block |มหาสมุทฺทา จตฺตาโร ฆตํ สมฺปชฺชเร มม|
      block |อยญฺจ ปถวี โฆรา อปฺปมาณา อสงฺขิยาฯ|
    count |๔๔|
      block |มม สงฺกปฺปมญฺญาย ภวเต มธุสกฺกรา|
      block |จาตุทฺทีปา อิเม รุกฺขา ปาทปา ธรณีรุหาฯ|
    count |๔๕|
      block |มม สงฺกปฺปมญฺญาย กปฺปรุกฺขา ภวนฺติ เต|
      block |ปญฺญาสกฺขตฺตุํ เทวินฺโท เทวรชฺชมการยิํฯ|
    count |๔๖|
      block |เอกปญฺญาสกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๔๗|
      block |จตุนฺนวุติโต กปฺเป ยํ ทานมททิํ ตทา|
      block |ทุคฺคติํ นาภิชานามิ ฆตมณฺฑสฺสิทํ ผลํฯ|
    count |๔๘|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๙|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๐|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ฆตมณฺฑทายโก เถโร อิมา คาถาโย|
    block |อภาสิตฺถาติฯ|
    stand |ฆตมณฺฑทายกตฺเถรสฺสาปทานํ ฉฏฺฐํฯ|
  block |๗ อุทกทายกตฺเถรอปทานํ|
    count |๕๑|
      block |ปทุมุตฺตรพุทฺธสฺส ภิกฺขุสงฺเฆ อนุตฺตเร|
      block |ปสนฺนจิตฺโต สุมโน ปานีฆฏมปูรยิํฯ|
    count |๕๒|
      block |ปพฺพตคฺเค ทุมคฺเค วา อากาเส วาถ ภูมิยํ|
      block |ยทา ปานียมิจฺฉามิ ขิปฺปํ นิพฺพตฺตเต มมฯ|
    count |๕๓|
      block |สตสหสฺสิโต กปฺเป ยํ ทานมททิํ ตทา|
      block |ทุคฺคติํ นาภิชานามิ ทกทานสฺสิทํ ผลํฯ|
    count |๕๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุทกทายโก เถโร อิมา คาถาโย|
    block |อภาสิตฺถาติฯ|
    stand |อุทกทายกตฺเถรสฺสาปทานํ สตฺตมํฯ|
  block |๘ ปุลินถูปิยตฺเถรอปทานํ|
    count |๕๗|
      block |หิมวนฺตสฺสาวิทูเร ยมโก นาม ปพฺพโต|
      block |อสฺสโม สุกโต มยฺหํ ปณฺณสาลา สุมาปิตาฯ|
    count |๕๘|
      block |นารโท นาม นาเมน ชฏิโล อุคฺคตาปโน|
      block |จตุทฺทสสหสฺสานิ สิสฺสา ปริจรนฺติ มํฯ|
    count |๕๙|
      block |ปฏิสลฺลีนโก สนฺโต เอวํ จินฺเตสหํ ตทา|
      block |สพฺโพ ชโน มํ ปูเชติ นาหํ ปูเชมิ กิญฺจนํฯ|
    count |๖๐|
      block |น เม โอวาทโก อตฺถิ วตฺตา โกจิ น วิชฺชติ|
      block |อนาจริยุปชฺฌาโย วเน วาสํ อุเปมหํฯ|
    count |๖๑|
      block |อุปาสมาโน ยมหํ ครุจิตฺตํ อุปฏฺฐเห|
      block |โส เม อาจริโย นตฺถิ วนวาโส นิรตฺถโกฯ|
    count |๖๒|
      block |อายาคํ เม คเวสิสฺสํ ครุํ ภาวนิยํ ตถา|
      block |สาวสฺสโย วสิสฺสามิ น โกจิ ครหิสฺสติฯ|
    count |๖๓|
      block |อุตฺตานกูลา นทิกา สุปติตฺถา มโนรมา|
      block |สํสุทฺธปุลินากิณฺณา อวิทูเร มมสฺสมํฯ|
    count |๖๔|
      block |นทิํ อมริกํ นาม อุปคนฺตฺวานหํ ตทา|
      block |สํวฑฺฒยิตฺวา ปุลินํ อกํ ปุลินเจติยํฯ|
    count |๖๕|
      block |เย เต อเหสุํ สมฺพุทฺธา ภวนฺตกรณา มุนี|
      block |เตสํ เอตาทิโส ถูโป ตํ นิมิตฺตํ กโรมหํฯ|
    count |๖๖|
      block |กริตฺวา ปุลินํ ถูปํ โสวณฺณํ มาปยิํ อหํ|
      block |โสณฺณกิงฺกณิปุปฺผานิ สหสฺเส ตีณิ ปูชยิํฯ|
    count |๖๗|
      block |สายปาตํ นมสฺสามิ เวทชาโต กตญฺชลี|
      block |สมฺมุขา วิย สมฺพุทฺธํ วนฺทิํ ปุลินเจติยํฯ|
    count |๖๘|
      block |ยทา กิเลสา ชายนฺติ วิตกฺกา เคหนิสฺสิตา|
      block |สรามิ สุกตํ ถูปํ ปจฺจเวกฺขามิ ตาวเทฯ|
    count |๖๙|
      block |อุปนิสฺสาย วิหรํ สตฺถวาหํ วินายกํ|
      block |กิเลเส สํวเสยฺยาสิ น ยุตฺตํ ตว มาริสฯ|
    count |๗๐|
      block |สห อาวชฺชิเต ถูเป คารวํ โหติ เม ตทา|
      block |กุวิตกฺเก วิโนเทสิํ นาโค ตุตฺตฏฺฏิโต ยถาฯ|
    count |๗๑|
      block |เอวํ วิหรมานํ มํ มจฺจุราชาภิมทฺทถ|
      block |ตตฺถ กาลงฺกโต สนฺโต พฺรหฺมโลกมคจฺฉหํฯ|
    count |๗๒|
      block |ยาวตายุํ วสิตฺวาน ติทิเว อุปปชฺชหํ|
      block |อสีติกฺขตฺตุํ เทวินฺโท เทวรชฺชมการยิํฯ|
    count |๗๓|
      block |สตานํ ตีณิกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๗๔|
      block |โสณฺณกิงฺกณิปุปฺผานํ วิปากํ อนุโภมหํ|
      block |ธาตีสตสหสฺสานิ ปริวาเรนฺติ มํ ภเวฯ|
    count |๗๕|
      block |ถูปสฺส ปริจิณฺณตฺตา รโชชลฺลํ น ลิมฺปติ|
      block |คตฺเต เสทา น มุจฺจนฺติ สุปฺปภาโส ภวามหํฯ|
    count |๗๖|
      block |อโห เม สุกโต ถูโป สุทิฏฺฐามริกา นที|
      block |ถูปํ กตฺวาน ปุลินํ ปตฺโตมฺหิ อจลํ ปทํฯ|
    count |๗๗|
      block |กุสลํ กตฺตุกาเมน ชนฺตุนา สารคาหินา|
      block |นตฺถิ เขตฺตํ อเขตฺตํ วา ปฏิปตฺตีว สาธกา ฯ|
    count |๗๘|
      block |ยถาปิ พลวา โปโส อณฺณวํ ตริตุสฺสเห|
      block |ปริตฺตํ กฏฺฐมาทาย ปกฺขนฺเทยฺย มหาสรํฯ|
    count |๗๙|
      block |อิมาหํ กฏฺฐํ นิสฺสาย ตริสฺสามิ มโหทธิํ|
      block |อุสฺสาเหน วีริเยน ตเรยฺย อุทธิํ นโรฯ|
    count |๘๐|
      block |ตเถว เม กตํ กมฺมํ ปริตฺตํ โถกกญฺจ ยํ|
      block |ตํ กมฺมํ อุปนิสฺสาย สํสารํ สมติกฺกมิํฯ|
    count |๘๑|
      block |ปจฺฉิเม ภเว สมฺปตฺเต สุกฺกมูเลน โจทิโต|
      block |สาวตฺถิยํ ปุเร ชาโต มหาสาเล สุอฑฺฒเกฯ|
    count |๘๒|
      block |สทฺธา มาตา ปิตา มยฺหํ พุทฺธสฺส สรณํ คตา|
      block |อุโภ ทิฏฺฐปทา เอเต อนุวตฺตนฺติ สาสนํฯ|
    count |๘๓|
      block |โพธิปปฏิกํ คยฺห โสณฺณถูปมการยุํ|
      block |สายปาตํ นมสฺสนฺติ สกฺยปุตฺตสฺส สมฺมุขาฯ|
    count |๘๔|
      block |อุโปสถมฺหิ ทิวเส โสณฺณถูปํ วินีหรุํ|
      block |พุทฺธสฺส วณฺณํ กิตฺเตนฺตา ติยามํ วีตินามยุํฯ|
    count |๘๕|
      block |สห ทิสฺวานหํ ถูปํ สริํ ปุลินเจติยํ|
      block |เอกาสเน นิสีทิตฺวา อรหตฺตมปาปุณิํฯ|
    stand |ทฺวาวีสติมํ ภาณวารํฯ|
    count |๘๖|
      block |คเวสมาโน ตํ วีรํ ธมฺมเสนาปติทฺทสํ|
      block |อคารา นิกฺขมิตฺวาน ปพฺพชิํ ตสฺส สนฺติเกฯ|
    count |๘๗|
      block |ชาติยา สตฺตวสฺเสน อรหตฺตมปาปุณิํ|
      block |อุปสมฺปาทยี พุทฺโธ คุณมญฺญาย จกฺขุมาฯ|
    count |๘๘|
      block |ทารเกเนว สนฺเตน กิริยํ นิฏฺฐิตํ มยา|
      block |กตํ เม กรณียชฺช สกฺยปุตฺตสฺส สาสเนฯ|
    count |๘๙|
      block |สพฺพเวรภยาตีโต สพฺพสงฺคาติโค อิสิ|
      block |สาวโก เต มหาวีร โสณฺณถูปสฺสิทํ ผลํฯ|
    count |๙๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ปุลินถูปิโย เถโร อิมา คาถาโย|
    block |อภาสิตฺถาติฯ|
    stand |ปุลินถูปิยตฺเถรสฺสาปทานํ อฏฺฐมํฯ|
  block |๙ นฬกุฏิทายกตฺเถรอปทานํ|
    count |๙๓|
      block |หิมวนฺตสฺสาวิทูเร หาริโต นาม ปพฺพโต|
      block |สยมฺภู นารโท นาม รุกฺขมูเล วสี ตทาฯ|
    count |๙๔|
      block |นฬาคารํ กริตฺวาน ติเณน ฉาทยิํ อหํ|
      block |จงฺกมํ โสธยิตฺวาน สยมฺภุสฺส อทาสหํฯ|
    count |๙๕|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๙๖|
      block |ตตฺถ เม สุกตํ พฺยมฺหํ นฬกุฏิกนิมฺมิตํ|
      block |สฏฺฐิโยชนมุพฺเพธํ ติํสโยชนวิตฺถตํฯ|
    count |๙๗|
      block |จตุทฺทเสสุ กปฺเปสุ เทวโลเก รมิํ อหํ|
      block |เอกสตฺตติกฺขตฺตุญฺจ เทวรชฺชมการยิํฯ|
    count |๙๘|
      block |จตุติํสติกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๙๙|
      block |ธมฺมปาสาทมารุยฺห สพฺพาการวรูปมํ|
      block |ยทิจฺฉกาหํ วิหเร สกฺยปุตฺตสฺส สาสเนฯ|
    count |๑๐๐|
      block |เอกติํเส อิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ นฬกุฏิยิทํ ผลํฯ|
    count |๑๐๑|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๒|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๐๓|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา นฬกุฏิทายโก เถโร อิมา คาถาโย|
    block |อภาสิตฺถาติฯ|
    stand |นฬกุฏิทายกตฺเถรสฺสาปทานํ นวมํฯ|
  block |๑๐ ปิยาลผลทายกตฺเถรอปทานํ|
    count |๑๐๔|
      block |มิคลุทฺโท ปุเร อาสิํ วิปิเน วิจรํ ตทา|
      block |อทฺทสํ วิรชํ พุทฺธํ สพฺพธมฺมาน ปารคุํฯ|
    count |๑๐๕|
      block |ปิยาลผลมาทาย พุทฺธเสฏฺฐสฺสทาสหํ|
      block |ปุญฺญกฺเขตฺตสฺส วีรสฺส ปสนฺโน เสหิ ปาณิภิฯ|
    count |๑๐๖|
      block |เอกติํเส อิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๑๐๗|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๐๘|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๐๙|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |กิงฺกณี ปํสุกูลญฺจ โกรณฺฑมถ กิํสุกํ|
      block |อุปฑฺฒทุสฺสี ฆตโท อุทกํ ถูปการโกฯ|
      block |นฬการี จ นวโม ปิยาลผลทายโก|
      block |สตเมกญฺจ คาถานํ นวกญฺจ ตทุตฺตริฯ|
      block |เมตฺเตยฺยวคฺโค ภทฺทาลิ สกิํสมฺมชฺชโกปิ จ|
      block |เอกวิหารี วิภีตกี ชคตี สาลปุปฺผิโยฯ|
      block |นฬาคารํ ปํสุกูลํ กิงฺกณิปุปฺผิโย ตถา|
      block |อสีติ ทฺเว จ คาถาโย จตุทฺทสสตานิ จฯ|
    stand |อิตฺถํ สุทํ อายสฺมา ปิยาลผลทายโก เถโร อิมา|
    block |คาถาโย อภาสิตฺถาติฯ|
    stand |ปิยาลผลทายกตฺเถรสฺสาปทานํ ทสมํฯ|
    stand |กิงฺกณิปุปฺผวคฺโค ปญฺญาสโมฯ|
    block |ตสฺสุทฺทานํ|
    block |อถ วคฺคุทฺทานํ|
    stand |เมตฺเตยฺยวคฺคทสกํฯ|
    stand |ปญฺจมสตกํ สมตฺตํฯ|
