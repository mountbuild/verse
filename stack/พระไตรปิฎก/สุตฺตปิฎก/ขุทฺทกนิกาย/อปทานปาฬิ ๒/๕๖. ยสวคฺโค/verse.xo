block |๕๖ ยสวคฺโค|
  block |๑ ยสตฺเถรอปทานํ|
    count |๑|
      block |มหาสมุทฺทํ โอคฺคยฺห ภวนํ เม สุนิมฺมิตํ|
      block |สุนิมฺมิตา โปกฺขรณี จกฺกวากูปกูชิตาฯ|
    count |๒|
      block |มนฺทารเกหิ สญฺฉนฺนา ปทุมุปฺปลเกหิ จ|
      block |นที จ สนฺทเต ตตฺถ สุปติตฺถา มโนรมาฯ|
    count |๓|
      block |มจฺฉกจฺฉปสญฺฉนฺนา นานาทิชสโมตฺถฏา|
      block |มยูรโกญฺจาภิรุทา โกกิลาทีหิ วคฺคุหิฯ|
    count |๔|
      block |ปาเรวตา รวิหํสา จกฺกวากา นทีจรา|
      block |ติตฺติรา สาฬิกา เจตฺถ ปาวกา ชีวํชีวกาฯ|
    count |๕|
      block |หํสาโกญฺจาภินทิตา โกสิยา ปิงฺคลา พหู|
      block |สตฺตรตนสมฺปนฺนา มณิมุตฺตปวาฬิกาฯ|
    count |๖|
      block |สพฺเพ โสณฺณมยา รุกฺขา นานาขนฺธสเมริตา|
      block |อุชฺโชเตนฺติ ทิวารตฺติํ ภวนํ สพฺพกาลิกํฯ|
    count |๗|
      block |สฏฺฐิตุริยสหสฺสานิ สายํ ปาโต ปวชฺชเร|
      block |โสฬสิตฺถิสหสฺสานิ ปริวาเรนฺติ มํ สทาฯ|
    count |๘|
      block |อภินิกฺขมฺม ภวนา สุเมธํ โลกนายกํ|
      block |ปสนฺนจิตฺโต สุมโน วนฺทยิํ ตํ มหายสํฯ|
    count |๙|
      block |สมฺพุทฺธํ อภิวาเทตฺวา สสงฺฆํ ตํ นิมนฺตยิํ|
      block |อธิวาเสสิ โส ธีโร สุเมโธ โลกนายโกฯ|
    count |๑๐|
      block |มม ธมฺมกถํ กตฺวา อุยฺโยเชสิ มหามุนิ|
      block |สมฺพุทฺธํ อภิวาเทตฺวา ภวนํ เม อุปาคมิํฯ|
    count |๑๑|
      block |อามนฺตยิํ ปริชนํ สพฺเพ สนฺนิปตุํ ตทา|
      block |ปุพฺพณฺหสมยํ พุทฺโธ ภวนํ อาคมิสฺสติฯ|
    count |๑๒|
      block |ลาภา อมฺหํ สุลทฺธา โน เย วสาม ตวนฺติเก|
      block |มยมฺปิ พุทฺธเสฏฺฐสฺส ปูชยิสฺสาม สตฺถุโนฯ|
    count |๑๓|
      block |อนฺนํ ปานํ ปฏฺฐเปตฺวา กาลํ อาโรจยิํ อหํ|
      block |วสีสตสหสฺเสหิ อุเปสิ โลกนายโกฯ|
    count |๑๔|
      block |ปญฺจงฺคิเกหิ ตุริเยหิ ปจฺจุคฺคมมกาสหํ|
      block |สพฺพโสณฺณมเย ปีเฐ นิสีทิ ปุริสุตฺตโมฯ|
    count |๑๕|
      block |อุปริจฺฉทนํ อาสิ สพฺพโสณฺณมยํ ตทา|
      block |พีชนีโย ปวายนฺติ ภิกฺขุสงฺฆํ อนุตฺตรํฯ|
    count |๑๖|
      block |ปหูเตนนฺนปาเนน ภิกฺขุสงฺฆํ อตปฺปยิํ|
      block |ปจฺเจกทุสฺสยุคเล ภิกฺขุสงฺฆสฺสทาสหํฯ|
    count |๑๗|
      block |ยํ วเทติ สุเมโธ โส อาหุตีนํ ปฏิคฺคโห|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๑๘|
      block |โย มํ อนฺเนน ปาเนน สพฺเพ อิเม จ ตปฺปยิ|
      block |ตมหํ กิตฺตยิสฺสามิ สุณาถ มม ภาสโตฯ|
    count |๑๙|
      block |อฏฺฐารเส กปฺปสเต เทวโลเก รมิสฺสติ|
      block |สหสฺสกฺขตฺตุํ ราชายํ จกฺกวตฺตี ภวิสฺสติฯ|
    count |๒๐|
      block |อุปคจฺฉติ ยํ โยนิํ เทวตฺตํ อถ มานุสํ|
      block |สพฺพโสณฺณมยํ ตสฺส ฉทนํ ธารยิสฺสติฯ|
    count |๒๑|
      block |ติํสกปฺปสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๒๒|
      block |ตสฺส ธมฺเมสุ ทายาโท โอรโส ธมฺมนิมฺมิโต|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๒๓|
      block |ภิกฺขุสงฺเฆ นิสีทิตฺวา สีหนาทํ นทิสฺสติ|
      block |จิตเก ฉตฺตํ ธาเรนฺติ เหฏฺฐา ฉตฺตมฺหิ ฑยฺหถฯ|
    count |๒๔|
      block |สามญฺญํ เม อนุปฺปตฺตํ กิเลสา ฌาปิตา มยา|
      block |มณฺฑเป รุกฺขมูเล วา สนฺตาโส เม น วิชฺชติฯ|
    count |๒๕|
      block |ติํสกปฺปสหสฺสมฺหิ ยํ ทานมททิํ ตทา|
      block |ทุคฺคติํ นาภิชานามิ สพฺพทานสฺสิทํ ผลํฯ|
    count |๒๖|
      block |กิเลสา ฌาปิตา มยฺหํ ภวา สพฺเพ สมูหตา|
      block |นาโคว พนฺธนํ เฉตฺวา วิหรามิ อนาสโวฯ|
    count |๒๗|
      block |สฺวาคตํ วต เม อาสิ มม พุทฺธสฺส สนฺติเก|
      block |ติสฺโส วิชฺชา อนุปฺปตฺตา กตํ พุทฺธสฺส สาสนํฯ|
    count |๒๘|
      block |ปฏิสมฺภิทา จตสฺโส วิโมกฺขาปิ จ อฏฺฐิเม|
      block |ฉฬภิญฺญา สจฺฉิกตา กตํ พุทฺธสฺส สาสนํฯ|
    block |อิตฺถํ สุทํ อายสฺมา ยโส เถโร อิมา คาถาโย อภาสิตฺถาติฯ|
    stand |ยสตฺเถรสฺสาปทานํ ปฐมํฯ|
  block |๒ นทีกสฺสปตฺเถรอปทานํ|
    count |๒๙|
      block |ปทุมุตฺตรสฺส ภควโต โลกเชฏฺฐสฺส ตาทิโน|
      block |ปิณฺฑจารํ จรนฺตสฺส วารโต อุตฺตมํ ยสํ|
      block |อคฺคผลํ คเหตฺวาน อทาสิํ สตฺถุโน อหํฯ|
    count |๓๐|
      block |เตน กมฺเมน เทวินฺโท โลกเชฏฺโฐ นราสโภ|
      block |สมฺปตฺโตมฺหิ อจลํ ฐานํ หิตฺวา ชยปราชยํฯ|
    count |๓๑|
      block |สตสหสฺสิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ อคฺคทานสฺสิทํ ผลํฯ|
    count |๓๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๓๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๓๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา นทีกสฺสโป เถโร อิมา คาถาโย|
    block |อภาสิตฺถาติฯ|
    stand |นทีกสฺสปตฺเถรสฺสาปทานํ ทุติยํฯ|
  block |๓ คยากสฺสปตฺเถรอปทานํ|
    count |๓๕|
      block |อชินจมฺมวตฺโถหํ ขาริภารธโร ตทา|
      block |ขาริกํ หารยิตฺวาน โกลํ อหาสิ อสฺสมํฯ|
    count |๓๖|
      block |ภควา ตมฺหิ สมเย เอโก อทุติโย ชิโน|
      block |มมสฺสมํ อุปาคจฺฉิ โชเตนฺโต สพฺพกาลิกํฯ|
    count |๓๗|
      block |สกํ จิตฺตํ ปสาเทตฺวา อภิวาเทตฺวาน สุพฺพตํ|
      block |อุโภ หตฺเถหิ ปคฺคยฺห โกลํ พุทฺธสฺสทาสหํฯ|
    count |๓๘|
      block |เอกติํเส อิโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ โกลทานสฺสิทํ ผลํฯ|
    count |๓๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา คยากสฺสโป เถโร อิมา คาถาโย|
    block |อภาสิตฺถาติฯ|
    stand |คยากสฺสปตฺเถรสฺสาปทานํ ตติยํฯ|
  block |๔ กิมิลตฺเถรอปทานํ|
    count |๔๒|
      block |นิพฺพุเต กกุสนฺธมฺหิ พฺราหฺมณมฺหิ วุสีมติ|
      block |คเหตฺวา สลลํ มาลํ มณฺฑปํ การยิํ อหํฯ|
    count |๔๓|
      block |ตาวติํสํ คโต สนฺโต ลภิมฺห พฺยมฺหมุตฺตมํ|
      block |อญฺเญ เทเวติโรจามิ ปุญฺญกมฺมสฺสิทํ ผลํฯ|
    count |๔๔|
      block |ทิวา วา ยทิ วา รตฺติํ จงฺกมนฺโต ฐิโต จหํ|
      block |ฉนฺโน สลลปุปฺเผหิ ปุญฺญกมฺมสฺสิทํ ผลํฯ|
    count |๔๕|
      block |อิมสฺมิํเยว กปฺปมฺหิ ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๔๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๔๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๔๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา กิมิโล เถโร อิมา คาถาโย|
    block |อภาสิตฺถาติฯ|
    stand |กิมิลตฺเถรสฺสาปทานํ จตุตฺถํฯ|
  block |๕ วชฺชีปุตฺตตฺเถรอปทานํ|
    count |๔๙|
      block |สหสฺสรํสี ภควา สยมฺภู อปราชิโต|
      block |วิเวกา วุฏฺฐหิตฺวาน โคจรายาภินิกฺขมิฯ|
    count |๕๐|
      block |ผลหตฺโถ อหํ ทิสฺวา อุปคจฺฉิํ นราสภํ|
      block |ปสนฺนจิตฺโต สุมโน สวณฺฏํ อททิํ ผลํฯ|
    count |๕๑|
      block |จตุนฺนวุติโต กปฺเป ยํ ผลํ อททิํ ตทา|
      block |ทุคฺคติํ นาภิชานามิ ผลทานสฺสิทํ ผลํฯ|
    count |๕๒|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๕๓|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๕๔|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา วชฺชีปุตฺโต เถโร อิมา คาถาโย|
    block |อภาสิตฺถาติฯ|
    stand |วชฺชีปุตฺตตฺเถรสฺสาปทานํ ปญฺจมํฯ|
  block |๖ อุตฺตรตฺเถรอปทานํ|
    count |๕๕|
      block |สุเมโธ นาม สมฺพุทฺโธ พาตฺติํสวรลกฺขโณ|
      block |วิเวกกาโม ภควา หิมวนฺตมุปาคมิฯ|
    count |๕๖|
      block |อชฺโฌคาเหตฺวา หิมวนฺตํ อคฺโค การุณิโก มุนิ|
      block |ปลฺลงฺกํ อาภุชิตฺวาน นิสีทิ ปุริสุตฺตโมฯ|
    count |๕๗|
      block |วิชฺชธโร ตทา อาสิํ อนฺตลิกฺขจโร อหํ|
      block |ติสูลํ สุคตํ คยฺห คจฺฉามิ อมฺพเร ตทาฯ|
    count |๕๘|
      block |ปพฺพตคฺเค ยถา อคฺคิ ปุณฺณมาเยว จนฺทิมา|
      block |วนํ โอภาสเต พุทฺโธ สาลราชาว ผุลฺลิโตฯ|
    count |๕๙|
      block |วนคฺคา นิกฺขมิตฺวาน พุทฺธรํสีภิธาวเร|
      block |นฬคฺคิวณฺณสงฺกาสา ทิสฺวา จิตฺตํ ปสาทยิํฯ|
    count |๖๐|
      block |วิจินํ อทฺทสํ ปุปฺผํ กณิการํ เทวคนฺธิกํ|
      block |ตีณิ ปุปฺผานิ อาทาย พุทฺธเสฏฺฐมปูชยิํฯ|
    count |๖๑|
      block |พุทฺธสฺส อานุภาเวน ตีณิ ปุปฺผานิ เม ตทา|
      block |อุทฺธํ วณฺฏา อโธปตฺตา ฉายํ กุพฺพนฺติ สตฺถุโนฯ|
    count |๖๒|
      block |เตน กมฺเมน สุกเตน เจตนาปณิธีหิ จ|
      block |ชหิตฺวา มานุสํ เทหํ ตาวติํสมคจฺฉหํฯ|
    count |๖๓|
      block |ตตฺถ เม สุกตํ พฺยมฺหํ กณิการีติ ญายติ|
      block |สฏฺฐิโยชนมุพฺเพธํ ติํสโยชนวิตฺถตํฯ|
    count |๖๔|
      block |สหสฺสกณฺฑํ สตเภณฺฑุ ธชาลุ หริตามยํ|
      block |สตสหสฺสนิยฺยูหา พฺยมฺเห ปาตุภวิํสุ เมฯ|
    count |๖๕|
      block |โสณฺณมยา มณิมยา โลหิตงฺกมยาปิ จ|
      block |ผลิกาปิ จ ปลฺลงฺกา เยนิจฺฉกา ยทิจฺฉกาฯ|
    count |๖๖|
      block |มหารหญฺจ สยนํ ตูลิกา วิกตียุตํ|
      block |อุทฺธโลมิญฺจ เอกนฺตํ พิมฺโพหนสมายุตํฯ|
    count |๖๗|
      block |ภวนา นิกฺขมิตฺวาน จรนฺโต เทวจาริกํ|
      block |ยถา อิจฺฉามิ คมนํ เทวสงฺฆปุรกฺขโตฯ|
    count |๖๘|
      block |ปุปฺผสฺส เหฏฺฐา ติฏฺฐามิ อุปริจฺฉทนํ มม|
      block |สมนฺตา โยชนสตํ กณิกาเรหิ ฉาทิตํฯ|
    count |๖๙|
      block |สฏฺฐิตุริยสหสฺสานิ สายปาตํ อุปฏฺฐหุํ|
      block |ปริวาเรนฺติ มํ นิจฺจํ รตฺตินฺทิวมตนฺทิตาฯ|
    count |๗๐|
      block |ตตฺถ นจฺเจหิ คีเตหิ ตาเลหิ วาทิเตหิ จ|
      block |รมามิ ขิฑฺฑา รติยา โมทามิ กามกามหํฯ|
    count |๗๑|
      block |ตตฺถ ภุตฺวา ปิวิตฺวา จ โมทามิ ติทเส ตทา|
      block |นารีคเณหิ สหิโต โมทามิ พฺยมฺหมุตฺตเมฯ|
    count |๗๒|
      block |สตานํ ปญฺจกฺขตฺตุญฺจ เทวรชฺชมการยิํ|
      block |สตานํ ตีณิกฺขตฺตุญฺจ จกฺกวตฺตี อโหสหํ|
      block |ปเทสรชฺชํ วิปุลํ คณนาโต อสงฺขิยํฯ|
    count |๗๓|
      block |ภเว ภเว สํสรนฺโต มหาโภคํ ลภามหํ|
      block |โภเค เม อูนตา นตฺถิ พุทฺธปูชายิทํ ผลํฯ|
    count |๗๔|
      block |ทุเว ภเว สํสรามิ เทวตฺเต อถ มานุเส|
      block |อญฺญํ คติํ น ชานามิ พุทฺธปูชายิทํ ผลํฯ|
    count |๗๕|
      block |ทุเว กุเล ปชายามิ ขตฺติเย จาปิ พฺราหฺมเณ|
      block |นีเจ กุเล น ชายามิ พุทฺธปูชายิทํ ผลํฯ|
    count |๗๖|
      block |หตฺถิยานํ อสฺสยานํ สิวิกํ สนฺทมานิกํ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๗๗|
      block |ทาสีคณํ ทาสคณํ นาริโย สมลงฺกตา|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๗๘|
      block |โกเสยฺยกมฺพลิยานิ โขมกปฺปาสิกานิ จ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๗๙|
      block |นววตฺถํ นวผลํ นวคฺครสโภชนํ|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๘๐|
      block |อิมํ ขาท อิมํ ภุญฺช อิมมฺหิ สยเน สย|
      block |ลภามิ สพฺพเมเวตํ พุทฺธปูชายิทํ ผลํฯ|
    count |๘๑|
      block |สพฺพตฺถ ปูชิโต โหมิ ยโส อจฺจุคฺคโต มม|
      block |มหาปกฺโข สทา โหมิ อเภชฺชปริโส สทา|
      block |ญาตีนํ อุตฺตโม โหมิ พุทฺธปูชายิทํ ผลํฯ|
    count |๘๒|
      block |สีตํ อุณฺหํ น ชานามิ ปริฬาโห น วิชฺชติ|
      block |อโถ เจตสิกํ ทุกฺขํ หทเย เม น วิชฺชติฯ|
    count |๘๓|
      block |สุวณฺณวณฺโณ หุตฺวาน สํสรามิ ภวาภเว|
      block |เววณฺณิยํ น ชานามิ พุทฺธปูชายิทํ ผลํฯ|
    count |๘๔|
      block |เทวโลกา จวิตฺวาน สุกฺกมูเลน โจทิโต|
      block |สาวตฺถิยํ ปุเร ชาโต มหาสาเลสุ อฑฺฒเกฯ|
    count |๘๕|
      block |ปญฺจ กามคุเณ หิตฺวา ปพฺพชิํ อนคาริยํ|
      block |ชาติยา สตฺตวสฺโสหํ อรหตฺตมปาปุณิํฯ|
    count |๘๖|
      block |อุปสมฺปทายี พุทฺโธ คุณมญฺญาย จกฺขุมา|
      block |ตรุโณ ปูชนีโยหํ พุทฺธปูชายิทํ ผลํฯ|
    count |๘๗|
      block |ทิพฺพจกฺขุวิสุทฺธํ เม สมาธิกุสโล อหํ|
      block |อภิญฺญาปารมิปฺปตฺโต พุทฺธปูชายิทํ ผลํฯ|
    count |๘๘|
      block |ปฏิสมฺภิทา อนุปฺปตฺโต อิทฺธิปาเทสุ โกวิโท|
      block |ธมฺเมสุ ปารมิปฺปตฺโต พุทฺธปูชายิทํ ผลํฯ|
    count |๘๙|
      block |ติํสกปฺปสหสฺสมฺหิ ยํ พุทฺธมภิปูชยิํ|
      block |ทุคฺคติํ นาภิชานามิ พุทฺธปูชายิทํ ผลํฯ|
    count |๙๐|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๑|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๒|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุตฺตโร เถโร อิมา คาถาโย|
    block |อภาสิตฺถาติฯ|
    stand |อุตฺตรตฺเถรสฺสาปทานํ ฉฏฺฐํฯ|
  block |๗ อปรอุตฺตรตฺเถรอปทานํ|
    count |๙๓|
      block |นิพฺพุเต โลกนาถมฺหิ สิทฺธตฺเถ โลกนายเก|
      block |มม ญาตี สมาเนตฺวา ธาตุปูชํ อกาสหํฯ|
    count |๙๔|
      block |จตุนฺนวุติโต กปฺเป ยํ ธาตุมภิปูชยิํ|
      block |ทุคฺคติํ นาภิชานามิ ธาตุปูชายิทํ ผลํฯ|
    count |๙๕|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๙๖|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๙๗|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อปรอุตฺตรตฺเถโร อิมา คาถาโย|
    block |อภาสิตฺถาติฯ|
    stand |อปรสฺส อุตฺตรตฺเถรสฺสาปทานํ สตฺตมํฯ|
  block |๘ ภทฺทชิตฺเถรอปทานํ|
    count |๙๘|
      block |โอคยฺห ยํ โปกฺขรณิํ นานากุญฺชรเสวิตํ|
      block |อุทฺธรามิ ภิสํ ตตฺถ ฆาสเหตุ อหํ ตทาฯ|
    count |๙๙|
      block |ภควา ตมฺหิ สมเย ปทุมุตฺตรสวฺหโย|
      block |รตฺตมฺพรธโร พุทฺโธ คจฺฉเต อนิลญฺชเสฯ|
    count |๑๐๐|
      block |ธุนนฺโต ปํสุกูลานิ สทฺทํ อสฺโสสหํ ตทา|
      block |อุทฺธํ นิชฺฌายมาโนหํ อทฺทสํ โลกนายกํฯ|
    count |๑๐๑|
      block |ตตฺเถว ฐิตโก สนฺโต อายาจิํ โลกนายกํ|
      block |มธุํ ภิเสหิ สหิตํ ขีรํ สปฺปิํ มุฬาลิกํ ฯ|
    count |๑๐๒|
      block |ปฏิคฺคณฺหาตุ เม พุทฺโธ อนุกมฺปาย จกฺขุมา|
      block |ตโต การุณิโก สตฺถา โอโรหิตฺวา มหายโสฯ|
    count |๑๐๓|
      block |ปฏิคฺคณฺหิ มม ภิกฺขํ อนุกมฺปาย จกฺขุมา|
      block |ปฏิคฺคเหตฺวา สมฺพุทฺโธ อกา เม อนุโมทนํฯ|
    count |๑๐๔|
      block |สุขี โหตุ มหาปุญฺญ คติ ตุยฺหํ สมิชฺฌตุ|
      block |อิมินา ภิสทาเนน ลภสฺสุ วิปุลํ สุขํฯ|
    count |๑๐๕|
      block |อิทํ วตฺวาน สมฺพุทฺโธ ชลชุตฺตมนามโก|
      block |ภิกฺขมาทาย สมฺพุทฺโธ อากาเสนาคมา ชิโนฯ|
    count |๑๐๖|
      block |ตโต ภิสํ คเหตฺวาน อคจฺฉิํ มม อสฺสมํ|
      block |ภิสํ รุกฺเข ลคฺเคตฺวาน มม ทานํ อนุสฺสริํฯ|
    count |๑๐๗|
      block |มหาวาโต อุฏฺฐหิตฺวา สญฺจาเลสิ วนํ ตทา|
      block |อากาโส อภินาทิตฺถ อสนี จ ผลี ตทาฯ|
    count |๑๐๘|
      block |ตโต เม อสนีปาโต มตฺถเก นิปตี ตทา|
      block |โสหํ นิสินฺนโก สนฺโต ตตฺถ กาลงฺกโต อหํฯ|
    count |๑๐๙|
      block |ปุญฺญกมฺเมน สญฺญุตฺโต ตุสิตํ อุปปชฺชหํ|
      block |กเฬวรํ เม ปติตํ เทวโลเก รมามหํฯ|
    count |๑๑๐|
      block |ฉฬสีติสหสฺสานิ นาริโย สมลงฺกตา|
      block |สายํ ปาตํ อุปฏฺฐนฺติ ภิสทานสฺสิทํ ผลํฯ|
    count |๑๑๑|
      block |มนุสฺสโยนิมาคนฺตฺวา สุขิโต โหมหํ ตทา|
      block |โภคา เม อูนตา นตฺถิ ภิสทานสฺสิทํ ผลํฯ|
    count |๑๑๒|
      block |อนุกมฺปิตโก เตน เทวเทเวน ตาทินา|
      block |สพฺพาสวปริกฺขีณา นตฺถิ ทานิ ปุนพฺภโวฯ|
    count |๑๑๓|
      block |สตสหสฺสิโต กปฺเป ยํ ภิสํ อททิํ ตทา|
      block |ทุคฺคติํ นาภิชานามิ ภิสทานสฺสิทํ ผลํฯ|
    count |๑๑๔|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๑๕|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๑๖|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา ภทฺทชิตฺเถโร อิมา คาถาโย|
    block |อภาสิตฺถาติฯ|
    stand |ภทฺทชิตฺเถรสฺสาปทานํ อฏฺฐมํฯ|
  block |๙ สิวกตฺเถรอปทานํ|
    count |๑๑๗|
      block |เอสนาย จรนฺตสฺส วิปสฺสิสฺส มเหสิโน|
      block |ริตฺตกํ ปตฺตํ ทิสฺวาน กุมฺมาสํ ปูรยิํ อหํฯ|
    count |๑๑๘|
      block |เอกนวุติโต กปฺเป ยํ ภิกฺขมททิํ ตทา|
      block |ทุคฺคติํ นาภิชานามิ กุมฺมาสสฺส อิทํ ผลํฯ|
    count |๑๑๙|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๒๐|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๒๑|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา สิวกตฺเถโร อิมา คาถาโย|
    block |อภาสิตฺถาติฯ|
    stand |สิวกตฺเถรสฺสาปทานํ นวมํฯ|
  block |๑๐ อุปวานตฺเถรอปทานํ|
    count |๑๒๒|
      block |ปทุมุตฺตโร นาม ชิโน สพฺพธมฺมาน ปารคู|
      block |ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ|
    count |๑๒๓|
      block |มหาชนา สมาคมฺม ปูชยิตฺวา ตถาคตํ|
      block |จิตํ กตฺวาน สุคตํ สรีรํ อภิโรปยุํฯ|
    count |๑๒๔|
      block |สรีรกิจฺจํ กตฺวาน ธาตุํ ตตฺถ สมานยุํ|
      block |สเทวมนุสฺสา สพฺเพ พุทฺธถูปํ อกํสุ เตฯ|
    count |๑๒๕|
      block |ปฐมา กญฺจนมยา ทุติยา จ มณิมยา|
      block |ตติยา รูปิยมยา จตุตฺถี ผลิกามยาฯ|
    count |๑๒๖|
      block |ตตฺถ ปญฺจมิกา เจว โลหิตงฺกมยา อหุ|
      block |ฉฏฺฐา มสารคลฺลสฺส สพฺพํ รตนมยูปริฯ|
    count |๑๒๗|
      block |ชงฺฆา มณิมยา อาสิ เวทิกา รตนามยา|
      block |สพฺพโสณฺณมโย ถูโป อุทฺธํ โยชนมุคฺคโตฯ|
    count |๑๒๘|
      block |เทวา ตตฺถ สมาคนฺตฺวา เอกโต มนฺตยุํ ตทา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๑๒๙|
      block |ธาตุ อาเวณิกา นตฺถิ สรีรํ เอกปิณฺฑิตํ|
      block |อิมมฺหิ พุทฺธถูปมฺหิ กสฺสาม กญฺจุกํ มยํฯ|
    count |๑๓๐|
      block |เทวา สตฺตหิ รตฺเนหิ อญฺญํ วฑฺเฒสุํ โยชนํ|
      block |ถูโป ทฺวิโยชนุพฺเพโธ ติมิรํ พฺยปหนฺติ โสฯ|
    count |๑๓๑|
      block |นาคา ตตฺถ สมาคนฺตฺวา เอกโต มนฺตยุํ ตทา|
      block |มนุสฺสา เจว เทวา จ พุทฺธถูปํ อกํสุ เตฯ|
    count |๑๓๒|
      block |มา โน ปมตฺตา อสฺสุมฺห อปฺปมตฺตา สเทวกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๑๓๓|
      block |อินฺทนีลํ มหานีลํ อโถ โชติรสํ มณิํ|
      block |เอกโต สนฺนิปาเตตฺวา พุทฺธถูปํ อฉาทยุํฯ|
    count |๑๓๔|
      block |สพฺพํ มณิมยํ อาสิ ยาวตา พุทฺธเจติยํ|
      block |ติโยชนสมุพฺเพธํ อาโลกกรณํ ตทาฯ|
    count |๑๓๕|
      block |ครุฬา จ สมาคนฺตฺวา เอกโต มนฺตยุํ ตทา|
      block |มนุสฺสา เทวนาคา จ พุทฺธปูชํ อกํสุ เตฯ|
    count |๑๓๖|
      block |มา โน ปมตฺตา อสฺสุมฺห อปฺปมตฺตา สเทวกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๑๓๗|
      block |สพฺพํ มณิมยํ ถูปํ อกรุํ เต จ กญฺจุกํ|
      block |โยชนํ เตปิ วฑฺเฒสุํ อายตํ พุทฺธเจติยํฯ|
    count |๑๓๘|
      block |จตุโยชนมุพฺเพโธ พุทฺธถูโป วิโรจติ|
      block |โอภาเสติ ทิสา สพฺพา สตรํสีว อุคฺคโตฯ|
    count |๑๓๙|
      block |กุมฺภณฺฑา จ สมาคนฺตฺวา เอกโต มนฺตยุํ ตทา|
      block |มนุสฺสา เจว เทวา จ นาคา จ ครุฬา ตถาฯ|
    count |๑๔๐|
      block |ปจฺเจกํ พุทฺธเสฏฺฐสฺส อกํสุ ถูปมุตฺตมํ|
      block |มา โน ปมตฺตา อสฺสุมฺห อปฺปมตฺตา สเทวกาฯ|
    count |๑๔๑|
      block |มยมฺปิ ถูปํ กสฺสาม โลกนาถสฺส ตาทิโน|
      block |รตเนหิ ฉาเทสฺสาม อายตํ พุทฺธเจติยํฯ|
    count |๑๔๒|
      block |โยชนํ เตปิ วฑฺเฒสุํ อายตํ พุทฺธเจติยํ|
      block |ปญฺจโยชนมุพฺเพโธ ถูโป โอภาสเต ตทาฯ|
    count |๑๔๓|
      block |ยกฺขา ตตฺถ สมาคนฺตฺวา เอกโต มนฺตยุํ ตทา|
      block |มนุสฺสา เทวนาคา จ ครุฬา จ กุมฺภณฺฑกาฯ|
    count |๑๔๔|
      block |ปจฺเจกํ พุทฺธเสฏฺฐสฺส อกํสุ ถูปมุตฺตมํ|
      block |มา โน ปมตฺตา อสฺสุมฺห อปฺปมตฺตา สเทวกาฯ|
    count |๑๔๕|
      block |มยมฺปิ ถูปํ กสฺสาม โลกนาถสฺส ตาทิโน|
      block |ผลิกา ฉาทยิสฺสาม อายตํ พุทฺธเจติยํฯ|
    count |๑๔๖|
      block |โยชนํ เตปิ วฑฺเฒสุํ อายตํ พุทฺธเจติยํ|
      block |ฉโยชนิกมุพฺเพโธ ถูโป โอภาสเต ตทาฯ|
    count |๑๔๗|
      block |คนฺธพฺพา จ สมาคนฺตฺวา เอกโต มนฺตยุํ ตทา|
      block |มนุชา เทวตา นาคา กุมฺภณฺฑา ครุฬา ตถา ฯ|
    count |๑๔๘|
      block |สพฺเพ อกํสุ พุทฺธถูปํ มยเมตฺถ อการกา|
      block |มยมฺปิ ถูปํ กสฺสาม โลกนาถสฺส ตาทิโนฯ|
    count |๑๔๙|
      block |เวทิโย สตฺต กตฺวาน ธชํ ฉตฺตํ อกํสุ เต|
      block |สพฺพโสณฺณมยํ ถูปํ คนฺธพฺพา การยุํ ตทาฯ|
    count |๑๕๐|
      block |สตฺตโยชนมุพฺเพโธ ถูโป โอภาสเต ตทา|
      block |รตฺตินฺทิวา น ญายนฺติ อาโลโก โหติ สพฺพทาฯ|
    count |๑๕๑|
      block |อภิโภนฺติ น ตสฺสาภา จนฺทสูรา สตารกา|
      block |สมนฺตา โยชนสเต ปทีโปปิ น ปชฺชลิฯ|
    count |๑๕๒|
      block |เตน กาเลน เย เกจิ ถูปํ ปูเชนฺติ มานุสา|
      block |น เต ถูปํ อารุหนฺติ อมฺพเร อุกฺขิปนฺติ เตฯ|
    count |๑๕๓|
      block |เทเวหิ ฐปิโต ยกฺโข อภิสมฺมตนามโก|
      block |ธชํ วา ปุปฺผทามํ วา อภิโรเปติ อุตฺตริํฯ|
    count |๑๕๔|
      block |น เต ปสฺสนฺติ ตํ ยกฺขํ ทามํ ปสฺสนฺติ คจฺฉโต|
      block |เอวํ ปสฺสิตฺวา คจฺฉนฺตา สพฺเพ คจฺฉนฺติ สุคฺคติํฯ|
    count |๑๕๕|
      block |วิรุทฺธา เย ปาวจเน ปสนฺนา เย จ สาสเน|
      block |ปาฏิหีรํ ทฏฺฐุกามา ถูปํ ปูเชนฺติ มานุสาฯ|
    count |๑๕๖|
      block |นคเร หํสวติยา อโหสิํ ภตโก ตทา|
      block |อาโมทิตํ ชนํ ทิสฺวา เอวํ จินฺเตสหํ ตทาฯ|
    count |๑๕๗|
      block |อุฬาโร ภควา เนโส ยสฺส ธาตุฆเร ทิสํ|
      block |อิมา จ ชนตา ตุฏฺฐา การํ กุพฺพํ น ตปฺปเรฯ|
    count |๑๕๘|
      block |อหมฺปิ การํ กสฺสามิ โลกนาถสฺส ตาทิโน|
      block |ตสฺส ธมฺเมสุ ทายาโท ภวิสฺสามิ อนาคเตฯ|
    count |๑๕๙|
      block |สุโธตํ รชเกนาหํ อุตฺตเรยฺยํ ปฏํ มม|
      block |เวฬคฺเค อาลคฺเคตฺวาน ธชํ อุกฺขิปิมมฺพเรฯ|
    count |๑๖๐|
      block |อภิสมฺมตโก คยฺห อมฺพเร หาสิ เม ธชํ|
      block |วาเตริตํ ธชํ ทิสฺวา ภิยฺโย หาสํ ชเนสหํฯ|
    count |๑๖๑|
      block |ตตฺถ จิตฺตํ ปสาเทตฺวา สมณํ อุปสงฺกมิํ|
      block |ตํ ภิกฺขุํ อภิวาเทตฺวา วิปากํ ปุจฺฉหํ ธเชฯ|
    count |๑๖๒|
      block |โส เม กเถสิ อานนฺที ปีติสญฺชนนํ มม|
      block |ตสฺส ธชสฺส วิปากํ อนุโภสฺสสิ สพฺพทาฯ|
    count |๑๖๓|
      block |หตฺถิอสฺสรถาปตฺตี เสนา จ จตุรงฺคินี|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๑๖๔|
      block |สฏฺฐิตุริยสหสฺสานิ เภริโย สมลงฺกตา|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๑๖๕|
      block |ฉฬสีติสหสฺสานิ นาริโย สมลงฺกตา|
      block |วิจิตฺตวตฺถาภรณา อามุกฺกมณิกุณฺฑลาฯ|
    count |๑๖๖|
      block |อาฬารปมฺหา หสุลา สุสญฺญา ตนุมชฺฌิมา|
      block |ปริวาเรสฺสนฺติ ตํ นิจฺจํ ธชทานสฺสิทํ ผลํฯ|
    count |๑๖๗|
      block |ติํสกปฺปสหสฺสานิ เทวโลเก รมิสฺสสิ|
      block |อสีติกฺขตฺตุํ เทวินฺโท เทวรชฺชํ กริสฺสสิฯ|
    count |๑๖๘|
      block |สหสฺสกฺขตฺตุํ ราชา จ จกฺกวตฺตี ภวิสฺสติ|
      block |ปเทสรชฺชํ วิปุลํ คณนาโต อสงฺขิยํฯ|
    count |๑๖๙|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๗๐|
      block |เทวโลกา จวิตฺวาน สุกฺกมูเลน โจทิโต|
      block |ปุญฺญกมฺเมน สญฺญุตฺโต พฺรหฺมพนฺธุ ภวิสฺสสิฯ|
    count |๑๗๑|
      block |อสีติโกฏิํ ฉฑฺเฑตฺวา ทาเส กมฺมกเร พหู|
      block |โคตมสฺส ภควโต สาสเน ปพฺพชิสฺสสิฯ|
    count |๑๗๒|
      block |อาราธยิตฺวา สมฺพุทฺธํ โคตมํ สกฺยปุงฺควํ|
      block |อุปวาโนติ นาเมน เหสฺสสิ สตฺถุ สาวโกฯ|
    count |๑๗๓|
      block |สตสหสฺเส กตํ กมฺมํ ผลํ ทสฺเสสิ เม อิธ|
      block |สุมุตฺโต สรเวโคว กิเลเส ฌาปยิํ มมฯ|
    count |๑๗๔|
      block |จกฺกวตฺติสฺส สนฺตสฺส จาตุทฺทีปิสฺสรสฺส เม|
      block |ตีณิ โยชนานิ สามนฺตา อุสฺสียนฺติ ธชา สทาฯ|
    count |๑๗๕|
      block |สตสหสฺสิโต กปฺเป ยํ กมฺมมกริํ ตทา|
      block |ทุคฺคติํ นาภิชานามิ ธชทานสฺสิทํ ผลํฯ|
    count |๑๗๖|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๗๗|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๗๘|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
    stand |อิตฺถํ สุทํ อายสฺมา อุปวานตฺเถโร อิมา คาถาโย|
    block |อภาสิตฺถาติฯ|
    stand |อุปวานตฺเถรสฺสาปทานํ ทสมํฯ|
  block |๑๑ รฏฺฐปาลตฺเถรอปทานํ|
    count |๑๗๙|
      block |ปทุมุตฺตรสฺส ภควโต โลกเชฏฺฐสฺส ตาทิโน|
      block |วรนาโค มยา ทินฺโน อีสาทนฺโต อุรูฬฺหวาฯ|
    count |๑๘๐|
      block |เสตจฺฉตฺโตปโสภิโต สกปฺปโน สหตฺถิโป|
      block |อคฺฆาเปตฺวาน ตํ สพฺพํ สงฺฆารามํ อการยิํฯ|
    count |๑๘๑|
      block |จตุปญฺญาสสหสฺสานิ ปาสาเท การยิํ อหํ|
      block |มโหฆทานํ กริตฺวาน นิยฺยาเทสิํ มเหสิโนฯ|
    count |๑๘๒|
      block |อนุโมทิ มหาวีโร สยมฺภู อคฺคปุคฺคโล|
      block |สพฺเพ ชเน หาสยนฺโต เทเสสิ อมตํ ปทํฯ|
    count |๑๘๓|
      block |ตํ เม พุทฺโธ วิยากาสิ ชลชุตฺตมนามโก|
      block |ภิกฺขุสงฺเฆ นิสีทิตฺวา อิมา คาถา อภาสถฯ|
    count |๑๘๔|
      block |จตุปญฺญาสสหสฺสานิ ปาสาเท การยี อยํ|
      block |กถยิสฺสามิ วิปากํ สุณาถ มม ภาสโตฯ|
    count |๑๘๕|
      block |อฏฺฐารสสหสฺสานิ กูฏาคารา ภวิสฺสเร|
      block |พฺยมฺหุตฺตมมฺหิ นิพฺพตฺตา สพฺพโสณฺณมยา จ เตฯ|
    count |๑๘๖|
      block |ปญฺญาสกฺขตฺตุํ เทวินฺโท เทวรชฺชํ กริสฺสติ|
      block |อฏฺฐปญฺญาสกฺขตฺตุญฺจ จกฺกวตฺตี ภวิสฺสติฯ|
    count |๑๘๗|
      block |กปฺปสตสหสฺสมฺหิ โอกฺกากกุลสมฺภโว|
      block |โคตโม นาม โคตฺเตน สตฺถา โลเก ภวิสฺสติฯ|
    count |๑๘๘|
      block |เทวโลกา จวิตฺวาน สุกฺกมูเลน โจทิโต|
      block |อฑฺเฒ กุเล มหาโภเค นิพฺพตฺติสฺสติ ตาวเทฯ|
    count |๑๘๙|
      block |โส ปจฺฉา ปพฺพชิตฺวาน สุกฺกมูเลน โจทิโต|
      block |รฏฺฐปาโลติ นาเมน เหสฺสติ สตฺถุ สาวโกฯ|
    count |๑๙๐|
      block |ปธานปหิตตฺโต โส อุปสนฺโต นิรูปธิ|
      block |สพฺพาสเว ปริญฺญาย นิพฺพายิสฺสตินาสโวฯ|
    count |๑๙๑|
      block |อุฏฺฐาย อภินิกฺขมฺม ชหิตา โภคสมฺปทา|
      block |เขฬปิณฺเฑว โภคมฺหิ เปมํ มยฺหํ น วิชฺชติฯ|
    count |๑๙๒|
      block |วีริยํ เม ธุรโธรยฺหํ โยคกฺเขมาธิวาหนํ|
      block |ธาเรมิ อนฺติมํ เทหํ สมฺมาสมฺพุทฺธสาสเนฯ|
    count |๑๙๓|
      block |กิเลสา ฌาปิตา มยฺหํ…เป … วิหรามิ อนาสโวฯ|
    count |๑๙๔|
      block |สฺวาคตํ วต เม อาสิ…เป … กตํ พุทฺธสฺส สาสนํฯ|
    count |๑๙๕|
      block |ปฏิสมฺภิทา จตสฺโส…เป … กตํ พุทฺธสฺส สาสนํฯ|
      block |ยโส นทีกสฺสโป จ คยากิมิลวชฺชิโน|
      block |ทุเว อุตฺตรา ภทฺทชี สิวโก อุปวาหโน|
      block |รฏฺฐปาโล เอกสตํ คาถานํ ปญฺจนวุติฯ|
    stand |อิตฺถํ สุทํ อายสฺมา รฏฺฐปาโล เถโร อิมา คาถาโย|
    block |อภาสิตฺถาติฯ|
    stand |รฏฺฐปาลตฺเถรสฺสาปทานํ เอกาทสมํฯ|
    stand |ยสวคฺโค ฉปญฺญาสโมฯ|
    block |ตสฺสุทฺทานํ|
    stand |เถราปทานํ สมตฺตํฯ|
    stand |เอตฺตาวตา พุทฺธาปทานญฺจ ปจฺเจกาปทานญฺจ เถราปทานญฺจ|
    block |สมตฺตานิฯ|
    stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
