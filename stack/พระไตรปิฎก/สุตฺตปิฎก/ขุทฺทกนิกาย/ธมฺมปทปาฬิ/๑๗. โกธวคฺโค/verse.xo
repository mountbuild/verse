block |๑๗ โกธวคฺโค|
  count |๒๒๑|
    block |โกธํ ชเห วิปฺปชเหยฺย มานํ สํโยชนํ สพฺพมติกฺกเมยฺย|
    block |ตํ นามรูปสฺมิมสชฺชมานํ อกิญฺจนํ นานุปตนฺติ ทุกฺขาฯ|
  count |๒๒๒|
    block |โย เว อุปฺปติตํ โกธํ รถํ ภนฺตํว วารเย|
    block |ตมหํ สารถิํ พฺรูมิ รสฺมิคฺคาโห อิตโร ชโนฯ|
  count |๒๒๓|
    block |อกฺโกเธน ชิเน โกธํ อสาธุํ สาธุนา ชิเน|
    block |ชิเน กทริยํ ทาเนน สจฺเจนาลิกวาทินํฯ|
  count |๒๒๔|
    block |สจฺจํ ภเณ น กุชฺเฌยฺย ทชฺชา อปฺปมฺปิ ยาจิโต|
    block |เอเตหิ ตีหิ ฐาเนหิ คจฺเฉ เทวาน สนฺติเกฯ|
  count |๒๒๕|
    block |อหิํสกา เย มุนโย นิจฺจํ กาเยน สํวุตา|
    block |เต ยนฺติ อจฺจุตํ ฐานํ ยตฺถ คนฺตฺวา น โสจเรฯ|
  count |๒๒๖|
    block |สทา ชาครมานานํ อโหรตฺตานุสิกฺขินํ|
    block |นิพฺพานํ อธิมุตฺตานํ อตฺถํ คจฺฉนฺติ อาสวาฯ|
  count |๒๒๗|
    block |โปราณเมตํ อตุล เนตํ อชฺชตนามิว|
    block |นินฺทนฺติ ตุณฺหิมาสีนํ นินฺทนฺติ พหุภาณินํ|
    block |มิตภาณิมฺปิ นินฺทนฺติ นตฺถิ โลเก อนินฺทิโตฯ|
  count |๒๒๘|
    block |น จาหุ น จ ภวิสฺสติ น เจตรหิ วิชฺชติ|
    block |เอกนฺตํ นินฺทิโต โปโส เอกนฺตํ วา ปสํสิโตฯ|
  count |๒๒๙|
    block |ยํ เจ วิญฺญู ปสํสนฺติ อนุวิจฺจ สุเว สุเว|
    block |อจฺฉิทฺทวุตฺติํ เมธาวิํ ปญฺญาสีลสมาหิตํฯ|
  count |๒๓๐|
    block |นิกฺขํ ชมฺโพนทสฺเสว โก ตํ นินฺทิตุมรหติ|
    block |เทวาปิ นํ ปสํสนฺติ พฺรหฺมุนาปิ ปสํสิโตฯ|
  count |๒๓๑|
    block |กายปฺปโกปํ รกฺเขยฺย กาเยน สํวุโต สิยา|
    block |กายทุจฺจริตํ หิตฺวา กาเยน สุจริตํ จเรฯ|
  count |๒๓๒|
    block |วจีปโกปํ รกฺเขยฺย วาจาย สํวุโต สิยา|
    block |วจีทุจฺจริตํ หิตฺวา วาจาย สุจริตํ จเรฯ|
  count |๒๓๓|
    block |มโนปโกปํ รกฺเขยฺย มนสา สํวุโต สิยา|
    block |มโนทุจฺจริตํ หิตฺวา มนสา สุจริตํ จเรฯ|
  count |๒๓๔|
    block |กาเยน สํวุตา ธีรา อโถ วาจาย สํวุตา|
    block |มนสา สํวุตา ธีรา เต เว สุปริสํวุตาฯ|
  stand |โกธวคฺโค สตฺตรสโม นิฏฺฐิโตฯ|
