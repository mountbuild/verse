block |๔ ปุปฺผวคฺโค|
  count |๔๔|
    block |โก อิมํ ปถวิํ วิเจสฺสติ ยมโลกญฺจ อิมํ สเทวกํ|
    block |โก ธมฺมปทํ สุเทสิตํ กุสโล ปุปฺผมิว ปเจสฺสติ ฯ|
  count |๔๕|
    block |เสโข ปถวิํ วิเจสฺสติ ยมโลกญฺจ อิมํ สเทวกํ|
    block |เสโข ธมฺมปทํ สุเทสิตํ กุสโล ปุปฺผมิว ปเจสฺสติฯ|
  count |๔๖|
    block |เผณูปมํ กายมิมํ วิทิตฺวา มรีจิธมฺมํ อภิสมฺพุธาโน|
    block |เฉตฺวาน มารสฺส ปปุปฺผกานิ อทสฺสนํ มจฺจุราชสฺส คจฺเฉฯ|
  count |๔๗|
    block |ปุปฺผานิ เหว ปจินนฺตํ พฺยาสตฺตมนสํ นรํ|
    block |สุตฺตํ คามํ มโหโฆว มจฺจุ อาทาย คจฺฉติฯ|
  count |๔๘|
    block |ปุปฺผานิ เหว ปจินนฺตํ พฺยาสตฺตมนสํ นรํ|
    block |อติตฺตญฺเญว กาเมสุ อนฺตโก กุรุเต วสํฯ|
  count |๔๙|
    block |ยถาปิ ภมโร ปุปฺผํ วณฺณคนฺธมเหฐยํ|
    block |ปเลติ รสมาทาย เอวํ คาเม มุนี จเรฯ|
  count |๕๐|
    block |น ปเรสํ วิโลมานิ น ปเรสํ กตากตํ|
    block |อตฺตโนว อเวกฺเขยฺย กตานิ อกตานิ จฯ|
  count |๕๑|
    block |ยถาปิ รุจิรํ ปุปฺผํ วณฺณวนฺตํ อคนฺธกํ|
    block |เอวํ สุภาสิตา วาจา อผลา โหติ อกุพฺพโตฯ|
  count |๕๒|
    block |ยถาปิ รุจิรํ ปุปฺผํ วณฺณวนฺตํ สุคนฺธกํ|
    block |เอวํ สุภาสิตา วาจา สผลา โหติ กุพฺพโต ฯ|
  count |๕๓|
    block |ยถาปิ ปุปฺผราสิมฺหา กยิรา มาลาคุเณ พหู|
    block |เอวํ ชาเตน มจฺเจน กตฺตพฺพํ กุสลํ พหุํฯ|
  count |๕๔|
    block |น ปุปฺผคนฺโธ ปฏิวาตเมติ น จนฺทนํ ตครมลฺลิกา|
    block |สตญฺจ คนฺโธ ปฏิวาตเมติ สพฺพา ทิสา สปฺปุริโส ปวายติฯ|
  count |๕๕|
    block |จนฺทนํ ตครํ วาปิ อุปฺปลํ อถ วสฺสิกี|
    block |เอเตสํ คนฺธชาตานํ สีลคนฺโธ อนุตฺตโรฯ|
  count |๕๖|
    block |อปฺปมตฺโต อยํ คนฺโธ ยฺวายํ ตครจนฺทนํ|
    block |โย จ สีลวตํ คนฺโธ วาติ เทเวสุ อุตฺตโมฯ|
  count |๕๗|
    block |เตสํ สมฺปนฺนสีลานํ อปฺปมาทวิหารินํ|
    block |สมฺมทญฺญา วิมุตฺตานํ มาโร มคฺคํ น วินฺทติฯ|
  count |๕๘|
    block |ยถา สงฺการฐานสฺมิํ อุชฺฌิตสฺมิํ มหาปเถ|
    block |ปทุมํ ตตฺถ ชาเยถ สุจิคนฺธํ มโนรมํฯ|
  count |๕๙|
    block |เอวํ สงฺการภูเตสุ อนฺธภูเต ปุถุชฺชเน|
    block |อติโรจติ ปญฺญาย สมฺมาสมฺพุทฺธสาวโกฯ|
  stand |ปุปฺผวคฺโค จตุตฺโถ นิฏฺฐิโตฯ|
