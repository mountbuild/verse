block |๖ ปณฺฑิตวคฺโค|
  count |๗๖|
    block |นิธีนํว ปวตฺตารํ ยํ ปสฺเส วชฺชทสฺสินํ|
    block |นิคฺคยฺหวาทิํ เมธาวิํ ตาทิสํ ปณฺฑิตํ ภเช|
    block |ตาทิสํ ภชมานสฺส เสยฺโย โหติ น ปาปิโยฯ|
  count |๗๗|
    block |โอวเทยฺยานุสาเสยฺย อสพฺภา จ นิวารเย|
    block |สตญฺหิ โส ปิโย โหติ อสตํ โหติ อปฺปิโยฯ|
  count |๗๘|
    block |น ภเช ปาปเก มิตฺเต น ภเช ปุริสาธเม|
    block |ภเชถ มิตฺเต กลฺยาเณ ภเชถ ปุริสุตฺตเมฯ|
  count |๗๙|
    block |ธมฺมปีติ สุขํ เสติ วิปฺปสนฺเนน เจตสา|
    block |อริยปฺปเวทิเต ธมฺเม สทา รมติ ปณฺฑิโตฯ|
  count |๘๐|
    block |อุทกญฺหิ นยนฺติ เนตฺติกา อุสุการา นมยนฺติ เตชนํ|
    block |ทารุํ นมยนฺติ ตจฺฉกา อตฺตานํ ทมยนฺติ ปณฺฑิตาฯ|
  count |๘๑|
    block |เสโล ยถา เอกฆโน วาเตน น สมีรติ|
    block |เอวํ นินฺทาปสํสาสุ น สมิญฺชนฺติ ปณฺฑิตาฯ|
  count |๘๒|
    block |ยถาปิ รหโท คมฺภีโร วิปฺปสนฺโน อนาวิโล|
    block |เอวํ ธมฺมานิ สุตฺวาน วิปฺปสีทนฺติ ปณฺฑิตาฯ|
  count |๘๓|
    block |สพฺพตฺถ เว สปฺปุริสา จชนฺติ น กามกามา ลปยนฺติ สนฺโต|
    block |สุเขน ผุฏฺฐา อถ วา ทุเขน น อุจฺจาวจํ ปณฺฑิตา ทสฺสยนฺติฯ|
  count |๘๔|
    block |น อตฺตเหตุ น ปรสฺส เหตุ น ปุตฺตมิจฺเฉ น ธนํ น รฏฺฐํ|
    block |น อิจฺเฉยฺย อธมฺเมน สมิทฺธิมตฺตโน ส สีลวา ปญฺญวา ธมฺมิโก สิยาฯ|
  count |๘๕|
    block |อปฺปกา เต มนุสฺเสสุ เย ชนา ปารคามิโน|
    block |อถายํ อิตรา ปชา ตีรเมวานุธาวติฯ|
  count |๘๖|
    block |เย จ โข สมฺมทกฺขาเต ธมฺเม ธมฺมานุวตฺติโน|
    block |เต ชนา ปารเมสฺสนฺติ มจฺจุเธยฺยํ สุทุตฺตรํฯ|
  count |๘๗|
    block |กณฺหํ ธมฺมํ วิปฺปหาย สุกฺกํ ภาเวถ ปณฺฑิโต|
    block |โอกา อโนกมาคมฺม วิเวเก ยตฺถ ทูรมํฯ|
  count |๘๘|
    block |ตตฺราภิรติมิจฺเฉยฺย หิตฺวา กาเม อกิญฺจโน|
    block |ปริโยทเปยฺย อตฺตานํ จิตฺตกฺเลเสหิ ปณฺฑิโตฯ|
  count |๘๙|
    block |เยสํ สมฺโพธิยงฺเคสุ สมฺมา จิตฺตํ สุภาวิตํ|
    block |อาทานปฏินิสฺสคฺเค อนุปาทาย เย รตา|
    block |ขีณาสวา ชุติมนฺโต เต โลเก ปรินิพฺพุตาฯ|
  stand |ปณฺฑิตวคฺโค ฉฏฺโฐ นิฏฺฐิโตฯ|
