block |๒ อปฺปมาทวคฺโค|
  count |๒๑|
    block |อปฺปมาโท อมตปทํ ปมาโท มจฺจุโน ปทํ|
    block |อปฺปมตฺตา น มียนฺติ เย ปมตฺตา ยถา มตาฯ|
  count |๒๒|
    block |เอวํ วิเสสโต ญตฺวา อปฺปมาทมฺหิ ปณฺฑิตา|
    block |อปฺปมาเท ปโมทนฺติ อริยานํ โคจเร รตาฯ|
  count |๒๓|
    block |เต ฌายิโน สาตติกา นิจฺจํ ทฬฺหปรกฺกมา|
    block |ผุสนฺติ ธีรา นิพฺพานํ โยคกฺเขมํ อนุตฺตรํฯ|
  count |๒๔|
    block |อุฏฺฐานวโต สตีมโต สุจิกมฺมสฺส นิสมฺมการิโน|
    block |สญฺญตสฺส ธมฺมชีวิโน อปฺปมตฺตสฺส ยโสภิวฑฺฒติฯ|
  count |๒๕|
    block |อุฏฺฐาเนนปฺปมาเทน สํยเมน ทเมน จ|
    block |ทีปํ กยิราถ เมธาวี ยํ โอโฆ นาภิกีรติฯ|
  count |๒๖|
    block |ปมาทมนุยุญฺชนฺติ พาลา ทุมฺเมธิโน ชนา|
    block |อปฺปมาทญฺจ เมธาวี ธนํ เสฏฺฐํว รกฺขติฯ|
  count |๒๗|
    block |มา ปมาทมนุยุญฺเชถ มา กามรติสนฺถวํ|
    block |อปฺปมตฺโต หิ ฌายนฺโต ปปฺโปติ วิปุลํ สุขํฯ|
  count |๒๘|
    block |ปมาทํ อปฺปมาเทน ยทา นุทติ ปณฺฑิโต|
    block |ปญฺญาปาสาทมารุยฺห อโสโก โสกินิํ ปชํ|
    block |ปพฺพตฏฺโฐว ภูมฏฺเฐ ธีโร พาเล อเวกฺขติฯ|
  count |๒๙|
    block |อปฺปมตฺโต ปมตฺเตสุ สุตฺเตสุ พหุชาคโร|
    block |อพลสฺสํว สีฆสฺโส หิตฺวา ยาติ สุเมธโสฯ|
  count |๓๐|
    block |อปฺปมาเทน มฆวา เทวานํ เสฏฺฐตํ คโต|
    block |อปฺปมาทํ ปสํสนฺติ ปมาโท ครหิโต สทาฯ|
  count |๓๑|
    block |อปฺปมาทรโต ภิกฺขุ ปมาเท ภยทสฺสิ วา|
    block |สํโยชนํ อณุํ ถูลํ ฑหํ อคฺคีว คจฺฉติฯ|
  count |๓๒|
    block |อปฺปมาทรโต ภิกฺขุ ปมาเท ภยทสฺสิ วา|
    block |อภพฺโพ ปริหานาย นิพฺพานสฺเสว สนฺติเกฯ|
  stand |อปฺปมาทวคฺโค ทุติโย นิฏฺฐิโตฯ|
