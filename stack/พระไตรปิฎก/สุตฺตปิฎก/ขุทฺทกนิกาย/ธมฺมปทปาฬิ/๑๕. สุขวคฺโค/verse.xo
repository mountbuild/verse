block |๑๕ สุขวคฺโค|
  count |๑๙๗|
    block |สุสุขํ วต ชีวาม เวริเนสุ อเวริโน|
    block |เวริเนสุ มนุสฺเสสุ วิหราม อเวริโนฯ|
  count |๑๙๘|
    block |สุสุขํ วต ชีวาม อาตุเรสุ อนาตุรา|
    block |อาตุเรสุ มนุสฺเสสุ วิหราม อนาตุราฯ|
  count |๑๙๙|
    block |สุสุขํ วต ชีวาม อุสฺสุเกสุ อนุสฺสุกา|
    block |อุสฺสุเกสุ มนสฺเสสุ วิหราม อนุสฺสุกาฯ|
  count |๒๐๐|
    block |สุสุขํ วต ชีวาม เยสํ โน นตฺถิ กิญฺจนํ|
    block |ปีติภกฺขา ภวิสฺสาม เทวา อาภสฺสรา ยถาฯ|
  count |๒๐๑|
    block |ชยํ เวรํ ปสวติ ทุกฺขํ เสติ ปราชิโต|
    block |อุปสนฺโต สุขํ เสติ หิตฺวา ชยปราชยํฯ|
  count |๒๐๒|
    block |นตฺถิ ราคสโม อคฺคิ นตฺถิ โทสสโม กลิ|
    block |นตฺถิ ขนฺธสมา ทุกฺขา นตฺถิ สนฺติปรํ สุขํฯ|
  count |๒๐๓|
    block |ชิฆจฺฉาปรมา โรคา สงฺขารปรมา ทุขา|
    block |เอตํ ญตฺวา ยถาภูตํ นิพฺพานํ ปรมํ สุขํฯ|
  count |๒๐๔|
    block |อาโรคฺยปรมา ลาภา สนฺตุฏฺฐิปรมํ ธนํ|
    block |วิสฺสาสปรมา ญาติ นิพฺพานํ ปรมํ สุขํฯ|
  count |๒๐๕|
    block |ปวิเวกรสํ ปิตฺวา รสํ อุปสมสฺส จ|
    block |นิทฺทโร โหติ นิปฺปาโป ธมฺมปีติรสํ ปิวํฯ|
  count |๒๐๖|
    block |สาหุ ทสฺสนมริยานํ สนฺนิวาโส สทา สุโข|
    block |อทสฺสเนน พาลานํ นิจฺจเมว สุขี สิยาฯ|
  count |๒๐๗|
    block |พาลสงฺคตจารี หิ ทีฆมทฺธาน โสจติ|
    block |ทุกฺโข พาเลหิ สํวาโส อมิตฺเตเนว สพฺพทา|
    block |ธีโร จ สุขสํวาโส ญาตีนํว สมาคโมฯ|
  count |๒๐๘|
    block |ตสฺมา หิ|
    block |ธีรญฺจ ปญฺญญฺจ พหุสฺสุตญฺจ โธรยฺหสีลํ วตวนฺตมริยํ|
    block |ตํ ตาทิสํ สปฺปุริสํ สุเมธํ ภเชถ นกฺขตฺตปถํว จนฺทิมา ฯ|
  stand |สุขวคฺโค ปนฺนรสโม นิฏฺฐิโตฯ|
