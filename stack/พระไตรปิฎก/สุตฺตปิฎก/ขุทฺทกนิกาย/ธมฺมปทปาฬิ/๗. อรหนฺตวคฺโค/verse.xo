block |๗ อรหนฺตวคฺโค|
  count |๙๐|
    block |คตทฺธิโน วิโสกสฺส วิปฺปมุตฺตสฺส สพฺพธิ|
    block |สพฺพคนฺถปฺปหีนสฺส ปริฬาโห น วิชฺชติฯ|
  count |๙๑|
    block |อุยฺยุญฺชนฺติ สตีมนฺโต น นิเกเต รมนฺติ เต|
    block |หํสาว ปลฺลลํ หิตฺวา โอกโมกํ ชหนฺติ เตฯ|
  count |๙๒|
    block |เยสํ สนฺนิจโย นตฺถิ เย ปริญฺญาตโภชนา|
    block |สุญฺญโต อนิมิตฺโต จ วิโมกฺโข เยสํ โคจโร|
    block |อากาเส ว สกุนฺตานํ คติ เตสํ ทุรนฺนยาฯ|
  count |๙๓|
    block |ยสฺสาสวา ปริกฺขีณา อาหาเร จ อนิสฺสิโต|
    block |สุญฺญโต อนิมิตฺโต จ วิโมกฺโข ยสฺส โคจโร|
    block |อากาเส ว สกุนฺตานํ ปทํ ตสฺส ทุรนฺนยํฯ|
  count |๙๔|
    block |ยสฺสินฺทฺริยานิ สมถงฺคตานิ อสฺสา ยถา สารถินา สุทนฺตา|
    block |ปหีนมานสฺส อนาสวสฺส เทวาปิ ตสฺส ปิหยนฺติ ตาทิโนฯ|
  count |๙๕|
    block |ปถวิสโม โน วิรุชฺฌติ อินฺทขิลุปโม ตาทิ สุพฺพโต|
    block |รหโทว อเปตกทฺทโม สํสารา น ภวนฺติ ตาทิโนฯ|
  count |๙๖|
    block |สนฺตํ ตสฺส มนํ โหติ สนฺตา วาจา จ กมฺม จ|
    block |สมฺมทญฺญา วิมุตฺตสฺส อุปสนฺตสฺส ตาทิโนฯ|
  count |๙๗|
    block |อสฺสทฺโธ อกตญฺญู จ สนฺธิจฺเฉโท จ โย นโร|
    block |หตาวกาโส วนฺตาโส ส เว อุตฺตมโปริโสฯ|
  count |๙๘|
    block |คาเม วา ยทิ วารญฺเญ นินฺเน วา ยทิ วา ถเล|
    block |ยตฺถ อรหนฺโต วิหรนฺติ ตํ ภูมิรามเณยฺยกํฯ|
  count |๙๙|
    block |รมณียานิ อรญฺญานิ ยตฺถ น รมตี ชโน|
    block |วีตราคา รมิสฺสนฺติ น เต กามคเวสิโนฯ|
  stand |อรหนฺตวคฺโค สตฺตโม นิฏฺฐิโตฯ|
