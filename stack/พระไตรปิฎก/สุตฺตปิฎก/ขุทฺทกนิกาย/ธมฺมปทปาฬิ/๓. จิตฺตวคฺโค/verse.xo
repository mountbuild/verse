block |๓ จิตฺตวคฺโค|
  count |๓๓|
    block |ผนฺทนํ จปลํ จิตฺตํ ทูรกฺขํ ทุนฺนิวารยํ|
    block |อุชุํ กโรติ เมธาวี อุสุกาโรว เตชนํฯ|
  count |๓๔|
    block |วาริโชว ถเล ขิตฺโต โอกโมกตอุพฺภโต|
    block |ปริผนฺทติทํ จิตฺตํ มารเธยฺยํ ปหาตเวฯ|
  count |๓๕|
    block |ทุนฺนิคฺคหสฺส ลหุโน ยตฺถกามนิปาติโน|
    block |จิตฺตสฺส ทมโถ สาธุ จิตฺตํ ทนฺตํ สุขาวหํฯ|
  count |๓๖|
    block |สุทุทฺทสํ สุนิปุณํ ยตฺถกามนิปาตินํ|
    block |จิตฺตํ รกฺเขถ เมธาวี จิตฺตํ คุตฺตํ สุขาวหํฯ|
  count |๓๗|
    block |ทูรงฺคมํ เอกจรํ อสรีรํ คุหาสยํ|
    block |เย จิตฺตํ สํยเมสฺสนฺติ โมกฺขนฺติ มารพนฺธนาฯ|
  count |๓๘|
    block |อนวฏฺฐิตจิตฺตสฺส สทฺธมฺมํ อวิชานโต|
    block |ปริปฺลวปสาทสฺส ปญฺญา น ปริปูรติฯ|
  count |๓๙|
    block |อนวสฺสุตจิตฺตสฺส อนนฺวาหตเจตโส|
    block |ปุญฺญปาปปหีนสฺส นตฺถิ ชาครโต ภยํฯ|
  count |๔๐|
    block |กุมฺภูปมํ กายมิมํ วิทิตฺวา นครูปมํ จิตฺตมิทํ ฐเปตฺวา|
    block |โยเธถ มารํ ปญฺญาวุเธน ชิตญฺจ รกฺเข อนิเวสโน สิยาฯ|
  count |๔๑|
    block |อจิรํ วตยํ กาโย ปถวิํ อธิเสสฺสติ|
    block |ฉุทฺโธ อเปตวิญฺญาโณ นิรตฺถํว กลิงฺครํฯ|
  count |๔๒|
    block |ทิโส ทิสํ ยํ ตํ กยิรา เวรี วา ปน เวรินํ|
    block |มิจฺฉาปณิหิตํ จิตฺตํ ปาปิโย นํ ตโต กเรฯ|
  count |๔๓|
    block |น ตํ มาตา ปิตา กยิรา อญฺเญ วาปิ จ ญาตกา|
    block |สมฺมาปณิหิตํ จิตฺตํ เสยฺยโส นํ ตโต กเรฯ|
  stand |จิตฺตวคฺโค ตติโย นิฏฺฐิโตฯ|
