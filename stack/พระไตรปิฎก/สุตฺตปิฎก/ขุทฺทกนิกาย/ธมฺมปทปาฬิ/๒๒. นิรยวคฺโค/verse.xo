block |๒๒ นิรยวคฺโค|
  count |๓๐๖|
    block |อภูตวาที นิรยํ อุเปติ โย วาปิ กตฺวา น กโรมิ จาห|
    block |อุโภปิ เต เปจฺจ สมา ภวนฺติ นิหีนกมฺมา มนุชา ปรตฺถฯ|
  count |๓๐๗|
    block |กาสาวกณฺฐา พหโว ปาปธมฺมา อสญฺญตา|
    block |ปาปา ปาเปหิ กมฺเมหิ นิรยํ เต อุปปชฺชเรฯ|
  count |๓๐๘|
    block |เสยฺโย อโยคุโฬ ภุตฺโต ตตฺโต อคฺคิสิขูปโม|
    block |ยญฺเจ ภุญฺเชยฺย ทุสฺสีโล รฏฺฐปิณฺฑมสญฺญโตฯ|
  count |๓๐๙|
    block |จตฺตาริ ฐานานิ นโร ปมตฺโต อาปชฺชติ ปรทารูปเสวี|
    block |อปุญฺญลาภํ น นิกามเสยฺยํ นินฺทํ ตตียํ นิรยํ จตุตฺถํฯ|
  count |๓๑๐|
    block |อปุญฺญลาโภ จ คตี จ ปาปิกา ภีตสฺส ภีตาย รตี จ โถกิกา|
    block |ราชา จ ทณฺฑํ ครุกํ ปเณติ ตสฺมา นโร ปรทารํ น เสเวฯ|
  count |๓๑๑|
    block |กุโส ยถา ทุคฺคหิโต หตฺถเมวานุกนฺตติ|
    block |สามญฺญํ ทุปฺปรามฏฺฐํ นิรยายุปกฑฺฒติฯ|
  count |๓๑๒|
    block |ยํ กิญฺจิ สิถิลํ กมฺมํ สํกิลิฏฺฐญฺจ ยํ วตํ|
    block |สงฺกสฺสรํ พฺรหฺมจริยํ น ตํ โหติ มหปฺผลํฯ|
  count |๓๑๓|
    block |กยิรา เจ กยิราเถนํ ทฬฺหเมนํ ปรกฺกเม|
    block |สิถิโล หิ ปริพฺพาโช ภิยฺโย อากิรเต รชํฯ|
  count |๓๑๔|
    block |อกตํ ทุกฺกฏํ เสยฺโย ปจฺฉา ตปฺปติ ทุกฺกฏํ|
    block |กตญฺจ สุกตํ เสยฺโย ยํ กตฺวา นานุตปฺปติฯ|
  count |๓๑๕|
    block |นครํ ยถา ปจฺจนฺตํ คุตฺตํ สนฺตรพาหิรํ|
    block |เอวํ โคเปถ อตฺตานํ ขโณ โว มา อุปจฺจคา|
    block |ขณาตีตา หิ โสจนฺติ นิรยมฺหิ สมปฺปิตาฯ|
  count |๓๑๖|
    block |อลชฺชิตาเย ลชฺชนฺติ ลชฺชิตาเย น ลชฺชเร|
    block |มิจฺฉาทิฏฺฐิสมาทานา สตฺตา คจฺฉนฺติ ทุคฺคติํฯ|
  count |๓๑๗|
    block |อภเย ภยทสฺสิโน ภเย จาภยทสฺสิโน|
    block |มิจฺฉาทิฏฺฐิสมาทานา สตฺตา คจฺฉนฺติ ทุคฺคติํฯ|
  count |๓๑๘|
    block |อวชฺเช วชฺชมติโน วชฺเช จาวชฺชทสฺสิโน|
    block |มิจฺฉาทิฏฺฐิสมาทานา สตฺตา คจฺฉนฺติ ทุคฺคติํฯ|
  count |๓๑๙|
    block |วชฺชญฺจ วชฺชโต ญตฺวา อวชฺชญฺจ อวชฺชโต|
    block |สมฺมาทิฏฺฐิสมาทานา สตฺตา คจฺฉนฺติ สุคฺคติํฯ|
  stand |นิรยวคฺโค ทฺวาวีสติโม นิฏฺฐิโตฯ|
