block |๕ พาลวคฺโค|
  count |๖๐|
    block |ทีฆา ชาครโต รตฺติ ทีฆํ สนฺตสฺส โยชนํ|
    block |ทีโฆ พาลานํ สํสาโร สทฺธมฺมํ อวิชานตํฯ|
  count |๖๑|
    block |จรญฺเจ นาธิคจฺเฉยฺย เสยฺยํ สทิสมตฺตโน|
    block |เอกจริยํ ทฬฺหํ กยิรา นตฺถิ พาเล สหายตาฯ|
  count |๖๒|
    block |ปุตฺตา มตฺถิ ธนมฺมตฺถิ อิติ พาโล วิหญฺญติ|
    block |อตฺตา หิ อตฺตโน นตฺถิ กุโต ปุตฺตา กุโต ธนํฯ|
  count |๖๓|
    block |โย พาโล มญฺญติ พาลฺยํ ปณฺฑิโต วาปิ เตน โส|
    block |พาโล จ ปณฺฑิตมานี ส เว พาโลติ วุจฺจติฯ|
  count |๖๔|
    block |ยาวชีวมฺปิ เจ พาโล ปณฺฑิตํ ปยิรุปาสติ|
    block |น โส ธมฺมํ วิชานาติ ทพฺพี สูปรสํ ยถาฯ|
  count |๖๕|
    block |มุหุตฺตมปิ เจ วิญฺญู ปณฺฑิตํ ปยิรุปาสติ|
    block |ขิปฺปํ ธมฺมํ วิชานาติ ชิวฺหา สูปรสํ ยถาฯ|
  count |๖๖|
    block |จรนฺติ พาลา ทุมฺเมธา อมิตฺเตเนว อตฺตนา|
    block |กโรนฺตา ปาปกํ กมฺมํ ยํ โหติ กฏุกปฺผลํฯ|
  count |๖๗|
    block |น ตํ กมฺมํ กตํ สาธุ ยํ กตฺวา อนุตปฺปติ|
    block |ยสฺส อสฺสุมุโข โรทํ วิปากํ ปฏิเสวติฯ|
  count |๖๘|
    block |ตญฺจ กมฺมํ กตํ สาธุ ยํ กตฺวา นานุตปฺปติ|
    block |ยสฺส ปตีโต สุมโน วิปากํ ปฏิเสวติฯ|
  count |๖๙|
    block |มธุวา มญฺญติ พาโล ยาว ปาปํ น ปจฺจติ|
    block |ยทา จ ปจฺจติ ปาปํ พาโล ทุกฺขํ นิคจฺฉติฯ|
  count |๗๐|
    block |มาเส มาเส กุสคฺเคน พาโล ภุญฺเชยฺย โภชนํ|
    block |น โส สงฺขาตธมฺมานํ กลํ อคฺฆติ โสฬสิํฯ|
  count |๗๑|
    block |น หิ ปาปํ กตํ กมฺมํ สชฺชุ ขีรํว มุจฺจติ|
    block |ฑหนฺตํ พาลมนฺเวติ ภสฺมจฺฉนฺโนว ปาวโกฯ|
  count |๗๒|
    block |ยาวเทว อนตฺถาย ญตฺตํ พาลสฺส ชายติ|
    block |หนฺติ พาลสฺส สุกฺกํสํ มุทฺธมสฺส วิปาตยํฯ|
  count |๗๓|
    block |อสนฺตํ ภาวนมิจฺเฉยฺย ปุเรกฺขารญฺจ ภิกฺขุสุ|
    block |อาวาเสสุ จ อิสฺสริยํ ปูชา ปรกุเลสุ จฯ|
  count |๗๔|
    block |มเมว กต มญฺญนฺตุ คิหีปพฺพชิตา อุโภ|
    block |มเมวาติวสา อสฺสุ กิจฺจากิจฺเจสุ กิสฺมิจิ|
    block |อิติ พาลสฺส สงฺกปฺโป อิจฺฉา มาโน จ วฑฺฒติฯ|
  count |๗๕|
    block |อญฺญา หิ ลาภูปนิสา อญฺญา นิพฺพานคามินี|
    block |เอวเมตํ อภิญฺญาย ภิกฺขุ พุทฺธสฺส สาวโก|
    block |สกฺการํ นาภินนฺเทยฺย วิเวกมนุพฺรูหเยฯ|
  stand |พาลวคฺโค ปญฺจโม นิฏฺฐิโตฯ|
