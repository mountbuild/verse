block |๑๖ ปิยวคฺโค|
  count |๒๐๙|
    block |อโยเค ยุญฺชมตฺตานํ โยคสฺมิญฺจ อโยชยํ|
    block |อตฺถํ หิตฺวา ปิยคฺคาหี ปิเหตตฺตานุโยคินํฯ|
  count |๒๑๐|
    block |มา ปิเยหิ สมาคญฺฉิ อปฺปิเยหิ กุทาจนํ|
    block |ปิยานํ อทสฺสนํ ทุกฺขํ อปฺปิยานญฺจ ทสฺสนํฯ|
  count |๒๑๑|
    block |ตสฺมา ปิยํ น กยิราถ ปิยาปาโย หิ ปาปโก|
    block |คนฺถา เตสํ น วิชฺชนฺติ เยสํ นตฺถิ ปิยาปฺปิยํฯ|
  count |๒๑๒|
    block |ปิยโต ชายตี โสโก ปิยโต ชายตี ภยํ|
    block |ปิยโต วิปฺปมุตฺตสฺส นตฺถิ โสโก กุโต ภยํฯ|
  count |๒๑๓|
    block |เปมโต ชายตี โสโก เปมโต ชายตี ภยํ|
    block |เปมโต วิปฺปมุตฺตสฺส นตฺถิ โสโก กุโต ภยํฯ|
  count |๒๑๔|
    block |รติยา ชายตี โสโก รติยา ชายตี ภยํ|
    block |รติยา วิปฺปมุตฺตสฺส นตฺถิ โสโก กุโต ภยํฯ|
  count |๒๑๕|
    block |กามโต ชายตี โสโก กามโต ชายตี ภยํ|
    block |กามโต วิปฺปมุตฺตสฺส นตฺถิ โสโก กุโต ภยํฯ|
  count |๒๑๖|
    block |ตณฺหาย ชายตี โสโก ตณฺหาย ชายตี ภยํ|
    block |ตณฺหาย วิปฺปมุตฺตสฺส นตฺถิ โสโก กุโต ภยํฯ|
  count |๒๑๗|
    block |สีลทสฺสนสมฺปนฺนํ ธมฺมฏฺฐํ สจฺจเวทินํ|
    block |อตฺตโน กมฺม กุพฺพานํ ตํ ชโน กุรุเต ปิยํฯ|
  count |๒๑๘|
    block |ฉนฺทชาโต อนกฺขาเต มนสา จ ผุโฏ สิยา|
    block |กาเมสุ จ อปฺปฏิพทฺธจิตฺโต อุทฺธํโสโตติ วุจฺจติฯ|
  count |๒๑๙|
    block |จิรปฺปวาสิํ ปุริสํ ทูรโต โสตฺถิมาคตํ|
    block |ญาติมิตฺตา สุหชฺชา จ อภินนฺทนฺติ อาคตํฯ|
  count |๒๒๐|
    block |ตเถว กตปุญฺญมฺปิ อสฺมา โลกา ปรํ คตํ|
    block |ปุญฺญานิ ปฏิคณฺหนฺติ ปิยํ ญาตีว อาคตํฯ|
  stand |ปิยวคฺโค โสฬสโม นิฏฺฐิโตฯ|
