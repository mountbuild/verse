block |๒๓ นาควคฺโค|
  count |๓๒๐|
    block |อหํ นาโคว สงฺคาเม จาปโต ปติตํ สรํ|
    block |อติวากฺยํ ติติกฺขิสฺสํ ทุสฺสีโล หิ พหุชฺชโนฯ|
  count |๓๒๑|
    block |ทนฺตํ นยนฺติ สมิติํ ทนฺตํ ราชาภิรูหติ|
    block |ทนฺโต เสฏฺโฐ มนุสฺเสสุ โยติวากฺยํ ติติกฺขติฯ|
  count |๓๒๒|
    block |วรมสฺสตรา ทนฺตา อาชานียา จ สินฺธวา|
    block |กุญฺชรา จ มหานาคา อตฺตทนฺโต ตโต วรํฯ|
  count |๓๒๓|
    block |น หิ เอเตหิ ยาเนหิ คจฺเฉยฺย อคตํ ทิสํ|
    block |ยถาตฺตนา สุทนฺเตน ทนฺโต ทนฺเตน คจฺฉติฯ|
  count |๓๒๔|
    block |ธนปาโล นาม กุญฺชโร กฏุกเภทโน ทุนฺนิวารโย|
    block |พทฺโธ กพฬํ น ภุญฺชติ สุมรติ นาควนสฺส กุญฺชโรฯ|
  count |๓๒๕|
    block |มิทฺธี ยทา โหติ มหคฺฆโส จ นิทฺทายิตา สมฺปริวตฺตสายี|
    block |มหาวราโหว นิวาปปุฏฺโฐ ปุนปฺปุนํ คพฺภมุเปติ มนฺโทฯ|
  count |๓๒๖|
    block |อิทํ ปุเร จิตฺตมจาริ จาริกํ เยนิจฺฉกํ ยตฺถกามํ ยถาสุขํ|
    block |ตทชฺชหํ นิคฺคเหสฺสามิ โยนิโส หตฺถิปฺปภินฺนํ วิย องฺกุสคฺคโหฯ|
  count |๓๒๗|
    block |อปฺปมาทรตา โหถ สจิตฺตมนุรกฺขถ|
    block |ทุคฺคา อุทฺธรถตฺตานํ ปงฺเก สนฺโนว กุญฺชโรฯ|
  count |๓๒๘|
    block |สเจ ลเภถ นิปกํ สหายํ สทฺธิํ จรํ สาธุวิหาริธีรํ|
    block |อภิภุยฺย สพฺพานิ ปริสฺสยานิ จเรยฺย เตนตฺตมโน สตีมาฯ|
  count |๓๒๙|
    block |โน เจ ลเภถ นิปกํ สหายํ สทฺธิํ จรํ สาธุวิหาริธีรํ|
    block |ราชาว รฏฺฐํ วิชิตํ ปหาย เอโก จเร มาตงฺครญฺเญว นาโคฯ|
  count |๓๓๐|
    block |เอกสฺส จริตํ เสยฺโย นตฺถิ พาเล สหายตา|
    block |เอโก จเร น จ ปาปานิ กยิรา อปฺโปสฺสุกฺโก มาตงฺครญฺเญว นาโคฯ|
  count |๓๓๑|
    block |อตฺถมฺหิ ชาตมฺหิ สุขา สหายา ตุฏฺฐี สุขา ยา อิตรีตเรน|
    block |ปุญฺญํ สุขํ ชีวิตสงฺขยมฺหิ สพฺพสฺส ทุกฺขสฺส สุขํ ปหานํฯ|
  count |๓๓๒|
    block |สุขา มตฺเตยฺยตา โลเก อโถ เปตฺเตยฺยตา สุขา|
    block |สุขา สามญฺญตา โลเก อโถ พฺรหฺมญฺญตา สุขาฯ|
  count |๓๓๓|
    block |สุขํ ยาว ชรา สีลํ สุขา สทฺธา ปติฏฺฐิตา|
    block |สุโข ปญฺญาย ปฏิลาโภ ปาปานํ อกรณํ สุขํฯ|
  stand |นาควคฺโค เตวีสติโม นิฏฺฐิโตฯ|
