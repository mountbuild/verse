block |๑ ยมกวคฺโค|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  count |๑|
    block |มโนปุพฺพงฺคมา ธมฺมา มโนเสฏฺฐา มโนมยา|
    block |มนสา เจ ปทุฏฺเฐน ภาสติ วา กโรติ วา|
    block |ตโต นํ ทุกฺขมนฺเวติ จกฺกํว วหโต ปทํฯ|
  count |๒|
    block |มโนปุพฺพงฺคมา ธมฺมา มโนเสฏฺฐา มโนมยา|
    block |มนสา เจ ปสนฺเนน ภาสติ วา กโรติ วา|
    block |ตโต นํ สุขมนฺเวติ ฉายาว อนปายินี ฯ|
  count |๓|
    block |อกฺโกจฺฉิ มํ อวธิ มํ อชินิ มํ อหาสิ เม|
    block |เย จ ตํ อุปนยฺหนฺติ เวรํ เตสํ น สมฺมติฯ|
  count |๔|
    block |อกฺโกจฺฉิ มํ อวธิ มํ อชินิ มํ อหาสิ เม|
    block |เย จ ตํ นุปนยฺหนฺติ เวรํ เตสูปสมฺมติฯ|
  count |๕|
    block |น หิ เวเรน เวรานิ สมฺมนฺตีธ กุทาจนํ|
    block |อเวเรน จ สมฺมนฺติ เอส ธมฺโม สนนฺตโนฯ|
  count |๖|
    block |ปเร จ น วิชานนฺติ มยเมตฺถ ยมามเส|
    block |เย จ ตตฺถ วิชานนฺติ ตโต สมฺมนฺติ เมธคาฯ|
  count |๗|
    block |สุภานุปสฺสิํ วิหรนฺตํ อินฺทฺริเยสุ อสํวุตํ|
    block |โภชนมฺหิ จามตฺตญฺญุํ กุสีตํ หีนวีริยํ|
    block |ตํ เว ปสหติ มาโร วาโต รุกฺขํว ทุพฺพลํฯ|
  count |๘|
    block |อสุภานุปสฺสิํ วิหรนฺตํ อินฺทฺริเยสุ สุสํวุตํ|
    block |โภชนมฺหิ จ มตฺตญฺญุํ สทฺธํ อารทฺธวีริยํ|
    block |ตํ เว นปฺปสหติ มาโร วาโต เสลํว ปพฺพตํฯ|
  count |๙|
    block |อนิกฺกสาโว กาสาวํ โย วตฺถํ ปริทหิสฺสติ|
    block |อเปโต ทมสจฺเจน น โส กาสาวมรหติฯ|
  count |๑๐|
    block |โย จ วนฺตกสาวสฺส สีเลสุ สุสมาหิโต|
    block |อุเปโต ทมสจฺเจน ส เว กาสาวมรหติฯ|
  count |๑๑|
    block |อสาเร สารมติโน สาเร จาสารทสฺสิโน|
    block |เต สารํ นาธิคจฺฉนฺติ มิจฺฉาสงฺกปฺปโคจราฯ|
  count |๑๒|
    block |สารญฺจ สารโต ญตฺวา อสารญฺจ อสารโต|
    block |เต สารํ อธิคจฺฉนฺติ สมฺมาสงฺกปฺปโคจราฯ|
  count |๑๓|
    block |ยถา อคารํ ทุจฺฉนฺนํ วุฏฺฐี สมติวิชฺฌติ|
    block |เอวํ อภาวิตํ จิตฺตํ ราโค สมติวิชฺฌติฯ|
  count |๑๔|
    block |ยถา อคารํ สุฉนฺนํ วุฏฺฐี น สมติวิชฺฌติ|
    block |เอวํ สุภาวิตํ จิตฺตํ ราโค น สมติวิชฺฌติฯ|
  count |๑๕|
    block |อิธ โสจติ เปจฺจ โสจติ ปาปการี อุภยตฺถ โสจติ|
    block |โส โสจติ โส วิหญฺญติ ทิสฺวา กมฺมกิลิฏฺฐมตฺตโนฯ|
  count |๑๖|
    block |อิธ โมทติ เปจฺจ โมทติ กตปุญฺโญ อุภยตฺถ โมทติ|
    block |โส โมทติ โส ปโมทติ ทิสฺวา กมฺมวิสุทฺธิมตฺตโนฯ|
  count |๑๗|
    block |อิธ ตปฺปติ เปจฺจ ตปฺปติ ปาปการี อุภยตฺถ ตปฺปติ|
    block |ปาปํ เม กตนฺติ ตปฺปติ ภิยฺโย ตปฺปติ ทุคฺคติํ คโตฯ|
  count |๑๘|
    block |อิธ นนฺทติ เปจฺจ นนฺทติ กตปุญฺโญ อุภยตฺถ นนฺทติ|
    block |ปุญฺญํ เม กตนฺติ นนฺทติ ภิยฺโย นนฺทติ สุคฺคติํ คโตฯ|
  count |๑๙|
    block |พหุมฺปิ เจ สํหิต ภาสมาโน น ตกฺกโร โหติ นโร ปมตฺโต|
    block |โคโปว คาโว คณยํ ปเรสํ น ภาควา สามญฺญสฺส โหติฯ|
  count |๒๐|
    block |อปฺปมฺปิ เจ สํหิต ภาสมาโน ธมฺมสฺส โหติ อนุธมฺมจารี|
    block |ราคญฺจ โทสญฺจ ปหาย โมหํ สมฺมปฺปชาโน สุวิมุตฺตจิตฺโต|
    block |อนุปาทิยาโน อิธ วา หุรํ วา ส ภาควา สามญฺญสฺส โหติฯ|
  stand |ยมกวคฺโค ปฐโม นิฏฺฐิโตฯ|
