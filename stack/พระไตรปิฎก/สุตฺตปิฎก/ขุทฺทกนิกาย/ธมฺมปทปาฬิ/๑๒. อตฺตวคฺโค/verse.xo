block |๑๒ อตฺตวคฺโค|
  count |๑๕๗|
    block |อตฺตานญฺเจ ปิยํ ชญฺญา รกฺเขยฺย นํ สุรกฺขิตํ|
    block |ติณฺณํ อญฺญตรํ ยามํ ปฏิชคฺเคยฺย ปณฺฑิโตฯ|
  count |๑๕๘|
    block |อตฺตานเมว ปฐมํ ปติรูเป นิเวสเย|
    block |อถญฺญมนุสาเสยฺย น กิลิสฺเสยฺย ปณฺฑิโตฯ|
  count |๑๕๙|
    block |อตฺตานํ เจ ตถา กยิรา ยถาญฺญมนุสาสติ|
    block |สุทนฺโต วต ทเมถ อตฺตา หิ กิร ทุทฺทโมฯ|
  count |๑๖๐|
    block |อตฺตา หิ อตฺตโน นาโถ โก หิ นาโถ ปโร สิยา|
    block |อตฺตนา หิ สุทนฺเตน นาถํ ลภติ ทุลฺลภํฯ|
  count |๑๖๑|
    block |อตฺตนา หิ กตํ ปาปํ อตฺตชํ อตฺตสมฺภวํ|
    block |อภิมตฺถติ ทุมฺเมธํ วชิรํ วสฺมมยํ มณิํฯ|
  count |๑๖๒|
    block |ยสฺส อจฺจนฺตทุสฺสีลฺยํ มาลุวา สาลมิโวตฺถตํ|
    block |กโรติ โส ตถตฺตานํ ยถา นํ อิจฺฉตี ทิโสฯ|
  count |๑๖๓|
    block |สุกรานิ อสาธูนิ อตฺตโน อหิตานิ จ|
    block |ยํ เว หิตญฺจ สาธุญฺจ ตํ เว ปรมทุกฺกรํฯ|
  count |๑๖๔|
    block |โย สาสนํ อรหตํ อริยานํ ธมฺมชีวินํ|
    block |ปฏิกฺโกสติ ทุมฺเมโธ ทิฏฺฐิํ นิสฺสาย ปาปิกํ|
    block |ผลานิ กฏฺฐกสฺเสว อตฺตฆาตาย ผลฺลติฯ|
  count |๑๖๕|
    block |อตฺตนา หิ กตํ ปาปํ อตฺตนา สํกิลิสฺสติ|
    block |อตฺตนา อกตํ ปาปํ อตฺตนาว วิสุชฺฌติ|
    block |สุทฺธี อสุทฺธิ ปจฺจตฺตํ นาญฺโญ อญฺญํ วิโสธเยฯ|
  count |๑๖๖|
    block |อตฺตทตฺถํ ปรตฺเถน พหุนาปิ น หาปเย|
    block |อตฺตทตฺถมภิญฺญาย สทตฺถปสุโต สิยาฯ|
  stand |อตฺตวคฺโค ทฺวาทสโม นิฏฺฐิโตฯ|
