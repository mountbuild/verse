block |๒๕ ภิกฺขุวคฺโค|
  count |๓๖๐|
    block |จกฺขุนา สํวโร สาธุ สาธุ โสเตน สํวโร|
    block |ฆาเนน สํวโร สาธุ สาธุ ชิวฺหาย สํวโรฯ|
  count |๓๖๑|
    block |กาเยน สํวโร สาธุ สาธุ วาจาย สํวโร|
    block |มนสา สํวโร สาธุ สาธุ สพฺพตฺถ สํวโร|
    block |สพฺพตฺถ สํวุโต ภิกฺขุ สพฺพทุกฺขา ปมุจฺจติฯ|
  count |๓๖๒|
    block |หตฺถสํยโต ปาทสํยโต วาจาสํยโต สํยตุตฺตโม|
    block |อชฺฌตฺตรโต สมาหิโต เอโก สนฺตุสิโต ตมาหุ ภิกฺขุํฯ|
  count |๓๖๓|
    block |โย มุขสํยโต ภิกฺขุ มนฺตภาณี อนุทฺธโต|
    block |อตฺถํ ธมฺมญฺจ ทีเปติ มธุรํ ตสฺส ภาสิตํฯ|
  count |๓๖๔|
    block |ธมฺมาราโม ธมฺมรโต ธมฺมํ อนุวิจินฺตยํ|
    block |ธมฺมํ อนุสฺสรํ ภิกฺขุ สทฺธมฺมา น ปริหายติฯ|
  count |๓๖๕|
    block |สลาภํ นาติมญฺเญยฺย นาญฺเญสํ ปิหยํ จเร|
    block |อญฺเญสํ ปิหยํ ภิกฺขุ สมาธิํ นาธิคจฺฉติฯ|
  count |๓๖๖|
    block |อปฺปลาโภปิ เจ ภิกฺขุ สลาภํ นาติมญฺญติ|
    block |ตํ เว เทวา ปสํสนฺติ สุทฺธาชีวิํ อตนฺทิตํฯ|
  count |๓๖๗|
    block |สพฺพโส นามรูปสฺมิํ ยสฺส นตฺถิ มมายิตํ|
    block |อสตา จ น โสจติ ส เว ภิกฺขูติ วุจฺจติฯ|
  count |๓๖๘|
    block |เมตฺตาวิหารี โย ภิกฺขุ ปสนฺโน พุทฺธสาสเน|
    block |อธิคจฺเฉ ปทํ สนฺตํ สงฺขารูปสมํ สุขํฯ|
  count |๓๖๙|
    block |สิญฺจ ภิกฺขุ อิมํ นาวํ สิตฺตา เต ลหุเมสฺสติ|
    block |เฉตฺวา ราคญฺจ โทสญฺจ ตโต นิพฺพานเมหิสิฯ|
  count |๓๗๐|
    block |ปญฺจ ฉินฺเท ปญฺจ ชเห ปญฺจ จุตฺตริ ภาวเย|
    block |ปญฺจ สงฺคาติโค ภิกฺขุ โอฆติณฺโณติ วุจฺจติฯ|
  count |๓๗๑|
    block |ฌาย ภิกฺขุ มา ปมาโท มา เต กามคุเณ รเมสฺสุ จิตฺตํ|
    block |มา โลหคุฬํ คิลี ปมตฺโต มา กนฺทิ ทุกฺขมิทนฺติ ฑยฺหมาโนฯ|
  count |๓๗๒|
    block |นตฺถิ ฌานํ อปญฺญสฺส ปญฺญา นตฺถิ อฌายโต|
    block |ยมฺหิ ฌานญฺจ ปญฺญา จ ส เว นิพฺพานสนฺติเกฯ|
  count |๓๗๓|
    block |สุญฺญาคารํ ปวิฏฺฐสฺส สนฺตจิตฺตสฺส ภิกฺขุโน|
    block |อมานุสี รติ โหติ สมฺมา ธมฺมํ วิปสฺสโตฯ|
  count |๓๗๔|
    block |ยโต ยโต สมฺมสติ ขนฺธานํ อุทยพฺพยํ|
    block |ลภตี ปีติปาโมชฺชํ อมตํ ตํ วิชานตํฯ|
  count |๓๗๕|
    block |ตตฺรายมาทิ ภวติ อิธ ปญฺญสฺส ภิกฺขุโน|
    block |อินฺทฺริยคุตฺติ สนฺตุฏฺฐิ ปาติโมกฺเข จ สํวโรฯ|
  count |๓๗๖|
    block |มิตฺเต ภชสฺสุ กลฺยาเณ สุทฺธาชีเว อตนฺทิเต|
    block |ปฏิสนฺถารวุตฺยสฺส อาจารกุสโล สิยา|
    block |ตโต ปาโมชฺชพหุโล ทุกฺขสฺสนฺตํ กริสฺสติฯ|
  count |๓๗๗|
    block |วสฺสิกา วิย ปุปฺผานิ มทฺทวานิ ปมุญฺจติ|
    block |เอวํ ราคญฺจ โทสญฺจ วิปฺปมุญฺเจถ ภิกฺขโวฯ|
  count |๓๗๘|
    block |สนฺตกาโย สนฺตวาโจ สนฺตวา สุสมาหิโต|
    block |วนฺตโลกามิโส ภิกฺขุ อุปสนฺโตติ วุจฺจติฯ|
  count |๓๗๙|
    block |อตฺตนา โจทยตฺตานํ ปฏิมํเสถ อตฺตนา|
    block |โส อตฺตคุตฺโต สติมา สุขํ ภิกฺขุ วิหาหิสิฯ|
  count |๓๘๐|
    block |อตฺตา หิ อตฺตโน นาโถ โก หิ นาโถ ปโร สิยา|
    block |อตฺตา หิ อตฺตโน คติ|
    block |ตสฺมา สํยมมตฺตานํ อสฺสํ ภทฺรํว วาณิโชฯ|
  count |๓๘๑|
    block |ปาโมชฺชพหุโล ภิกฺขุ ปสนฺโน พุทฺธสาสเน|
    block |อธิคจฺเฉ ปทํ สนฺตํ สงฺขารูปสมํ สุขํฯ|
  count |๓๘๒|
    block |โย หเว ทหโร ภิกฺขุ ยุญฺชติ พุทฺธสาสเน|
    block |โสมํ โลกํ ปภาเสติ อพฺภา มุตฺโตว จนฺทิมาฯ|
  stand |ภิกฺขุวคฺโค ปญฺจวีสติโม นิฏฺฐิโตฯ|
