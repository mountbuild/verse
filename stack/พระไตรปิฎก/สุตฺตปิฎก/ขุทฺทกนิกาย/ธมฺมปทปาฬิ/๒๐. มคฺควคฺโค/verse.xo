block |๒๐ มคฺควคฺโค|
  count |๒๗๓|
    block |มคฺคานฏฺฐงฺคิโก เสฏฺโฐ สจฺจานํ จตุโร ปทา|
    block |วิราโค เสฏฺโฐ ธมฺมานํ ทฺวิปทานญฺจ จกฺขุมาฯ|
  count |๒๗๔|
    block |เอเสว มคฺโค นตฺถญฺโญ ทสฺสนสฺส วิสุทฺธิยา|
    block |เอตญฺหิ ตุมฺเห ปฏิปชฺชถ มารสฺเสตํ ปโมหนํฯ|
  count |๒๗๕|
    block |เอตญฺหิ ตุมฺเห ปฏิปนฺนา ทุกฺขสฺสนฺตํ กริสฺสถ|
    block |อกฺขาโต โว มยา มคฺโค อญฺญาย สลฺลกนฺตนํ ฯ|
  count |๒๗๖|
    block |ตุมฺเหหิ กิจฺจมาตปฺปํ อกฺขาตาโร ตถาคตา|
    block |ปฏิปนฺนา ปโมกฺขนฺติ ฌายิโน มารพนฺธนาฯ|
  count |๒๗๗|
    block |สพฺเพ สงฺขารา อนิจฺจาติ ยทา ปญฺญาย ปสฺสติ|
    block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
  count |๒๗๘|
    block |สพฺเพ สงฺขารา ทุกฺขาติ ยทา ปญฺญาย ปสฺสติ|
    block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
  count |๒๗๙|
    block |สพฺเพ ธมฺมา อนตฺตาติ ยทา ปญฺญาย ปสฺสติ|
    block |อถ นิพฺพินฺทติ ทุกฺเข เอส มคฺโค วิสุทฺธิยาฯ|
  count |๒๘๐|
    block |อุฏฺฐานกาลมฺหิ อนุฏฺฐหาโน ยุวา พลี อาลสิยํ อุเปโต|
    block |สํสนฺนสงฺกปฺปมโน กุสีโต ปญฺญาย มคฺคํ อลโส น วินฺทติฯ|
  count |๒๘๑|
    block |วาจานุรกฺขี มนสา สุสํวุโต กาเยน จ นากุสลํ กยิรา|
    block |เอเต ตโย กมฺมปเถ วิโสธเย อาราธเย มคฺคมิสิปฺปเวทิตํฯ|
  count |๒๘๒|
    block |โยคา เว ชายตี ภูริ อโยคา ภูริสงฺขโย|
    block |เอตํ ทฺเวธาปถํ ญตฺวา ภวาย วิภวาย จ|
    block |ตถาตฺตานํ นิเวเสยฺย ยถา ภูริ ปวฑฺฒติฯ|
  count |๒๘๓|
    block |วนํ ฉินฺทถ มา รุกฺขํ วนโต ชายเต ภยํ|
    block |เฉตฺวา วนญฺจ วนถญฺจ นิพฺพนา โหถ ภิกฺขโวฯ|
  count |๒๘๔|
    block |ยาว หิ วนโถ น ฉิชฺชติ อณุมตฺโตปิ นรสฺส นาริสุ|
    block |ปฏิพทฺธมโนว ตาว โส วจฺโฉ ขีรปโกว มาตริฯ|
  count |๒๘๕|
    block |อุจฺฉินฺท สิเนหมตฺตโน กุมุทํ สารทิกํว|
    block |สนฺติมคฺคเมว พฺรูหย นิพฺพานํ สุคเตน เทสิตํฯ|
  count |๒๘๖|
    block |อิธ วสฺสํ วสิสฺสามิ อิธ เหมนฺตคิมฺหิสุ|
    block |อิติ พาโล วิจินฺเตติ อนฺตรายํ น พุชฺฌติฯ|
  count |๒๘๗|
    block |ตํ ปุตฺตปสุสมฺมตฺตํ พฺยาสตฺตมนสํ นรํ|
    block |สุตฺตํ คามํ มโหโฆว มจฺจุ อาทาย คจฺฉติฯ|
  count |๒๘๘|
    block |น สนฺติ ปุตฺตา ตาณาย น ปิตา นาปิ พนฺธวา|
    block |อนฺตเกนาธิปนฺนสฺส นตฺถิ ญาตีสุ ตาณตาฯ|
  count |๒๘๙|
    block |เอตมตฺถวสํ ญตฺวา ปณฺฑิโต สีลสํวุโต|
    block |นิพฺพานคมนํ มคฺคํ ขิปฺปเมว วิโสธเยฯ|
  stand |มคฺควคฺโค วีสติโม นิฏฺฐิโตฯ|
