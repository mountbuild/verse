block |๙ ปาปวคฺโค|
  count |๑๑๖|
    block |อภิตฺถเรถ กลฺยาเณ ปาปา จิตฺตํ นิวารเย|
    block |ทนฺธญฺหิ กโรโต ปุญฺญํ ปาปสฺมิํ รมตี มโนฯ|
  count |๑๑๗|
    block |ปาปญฺเจ ปุริโส กยิรา น นํ กยิรา ปุนปฺปุนํ|
    block |น ตมฺหิ ฉนฺทํ กยิราถ ทุกฺโข ปาปสฺส อุจฺจโยฯ|
  count |๑๑๘|
    block |ปุญฺญญฺเจ ปุริโส กยิรา กยิรา นํ ปุนปฺปุนํ|
    block |ตมฺหิ ฉนฺทํ กยิราถ สุโข ปุญฺญสฺส อุจฺจโยฯ|
  count |๑๑๙|
    block |ปาโปปิ ปสฺสติ ภทฺรํ ยาว ปาปํ น ปจฺจติ|
    block |ยทา จ ปจฺจติ ปาปํ อถ ปาโป ปาปานิ ปสฺสติฯ|
  count |๑๒๐|
    block |ภทฺโรปิ ปสฺสติ ปาปํ ยาว ภทฺรํ น ปจฺจติ|
    block |ยทา จ ปจฺจติ ภทฺรํ อถ ภทฺโร ภทฺรานิ ปสฺสติฯ|
  count |๑๒๑|
    block |มาวมญฺเญถ ปาปสฺส น มนฺตํ อาคมิสฺสติ|
    block |อุทพินฺทุนิปาเตน อุทกุมฺโภปิ ปูรติ|
    block |พาโล ปูรติ ปาปสฺส โถกํ โถกมฺปิ อาจินํฯ|
  count |๑๒๒|
    block |มาวมญฺเญถ ปุญฺญสฺส น มนฺตํ อาคมิสฺสติ|
    block |อุทพินฺทุนิปาเตน อุทกุมฺโภปิ ปูรติ|
    block |ธีโร ปูรติ ปุญฺญสฺส โถกํ โถกมฺปิ อาจินํฯ|
  count |๑๒๓|
    block |วาณิโชว ภยํ มคฺคํ อปฺปสตฺโถ มหทฺธโน|
    block |วิสํ ชีวิตุกาโมว ปาปานิ ปริวชฺชเยฯ|
  count |๑๒๔|
    block |ปาณิมฺหิ เจ วโณ นาสฺส หเรยฺย ปาณินา วิสํ|
    block |นาพฺพณํ วิสมนฺเวติ นตฺถิ ปาปํ อกุพฺพโตฯ|
  count |๑๒๕|
    block |โย อปฺปทุฏฺฐสฺส นรสฺส ทุสฺสติ สุทฺธสฺส โปสสฺส อนงฺคณสฺส|
    block |ตเมว พาลํ ปจฺเจติ ปาปํ สุขุโม รโช ปฏิวาตํว ขิตฺโตฯ|
  count |๑๒๖|
    block |คพฺภเมเก อุปฺปชฺชนฺติ นิรยํ ปาปกมฺมิโน|
    block |สคฺคํ สุคติโน ยนฺติ ปรินิพฺพนฺติ อนาสวาฯ|
  count |๑๒๗|
    block |น อนฺตลิกฺเข น สมุทฺทมชฺเฌ น ปพฺพตานํ วิวรํ ปวิสฺส|
    block |น วิชฺชตี โส ชคติปฺปเทโส ยตฺถฏฺฐิโต มุจฺเจยฺย ปาปกมฺมาฯ|
  count |๑๒๘|
    block |น อนฺตลิกฺเข น สมุทฺทมชฺเฌ น ปพฺพตานํ วิวรํ ปวิสฺส|
    block |น วิชฺชตี โส ชคติปฺปเทโส ยตฺถฏฺฐิตํ นปฺปสเหยฺย มจฺจุฯ|
  stand |ปาปวคฺโค นวโม นิฏฺฐิโตฯ|
