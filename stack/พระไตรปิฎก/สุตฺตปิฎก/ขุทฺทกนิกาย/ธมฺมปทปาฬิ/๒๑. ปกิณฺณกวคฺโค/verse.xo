block |๒๑ ปกิณฺณกวคฺโค|
  count |๒๙๐|
    block |มตฺตาสุขปริจฺจาคา ปสฺเส เจ วิปุลํ สุขํ|
    block |จเช มตฺตาสุขํ ธีโร สมฺปสฺสํ วิปุลํ สุขํฯ|
  count |๒๙๑|
    block |ปรทุกฺขูปธาเนน อตฺตโน สุขมิจฺฉติ|
    block |เวรสํสคฺคสํสฏฺโฐ เวรา โส น ปริมุจฺจติฯ|
  count |๒๙๒|
    block |ยญฺหิ กิจฺจํ อปวิทฺธํ อกิจฺจํ ปน กยิรติ|
    block |อุนฺนฬานํ ปมตฺตานํ เตสํ วฑฺฒนฺติ อาสวาฯ|
  count |๒๙๓|
    block |เยสญฺจ สุสมารทฺธา นิจฺจํ กายคตา สติ|
    block |อกิจฺจํ เต น เสวนฺติ กิจฺเจ สาตจฺจการิโน|
    block |สตานํ สมฺปชานานํ อตฺถํ คจฺฉนฺติ อาสวาฯ|
  count |๒๙๔|
    block |มาตรํ ปิตรํ หนฺตฺวา ราชาโน ทฺเว จ ขตฺติเย|
    block |รฏฺฐํ สานุจรํ หนฺตฺวา อนีโฆ ยาติ พฺราหฺมโณฯ|
  count |๒๙๕|
    block |มาตรํ ปิตรํ หนฺตฺวา ราชาโน ทฺเว จ โสตฺถิเย|
    block |เวยคฺฆปญฺจมํ หนฺตฺวา อนีโฆ ยาติ พฺราหฺมโณฯ|
  count |๒๙๖|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ นิจฺจํ พุทฺธคตา สติฯ|
  count |๒๙๗|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ นิจฺจํ ธมฺมคตา สติฯ|
  count |๒๙๘|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ นิจฺจํ สงฺฆคตา สติฯ|
  count |๒๙๙|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ นิจฺจํ กายคตา สติฯ|
  count |๓๐๐|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ อหิํสาย รโต มโนฯ|
  count |๓๐๑|
    block |สุปฺปพุทฺธํ ปพุชฺฌนฺติ สทา โคตมสาวกา|
    block |เยสํ ทิวา จ รตฺโต จ ภาวนาย รโต มโนฯ|
  count |๓๐๒|
    block |ทุปฺปพฺพชฺชํ ทุรภิรมํ ทุราวาสา ฆรา ทุขา|
    block |ทุกฺโขสมานสํวาโส ทุกฺขานุปติตทฺธคู|
    block |ตสฺมา น จทฺธคู สิยา น จ ทุกฺขานุปติโต สิยา ฯ|
  count |๓๐๓|
    block |สทฺโธ สีเลน สมฺปนฺโน ยโสโภคสมปฺปิโต|
    block |ยํ ยํ ปเทสํ ภชติ ตตฺถ ตตฺเถว ปูชิโตฯ|
  count |๓๐๔|
    block |ทูเร สนฺโต ปกาเสนฺติ หิมวนฺโตว ปพฺพโต|
    block |อสนฺเตตฺถ น ทิสฺสนฺติ รตฺติํ ขิตฺตา ยถา สราฯ|
  count |๓๐๕|
    block |เอกาสนํ เอกเสยฺยํ เอโก จรมตนฺทิโต|
    block |เอโก ทมยมตฺตานํ วนนฺเต รมิโต สิยาฯ|
  stand |ปกิณฺณกวคฺโค เอกวีสติโม นิฏฺฐิโตฯ|
