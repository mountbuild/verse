block |๑๔ พุทฺธวคฺโค|
  count |๑๗๙|
    block |ยสฺส ชิตํ นาวชียติ ชิตํ ยสฺส โน ยาติ โกจิ โลเก|
    block |ตํ พุทฺธมนนฺตโคจรํ อปทํ เกน ปเทน เนสฺสถฯ|
  count |๑๘๐|
    block |ยสฺส ชาลินี วิสตฺติกา ตณฺหา นตฺถิ กุหิญฺจิ เนตเว|
    block |ตํ พุทฺธมนนฺตโคจรํ อปทํ เกน ปเทน เนสฺสถฯ|
  count |๑๘๑|
    block |เย ฌานปสุตา ธีรา เนกฺขมฺมูปสเม รตา|
    block |เทวาปิ เตสํ ปิหยนฺติ สมฺพุทฺธานํ สตีมตํฯ|
  count |๑๘๒|
    block |กิจฺโฉ มนุสฺสปฏิลาโภ กิจฺฉํ มจฺจาน ชีวิตํ|
    block |กิจฺฉํ สทฺธมฺมสฺสวนํ กิจฺโฉ พุทฺธานมุปฺปาโทฯ|
  count |๑๘๓|
    block |สพฺพปาปสฺส อกรณํ กุสลสฺส อุปสมฺปทา|
    block |สจิตฺตปริโยทปนํ เอตํ พุทฺธาน สาสนํฯ|
  count |๑๘๔|
    block |ขนฺตี ปรมํ ตโป ติติกฺขา นิพฺพานํ ปรมํ วทนฺติ พุทฺธา|
    block |น หิ ปพฺพชิโต ปรูปฆาตี น สมโณ โหติ ปรํ วิเหฐยนฺโตฯ|
  count |๑๘๕|
    block |อนูปวาโท อนูปฆาโต ปาติโมกฺเข จ สํวโร|
    block |มตฺตญฺญุตา จ ภตฺตสฺมิํ ปนฺตญฺจ สยนาสนํ|
    block |อธิจิตฺเต จ อาโยโค เอตํ พุทฺธาน สาสนํฯ|
  count |๑๘๖|
    block |น กหาปณวสฺเสน ติตฺติ กาเมสุ วิชฺชติ|
    block |อปฺปสฺสาทา ทุขา กามา อิติ วิญฺญาย ปณฺฑิโตฯ|
  count |๑๘๗|
    block |อปิ ทิพฺเพสุ กาเมสุ รติํ โส นาธิคจฺฉติ|
    block |ตณฺหกฺขยรโต โหติ สมฺมาสมฺพุทฺธสาวโกฯ|
  count |๑๘๘|
    block |พหุํ เว สรณํ ยนฺติ ปพฺพตานิ วนานิ จ|
    block |อารามรุกฺขเจตฺยานิ มนุสฺสา ภยตชฺชิตาฯ|
  count |๑๘๙|
    block |เนตํ โข สรณํ เขมํ เนตํ สรณมุตฺตมํ|
    block |เนตํ สรณมาคมฺม สพฺพทุกฺขา ปมุจฺจติฯ|
  count |๑๙๐|
    block |โย จ พุทฺธญฺจ ธมฺมญฺจ สงฺฆญฺจ สรณํ คโต|
    block |จตฺตาริ อริยสจฺจานิ สมฺมปฺปญฺญาย ปสฺสติฯ|
  count |๑๙๑|
    block |ทุกฺขํ ทุกฺขสมุปฺปาทํ ทุกฺขสฺส จ อติกฺกมํ|
    block |อริยํ จฏฺฐงฺคิกํ มคฺคํ ทุกฺขูปสมคามินํฯ|
  count |๑๙๒|
    block |เอตํ โข สรณํ เขมํ เอตํ สรณมุตฺตมํ|
    block |เอตํ สรณมาคมฺม สพฺพทุกฺขา ปมุจฺจติฯ|
  count |๑๙๓|
    block |ทุลฺลโภ ปุริสาชญฺโญ น โส สพฺพตฺถ ชายติ|
    block |ยตฺถ โส ชายติ ธีโร ตํ กุลํ สุขเมธติฯ|
  count |๑๙๔|
    block |สุโข พุทฺธานมุปฺปาโท สุขา สทฺธมฺมเทสนา|
    block |สุขา สงฺฆสฺส สามคฺคี สมคฺคานํ ตโป สุโขฯ|
  count |๑๙๕|
    block |ปูชารเห ปูชยโต พุทฺเธ ยทิ ว สาวเก|
    block |ปปญฺจสมติกฺกนฺเต ติณฺณโสกปริทฺทเวฯ|
  count |๑๙๖|
    block |เต ตาทิเส ปูชยโต นิพฺพุเต อกุโตภเย|
    block |น สกฺกา ปุญฺญํ สงฺขาตุํ อิเมตฺตมปิ เกนจิฯ|
  stand |พุทฺธวคฺโค จุทฺทสโม นิฏฺฐิโตฯ|
