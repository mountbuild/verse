block |๘ สหสฺสวคฺโค|
  count |๑๐๐|
    block |สหสฺสมปิ เจ วาจา อนตฺถปทสํหิตา|
    block |เอกํ อตฺถปทํ เสยฺโย ยํ สุตฺวา อุปสมฺมติฯ|
  count |๑๐๑|
    block |สหสฺสมปิ เจ คาถา อนตฺถปทสํหิตา|
    block |เอกํ คาถาปทํ เสยฺโย ยํ สุตฺวา อุปสมฺมติฯ|
  count |๑๐๒|
    block |โย จ คาถา สตํ ภาเส อนตฺถปทสํหิตา|
    block |เอกํ ธมฺมปทํ เสยฺโย ยํ สุตฺวา อุปสมฺมติฯ|
  count |๑๐๓|
    block |โย สหสฺสํ สหสฺเสน สงฺคาเม มานุเส ชิเน|
    block |เอกญฺจ เชยฺยมตฺตานํ ส เว สงฺคามชุตฺตโมฯ|
  count |๑๐๔|
    block |อตฺตา หเว ชิตํ เสยฺโย ยา จายํ อิตรา ปชา|
    block |อตฺตทนฺตสฺส โปสสฺส นิจฺจํ สญฺญตจาริโนฯ|
  count |๑๐๕|
    block |เนว เทโว น คนฺธพฺโพ น มาโร สห พฺรหฺมุนา|
    block |ชิตํ อปชิตํ กยิรา ตถารูปสฺส ชนฺตุโนฯ|
  count |๑๐๖|
    block |มาเส มาเส สหสฺเสน โย ยเชถ สตํ สมํ|
    block |เอกญฺจ ภาวิตตฺตานํ มุหุตฺตมปิ ปูชเย|
    block |สาเยว ปูชนา เสยฺโย ยญฺเจ วสฺสสตํ หุตํฯ|
  count |๑๐๗|
    block |โย จ วสฺสสตํ ชนฺตุ อคฺคิํ ปริจเร วเน|
    block |เอกญฺจ ภาวิตตฺตานํ มุหุตฺตมปิ ปูชเย|
    block |สาเยว ปูชนา เสยฺโย ยญฺเจ วสฺสสตํ หุตํฯ|
  count |๑๐๘|
    block |ยํ กิญฺจิ ยิฏฺฐํ ว หุตํ ว โลเก สํวจฺฉรํ ยเชถ ปุญฺญเปกฺโข|
    block |สพฺพมฺปิ ตํ น จตุภาคเมติ อภิวาทนา อุชฺชุคเตสุ เสยฺโยฯ|
  count |๑๐๙|
    block |อภิวาทนสีลิสฺส นิจฺจํ วุฑฺฒาปจายิโน|
    block |จตฺตาโร ธมฺมา วฑฺฒนฺติ อายุ วณฺโณ สุขํ พลํฯ|
  count |๑๑๐|
    block |โย จ วสฺสสตํ ชีเว ทุสฺสีโล อสมาหิโต|
    block |เอกาหํ ชีวิตํ เสยฺโย สีลวนฺตสฺส ฌายิโนฯ|
  count |๑๑๑|
    block |โย จ วสฺสสตํ ชีเว ทุปฺปญฺโญ อสมาหิโต|
    block |เอกาหํ ชีวิตํ เสยฺโย ปญฺญวนฺตสฺส ฌายิโนฯ|
  count |๑๑๒|
    block |โย จ วสฺสสตํ ชีเว กุสีโต หีนวีริโย|
    block |เอกาหํ ชีวิตํ เสยฺโย วีริยมารภโต ทฬฺหํฯ|
  count |๑๑๓|
    block |โย จ วสฺสสตํ ชีเว อปสฺสํ อุทยพฺพยํ|
    block |เอกาหํ ชีวิตํ เสยฺโย ปสฺสโต อุทยพฺพยํฯ|
  count |๑๑๔|
    block |โย จ วสฺสสตํ ชีเว อปสฺสํ อมตํ ปทํ|
    block |เอกาหํ ชีวิตํ เสยฺโย ปสฺสโต อมตํ ปทํฯ|
  count |๑๑๕|
    block |โย จ วสฺสสตํ ชีเว อปสฺสํ ธมฺมมุตฺตมํ|
    block |เอกาหํ ชีวิตํ เสยฺโย ปสฺสโต ธมฺมมุตฺตมํฯ|
  stand |สหสฺสวคฺโค อฏฺฐโม นิฏฺฐิโตฯ|
