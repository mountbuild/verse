block |๑๑ ชราวคฺโค|
  count |๑๔๖|
    block |โก นุ หาโส กิมานนฺโท นิจฺจํ ปชฺชลิเต สติ|
    block |อนฺธกาเรน โอนทฺธา ปทีปํ น คเวสถฯ|
  count |๑๔๗|
    block |ปสฺส จิตฺตกตํ พิมฺพํ อรุกายํ สมุสฺสิตํ|
    block |อาตุรํ พหุสงฺกปฺปํ ยสฺส นตฺถิ ธุวํ ฐิติฯ|
  count |๑๔๘|
    block |ปริชิณฺณมิทํ รูปํ โรคนีฬํ ปภงฺคุรํ|
    block |ภิชฺชติ ปูติสนฺเทโห มรณนฺตญฺหิ ชีวิตํฯ|
  count |๑๔๙|
    block |ยานิมานิ อปตฺถานิ อลาพูเนว สารเท|
    block |กาโปตกานิ อฏฺฐีนิ ตานิ ทิสฺวาน กา รติฯ|
  count |๑๕๐|
    block |อฏฺฐีนํ นครํ กตํ มํสโลหิตเลปนํ|
    block |ยตฺถ ชรา จ มจฺจุ จ มาโน มกฺโข จ โอหิโตฯ|
  count |๑๕๑|
    block |ชีรนฺติ เว ราชรถา สุจิตฺตา อโถ สรีรมฺปิ ชรํ อุเปติ|
    block |สตญฺจ ธมฺโม น ชรํ อุเปติ สนฺโต หเว สพฺภิ ปเวทยนฺติฯ|
  count |๑๕๒|
    block |อปฺปสฺสุตายํ ปุริโส พลิพทฺโธว ชีรติ|
    block |มํสานิ ตสฺส วฑฺฒนฺติ ปญฺญา ตสฺส น วฑฺฒติฯ|
  count |๑๕๓|
    block |อเนกชาติสํสารํ สนฺธาวิสฺสํ อนิพฺพิสํ|
    block |คหการํ คเวสนฺโต ทุกฺขา ชาติ ปุนปฺปุนํฯ|
  count |๑๕๔|
    block |คหการก ทิฏฺโฐสิ ปุน เคหํ น กาหสิ|
    block |สพฺพา เต ผาสุกา ภคฺคา คหกูฏํ วิสงฺขตํ|
    block |วิสงฺขารคตํ จิตฺตํ ตณฺหานํ ขยมชฺฌคาฯ|
  count |๑๕๕|
    block |อจริตฺวา พฺรหฺมจริยํ อลทฺธา โยพฺพเน ธนํ|
    block |ชิณฺณโกญฺจาว ฌายนฺติ ขีณมจฺเฉว ปลฺลเลฯ|
  count |๑๕๖|
    block |อจริตฺวา พฺรหฺมจริยํ อลทฺธา โยพฺพเน ธนํ|
    block |เสนฺติ จาปาติขีณาว ปุราณานิ อนุตฺถุนํฯ|
  stand |ชราวคฺโค เอกาทสโม นิฏฺฐิโตฯ|
