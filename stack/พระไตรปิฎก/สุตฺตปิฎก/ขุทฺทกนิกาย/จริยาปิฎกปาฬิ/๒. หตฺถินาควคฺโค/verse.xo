block |๒ หตฺถินาควคฺโค|
  block |๑ มาตุโปสกจริยา|
    count |๑|
      block |ยทา อโหสิํ ปวเน กุญฺชโร มาตุโปสโก|
      block |น ตทา อตฺถิ มหิยา คุเณน มม สาทิโสฯ|
    count |๒|
      block |ปวเน ทิสฺวา วนจโร รญฺโญ มํ ปฏิเวทยิ|
      block |ตวานุจฺฉโว มหาราช คโช วสติ กานเนฯ|
    count |๓|
      block |น ตสฺส ปริกฺขายตฺโถ นปิ อาฬกกาสุยา|
      block |สห คหิเต โสณฺฑาย สยเมว อิเธหิติฯ|
    count |๔|
      block |ตสฺส ตํ วจนํ สุตฺวา ราชาปิ ตุฏฺฐมานโส|
      block |เปเสสิ หตฺถิทมกํ เฉกาจริยํ สุสิกฺขิตํฯ|
    count |๕|
      block |คนฺตฺวา โส หตฺถิทมโก อทฺทส ปทุมสฺสเร|
      block |ภิสมุฬาลํ อุทฺธรนฺตํ ยาปนตฺถาย มาตุยาฯ|
    count |๖|
      block |วิญฺญาย เม สีลคุณํ ลกฺขณํ อุปธารยิ|
      block |เอหิ ปุตฺตาติ ปตฺวาน มม โสณฺฑาย อคฺคหิฯ|
    count |๗|
      block |ยํ เม ตทา ปากติกํ สรีรานุคตํ พลํ|
      block |อชฺช นาคสหสฺสานํ พเลน สมสาทิสํฯ|
    count |๘|
      block |ยทิหํ เตสํ ปกุปฺเปยฺยํ อุเปตานํ คหณาย มํ|
      block |ปฏิพโล ภเว เตสํ ยาว รชฺชมฺปิ มานุสํฯ|
    count |๙|
      block |อปิ จาหํ สีลรกฺขาย สีลปารมิปูริยา|
      block |น กโรมิ จิตฺเต อญฺญถตฺตํ ปกฺขิปนฺตํ มมาฬเกฯ|
    count |๑๐|
      block |ยทิ เต มํ ตตฺถ โกฏฺเฏยฺยุํ ผรสูหิ โตมเรหิ จ|
      block |เนว เตสํ ปกุปฺเปยฺยํ สีลขณฺฑภยา มมาติฯ|
    stand |มาตุโปสกจริยํ ปฐมํฯ|
  block |๒ ภูริทตฺตจริยา|
    count |๑๑|
      block |ปุนาปรํ ยทา โหมิ ภูริทตฺโต มหิทฺธิโก|
      block |วิรูปกฺเขน มหารญฺญา เทวโลกมคญฺฉหํฯ|
    count |๑๒|
      block |ตตฺถ ปสฺสิตฺวาหํ เทเว เอกนฺตํ สุขสมปฺปิเต|
      block |ตํ สคฺคคมนตฺถาย สีลพฺพตํ สมาทิยิํฯ|
    count |๑๓|
      block |สรีรกิจฺจํ กตฺวาน ภุตฺวา ยาปนมตฺตกํ|
      block |จตุโร องฺเค อธิฏฺฐาย เสมิ วมฺมิกมุทฺธนิฯ|
    count |๑๔|
      block |ฉวิยา จมฺเมน มํเสน นหารุอฏฺฐิเกหิ วา|
      block |ยสฺส เอเตน กรณียํ ทินฺนํเยว หราตุ โสฯ|
    count |๑๕|
      block |สํสิโต อกตญฺญุนา อาลมฺปายโน มมคฺคหิ|
      block |เปฬาย ปกฺขิปิตฺวาน กีเฬติ มํ ตหิํ ตหิํฯ|
    count |๑๖|
      block |เปฬาย ปกฺขิปนฺเตปิ สมฺมทฺทนฺเตปิ ปาณินา|
      block |อาลมฺปายเน น กุปฺปามิ สีลขณฺฑภยา มมฯ|
    count |๑๗|
      block |สกชีวิตปริจฺจาโค ติณโต ลหุโก มม|
      block |สีลวีติกฺกโม มยฺหํ ปถวีอุปฺปตนํ วิยฯ|
    count |๑๘|
      block |นิรนฺตรํ ชาติสตํ จเชยฺยํ มม ชีวิตํ|
      block |เนว สีลํ ปภินฺเทยฺยํ จตุทฺทีปาน เหตุปิฯ|
    count |๑๙|
      block |อปิ จาหํ สีลรกฺขาย สีลปารมิปูริยา|
      block |น กโรมิ จิตฺเต อญฺญถตฺตํ ปกฺขิปนฺตมฺปิ เปฬเกติฯ|
    stand |ภูริทตฺตจริยํ ทุติยํฯ|
  block |๓ จมฺเปยฺยนาคจริยา|
    count |๒๐|
      block |ปุนาปรํ ยทา โหมิ จมฺเปยฺยโก มหิทฺธิโก|
      block |ตทาปิ ธมฺมิโก อาสิํ สีลพฺพตสมปฺปิโตฯ|
    count |๒๑|
      block |ตทาปิ มํ ธมฺมจาริํ อุปวุตฺถํ อุโปสถํ|
      block |อหิตุณฺฑิโก คเหตฺวาน ราชทฺวารมฺหิ กีฬติฯ|
    count |๒๒|
      block |ยํ ยํ โส วณฺณํ จินฺตยิ นีลํว ปีตโลหิตํ|
      block |ตสฺส จิตฺตานุวตฺตนฺโต โหมิ จินฺติตสนฺนิโภฯ|
    count |๒๓|
      block |ถลํ กเรยฺยมุทกํ อุทกมฺปิ ถลํ กเร|
      block |ยทิหํ ตสฺส ปกุปฺเปยฺยํ ขเณน ฉาริกํ กเรฯ|
    count |๒๔|
      block |ยทิ จิตฺตวสี เหสฺสํ ปริหายิสฺสามิ สีลโต|
      block |สีเลน ปริหีนสฺส อุตฺตมตฺโถ น สิชฺฌติฯ|
    count |๒๕|
      block |กามํ ภิชฺชตุยํ กาโย อิเธว วิกิรียตุ|
      block |เนว สีลํ ปภินฺเทยฺยํ วิกิรนฺเต ภุสํ วิยาติฯ|
    stand |จมฺเปยฺยนาคจริยํ ตติยํฯ|
  block |๔ จูฬโพธิจริยา|
    count |๒๖|
      block |ปุนาปรํ ยทา โหมิ จูฬโพธิ สุสีลวา|
      block |ภวํ ทิสฺวาน ภยโต เนกฺขมฺมํ อภินิกฺขมิํฯ|
    count |๒๗|
      block |ยา เม ทุติยิกา อาสิ พฺราหฺมณี กนกสนฺนิภา|
      block |สาปิ วฏฺเฏ อนเปกฺขา เนกฺขมฺมํ อภินิกฺขมิฯ|
    count |๒๘|
      block |นิราลยา ฉินฺนพนฺธู อนเปกฺขา กุเล คเณ|
      block |จรนฺตา คามนิคมํ พาราณสิมุปาคมุํฯ|
    count |๒๙|
      block |ตตฺถ วสาม นิปกา อสํสฏฺฐา กุเล คเณ|
      block |นิรากุเล อปฺปสทฺเท ราชุยฺยาเน วสามุโภฯ|
    count |๓๐|
      block |อุยฺยานทสฺสนํ คนฺตฺวา ราชา อทฺทส พฺราหฺมณิํ|
      block |อุปคมฺม มมํ ปุจฺฉิ ตุยฺเหสา กา กสฺส ภริยาฯ|
    count |๓๑|
      block |เอวํ วุตฺเต อหํ ตสฺส อิทํ วจนมพฺรวิํ|
      block |น มยฺหํ ภริยา เอสา สหธมฺมา เอกสาสนีฯ|
    count |๓๒|
      block |ติสฺสา สารตฺตคธิโต คาหาเปตฺวาน เจฏเก|
      block |นิปฺปีฬยนฺโต พลสา อนฺเตปุรํ ปเวสยิฯ|
    count |๓๓|
      block |โอทปตฺตกิยา มยฺหํ สหชา เอกสาสนี|
      block |อากฑฺฒิตฺวา นยนฺติยา โกโป เม อุปปชฺชถฯ|
    count |๓๔|
      block |สห โกเป สมุปฺปนฺเน สีลพฺพตมนุสฺสริํ|
      block |ตตฺเถว โกปํ นิคฺคณฺหิํ นาทาสิํ วฑฺฒิตูปริฯ|
    count |๓๕|
      block |ยทิ นํ พฺราหฺมณิํ โกจิ โกฏฺเฏยฺย ติณฺหสตฺติยา|
      block |เนว สีลํ ปภินฺเทยฺยํ โพธิยาเยว การณาฯ|
    count |๓๖|
      block |น เมสา พฺราหฺมณี เทสฺสา นปิ เม พลํ น วิชฺชติ|
      block |สพฺพญฺญุตํ ปิยํ มยฺหํ ตสฺมา สีลานุรกฺขิสนฺติฯ|
    stand |จูฬโพธิจริยํ จตุตฺถํฯ|
  block |๕ มหิํสราชจริยา|
    count |๓๗|
      block |ปุนาปรํ ยทา โหมิ มหิํโส ปวนจารโก|
      block |ปวฑฺฒกาโย พลวา มหนฺโต ภีมทสฺสโนฯ|
    count |๓๘|
      block |ปพฺภาเร คิริทุคฺเค จ รุกฺขมูเล ทกาสเย|
      block |โหเตตฺถ ฐานํ มหิํสานํ โกจิ โกจิ ตหิํ ตหิํฯ|
    count |๓๙|
      block |วิจรนฺโต พฺรหารญฺเญ ฐานํ อทฺทส ภทฺทกํ|
      block |ตํ ฐานํ อุปคนฺตฺวาน ติฏฺฐามิ จ สยามิ จฯ|
    count |๔๐|
      block |อเถตฺถ กปิมาคนฺตฺวา ปาโป อนริโย ลหุ|
      block |ขนฺเธ นลาเฏ ภมุเก มุตฺเตติ โอหเนติตํฯ|
    count |๔๑|
      block |สกิมฺปิ ทิวสํ ทุติยํ ตติยํ จตุตฺถมฺปิ จ|
      block |ทูเสติ มํ สพฺพกาลํ เตน โหมิ อุปทฺทุโตฯ|
    count |๔๒|
      block |มมํ อุปทฺทุตํ ทิสฺวา ยกฺโข มํ อิทมพฺรวิ|
      block |นาเสเหตํ ฉวํ ปาปํ สิงฺเคหิ จ ขุเรหิ จฯ|
    count |๔๓|
      block |เอวํ วุตฺเต ตทา ยกฺเข อหํ ตํ อิทมพฺรวิํ|
      block |กิํ ตฺวํ มกฺเขสิ กุณเปน ปาเปน อนริเยน มํฯ|
    count |๔๔|
      block |ยทิหํ ตสฺส ปกุปฺเปยฺยํ ตโต หีนตโร ภเว|
      block |สีลญฺจ เม ปภิชฺเชยฺย วิญฺญู จ ครเหยฺยุ มํฯ|
    count |๔๕|
      block |หีฬิตา ชีวิตา วาปิ ปริสุทฺเธน มตํ วรํ|
      block |กฺยาหํ ชีวิตเหตูปิ กาหามิํ ปรเหฐนํฯ|
    count |๔๖|
      block |มเมวายํ มญฺญมาโน อญฺเญเปวํ กริสฺสติ|
      block |เตว ตสฺส วธิสฺสนฺติ สา เม มุตฺติ ภวิสฺสติฯ|
    count |๔๗|
      block |หีนมชฺฌิมอุกฺกฏฺเฐ สหนฺโต อวมานิตํ|
      block |เอวํ ลภติ สปฺปญฺโญ มนสา ยถา ปตฺถิตนฺติฯ|
    stand |มหิํสราชจริยํ ปญฺจมํฯ|
  block |๖ รุรุราชจริยา|
    count |๔๘|
      block |ปุนาปรํ ยทา โหมิ สุตตฺตกนกสนฺนิโภ|
      block |มิคราชา รุรุนาม ปรมสีลสมาหิโตฯ|
    count |๔๙|
      block |รมฺเม ปเทเส รมณีเย วิวิตฺเต อมนุสฺสเก|
      block |ตตฺถ วาสํ อุปคญฺฉิํ คงฺคากูเล มโนรเมฯ|
    count |๕๐|
      block |อถ อุปริ คงฺคาย ธนิเกหิ ปริปีฬิโต|
      block |ปุริโส คงฺคาย ปปติ ชีวามิ วา มรามิ วาฯ|
    count |๕๑|
      block |รตฺตินฺทิวํ โส คงฺคาย วุยฺหมาโน มโหทเก|
      block |รวนฺโต กรุณํ รวํ มชฺเฌ คงฺคาย คจฺฉติฯ|
    count |๕๒|
      block |ตสฺสาหํ สทฺทํ สุตฺวาน กรุณํ ปริเทวโต|
      block |คงฺคาย ตีเร ฐตฺวาน อปุจฺฉิํ โกสิ ตฺวํ นโรฯ|
    count |๕๓|
      block |โส เม ปุฏฺโฐ จ พฺยากาสิ อตฺตโน กรณํ ตทา|
      block |ธนิเกหิ ภีโต ตสิโต ปกฺขนฺโทหํ มหานทิํฯ|
    count |๕๔|
      block |ตสฺส กตฺวาน การุญฺญํ จชิตฺวา มม ชีวิตํ|
      block |ปวิสิตฺวา นีหริํ ตสฺส อนฺธการมฺหิ รตฺติยาฯ|
    count |๕๕|
      block |อสฺสตฺถกาลมญฺญาย ตสฺสาหํ อิทมพฺรวิํ|
      block |เอกํ ตํ วรํ ยาจามิ มา มํ กสฺสจิ ปาวทฯ|
    count |๕๖|
      block |นครํ คนฺตฺวาน อาจิกฺขิ ปุจฺฉิโต ธนเหตุโก|
      block |ราชานํ โส คเหตฺวาน อุปคญฺฉิ มมนฺติกํฯ|
    count |๕๗|
      block |ยาวตา กรณํ สพฺพํ รญฺโญ อาโรจิตํ มยา|
      block |ราชา สุตฺวาน วจนํ อุสุํ ตสฺส ปกปฺปยิ|
      block |อิเธว ฆาตยิสฺสามิ มิตฺตทุพฺภิํ อนาริยํฯ|
    count |๕๘|
      block |ตมหํ อนุรกฺขนฺโต นิมฺมินิํ มม อตฺตนา|
      block |ติฏฺฐเตโส มหาราช กามกาโร ภวามิ เตฯ|
    count |๕๙|
      block |อนุรกฺขิํ มม สีลํ นารกฺขิํ มม ชีวิตํ|
      block |สีลวา หิ ตทา อาสิํ โพธิยาเยว การณาติฯ|
    stand |รุรุราชจริยํ ฉฏฺฐํฯ|
  block |๗ มาตงฺคจริยา|
    count |๖๐|
      block |ปุนาปรํ ยทา โหมิ ชฏิโล อุคฺคตาปโน|
      block |มาตงฺโค นาม นาเมน สีลวา สุสมาหิโตฯ|
    count |๖๑|
      block |อหญฺจ พฺราหฺมโณ เอโก คงฺคากูเล วสามุโภ|
      block |อหํ วสามิ อุปริ เหฏฺฐา วสติ พฺราหฺมโณฯ|
    count |๖๒|
      block |วิจรนฺโต อนุกูลมฺหิ อุทฺธํ เม อสฺสมทฺทส|
      block |ตตฺถ มํ ปริภาเสตฺวา อภิสปิ มุทฺธผาลนํฯ|
    count |๖๓|
      block |ยทิหํ ตสฺส ปกุปฺเปยฺยํ ยทิ สีลํ น โคปเย|
      block |โอโลเกตฺวานหํ ตสฺส กเรยฺยํ ฉาริกํ วิยฯ|
    count |๖๔|
      block |ยํ โส ตทา มํ อภิสปิ กุปิโต ทุฏฺฐมานโส|
      block |ตสฺเสว มตฺถเก นิปติ โยเคน ตํ ปโมจยิํฯ|
    count |๖๕|
      block |อนุรกฺขิํ มม สีลํ นารกฺขิํ มม ชีวิตํ|
      block |สีลวา หิ ตทา อาสิํ โพธิยาเยว การณาติฯ|
    stand |มาตงฺคจริยํ สตฺตมํฯ|
  block |๘ ธมฺมเทวปุตฺตจริยา|
    count |๖๖|
      block |ปุนาปรํ ยทา โหมิ มหาปกฺโข มหิทฺธิโก|
      block |ธมฺโม นาม มหายกฺโข สพฺพโลกานุกมฺปโกฯ|
    count |๖๗|
      block |ทสกุสลกมฺมปเถ สมาทเปนฺโต มหาชนํ|
      block |จรามิ คามนิคมํ สมิตฺโต สปริชฺชโนฯ|
    count |๖๘|
      block |ปาโป กทริโย ยกฺโข ทีเปนฺโต ทส ปาปเก|
      block |โสเปตฺถ มหิยา จรติ สมิตฺโต สปริชฺชโนฯ|
    count |๖๙|
      block |ธมฺมวาที อธมฺโม จ อุโภ ปจฺจนิกา มยํ|
      block |ธุเร ธุรํ ฆฏฺฏยนฺตา สมิมฺหา ปฏิปเถ อุโภฯ|
    count |๗๐|
      block |กลโห วตฺตตี เภสฺมา กลฺยาณปาปกสฺส จ|
      block |มคฺคา โอกฺกมนตฺถาย มหายุทฺโธ อุปฏฺฐิโตฯ|
    count |๗๑|
      block |ยทิหํ ตสฺส กุปฺเปยฺยํ ยทิ ภินฺเท ตโปคุณํ|
      block |สหปริชนํ ตสฺส รชภูตํ กเรยฺยหํฯ|
    count |๗๒|
      block |อปิจาหํ สีลรกฺขาย นิพฺพาเปตฺวาน มานสํ|
      block |สห ชเนโนกฺกมิตฺวา ปถํ ปาปสฺส ทาสหํฯ|
    count |๗๓|
      block |สห ปถโต โอกฺกนฺเต กตฺวา จิตฺตสฺส นิพฺพุติํ|
      block |วิวรํ อทาสิ ปถวี ปาปยกฺขสฺส ตาวเทติฯ|
    stand |ธมฺมเทวปุตฺตจริยํ อฏฺฐมํฯ|
  block |๙ อลีนสตฺตุจริยา|
    count |๗๔|
      block |ปญฺจาลรฏฺเฐ นครวเร กปิลายํ ปุรุตฺตเม|
      block |ราชา ชยทฺทิโส นาม สีลคุณมุปาคโตฯ|
    count |๗๕|
      block |ตสฺส รญฺโญ อหํ ปุตฺโต สุตธมฺโม สุสีลวา|
      block |อลีนสตฺโต คุณวา อนุรกฺขปริชโน สทาฯ|
    count |๗๖|
      block |ปิตา เม มิควํ คนฺตฺวา โปริสาทํ อุปาคมิ|
      block |โส เม ปิตุมคฺคเหสิ ภกฺโขสิ มม มา จลิฯ|
    count |๗๗|
      block |ตสฺส ตํ วจนํ สุตฺวา ภีโต ตสิตเวธิโต|
      block |อูรุกฺขมฺโภ อหุ ตสฺส ทิสฺวาน โปริสาทกํฯ|
    count |๗๘|
      block |มิควํ คเหตฺวา มุญฺจสฺสุ กตฺวา อาคมนํ ปุน|
      block |พฺราหฺมณสฺส ธนํ ทตฺวา ปิตา อามนฺตยี มมํฯ|
    count |๗๙|
      block |รชฺชํ ปุตฺต ปฏิปชฺช มา ปมชฺชิ ปุรํ อิทํ|
      block |กตํ เม โปริสาเทน มม อาคมนํ ปุนฯ|
    count |๘๐|
      block |มาตาปิตู จ วนฺทิตฺวา นิมฺมินิตฺวาน อตฺตนา|
      block |นิกฺขิปิตฺวา ธนุํ ขคฺคํ โปริสาทํ อุปาคมิํฯ|
    count |๘๑|
      block |สสตฺถหตฺถูปคตํ กทาจิ โส ตสิสฺสติ|
      block |เตน ภิชฺชิสฺสติ สีลํ ปริตฺตาสํ กเต มยิฯ|
    count |๘๒|
      block |สีลขณฺฑภยา มยฺหํ ตสฺส เทสฺสํ น พฺยาหริํ|
      block |เมตฺตจิตฺโต หิตวาที อิทํ วจนมพฺรวิํฯ|
    count |๘๓|
      block |อุชฺชาเลหิ มหาอคฺคิํ ปปติสฺสามิ รุกฺขโต|
      block |ตฺวํ ปกฺกกาลมญฺญาย ภกฺขย มํ ปิตามหฯ|
    count |๘๔|
      block |อิติ สีลวตํ เหตุ นารกฺขิํ มม ชีวิตํ|
      block |ปพฺพาเชสิํ จหํ ตสฺส สทา ปาณาติปาติกนฺติฯ|
    stand |อลีนสตฺตุจริยํ นวมํฯ|
  block |๑๐ สงฺขปาลจริยา|
    count |๘๕|
      block |ปุนาปรํ ยทา โหมิ สงฺขปาโล มหิทฺธิโก|
      block |ทาฐาวุโธ โฆรวิโส ทฺวิชิวฺโห อุรคาธิภูฯ|
    count |๘๖|
      block |จตุปฺปเถ มหามคฺเค นานาชนสมากุเล|
      block |จตุโร องฺเค อธิฏฺฐาย ตตฺถ วาสมกปฺปยิํฯ|
    count |๘๗|
      block |ฉวิยา จมฺเมน มํเสน นหารุอฏฺฐิเกหิ วา|
      block |ยสฺส เอเตน กรณียํ ทินฺนํเยว หราตุ โสฯ|
    count |๘๘|
      block |อทฺทสํสุ โภชปุตฺตา ขรา ลุทฺทา อการุณา|
      block |อุปคญฺฉุํ มมํ ตตฺถ ทณฺฑมุคฺครปาณิโนฯ|
    count |๘๙|
      block |นาสาย วินิวิชฺฌิตฺวา นงฺคุฏฺเฐ ปิฏฺฐิกณฺฏเก|
      block |กาเช อาโรปยิตฺวาน โภชปุตฺตา หริํสุ มํฯ|
    count |๙๐|
      block |สสาครนฺตํ ปถวิํ สกานนํ สปพฺพตํ|
      block |อิจฺฉมาโน จหํ ตตฺถ นาสาวาเตน ฌาปเยฯ|
    count |๙๑|
      block |สูเลหิ วินิวิชฺฌนฺเต โกฏฺฏยนฺเตปิ สตฺติภิ|
      block |โภชปุตฺเต น กุปฺปามิ เอสา เม สีลปารมีติฯ|
      block |หตฺถินาโค ภูริทตฺโต จมฺเปยฺโย โพธิ มหิํโส|
      block |รุรุ มาตงฺโค ธมฺโม จ อตฺรโช จ ชยทฺทิโสฯ|
      block |เอเต นว สีลพลา ปริกฺขารา ปเทสิกา|
      block |ชีวิตํ ปริรกฺขิตฺวา สีลานิ อนุรกฺขิสํฯ|
      block |สงฺขปาลสฺส เม สโต สพฺพกาลมฺปิ ชีวิตํ|
      block |ยสฺส กสฺสจิ นิยฺยตฺตํ ตสฺมา สา สีลปารมีติฯ|
    stand |สงฺขปาลจริยํ ทสมํฯ|
    stand |หตฺถินาควคฺโค ทุติโยฯ|
    block |ตสฺสุทฺทานํ|
    stand |สีลปารมินิทฺเทโส นิฏฺฐิโตฯ|
