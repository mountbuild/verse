block |๓ ยุธญฺชยวคฺโค|
  block |๑ ยุธญฺชยจริยา|
    count |๑|
      block |ยทาหํ อมิตยโส ราชปุตฺโต ยุธญฺชโย|
      block |อุสฺสาวพินฺทุํ สูริยาตเป ปติตํ ทิสฺวาน สํวิชิํฯ|
    count |๒|
      block |ตญฺเญวาธิปติํ กตฺวา สํเวคมนุพฺรูหยิํ|
      block |มาตาปิตู จ วนฺทิตฺวา ปพฺพชฺชมนุยาจหํฯ|
    count |๓|
      block |ยาจนฺติ มํ ปญฺชลิกา สเนคมา สรฏฺฐกา|
      block |อชฺเชว ปุตฺต ปฏิปชฺช อิทฺธํ ผีตํ มหามหิํฯ|
    count |๔|
      block |สราชเก สโหโรเธ สเนคเม สรฏฺฐเก|
      block |กรุณํ ปริเทวนฺเต อนเปกฺโขว ปริจฺจชิํฯ|
    count |๕|
      block |เกวลํ ปถวิํ รชฺชํ ญาติปริชนํ ยสํ|
      block |จชมาโน น จินฺเตสิํ โพธิยาเยว การณาฯ|
    count |๖|
      block |มาตาปิตา น เม เทสฺสา นปิ เม เทสฺสํ มหายสํ|
      block |สพฺพญฺญุตํ ปิยํ มยฺหํ ตสฺมา รชฺชํ ปริจฺจชินฺติฯ|
    stand |ยุธญฺชยจริยํ ปฐมํฯ|
  block |๒ โสมนสฺสจริยา|
    count |๗|
      block |ปุนาปรํ ยทา โหมิ อินฺทปตฺเถ ปุรุตฺตเม|
      block |กามิโต ทยิโต ปุตฺโต โสมนสฺโสติ วิสฺสุโตฯ|
    count |๘|
      block |สีลวา คุณสมฺปนฺโน กลฺยาณปฏิภานวา|
      block |วุฑฺฒาปจายี หิรีมา สงฺคเหสุ จ โกวิโทฯ|
    count |๙|
      block |ตสฺส รญฺโญ ปติกโร อโหสิ กุหกตาปโส|
      block |อารามํ มาลาวจฺฉญฺจ โรปยิตฺวาน ชีวติฯ|
    count |๑๐|
      block |ตมหํ ทิสฺวาน กุหกํ ถุสราสิํว อตณฺฑุลํ|
      block |ทุมํว อนฺโต สุสิรํ กทลิํว อสารกํฯ|
    count |๑๑|
      block |นตฺถิมสฺส สตํ ธมฺโม สามญฺญาปคโต อยํ|
      block |หิรีสุกฺกธมฺมชหิโต ชีวิตวุตฺติการณาฯ|
    count |๑๒|
      block |กุปิโต อหุ ปจฺจนฺโต อฏวีหิ ปรนฺติหิ|
      block |ตํ นิเสเธตุํ คจฺฉนฺโต อนุสาสิ ปิตา มมํฯ|
    count |๑๓|
      block |มา ปมชฺชิ ตุวํ ตาต ชฏิลํ อุคฺคตาปนํ|
      block |ยทิจฺฉกํ ปวตฺเตหิ สพฺพกามทโท หิ โสฯ|
    count |๑๔|
      block |ตมหํ คนฺตฺวานุปฏฺฐานํ อิทํ วจนมพฺรวิํ|
      block |กจฺจิ เต คหปติ กุสลํ กิํ วา เต อาหรียตุฯ|
    count |๑๕|
      block |เตน โส กุปิโต อาสิ กุหโก มานนิสฺสิโต|
      block |ฆาตาเปมิ ตุวํ อชฺช รฏฺฐา ปพฺพาชยามิ วาฯ|
    count |๑๖|
      block |นิเสธยิตฺวา ปจฺจนฺตํ ราชา กุหกมพฺรวิ|
      block |กจฺจิ เต ภนฺเต ขมนียํ สมฺมาโน เต ปวตฺติโตฯ|
    count |๑๗|
      block |ตสฺส อาจิกฺขตี ปาโป กุมาโร ยถา นาสิโย|
      block |ตสฺส ตํ วจนํ สุตฺวา อาณาเปสิ มหีปติฯ|
    count |๑๘|
      block |สีสํ ตตฺเถว ฉินฺทิตฺวา กตฺวาน จตุขณฺฑิกํ|
      block |รถิยา รถิยํ ทสฺเสถ สา คติ ชฏิลหีฬิตาฯ|
    count |๑๙|
      block |ตตฺถ การณิกา คนฺตฺวา จณฺฑา ลุทฺทา อการุณา|
      block |มาตุองฺเก นิสินฺนสฺส อากฑฺฒิตฺวา นยนฺติ มํฯ|
    count |๒๐|
      block |เตสาหํ เอวมวจํ พนฺธตํ คาฬฺหพนฺธนํ|
      block |รญฺโญ ทสฺเสถ มํ ขิปฺปํ ราชกิริยานิ อตฺถิ เมฯ|
    count |๒๑|
      block |เต มํ รญฺโญ ทสฺสยิํสุ ปาปสฺส ปาปเสวิโน|
      block |ทิสฺวาน ตํ สญฺญาเปสิํ มมญฺจ วสมานยิํฯ|
    count |๒๒|
      block |โส มํ ตตฺถ ขมาเปสิ มหารชฺชมทาสิ เม|
      block |โสหํ ตมํ ทาลยิตฺวา ปพฺพชิํ อนคาริยํฯ|
    count |๒๓|
      block |น เม เทสฺสํ มหารชฺชํ กามโภโค น เทสฺสิโย|
      block |สพฺพญฺญุตํ ปิยํ มยฺหํ ตสฺมา รชฺชํ ปริจฺจชินฺติฯ|
    stand |โสมนสฺสจริยํ ทุติยํฯ|
  block |๓ อโยฆรจริยา|
    count |๒๔|
      block |ปุนาปรํ ยทา โหมิ กาสิราชสฺส อตฺรโช|
      block |อโยฆรมฺหิ สํวฑฺโฒ นาเมนาสิ อโยฆโรฯ|
    count |๒๕|
      block |ทุกฺเขน ชีวิโต ลทฺโธ สํปีเฬ ปติโปสิโต|
      block |อชฺเชว ปุตฺต ปฏิปชฺช เกวลํ วสุธํ อิมํฯ|
    count |๒๖|
      block |สรฏฺฐกํ สนิคมํ สชนํ วนฺทิตฺว ขตฺติยํ|
      block |อญฺชลิํ ปคฺคเหตฺวาน อิทํ วจนมพฺรวิํฯ|
    count |๒๗|
      block |เย เกจิ มหิยา สตฺตา หีนมุกฺกฏฺฐมชฺฌิมา|
      block |นิรารกฺขา สเก เคเห วฑฺฒนฺติ สกญาติภิฯ|
    count |๒๘|
      block |อิทํ โลเก อุตฺตริยํ สํปีเฬ มม โปสนํ|
      block |อโยฆรมฺหิ สํวฑฺโฒ อปฺปเภ จนฺทสูริเยฯ|
    count |๒๙|
      block |ปูติกุณปสมฺปุณฺณา มุจฺจิตฺวา มาตุ กุจฺฉิโต|
      block |ตโต โฆรตเร ทุกฺเข ปุน ปกฺขิตฺตโยฆเรฯ|
    count |๓๐|
      block |ยทิหํ ตาทิสํ ปตฺวา ทุกฺขํ ปรมทารุณํ|
      block |รชฺเชสุ ยทิ รชฺชามิ ปาปานํ อุตฺตโม สิยํฯ|
    count |๓๑|
      block |อุกฺกณฺฐิโตมฺหิ กาเยน รชฺเชนมฺหิ อนตฺถิโก|
      block |นิพฺพุติํ ปริเยสิสฺสํ ยตฺถ มํ มจฺจุ น มทฺทิเยฯ|
    count |๓๒|
      block |เอวาหํ จินฺตยิตฺวาน วิรวนฺเต มหาชเน|
      block |นาโคว พนฺธนํ เฉตฺวา ปาวิสิํ กานนํ วนํฯ|
    count |๓๓|
      block |มาตาปิตา น เม เทสฺสา นปิ เม เทสฺสํ มหายสํ|
      block |สพฺพญฺญุตํ ปิยํ มยฺหํ ตสฺมา รชฺชํ ปริจฺจชินฺติฯ|
    stand |อโยฆรจริยํ ตติยํฯ|
  block |๔ ภิสจริยา|
    count |๓๔|
      block |ปุนาปรํ ยทา โหมิ กาสีนํ ปุรวรุตฺตเม|
      block |ภคินี จ ภาตโร สตฺต นิพฺพตฺตา โสตฺถิเย กุเลฯ|
    count |๓๕|
      block |เอเตสํ ปุพฺพโช อาสิํ หิรีสุกฺกมุปาคโต|
      block |ภวํ ทิสฺวาน ภยโต เนกฺขมฺมาภิรโต อหํฯ|
    count |๓๖|
      block |มาตาปิตูหิ ปหิตา สหายา เอกมานสา|
      block |กาเมหิ มํ นิมนฺเตนฺติ กุลวํสํ ธเรหิติฯ|
    count |๓๗|
      block |ยํ เตสํ วจนํ วุตฺตํ คิหีธมฺเม สุขาวหํ|
      block |ตํ เม อโหสิ กฐินํ ตตฺต ผาลสมํ วิยฯ|
    count |๓๘|
      block |เต มํ ตทา อุกฺขิปนฺตํ ปุจฺฉิํสุ ปตฺถิตํ มม|
      block |กิํ ตฺวํ ปตฺถยเส สมฺม ยทิ กาเม น ภุญฺชสิฯ|
    count |๓๙|
      block |เตสาหํ เอวมวจํ อตฺถกาโม หิเตสินํ|
      block |นาหํ ปตฺเถมิ คิหีภาวํ เนกฺขมฺมาภิรโต อหํฯ|
    count |๔๐|
      block |เต มยฺหํ วจนํ สุตฺวา ปิตุมาตุ จ สาวยุํ|
      block |มาตาปิตา เอวมาหุ สพฺเพว ปพฺพชาม โภฯ|
    count |๔๑|
      block |อุโภ มาตาปิตา มยฺหํ ภคินี จ สตฺต ภาตโร|
      block |อมิตธนํ ฉฑฺฑยิตฺวา ปาวิสิมฺหา มหาวนนฺติฯ|
    stand |ภิสจริยํ จตุตฺถํฯ|
  block |๕ โสณปณฺฑิตจริยา|
    count |๔๒|
      block |ปุนาปรํ ยทา โหมิ นคเร พฺรหฺมวฑฺฒเน|
      block |ตตฺถ กุลวเร เสฏฺเฐ มหาสาเล อชายหํฯ|
    count |๔๓|
      block |ตทาปิ โลกํ ทิสฺวาน อนฺธีภูตํ ตโมตฺถฏํ|
      block |จิตฺตํ ภวโต ปติกุฏติ ตุตฺตเวคหตํ วิยฯ|
    count |๔๔|
      block |ทิสฺวาน วิวิธํ ปาปํ เอวํ จินฺเตสหํ ตทา|
      block |กทาหํ เคหา นิกฺขมฺม ปวิสิสฺสามิ กานนํฯ|
    count |๔๕|
      block |ตทาปิ มํ นิมนฺเตสุํ กามโภเคหิ ญาตโย|
      block |เตสมฺปิ ฉนฺทมาจิกฺขิํ มา นิมนฺเตถ เตหิ มํฯ|
    count |๔๖|
      block |โย เม กนิฏฺฐโก ภาตา นนฺโท นามาสิ ปณฺฑิโต|
      block |โสปิ มํ อนุสิกฺขนฺโต ปพฺพชฺชํ สมโรจยิฯ|
    count |๔๗|
      block |อหํ โสโณ จ นนฺโท จ อุโภ มาตาปิตา มม|
      block |ตทาปิ โภเค ฉฑฺเฑตฺวา ปาวิสิมฺหา มหาวนนฺติฯ|
    stand |โสณปณฺฑิตจริยํ ปญฺจมํฯ|
  block |๖ เตมิยจริยา|
    count |๔๘|
      block |ปุนาปรํ ยทา โหมิ กาสิราชสฺส อตฺรโช|
      block |มูคปกฺโขติ นาเมน เตมิโยติ วทนฺติ มํฯ|
    count |๔๙|
      block |โสฬสิตฺถิสหสฺสานํ น วิชฺชติ ปุโม ตทา|
      block |อโหรตฺตานํ อจฺจเยน นิพฺพตฺโต อหเมกโกฯ|
    count |๕๐|
      block |กิจฺฉา ลทฺธํ ปิยํ ปุตฺตํ อภิชาตํ ชุตินฺธรํ|
      block |เสตจฺฉตฺตํ ธารยิตฺวาน สยเน โปเสติ มํ ปิตาฯ|
    count |๕๑|
      block |นิทฺทายมาโน สยนวเร ปพุชฺฌิตฺวานหํ ตทา|
      block |อทฺทสํ ปณฺฑรํ ฉตฺตํ เยนาหํ นิรยํ คโตฯ|
    count |๕๒|
      block |สห ทิฏฺฐสฺส เม ฉตฺตํ ตาโส อุปฺปชฺชิ เภรโว|
      block |วินิจฺฉยํ สมาปนฺโน กถาหํ อิมํ มุญฺจิสฺสํฯ|
    count |๕๓|
      block |ปุพฺพสาโลหิตา มยฺหํ เทวตา อตฺถกามินี|
      block |สา มํ ทิสฺวาน ทุกฺขิตํ ตีสุ ฐาเนสุ โยชยิฯ|
    count |๕๔|
      block |มา ปณฺฑิจฺจยํ วิภาวย พาลมโต ภว สพฺพปาณินํ|
      block |สพฺโพ ตํ ชโน โอจินายตุ เอวํ ตว อตฺโถ ภวิสฺสติฯ|
    count |๕๕|
      block |เอวํ วุตฺตายหํ ตสฺสา อิทํ วจนมพฺรวิํ|
      block |กโรมิ เต ตํ วจนํ ยํ ตฺวํ ภณสิ เทวเต|
      block |อตฺถกามาสิ เม อมฺม หิตกามาสิ เทวเตฯ|
    count |๕๖|
      block |ตสฺสาหํ วจนํ สุตฺวา สาคเรว ถลํ ลภิํ|
      block |หฏฺโฐ สํวิคฺคมานโส ตโย องฺเค อธิฏฺฐหิํฯ|
    count |๕๗|
      block |มูโค อโหสิํ พธิโร ปกฺโข คติวิวชฺชิโต|
      block |เอเต องฺเค อธิฏฺฐาย วสฺสานิ โสฬสํ วสิํฯ|
    count |๕๘|
      block |ตโต เม หตฺถปาเท จ ชิวฺหํ โสตญฺจ มทฺทิย|
      block |อนูนตํ เม ปสฺสิตฺวา กาฬกณฺณีติ นินฺทิสุํฯ|
    count |๕๙|
      block |ตโต ชานปทา สพฺเพ เสนาปติปุโรหิตา|
      block |สพฺเพ เอกมนา หุตฺวา ฉฑฺฑนํ อนุโมทิสุํฯ|
    count |๖๐|
      block |โสหํ เตสํ มติํ สุตฺวา หฏฺโฐ สํวิคฺคมานโส|
      block |ยสฺสตฺถาย ตโปจิณฺโณ โส เม อตฺโถ สมิชฺฌถฯ|
    count |๖๑|
      block |นฺหาเปตฺวา อนุลิมฺปิตฺวา เวเฐตฺวา ราชเวฐนํ|
      block |ฉตฺเตน อภิสิญฺจิตฺวา กาเรสุํ ปุรํ ปทกฺขิณํฯ|
    count |๖๒|
      block |สตฺตาหํ ธารยิตฺวาน อุคฺคเต รวิมณฺฑเล|
      block |รเถน มํ นีหริตฺวา สารถี วนมุปาคมิฯ|
    count |๖๓|
      block |เอโกกาเส รถํ กตฺวา สชฺชสฺสํ หตฺถมุจฺจิโต|
      block |สารถี ขณตี กาสุํ นิขาตุํ ปถวิยา มมํฯ|
    count |๖๔|
      block |อธิฏฺฐิตมธิฏฺฐานํ ตชฺเชนฺโต วิวิธการณา|
      block |น ภินฺทิํ ตมธิฏฺฐานํ โพธิยาเยว การณาฯ|
    count |๖๕|
      block |มาตาปิตา น เม เทสฺสา อตฺตา เม น จ เทสฺสิโย|
      block |สพฺพญฺญุตํ ปิยํ มยฺหํ ตสฺมา วตมธิฏฺฐหิํฯ|
    count |๖๖|
      block |เอเต องฺเค อธิฏฺฐาย วสฺสานิ โสฬสํ วสิํ|
      block |อธิฏฺฐาเนน เม สโม นตฺถิ เอสา เม อธิฏฺฐานปารมีติฯ|
    stand |เตมิยจริยํ ฉฏฺฐํฯ|
  block |๗ กปิราชจริยา|
    count |๖๗|
      block |ยทา อหํ กปิ อาสิํ นทีกูเล ทรีสเย|
      block |ปีฬิโต สุสุมาเรน คมนํ น ลภามหํฯ|
    count |๖๘|
      block |ยมฺโหกาเส อหํ ฐตฺวา โอรา ปารํ ปตามหํ|
      block |ตตฺถจฺฉิ สตฺตุ วธโก กุมฺภีโล ลุทฺททสฺสโนฯ|
    count |๖๙|
      block |โส มํ อสํสิ เอหีติ อหํเปมีติ ตํ วติํ|
      block |ตสฺส มตฺถกมกฺกมฺม ปรกูเล ปติฏฺฐหิํฯ|
    count |๗๐|
      block |น ตสฺส อลิกํ ภณิตํ ยถา วาจํ อกาสหํ|
      block |สจฺเจน เม สโม นตฺถิ เอสา เม สจฺจปารมีติฯ|
    stand |กปิราชจริยํ สตฺตมํฯ|
  block |๘ สจฺจตาปสจริยา|
    count |๗๑|
      block |ปุนาปรํ ยทา โหมิ ตาปโส สจฺจสวฺหโย|
      block |สจฺเจน โลกํ ปาเลสิํ สมคฺคํ ชนมกาสหนฺติฯ|
    stand |สจฺจตาปสจริยํ อฏฺฐมํฯ|
  block |๙ วฏฺฏโปตกจริยา|
    count |๗๒|
      block |ปุนาปรํ ยทา โหมิ มคเธ วฏฺฏโปตโก|
      block |อชาตปกฺโข ตรุโณ มํสเปสิ กุลาวเกฯ|
    count |๗๓|
      block |มุขตุณฺฑเกนาหริตฺวา มาตา โปสยตี มมํ|
      block |ตสฺสา ผสฺเสน ชีวามิ นตฺถิ เม กายิกํ พลํฯ|
    count |๗๔|
      block |สํวจฺฉเร คิมฺหสมเย ทวฑาโห ปทิปฺปติ|
      block |อุปคจฺฉติ อมฺหากํ ปาวโก กณฺหวตฺตนีฯ|
    count |๗๕|
      block |ธมธมา อิติเอวํ สทฺทายนฺโต มหาสิขี|
      block |อนุปุพฺเพน ฌาเปนฺโต อคฺคิ มมมุปาคมิฯ|
    count |๗๖|
      block |อคฺคิเวคภยาตีตา ตสิตา มาตาปิตา มม|
      block |กุลาวเก มํ ฉฑฺเฑตฺวา อตฺตานํ ปริโมจยุํฯ|
    count |๗๗|
      block |ปาเท ปกฺเข ปชหามิ นตฺถิ เม กายิกํ พลํ|
      block |โสหํ อคติโก ตตฺถ เอวํ จินฺเตสหํ ตทาฯ|
    count |๗๘|
      block |เยสาหํ อุปธาเวยฺยํ ภีโต ตสิตเวธิโต|
      block |เต มํ โอหาย ปกฺกนฺตา กถํ เม อชฺช กาตเวฯ|
    count |๗๙|
      block |อตฺถิ โลเก สีลคุโณ สจฺจํ โสเจยฺยนุทฺทยา|
      block |เตน สจฺเจน กาหามิ สจฺจกิริยมุตฺตมํฯ|
    count |๘๐|
      block |อาเวชฺเชตฺวา ธมฺมพลํ สริตฺวา ปุพฺพเก ชิเน|
      block |สจฺจพลมวสฺสาย สจฺจกิริยมกาสหํฯ|
    count |๘๑|
      block |สนฺติ ปกฺขา อปตนา สนฺติ ปาทา อวญฺจนา|
      block |มาตาปิตา จ นิกฺขนฺตา ชาตเวท ปฏิกฺกมฯ|
    count |๘๒|
      block |สหสจฺเจ กเต มยฺหํ มหาปชฺชลิโต สิขี|
      block |วชฺเชสิ โสฬสกรีสานิ อุทกํ ปตฺวา ยถา สิขี|
      block |สจฺเจน เม สโม นตฺถิ เอสา เม สจฺจปารมีติฯ|
    stand |วฏฺฏโปตกจริยํ นวมํฯ|
  block |๑๐ มจฺฉราชจริยา|
    count |๘๓|
      block |ปุนาปรํ ยทา โหมิ มจฺฉราชา มหาสเร|
      block |อุณฺเห สูริยสนฺตาเป สเร อุทก ขียถฯ|
    count |๘๔|
      block |ตโต กากา จ คิชฺฌา จ กงฺกา กุลลเสนกา|
      block |ภกฺขยนฺติ ทิวารตฺติํ มจฺเฉ อุปนิสีทิยฯ|
    count |๘๕|
      block |เอวํ จินฺเตสหํ ตตฺถ สห ญาตีหิ ปีฬิโต|
      block |เกน นุ โข อุปาเยน ญาตี ทุกฺขา ปโมจเยฯ|
    count |๘๖|
      block |วิจินฺตยิตฺวา ธมฺมตฺถํ สจฺจํ อทฺทส ปสฺสยํ|
      block |สจฺเจ ฐตฺวา ปโมเจสิํ ญาตีนํ ตํ อติกฺขยํฯ|
    count |๘๗|
      block |อนุสฺสริตฺวา สตํ ธมฺมํ ปรมตฺถํ วิจินฺตยํ|
      block |อกาสิ สจฺจกิริยํ ยํ โลเก ธุวสสฺสตํฯ|
    count |๘๘|
      block |ยโต สรามิ อตฺตานํ ยโต ปตฺโตสฺมิ วิญฺญุตํ|
      block |นาภิชานามิ สญฺจิจฺจ เอกปาณมฺปิ หิํสิตํฯ|
    count |๘๙|
      block |เอเตน สจฺจวชฺเชน ปชฺชุนฺโน อภิวสฺสตุ|
      block |อภิตฺถนย ปชฺชุนฺน นิธิํ กากสฺส นาสย|
      block |กากํ โสกาย รนฺเธหิ มจฺเฉ โสกา ปโมจยฯ|
    count |๙๐|
      block |สหกเต สจฺจวเร ปชฺชุนฺโน อภิคชฺชิย|
      block |ถลํ นินฺนญฺจ ปูเรนฺโต ขเณน อภิวสฺสถฯ|
    count |๙๑|
      block |เอวรูปํ สจฺจวรํ กตฺวา วีริยมุตฺตมํ|
      block |วสฺสาเปสิํ มหาเมฆํ สจฺจเตชพลสฺสิโต|
      block |สจฺเจน เม สโม นตฺถิ เอสา เม สจฺจปารมีติฯ|
    stand |มจฺฉราชจริยํ ทสมํฯ|
  block |๑๑ กณฺหทีปายนจริยา|
    count |๙๒|
      block |ปุนาปรํ ยทา โหมิ กณฺหทีปายโน อิสิ|
      block |ปโรปญฺญาสวสฺสานิ อนภิรโตจริํ อหํฯ|
    count |๙๓|
      block |น โกจิ เอตํ ชานาติ อนภิรติมนํ มม|
      block |อหญฺหิ กสฺสจิ นาจิกฺขิํ อรติ เม จรติ มานเสฯ|
    count |๙๔|
      block |สพฺรหฺมจารี มณฺฑพฺโย สหาโย เม มหาอิสิ|
      block |ปุพฺพกมฺมสมายุตฺโต สูลมาโรปนํ ลภิฯ|
    count |๙๕|
      block |ตมหํ อุปฏฺฐหิตฺวาน อาโรคฺยมนุปาปยิํ|
      block |อาปุจฺฉิตฺวาน อาคญฺฉิํ ยํ มยฺหํ สกมสฺสมํฯ|
    count |๙๖|
      block |สหาโย พฺราหฺมโณ มยฺหํ ภริยํ อาทาย ปุตฺตกํ|
      block |ตโย ชนา สมาคนฺตฺวา อาคญฺฉุํ ปาหุนาคตํฯ|
    count |๙๗|
      block |สมฺโมทมาโน เตหิ สห นิสินฺโน สกมสฺสเม|
      block |ทารโก วฏฺฏมนุกฺขิปํ อาสีวิสมโกปยิฯ|
    count |๙๘|
      block |ตโต โส วฏฺฏคตํ มคฺคํ อนฺเวสนฺโต กุมารโก|
      block |อาสีวิสสฺส หตฺเถน อุตฺตมงฺคํ ปรามสิฯ|
    count |๙๙|
      block |ตสฺส อามสเน กุทฺโธ สปฺโป วิสพลสฺสิโต|
      block |กุปิโต ปรมโกเปน อฑํสิ ทารกํ ขเณฯ|
    count |๑๐๐|
      block |สหทฏฺโฐ อาสีวิเสน ทารโก ปปติ ภูมิยํ|
      block |เตนาหํ ทุกฺขิโต อาสิํ มม วาหสิ ตํ ทุกฺขํฯ|
    count |๑๐๑|
      block |ตฺยาหํ อสฺสาสยิตฺวาน ทุกฺขิเต โสกสลฺลิเต|
      block |ปฐมํ อกาสิํ กิริยํ อคฺคํ สจฺจํ วรุตฺตมํฯ|
    count |๑๐๒|
      block |สตฺตาหเมวาหํ ปสนฺนจิตฺโต ปุญฺญตฺถิโก อจริํ พฺรหฺมจริยํ|
      block |อถาปรํ ยํ จริตํ มเมทํ วสฺสานิ ปญฺญาสสมาธิกานิฯ|
    count |๑๐๓|
      block |อกามโก วาหิ อหํ จรามิ เอเตน สจฺเจน สุวตฺถิ โหตุ|
      block |หตํ วิสํ ชีวตุ ยญฺญทตฺโตฯ|
    count |๑๐๔|
      block |สห สจฺเจ กเต มยฺหํ วิสเวเคน เวธิโต|
      block |อพุชฺฌิตฺวาน วุฏฺฐาสิ อโรโค จาสิ มาณโว|
      block |สจฺเจน เม สโม นตฺถิ เอสา เม สจฺจปารมีติฯ|
    stand |กณฺหทีปายนจริยํ เอกาทสมํฯ|
  block |๑๒ สุตโสมจริยา|
    count |๑๐๕|
      block |ปุนาปรํ ยทา โหมิ สุตโสโม มหีปติ|
      block |คหิโต โปริสาเทน พฺราหฺมเณ สงฺครํ สริํฯ|
    count |๑๐๖|
      block |ขตฺติยานํ เอกสตํ อาวุณิตฺวา กรตฺตเล|
      block |เอเตสํ ปมิลาเปตฺวา ยญฺญตฺเถ อุปนยี มมํฯ|
    count |๑๐๗|
      block |อปุจฺฉิ มํ โปริสาโท กิํ ตฺวํ อิจฺฉสิ นิสฺสชํ|
      block |ยถามติ เต กาหามิ ยทิ เม ตฺวํ ปุเนหิสิฯ|
    count |๑๐๘|
      block |ตสฺส ปฏิสฺสุณิตฺวาน ปณฺเห อาคมนํ มม|
      block |อุปคนฺตฺวา ปุรํ รมฺมํ รชฺชํ นิยฺยาทยิํ ตทาฯ|
    count |๑๐๙|
      block |อนุสฺสริตฺวา สตํ ธมฺมํ ปุพฺพกํ ชินเสวิตํ|
      block |พฺราหฺมณสฺส ธนํ ทตฺวา โปริสาทํ อุปาคมิํฯ|
    count |๑๑๐|
      block |นตฺถิ เม สํสโย ตตฺถ ฆาตยิสฺสติ วา น วา|
      block |สจฺจวาจานุรกฺขนฺโต ชีวิตํ จชิตุมุปาคมิํ|
      block |สจฺเจน เม สโม นตฺถิ เอสา เม สจฺจปารมีติฯ|
    stand |สุตโสมจริยํ ทฺวาทสมํฯ|
  block |๑๓ สุวณฺณสามจริยา|
    count |๑๑๑|
      block |สาโม ยทา วเน อาสิํ สกฺเกน อภินิมฺมิโต|
      block |ปวเน สีหพฺยคฺเฆ จ เมตฺตายมุปนามยิํฯ|
    count |๑๑๒|
      block |สีหพฺยคฺเฆหิ ทีปีหิ อจฺเฉหิ มหิเสหิ จ|
      block |ปสทมิควราเหหิ ปริวาเรตฺวา วเน วสิํฯ|
    count |๑๑๓|
      block |น มํ โกจิ อุตฺตสติ นปิ ภายามิ กสฺสจิ|
      block |เมตฺตาพเลนุปตฺถทฺโธ รมามิ ปวเน ตทาติฯ|
    stand |สุวณฺณสามจริยํ เตรสมํฯ|
  block |๑๔ เอกราชจริยา|
    count |๑๑๔|
      block |ปุนาปรํ ยทา โหมิ เอกราชาติ วิสฺสุโต|
      block |ปรมํ สีลํ อธิฏฺฐาย ปสาสามิ มหามหิํฯ|
    count |๑๑๕|
      block |ทส กุสลกมฺมปเถ วตฺตามิ อนวเสสโต|
      block |จตูหิ สงฺคหวตฺถูหิ สงฺคณฺหามิ มหาชนํฯ|
    count |๑๑๖|
      block |เอวํ เม อปฺปมตฺตสฺส อิธ โลเก ปรตฺถ จ|
      block |ทพฺพเสโน อุปคนฺตฺวา อจฺฉินฺทนฺโต ปุรํ มมฯ|
    count |๑๑๗|
      block |ราชูปชีเว นิคเม สพลฏฺเฐ สรฏฺฐเก|
      block |สพฺพํ หตฺถคตํ กตฺวา กาสุยา นิขณี มมํฯ|
    count |๑๑๘|
      block |อมจฺจมณฺฑลํ รชฺชํ ผีตํ อนฺเตปุรํ มม|
      block |อจฺฉินฺทิตฺวาน คหิตํ ปิยํ ปุตฺตํว ปสฺสหํ|
      block |เมตฺตาย เม สโม นตฺถิ เอสา เม เมตฺตาปารมีติฯ|
    stand |เอกราชจริยํ จุทฺทสมํฯ|
  block |๑๕ มหาโลมหํสจริยา|
    count |๑๑๙|
      block |สุสาเน เสยฺยํ กปฺเปมิ ฉวฏฺฐิกํ อุปนิธายหํ|
      block |คามณฺฑลา อุปาคนฺตฺวา รูปํ ทสฺเสนฺตินปฺปกํฯ|
    count |๑๒๐|
      block |อปเร คนฺธมาลญฺจ โภชนํ วิวิธํ พหุํ|
      block |อุปายนานูปเนนฺติ หฏฺฐา สํวิคฺคมานสาฯ|
    count |๑๒๑|
      block |เย เม ทุกฺขํ อุปหรนฺติ เย จ เทนฺติ สุขํ มม|
      block |สพฺเพสํ สมโก โหมิ ทยา โกโป น วิชฺชติฯ|
    count |๑๒๒|
      block |สุขทุกฺเข ตุลาภูโต ยเสสุ อยเสสุ จ|
      block |สพฺพตฺถ สมโก โหมิ เอสา เม อุเปกฺขาปารมีติฯ|
      block |ยุธญฺชโย โสมนสฺโส อโยฆรภิเสน จ|
      block |โสณนนฺโท มูคปกฺโข กปิราชา สจฺจสวฺหโยฯ|
      block |วฏฺฏโก มจฺฉราชา จ กณฺหทีปายโน อิสิ|
      block |สุตโสโม ปุน อาสิํ สาโม จ เอกราชหุ|
      block |อุเปกฺขาปารมี อาสิ อิติ วุตฺถํ มเหสินาฯ|
      block |เอวํ พหุพฺพิธํ ทุกฺขํ สมฺปตฺตี จ พหุพฺพิธา|
      block |ภวาภเว อนุภวิตฺวา ปตฺโต สมฺโพธิมุตฺตมํฯ|
      block |ทตฺวา ทาตพฺพกํ ทานํ สีลํ ปูเรตฺวา อเสสโต|
      block |เนกฺขมฺเม ปารมิํ คนฺตฺวา ปตฺโต สมฺโพธิมุตฺตมํฯ|
      block |ปณฺฑิเต ปริปุจฺฉิตฺวา วีริยํ กตฺวาน มุตฺตมํ|
      block |ขนฺติยา ปารมิํ คนฺตฺวา ปตฺโต สมฺโพธิมุตฺตมํฯ|
      block |กตฺวา ทฬฺหมธิฏฺฐานํ สจฺจวาจานุรกฺขิย|
      block |เมตฺตาย ปารมิํ คนฺตฺวา ปตฺโต สมฺโพธิมุตฺตมํฯ|
      block |ลาภาลาเภ ยสายเส สมฺมานนาวมานเน|
      block |สพฺพตฺถ สมโก หุตฺวา ปตฺโต สมฺโพธิมุตฺตมํฯ|
      block |โกสชฺชํ ภยโต ทิสฺวา วีริยารมฺภญฺจ เขมโต|
      block |อารทฺธวีริยา โหถ เอสา พุทฺธานุสาสนีฯ|
      block |วิวาทํ ภยโต ทิสฺวา อวิวาทญฺจ เขมโต|
      block |สมคฺคา สขิลา โหถ เอสา พุทฺธานุสาสนีฯ|
      block |ปมาทํ ภยโต ทิสฺวา อปฺปมาทญฺจ เขมโต|
      block |ภาเวถฏฺฐงฺคิกํ มคฺคํ เอสา พุทฺธานุสาสนีฯ|
    stand |มหาโลมหํสจริยํ ปนฺนรสมํฯ|
    stand |ยุธญฺชยวคฺโค ตติโยฯ|
    block |ตสฺสุทฺทานํ|
    block |อิตฺถํ สุทํ ภควา อตฺตโน ปุพฺพจริยํ สมฺภาวยมาโน พุทฺธาปทานิยํ นาม ธมฺมปริยายํ อภาสิตฺถาติฯ|
    stand |จริยาปิฏกํ นิฏฺฐิตํฯ|
