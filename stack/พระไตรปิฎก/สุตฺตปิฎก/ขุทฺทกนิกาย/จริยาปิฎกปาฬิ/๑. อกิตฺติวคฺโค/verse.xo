block |๑ อกิตฺติวคฺโค|
  stand |ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย|
  block |๑ อกิตฺติจริยา|
    count |๑|
      block |กปฺเป จ สตสหสฺเส จตุโร จ อสงฺขิเย|
      block |เอตฺถนฺตเร ยํ จริตํ สพฺพํ ตํ โพธิปาจนํฯ|
    count |๒|
      block |อตีตกปฺเป จริตํ ฐปยิตฺวา ภวาภเว|
      block |อิมมฺหิ กปฺเป จริตํ ปวกฺขิสฺสํ สุโณหิ เมฯ|
    count |๓|
      block |ยทา อหํ พฺรหารญฺเญ สุญฺเญ วิปินกานเน|
      block |อชฺโฌคาเหตฺวา วิหรามิ อกิตฺติ นาม ตาปโสฯ|
    count |๔|
      block |ตทา มํ ตปเตเชน สนฺตตฺโต ติทิวาภิภู|
      block |ธาเรนฺโต พฺราหฺมณวณฺณํ ภิกฺขาย มํ อุปาคมิฯ|
    count |๕|
      block |ปวนา อาภตํ ปณฺณํ อเตลญฺจ อโลณิกํ|
      block |มม ทฺวาเร ฐิตํ ทิสฺวา สกฏาเหน อากิริํฯ|
    count |๖|
      block |ตสฺส ทตฺวานหํ ปณฺณํ นิกฺกุชฺชิตฺวาน ภาชนํ|
      block |ปุเนสนํ ชหิตฺวาน ปาวิสิํ ปณฺณสาลกํฯ|
    count |๗|
      block |ทุติยมฺปิ ตติยมฺปิ อุปคญฺฉิ มมนฺติกํ|
      block |อกมฺปิโต อโนลคฺโค เอวเมวมทาสหํฯ|
    count |๘|
      block |น เม ตปฺปจฺจยา อตฺถิ สรีรสฺมิํ วิวณฺณิยํ|
      block |ปีติสุเขน รติยา วีตินาเมมิ ตํ ทิวํฯ|
    count |๙|
      block |ยทิ มาสมฺปิ ทฺเวมาสํ ทกฺขิเณยฺยํ วรํ ลเภ|
      block |อกมฺปิโต อโนลีโน ทเทยฺยํ ทานมุตฺตมํฯ|
    count |๑๐|
      block |น ตสฺส ทานํ ททมาโน ยสํ ลาภญฺจ ปตฺถยิํ|
      block |สพฺพญฺญุตํ ปตฺถยาโน ตานิ กมฺมานิ อาจรินฺติฯ|
    stand |อกิตฺติจริยํ ปฐมํฯ|
  block |๒ สงฺขจริยา|
    count |๑๑|
      block |ปุนาปรํ ยทา โหมิ พฺราหฺมโณ สงฺขสวฺหโย|
      block |มหาสมุทฺทํ ตริตุกาโม อุปคจฺฉามิ ปฏฺฏนํฯ|
    count |๑๒|
      block |ตตฺถทฺทสํ ปฏิปเถ สยมฺภุํ อปราชิตํ|
      block |กนฺตารทฺธานํ ปฏิปนฺนํ ตตฺตาย กฐินภูมิยาฯ|
    count |๑๓|
      block |ตมหํ ปฏิปเถ ทิสฺวา อิมมตฺถํ วิจินฺตยิํ|
      block |อิทํ เขตฺตํ อนุปฺปตฺตํ ปุญฺญกามสฺส ชนฺตุโนฯ|
    count |๑๔|
      block |ยถา กสฺสโก ปุริโส เขตฺตํ ทิสฺวา มหาคมํ|
      block |ตตฺถ พีชํ น โรเปติ น โส ธญฺเญน อตฺถิโกฯ|
    count |๑๕|
      block |เอวเมวาหํ ปุญฺญกาโม ทิสฺวา เขตฺตวรุตฺตมํ|
      block |ยทิ ตตฺถ การํ น กโรมิ นาหํ ปุญฺเญน อตฺถิโกฯ|
    count |๑๖|
      block |ยถา อมจฺโจ มุทฺทิกาโม รญฺโญ อนฺเตปุเร ชเน|
      block |น เทติ เตสํ ธนธญฺญํ มุทฺทิโต ปริหายติฯ|
    count |๑๗|
      block |เอวเมวาหํ ปุญฺญกาโม วิปุลํ ทิสฺวาน ทกฺขิณํ|
      block |ยทิ ตสฺส ทานํ น ททามิ ปริหายิสฺสามิ ปุญฺญโตฯ|
    count |๑๘|
      block |เอวาหํ จินฺตยิตฺวาน โอโรหิตฺวา อุปาหนา|
      block |ตสฺส ปาทานิ วนฺทิตฺวา อทาสิํ ฉตฺตุปาหนํฯ|
    count |๑๙|
      block |เตเนวาหํ สตคุณโต สุขุมาโล สุเขธิโต|
      block |อปิ จ ทานํ ปริปูเรนฺโต เอวํ ตสฺส อทาสหนฺติฯ|
    stand |สงฺขจริยํ ทุติยํฯ|
  block |๓ กุรุราชจริยา|
    count |๒๐|
      block |ปุนาปรํ ยทา โหมิ อินฺทปตฺเถ ปุรุตฺตเม|
      block |ราชา ธนญฺจโย นาม กุสเล ทสหุปาคโตฯ|
    count |๒๑|
      block |กลิงฺครฏฺฐวิสยา พฺราหฺมณา อุปคญฺฉุ มํ|
      block |อายาจุํ มํ หตฺถินาคํ ธญฺญํ มงฺคลสมฺมตํฯ|
    count |๒๒|
      block |อวุฏฺฐิโก ชนปโท ทุพฺภิกฺโข ฉาตโก มหา|
      block |ททาหิ ปวรํ นาคํ นีลํ อญฺชนสวฺหยํฯ|
    count |๒๓|
      block |น เม ยาจกมนุปฺปตฺเต ปฏิกฺเขโป อนุจฺฉโว|
      block |มา เม ภิชฺชิ สมาทานํ ทสฺสามิ วิปุลํ คชํฯ|
    count |๒๔|
      block |นาคํ คเหตฺวา โสณฺฑาย ภิงฺคาเร รตนามเย|
      block |ชลํ หตฺเถ อากิริตฺวา พฺราหฺมณานํ อทํ คชํฯ|
    count |๒๕|
      block |ตสฺส นาเค ปทินฺนมฺหิ อมจฺจา เอตทพฺรวุํ|
      block |กิํ นุ ตุยฺหํ วรํ นาคํ ยาจกานํ ปทสฺสสิฯ|
    count |๒๖|
      block |ธญฺญํ มงฺคลสมฺปนฺนํ สงฺคามวิชยุตฺตมํ|
      block |ตสฺมิํ นาเค ปทินฺนมฺหิ กิํ เต รชฺชํ กริสฺสติฯ|
    count |๒๗|
      block |รชฺชมฺปิ เม ทเท สพฺพํ สรีรํ ทชฺชมตฺตโน|
      block |สพฺพญฺญุตํ ปิยํ มยฺหํ ตสฺมา นาคํ อทาสหนฺติฯ|
    stand |กุรุราชจริยํ ตติยํฯ|
  block |๔ มหาสุทสฺสนจริยา|
    count |๒๘|
      block |กุสาวติมฺหิ นคเร ยทา อาสิํ มหีปติ|
      block |มหาสุทสฺสโน นาม จกฺกวตฺตี มหพฺพโลฯ|
    count |๒๙|
      block |ตตฺถาหํ ทิวเส ติกฺขตฺตุํ โฆสาเปมิ ตหิํ ตหิํ|
      block |โก กิํ อิจฺฉติ ปตฺเถติ กสฺส กิํ ทียตู ธนํฯ|
    count |๓๐|
      block |โก ฉาตโก โก ตสิโต โก มาลํ โก วิเลปนํ|
      block |นานารตฺตานิ วตฺถานิ โก นคฺโค ปริทหิสฺสติฯ|
    count |๓๑|
      block |โก ปเถ ฉตฺตมาเทติ โกปาหนา มุทู สุภา|
      block |อิติ สายญฺจ ปาโต จ โฆสาเปมิ ตหิํ ตหิํฯ|
    count |๓๒|
      block |น ตํ ทสสุ ฐาเนสุ นปิ ฐานสเตสุ วา|
      block |อเนกสตฐาเนสุ ปฏิยตฺตํ ยาจเก ธนํฯ|
    count |๓๓|
      block |ทิวา วา ยทิ วา รตฺติํ ยทิ เอติ วนิพฺพโก|
      block |ลทฺธา ยทิจฺฉกํ โภคํ ปูรหตฺโถว คจฺฉติฯ|
    count |๓๔|
      block |เอวรูปํ มหาทานํ อทาสิํ ยาวชีวิกํ|
      block |นปาหํ เทสฺสํ ธนํ ทมฺมิ นปิ นตฺถิ นิจโย มยิฯ|
    count |๓๕|
      block |ยถาปิ อาตุโร นาม โรคโต ปริมุตฺติยา|
      block |ธเนน เวชฺชํ ตปฺเปตฺวา โรคโต ปริมุจฺจติฯ|
    count |๓๖|
      block |ตเถวาหํ ชานมาโน ปริปูเรตุมเสสโต|
      block |อูนมนํ ปูรยิตุํ เทมิ ทานํ วนิพฺพเก|
      block |นิราลโย อปจฺจาโส สมฺโพธิมนุปตฺติยาติฯ|
    stand |มหาสุทสฺสนจริยํ จตุตฺถํฯ|
  block |๕ มหาโควินฺทจริยา|
    count |๓๗|
      block |ปุนาปรํ ยทา โหมิ สตฺตราชปุโรหิโต|
      block |ปูชิโต นรเทเวหิ มหาโควินฺทพฺราหฺมโณฯ|
    count |๓๘|
      block |ตทาหํ สตฺตรชฺเชสุ ยํ เม อาสิ อุปายนํ|
      block |เตน เทมิ มหาทานํ อกฺโขพฺภํ สาครูปมํฯ|
    count |๓๙|
      block |น เม เทสฺสํ ธนํ ธญฺญํ นปิ นตฺถิ นิจโย มยิ|
      block |สพฺพญฺญุตํ ปิยํ มยฺหํ ตสฺมา เทมิ วรํ ธนนฺติฯ|
    stand |มหาโควินฺทจริยํ ปญฺจมํฯ|
  block |๖ นิมิราชจริยา|
    count |๔๐|
      block |ปุนาปรํ ยทา โหมิ มิถิลายํ ปุรุตฺตเม|
      block |นิมิ นาม มหาราชา ปณฺฑิโต กุสลตฺถิโกฯ|
    count |๔๑|
      block |ตทาหํ มาปยิตฺวาน จตุสฺสาลํ จตุมฺมุขํ|
      block |ตตฺถ ทานํ ปวตฺเตสิํ มิคปกฺขินราทินํฯ|
    count |๔๒|
      block |อจฺฉาทนญฺจ สยนํ อนฺนํ ปานญฺจ โภชนํ|
      block |อพฺโพจฺฉินฺนํ กริตฺวาน มหาทานํ ปวตฺตยิํฯ|
    count |๔๓|
      block |ยถาปิ เสวโก สามิํ ธนเหตุมุปาคโต|
      block |กาเยน วาจา มนสา อาราธนียเมสติฯ|
    count |๔๔|
      block |ตเถวาหํ สพฺพภเว ปริเยสิสฺสามิ โพธิชํ|
      block |ทาเนน สตฺเต ตปฺเปตฺวา อิจฺฉามิ โพธิมุตฺตมนฺติฯ|
    stand |นิมิราชจริยํ ฉฏฺฐํฯ|
  block |๗ จนฺทกุมารจริยา|
    count |๔๕|
      block |ปุนาปรํ ยทา โหมิ เอกราชสฺส อตฺรโช|
      block |นคเร ปุปฺผวติยา กุมาโร จนฺทสวฺหโยฯ|
    count |๔๖|
      block |ตทาหํ ยชนา มุตฺโต นิกฺขนฺโต ยญฺญวาฏโต|
      block |สํเวคํ ชนยิตฺวาน มหาทานํ ปวตฺตยิํฯ|
    count |๔๗|
      block |นาหํ ปิวามิ ขาทามิ นปิ ภุญฺชามิ โภชนํ|
      block |ทกฺขิเณยฺเย อทตฺวาน อปิ ฉปฺปญฺจรตฺติโยฯ|
    count |๔๘|
      block |ยถาปิ วาณิโช นาม กตฺวาน ภณฺฑสญฺจยํ|
      block |ยตฺถ ลาโภ มหา โหติ ตตฺถ ตํ หรติ ภณฺฑกํฯ|
    count |๔๙|
      block |ตเถว สกภุตฺตาปิ ปเร ทินฺนํ มหปฺผลํ|
      block |ตสฺมา ปรสฺส ทาตพฺพํ สตภาโค ภวิสฺสติฯ|
    count |๕๐|
      block |เอตมตฺถวสํ ญตฺวา เทมิ ทานํ ภวาภเว|
      block |น ปฏิกฺกมามิ ทานโต สมฺโพธิมนุปตฺติยาติฯ|
    stand |จนฺทกุมารจริยํ สตฺตมํฯ|
  block |๘ สิวิราชจริยา|
    count |๕๑|
      block |อริฏฺฐสวฺหเย นคเร สิวินามาสิ ขตฺติโย|
      block |นิสชฺช ปาสาทวเร เอวํ จินฺเตสหํ ตทาฯ|
    count |๕๒|
      block |ยํ กิญฺจิ มานุสํ ทานํ อทินฺนํ เม น วิชฺชติ|
      block |โยปิ ยาเจยฺย มํ จกฺขุํ ทเทยฺยํ อวิกมฺปิโตฯ|
    count |๕๓|
      block |มม สงฺกปฺปมญฺญาย สกฺโก เทวานมิสฺสโร|
      block |นิสินฺโน เทวปริสาย อิทํ วจนมพฺรวิฯ|
    count |๕๔|
      block |นิสชฺช ปาสาทวเร สิวิราชา มหิทฺธิโก|
      block |จินฺเตนฺโต วิวิธํ ทานํ อเทยฺยํ โส น ปสฺสติฯ|
    count |๕๕|
      block |ตถํ นุ วิตถํ เนตํ หนฺท วีมํสยามิ ตํ|
      block |มุหุตฺตํ อาคเมยฺยาถ ยาว ชานามิ ตํ มนํฯ|
    count |๕๖|
      block |ปเวธมาโน ปลิตสิโร วลิคตฺโต ชราตุโร|
      block |อนฺธวณฺโณว หุตฺวาน ราชานํ อุปสงฺกมิฯ|
    count |๕๗|
      block |โส ตทา ปคฺคเหตฺวาน วามํ ทกฺขิณพาหุ จ|
      block |สิรสฺมิํ อญฺชลิํ กตฺวา อิทํ วจนมพฺรวิฯ|
    count |๕๘|
      block |ยาจามิ ตํ มหาราช ธมฺมิก รฏฺฐวฑฺฒน|
      block |ตว ทานรตา กิตฺติ อุคฺคตา เทวมานุเสฯ|
    count |๕๙|
      block |อุโภปิ เนตฺตา นยนา อนฺธา อุปหตา มม|
      block |เอกํ เม นยนํ เทหิ ตฺวมฺปิ เอเกน ยาปยฯ|
    count |๖๐|
      block |ตสฺสาหํ วจนํ สุตฺวา หฏฺโฐ สํวิคฺคมานโส|
      block |กตญฺชลี เวทชาโต อิทํ วจนมพฺรวิํฯ|
    count |๖๑|
      block |อิทานาหํ จินฺตยิตฺวาน ปาสาทโต อิธาคโต|
      block |ตฺวํ มม จิตฺตมญฺญาย เนตฺตํ ยาจิตุมาคโตฯ|
    count |๖๒|
      block |อโห เม มานสํ สิทฺธํ สงฺกปฺโป ปริปูริโต|
      block |อทินฺนปุพฺพํ ทานวรํ อชฺช ทสฺสามิ ยาจเกฯ|
    count |๖๓|
      block |เอหิ สิวก อุฏฺเฐหิ มา ทนฺธยิ มา ปเวธยิ|
      block |อุโภปิ นยนํ เทหิ อุปฺปาเฏตฺวา วณิพฺพเกฯ|
    count |๖๔|
      block |ตโต โส โจทิโต มยฺหํ สิวโก วจนํ กโร|
      block |อุทฺธริตฺวาน ปาทาสิ ตาลมิญฺชํว ยาจเกฯ|
    count |๖๕|
      block |ททมานสฺส เทนฺตสฺส ทินฺนทานสฺส เม สโต|
      block |จิตฺตสฺส อญฺญถา นตฺถิ โพธิยาเยว การณาฯ|
    count |๖๖|
      block |น เม เทสฺสา อุโภ จกฺขู อตฺตา น เม น เทสฺสิโย|
      block |สพฺพญฺญุตํ ปิยํ มยฺหํ ตสฺมา จกฺขุํ อทาสหนฺติฯ|
    stand |สิวิราชจริยํ อฏฺฐมํฯ|
  block |๙ เวสฺสนฺตรจริยา|
    count |๖๗|
      block |ยา เม อโหสิ ชนิกา ผุสฺสตี นาม ขตฺติยา|
      block |สา อตีตาสุ ชาตีสุ สกฺกสฺส มเหสี ปิยาฯ|
    count |๖๘|
      block |ตสฺสา อายุกฺขยํ ญตฺวา เทวินฺโท เอตทพฺรวิ|
      block |ททามิ เต ทส วเร วรภทฺเท ยทิจฺฉสิฯ|
    count |๖๙|
      block |เอวํ วุตฺตา จ สา เทวี สกฺกํ ปุนิทมพฺรวิ|
      block |กิํ นุ เม อปราธตฺถิ กิํ นุ เทสฺสา อหํ ตว|
      block |รมฺมา จาเวสิ มํ ฐานา วาโตว ธรณีรุหํฯ|
    count |๗๐|
      block |เอวํ วุตฺโต จ โส สกฺโก ปุน ตสฺสิทมพฺรวิ|
      block |น เจว เต กตํ ปาปํ น จ เม ตฺวํสิ อปฺปิยาฯ|
    count |๗๑|
      block |เอตฺตกํเยว เต อายุ จวนกาโล ภวิสฺสติ|
      block |ปฏิคฺคณฺห มยา ทินฺเน วเร ทส วรุตฺตเมฯ|
    count |๗๒|
      block |สกฺเกน สา ทินฺนวรา ตุฏฺฐหฏฺฐา ปโมทิตา|
      block |มมํ อพฺภนฺตรํ กตฺวา ผุสฺสตี ทส วเร วรีฯ|
    count |๗๓|
      block |ตโต จุตา สา ผุสฺสตี ขตฺติเย อุปปชฺชถ|
      block |เชตุตฺตรมฺหิ นคเร สญฺชเยน สมาคมิฯ|
    count |๗๔|
      block |ยทาหํ ผุสฺสติยา กุจฺฉิํ โอกฺกนฺโต ปิยมาตุยา|
      block |มม เตเชน เม มาตา สทา ทานรตา อหุฯ|
    count |๗๕|
      block |อธเน อาตุเร ชิณฺเณ ยาจเก อทฺธิเก ชเน|
      block |สมเณ พฺราหฺมเณ ขีเณ เทติ ทานํ อกิญฺจเนฯ|
    count |๗๖|
      block |ทส มาเส ธารยิตฺวาน กโรนฺเต ปุรํ ปทกฺขิณํ|
      block |เวสฺสานํ วีถิยา มชฺเฌ ชเนสิ ผุสฺสตี มมํฯ|
    count |๗๗|
      block |น มยฺหํ มตฺติกํ นามํ นปิ เปตฺติกสมฺภวํ|
      block |ชาเตตฺถ เวสฺสวีถิยา ตสฺมา เวสฺสนฺตโร อหุฯ|
    count |๗๘|
      block |ยทาหํ ทารโก โหมิ ชาติยา อฏฺฐวสฺสิโก|
      block |ตทา นิสชฺช ปาสาเท ทานํ ทาตุํ วิจินฺตยิํฯ|
    count |๗๙|
      block |หทยํ ทเทยฺยํ จกฺขุํ มํสมฺปิ รุธิรมฺปิ จ|
      block |ทเทยฺยํ กายํ สาเวตฺวา ยทิ โกจิ ยาจเย มมํฯ|
    count |๘๐|
      block |สภาวํ จินฺตยนฺตสฺส อกมฺปิตมสณฺฐิตํ|
      block |อกมฺปิ ตตฺถ ปถวี สิเนรุวนวฏํสกาฯ|
    count |๘๑|
      block |อนฺวทฺธมาเส ปนฺนรเส ปุณฺณมาเส อุโปสเถ|
      block |ปจฺจยํ นาคมารุยฺห ทานํ ทาตุํ อุปาคมิํฯ|
    count |๘๒|
      block |กลิงฺครฏฺฐวิสยา พฺราหฺมณา อุปคญฺฉุ มํ|
      block |อยาจุํ มํ หตฺถินาคํ ธญฺญํ มงฺคลสมฺมตํฯ|
    count |๘๓|
      block |อวุฏฺฐิโก ชนปโท ทุพฺภิกฺโข ฉาตโก มหา|
      block |ททาหิ ปวรํ นาคํ สพฺพเสตํ คชุตฺตมํฯ|
    count |๘๔|
      block |ททามิ น วิกมฺปามิ ยํ มํ ยาจนฺติ พฺราหฺมณา|
      block |สนฺตํ นปฺปติคูหามิ ทาเน เม รมเต มโนฯ|
    count |๘๕|
      block |น เม ยาจกมนุปฺปตฺเต ปฏิกฺเขโป อนุจฺฉโว|
      block |มา เม ภิชฺชิ สมาทานํ ทสฺสามิ วิปุลํ คชํฯ|
    count |๘๖|
      block |นาคํ คเหตฺวา โสณฺฑาย ภิงฺคาเร รตนามเย|
      block |ชลํ หตฺเถ อากิริตฺวา พฺราหฺมณานํ อทํ คชํฯ|
    count |๘๗|
      block |ปุนาปรํ ททนฺตสฺส สพฺพเสตํ คชุตฺตมํ|
      block |ตทาปิ ปถวี กมฺปิ สิเนรุวนวฏํสกาฯ|
    count |๘๘|
      block |ตสฺส นาคสฺส ทาเนน สิวโย กุทฺธา สมาคตา|
      block |ปพฺพาเชสุํ สกา รฏฺฐา วงฺกํ คจฺฉตุ ปพฺพตํฯ|
    count |๘๙|
      block |เตสํ นิจฺฉุภมานานํ อกมฺปิตฺถมสณฺฐิตํ|
      block |มหาทานํ ปวตฺเตตุํ เอกํ วรมยาจิสํฯ|
    count |๙๐|
      block |ยาจิตา สิวโย สพฺเพ เอกํ วรมทํสุ เม|
      block |สาวยิตฺวา กณฺณเภริํ มหาทานํ ททามหํฯ|
    count |๙๑|
      block |อเถตฺถ วตฺตตี สทฺโท ตุมุโล เภรโว มหา|
      block |ทาเนนิมํ นีหรนฺติ ปุน ทานํ ททาตยํฯ|
    count |๙๒|
      block |หตฺถิํ อสฺเส รเถ ทตฺวา ทาสิํ ทาสํ ควํ ธนํ|
      block |มหาทานํ ททิตฺวาน นครา นิกฺขมิํ ตทาฯ|
    count |๙๓|
      block |นิกฺขมิตฺวาน นครา นิวตฺติตฺวา วิโลกิเต|
      block |ตทาปิ ปถวี กมฺปิ สิเนรุวนวฏํสกาฯ|
    count |๙๔|
      block |จตุวาหิํ รถํ ทตฺวา ฐตฺวา จาตุมฺมหาปเถ|
      block |เอกากิโย อทุติโย มทฺทิเทวิํ อิทมพฺรวิํฯ|
    count |๙๕|
      block |ตฺวํ มทฺทิ กณฺหํ คณฺหาหิ ลหุกา เอสา กนิฏฺฐิกา|
      block |อหํ ชาลิํ คเหสฺสามิ ครุโก ภาติโก หิ โสฯ|
    count |๙๖|
      block |ปทุมํ ปุณฺฑรีกํว มทฺที กณฺหาชินคฺคหี|
      block |อหํ สุวณฺณพิมฺพํว ชาลิํ ขตฺติยมคฺคหิํฯ|
    count |๙๗|
      block |อภิชาตา สุขุมาลา ขตฺติยา จตุโร ชนา|
      block |วิสมํ สมํ อกฺกมนฺตา วงฺกํ คจฺฉาม ปพฺพตํฯ|
    count |๙๘|
      block |เย เกจิ มนุชา เอนฺติ อนุมคฺเค ปฏิปฺปเถ|
      block |มคฺคนฺเต ปฏิปุจฺฉาม กุหิํ วงฺกนฺต ปพฺพโตฯ|
    count |๙๙|
      block |เต ตตฺถ อมฺเห ปสฺสิตฺวา กรุณํ คิรมุทีรยุํ|
      block |ทุกฺขํ เต ปฏิเวเทนฺติ ทูเร วงฺกนฺตปพฺพโตฯ|
    count |๑๐๐|
      block |ยทิ ปสฺสนฺติ ปวเน ทารกา ผลิเน ทุเม|
      block |เตสํ ผลานํ เหตุมฺหิ อุปโรทนฺติ ทารกาฯ|
    count |๑๐๑|
      block |โรทนฺเต ทารเก ทิสฺวา อุพฺพิทฺธา วิปุลา ทุมา|
      block |สยเมโวณมิตฺวาน อุปคจฺฉนฺติ ทารเกฯ|
    count |๑๐๒|
      block |อิทํ อจฺฉริยํ ทิสฺวา อพฺภุตํ โลมหํสนํ|
      block |สาหุการํ ปวตฺเตสิ มทฺที สพฺพงฺคโสภนาฯ|
    count |๑๐๓|
      block |อจฺเฉรํ วต โลกสฺมิํ อพฺภุตํ โลมหํสนํ|
      block |เวสฺสนฺตรสฺส เตเชน สยเมโวณตา ทุมาฯ|
    count |๑๐๔|
      block |สงฺขิปิํสุ ปถํ ยกฺขา อนุกมฺปาย ทารเก|
      block |นิกฺขนฺตทิวเสเนว เจตรฏฺฐมุปาคมุํฯ|
    count |๑๐๕|
      block |สฏฺฐิราชสหสฺสานิ ตทา วสนฺติ มาตุเล|
      block |สพฺเพ ปญฺชลิกา หุตฺวา โรทมานา อุปาคมุํฯ|
    count |๑๐๖|
      block |ตตฺถ วตฺเตตฺวา สลฺลาปํ เจเตหิ เจตปุตฺเตหิ|
      block |เต ตโต นิกฺขมิตฺวาน วงฺกํ อคมุ ปพฺพตํฯ|
    count |๑๐๗|
      block |อามนฺตยิตฺวา เทวินฺโท วิสฺสกมฺมํ มหิทฺธิกํ|
      block |อสฺสมํ สุกตํ รมฺมํ ปณฺณสาลํ สุมาปยฯ|
    count |๑๐๘|
      block |สกฺกสฺส วจนํ สุตฺวา วิสฺสกมฺโม มหิทฺธิโก|
      block |อสฺสมํ สุกตํ รมฺมํ ปณฺณสาลํ สุมาปยิฯ|
    count |๑๐๙|
      block |อชฺโฌคาเหตฺวา ปวนํ อปฺปสทฺทํ นิรากุลํ|
      block |จตุโร ชนา มยํ ตตฺถ วสาม ปพฺพตนฺตเรฯ|
    count |๑๑๐|
      block |อหญฺจ มทฺทิเทวี จ ชาลี กณฺหาชินา จุโภ|
      block |อญฺญมญฺญํ โสกนุทา วสาม อสฺสเม ตทาฯ|
    count |๑๑๑|
      block |ทารเก อนุรกฺขนฺโต อสุญฺโญ โหมิ อสฺสเม|
      block |มทฺที ผลํ อาหริตฺวา โปเสติ สา ตโย ชเนฯ|
    count |๑๑๒|
      block |ปวเน วสมานสฺส อทฺธิโก มํ อุปาคมิ|
      block |อายาจิ ปุตฺตเก มยฺหํ ชาลิํ กณฺหาชินํ จุโภฯ|
    count |๑๑๓|
      block |ยาจกํ อุปคตํ ทิสฺวา หาโส เม อุปปชฺชถ|
      block |อุโภ ปุตฺเต คเหตฺวาน อทาสิํ พฺราหฺมเณ ตทาฯ|
    count |๑๑๔|
      block |สเก ปุตฺเต จชนฺตสฺส ชูชเก พฺราหฺมเณ ยทา|
      block |ตทาปิ ปถวี กมฺปิ สิเนรุวนวฏํสกาฯ|
    count |๑๑๕|
      block |ปุนเทว สกฺโก โอรุยฺห หุตฺวา พฺราหฺมณสนฺนิโภ|
      block |อายาจิ มํ มทฺทิเทวิํ สีลวนฺติํ ปติพฺพตํฯ|
    count |๑๑๖|
      block |มทฺทิํ หตฺเถ คเหตฺวาน อุทกญฺชลิ ปูริย|
      block |ปสนฺนมนสงฺกปฺโป ตสฺส มทฺทิํ อทาสหํฯ|
    count |๑๑๗|
      block |มทฺทิยา ทียมานาย คคเน เทวา ปโมทิตา|
      block |ตทาปิ ปถวี กมฺปิ สิเนรุวนวฏํสกาฯ|
    count |๑๑๘|
      block |ชาลิํ กณฺหาชินํ ธีตํ มทฺทิเทวิํ ปติพฺพตํ|
      block |จชมาโน น จินฺเตสิํ โพธิยาเยว การณาฯ|
    count |๑๑๙|
      block |น เม เทสฺสา อุโภ ปุตฺตา มทฺทิเทวี น เทสฺสิยา|
      block |สพฺพญฺญุตํ ปิยํ มยฺหํ ตสฺมา ปิเย อทาสหํฯ|
    count |๑๒๐|
      block |ปุนาปรํ พฺรหารญฺเญ มาตาปิตุสมาคเม|
      block |กรุณํ ปริเทวนฺเต สลฺลปนฺเต สุขํ ทุขํฯ|
    count |๑๒๑|
      block |หิโรตฺตปฺเปน ครุนา อุภินฺนํ อุปสงฺกมิ|
      block |ตทาปิ ปถวี กมฺปิ สิเนรุวนวฏํสกาฯ|
    count |๑๒๒|
      block |ปุนาปรํ พฺรหารญฺญา นิกฺขมิตฺวา สญาติภิ|
      block |ปวิสามิ ปุรํ รมฺมํ เชตุตฺตรํ ปุรุตฺตมํฯ|
    count |๑๒๓|
      block |รตนานิ สตฺต วสฺสิํสุ มหาเมโฆ ปวสฺสถ|
      block |ตทาปิ ปถวี กมฺปิ สิเนรุวนวฏํสกาฯ|
    count |๑๒๔|
      block |อเจตนายํ ปถวี อวิญฺญาย สุขํ ทุขํ|
      block |สาปิ ทานพลา มยฺหํ สตฺตกฺขตฺตุํ ปกมฺปถาติฯ|
    stand |เวสฺสนฺตรจริยํ นวมํฯ|
  block |๑๐ สสปณฺฑิตจริยา|
    count |๑๒๕|
      block |ปุนาปรํ ยทา โหมิ สสโก ปวนจารโก|
      block |ติณปณฺณสากผลภกฺโข ปรเหฐนวิวชฺชิโตฯ|
    count |๑๒๖|
      block |มกฺกโฏ จ สิงฺคาโล จ สุตฺตโปโต จหํ ตทา|
      block |วสาม เอกสามนฺตา สายํ ปาโต จ ทิสฺสเร ฯ|
    count |๑๒๗|
      block |อหํ เต อนุสาสามิ กิริเย กลฺยาณปาปเก|
      block |ปาปานิ ปริวชฺเชถ กลฺยาเณ อภินิวิสฺสถฯ|
    count |๑๒๘|
      block |อุโปสถมฺหิ ทิวเส จนฺทํ ทิสฺวาน ปูริตํ|
      block |เอเตสํ ตตฺถ อาจิกฺขิํ ทิวโส อชฺชุโปสโถฯ|
    count |๑๒๙|
      block |ทานานิ ปฏิยาเทถ ทกฺขิเณยฺยสฺส ทาตเว|
      block |ทตฺวา ทานํ ทกฺขิเณยฺเย อุปวสฺสถุโปสถํฯ|
    count |๑๓๐|
      block |เต เม สาธูติ วตฺวาน ยถาสตฺติ ยถาพลํ|
      block |ทานานิ ปฏิยาเทตฺวา ทกฺขิเณยฺยํ คเวสิสุํ ฯ|
    count |๑๓๑|
      block |อหํ นิสชฺช จินฺเตสิํ ทานํ ทกฺขิณนุจฺฉวํ|
      block |ยทิหํ ลเภ ทกฺขิเณยฺยํ กิํ เม ทานํ ภวิสฺสติฯ|
    count |๑๓๒|
      block |น เม อตฺถิ ติลา มุคฺคา มาสา วา ตณฺฑุลา ฆตํ|
      block |อหํ ติเณน ยาเปมิ น สกฺกา ติณ ทาตเวฯ|
    count |๑๓๓|
      block |ยทิ โกจิ เอติ ทกฺขิเณยฺโย ภิกฺขาย มม สนฺติเก|
      block |ทชฺชาหํ สกมตฺตานํ น โส ตุจฺโฉ คมิสฺสติฯ|
    count |๑๓๔|
      block |มม สงฺกปฺปมญฺญาย สกฺโก พฺราหฺมณวณฺณินา|
      block |อาสยํ เม อุปาคจฺฉิ ทานวีมํสนาย เมฯ|
    count |๑๓๕|
      block |ตมหํ ทิสฺวาน สนฺตุฏฺโฐ อิทํ วจนมพฺรวิํ|
      block |สาธุ โขสิ อนุปฺปตฺโต ฆาสเหตุ มมนฺติเกฯ|
    count |๑๓๖|
      block |อทินฺนปุพฺพํ ทานวรํ อชฺช ทสฺสามิ เต อหํ|
      block |ตุวํ สีลคุณูเปโต อยุตฺตํ เต ปรเหฐนํฯ|
    count |๑๓๗|
      block |เอหิ อคฺคิํ ปทีเปหิ นานากฏฺเฐ สมานย|
      block |อหํ ปจิสฺสมตฺตานํ ปกฺกํ ตฺวํ ภกฺขยิสฺสสิฯ|
    count |๑๓๘|
      block |สาธูติ โส หฏฺฐมโน นานากฏฺเฐ สมานยิ|
      block |มหนฺตํ อกาสิ จิตกํ กตฺวา องฺคารคพฺภกํฯ|
    count |๑๓๙|
      block |อคฺคิํ ตตฺถ ปทีเปสิ ยถา โส ขิปฺปํ มหา ภเว|
      block |โผเฏตฺวา รชคเต คตฺเต เอกมนฺตํ อุปาวิสิํฯ|
    count |๑๔๐|
      block |ยทา มหากฏฺฐปุญฺโช อาทิตฺโต ธมธมายติ|
      block |ตทุปฺปติตฺวา ปปติํ มชฺเฌ ชาลสิขนฺตเรฯ|
    count |๑๔๑|
      block |ยถา สีโตทกํ นาม ปวิฏฺฐํ ยสฺส กสฺสจิ|
      block |สเมติ ทรถปริฬาหํ อสฺสาทํ เทติ ปีติ จฯ|
    count |๑๔๒|
      block |ตเถว ชลิตํ อคฺคิํ ปวิฏฺฐสฺส มมํ ตทา|
      block |สพฺพํ สเมติ ทรถํ ยถา สีโตทกํ วิยฯ|
    count |๑๔๓|
      block |ฉวิํ จมฺมํ มํสํ นฺหารุํ อฏฺฐิํ หทยพนฺธนํ|
      block |เกวลํ สกลํ กายํ พฺราหฺมณสฺส อทาสหนฺติฯ|
      block |อกิตฺติพฺราหฺมโณ สงฺโข กุรุราชา ธนญฺจโย|
      block |มหาสุทสฺสโน ราชา มหาโควินฺทพฺราหฺมโณฯ|
      block |นิมิ จนฺทกุมาโร จ สิวิ เวสฺสนฺตโร สโส|
      block |อหเมว ตทา อาสิํ โย เต ทานวเร อทาฯ|
      block |เอเต ทานปริกฺขารา เอเต ทานสฺส ปารมี|
      block |ชีวิตํ ยาจเก ทตฺวา อิมํ ปารมิ ปูรยิํฯ|
      block |ภิกฺขาย อุปคตํ ทิสฺวา สกตฺตานํ ปริจฺจชิํ|
      block |ทาเนน เม สโม นตฺถิ เอสา เม ทานปารมีติฯ|
    stand |สสปณฺฑิตจริยํ ทสมํฯ|
    stand |อกิตฺติวคฺโค ปฐโมฯ|
    block |ตสฺสุทฺทานํ|
    stand |ทานปารมินิทฺเทโส นิฏฺฐิโตฯ|
