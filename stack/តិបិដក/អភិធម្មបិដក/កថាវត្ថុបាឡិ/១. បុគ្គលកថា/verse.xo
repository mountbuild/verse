block |១។ បុគ្គលកថា|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។អភិធម្មបិដកេ|
  block |១។ សុទ្ធសច្ចិកដ្ឋោ|
    block |១។ អនុលោមបច្ចនីកំ|
      count |១|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      stand |អនុលោមបញ្ចកំ។|
      count |២|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ បដិកម្មំ។ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      stand |បដិកម្មចតុក្កំ។|
      count |៣|, |ត្វំ ចេ បន មញ្ញសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ តេន តវ តត្ថ ហេតាយ បដិញ្ញាយ ហេវំ បដិជានន្តំ ហេវំ និគ្គហេតព្ពេ។ អថ តំ និគ្គណ្ហាម។ សុនិគ្គហិតោ ច ហោសិ។|
      block |ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។|
      stand |និគ្គហចតុក្កំ។|
      count |៤|, |ឯសេ ចេ ទុន្និគ្គហិតេ ហេវមេវំ តត្ថ ទក្ខ។ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ នោ ច មយំ តយា តត្ថ ហេតាយ បដិញ្ញាយ ហេវំ បដិជានន្តា ហេវំ និគ្គហេតព្ពា។ អថ មំ និគ្គណ្ហាសិ។ ទុន្និគ្គហិតា ច ហោម។|
      block |ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។|
      stand |ឧបនយនចតុក្កំ។|
      count |៥|, |ន ហេវំ និគ្គហេតព្ពេ។ តេន ហិ យំ និគ្គណ្ហាសិ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។ តេន ហិ យេ កតេ និគ្គហេ សេ និគ្គហេ ទុក្កដេ។ សុកតេ បដិកម្មេ។ សុកតា បដិបាទនាតិ។|
      stand |និគ្គមនចតុក្កំ។|
      stand |បឋមោ និគ្គហោ។|
  block |១។ សុទ្ធសច្ចិកដ្ឋោ|
    block |២។ បច្ចនីកានុលោមំ|
      count |៦|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      stand |បច្ចនីកបញ្ចកំ។|
      count |៧|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ បដិកម្មំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      stand |បដិកម្មចតុក្កំ។|
      count |៨|, |ត្វំ ចេ បន មញ្ញសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ តេន តវ តត្ថ ហេតាយ បដិញ្ញាយ ហេវំ បដិជានន្តំ ហេវំ និគ្គហេតព្ពេ។ អថ តំ និគ្គណ្ហាម។ សុនិគ្គហិតោ ច ហោសិ។|
      block |ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ ឧបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។|
      count |៩|, |ឯសេ ចេ ទុន្និគ្គហិតេ ហេវមេវំ តត្ថ ទក្ខ។ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ នោ ច មយំ តយា តត្ថ ហេតាយ បដិញ្ញាយ ហេវំ បដិជានន្តា ហេវំ និគ្គហេតព្ពា។ អថ មំ និគ្គណ្ហាសិ។ ទុន្និគ្គហិតា ច ហោម។|
      block |ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។|
      stand |ឧបនយនចតុក្កំ។|
      count |១០|, |ន ហេវំ និគ្គហេតព្ពេ។ តេន ហិ យំ និគ្គណ្ហាសិ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ យោ សច្ចិកដ្ឋោ បរមត្ថោ តតោ សោ បុគ្គលោ នុបលព្ភតិ សច្ចិកដ្ឋបរមត្ថេនាតិ ឥទំ តេ មិច្ឆា។ តេន ហិ យេ កតេ និគ្គហេ សេ និគ្គហេ ទុក្កដេ។ សុកតេ បដិកម្មេ។ សុកតា បដិបាទនាតិ។|
      stand |និគ្គមនចតុក្កំ។|
      stand |ទុតិយោ និគ្គហោ។|
  block |២។ ក ឱកាសសច្ចិកដ្ឋោ|
    block |១។ អនុលោមបច្ចនីកំ|
      count |១១|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពត្ថ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពត្ថ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពត្ថ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពត្ថ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពត្ថ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |តតិយោ និគ្គហោ។|
  block |៣។ ក កាលសច្ចិកដ្ឋោ|
    block |១។ អនុលោមបច្ចនីកំ|
      count |១២|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពទា បុគ្គលោ ឧបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពទា បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពទា បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពទា បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពទា បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |ចតុត្ថោ និគ្គហោ។|
  block |៤។ ក អវយវសច្ចិកដ្ឋោ|
    block |១។ អនុលោមបច្ចនីកំ|
      count |១៣|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពេសុ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពេសុ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពេសុ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពេសុ បុគ្គលោ ឧបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពេសុ បុគ្គលោ ឧបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |បញ្ចមោ និគ្គហោ។|
  block |២។ ខ ឱកាសសច្ចិកដ្ឋោ|
    block |២។ បច្ចនីកានុលោមំ|
      count |១៤|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពត្ថ បុគ្គលោ នុបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពត្ថ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពត្ថ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពត្ថ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពត្ថ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |ឆដ្ឋោ និគ្គហោ។|
  block |៣។ ខ កាលសច្ចិកដ្ឋោ|
    block |២។ បច្ចនីកានុលោមំ|
      count |១៥|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពទា បុគ្គលោ នុបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពទា បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពទា បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពទា បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពទា បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |សត្តមោ និគ្គហោ។|
  block |៤។ ខ អវយវសច្ចិកដ្ឋោ|
    block |២។ បច្ចនីកានុលោមំ|
      count |១៦|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ សព្ពេសុ បុគ្គលោ នុបលព្ភតិ សច្ចិកដ្ឋបរមត្ថេនាតិ។ ន ហេវំ វត្តព្ពេ។|
      block |អាជានាហិ និគ្គហំ។ ហញ្ចិ បុគ្គលោ នុបលព្ភតិ សច្ចិកដ្ឋបរមត្ថេន តេន វត រេ វត្តព្ពេ សព្ពេសុ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពេសុ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា។|
      block |នោ ចេ បន វត្តព្ពេ សព្ពេសុ បុគ្គលោ នុបលព្ភតិ សច្ចិកដ្ឋបរមត្ថេនាតិ នោ ច វត រេ វត្តព្ពេ បុគ្គលោ នុបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ នុបលព្ភតិ សច្ចិកដ្ឋបរមត្ថេន នោ ច វត្តព្ពេ សព្ពេសុ បុគ្គលោ នុបលព្ភតិ សច្ចិកដ្ឋបរមត្ថេនាតិ មិច្ឆា…បេ។…។|
      stand |អដ្ឋកនិគ្គហោ។|
  block |៥។ សុទ្ធិកសំសន្ទនំ|
    count |១៧|, |បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ រូបំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ រូបំ អញ្ញោ បុគ្គលោតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា…បេ។…។|
    count |១៨|, |បុគ្គលោ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន…បេ។… សញ្ញា ច ឧបលព្ភតិ…បេ។… សង្ខារា ច ឧបលព្ភន្តិ…បេ។… វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ វិញ្ញាណំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ វិញ្ញាណំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ វិញ្ញាណំ អញ្ញោ បុគ្គលោតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា…បេ។…។|
    count |១៩|, |បុគ្គលោ ឧបលព្ភតិ សច្ចិកដ្ឋបរមត្ថេន ចក្ខាយតនញ្ច ឧបលព្ភតិ សច្ចិកដ្ឋបរមត្ថេន…បេ។… សោតាយតនញ្ច ឧបលព្ភតិ… ឃានាយតនញ្ច ឧបលព្ភតិ… ជិវ្ហាយតនញ្ច ឧបលព្ភតិ… កាយាយតនញ្ច ឧបលព្ភតិ… រូបាយតនញ្ច ឧបលព្ភតិ… សទ្ទាយតនញ្ច ឧបលព្ភតិ… គន្ធាយតនញ្ច ឧបលព្ភតិ… រសាយតនញ្ច ឧបលព្ភតិ… ផោដ្ឋព្ពាយតនញ្ច ឧបលព្ភតិ… មនាយតនញ្ច ឧបលព្ភតិ… ធម្មាយតនញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |២០|, |ចក្ខុធាតុ ច ឧបលព្ភតិ សច្ចិកដ្ឋបរមត្ថេន…បេ។… សោតធាតុ ច ឧបលព្ភតិ… ឃានធាតុ ច ឧបលព្ភតិ… ជិវ្ហាធាតុ ច ឧបលព្ភតិ… កាយធាតុ ច ឧបលព្ភតិ… រូបធាតុ ច ឧបលព្ភតិ… សទ្ទធាតុ ច ឧបលព្ភតិ… គន្ធធាតុ ច ឧបលព្ភតិ… រសធាតុ ច ឧបលព្ភតិ… ផោដ្ឋព្ពធាតុ ច ឧបលព្ភតិ… ចក្ខុវិញ្ញាណធាតុ ច ឧបលព្ភតិ… សោតវិញ្ញាណធាតុ ច ឧបលព្ភតិ… ឃានវិញ្ញាណធាតុ ច ឧបលព្ភតិ… ជិវ្ហាវិញ្ញាណធាតុ ច ឧបលព្ភតិ… កាយវិញ្ញាណធាតុ ច ឧបលព្ភតិ… មនោធាតុ ច ឧបលព្ភតិ… មនោវិញ្ញាណធាតុ ច ឧបលព្ភតិ… ធម្មធាតុ ច ឧបលព្ភតិ សច្ចិកដ្ឋបរមត្ថេន…បេ។…។|
    count |២១|, |ចក្ខុន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។… សោតិន្ទ្រិយញ្ច ឧបលព្ភតិ… ឃានិន្ទ្រិយញ្ច ឧបលព្ភតិ… ជិវ្ហិន្ទ្រិយញ្ច ឧបលព្ភតិ… កាយិន្ទ្រិយញ្ច ឧបលព្ភតិ … មនិន្ទ្រិយញ្ច ឧបលព្ភតិ… ជីវិតិន្ទ្រិយញ្ច ឧបលព្ភតិ… ឥត្ថិន្ទ្រិយញ្ច ឧបលព្ភតិ… បុរិសិន្ទ្រិយញ្ច ឧបលព្ភតិ… សុខិន្ទ្រិយញ្ច ឧបលព្ភតិ… ទុក្ខិន្ទ្រិយញ្ច ឧបលព្ភតិ… សោមនស្សិន្ទ្រិយញ្ច ឧបលព្ភតិ… ទោមនស្សិន្ទ្រិយញ្ច ឧបលព្ភតិ… ឧបេក្ខិន្ទ្រិយញ្ច ឧបលព្ភតិ… សទ្ធិន្ទ្រិយញ្ច ឧបលព្ភតិ… វីរិយិន្ទ្រិយញ្ច ឧបលព្ភតិ… សតិន្ទ្រិយញ្ច ឧបលព្ភតិ… សមាធិន្ទ្រិយញ្ច ឧបលព្ភតិ… បញ្ញិន្ទ្រិយញ្ច ឧបលព្ភតិ… អនញ្ញាតញ្ញស្សាមីតិន្ទ្រិយញ្ច ឧបលព្ភតិ… អញ្ញិន្ទ្រិយញ្ច ឧបលព្ភតិ… អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា…បេ។…។|
    count |២២|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ រូបំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ រូបំ អញ្ញោ បុគ្គលោតិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា…បេ។…។|
    count |២៣|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ វេទនា ច ឧបលព្ភតិ…បេ។… សញ្ញា ច ឧបលព្ភតិ…បេ។… សង្ខារា ច ឧបលព្ភន្តិ…បេ។… វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ វិញ្ញាណំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ វិញ្ញាណញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ វិញ្ញាណំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ វិញ្ញាណំ អញ្ញោ បុគ្គលោតិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា…បេ។…។|
    count |២៤|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ ចក្ខាយតនញ្ច ឧបលព្ភតិ សច្ចិកដ្ឋបរមត្ថេន…បេ។… សោតាយតនញ្ច ឧបលព្ភតិ…បេ។… ធម្មាយតនញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |២៥|, |ចក្ខុធាតុ ច ឧបលព្ភតិ សច្ចិកដ្ឋបរមត្ថេន…បេ។… កាយធាតុ ច ឧបលព្ភតិ…បេ។… រូបធាតុ ច ឧបលព្ភតិ…បេ។… ផោដ្ឋព្ពធាតុ ច ឧបលព្ភតិ…បេ។… ចក្ខុវិញ្ញាណធាតុ ច ឧបលព្ភតិ…បេ។… មនោវិញ្ញាណធាតុ ច ឧបលព្ភតិ…បេ។… ធម្មធាតុ ច ឧបលព្ភតិ សច្ចិកដ្ឋបរមត្ថេន…បេ។…។|
    count |២៦|, |ចក្ខុន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។… សោតិន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។… អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |២៧|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា…បេ។…។|
    stand |សុទ្ធិកសំសន្ទនា។|
  block |៦។ ឱបម្មសំសន្ទនំ|
    count |២៨|, |រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនាតិ។ អាមន្តា។ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ រូបំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ រូបំ អញ្ញោ បុគ្គលោតិ នោ ច វត រេ វត្តព្ពេ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា…បេ។…។|
    count |២៩|, |រូបំ ឧបលព្ភតិ សច្ចិកដ្ឋបរមត្ថេន សញ្ញា ច ឧបលព្ភតិ…បេ។… សង្ខារា ច ឧបលព្ភន្តិ…បេ។… វិញ្ញាណញ្ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញំ វិញ្ញាណន្តិ។ អាមន្តា។ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ រូបំ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញំ វិញ្ញាណំ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ រូបំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញំ វិញ្ញាណំ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ រូបំ អញ្ញោ បុគ្គលោតិ នោ ច វត រេ វត្តព្ពេ រូបំ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញំ វិញ្ញាណំ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញំ វិញ្ញាណំ បុគ្គលោ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា…បេ។…។|
    count |៣០|, |វេទនា ឧបលព្ភតិ សច្ចិកដ្ឋបរមត្ថេន សញ្ញា ច ឧបលព្ភតិ…បេ។… សង្ខារា ច ឧបលព្ភន្តិ…បេ។… វិញ្ញាណញ្ច ឧបលព្ភតិ…បេ។… រូបញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣១|, |សញ្ញា ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ…បេ។… វិញ្ញាណញ្ច ឧបលព្ភតិ…បេ។… រូបញ្ច ឧបលព្ភតិ…បេ។… វេទនា ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣២|, |សង្ខារា ឧបលព្ភន្តិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ…បេ។… រូបញ្ច ឧបលព្ភតិ…បេ។… វេទនា ច ឧបលព្ភតិ…បេ។… សញ្ញា ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣៣|, |វិញ្ញាណំ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ…បេ។… វេទនា ច ឧបលព្ភតិ…បេ។… សញ្ញា ច ឧបលព្ភតិ…បេ។… សង្ខារា ច ឧបលព្ភន្តិ សច្ចិកដ្ឋបរមត្ថេន អញ្ញំ វិញ្ញាណំ អញ្ញេ សង្ខារាតិ។ អាមន្តា។ បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ វិញ្ញាណំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ វិញ្ញាណំ ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ សច្ចិកដ្ឋបរមត្ថេន អញ្ញំ វិញ្ញាណំ អញ្ញេ សង្ខារា បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ វិញ្ញាណំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ វិញ្ញាណំ ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ សច្ចិកដ្ឋបរមត្ថេន អញ្ញំ វិញ្ញាណំ អញ្ញេ សង្ខារា បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ វិញ្ញាណំ អញ្ញោ បុគ្គលោតិ នោ ច វត រេ វត្តព្ពេ វិញ្ញាណំ ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ សច្ចិកដ្ឋបរមត្ថេន អញ្ញំ វិញ្ញាណំ អញ្ញេ សង្ខារា បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ វិញ្ញាណំ ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ សច្ចិកដ្ឋបរមត្ថេន អញ្ញំ វិញ្ញាណំ អញ្ញេ សង្ខារា បុគ្គលោ ឧបលព្ភតិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ វិញ្ញាណំ អញ្ញោ បុគ្គលោតិ មិច្ឆា…បេ។…។|
    count |៣៤|, |ចក្ខាយតនំ ឧបលព្ភតិ សច្ចិកដ្ឋបរមត្ថេន សោតាយតនញ្ច ឧបលព្ភតិ…បេ។… ធម្មាយតនញ្ច ឧបលព្ភតិ សច្ចិកដ្ឋបរមត្ថេន…បេ។… សោតាយតនំ ឧបលព្ភតិ…បេ។… ធម្មាយតនំ ឧបលព្ភតិ សច្ចិកដ្ឋបរមត្ថេន ចក្ខាយតនញ្ច ឧបលព្ភតិ…បេ។… មនាយតនញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣៥|, |ចក្ខុធាតុ ឧបលព្ភតិ សច្ចិកដ្ឋបរមត្ថេន សោតធាតុ ច ឧបលព្ភតិ…បេ។… ធម្មធាតុ ច ឧបលព្ភតិ សច្ចិកដ្ឋបរមត្ថេន…បេ។… សោតធាតុ ឧបលព្ភតិ…បេ។… ធម្មធាតុ ឧបលព្ភតិ សច្ចិកដ្ឋបរមត្ថេន ចក្ខុធាតុ ច ឧបលព្ភតិ…បេ។… មនោវិញ្ញាណធាតុ ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣៦|, |ចក្ខុន្ទ្រិយំ ឧបលព្ភតិ សច្ចិកដ្ឋបរមត្ថេន សោតិន្ទ្រិយញ្ច ឧបលព្ភតិ…បេ។… អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។… សោតិន្ទ្រិយំ ឧបលព្ភតិ…បេ។… អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន…បេ។… ចក្ខុន្ទ្រិយញ្ច ឧបលព្ភតិ…បេ។… អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយន្តិ។ អាមន្តា។ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ នោ ច វត រេ វត្តព្ពេ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ បុគ្គលោ ឧបលព្ភតិ សច្ចិកដ្ឋបរមត្ថេន អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា…បេ។…។|
    count |៣៧|, |រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ រូបំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ រូបំ អញ្ញោ បុគ្គលោតិ នោ ច វត រេ វត្តព្ពេ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ រូបំ ឧបលព្ភតិ សច្ចិកដ្ឋបរមត្ថេន វេទនា ច ឧបលព្ភតិ សច្ចិកដ្ឋបរមត្ថេន អញ្ញំ រូបំ អញ្ញា វេទនា វុត្តំ ភគវតា អត្ថិ បុគ្គលោ អត្តហិតាយ បដិបន្នោ រូបញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ រូបំ អញ្ញោ បុគ្គលោតិ មិច្ឆា…បេ។…។|
    count |៣៨|, |រូបំ ឧបលព្ភតិ សច្ចិកដ្ឋបរមត្ថេន សញ្ញា ច ឧបលព្ភតិ… សង្ខារា ច ឧបលព្ភន្តិ… វិញ្ញាណញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |៣៩|, |វេទនា ឧបលព្ភតិ សច្ចិកដ្ឋបរមត្ថេន សញ្ញា ច ឧបលព្ភតិ… សង្ខារា ច ឧបលព្ភន្តិ… វិញ្ញាណញ្ច ឧបលព្ភតិ… រូបញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |៤០|, |សញ្ញា ឧបលព្ភតិ សច្ចិកដ្ឋបរមត្ថេន សង្ខារា ច ឧបលព្ភន្តិ… វិញ្ញាណញ្ច ឧបលព្ភតិ… រូបញ្ច ឧបលព្ភតិ… វេទនា ច ឧបលព្ភតិ សច្ចិកដ្ឋបរមត្ថេន…បេ។…។|
    count |៤១|, |សង្ខារា ឧបលព្ភន្តិ សច្ចិកដ្ឋបរមត្ថេន វិញ្ញាណញ្ច ឧបលព្ភតិ… រូបញ្ច ឧបលព្ភតិ… វេទនា ច ឧបលព្ភតិ… សញ្ញា ច ឧបលព្ភតិ សច្ចិកដ្ឋបរមត្ថេន…បេ។…។|
    count |៤២|, |វិញ្ញាណំ ឧបលព្ភតិ សច្ចិកដ្ឋបរមត្ថេន រូបញ្ច ឧបលព្ភតិ… វេទនា ច ឧបលព្ភតិ… សញ្ញា ច ឧបលព្ភតិ… សង្ខារា ច ឧបលព្ភន្តិ សច្ចិកដ្ឋបរមត្ថេន…បេ។…។|
    count |៤៣|, |ចក្ខាយតនំ ឧបលព្ភតិ សច្ចិកដ្ឋបរមត្ថេន សោតាយតនញ្ច ឧបលព្ភតិ…បេ។… ធម្មាយតនញ្ច ឧបលព្ភតិ សច្ចិកដ្ឋបរមត្ថេន…បេ។… សោតាយតនំ ឧបលព្ភតិ…បេ។… ធម្មាយតនំ ឧបលព្ភតិ សច្ចិកដ្ឋបរមត្ថេន ចក្ខាយតនញ្ច ឧបលព្ភតិ…បេ។… មនាយតនញ្ច ឧបលព្ភតិ សច្ចិកដ្ឋបរមត្ថេន…បេ។…។|
    count |៤៤|, |ចក្ខុធាតុ ឧបលព្ភតិ សច្ចិកដ្ឋបរមត្ថេន សោតធាតុ ច ឧបលព្ភតិ…បេ។… ធម្មធាតុ ច ឧបលព្ភតិ សច្ចិកដ្ឋបរមត្ថេន…បេ។… សោតធាតុ ឧបលព្ភតិ សច្ចិកដ្ឋបរមត្ថេន…បេ។… ធម្មធាតុ ឧបលព្ភតិ សច្ចិកដ្ឋបរមត្ថេន ចក្ខុធាតុ ច ឧបលព្ភតិ…បេ។… មនោវិញ្ញាណធាតុ ច ឧបលព្ភតិ សច្ចិកដ្ឋបរមត្ថេន…បេ។…។|
    count |៤៥|, |ចក្ខុន្ទ្រិយំ ឧបលព្ភតិ សច្ចិកដ្ឋបរមត្ថេន សោតិន្ទ្រិយញ្ច ឧបលព្ភតិ…បេ។… អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន…បេ។… សោតិន្ទ្រិយំ ឧបលព្ភតិ…បេ។… អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន ចក្ខុន្ទ្រិយញ្ច ឧបលព្ភតិ…បេ។… អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយន្តិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ នោ ច វត រេ វត្តព្ពេ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ អញ្ញាតាវិន្ទ្រិយំ ឧបលព្ភតិ សច្ចិកដ្ឋបរមត្ថេន អញ្ញិន្ទ្រិយញ្ច ឧបលព្ភតិ សច្ចិកដ្ឋបរមត្ថេន អញ្ញំ អញ្ញាតាវិន្ទ្រិយំ អញ្ញំ អញ្ញិន្ទ្រិយំ វុត្តំ ភគវតា អត្ថិ បុគ្គលោ អត្តហិតាយ បដិបន្នោ អញ្ញាតាវិន្ទ្រិយញ្ច ឧបលព្ភតិ សច្ចិកដ្ឋបរមត្ថេន នោ ច វត្តព្ពេ អញ្ញំ អញ្ញាតាវិន្ទ្រិយំ អញ្ញោ បុគ្គលោតិ មិច្ឆា…បេ។…។|
    stand |ឱបម្មសំសន្ទនំ។|
  block |៧។ ចតុក្កនយសំសន្ទនំ|
    count |៤៦|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ រូបំ បុគ្គលោតិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ រូបំ បុគ្គលោតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ រូបំ បុគ្គលោតិ មិច្ឆា។|
    block |នោ ចេ បន វត្តព្ពេ រូបំ បុគ្គលោតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ រូបំ បុគ្គលោតិ មិច្ឆា…បេ។…។|
    count |៤៧|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ រូបស្មិំ បុគ្គលោ…បេ។… អញ្ញត្រ រូបា បុគ្គលោ…បេ។… បុគ្គលស្មិំ រូបន្តិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ បុគ្គលស្មិំ រូបន្តិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ រូបន្តិ មិច្ឆា។|
    block |នោ ចេ បន វត្តព្ពេ បុគ្គលស្មិំ រូបន្តិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ រូបន្តិ មិច្ឆា…បេ។…។|
    count |៤៨|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ វេទនា បុគ្គលោ…បេ។… វេទនាយ បុគ្គលោ…បេ។… អញ្ញត្រ វេទនាយ បុគ្គលោ…បេ។… បុគ្គលស្មិំ វេទនា…បេ។…។|
    block |សញ្ញា បុគ្គលោ…បេ។… សញ្ញាយ បុគ្គលោ…បេ។… អញ្ញត្រ សញ្ញាយ បុគ្គលោ…បេ។… បុគ្គលស្មិំ សញ្ញា…បេ។…។|
    block |សង្ខារា បុគ្គលោ…បេ។… សង្ខារេសុ បុគ្គលោ…បេ។… អញ្ញត្រ សង្ខារេហិ បុគ្គលោ…បេ។… បុគ្គលស្មិំ សង្ខារា…បេ។…។|
    block |វិញ្ញាណំ បុគ្គលោ…បេ។… វិញ្ញាណស្មិំ បុគ្គលោ…បេ។… អញ្ញត្រ វិញ្ញាណា បុគ្គលោ…បេ។… បុគ្គលស្មិំ វិញ្ញាណន្តិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ បុគ្គលស្មិំ វិញ្ញាណន្តិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ វិញ្ញាណន្តិ មិច្ឆា។|
    block |នោ ចេ បន វត្តព្ពេ បុគ្គលស្មិំ វិញ្ញាណន្តិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ វិញ្ញាណន្តិ មិច្ឆា…បេ។…។|
    count |៤៩|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ចក្ខាយតនំ បុគ្គលោ…បេ។… ចក្ខាយតនស្មិំ បុគ្គលោ…បេ។… អញ្ញត្រ ចក្ខាយតនា បុគ្គលោ…បេ។… បុគ្គលស្មិំ ចក្ខាយតនំ…បេ។… ធម្មាយតនំ បុគ្គលោ…បេ។… ធម្មាយតនស្មិំ បុគ្គលោ…បេ។… អញ្ញត្រ ធម្មាយតនា បុគ្គលោ…បេ។… បុគ្គលស្មិំ ធម្មាយតនំ…បេ។…។|
    block |ចក្ខុធាតុ បុគ្គលោ…បេ។… ចក្ខុធាតុយា បុគ្គលោ…បេ។… អញ្ញត្រ ចក្ខុធាតុយា បុគ្គលោ…បេ។… បុគ្គលស្មិំ ចក្ខុធាតុ…បេ។… ធម្មធាតុ បុគ្គលោ…បេ។… ធម្មធាតុយា បុគ្គលោ…បេ។… អញ្ញត្រ ធម្មធាតុយា បុគ្គលោ…បេ។… បុគ្គលស្មិំ ធម្មធាតុ…បេ។…។|
    block |ចក្ខុន្ទ្រិយំ បុគ្គលោ…បេ។… ចក្ខុន្ទ្រិយស្មិំ បុគ្គលោ…បេ។… អញ្ញត្រ ចក្ខុន្ទ្រិយា បុគ្គលោ …បេ។… បុគ្គលស្មិំ ចក្ខុន្ទ្រិយំ…បេ។… អញ្ញាតាវិន្ទ្រិយំ បុគ្គលោ…បេ។… អញ្ញាតាវិន្ទ្រិយស្មិំ បុគ្គលោ…បេ។… អញ្ញត្រ អញ្ញាតាវិន្ទ្រិយា បុគ្គលោ…បេ។… បុគ្គលស្មិំ អញ្ញាតាវិន្ទ្រិយន្តិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ បុគ្គលោ ឧបលព្ភតិ សច្ចិកដ្ឋបរមត្ថេន តេន វត រេ វត្តព្ពេ បុគ្គលស្មិំ អញ្ញាតាវិន្ទ្រិយន្តិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ អញ្ញាតាវិន្ទ្រិយន្តិ មិច្ឆា។|
    block |នោ ចេ បន វត្តព្ពេ បុគ្គលស្មិំ អញ្ញាតាវិន្ទ្រិយន្តិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ យំ តត្ថ វទេសិ វត្តព្ពេ ខោ បុគ្គលោ ឧបលព្ភតិ សច្ចិកដ្ឋបរមត្ថេន នោ ច វត្តព្ពេ បុគ្គលស្មិំ អញ្ញាតាវិន្ទ្រិយន្តិ មិច្ឆា…បេ។…។|
    count |៥០|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អាមន្តា។ រូបំ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ តេន វត រេ វត្តព្ពេ រូបំ បុគ្គលោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ រូបំ បុគ្គលោតិ មិច្ឆា។|
    block |នោ ចេ បន វត្តព្ពេ រូបំ បុគ្គលោតិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ រូបំ បុគ្គលោតិ មិច្ឆា…បេ។…។|
    count |៥១|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អាមន្តា។ រូបស្មិំ បុគ្គលោ…បេ។… អញ្ញត្រ រូបា បុគ្គលោ…បេ។… បុគ្គលស្មិំ រូបំ…បេ។…។|
    block |វេទនា បុគ្គលោ…បេ។… វេទនាយ បុគ្គលោ…បេ។… អញ្ញត្រ វេទនាយ បុគ្គលោ…បេ។… បុគ្គលស្មិំ វេទនា…បេ។…។|
    block |សញ្ញា បុគ្គលោ…បេ។… សញ្ញាយ បុគ្គលោ…បេ។… អញ្ញត្រ សញ្ញាយ បុគ្គលោ…បេ។… បុគ្គលស្មិំ សញ្ញា…បេ។…។|
    block |សង្ខារា បុគ្គលោ…បេ។… សង្ខារេសុ បុគ្គលោ…បេ។… អញ្ញត្រ សង្ខារេហិ បុគ្គលោ…បេ។… បុគ្គលស្មិំ សង្ខារា…បេ។…។|
    block |វិញ្ញាណំ បុគ្គលោ…បេ។… វិញ្ញាណស្មិំ បុគ្គលោ…បេ។… អញ្ញត្រ វិញ្ញាណា បុគ្គលោ…បេ។… បុគ្គលស្មិំ វិញ្ញាណន្តិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ តេន វត រេ វត្តព្ពេ បុគ្គលស្មិំ វិញ្ញាណន្តិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ បុគ្គលស្មិំ វិញ្ញាណន្តិ មិច្ឆា។|
    block |នោ ចេ បន វត្តព្ពេ បុគ្គលស្មិំ វិញ្ញាណន្តិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ បុគ្គលស្មិំ វិញ្ញាណន្តិ មិច្ឆា…បេ។…។|
    count |៥២|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អាមន្តា។ ចក្ខាយតនំ បុគ្គលោ…បេ។… ចក្ខាយតនស្មិំ បុគ្គលោ…បេ។… អញ្ញត្រ ចក្ខាយតនា បុគ្គលោ…បេ។… បុគ្គលស្មិំ ចក្ខាយតនំ…បេ។… ធម្មាយតនំ បុគ្គលោ…បេ។… ធម្មាយតនស្មិំ បុគ្គលោ…បេ។… អញ្ញត្រ ធម្មាយតនា បុគ្គលោ…បេ។… បុគ្គលស្មិំ ធម្មាយតនំ…បេ។…។|
    block |ចក្ខុធាតុ បុគ្គលោ…បេ។… ចក្ខុធាតុយា បុគ្គលោ…បេ។… អញ្ញត្រ ចក្ខុធាតុយា បុគ្គលោ…បេ។… បុគ្គលស្មិំ ចក្ខុធាតុ…បេ។… ធម្មធាតុ បុគ្គលោ…បេ។… ធម្មធាតុយា បុគ្គលោ…បេ។… អញ្ញត្រ ធម្មធាតុយា បុគ្គលោ…បេ។… បុគ្គលស្មិំ ធម្មធាតុ…បេ។…។|
    block |ចក្ខុន្ទ្រិយំ បុគ្គលោ…បេ។… ចក្ខុន្ទ្រិយស្មិំ បុគ្គលោ…បេ។… អញ្ញត្រ ចក្ខុន្ទ្រិយា បុគ្គលោ…បេ។… បុគ្គលស្មិំ ចក្ខុន្ទ្រិយំ…បេ។… អញ្ញាតាវិន្ទ្រិយំ បុគ្គលោ…បេ។… អញ្ញាតាវិន្ទ្រិយស្មិំ បុគ្គលោ…បេ។… អញ្ញត្រ អញ្ញាតាវិន្ទ្រិយា បុគ្គលោ…បេ។… បុគ្គលស្មិំ អញ្ញាតាវិន្ទ្រិយន្តិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ វុត្តំ ភគវតា អត្ថិ បុគ្គលោ អត្តហិតាយ បដិបន្នោ តេន វត រេ វត្តព្ពេ បុគ្គលស្មិំ អញ្ញាតាវិន្ទ្រិយន្តិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ បុគ្គលស្មិំ អញ្ញាតាវិន្ទ្រិយន្តិ មិច្ឆា។|
    block |នោ ចេ បន វត្តព្ពេ បុគ្គលស្មិំ អញ្ញាតាវិន្ទ្រិយន្តិ នោ ច វត រេ វត្តព្ពេ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ យំ តត្ថ វទេសិ វត្តព្ពេ ខោ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ បុគ្គលស្មិំ អញ្ញាតាវិន្ទ្រិយន្តិ មិច្ឆា…បេ។…។|
    stand |ចតុក្កនយសំសន្ទនំ។|
  block |៨។ លក្ខណយុត្តិកថា|
    count |៥៣|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ បុគ្គលោ សប្បច្ចយោ…បេ។… បុគ្គលោ អប្បច្ចយោ… បុគ្គលោ សង្ខតោ … បុគ្គលោ អសង្ខតោ… បុគ្គលោ សស្សតោ … បុគ្គលោ អសស្សតោ… បុគ្គលោ សនិមិត្តោ… បុគ្គលោ អនិមិត្តោតិ។ ន ហេវំ វត្តព្ពេ។ សំខិត្តំ|
    count |៥៤|, |បុគ្គលោ នុបលព្ភតិ សច្ចិកដ្ឋបរមត្ថេនាតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អាមន្តា។ បុគ្គលោ សប្បច្ចយោ…បេ។… បុគ្គលោ អប្បច្ចយោ… បុគ្គលោ សង្ខតោ… បុគ្គលោ អសង្ខតោ… បុគ្គលោ សស្សតោ… បុគ្គលោ អសស្សតោ… បុគ្គលោ សនិមិត្តោ… បុគ្គលោ អនិមិត្តោតិ។ ន ហេវំ វត្តព្ពេ។ សំខិត្តំ|
    stand |លក្ខណយុត្តិកថា។|
  block |៩។ វចនសោធនំ|
    count |៥៥|, |បុគ្គលោ ឧបលព្ភតិ ឧបលព្ភតិ បុគ្គលោតិ។ បុគ្គលោ ឧបលព្ភតិ ឧបលព្ភតិ កេហិចិ បុគ្គលោ កេហិចិ ន បុគ្គលោតិ។ បុគ្គលោ កេហិចិ ឧបលព្ភតិ កេហិចិ ន ឧបលព្ភតីតិ។ ន ហេវំ វត្តព្ពេ…បេ។…។|
    count |៥៦|, |បុគ្គលោ សច្ចិកដ្ឋោ សច្ចិកដ្ឋោ បុគ្គលោតិ។ បុគ្គលោ សច្ចិកដ្ឋោ សច្ចិកដ្ឋោ កេហិចិ បុគ្គលោ កេហិចិ ន បុគ្គលោតិ។ បុគ្គលោ កេហិចិ សច្ចិកដ្ឋោ កេហិចិ ន សច្ចិកដ្ឋោតិ។ ន ហេវំ វត្តព្ពេ…បេ។…។|
    count |៥៧|, |បុគ្គលោ វិជ្ជមានោ វិជ្ជមានោ បុគ្គលោតិ។ បុគ្គលោ វិជ្ជមានោ វិជ្ជមានោ កេហិចិ បុគ្គលោ កេហិចិ ន បុគ្គលោតិ។ បុគ្គលោ កេហិចិ វិជ្ជមានោ កេហិចិ ន វិជ្ជមានោតិ។ ន ហេវំ វត្តព្ពេ…បេ។…។|
    count |៥៨|, |បុគ្គលោ សំវិជ្ជមានោ សំវិជ្ជមានោ បុគ្គលោតិ។ បុគ្គលោ សំវិជ្ជមានោ សំវិជ្ជមានោ កេហិចិ បុគ្គលោ កេហិចិ ន បុគ្គលោតិ។ បុគ្គលោ កេហិចិ សំវិជ្ជមានោ កេហិចិ ន សំវិជ្ជមានោតិ។ ន ហេវំ វត្តព្ពេ…បេ។…។|
    count |៥៩|, |បុគ្គលោ អត្ថិ អត្ថិ បុគ្គលោតិ។ បុគ្គលោ អត្ថិ អត្ថិ កេហិចិ បុគ្គលោ កេហិចិ ន បុគ្គលោតិ។ បុគ្គលោ កេហិចិ អត្ថិ កេហិចិ នត្ថីតិ។ ន ហេវំ វត្តព្ពេ…បេ។…។|
    count |៦០|, |បុគ្គលោ អត្ថិ អត្ថិ ន សព្ពោ បុគ្គលោតិ។ អាមន្តា…បេ។… បុគ្គលោ នត្ថិ នត្ថិ ន សព្ពោ បុគ្គលោតិ។ ន ហេវំ វត្តព្ពេ។ សំខិត្តំ|
    stand |វចនសោធនំ។|
  block |១០។ បញ្ញត្តានុយោគោ|
    count |៦១|, |រូបធាតុយា រូបី បុគ្គលោតិ។ អាមន្តា។ កាមធាតុយា កាមី បុគ្គលោតិ។ ន ហេវំ វត្តព្ពេ…បេ។…។|
    count |៦២|, |រូបធាតុយា រូបិនោ សត្តាតិ។ អាមន្តា។ កាមធាតុយា កាមិនោ សត្តាតិ។ ន ហេវំ វត្តព្ពេ…បេ។…។|
    count |៦៣|, |អរូបធាតុយា អរូបី បុគ្គលោតិ។ អាមន្តា។ កាមធាតុយា កាមី បុគ្គលោតិ។ ន ហេវំ វត្តព្ពេ…បេ។…។|
    count |៦៤|, |អរូបធាតុយា អរូបិនោ សត្តាតិ។ អាមន្តា។ កាមធាតុយា កាមិនោ សត្តាតិ។ ន ហេវំ វត្តព្ពេ…បេ។…។|
    count |៦៥|, |រូបធាតុយា រូបី បុគ្គលោ អរូបធាតុយា អរូបី បុគ្គលោ អត្ថិ ច កោចិ រូបធាតុយា ចុតោ អរូបធាតុំ ឧបបជ្ជតីតិ។ អាមន្តា។ រូបី បុគ្គលោ ឧបច្ឆិន្នោ អរូបី បុគ្គលោ ជាតោតិ។ ន ហេវំ វត្តព្ពេ…បេ។…។|
    count |៦៦|, |រូបធាតុយា រូបិនោ សត្តា អរូបធាតុយា អរូបិនោ សត្តា អត្ថិ ច កោចិ រូបធាតុយា ចុតោ អរូបធាតុំ ឧបបជ្ជតីតិ។ អាមន្តា។ រូបី សត្តោ ឧបច្ឆិន្នោ អរូបី សត្តោ ជាតោតិ។ ន ហេវំ វត្តព្ពេ…បេ។…។|
    count |៦៧|, |កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេតិ។ អាមន្តា។ បុគ្គលោតិ វា ជីវោតិ វា ជីវោតិ វា បុគ្គលោតិ វា បុគ្គលំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេតិ។ អាមន្តា។ អញ្ញោ កាយោ អញ្ញោ បុគ្គលោតិ។ អាមន្តា។ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ។|
    block |អាជានាហិ និគ្គហំ។ ហញ្ចិ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ បុគ្គលោតិ វា ជីវោតិ វា ជីវោតិ វា បុគ្គលោតិ វា បុគ្គលំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ អញ្ញោ កាយោ អញ្ញោ បុគ្គលោ តេន វត រេ វត្តព្ពេ អញ្ញំ ជីវំ អញ្ញំ សរីរន្តិ។ យំ តត្ថ វទេសិ វត្តព្ពេ ខោ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ បុគ្គលោតិ វា ជីវោតិ វា ជីវោតិ វា បុគ្គលោតិ វា បុគ្គលំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ អញ្ញោ កាយោ អញ្ញោ បុគ្គលោ នោ ច វត្តព្ពេ អញ្ញំ ជីវំ អញ្ញំ សរីរន្តិ មិច្ឆា។|
    block |នោ ចេ បន វត្តព្ពេ អញ្ញំ ជីវំ អញ្ញំ សរីរន្តិ នោ ច វត រេ វត្តព្ពេ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ បុគ្គលោតិ វា ជីវោតិ វា ជីវោតិ វា បុគ្គលោតិ វា បុគ្គលំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ អញ្ញោ កាយោ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ បុគ្គលោតិ វា ជីវោតិ វា ជីវោតិ វា បុគ្គលោតិ វា បុគ្គលំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ អញ្ញោ កាយោ អញ្ញោ បុគ្គលោ នោ ច វត្តព្ពេ អញ្ញំ ជីវំ អញ្ញំ សរីរន្តិ មិច្ឆា…បេ។…។|
    count |៦៨|, |កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អាមន្តា។ អញ្ញោ កាយោ អញ្ញោ បុគ្គលោតិ។ ន ហេវំ វត្តព្ពេ។|
    block |អាជានាហិ បដិកម្មំ។ ហញ្ចិ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ តេន វត រេ វត្តព្ពេ អញ្ញោ កាយោ អញ្ញោ បុគ្គលោតិ។ យំ តត្ថ វទេសិ វត្តព្ពេ ខោ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ អញ្ញោ កាយោ អញ្ញោ បុគ្គលោតិ មិច្ឆា។|
    block |នោ ចេ បន វត្តព្ពេ អញ្ញោ កាយោ អញ្ញោ បុគ្គលោតិ នោ ច វត រេ វត្តព្ពេ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ យំ តត្ថ វទេសិ វត្តព្ពេ ខោ កាយោតិ វា សរីរន្តិ វា សរីរន្តិ វា កាយោតិ វា កាយំ អប្បិយំ ករិត្វា ឯសេសេ ឯកដ្ឋេ សមេ សមភាគេ តជ្ជាតេ វុត្តំ ភគវតា អត្ថិ បុគ្គលោ អត្តហិតាយ បដិបន្នោ នោ ច វត្តព្ពេ អញ្ញោ កាយោ អញ្ញោ បុគ្គលោតិ មិច្ឆា។ សំខិត្តំ|
    stand |បញ្ញត្តានុយោគោ។|
  block |១១។ គតិអនុយោគោ|
    count |៦៩|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ សោ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ …បេ។…។|
    count |៧០|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អញ្ញោ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ…បេ។…។|
    count |៧១|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ សោ ច អញ្ញោ ច សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ…បេ។…។|
    count |៧២|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ នេវ សោ សន្ធាវតិ ន អញ្ញោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ…បេ។…។|
    count |៧៣|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ សោ បុគ្គលោ សន្ធាវតិ អញ្ញោ បុគ្គលោ សន្ធាវតិ សោ ច អញ្ញោ ច សន្ធាវតិ នេវ សោ សន្ធាវតិ ន អញ្ញោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ…បេ។…។|
    count |៧៤|, |ន វត្តព្ពំ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ ននុ វុត្តំ ភគវតា|
    block
      block |ស សត្តក្ខត្តុបរមំ សន្ធាវិត្វាន បុគ្គលោ|
      block |ទុក្ខស្សន្តករោ ហោតិ សព្ពសំយោជនក្ខយាតិ។|
      block |ខន្ធេសុ ភិជ្ជមានេសុ សោ ចេ ភិជ្ជតិ បុគ្គលោ|
      block |ឧច្ឆេទា ភវតិ ទិដ្ឋិ យា ពុទ្ធេន វិវជ្ជិតា។|
      block |ខន្ធេសុ ភិជ្ជមានេសុ នោ ចេ ភិជ្ជតិ បុគ្គលោ|
      block |បុគ្គលោ សស្សតោ ហោតិ និព្ពានេន សមសមោតិ។|
      block |សុញ្ញតោ លោកំ អវេក្ខស្សុ មោឃរាជ សទា សតោ|
      block |អត្តានុទិដ្ឋិំ ឩហច្ច ឯវំ មច្ចុតរោ សិយា|
      block |ឯវំ លោកំ អវេក្ខន្តំ មច្ចុរាជា ន បស្សតីតិ។|
      block |កិន្នុ សត្តោតិ បច្ចេសិ មារ ទិដ្ឋិគតំ នុ តេ|
      block |សុទ្ធសង្ខារបុញ្ជោយំ នយិធ សត្តុបលព្ភតិ។|
      block |យថា ហិ អង្គសម្ភារា ហោតិ សទ្ទោ រថោ ឥតិ|
      block |ឯវំ ខន្ធេសុ សន្តេសុ ហោតិ សត្តោតិ សម្មុតិ។|
      block |ទុក្ខមេវ ហិ សម្ភោតិ ទុក្ខំ តិដ្ឋតិ វេតិ ច|
      block |នាញ្ញត្រ ទុក្ខា សម្ភោតិ នាញ្ញំ ទុក្ខា និរុជ្ឈតីតិ។|
      block |អដ្ឋកនិគ្គហបេយ្យាលា សន្ធាវនិយា ឧបាទាយ|
      block |ចិត្តេន បញ្ចមំ កល្យាណំ ឥទ្ធិសុត្តាហរណេន អដ្ឋមំ។|
    block |អត្ថេវ សុត្តន្តោតិ។ អាមន្តា។ តេន ហិ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។|
    count |៧៥|, |ន វត្តព្ពំ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ ននុ វុត្តំ ភគវតា អនមតគ្គោយំ ភិក្ខវេ សំសារោ។ បុព្ពកោដិ ន បញ្ញាយតិ អវិជ្ជានីវរណានំ សត្តានំ តណ្ហាសំយោជនានំ សន្ធាវតំ សំសរតន្តិ។ អត្ថេវ សុត្តន្តោតិ។ អាមន្តា។ តេន ហិ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។|
    count |៧៦|, |បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ ន ហេវំ វត្តព្ពេ…បេ។…។|
    count |៧៧|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អត្ថិ កោចិ មនុស្សោ ហុត្វា ទេវោ ហោតីតិ។ អាមន្តា។ ស្វេវ មនុស្សោ សោ ទេវោតិ។ ន ហេវំ វត្តព្ពេ…បេ។…។|
    count |៧៨|, |ស្វេវ មនុស្សោ សោ ទេវោតិ។ អាមន្តា។ មនុស្សោ ហុត្វា ទេវោ ហោតិ ទេវោ ហុត្វា មនុស្សោ ហោតិ មនុស្សភូតោ អញ្ញោ ទេវោ អញ្ញោ មនុស្សភូតោ ស្វេវាយំ សន្ធាវតីតិ មិច្ឆា…បេ។…។|
    block |សចេ ហិ សន្ធាវតិ ស្វេវ បុគ្គលោ ឥតោ ចុតោ បរំ លោកំ អនញ្ញោ ហេវំ មរណំ ន ហេហិតិ បាណាតិបាតោបិ នុបលព្ភតិ។ កម្មំ អត្ថិ កម្មវិបាកោ អត្ថិ កតានំ កម្មានំ វិបាកោ អត្ថិ កុសលាកុសលេ វិបច្ចមានេ ស្វេវាយំ សន្ធាវតីតិ មិច្ឆា។|
    count |៧៩|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អត្ថិ កោចិ មនុស្សោ ហុត្វា យក្ខោ ហោតិ បេតោ ហោតិ នេរយិកោ ហោតិ តិរច្ឆានគតោ ហោតិ ឱដ្ឋោ ហោតិ គោណោ ហោតិ គទ្រភោ ហោតិ សូករោ ហោតិ មហិំសោ ហោតីតិ។ អាមន្តា។ ស្វេវ មនុស្សោ សោ មហិំសោតិ។ ន ហេវំ វត្តព្ពេ…បេ។…។|
    count |៨០|, |ស្វេវ មនុស្សោ សោ មហិំសោតិ។ អាមន្តា។ មនុស្សោ ហុត្វា មហិំសោ ហោតិ មហិំសោ ហុត្វា មនុស្សោ ហោតិ មនុស្សភូតោ អញ្ញោ មហិំសោ អញ្ញោ មនុស្សភូតោ ស្វេវាយំ សន្ធាវតីតិ មិច្ឆា…បេ។…។|
    block |សចេ ហិ សន្ធាវតិ ស្វេវ បុគ្គលោ ឥតោ ចុតោ បរំ លោកំ អនញ្ញោ ហេវំ មរណំ ន ហេហិតិ បាណាតិបាតោបិ នុបលព្ភតិ។ កម្មំ អត្ថិ កម្មវិបាកោ អត្ថិ កតានំ កម្មានំ វិបាកោ អត្ថិ កុសលាកុសលេ វិបច្ចមានេ ស្វេវាយំ សន្ធាវតីតិ មិច្ឆា។|
    count |៨១|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អត្ថិ កោចិ ខត្តិយោ ហុត្វា ព្រាហ្មណោ ហោតីតិ។ អាមន្តា។ ស្វេវ ខត្តិយោ សោ ព្រាហ្មណោតិ។ ន ហេវំ វត្តព្ពេ…បេ។…។|
    count |៨២|, |អត្ថិ កោចិ ខត្តិយោ ហុត្វា វេស្សោ ហោតិ សុទ្ទោ ហោតីតិ។ អាមន្តា។ ស្វេវ ខត្តិយោ សោ សុទ្ទោតិ។ ន ហេវំ វត្តព្ពេ…បេ។…។|
    count |៨៣|, |អត្ថិ កោចិ ព្រាហ្មណោ ហុត្វា វេស្សោ ហោតិ សុទ្ទោ ហោតិ ខត្តិយោ ហោតីតិ។ អាមន្តា។ ស្វេវ ព្រាហ្មណោ សោ ខត្តិយោតិ។ ន ហេវំ វត្តព្ពេ…បេ។…។|
    count |៨៤|, |អត្ថិ កោចិ វេស្សោ ហុត្វា សុទ្ទោ ហោតិ ខត្តិយោ ហោតិ ព្រាហ្មណោ ហោតីតិ។ អាមន្តា។ ស្វេវ វេស្សោ សោ ព្រាហ្មណោតិ។ ន ហេវំ វត្តព្ពេ…បេ។…។|
    count |៨៥|, |អត្ថិ កោចិ សុទ្ទោ ហុត្វា ខត្តិយោ ហោតិ ព្រាហ្មណោ ហោតិ វេស្សោ ហោតីតិ។ អាមន្តា។ ស្វេវ សុទ្ទោ សោ វេស្សោតិ។ ន ហេវំ វត្តព្ពេ…បេ។…។|
    count |៨៦|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ ហត្ថច្ឆិន្នោ ហត្ថច្ឆិន្នោវ ហោតិ បាទច្ឆិន្នោ បាទច្ឆិន្នោវ ហោតិ ហត្ថបាទច្ឆិន្នោ ហត្ថបាទច្ឆិន្នោវ ហោតិ កណ្ណច្ឆិន្នោ… នាសច្ឆិន្នោ… កណ្ណនាសច្ឆិន្នោ… អង្គុលិច្ឆិន្នោ… អឡច្ឆិន្នោ… កណ្ឌរច្ឆិន្នោ… កុណិហត្ថកោ… ផណហត្ថកោ… កុដ្ឋិយោ… គណ្ឌិយោ… កិលាសិយោ… សោសិយោ… អបមារិយោ… ឱដ្ឋោ… គោណោ… គទ្រភោ… សូករោ… មហិំសោ មហិំសោវ ហោតីតិ។ ន ហេវំ វត្តព្ពេ…បេ។…។|
    count |៨៧|, |ន វត្តព្ពំ ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ ននុ សោតាបន្នោ បុគ្គលោ មនុស្សលោកា ចុតោ ទេវលោកំ ឧបបន្នោ តត្ថបិ សោតាបន្នោវ ហោតីតិ។ អាមន្តា។|
    block |ហញ្ចិ សោតាបន្នោ បុគ្គលោ មនុស្សលោកា ចុតោ ទេវលោកំ ឧបបន្នោ តត្ថបិ សោតាបន្នោវ ហោតិ តេន វត រេ វត្តព្ពេ ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។|
    count |៨៨|, |សោតាបន្នោ បុគ្គលោ មនុស្សលោកា ចុតោ ទេវលោកំ ឧបបន្នោ តត្ថបិ សោតាបន្នោវ ហោតីតិ កត្វា តេន ច ការណេន ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ សោតាបន្នោ បុគ្គលោ មនុស្សលោកា ចុតោ ទេវលោកំ ឧបបន្នោ តត្ថបិ មនុស្សោ ហោតីតិ កត្វា។ ន ហេវំ វត្តព្ពេ…បេ។…។|
    count |៨៩|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អនញ្ញោ អវិគតោ សន្ធាវតីតិ។ ន ហេវំ វត្តព្ពេ…បេ។…។|
    count |៩០|, |អនញ្ញោ អវិគតោ សន្ធាវតីតិ។ អាមន្តា។ ហត្ថច្ឆិន្នោ ហត្ថច្ឆិន្នោវ ហោតិ បាទច្ឆិន្នោ បាទច្ឆិន្នោវ ហោតិ ហត្ថបាទច្ឆិន្នោ ហត្ថបាទច្ឆិន្នោវ ហោតិ កណ្ណច្ឆិន្នោ… នាសច្ឆិន្នោ… កណ្ណនាសច្ឆិន្នោ… អង្គុលិច្ឆិន្នោ… អឡច្ឆិន្នោ… កណ្ឌរច្ឆិន្នោ… កុណិហត្ថកោ… ផណហត្ថកោ… កុដ្ឋិយោ… គណ្ឌិយោ… កិលាសិយោ… សោសិយោ… អបមារិយោ… ឱដ្ឋោ… គោណោ… គទ្រភោ… សូករោ… មហិំសោ មហិំសោវ ហោតីតិ។ ន ហេវំ វត្តព្ពេ…បេ។…។|
    count |៩១|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ សរូបោ សន្ធាវតីតិ។ ន ហេវំ វត្តព្ពេ…បេ។… សរូបោ សន្ធាវតីតិ។ អាមន្តា។ តំ ជីវំ តំ សរីរន្តិ។ ន ហេវំ វត្តព្ពេ…បេ។…។|
    block |សវេទនោ…បេ។… សសញ្ញោ…បេ។… សសង្ខារោ…បេ។… សវិញ្ញាណោ សន្ធាវតីតិ។ ន ហេវំ វត្តព្ពេ…បេ។… សវិញ្ញាណោ សន្ធាវតីតិ។ អាមន្តា។ តំ ជីវំ តំ សរីរន្តិ។ ន ហេវំ វត្តព្ពេ…បេ។…។|
    count |៩២|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ អរូបោ សន្ធាវតីតិ។ ន ហេវំ វត្តព្ពេ…បេ។… អរូបោ សន្ធាវតីតិ។ អាមន្តា។ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ…បេ។…។|
    block |អវេទនោ…បេ។… អសញ្ញោ…បេ។… អសង្ខារោ…បេ។… អវិញ្ញាណោ សន្ធាវតីតិ។ ន ហេវំ វត្តព្ពេ…បេ។… អវិញ្ញាណោ សន្ធាវតីតិ។ អាមន្តា។ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ…បេ។…។|
    count |៩៣|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ រូបំ សន្ធាវតីតិ។ ន ហេវំ វត្តព្ពេ…បេ។… រូបំ សន្ធាវតីតិ។ អាមន្តា។ តំ ជីវំ តំ សរីរន្តិ។ ន ហេវំ វត្តព្ពេ…បេ។…។|
    block |វេទនា …បេ។… សញ្ញា…បេ។… សង្ខារា…បេ។… វិញ្ញាណំ សន្ធាវតីតិ។ ន ហេវំ វត្តព្ពេ…បេ។… វិញ្ញាណំ សន្ធាវតីតិ។ អាមន្តា។ តំ ជីវំ តំ សរីរន្តិ។ ន ហេវំ វត្តព្ពេ…បេ។…។|
    count |៩៤|, |ស្វេវ បុគ្គលោ សន្ធាវតិ អស្មា លោកា បរំ លោកំ បរស្មា លោកា ឥមំ លោកន្តិ។ អាមន្តា។ រូបំ ន សន្ធាវតីតិ។ ន ហេវំ វត្តព្ពេ…បេ។… រូបំ ន សន្ធាវតីតិ។ អាមន្តា។ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ…បេ។…។|
    block |វេទនា …បេ។… សញ្ញា…បេ។… សង្ខារា…បេ។… វិញ្ញាណំ ន សន្ធាវតីតិ។ ន ហេវំ វត្តព្ពេ…បេ។… វិញ្ញាណំ ន សន្ធាវតីតិ។ អាមន្តា។ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ។ សំខិត្តំ។|
    stand |គតិអនុយោគោ។|
  block |១២។ ឧបាទាបញ្ញត្តានុយោគោ|
    count |៩៥|, |រូបំ ឧបាទាយ បុគ្គលស្ស បញ្ញត្តីតិ។ អាមន្តា។ រូបំ អនិច្ចំ សង្ខតំ បដិច្ចសមុប្បន្នំ ខយធម្មំ វយធម្មំ វិរាគធម្មំ និរោធធម្មំ វិបរិណាមធម្មន្តិ។ អាមន្តា។ បុគ្គលោបិ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ ន ហេវំ វត្តព្ពេ…បេ។…។|
    count |៩៦|, |វេទនំ ឧបាទាយ… សញ្ញំ ឧបាទាយ… សង្ខារេ ឧបាទាយ… វិញ្ញាណំ ឧបាទាយ បុគ្គលស្ស បញ្ញត្តីតិ។ អាមន្តា។ វិញ្ញាណំ អនិច្ចំ សង្ខតំ បដិច្ចសមុប្បន្នំ ខយធម្មំ វយធម្មំ វិរាគធម្មំ និរោធធម្មំ វិបរិណាមធម្មន្តិ។ អាមន្តា។ បុគ្គលោបិ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ ន ហេវំ វត្តព្ពេ…បេ។…។|
    count |៩៧|, |រូបំ ឧបាទាយ បុគ្គលស្ស បញ្ញត្តីតិ។ អាមន្តា។ នីលំ រូបំ ឧបាទាយ នីលកស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… បីតំ រូបំ ឧបាទាយ… លោហិតំ រូបំ ឧបាទាយ… ឱទាតំ រូបំ ឧបាទាយ… សនិទស្សនំ រូបំ ឧបាទាយ… អនិទស្សនំ រូបំ ឧបាទាយ… សប្បដិឃំ រូបំ ឧបាទាយ… អប្បដិឃំ រូបំ ឧបាទាយ អប្បដិឃស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។…។|
    count |៩៨|, |វេទនំ ឧបាទាយ បុគ្គលស្ស បញ្ញត្តីតិ។ អាមន្តា។ កុសលំ វេទនំ ឧបាទាយ កុសលស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… កុសលំ វេទនំ ឧបាទាយ កុសលស្ស បុគ្គលស្ស បញ្ញត្តីតិ។ អាមន្តា។ កុសលា វេទនា សផលា សវិបាកា ឥដ្ឋផលា កន្តផលា មនុញ្ញផលា អសេចនកផលា សុខុទ្រយា សុខវិបាកាតិ។ អាមន្តា។ កុសលោបិ បុគ្គលោ សផលោ សវិបាកោ ឥដ្ឋផលោ កន្តផលោ មនុញ្ញផលោ អសេចនកផលោ សុខុទ្រយោ សុខវិបាកោតិ។ ន ហេវំ វត្តព្ពេ…បេ។…។|
    count |៩៩|, |វេទនំ ឧបាទាយ បុគ្គលស្ស បញ្ញត្តីតិ។ អាមន្តា។ អកុសលំ វេទនំ ឧបាទាយ អកុសលស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… អកុសលំ វេទនំ ឧបាទាយ អកុសលស្ស បុគ្គលស្ស បញ្ញត្តីតិ។ អាមន្តា។ អកុសលា វេទនា សផលា សវិបាកា អនិដ្ឋផលា អកន្តផលា អមនុញ្ញផលា សេចនកផលា ទុក្ខុទ្រយា ទុក្ខវិបាកាតិ។ អាមន្តា។ អកុសលោបិ បុគ្គលោ សផលោ សវិបាកោ អនិដ្ឋផលោ អកន្តផលោ អមនុញ្ញផលោ សេចនកផលោ ទុក្ខុទ្រយោ ទុក្ខវិបាកោតិ។ ន ហេវំ វត្តព្ពេ…បេ។…។|
    count |១០០|, |វេទនំ ឧបាទាយ បុគ្គលស្ស បញ្ញត្តីតិ។ អាមន្តា។ អព្យាកតំ វេទនំ ឧបាទាយ អព្យាកតស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… អព្យាកតំ វេទនំ ឧបាទាយ អព្យាកតស្ស បុគ្គលស្ស បញ្ញត្តីតិ។ អាមន្តា។ អព្យាកតា វេទនា អនិច្ចា សង្ខតា បដិច្ចសមុប្បន្នា ខយធម្មា វយធម្មា វិរាគធម្មា និរោធធម្មា វិបរិណាមធម្មាតិ។ អាមន្តា។ អព្យាកតោបិ បុគ្គលោ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ ន ហេវំ វត្តព្ពេ…បេ។…។|
    count |១០១|, |សញ្ញំ ឧបាទាយ… សង្ខារេ ឧបាទាយ… វិញ្ញាណំ ឧបាទាយ បុគ្គលស្ស បញ្ញត្តីតិ។ អាមន្តា។ កុសលំ វិញ្ញាណំ ឧបាទាយ កុសលស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… កុសលំ វិញ្ញាណំ ឧបាទាយ កុសលស្ស បុគ្គលស្ស បញ្ញត្តីតិ។ អាមន្តា។ កុសលំ វិញ្ញាណំ សផលំ សវិបាកំ ឥដ្ឋផលំ កន្តផលំ មនុញ្ញផលំ អសេចនកផលំ សុខុទ្រយំ សុខវិបាកន្តិ។ អាមន្តា។ កុសលោបិ បុគ្គលោ សផលោ សវិបាកោ ឥដ្ឋផលោ កន្តផលោ មនុញ្ញផលោ អសេចនកផលោ សុខុទ្រយោ សុខវិបាកោតិ។ ន ហេវំ វត្តព្ពេ…បេ។…។|
    count |១០២|, |វិញ្ញាណំ ឧបាទាយ បុគ្គលស្ស បញ្ញត្តីតិ។ អាមន្តា។ អកុសលំ វិញ្ញាណំ ឧបាទាយ អកុសលស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… អកុសលំ វិញ្ញាណំ ឧបាទាយ អកុសលស្ស បុគ្គលស្ស បញ្ញត្តីតិ។ អាមន្តា។ អកុសលំ វិញ្ញាណំ សផលំ សវិបាកំ អនិដ្ឋផលំ អកន្តផលំ អមនុញ្ញផលំ សេចនកផលំ ទុក្ខុទ្រយំ ទុក្ខវិបាកន្តិ។ អាមន្តា។ អកុសលោបិ បុគ្គលោ សផលោ សវិបាកោ អនិដ្ឋផលោ អកន្តផលោ អមនុញ្ញផលោ សេចនកផលោ ទុក្ខុទ្រយោ ទុក្ខវិបាកោតិ។ ន ហេវំ វត្តព្ពេ…បេ។…។|
    count |១០៣|, |វិញ្ញាណំ ឧបាទាយ បុគ្គលស្ស បញ្ញត្តីតិ។ អាមន្តា។ អព្យាកតំ វិញ្ញាណំ ឧបាទាយ អព្យាកតស្ស បុគ្គលស្ស បញ្ញត្តីតិ។ ន ហេវំ វត្តព្ពេ…បេ។… អព្យាកតំ វិញ្ញាណំ ឧបាទាយ អព្យាកតស្ស បុគ្គលស្ស បញ្ញត្តីតិ។ អាមន្តា។ អព្យាកតំ វិញ្ញាណំ អនិច្ចំ សង្ខតំ បដិច្ចសមុប្បន្នំ ខយធម្មំ វយធម្មំ វិរាគធម្មំ និរោធធម្មំ វិបរិណាមធម្មន្តិ។ អាមន្តា។ អព្យាកតោបិ បុគ្គលោ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ ន ហេវំ វត្តព្ពេ…បេ។…។|
    count |១០៤|, |ចក្ខុំ ឧបាទាយ ចក្ខុមា បុគ្គលោតិ វត្តព្ពោតិ។ អាមន្តា។ ចក្ខុម្ហិ និរុទ្ធេ ចក្ខុមា បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ…បេ។… សោតំ ឧបាទាយ… ឃានំ ឧបាទាយ… ជិវ្ហំ ឧបាទាយ… កាយំ ឧបាទាយ… មនំ ឧបាទាយ មនវា បុគ្គលោតិ វត្តព្ពោតិ។ អាមន្តា។ មនម្ហិ និរុទ្ធេ មនវា បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ។|
    count |១០៥|, |មិច្ឆាទិដ្ឋិំ ឧបាទាយ មិច្ឆាទិដ្ឋិយោ បុគ្គលោតិ វត្តព្ពោតិ។ អាមន្តា។ មិច្ឆាទិដ្ឋិយា និរុទ្ធាយ មិច្ឆាទិដ្ឋិយោ បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ។ មិច្ឆាសង្កប្បំ ឧបាទាយ… មិច្ឆាវាចំ ឧបាទាយ… មិច្ឆាកម្មន្តំ ឧបាទាយ… មិច្ឆាអាជីវំ ឧបាទាយ … មិច្ឆាវាយាមំ ឧបាទាយ… មិច្ឆាសតិំ ឧបាទាយ… មិច្ឆាសមាធិំ ឧបាទាយ មិច្ឆាសមាធិយោ បុគ្គលោតិ វត្តព្ពោតិ។ អាមន្តា។ មិច្ឆាសមាធិម្ហិ និរុទ្ធេ មិច្ឆាសមាធិយោ បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ។|
    count |១០៦|, |សម្មាទិដ្ឋិំ ឧបាទាយ សម្មាទិដ្ឋិយោ បុគ្គលោតិ វត្តព្ពោតិ។ អាមន្តា។ សម្មាទិដ្ឋិយា និរុទ្ធាយ សម្មាទិដ្ឋិយោ បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ…បេ។… សម្មាសង្កប្បំ ឧបាទាយ… សម្មាវាចំ ឧបាទាយ… សម្មាកម្មន្តំ ឧបាទាយ… សម្មាអាជីវំ ឧបាទាយ… សម្មាវាយាមំ ឧបាទាយ… សម្មាសតិំ ឧបាទាយ… សម្មាសមាធិំ ឧបាទាយ សម្មាសមាធិយោ បុគ្គលោតិ វត្តព្ពោតិ។ អាមន្តា។ សម្មាសមាធិម្ហិ និរុទ្ធេ សម្មាសមាធិយោ បុគ្គលោ និរុទ្ធោតិ វត្តព្ពោតិ។ ន ហេវំ វត្តព្ពេ…បេ។…។|
    count |១០៧|, |រូបំ ឧបាទាយ វេទនំ ឧបាទាយ បុគ្គលស្ស បញ្ញត្តីតិ។ អាមន្តា។ ទ្វិន្នំ ខន្ធានំ ឧបាទាយ ទ្វិន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… រូបំ ឧបាទាយ វេទនំ ឧបាទាយ សញ្ញំ ឧបាទាយ សង្ខារេ ឧបាទាយ វិញ្ញាណំ ឧបាទាយ បុគ្គលស្ស បញ្ញត្តីតិ។ អាមន្តា។ បញ្ចន្នំ ខន្ធានំ ឧបាទាយ បញ្ចន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។…។|
    count |១០៨|, |ចក្ខាយតនំ ឧបាទាយ សោតាយតនំ ឧបាទាយ បុគ្គលស្ស បញ្ញត្តីតិ។ អាមន្តា។ ទ្វិន្នំ អាយតនានំ ឧបាទាយ ទ្វិន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… ចក្ខាយតនំ ឧបាទាយ សោតាយតនំ ឧបាទាយ…បេ។… ធម្មាយតនំ ឧបាទាយ បុគ្គលស្ស បញ្ញត្តីតិ។ អាមន្តា។ ទ្វាទសន្នំ អាយតនានំ ឧបាទាយ ទ្វាទសន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។…។|
    count |១០៩|, |ចក្ខុធាតុំ ឧបាទាយ សោតធាតុំ ឧបាទាយ បុគ្គលស្ស បញ្ញត្តីតិ។ អាមន្តា។ ទ្វិន្នំ ធាតូនំ ឧបាទាយ ទ្វិន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… ចក្ខុធាតុំ ឧបាទាយ សោតធាតុំ ឧបាទាយ…បេ។… ធម្មធាតុំ ឧបាទាយ បុគ្គលស្ស បញ្ញត្តីតិ។ អាមន្តា។ អដ្ឋារសន្នំ ធាតូនំ ឧបាទាយ អដ្ឋារសន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។…។|
    count |១១០|, |ចក្ខុន្ទ្រិយំ ឧបាទាយ សោតិន្ទ្រិយំ ឧបាទាយ បុគ្គលស្ស បញ្ញត្តីតិ។ អាមន្តា។ ទ្វិន្នំ ឥន្ទ្រិយានំ ឧបាទាយ ទ្វិន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… ចក្ខុន្ទ្រិយំ ឧបាទាយ សោតិន្ទ្រិយំ ឧបាទាយ…បេ។… អញ្ញាតាវិន្ទ្រិយំ ឧបាទាយ បុគ្គលស្ស បញ្ញត្តីតិ។ អាមន្តា។ ពាវីសតីនំ ឥន្ទ្រិយានំ ឧបាទាយ ពាវីសតីនំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។…។|
    count |១១១|, |ឯកវោការភវំ ឧបាទាយ ឯកស្ស បុគ្គលស្ស បញ្ញត្តីតិ។ អាមន្តា។ ចតុវោការភវំ ឧបាទាយ ចតុន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… ឯកវោការភវំ ឧបាទាយ ឯកស្ស បុគ្គលស្ស បញ្ញត្តីតិ។ អាមន្តា។ បញ្ចវោការភវំ ឧបាទាយ បញ្ចន្នំ បុគ្គលានំ បញ្ញត្តីតិ។ ន ហេវំ វត្តព្ពេ…បេ។… ឯកវោការភវេ ឯកោវ បុគ្គលោតិ។ អាមន្តា។ ចតុវោការភវេ ចត្តារោវ បុគ្គលាតិ។ ន ហេវំ វត្តព្ពេ…បេ។… ឯកវោការភវេ ឯកោវ បុគ្គលោតិ។ អាមន្តា។ បញ្ចវោការភវេ បញ្ចេវ បុគ្គលាតិ។ ន ហេវំ វត្តព្ពេ…បេ។…។|
    count |១១២|, |យថា រុក្ខំ ឧបាទាយ ឆាយាយ បញ្ញត្តិ ឯវមេវំ រូបំ ឧបាទាយ បុគ្គលស្ស បញ្ញត្តីតិ។ យថា រុក្ខំ ឧបាទាយ ឆាយាយ បញ្ញត្តិ រុក្ខោបិ អនិច្ចោ ឆាយាបិ អនិច្ចា ឯវមេវំ រូបំ ឧបាទាយ បុគ្គលស្ស បញ្ញត្តិ រូបម្បិ អនិច្ចំ បុគ្គលោបិ អនិច្ចោតិ។ ន ហេវំ វត្តព្ពេ…បេ។… យថា រុក្ខំ ឧបាទាយ ឆាយាយ បញ្ញត្តិ អញ្ញោ រុក្ខោ អញ្ញា ឆាយា ឯវមេវំ រូបំ ឧបាទាយ បុគ្គលស្ស បញ្ញត្តិ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |១១៣|, |យថា គាមំ ឧបាទាយ គាមិកស្ស បញ្ញត្តិ ឯវមេវំ រូបំ ឧបាទាយ បុគ្គលស្ស បញ្ញត្តីតិ។ យថា គាមំ ឧបាទាយ គាមិកស្ស បញ្ញត្តិ អញ្ញោ គាមោ អញ្ញោ គាមិកោ ឯវមេវំ រូបំ ឧបាទាយ បុគ្គលស្ស បញ្ញត្តិ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |១១៤|, |យថា រដ្ឋំ ឧបាទាយ រញ្ញោ បញ្ញត្តិ ឯវមេវំ រូបំ ឧបាទាយ បុគ្គលស្ស បញ្ញត្តីតិ។ យថា រដ្ឋំ ឧបាទាយ រញ្ញោ បញ្ញត្តិ អញ្ញំ រដ្ឋំ អញ្ញោ រាជា ឯវមេវំ រូបំ ឧបាទាយ បុគ្គលស្ស បញ្ញត្តិ អញ្ញំ រូបំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |១១៥|, |យថា ន និគឡោ នេគឡិកោ យស្ស និគឡោ សោ នេគឡិកោ ឯវមេវំ ន រូបំ រូបវា យស្ស រូបំ សោ រូបវាតិ។ យថា ន និគឡោ នេគឡិកោ យស្ស និគឡោ សោ នេគឡិកោ អញ្ញោ និគឡោ អញ្ញោ នេគឡិកោ ឯវមេវំ ន រូបំ រូបវា យស្ស រូបំ សោ រូបវា អញ្ញំ រូបំ អញ្ញោ រូបវាតិ។ ន ហេវំ វត្តព្ពេ…បេ។…។|
    count |១១៦|, |ចិត្តេ ចិត្តេ បុគ្គលស្ស បញ្ញត្តីតិ។ អាមន្តា។ ចិត្តេ ចិត្តេ បុគ្គលោ ជាយតិ ជីយតិ មីយតិ ចវតិ ឧបបជ្ជតីតិ។ ន ហេវំ វត្តព្ពេ…បេ។… ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វាតិ។ អាមន្តា។ ទុតិយេ ចិត្តេ ឧប្បន្នេ ន វត្តព្ពំ កុមារកោតិ វា កុមារិកាតិ វាតិ។ វត្តព្ពំ។|
    block |អាជានាហិ និគ្គហំ។ ហញ្ចិ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា តេន វត រេ វត្តព្ពេ ទុតិយេ ចិត្តេ ឧប្បន្នេ ន វត្តព្ពំ កុមារកោតិ វា កុមារិកាតិ វាតិ។ យំ តត្ថ វទេសិ វត្តព្ពេ ខោ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា ទុតិយេ ចិត្តេ ឧប្បន្នេ វត្តព្ពំ កុមារកោតិ វា កុមារិកាតិ វាតិ មិច្ឆា។|
    block |ហញ្ចិ វា បន ទុតិយេ ចិត្តេ ឧប្បន្នេ វត្តព្ពំ កុមារកោតិ វា កុមារិកាតិ វា តេន វត រេ វត្តព្ពេ ទុតិយេ ចិត្តេ ឧប្បន្នេ វត្តព្ពំ សោតិ វា អញ្ញោតិ វាតិ។ យំ តត្ថ វទេសិ វត្តព្ពេ ខោ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា ទុតិយេ ចិត្តេ ឧប្បន្នេ វត្តព្ពំ កុមារកោតិ វា កុមារិកាតិ វាតិ មិច្ឆា។|
    count |១១៧|, |ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វាតិ។ អាមន្តា។ ទុតិយេ ចិត្តេ ឧប្បន្នេ ន វត្តព្ពំ ឥត្ថីតិ វា បុរិសោតិ វា គហដ្ឋោតិ វា បព្ពជិតោតិ វា ទេវោតិ វា មនុស្សោតិ វាតិ។ វត្តព្ពំ។|
    block |អាជានាហិ និគ្គហំ។ ហញ្ចិ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា តេន វត រេ វត្តព្ពេ ទុតិយេ ចិត្តេ ឧប្បន្នេ ន វត្តព្ពំ ទេវោតិ វា មនុស្សោតិ វាតិ។ យំ តត្ថ វទេសិ វត្តព្ពេ ខោ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា ទុតិយេ ចិត្តេ ឧប្បន្នេ វត្តព្ពំ ទេវោតិ វា មនុស្សោតិ វាតិ មិច្ឆា។|
    block |ហញ្ចិ វា បន ទុតិយេ ចិត្តេ ឧប្បន្នេ វត្តព្ពំ ទេវោតិ វា មនុស្សោតិ វា តេន វត រេ វត្តព្ពេ ទុតិយេ ចិត្តេ ឧប្បន្នេ វត្តព្ពំ សោតិ វា អញ្ញោតិ វាតិ។ យំ តត្ថ វទេសិ វត្តព្ពេ ខោ ទុតិយេ ចិត្តេ ឧប្បន្នេ ន វត្តព្ពំ សោតិ វា អញ្ញោតិ វា ទុតិយេ ចិត្តេ ឧប្បន្នេ វត្តព្ពំ ទេវោតិ វា មនុស្សោតិ វាតិ មិច្ឆា…បេ។…។|
    count |១១៨|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ យោ បស្សតិ យំ បស្សតិ យេន បស្សតិ សោ បស្សតិ តំ បស្សតិ តេន បស្សតីតិ។ អាមន្តា។ ហញ្ចិ យោ បស្សតិ យំ បស្សតិ យេន បស្សតិ សោ បស្សតិ តំ បស្សតិ តេន បស្សតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១១៩|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ យោ សុណាតិ…បេ។… យោ ឃាយតិ… យោ សាយតិ… យោ ផុសតិ… យោ វិជានាតិ យំ វិជានាតិ យេន វិជានាតិ សោ វិជានាតិ តំ វិជានាតិ តេន វិជានាតីតិ។ អាមន្តា។ ហញ្ចិ យោ វិជានាតិ យំ វិជានាតិ យេន វិជានាតិ សោ វិជានាតិ តំ វិជានាតិ តេន វិជានាតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១២០|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ យោ ន បស្សតិ យំ ន បស្សតិ យេន ន បស្សតិ សោ ន បស្សតិ តំ ន បស្សតិ តេន ន បស្សតីតិ។ អាមន្តា។ ហញ្ចិ យោ ន បស្សតិ យំ ន បស្សតិ យេន ន បស្សតិ សោ ន បស្សតិ តំ ន បស្សតិ តេន ន បស្សតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    block |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ យោ ន សុណាតិ…បេ។… យោ ន ឃាយតិ… យោ ន សាយតិ… យោ ន ផុសតិ… យោ ន វិជានាតិ យំ ន វិជានាតិ យេន ន វិជានាតិ សោ ន វិជានាតិ តំ ន វិជានាតិ តេន ន វិជានាតីតិ។ អាមន្តា។ ហញ្ចិ យោ ន វិជានាតិ យំ ន វិជានាតិ យេន ន វិជានាតិ សោ ន វិជានាតិ តំ ន វិជានាតិ តេន ន វិជានាតិ នោ ច វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១២១|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ វុត្តំ ភគវតា បស្សាមហំ ភិក្ខវេ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ ចវមានេ ឧបបជ្ជមានេ ហីនេ បណីតេ សុវណ្ណេ ទុព្ពណ្ណេ សុគតេ ទុគ្គតេ យថាកម្មូបគេ សត្តេ បជានាមីតិ។ អត្ថេវ សុត្តន្តោតិ។ អាមន្តា។ តេន ហិ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១២២|, |វុត្តំ ភគវតា បស្សាមហំ ភិក្ខវេ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ ចវមានេ ឧបបជ្ជមានេ ហីនេ បណីតេ សុវណ្ណេ ទុព្ពណ្ណេ សុគតេ ទុគ្គតេ យថាកម្មូបគេ សត្តេ បជានាមីតិ កត្វា តេនេវ ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ភគវា ទិព្ពេន ចក្ខុនា វិសុទ្ធេន អតិក្កន្តមានុសកេន រូបំ បស្សតិ បុគ្គលំ បស្សតីតិ។ រូបំ បស្សតិ។ រូបំ បុគ្គលោ រូបំ ចវតិ រូបំ ឧបបជ្ជតិ រូបំ យថាកម្មូបគន្តិ។ ន ហេវំ វត្តព្ពេ។|
    block |ភគវា ទិព្ពេន ចក្ខុនា វិសុទ្ធេន អតិក្កន្តមានុសកេន រូបំ បស្សតិ បុគ្គលំ បស្សតីតិ។ បុគ្គលំ បស្សតិ។ បុគ្គលោ រូបំ រូបាយតនំ រូបធាតុ នីលំ បីតកំ លោហិតកំ ឱទាតំ ចក្ខុវិញ្ញេយ្យំ ចក្ខុស្មិំ បដិហញ្ញតិ ចក្ខុស្ស អាបាថំ អាគច្ឆតីតិ។ ន ហេវំ វត្តព្ពេ។|
    block |ភគវា ទិព្ពេន ចក្ខុនា វិសុទ្ធេន អតិក្កន្តមានុសកេន រូបំ បស្សតិ បុគ្គលំ បស្សតីតិ។ ឧភោ បស្សតិ។ ឧភោ រូបំ រូបាយតនំ រូបធាតុ ឧភោ នីលា ឧភោ បីតកា ឧភោ លោហិតកា ឧភោ ឱទាតា ឧភោ ចក្ខុវិញ្ញេយ្យា ឧភោ ចក្ខុស្មិំ បដិហញ្ញន្តិ ឧភោ ចក្ខុស្ស អាបាថំ អាគច្ឆន្តិ ឧភោ ចវន្តិ ឧភោ ឧបបជ្ជន្តិ ឧភោ យថាកម្មូបគាតិ។ ន ហេវំ វត្តព្ពេ។|
    stand |ឧបាទាបញ្ញត្តានុយោគោ។|
  block |១៣។ បុរិសការានុយោគោ|
    count |១២៣|, |កល្យាណបាបកានិ កម្មានិ ឧបលព្ភន្តីតិ។ អាមន្តា។ កល្យាណបាបកានំ កម្មានំ កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១២៤|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ តស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១២៥|, |តស្ស កត្តា ការេតា ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១២៦|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១២៧|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១២៨|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ មហាបថវី ឧបលព្ភតីតិ មហាបថវិយា កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១២៩|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ មហាសមុទ្ទោ ឧបលព្ភតីតិ មហាសមុទ្ទស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣០|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ សិនេរុបព្ពតរាជា ឧបលព្ភតីតិ សិនេរុស្ស បព្ពតរាជស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣១|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ អាបោ ឧបលព្ភតីតិ អាបស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣២|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ តេជោ ឧបលព្ភតីតិ តេជស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣៣|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ វាយោ ឧបលព្ភតីតិ វាយស្ស កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣៤|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ កត្តា ការេតា ឧបលព្ភតីតិ។ ន ហេវំ វត្តព្ពេ…បេ។…។|
    count |១៣៥|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា ឧបលព្ភតីតិ។ អាមន្តា។ អញ្ញានិ កល្យាណបាបកានិ កម្មានិ អញ្ញោ កល្យាណបាបកានំ កម្មានំ កត្តា ការេតាតិ។ ន ហេវំ វត្តព្ពេ…បេ។…។|
    count |១៣៦|, |កល្យាណបាបកានំ កម្មានំ វិបាកោ ឧបលព្ភតីតិ។ អាមន្តា។ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៣៧|, |កល្យាណបាបកានំ កម្មានំ វិបាកោ ឧបលព្ភតីតិ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ អាមន្តា។ តស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៣៨|, |តស្ស បដិសំវេទី ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៣៩|, |កល្យាណបាបកានំ កម្មានំ វិបាកោ ឧបលព្ភតីតិ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤០|, |កល្យាណបាបកានំ កម្មានំ វិបាកោ ឧបលព្ភតីតិ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤១|, |កល្យាណបាបកានំ កម្មានំ វិបាកោ ឧបលព្ភតីតិ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ អាមន្តា។ មហាបថវី ឧបលព្ភតីតិ…បេ។… មហាសមុទ្ទោ ឧបលព្ភតីតិ… សិនេរុបព្ពតរាជា ឧបលព្ភតីតិ… អាបោ ឧបលព្ភតីតិ… តេជោ ឧបលព្ភតីតិ… វាយោ ឧបលព្ភតីតិ…បេ។… តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤២|, |កល្យាណបាបកានំ កម្មានំ វិបាកោ ឧបលព្ភតីតិ កល្យាណបាបកានំ កម្មានំ វិបាកបដិសំវេទី ឧបលព្ភតីតិ។ អាមន្តា។ អញ្ញោ កល្យាណបាបកានំ កម្មានំ វិបាកោ អញ្ញោ កល្យាណបាបកានំ កម្មានំ វិបាកបដិសំវេទីតិ។ ន ហេវំ វត្តព្ពេ…បេ។…។|
    count |១៤៣|, |ទិព្ពំ សុខំ ឧបលព្ភតីតិ។ អាមន្តា។ ទិព្ពស្ស សុខស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤៤|, |ទិព្ពំ សុខំ ឧបលព្ភតីតិ ទិព្ពស្ស សុខស្ស បដិសំវេទី ឧបលព្ភតីតិ។ អាមន្តា។ តស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤៥|, |តស្ស បដិសំវេទី ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៤៦|, |ទិព្ពំ សុខំ ឧបលព្ភតីតិ ទិព្ពស្ស សុខស្ស បដិសំវេទី ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤៧|, |ទិព្ពំ សុខំ ឧបលព្ភតីតិ ទិព្ពស្ស សុខស្ស បដិសំវេទី ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤៨|, |ទិព្ពំ សុខំ ឧបលព្ភតីតិ ទិព្ពស្ស សុខស្ស បដិសំវេទី ឧបលព្ភតីតិ។ អាមន្តា។ មហាបថវី ឧបលព្ភតីតិ… មហាសមុទ្ទោ ឧបលព្ភតីតិ… សិនេរុបព្ពតរាជា ឧបលព្ភតីតិ… អាបោ ឧបលព្ភតីតិ… តេជោ ឧបលព្ភតីតិ… វាយោ ឧបលព្ភតីតិ…បេ។… តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៤៩|, |ទិព្ពំ សុខំ ឧបលព្ភតីតិ ទិព្ពស្ស សុខស្ស បដិសំវេទី ឧបលព្ភតីតិ។ អាមន្តា។ អញ្ញំ ទិព្ពំ សុខំ អញ្ញោ ទិព្ពស្ស សុខស្ស បដិសំវេទីតិ។ ន ហេវំ វត្តព្ពេ…បេ។…។|
    count |១៥០|, |មានុសកំ សុខំ ឧបលព្ភតីតិ។ អាមន្តា។ មានុសកស្ស សុខស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥១|, |មានុសកំ សុខំ ឧបលព្ភតីតិ មានុសកស្ស សុខស្ស បដិសំវេទី ឧបលព្ភតីតិ។ អាមន្តា។ តស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥២|, |តស្ស បដិសំវេទី ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៥៣|, |មានុសកំ សុខំ ឧបលព្ភតីតិ មានុសកស្ស សុខស្ស បដិសំវេទី ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥៤|, |មានុសកំ សុខំ ឧបលព្ភតីតិ មានុសកស្ស សុខស្ស បដិសំវេទី ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥៥|, |មានុសកំ សុខំ ឧបលព្ភតីតិ មានុសកស្ស សុខស្ស បដិសំវេទី ឧបលព្ភតីតិ។ អាមន្តា។ មហាបថវី ឧបលព្ភតីតិ…បេ។… មហាសមុទ្ទោ ឧបលព្ភតីតិ… សិនេរុបព្ពតរាជា ឧបលព្ភតីតិ… អាបោ ឧបលព្ភតីតិ… តេជោ ឧបលព្ភតីតិ… វាយោ ឧបលព្ភតីតិ… តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥៦|, |មានុសកំ សុខំ ឧបលព្ភតីតិ មានុសកស្ស សុខស្ស បដិសំវេទី ឧបលព្ភតីតិ។ អាមន្តា។ អញ្ញំ មានុសកំ សុខំ អញ្ញោ មានុសកស្ស សុខស្ស បដិសំវេទីតិ។ ន ហេវំ វត្តព្ពេ…បេ។…។|
    count |១៥៧|, |អាបាយិកំ ទុក្ខំ ឧបលព្ភតីតិ។ អាមន្តា។ អាបាយិកស្ស ទុក្ខស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥៨|, |អាបាយិកំ ទុក្ខំ ឧបលព្ភតីតិ អាបាយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ តស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៥៩|, |តស្ស បដិសំវេទី ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៦០|, |អាបាយិកំ ទុក្ខំ ឧបលព្ភតីតិ អាបាយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦១|, |អាបាយិកំ ទុក្ខំ ឧបលព្ភតីតិ អាបាយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦២|, |អាបាយិកំ ទុក្ខំ ឧបលព្ភតីតិ អាបាយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ មហាបថវី ឧបលព្ភតីតិ…បេ។… មហាសមុទ្ទោ ឧបលព្ភតីតិ… សិនេរុបព្ពតរាជា ឧបលព្ភតីតិ… អាបោ ឧបលព្ភតីតិ… តេជោ ឧបលព្ភតីតិ… វាយោ ឧបលព្ភតីតិ… តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦៣|, |អាបាយិកំ ទុក្ខំ ឧបលព្ភតីតិ អាបាយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ អញ្ញំ អាបាយិកំ ទុក្ខំ អញ្ញោ អាបាយិកស្ស ទុក្ខស្ស បដិសំវេទីតិ។ ន ហេវំ វត្តព្ពេ…បេ។…។|
    count |១៦៤|, |នេរយិកំ ទុក្ខំ ឧបលព្ភតីតិ។ អាមន្តា។ នេរយិកស្ស ទុក្ខស្ស បដិសំវេទី ឧបលព្ភតីតិ។ ន ហេវំ វត្តព្ពេ។|
    block |នេរយិកំ ទុក្ខំ ឧបលព្ភតីតិ នេរយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ តស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦៥|, |តស្ស បដិសំវេទី ឧបលព្ភតីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៦៦|, |នេរយិកំ ទុក្ខំ ឧបលព្ភតីតិ នេរយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ បុគ្គលោ ឧបលព្ភតីតិ បុគ្គលស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦៧|, |នេរយិកំ ទុក្ខំ ឧបលព្ភតីតិ នេរយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ និព្ពានំ ឧបលព្ភតីតិ និព្ពានស្ស បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦៨|, |នេរយិកំ ទុក្ខំ ឧបលព្ភតីតិ នេរយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ មហាបថវី ឧបលព្ភតីតិ…បេ។… មហាសមុទ្ទោ ឧបលព្ភតីតិ… សិនេរុបព្ពតរាជា ឧបលព្ភតីតិ… អាបោ ឧបលព្ភតីតិ… តេជោ ឧបលព្ភតីតិ… វាយោ ឧបលព្ភតីតិ… តិណកដ្ឋវនប្បតយោ ឧបលព្ភន្តីតិ តិណកដ្ឋវនប្បតីនំ បដិសំវេទី ឧបលព្ភតីតិ។ ន ហេវំ វត្តព្ពេ…បេ។…។|
    count |១៦៩|, |នេរយិកំ ទុក្ខំ ឧបលព្ភតីតិ នេរយិកស្ស ទុក្ខស្ស បដិសំវេទី ឧបលព្ភតីតិ។ អាមន្តា។ អញ្ញំ នេរយិកំ ទុក្ខំ អញ្ញោ នេរយិកស្ស ទុក្ខស្ស បដិសំវេទីតិ។ ន ហេវំ វត្តព្ពេ…បេ។…។|
    count |១៧០|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា វិបាកបដិសំវេទី ឧបលព្ភតីតិ។ អាមន្តា។ សោ ករោតិ សោ បដិសំវេទេតីតិ។ ន ហេវំ វត្តព្ពេ…បេ។…។|
    count |១៧១|, |សោ ករោតិ សោ បដិសំវេទេតីតិ។ អាមន្តា។ សយង្កតំ សុខទុក្ខន្តិ។ ន ហេវំ វត្តព្ពេ…បេ។…។|
    count |១៧២|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា វិបាកបដិសំវេទី ឧបលព្ភតីតិ។ អាមន្តា។ អញ្ញោ ករោតិ អញ្ញោ បដិសំវេទេតីតិ។ ន ហេវំ វត្តព្ពេ…បេ។…។|
    count |១៧៣|, |អញ្ញោ ករោតិ អញ្ញោ បដិសំវេទេតីតិ។ អាមន្តា។ បរង្កតំ សុខទុក្ខន្តិ។ ន ហេវំ វត្តព្ពេ…បេ។…។|
    count |១៧៤|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា វិបាកបដិសំវេទី ឧបលព្ភតីតិ។ អាមន្តា។ សោ ច អញ្ញោ ច ករោន្តិ សោ ច អញ្ញោ ច បដិសំវេទេន្តីតិ។ ន ហេវំ វត្តព្ពេ…បេ។…។|
    count |១៧៥|, |សោ ច អញ្ញោ ច ករោន្តិ សោ ច អញ្ញោ ច បដិសំវេទេន្តីតិ។ អាមន្តា។ សយង្កតញ្ច បរង្កតញ្ច សុខទុក្ខន្តិ។ ន ហេវំ វត្តព្ពេ…បេ។…។|
    count |១៧៦|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា វិបាកបដិសំវេទី ឧបលព្ភតីតិ។ អាមន្តា។ នេវ សោ ករោតិ ន សោ បដិសំវេទេតិ ន អញ្ញោ ករោតិ ន អញ្ញោ បដិសំវេទេតីតិ។ ន ហេវំ វត្តព្ពេ…បេ។…។|
    count |១៧៧|, |នេវ សោ ករោតិ ន សោ បដិសំវេទេតិ ន អញ្ញោ ករោតិ ន អញ្ញោ បដិសំវេទេតីតិ។ អាមន្តា។ អសយង្ការំ អបរង្ការំ អធិច្ចសមុប្បន្នំ សុខទុក្ខន្តិ។ ន ហេវំ វត្តព្ពេ…បេ។…។|
    count |១៧៨|, |កល្យាណបាបកានិ កម្មានិ ឧបលព្ភន្តីតិ កល្យាណបាបកានំ កម្មានំ កត្តា ការេតា វិបាកបដិសំវេទី ឧបលព្ភតីតិ។ អាមន្តា។ សោ ករោតិ សោ បដិសំវេទេតិ អញ្ញោ ករោតិ អញ្ញោ បដិសំវេទេតិ សោ ច អញ្ញោ ច ករោន្តិ សោ ច អញ្ញោ ច បដិសំវេទេន្តិ នេវ សោ ករោតិ ន សោ បដិសំវេទេតិ ន អញ្ញោ ករោតិ ន អញ្ញោ បដិសំវេទេតីតិ។ ន ហេវំ វត្តព្ពេ…បេ។…។|
    count |១៧៩|, |សោ ករោតិ សោ បដិសំវេទេតិ អញ្ញោ ករោតិ អញ្ញោ បដិសំវេទេតិ សោ ច អញ្ញោ ច ករោន្តិ សោ ច អញ្ញោ ច បដិសំវេទេន្តិ នេវ សោ ករោតិ ន សោ បដិសំវេទេតិ ន អញ្ញោ ករោតិ ន អញ្ញោ បដិសំវេទេតីតិ។ អាមន្តា។ សយង្កតំ សុខទុក្ខំ បរង្កតំ សុខទុក្ខំ សយង្កតញ្ច បរង្កតញ្ច សុខទុក្ខំ អសយង្ការំ អបរង្ការំ អធិច្ចសមុប្បន្នំ សុខទុក្ខន្តិ។ ន ហេវំ វត្តព្ពេ…បេ។…។|
    count |១៨០|, |កម្មំ អត្ថីតិ។ អាមន្តា។ កម្មការកោ អត្ថីតិ។ ន ហេវំ វត្តព្ពេ…បេ។…។|
    count |១៨១|, |កម្មំ អត្ថីតិ កម្មការកោ អត្ថីតិ។ អាមន្តា។ តស្ស ការកោ អត្ថីតិ។ ន ហេវំ វត្តព្ពេ…បេ។…។|
    count |១៨២|, |តស្ស ការកោ អត្ថីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។…។|
    count |១៨៣|, |កម្មំ អត្ថីតិ កម្មការកោ អត្ថីតិ។ អាមន្តា។ បុគ្គលោ អត្ថីតិ បុគ្គលស្ស ការកោ អត្ថីតិ។ ន ហេវំ វត្តព្ពេ…បេ។…។|
    count |១៨៤|, |កម្មំ អត្ថីតិ កម្មការកោ អត្ថីតិ។ អាមន្តា។ និព្ពានំ អត្ថីតិ និព្ពានស្ស ការកោ អត្ថីតិ។ ន ហេវំ វត្តព្ពេ…បេ។…។|
    count |១៨៥|, |កម្មំ អត្ថីតិ កម្មការកោ អត្ថីតិ។ អាមន្តា។ មហាបថវី អត្ថីតិ…បេ។… មហាសមុទ្ទោ អត្ថីតិ… សិនេរុបព្ពតរាជា អត្ថីតិ… អាបោ អត្ថីតិ… តេជោ អត្ថីតិ… វាយោ អត្ថីតិ… តិណកដ្ឋវនប្បតយោ អត្ថីតិ តិណកដ្ឋវនប្បតីនំ ការកោ អត្ថីតិ។ ន ហេវំ វត្តព្ពេ…បេ។…។|
    count |១៨៦|, |កម្មំ អត្ថីតិ កម្មការកោ អត្ថីតិ។ អាមន្តា។ អញ្ញំ កម្មំ អញ្ញោ កម្មការកោតិ។ ន ហេវំ វត្តព្ពេ…បេ។…។|
    count |១៨៧|, |វិបាកោ អត្ថីតិ។ អាមន្តា។ វិបាកបដិសំវេទី អត្ថីតិ។ ន ហេវំ វត្តព្ពេ…បេ។…។|
    count |១៨៨|, |វិបាកោ អត្ថីតិ វិបាកបដិសំវេទី អត្ថីតិ។ អាមន្តា។ តស្ស បដិសំវេទី អត្ថីតិ។ ន ហេវំ វត្តព្ពេ…បេ។…។|
    count |១៨៩|, |តស្ស បដិសំវេទី អត្ថីតិ។ អាមន្តា។ តស្ស តស្សេវ នត្ថិ ទុក្ខស្ស អន្តកិរិយា នត្ថិ វដ្ដុបច្ឆេទោ នត្ថិ អនុបាទាបរិនិព្ពានន្តិ។ ន ហេវំ វត្តព្ពេ…បេ។… វិបាកោ អត្ថីតិ វិបាកបដិសំវេទី អត្ថីតិ។ អាមន្តា។ បុគ្គលោ អត្ថីតិ បុគ្គលស្ស បដិសំវេទី អត្ថីតិ។ ន ហេវំ វត្តព្ពេ…បេ។…។|
    count |១៩០|, |វិបាកោ អត្ថីតិ វិបាកបដិសំវេទី អត្ថីតិ។ អាមន្តា។ និព្ពានំ អត្ថីតិ និព្ពានស្ស បដិសំវេទី អត្ថីតិ។ ន ហេវំ វត្តព្ពេ…បេ។…។|
    count |១៩១|, |វិបាកោ អត្ថីតិ វិបាកបដិសំវេទី អត្ថីតិ។ អាមន្តា។ មហាបថវី អត្ថីតិ…បេ។… មហាសមុទ្ទោ អត្ថីតិ… សិនេរុបព្ពតរាជា អត្ថីតិ… អាបោ អត្ថីតិ… តេជោ អត្ថីតិ… វាយោ អត្ថីតិ… តិណកដ្ឋវនប្បតយោ អត្ថីតិ តិណកដ្ឋវនប្បតីនំ បដិសំវេទី អត្ថីតិ។ ន ហេវំ វត្តព្ពេ…បេ។…។|
    count |១៩២|, |វិបាកោ អត្ថីតិ វិបាកបដិសំវេទី អត្ថីតិ។ អាមន្តា។ អញ្ញោ វិបាកោ អញ្ញោ វិបាកបដិសំវេទីតិ។ ន ហេវំ វត្តព្ពេ។ សំខិត្តំ|
    stand |បុរិសការានុយោគោ។|
    stand |កល្យាណវគ្គោ បឋមោ។|
  block |១៤។ អភិញ្ញានុយោគោ|
    count |១៩៣|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ ឥទ្ធិំ វិកុព្ពតីតិ។ អាមន្តា។ ហញ្ចិ អត្ថិ កោចិ ឥទ្ធិំ វិកុព្ពតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១៩៤|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ ទិព្ពាយ សោតធាតុយា សទ្ទំ សុណាតិ…បេ។… បរចិត្តំ វិជានាតិ… បុព្ពេនិវាសំ អនុស្សរតិ… ទិព្ពេន ចក្ខុនា រូបំ បស្សតិ… អាសវានំ ខយំ សច្ឆិករោតីតិ។ អាមន្តា។ ហញ្ចិ អត្ថិ កោចិ អាសវានំ ខយំ សច្ឆិករោតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១៩៥|, |អត្ថិ កោចិ ឥទ្ធិំ វិកុព្ពតីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ យោ ឥទ្ធិំ វិកុព្ពតិ ស្វេវ បុគ្គលោ។ យោ ឥទ្ធិំ ន វិកុព្ពតិ ន សោ បុគ្គលោតិ។ ន ហេវំ វត្តព្ពេ…បេ។…។|
    count |១៩៦|, |យោ ទិព្ពាយ សោតធាតុយា សទ្ទំ សុណាតិ…បេ។… យោ បរចិត្តំ វិជានាតិ… យោ បុព្ពេនិវាសំ អនុស្សរតិ… យោ ទិព្ពេន ចក្ខុនា រូបំ បស្សតិ… យោ អាសវានំ ខយំ សច្ឆិករោតិ ស្វេវ បុគ្គលោ។ យោ អាសវានំ ខយំ ន សច្ឆិករោតិ ន សោ បុគ្គលោតិ។ ន ហេវំ វត្តព្ពេ…បេ។…។|
    stand |អភិញ្ញានុយោគោ។|
  block |១៥-១៨។ ញាតកានុយោគាទិ|
    count |១៩៧|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ មាតា អត្ថីតិ។ អាមន្តា។ ហញ្ចិ មាតា អត្ថិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១៩៨|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ បិតា អត្ថិ…បេ។… ភាតា អត្ថិ… ភគិនី អត្ថិ… ខត្តិយោ អត្ថិ … ព្រាហ្មណោ អត្ថិ… វេស្សោ អត្ថិ… សុទ្ទោ អត្ថិ… គហដ្ឋោ អត្ថិ… បព្ពជិតោ អត្ថិ… ទេវោ អត្ថិ… មនុស្សោ អត្ថីតិ។ អាមន្តា។ ហញ្ចិ មនុស្សោ អត្ថិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |១៩៩|, |មាតា អត្ថីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អត្ថិ កោចិ ន មាតា ហុត្វា មាតា ហោតីតិ។ អាមន្តា។ អត្ថិ កោចិ ន បុគ្គលោ ហុត្វា បុគ្គលោ ហោតីតិ។ ន ហេវំ វត្តព្ពេ…បេ។… អត្ថិ កោចិ ន បិតា ហុត្វា…បេ។… ន ភាតា ហុត្វា… ន ភគិនី ហុត្វា… ន ខត្តិយោ ហុត្វា… ន ព្រាហ្មណោ ហុត្វា… ន វេស្សោ ហុត្វា… ន សុទ្ទោ ហុត្វា… ន គហដ្ឋោ ហុត្វា… ន បព្ពជិតោ ហុត្វា… ន ទេវោ ហុត្វា… ន មនុស្សោ ហុត្វា មនុស្សោ ហោតីតិ។ អាមន្តា។ អត្ថិ កោចិ ន បុគ្គលោ ហុត្វា បុគ្គលោ ហោតីតិ។ ន ហេវំ វត្តព្ពេ…បេ។…។|
    count |២០០|, |មាតា អត្ថីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អត្ថិ កោចិ មាតា ហុត្វា ន មាតា ហោតីតិ។ អាមន្តា។ អត្ថិ កោចិ បុគ្គលោ ហុត្វា ន បុគ្គលោ ហោតីតិ។ ន ហេវំ វត្តព្ពេ…បេ។…។|
    block |អត្ថិ កោចិ បិតា ហុត្វា… ភាតា ហុត្វា… ភគិនី ហុត្វា… ខត្តិយោ ហុត្វា… ព្រាហ្មណោ ហុត្វា… វេស្សោ ហុត្វា… សុទ្ទោ ហុត្វា… គហដ្ឋោ ហុត្វា… បព្ពជិតោ ហុត្វា… ទេវោ ហុត្វា… មនុស្សោ ហុត្វា ន មនុស្សោ ហោតីតិ។ អាមន្តា។ អត្ថិ កោចិ បុគ្គលោ ហុត្វា ន បុគ្គលោ ហោតីតិ។ ន ហេវំ វត្តព្ពេ…បេ។…។|
  block |១៩។ បដិវេធានុយោគោ|
    count |២០១|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ សោតាបន្នោ អត្ថីតិ។ អាមន្តា។ ហញ្ចិ សោតាបន្នោ អត្ថិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២០២|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ សកទាគាមី អត្ថិ…បេ។… អនាគាមី អត្ថិ… អរហា អត្ថិ… ឧភតោភាគវិមុត្តោ អត្ថិ… បញ្ញាវិមុត្តោ អត្ថិ… កាយសក្ខិ អត្ថិ… ទិដ្ឋិប្បត្តោ អត្ថិ… សទ្ធាវិមុត្តោ អត្ថិ… ធម្មានុសារី អត្ថិ… សទ្ធានុសារី អត្ថីតិ។ អាមន្តា។|
    block |ហញ្ចិ សទ្ធានុសារី អត្ថិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២០៣|, |សោតាបន្នោ អត្ថីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អត្ថិ កោចិ ន សោតាបន្នោ ហុត្វា សោតាបន្នោ ហោតីតិ។ អាមន្តា។ អត្ថិ កោចិ ន បុគ្គលោ ហុត្វា បុគ្គលោ ហោតីតិ។ ន ហេវំ វត្តព្ពេ…បេ។…។|
    count |២០៤|, |អត្ថិ កោចិ ន សកទាគាមី ហុត្វា… ន អនាគាមី ហុត្វា… ន អរហា ហុត្វា… ន ឧភតោភាគវិមុត្តោ ហុត្វា… ន បញ្ញាវិមុត្តោ ហុត្វា… ន កាយសក្ខិ ហុត្វា… ន ទិដ្ឋិប្បត្តោ ហុត្វា… ន សទ្ធាវិមុត្តោ ហុត្វា… ន ធម្មានុសារី ហុត្វា… ន សទ្ធានុសារី ហុត្វា សទ្ធានុសារី ហោតីតិ។ អាមន្តា។ អត្ថិ កោចិ ន បុគ្គលោ ហុត្វា បុគ្គលោ ហោតីតិ។ ន ហេវំ វត្តព្ពេ…បេ។…។|
    count |២០៥|, |សោតាបន្នោ អត្ថីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អត្ថិ កោចិ សោតាបន្នោ ហុត្វា ន សោតាបន្នោ ហោតីតិ។ អាមន្តា។ អត្ថិ កោចិ បុគ្គលោ ហុត្វា ន បុគ្គលោ ហោតីតិ។ ន ហេវំ វត្តព្ពេ…បេ។…។|
    block |អត្ថិ កោចិ សកទាគាមី ហុត្វា… អនាគាមី ហុត្វា ន អនាគាមី ហោតីតិ។ អាមន្តា។ អត្ថិ កោចិ បុគ្គលោ ហុត្វា ន បុគ្គលោ ហោតីតិ។ ន ហេវំ វត្តព្ពេ…បេ។…។|
    stand |បដិវេធានុយោគោ។|
  block |២០។ សង្ឃានុយោគោ|
    count |២០៦|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ចត្តារោ បុរិសយុគា អដ្ឋ បុរិសបុគ្គលា អត្ថីតិ។ អាមន្តា។ ហញ្ចិ ចត្តារោ បុរិសយុគា អដ្ឋ បុរិសបុគ្គលា អត្ថិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២០៧|, |ចត្តារោ បុរិសយុគា អដ្ឋ បុរិសបុគ្គលា អត្ថីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ចត្តារោ បុរិសយុគា អដ្ឋ បុរិសបុគ្គលា ពុទ្ធបាតុភាវា បាតុភវន្តីតិ។ អាមន្តា។ បុគ្គលោ ពុទ្ធបាតុភាវា បាតុភវតីតិ។ ន ហេវំ វត្តព្ពេ…បេ។…។|
    block |បុគ្គលោ ពុទ្ធបាតុភាវា បាតុភវតីតិ។ អាមន្តា។ ពុទ្ធស្ស ភគវតោ បរិនិព្ពុតេ ឧច្ឆិន្នោ បុគ្គលោ នត្ថិ បុគ្គលោតិ។ ន ហេវំ វត្តព្ពេ…បេ។…។|
    stand |សង្ឃានុយោគោ។|
  block |២១។ សច្ចិកដ្ឋសភាគានុយោគោ|
    count |២០៨|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ បុគ្គលោ សង្ខតោតិ។ ន ហេវំ វត្តព្ពេ…បេ។… បុគ្គលោ អសង្ខតោតិ។ ន ហេវំ វត្តព្ពេ…បេ។… បុគ្គលោ នេវ សង្ខតោ នាសង្ខតោតិ។ ន ហេវំ វត្តព្ពេ។|
    count |២០៩|, |បុគ្គលោ នេវ សង្ខតោ នាសង្ខតោតិ។ អាមន្តា។ សង្ខតញ្ច អសង្ខតញ្ច ឋបេត្វា អត្ថញ្ញា តតិយា កោដីតិ។ ន ហេវំ វត្តព្ពេ…បេ។…។|
    count |២១០|, |សង្ខតញ្ច អសង្ខតញ្ច ឋបេត្វា អត្ថញ្ញា តតិយា កោដីតិ។ អាមន្តា។ ននុ វុត្តំ ភគវតា ទ្វេមា ភិក្ខវេ ធាតុយោ។ កតមា ទ្វេ។ សង្ខតា ច ធាតុ អសង្ខតា ច ធាតុ។ ឥមា ខោ ភិក្ខវេ ទ្វេ ធាតុយោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ សង្ខតញ្ច អសង្ខតញ្ច ឋបេត្វា អត្ថញ្ញា តតិយា កោដីតិ។|
    count |២១១|, |បុគ្គលោ នេវ សង្ខតោ នាសង្ខតោតិ។ អាមន្តា។ អញ្ញំ សង្ខតំ អញ្ញំ អសង្ខតំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |២១២|, |ខន្ធា សង្ខតា និព្ពានំ អសង្ខតំ បុគ្គលោ នេវ សង្ខតោ នាសង្ខតោតិ។ អាមន្តា។ អញ្ញេ ខន្ធា អញ្ញំ និព្ពានំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |២១៣|, |រូបំ សង្ខតំ និព្ពានំ អសង្ខតំ បុគ្គលោ នេវ សង្ខតោ នាសង្ខតោតិ។ អាមន្តា។ អញ្ញំ រូបំ អញ្ញំ និព្ពានំ អញ្ញោ បុគ្គលោតិ។ ន ហេវំ វត្តព្ពេ។ វេទនា… សញ្ញា… សង្ខារា… វិញ្ញាណំ សង្ខតំ និព្ពានំ អសង្ខតំ បុគ្គលោ នេវ សង្ខតោ នាសង្ខតោតិ។ អាមន្តា។ អញ្ញំ វិញ្ញាណំ អញ្ញំ និព្ពានំ អញ្ញោ បុគ្គលោតិ។ ន ហេវំ វត្តព្ពេ…បេ។…។|
    count |២១៤|, |បុគ្គលស្ស ឧប្បាទោ បញ្ញាយតិ វយោ បញ្ញាយតិ ឋិតស្ស អញ្ញថត្តំ បញ្ញាយតីតិ។ អាមន្តា។ បុគ្គលោ សង្ខតោតិ។ ន ហេវំ វត្តព្ពេ…បេ។… វុត្តំ ភគវតា តីណិមានិ ភិក្ខវេ សង្ខតស្ស សង្ខតលក្ខណានិ។ សង្ខតានំ ភិក្ខវេ ធម្មានំ ឧប្បាទោ បញ្ញាយតិ វយោ បញ្ញាយតិ ឋិតានំ អញ្ញថត្តំ បញ្ញាយតីតិ។ បុគ្គលស្ស ឧប្បាទោ បញ្ញាយតិ វយោ បញ្ញាយតិ ឋិតស្ស អញ្ញថត្តំ បញ្ញាយតិ តេន ហិ បុគ្គលោ សង្ខតោតិ។|
    count |២១៥|, |បុគ្គលស្ស ន ឧប្បាទោ បញ្ញាយតិ ន វយោ បញ្ញាយតិ ន ឋិតស្ស អញ្ញថត្តំ បញ្ញាយតីតិ។ អាមន្តា។ បុគ្គលោ អសង្ខតោតិ។ ន ហេវំ វត្តព្ពេ…បេ។… វុត្តំ ភគវតា តីណិមានិ ភិក្ខវេ អសង្ខតស្ស អសង្ខតលក្ខណានិ។ អសង្ខតានំ ភិក្ខវេ ធម្មានំ ន ឧប្បាទោ បញ្ញាយតិ ន វយោ បញ្ញាយតិ ន ឋិតានំ អញ្ញថត្តំ បញ្ញាយតីតិ។ បុគ្គលស្ស ន ឧប្បាទោ បញ្ញាយតិ ន វយោ បញ្ញាយតិ ន ឋិតស្ស អញ្ញថត្តំ បញ្ញាយតិ តេន ហិ បុគ្គលោ អសង្ខតោតិ។|
    count |២១៦|, |បរិនិព្ពុតោ បុគ្គលោ អត្ថត្ថម្ហិ នត្ថត្ថម្ហីតិ។ អត្ថត្ថម្ហីតិ។ បរិនិព្ពុតោ បុគ្គលោ សស្សតោតិ។ ន ហេវំ វត្តព្ពេ…បេ។… នត្ថត្ថម្ហីតិ។ បរិនិព្ពុតោ បុគ្គលោ ឧច្ឆិន្នោតិ។ ន ហេវំ វត្តព្ពេ…បេ។…។|
    count |២១៧|, |បុគ្គលោ កិំ និស្សាយ តិដ្ឋតីតិ។ ភវំ និស្សាយ តិដ្ឋតីតិ។ ភវោ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ អាមន្តា។ បុគ្គលោបិ អនិច្ចោ សង្ខតោ បដិច្ចសមុប្បន្នោ ខយធម្មោ វយធម្មោ វិរាគធម្មោ និរោធធម្មោ វិបរិណាមធម្មោតិ។ ន ហេវំ វត្តព្ពេ…បេ។…។|
    count |២១៨|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ សុខំ វេទនំ វេទិយមានោ សុខំ វេទនំ វេទិយាមីតិ បជានាតីតិ។ អាមន្តា។ ហញ្ចិ អត្ថិ កោចិ សុខំ វេទនំ វេទិយមានោ សុខំ វេទនំ វេទិយាមីតិ បជានាតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២១៩|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ ទុក្ខំ វេទនំ វេទិយមានោ…បេ។… អទុក្ខមសុខំ វេទនំ វេទិយមានោ អទុក្ខមសុខំ វេទនំ វេទិយាមីតិ បជានាតីតិ។ អាមន្តា។ ហញ្ចិ អត្ថិ កោចិ អទុក្ខមសុខំ វេទនំ វេទិយមានោ អទុក្ខមសុខំ វេទនំ វេទិយាមីតិ បជានាតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២២០|, |អត្ថិ កោចិ សុខំ វេទនំ វេទិយមានោ សុខំ វេទនំ វេទិយាមីតិ បជានាតីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ យោ សុខំ វេទនំ វេទិយមានោ សុខំ វេទនំ វេទិយាមីតិ បជានាតិ ស្វេវ បុគ្គលោ យោ សុខំ វេទនំ វេទិយមានោ សុខំ វេទនំ វេទិយាមីតិ ន បជានាតិ ន សោ បុគ្គលោតិ។ ន ហេវំ វត្តព្ពេ…បេ។…។|
    block |យោ ទុក្ខំ វេទនំ វេទិយមានោ…បេ។… យោ អទុក្ខមសុខំ វេទនំ វេទិយមានោ អទុក្ខមសុខំ វេទនំ វេទិយាមីតិ បជានាតិ ស្វេវ បុគ្គលោ យោ អទុក្ខមសុខំ វេទនំ វេទិយមានោ អទុក្ខមសុខំ វេទនំ វេទិយាមីតិ ន បជានាតិ ន សោ បុគ្គលោតិ។ ន ហេវំ វត្តព្ពេ…បេ។…។|
    count |២២១|, |អត្ថិ កោចិ សុខំ វេទនំ វេទិយមានោ សុខំ វេទនំ វេទិយាមីតិ បជានាតីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញា សុខា វេទនា អញ្ញោ សុខំ វេទនំ វេទិយមានោ សុខំ វេទនំ វេទិយាមីតិ បជានាតីតិ។ ន ហេវំ វត្តព្ពេ…បេ។… អញ្ញា ទុក្ខា វេទនា…បេ។… អញ្ញា អទុក្ខមសុខា វេទនា អញ្ញោ អទុក្ខមសុខំ វេទនំ វេទិយមានោ អទុក្ខមសុខំ វេទនំ វេទិយាមីតិ បជានាតីតិ។ ន ហេវំ វត្តព្ពេ …បេ។…។|
    count |២២២|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ កាយេ កាយានុបស្សី វិហរតីតិ។ អាមន្តា។ ហញ្ចិ អត្ថិ កោចិ កាយេ កាយានុបស្សី វិហរតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២២៣|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អត្ថិ កោចិ វេទនាសុ…បេ។… ចិត្តេ… ធម្មេសុ ធម្មានុបស្សី វិហរតីតិ។ អាមន្តា។ ហញ្ចិ អត្ថិ កោចិ ធម្មេសុ ធម្មានុបស្សី វិហរតិ តេន វត រេ វត្តព្ពេ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២២៤|, |អត្ថិ កោចិ កាយេ កាយានុបស្សី វិហរតីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ យោ កាយេ កាយានុបស្សី វិហរតិ ស្វេវ បុគ្គលោ យោ ន កាយេ កាយានុបស្សី វិហរតិ ន សោ បុគ្គលោតិ។ ន ហេវំ វត្តព្ពេ…បេ។…។|
    block |យោ វេទនាសុ…បេ។… ចិត្តេ… ធម្មេសុ ធម្មានុបស្សី វិហរតិ ស្វេវ បុគ្គលោ យោ ន ធម្មេសុ ធម្មានុបស្សី វិហរតិ ន សោ បុគ្គលោតិ។ ន ហេវំ វត្តព្ពេ…បេ។…។|
    count |២២៥|, |អត្ថិ កោចិ កាយេ កាយានុបស្សី វិហរតីតិ កត្វា តេន ច ការណេន បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ អញ្ញោ កាយោ អញ្ញោ កាយេ កាយានុបស្សី វិហរតីតិ។ ន ហេវំ វត្តព្ពេ…បេ។… អញ្ញា វេទនា… អញ្ញំ ចិត្តំ… អញ្ញេ ធម្មា អញ្ញោ ធម្មេសុ ធម្មានុបស្សី វិហរតីតិ។ ន ហេវំ វត្តព្ពេ…បេ។…។|
    count |២២៦|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ វុត្តំ ភគវតា|
    block |អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២២៧|, |បុគ្គលោ អវេក្ខតីតិ។ អាមន្តា។ សហ រូបេន អវេក្ខតិ វិនា រូបេន អវេក្ខតីតិ។ សហ រូបេន អវេក្ខតីតិ។ តំ ជីវំ តំ សរីរន្តិ។ ន ហេវំ វត្តព្ពេ…បេ។… វិនា រូបេន អវេក្ខតីតិ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ…បេ។…។|
    count |២២៨|, |បុគ្គលោ អវេក្ខតីតិ។ អាមន្តា។ អព្ភន្តរគតោ អវេក្ខតិ ពហិទ្ធា និក្ខមិត្វា អវេក្ខតីតិ។ អព្ភន្តរគតោ អវេក្ខតីតិ។ តំ ជីវំ តំ សរីរន្តិ។ ន ហេវំ វត្តព្ពេ…បេ។… ពហិទ្ធា និក្ខមិត្វា អវេក្ខតីតិ អញ្ញំ ជីវំ អញ្ញំ សរីរន្តិ។ ន ហេវំ វត្តព្ពេ…បេ។…។|
    count |២២៩|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា អត្ថិ បុគ្គលោ អត្តហិតាយ បដិបន្នោតិ។ អត្ថេវ សុត្តន្តោតិ។ អាមន្តា។ តេន ហិ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣០|, |ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា ឯកបុគ្គលោ ភិក្ខវេ លោកេ ឧប្បជ្ជមានោ ឧប្បជ្ជតិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានន្តិ។ អត្ថេវ សុត្តន្តោតិ។ អាមន្តា។ តេន ហិ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣១|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា សព្ពេ ធម្មា អនត្តាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣២|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា ទុក្ខមេវ ឧប្បជ្ជមានំ ឧប្បជ្ជតិ ទុក្ខមេវ និរុជ្ឈមានំ និរុជ្ឈតីតិ ន កង្ខតិ ន វិចិកិច្ឆតិ អបរប្បច្ចយញ្ញាណមេវស្ស ឯត្ថ ហោតិ។ ឯត្តាវតា ខោ កច្ចាន សម្មាទិដ្ឋិ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៣|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ វជិរា ភិក្ខុនី មារំ បាបិមន្តំ ឯតទវោច|
    block |អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៤|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ អាយស្មា អានន្ទោ ភគវន្តំ ឯតទវោច សុញ្ញោ លោកោ សុញ្ញោ លោកោតិ ភន្តេ វុច្ចតិ។ កិត្តាវតា នុ ខោ ភន្តេ សុញ្ញោ លោកោតិ វុច្ចតីតិ។ យស្មា ខោ អានន្ទ សុញ្ញំ អត្តេន វា អត្តនិយេន វា តស្មា សុញ្ញោ លោកោតិ វុច្ចតិ។ កិញ្ចានន្ទ សុញ្ញំ អត្តេន វា អត្តនិយេន វា។ ចក្ខុំ ខោ អានន្ទ សុញ្ញំ អត្តេន វា អត្តនិយេន វា រូបា សុញ្ញា…បេ។… ចក្ខុវិញ្ញាណំ សុញ្ញំ… ចក្ខុសម្ផស្សោ សុញ្ញោ… យម្បិទំ ចក្ខុសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ សុញ្ញំ អត្តេន វា អត្តនិយេន វា សោតំ សុញ្ញំ…បេ។… សទ្ទា សុញ្ញា… ឃានំ សុញ្ញំ… គន្ធា សុញ្ញា… ជិវ្ហា សុញ្ញា… រសា សុញ្ញា… កាយោ សុញ្ញោ… ផោដ្ឋព្ពា សុញ្ញា… មនោ សុញ្ញោ… ធម្មា សុញ្ញា… មនោវិញ្ញាណំ សុញ្ញំ… មនោសម្ផស្សោ សុញ្ញោ… យម្បិទំ មនោសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ សុញ្ញំ អត្តេន វា អត្តនិយេន វា។ យស្មា ខោ អានន្ទ សុញ្ញំ អត្តេន វា អត្តនិយេន វា តស្មា សុញ្ញោ លោកោតិ វុច្ចតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៥|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា អត្តនិ វា ភិក្ខវេ សតិ អត្តនិយំ មេតិ អស្សាតិ។ ឯវំ ភន្តេ។ អត្តនិយេ វា ភិក្ខវេ សតិ អត្តា មេតិ អស្សាតិ។ ឯវំ ភន្តេ។ អត្តនិ ច ភិក្ខវេ អត្តនិយេ ច សច្ចតោ ថេតតោ អនុបលព្ភិយមានេ យម្បិទំ ទិដ្ឋិដ្ឋានំ សោ លោកោ សោ អត្តា សោ បេច្ច ភវិស្សាមិ និច្ចោ ធុវោ សស្សតោ អវិបរិណាមធម្មោ សស្សតិសមំ តថេវ ឋស្សាមីតិ នន្វាយំ ភិក្ខវេ កេវលោ បរិបូរោ ពាលធម្មោតិ។ កិញ្ហិ នោ សិយា ភន្តេ កេវលោ ហិ ភន្តេ បរិបូរោ ពាលធម្មោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៦|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា តយោ មេ សេនិយ សត្ថារោ សន្តោ សំវិជ្ជមានា លោកស្មិំ។ កតមេ តយោ។ ឥធ សេនិយ ឯកច្ចោ សត្ថា ទិដ្ឋេវ ធម្មេ អត្តានំ សច្ចតោ ថេតតោ បញ្ញាបេតិ អភិសម្បរាយញ្ច អត្តានំ សច្ចតោ ថេតតោ បញ្ញាបេតិ។|
    block |ឥធ បន សេនិយ ឯកច្ចោ សត្ថា ទិដ្ឋេវ ហិ ខោ ធម្មេ អត្តានំ សច្ចតោ ថេតតោ បញ្ញាបេតិ នោ ច ខោ អភិសម្បរាយំ អត្តានំ សច្ចតោ ថេតតោ បញ្ញាបេតិ។|
    block |ឥធ បន សេនិយ ឯកច្ចោ សត្ថា ទិដ្ឋេ ចេវ ធម្មេ អត្តានំ សច្ចតោ ថេតតោ ន បញ្ញាបេតិ អភិសម្បរាយញ្ច អត្តានំ សច្ចតោ ថេតតោ ន បញ្ញាបេតិ។|
    block |តត្រ សេនិយ យ្វាយំ សត្ថា ទិដ្ឋេ ចេវ ធម្មេ អត្តានំ សច្ចតោ ថេតតោ បញ្ញាបេតិ អភិសម្បរាយញ្ច អត្តានំ សច្ចតោ ថេតតោ បញ្ញាបេតិ អយំ វុច្ចតិ សេនិយ សត្ថា សស្សតវាទោ។|
    block |តត្រ សេនិយ យ្វាយំ សត្ថា ទិដ្ឋេវ ហិ ខោ ធម្មេ អត្តានំ សច្ចតោ ថេតតោ បញ្ញាបេតិ នោ ច ខោ អភិសម្បរាយំ អត្តានំ សច្ចតោ ថេតតោ បញ្ញាបេតិ អយំ វុច្ចតិ សេនិយ សត្ថា ឧច្ឆេទវាទោ។|
    block |តត្រ សេនិយ យ្វាយំ សត្ថា ទិដ្ឋេ ចេវ ធម្មេ អត្តានំ សច្ចតោ ថេតតោ ន បញ្ញាបេតិ អភិសម្បរាយញ្ច អត្តានំ សច្ចតោ ថេតតោ ន បញ្ញាបេតិ អយំ វុច្ចតិ សេនិយ សត្ថា សម្មាសម្ពុទ្ធោ។ ឥមេ ខោ សេនិយ តយោ សត្ថារោ សន្តោ សំវិជ្ជមានា លោកស្មិន្តិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៧|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា សប្បិកុម្ភោតិ។ អាមន្តា។ អត្ថិ កោចិ សប្បិស្ស កុម្ភំ ករោតីតិ។ ន ហេវំ វត្តព្ពេ…បេ។… តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។|
    count |២៣៨|, |បុគ្គលោ ឧបលព្ភតិ សច្ចិកដ្ឋបរមត្ថេនាតិ។ អាមន្តា។ ននុ ភគវា សច្ចវាទី កាលវាទី ភូតវាទី តថវាទី អវិតថវាទី អនញ្ញថវាទីតិ។ អាមន្តា។ វុត្តំ ភគវតា តេលកុម្ភោ… មធុកុម្ភោ… ផាណិតកុម្ភោ… ខីរកុម្ភោ… ឧទកកុម្ភោ… បានីយថាលកំ… បានីយកោសកំ… បានីយសរាវកំ… និច្ចភត្តំ… ធុវយាគូតិ។ អាមន្តា។ អត្ថិ កាចិ យាគុ និច្ចា ធុវា សស្សតា អវិបរិណាមធម្មាតិ។ ន ហេវំ វត្តព្ពេ។…បេ។…។ តេន ហិ ន វត្តព្ពំ បុគ្គលោ ឧបលព្ភតិ សច្ចិកដ្ឋបរមត្ថេនាតិ។ សំខិត្តំ|
    stand |សច្ចិកដ្ឋសភាគានុយោគោ។|
    stand |បុគ្គលកថា និដ្ឋិតា។|
