block |៥។ ឧប្បាទសំយុត្តំ|
  block |១។ ចក្ខុសុត្តំ|
    count |៣១២|, |សាវត្ថិនិទានំ។ យោ ខោ ភិក្ខវេ ចក្ខុស្ស ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ សោតស្ស ឧប្បាទោ ឋិតិ…បេ។… យោ ឃានស្ស ឧប្បាទោ ឋិតិ… យោ ជិវ្ហាយ ឧប្បាទោ ឋិតិ… យោ កាយស្ស ឧប្បាទោ ឋិតិ… យោ មនស្ស ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ភិក្ខវេ ចក្ខុស្ស និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោ។ យោ សោតស្ស និរោធោ…បេ។… យោ ឃានស្ស និរោធោ… យោ ជិវ្ហាយ និរោធោ… យោ កាយស្ស និរោធោ… យោ មនស្ស និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ បឋមំ។|
  block |២។ រូបសុត្តំ|
    count |៣១៣|, |សាវត្ថិនិទានំ។ យោ ខោ ភិក្ខវេ រូបានំ ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ សទ្ទានំ… យោ គន្ធានំ… យោ រសានំ… យោ ផោដ្ឋព្ពានំ… យោ ធម្មានំ ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ រូបានំ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោ។ យោ សទ្ទានំ… យោ គន្ធានំ… យោ រសានំ… យោ ផោដ្ឋព្ពានំ… យោ ធម្មានំ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ ទុតិយំ។|
  block |៣។ វិញ្ញាណសុត្តំ|
    count |៣១៤|, |សាវត្ថិនិទានំ។ យោ ខោ ភិក្ខវេ ចក្ខុវិញ្ញាណស្ស ឧប្បាទោ ឋិតិ…បេ។… ជរាមរណស្ស បាតុភាវោ…បេ។… យោ មនោវិញ្ញាណស្ស ឧប្បាទោ ឋិតិ…បេ។… ជរាមរណស្ស បាតុភាវោ។ យោ ច ខោ ភិក្ខវេ ចក្ខុវិញ្ញាណស្ស និរោធោ…បេ។… ជរាមរណស្ស អត្ថង្គមោ…បេ។… យោ មនោវិញ្ញាណស្ស និរោធោ…បេ។… ជរាមរណស្ស អត្ថង្គមោតិ។ តតិយំ។|
  block |៤។ សម្ផស្សសុត្តំ|
    count |៣១៥|, |សាវត្ថិនិទានំ។ យោ ខោ ភិក្ខវេ ចក្ខុសម្ផស្សស្ស ឧប្បាទោ ឋិតិ…បេ។… ជរាមរណស្ស បាតុភាវោ…បេ។… យោ មនោសម្ផស្សស្ស ឧប្បាទោ ឋិតិ…បេ។… ជរាមរណស្ស បាតុភាវោ។ យោ ច ខោ ភិក្ខវេ ចក្ខុសម្ផស្សស្ស និរោធោ…បេ។… ជរាមរណស្ស អត្ថង្គមោ…បេ។… យោ មនោសម្ផស្សស្ស និរោធោ…បេ។… ជរាមរណស្ស អត្ថង្គមោតិ។ ចតុត្ថំ។|
  block |៥។ សម្ផស្សជសុត្តំ|
    count |៣១៦|, |សាវត្ថិនិទានំ។ យោ ខោ ភិក្ខវេ ចក្ខុសម្ផស្សជាយ វេទនាយ ឧប្បាទោ ឋិតិ…បេ។… ជរាមរណស្ស បាតុភាវោ…បេ។…។|
    block |យោ មនោសម្ផស្សជាយ វេទនាយ ឧប្បាទោ ឋិតិ…បេ។… ជរាមរណស្ស បាតុភាវោ។ យោ ច ខោ ភិក្ខវេ ចក្ខុសម្ផស្សជាយ វេទនាយ និរោធោ វូបសមោ…បេ។… ជរាមរណស្ស អត្ថង្គមោ…បេ។… យោ មនោសម្ផស្សជាយ វេទនាយ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ បញ្ចមំ។|
  block |៦។ សញ្ញាសុត្តំ|
    count |៣១៧|, |សាវត្ថិនិទានំ។ យោ ខោ ភិក្ខវេ រូបសញ្ញាយ ឧប្បាទោ ឋិតិ…បេ។… ជរាមរណស្ស បាតុភាវោ…បេ។… យោ ធម្មសញ្ញាយ ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ រូបសញ្ញាយ និរោធោ…បេ។… ជរាមរណស្ស អត្ថង្គមោ…បេ។… យោ ធម្មសញ្ញាយ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ ឆដ្ឋំ។|
  block |៧។ សញ្ចេតនាសុត្តំ|
    count |៣១៨|, |សាវត្ថិនិទានំ។ យោ ខោ ភិក្ខវេ រូបសញ្ចេតនាយ ឧប្បាទោ ឋិតិ…បេ។… ជរាមរណស្ស បាតុភាវោ…បេ។… យោ ធម្មសញ្ចេតនាយ ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ រូបសញ្ចេតនាយ និរោធោ…បេ។… ជរាមរណស្ស អត្ថង្គមោ…បេ។… យោ ធម្មសញ្ចេតនាយ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ សត្តមំ។|
  block |៨។ តណ្ហាសុត្តំ|
    count |៣១៩|, |សាវត្ថិនិទានំ។ យោ ខោ ភិក្ខវេ រូបតណ្ហាយ ឧប្បាទោ ឋិតិ…បេ។… ជរាមរណស្ស បាតុភាវោ…បេ។… យោ ធម្មតណ្ហាយ ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ រូបតណ្ហាយ និរោធោ…បេ។… ជរាមរណស្ស អត្ថង្គមោ…បេ។… យោ ធម្មតណ្ហាយ និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ អដ្ឋមំ។|
  block |៩។ ធាតុសុត្តំ|
    count |៣២០|, |សាវត្ថិនិទានំ។ យោ ខោ ភិក្ខវេ បថវីធាតុយា ឧប្បាទោ ឋិតិ អភិនិព្ពត្តិ បាតុភាវោ…បេ។… ជរាមរណស្ស បាតុភាវោ យោ អាបោធាតុយា… យោ តេជោធាតុយា… យោ វាយោធាតុយា… យោ អាកាសធាតុយា… យោ វិញ្ញាណធាតុយា ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ បថវីធាតុយា និរោធោ…បេ។… ជរាមរណស្ស អត្ថង្គមោ យោ អាបោធាតុយា និរោធោ… យោ តេជោធាតុយា និរោធោ… យោ វាយោធាតុយា និរោធោ… យោ អាកាសធាតុយា និរោធោ… យោ វិញ្ញាណធាតុយា និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ នវមំ។|
  block |១០។ ខន្ធសុត្តំ|
    count |៣២១|, |សាវត្ថិនិទានំ។ យោ ខោ ភិក្ខវេ រូបស្ស ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ វេទនាយ… យោ សញ្ញាយ… យោ សង្ខារានំ… យោ វិញ្ញាណស្ស ឧប្បាទោ ឋិតិ អភិនិព្ពត្តិ បាតុភាវោ ទុក្ខស្សេសោ ឧប្បាទោ រោគានំ ឋិតិ ជរាមរណស្ស បាតុភាវោ។ យោ ច ខោ ភិក្ខវេ រូបស្ស និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោ។ យោ វេទនាយ… យោ សញ្ញាយ… យោ សង្ខារានំ… យោ វិញ្ញាណស្ស និរោធោ វូបសមោ អត្ថង្គមោ ទុក្ខស្សេសោ និរោធោ រោគានំ វូបសមោ ជរាមរណស្ស អត្ថង្គមោតិ។ ទសមំ។|
    stand |ឧប្បាទសំយុត្តំ សមត្តំ។|
    block |តស្សុទ្ទានំ|
    block
      block |ចក្ខុ រូបញ្ច វិញ្ញាណំ ផស្សោ ច វេទនាយ ច|
      block |សញ្ញា ច ចេតនា តណ្ហា ធាតុ ខន្ធេន តេ ទសាតិ។|
