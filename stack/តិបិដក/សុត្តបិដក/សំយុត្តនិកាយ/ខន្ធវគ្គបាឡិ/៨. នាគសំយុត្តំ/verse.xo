block |៨។ នាគសំយុត្តំ|
  block |១។ សុទ្ធិកសុត្តំ|
    count |៣៤២|, |សាវត្ថិនិទានំ។ ចតស្សោ ឥមា ភិក្ខវេ នាគយោនិយោ។ កតមា ចតស្សោ។ អណ្ឌជា នាគា ជលាពុជា នាគា សំសេទជា នាគា ឱបបាតិកា នាគា ឥមា ខោ ភិក្ខវេ ចតស្សោ នាគយោនិយោតិ។ បឋមំ។|
  block |២។ បណីតតរសុត្តំ|
    count |៣៤៣|, |សាវត្ថិនិទានំ។ ចតស្សោ ឥមា ភិក្ខវេ នាគយោនិយោ។ កតមា ចតស្សោ។ អណ្ឌជា នាគា ជលាពុជា នាគា សំសេទជា នាគា ឱបបាតិកា នាគា។ តត្រ ភិក្ខវេ អណ្ឌជេហិ នាគេហិ ជលាពុជា ច សំសេទជា ច ឱបបាតិកា ច នាគា បណីតតរា។ តត្រ ភិក្ខវេ អណ្ឌជេហិ ច ជលាពុជេហិ ច នាគេហិ សំសេទជា ច ឱបបាតិកា ច នាគា បណីតតរា។ តត្រ ភិក្ខវេ អណ្ឌជេហិ ច ជលាពុជេហិ ច សំសេទជេហិ ច នាគេហិ ឱបបាតិកា នាគា បណីតតរា។ ឥមា ខោ ភិក្ខវេ ចតស្សោ នាគយោនិយោតិ។ ទុតិយំ។|
  block |៣។ ឧបោសថសុត្តំ|
    count |៣៤៤|, |ឯកំ សមយំ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ។ អថ ខោ អញ្ញតរោ ភិក្ខុ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចេ អណ្ឌជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។|
    block |ឥធ ភិក្ខុ ឯកច្ចានំ អណ្ឌជានំ នាគានំ ឯវំ ហោតិ មយំ ខោ បុព្ពេ កាយេន ទ្វយការិនោ អហុម្ហ វាចាយ ទ្វយការិនោ មនសា ទ្វយការិនោ។ តេ មយំ កាយេន ទ្វយការិនោ វាចាយ ទ្វយការិនោ មនសា ទ្វយការិនោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបន្នា។ សចជ្ជ មយំ កាយេន សុចរិតំ ចរេយ្យាម វាចាយ សុចរិតំ ចរេយ្យាម មនសា សុចរិតំ ចរេយ្យាម ឯវំ មយំ កាយស្ស ភេទា បរំ មរណា សុគតិំ សគ្គំ លោកំ ឧបបជ្ជេយ្យាម។ ហន្ទ មយំ ឯតរហិ កាយេន សុចរិតំ ចរាម វាចាយ សុចរិតំ ចរាម មនសា សុចរិតំ ចរាមាតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចេ អណ្ឌជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ តតិយំ។|
  block |៤។ ទុតិយឧបោសថសុត្តំ|
    count |៣៤៥|, |សាវត្ថិនិទានំ។ អថ ខោ អញ្ញតរោ ភិក្ខុ យេន ភគវា…បេ។… ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចេ ជលាពុជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ ឥធ ភិក្ខុ…បេ។… អយំ ខោ ភិក្ខុ ហេតុ អយំ បច្ចយោ យេន មិធេកច្ចេ ជលាពុជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ ចតុត្ថំ។|
  block |៥។ តតិយឧបោសថសុត្តំ|
    count |៣៤៦|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចេ សំសេទជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ ឥធ ភិក្ខុ…បេ។… អយំ ខោ ភិក្ខុ ហេតុ អយំ បច្ចយោ យេន មិធេកច្ចេ សំសេទជា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ បញ្ចមំ។|
  block |៦។ ចតុត្ថឧបោសថសុត្តំ|
    count |៣៤៧|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចេ ឱបបាតិកា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។|
    block |ឥធ ភិក្ខុ ឯកច្ចានំ ឱបបាតិកានំ នាគានំ ឯវំ ហោតិ មយំ ខោ បុព្ពេ កាយេន ទ្វយការិនោ អហុម្ហ វាចាយ ទ្វយការិនោ មនសា ទ្វយការិនោ។ តេ មយំ កាយេន ទ្វយការិនោ វាចាយ ទ្វយការិនោ មនសា ទ្វយការិនោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបន្នា។ សចជ្ជ មយំ កាយេន សុចរិតំ ចរេយ្យាម វាចាយ… មនសា សុចរិតំ ចរេយ្យាម ឯវំ មយំ កាយស្ស ភេទា បរំ មរណា សុគតិំ សគ្គំ លោកំ ឧបបជ្ជេយ្យាម។ ហន្ទ មយំ ឯតរហិ កាយេន សុចរិតំ ចរាម វាចាយ… មនសា សុចរិតំ ចរាមាតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចេ ឱបបាតិកា នាគា ឧបោសថំ ឧបវសន្តិ វោស្សដ្ឋកាយា ច ភវន្តីតិ។ ឆដ្ឋំ។|
  block |៧។ សុតសុត្តំ|
    count |៣៤៨|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតីតិ។|
    block |ឥធ ភិក្ខុ ឯកច្ចោ កាយេន ទ្វយការី ហោតិ វាចាយ ទ្វយការី ហោតិ មនសា ទ្វយការី ហោតិ។ តស្ស សុតំ ហោតិ អណ្ឌជា នាគា ទីឃាយុកា វណ្ណវន្តោ សុខពហុលាតិ។ តស្ស ឯវំ ហោតិ អហោ វតាហំ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជេយ្យន្តិ។ សោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតីតិ។ សត្តមំ។|
  block |៨។ ទុតិយសុតសុត្តំ|
    count |៣៤៩|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា ជលាពុជានំ នាគានំ សហព្យតំ ឧបបជ្ជតីតិ។…បេ។… អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា ជលាពុជានំ នាគានំ សហព្យតំ ឧបបជ្ជតីតិ។ អដ្ឋមំ។|
  block |៩។ តតិយសុតសុត្តំ|
    count |៣៥០|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា សំសេទជានំ នាគានំ សហព្យតំ ឧបបជ្ជតីតិ។…បេ។… អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា សំសេទជានំ នាគានំ សហព្យតំ ឧបបជ្ជតីតិ។ នវមំ។|
  block |១០។ ចតុត្ថសុតសុត្តំ|
    count |៣៥១|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជតីតិ។|
    block |ឥធ ភិក្ខុ ឯកច្ចោ កាយេន ទ្វយការី ហោតិ វាចាយ ទ្វយការី មនសា ទ្វយការី។ តស្ស សុតំ ហោតិ ឱបបាតិកា នាគា ទីឃាយុកា វណ្ណវន្តោ សុខពហុលាតិ។ តស្ស ឯវំ ហោតិ អហោ វតាហំ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជេយ្យន្តិ។ សោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជតីតិ។ ទសមំ។|
  block |១១-២០។ អណ្ឌជទានូបការសុត្តទសកំ|
    count |៣៥២-៣៦១|, |ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតីតិ។|
    block |ឥធ ភិក្ខុ ឯកច្ចោ កាយេន ទ្វយការី ហោតិ វាចាយ ទ្វយការី មនសា ទ្វយការី។ តស្ស សុតំ ហោតិ អណ្ឌជា នាគា ទីឃាយុកា វណ្ណវន្តោ សុខពហុលាតិ។ តស្ស ឯវំ ហោតិ អហោ វតាហំ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជេយ្យន្តិ។ សោ អន្នំ ទេតិ។ សោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតិ។ អយំ ខោ ភិក្ខុ ហេតុ…បេ។… ឧបបជ្ជតីតិ…បេ។… សោ បានំ ទេតិ…បេ។… វត្ថំ ទេតិ…បេ។… យានំ ទេតិ…បេ។… មាលំ ទេតិ…បេ។… គន្ធំ ទេតិ…បេ។… វិលេបនំ ទេតិ…បេ។… សេយ្យំ ទេតិ…បេ។… អាវសថំ ទេតិ…បេ។… បទីបេយ្យំ ទេតិ។ សោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា អណ្ឌជានំ នាគានំ សហព្យតំ ឧបបជ្ជតីតិ។ វីសតិមំ។|
  block |២១-៥០។ ជលាពុជាទិទានូបការសុត្តត្តិំសកំ|
    count |៣៦២-៣៩១|, |សាវត្ថិនិទានំ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច កោ នុ ខោ ភន្តេ ហេតុ កោ បច្ចយោ យេន មិធេកច្ចោ កាយស្ស ភេទា បរំ មរណា ជលាពុជានំ នាគានំ…បេ។… សំសេទជានំ នាគានំ…បេ។… ឱបបាតិកានំ នាគានំ សហព្យតំ ឧបបជ្ជតីតិ។|
    block |ឥធ ភិក្ខុ ឯកច្ចោ កាយេន ទ្វយការី ហោតិ វាចាយ ទ្វយការី មនសា ទ្វយការី។ តស្ស សុតំ ហោតិ ឱបបាតិកា នាគា ទីឃាយុកា វណ្ណវន្តោ សុខពហុលាតិ។ តស្ស ឯវំ ហោតិ អហោ វតាហំ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជេយ្យន្តិ។ សោ អន្នំ ទេតិ…បេ។… បានំ ទេតិ…បេ។… បទីបេយ្យំ ទេតិ។ សោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជតិ។ អយំ ខោ ភិក្ខុ ហេតុ អយំ បច្ចយោ យេន មិធេកច្ចោ កាយស្ស ភេទា បរំ មរណា ឱបបាតិកានំ នាគានំ សហព្យតំ ឧបបជ្ជតីតិ។|
    block |ឥមិនា បេយ្យាលេន ទស ទស សុត្តន្តា កាតព្ពា។ ឯវំ ចតូសុ យោនីសុ ចត្តាលីសំ វេយ្យាករណា ហោន្តិ។ បុរិមេហិ បន ទសហិ សុត្តន្តេហិ សហ ហោន្តិ បណ្ណាសសុត្តន្តាតិ។|
    stand |នាគសំយុត្តំ សមត្តំ។|
    block |តស្សុទ្ទានំ|
    block
      block |សុទ្ធិកំ បណីតតរំ ចតុរោ ច ឧបោសថា|
      block |តស្ស សុតំ ចតុរោ ច ទានូបការា ច តាលីសំ|
      block |បណ្ណាស បិណ្ឌតោ សុត្តា នាគម្ហិ សុប្បកាសិតាតិ។|
