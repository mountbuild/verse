block |១៣។ ឈានសំយុត្តំ|
  block |១។ សមាធិមូលកសមាបត្តិសុត្តំ|
    count |៦៦២|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ សមាបត្តិកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ សមាបត្តិកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ តត្រ អគ្គមក្ខាយតិ ឯវមេវ ខោ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ សមាបត្តិកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ បឋមំ។|
  block |២។ សមាធិមូលកឋិតិសុត្តំ|
    count |៦៦៣|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ ឋិតិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ ឋិតិកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ ឋិតិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ ឋិតិកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ ឋិតិកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ តត្រ អគ្គមក្ខាយតិ ឯវមេវ ខោ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ ឋិតិកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ ទុតិយំ។|
  block |៣។ សមាធិមូលកវុដ្ឋានសុត្តំ|
    count |៦៦៤|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ វុដ្ឋានកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ វុដ្ឋានកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ វុដ្ឋានកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ តតិយំ។|
  block |៤។ សមាធិមូលកកល្លិតសុត្តំ|
    count |៦៦៥|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ កល្លិតកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ កល្លិតកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ កល្លិតកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ កល្លិតកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ កល្លិតកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ ចតុត្ថំ។|
  block |៥។ សមាធិមូលកអារម្មណសុត្តំ|
    count |៦៦៦|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ អារម្មណកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ អារម្មណកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ អារម្មណកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ អារម្មណកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ អារម្មណកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ បញ្ចមំ។|
  block |៦។ សមាធិមូលកគោចរសុត្តំ|
    count |៦៦៧|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ គោចរកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ គោចរកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ គោចរកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ គោចរកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ គោចរកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ ឆដ្ឋំ។|
  block |៧។ សមាធិមូលកអភិនីហារសុត្តំ|
    count |៦៦៨|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ អភិនីហារកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ អភិនីហារកុសលោ ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ អភិនីហារកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ អភិនីហារកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ អភិនីហារកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ សត្តមំ។|
  block |៨។ សមាធិមូលកសក្កច្ចការីសុត្តំ|
    count |៦៦៩|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ សក្កច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សក្កច្ចការី ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ សក្កច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ សក្កច្ចការី ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ សក្កច្ចការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ អដ្ឋមំ។|
  block |៩។ សមាធិមូលកសាតច្ចការីសុត្តំ|
    count |៦៧០|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ សាតច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សាតច្ចការី ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ សាតច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ សាតច្ចការី ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ សាតច្ចការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ នវមំ។|
  block |១០។ សមាធិមូលកសប្បាយការីសុត្តំ|
    count |៦៧១|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាធិកុសលោ ហោតិ ន សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សប្បាយការី ហោតិ ន សមាធិស្មិំ សមាធិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាធិកុសលោ ហោតិ ន ច សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាធិកុសលោ ច ហោតិ សមាធិស្មិំ សប្បាយការី ច។ តត្រ ភិក្ខវេ យ្វាយំ ឈាយី សមាធិស្មិំ សមាធិកុសលោ ច ហោតិ សមាធិស្មិំ សប្បាយការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ ទសមំ។ សមាធិមូលកំ។|
  block |១១។ សមាបត្តិមូលកឋិតិសុត្តំ|
    count |៦៧២|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ ឋិតិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ ឋិតិកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ ឋិតិកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ ឋិតិកុសលោ ច។ តត្រ ភិក្ខវេ យ្វាយំ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ ឋិតិកុសលោ ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ…បេ។… បវរោ ចាតិ។ ឯកាទសមំ។|
  block |១២។ សមាបត្តិមូលកវុដ្ឋានសុត្តំ|
    count |៦៧៣|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ វុដ្ឋានកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ វុដ្ឋានកុសលោ ច។ តត្រ ភិក្ខវេ យ្វាយំ ឈាយី …បេ។… បវរោ ចាតិ។ ទ្វាទសមំ។|
  block |១៣។ សមាបត្តិមូលកកល្លិតសុត្តំ|
    count |៦៧៤|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ កល្លិតកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ កល្លិតកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ កល្លិតកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ កល្លិតកុសលោ ច។ តត្រ…បេ។… បវរោ ចាតិ។ តេរសមំ។|
  block |១៤។ សមាបត្តិមូលកអារម្មណសុត្តំ|
    count |៦៧៥|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ អារម្មណកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ អារម្មណកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ អារម្មណកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ អារម្មណកុសលោ ច។ តត្រ…បេ។… បវរោ ចាតិ។ ចុទ្ទសមំ។|
  block |១៥។ សមាបត្តិមូលកគោចរសុត្តំ|
    count |៦៧៦|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ គោចរកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ គោចរកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ គោចរកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ គោចរកុសលោ ច។ តត្រ…បេ។… បវរោ ចាតិ។ បន្នរសមំ។|
  block |១៦។ សមាបត្តិមូលកអភិនីហារសុត្តំ|
    count |៦៧៧|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ អភិនីហារកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ អភិនីហារកុសលោ ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ អភិនីហារកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ អភិនីហារកុសលោ ច។ តត្រ…បេ។… បវរោ ចាតិ។ សោឡសមំ។|
  block |១៧។ សមាបត្តិមូលកសក្កច្ចសុត្តំ|
    count |៦៧៨|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ សក្កច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សក្កច្ចការី ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ សក្កច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ សក្កច្ចការី ច។ តត្រ…បេ។… បវរោ ចាតិ។ សត្តរសមំ។|
  block |១៨។ សមាបត្តិមូលកសាតច្ចសុត្តំ|
    count |៦៧៩|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ សាតច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សាតច្ចការី ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ សាតច្ចការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ សាតច្ចការី ច។ តត្រ…បេ។… បវរោ ចាតិ។ អដ្ឋារសមំ។|
  block |១៩។ សមាបត្តិមូលកសប្បាយការីសុត្តំ|
    count |៦៨០|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ហោតិ ន សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សប្បាយការី ហោតិ ន សមាធិស្មិំ សមាបត្តិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សមាបត្តិកុសលោ ហោតិ ន ច សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ សប្បាយការី ច។ តត្រ ភិក្ខវេ យ្វាយំ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ សប្បាយការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ តត្រ អគ្គមក្ខាយតិ ឯវមេវ ខោ ភិក្ខវេ យ្វាយំ ឈាយី សមាធិស្មិំ សមាបត្តិកុសលោ ច ហោតិ សមាធិស្មិំ សប្បាយការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ ឯកូនវីសតិមំ។ សមាបត្តិមូលកំ។|
  block |២០-២៧។ ឋិតិមូលកវុដ្ឋានសុត្តាទិអដ្ឋកំ|
    count |៦៨១-៦៨៨|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ ឋិតិកុសលោ ហោតិ ន សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ វុដ្ឋានកុសលោ ហោតិ ន សមាធិស្មិំ ឋិតិកុសលោ។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ ឋិតិកុសលោ ហោតិ ន ច សមាធិស្មិំ វុដ្ឋានកុសលោ។ ឥធ បន ភិក្ខវេ ឯកច្ចោ ឈាយី សមាធិស្មិំ ឋិតិកុសលោ ច ហោតិ សមាធិស្មិំ វុដ្ឋានកុសលោ ច។ តត្រ ភិក្ខវេ យ្វាយំ ឈាយី…បេ។… ឧត្តមោ ច បវរោ ចាតិ។ វីសតិមំ។ បុរិមមូលកានិ វិយ យាវ សត្តវីសតិមា ឋិតិមូលកសប្បាយការីសុត្តា អដ្ឋ សុត្តានិ បូរេតព្ពានិ។ ឋិតិមូលកំ។|
  block |២៨-៣៤។ វុដ្ឋានមូលកកល្លិតសុត្តាទិសត្តកំ|
    count |៦៨៩-៦៩៥|, |សាវត្ថិនិទានំ។ ចត្តារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ វុដ្ឋានកុសលោ ហោតិ ន សមាធិស្មិំ កល្លិតកុសលោ… សមាធិស្មិំ កល្លិតកុសលោ ហោតិ ន សមាធិស្មិំ វុដ្ឋានកុសលោ… នេវ សមាធិស្មិំ វុដ្ឋានកុសលោ ហោតិ ន ច សមាធិស្មិំ កល្លិតកុសលោ… សមាធិស្មិំ វុដ្ឋានកុសលោ ច ហោតិ សមាធិស្មិំ កល្លិតកុសលោ ច។ តត្រ ភិក្ខវេ យ្វាយំ ឈាយី…បេ។… ឧត្តមោ ច បវរោ ចាតិ។ អដ្ឋវីសតិមំ។ បុរិមមូលកានិ វិយ យាវ ចតុត្តិំសតិមា វុដ្ឋានមូលកសប្បាយការីសុត្តា សត្ត សុត្តានិ បូរេតព្ពានិ។ វុដ្ឋានមូលកំ។|
  block |៣៥-៤០។ កល្លិតមូលកអារម្មណសុត្តាទិឆក្កំ|
    count |៦៩៦-៧០១|, |សាវត្ថិនិទានំ … សមាធិស្មិំ កល្លិតកុសលោ ហោតិ ន សមាធិស្មិំ អារម្មណកុសលោ… សមាធិស្មិំ អារម្មណកុសលោ ហោតិ ន សមាធិស្មិំ កល្លិតកុសលោ… នេវ សមាធិស្មិំ កល្លិតកុសលោ ហោតិ ន ច សមាធិស្មិំ អារម្មណកុសលោ… សមាធិស្មិំ កល្លិតកុសលោ ច ហោតិ សមាធិស្មិំ អារម្មណកុសលោ ច។ តត្រ ភិក្ខវេ យ្វាយំ ឈាយី…បេ។… ឧត្តមោ ច បវរោ ចាតិ។ បញ្ចតិំសតិមំ។ បុរិមមូលកានិ វិយ យាវ ចត្តាលីសមា កល្លិតមូលកសប្បាយការីសុត្តា ឆ សុត្តានិ បូរេតព្ពានិ។ កល្លិតមូលកំ។|
  block |៤១-៤៥។ អារម្មណមូលកគោចរសុត្តាទិបញ្ចកំ|
    count |៧០២-៧០៦|, |សាវត្ថិនិទានំ … សមាធិស្មិំ អារម្មណកុសលោ ហោតិ ន សមាធិស្មិំ គោចរកុសលោ… សមាធិស្មិំ គោចរកុសលោ ហោតិ ន សមាធិស្មិំ អារម្មណកុសលោ… នេវ សមាធិស្មិំ អារម្មណកុសលោ ហោតិ ន ច សមាធិស្មិំ គោចរកុសលោ… សមាធិស្មិំ អារម្មណកុសលោ ច ហោតិ សមាធិស្មិំ គោចរកុសលោ ច។ តត្រ ភិក្ខវេ យ្វាយំ ឈាយី…បេ។… ឧត្តមោ ច បវរោ ចាតិ។ ឯកចត្តាលីសមំ។ បុរិមមូលកានិ វិយ យាវ បញ្ចចត្តាលីសមា អារម្មណមូលកសប្បាយការីសុត្តា បញ្ច សុត្តានិ បូរេតព្ពានិ។ អារម្មណមូលកំ។|
  block |៤៦-៤៩។ គោចរមូលកអភិនីហារសុត្តាទិចតុក្កំ|
    count |៧០៧|, |សាវត្ថិនិទានំ… សមាធិស្មិំ គោចរកុសលោ ហោតិ ន សមាធិស្មិំ អភិនីហារកុសលោ… សមាធិស្មិំ អភិនីហារកុសលោ ហោតិ ន សមាធិស្មិំ គោចរកុសលោ… នេវ សមាធិស្មិំ គោចរកុសលោ ហោតិ ន ច សមាធិស្មិំ អភិនីហារកុសលោ… សមាធិស្មិំ គោចរកុសលោ ច ហោតិ សមាធិស្មិំ អភិនីហារកុសលោ ច… សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ តត្រ អគ្គមក្ខាយតិ ឯវមេវ ខោ ភិក្ខវេ យ្វាយំ ឈាយី សមាធិស្មិំ គោចរកុសលោ ច ហោតិ សមាធិស្មិំ អភិនីហារកុសលោ ច អយំ ឥមេសំ ចតុន្នំ ឈាយីនំ…បេ។… ឧត្តមោ ច បវរោ ចាតិ។ ឆចត្តាលីសមំ។|
    count |៧០៨|, |សមាធិស្មិំ គោចរកុសលោ ហោតិ ន សមាធិស្មិំ សក្កច្ចការី…បេ។…។ វិត្ថារេតព្ពំ។ សត្តចត្តាលីសមំ។|
    count |៧០៩|, |សមាធិស្មិំ គោចរកុសលោ ហោតិ ន សមាធិស្មិំ សាតច្ចការី…បេ។…។ អដ្ឋចត្តាលីសមំ។|
    count |៧១០|, |សមាធិស្មិំ គោចរកុសលោ ហោតិ ន សមាធិស្មិំ សប្បាយការី…បេ។…។ ឯកូនបញ្ញាសមំ។ គោចរមូលកំ។|
  block |៥០-៥២។ អភិនីហារមូលកសក្កច្ចសុត្តាទិតិកំ|
    count |៧១១|, |សាវត្ថិនិទានំ … សមាធិស្មិំ អភិនីហារកុសលោ ហោតិ ន សមាធិស្មិំ សក្កច្ចការី… សមាធិស្មិំ សក្កច្ចការី ហោតិ ន សមាធិស្មិំ អភិនីហារកុសលោ… នេវ សមាធិស្មិំ អភិនីហារកុសលោ ហោតិ ន ច សមាធិស្មិំ សក្កច្ចការី… សមាធិស្មិំ អភិនីហារកុសលោ ច ហោតិ សមាធិស្មិំ សក្កច្ចការី ច។ តត្រ ភិក្ខវេ យ្វាយំ ឈាយី…បេ។… ឧត្តមោ ច បវរោ ចាតិ។ បញ្ញាសមំ។|
    count |៧១២|, |សមាធិស្មិំ អភិនីហារកុសលោ ហោតិ ន សមាធិស្មិំ សាតច្ចការី…បេ។…។ ឯកបញ្ញាសមំ។|
    count |៧១៣|, |សមាធិស្មិំ អភិនីហារកុសលោ ហោតិ ន សមាធិស្មិំ សប្បាយការី…បេ។…។ ទ្វេបញ្ញាសមំ។ អភិនីហារមូលកំ។|
  block |៥៣-៥៤។ សក្កច្ចមូលកសាតច្ចការីសុត្តាទិទុកំ|
    count |៧១៤|, |សាវត្ថិនិទានំ … សមាធិស្មិំ សក្កច្ចការី ហោតិ ន សមាធិស្មិំ សាតច្ចការី… សមាធិស្មិំ សាតច្ចការី ហោតិ ន សមាធិស្មិំ សក្កច្ចការី … នេវ សមាធិស្មិំ សក្កច្ចការី ហោតិ ន ច សមាធិស្មិំ សាតច្ចការី… សមាធិស្មិំ សក្កច្ចការី ច ហោតិ សមាធិស្មិំ សាតច្ចការី ច។ តត្រ ភិក្ខវេ យ្វាយំ…បេ។… ឧត្តមោ ច បវរោ ចាតិ។ តេបញ្ញាសមំ។|
    count |៧១៥|, |សមាធិស្មិំ សក្កច្ចការី ហោតិ ន សមាធិស្មិំ សប្បាយការី…បេ។…។ ចតុបញ្ញាសមំ។|
  block |៥៥។ សាតច្ចមូលកសប្បាយការីសុត្តំ|
    count |៧១៦|, |សាវត្ថិនិទានំ។ ចតារោមេ ភិក្ខវេ ឈាយី។ កតមេ ចត្តារោ។ ឥធ ភិក្ខវេ ឯកច្ចោ ឈាយី សមាធិស្មិំ សាតច្ចការី ហោតិ ន សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សប្បាយការី ហោតិ ន សមាធិស្មិំ សាតច្ចការី។ ឥធ បន ភិក្ខវេ ឯកច្ចោ ឈាយី នេវ សមាធិស្មិំ សាតច្ចការី ហោតិ ន ច សមាធិស្មិំ សប្បាយការី។ ឥធ បន ភិក្ខវេ ឯកច្ចោ ឈាយី សមាធិស្មិំ សាតច្ចការី ច ហោតិ សមាធិស្មិំ សប្បាយការី ច។ តត្រ ភិក្ខវេ យ្វាយំ ឈាយី សមាធិស្មិំ សាតច្ចការី ច ហោតិ សមាធិស្មិំ សប្បាយការី ច អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។ សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ តត្រ អគ្គមក្ខាយតិ ឯវមេវ ខោ ភិក្ខវេ យ្វាយំ ឈាយី សមាធិស្មិំ សាតច្ចការី ច ហោតិ សមាធិស្មិំ សប្បាយការី អយំ ឥមេសំ ចតុន្នំ ឈាយីនំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ ឥទមវោច ភគវា។ អត្តមនា តេ ភិក្ខូ ភគវតោ ភាសិតំ អភិនន្ទុន្តិ។ បញ្ចបញ្ញាសមំ។ យថា បញ្ចបញ្ញាសំ វេយ្យាករណានិ ហោន្តិ តថា វិត្ថារេតព្ពានិ។|
    stand |ឈានសំយុត្តំ សមត្តំ។|
    block |តស្សុទ្ទានំ|
    block
      block |សមាធិ សមាបត្តិ ឋិតិ ច វុដ្ឋានំ កល្លិតារម្មណេន ច|
      block |គោចរា អភិនីហារោ សក្កច្ច សាតច្ច អថោបិ សប្បាយន្តិ។|
      block |ខន្ធ រាធសំយុត្តញ្ច ទិដ្ឋិឱក្កន្ត ឧប្បាទា|
      block |កិលេស សារិបុត្តា ច នាគា សុបណ្ណ គន្ធព្ពា|
      block |វលាហ វច្ឆឈានន្តិ ខន្ធវគ្គម្ហិ តេរសាតិ។|
    stand |ខន្ធវគ្គោ តតិយោ។|
    block |តស្សុទ្ទានំ|
    stand |ខន្ធវគ្គសំយុត្តបាឡិ និដ្ឋិតា។|
