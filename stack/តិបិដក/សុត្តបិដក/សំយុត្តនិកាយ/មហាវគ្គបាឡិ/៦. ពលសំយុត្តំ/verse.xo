block |៦។ ពលសំយុត្តំ|
  block |១។ គង្គាបេយ្យាលវគ្គោ|
    block |១-១២។ ពលាទិសុត្តទ្វាទសកំ|
      count |៧០៥-៧១៦|, |បញ្ចិមានិ ភិក្ខវេ ពលានិ។ កតមានិ បញ្ច។ សទ្ធាពលំ វីរិយពលំ សតិពលំ សមាធិពលំ បញ្ញាពលំ ឥមានិ ខោ ភិក្ខវេ បញ្ច ពលានីតិ។ សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ បញ្ច ពលានិ ភាវេន្តោ បញ្ចពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ បញ្ច ពលានិ ភាវេន្តោ បញ្ច ពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សទ្ធាពលំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ វីរិយពលំ…បេ។… សតិពលំ… សមាធិពលំ… បញ្ញាពលំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ បញ្ច ពលានិ ភាវេន្តោ បញ្ច ពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ទ្វាទសមំ។|
      stand |គង្គាបេយ្យាលវគ្គោ បឋមោ។|
      block |តស្សុទ្ទានំ|
      block
        block |ឆ បាចីនតោ និន្នា ឆ និន្នា ច សមុទ្ទតោ|
        block |ទ្វេតេ ឆ ទ្វាទស ហោន្តិ វគ្គោ តេន បវុច្ចតីតិ។|
        block |តថាគតំ បទំ កូដំ មូលំ សារេន វស្សិកំ|
        block |រាជា ចន្ទិមសូរិយា វត្ថេន ទសមំ បទន្តិ។|
        block |ពលំ ពីជញ្ច នាគោ ច រុក្ខោ កុម្ភេន សូកិយា|
        block |អាកាសេន ច ទ្វេ មេឃា នាវា អាគន្តុកា នទីតិ។|
        block |ឯសនា វិធា អាសវោ ភវោ ច ទុក្ខតា តិស្សោ|
        block |ខិលំ មលញ្ច នីឃោ ច វេទនា តណ្ហា តសិនា ចាតិ។|
        block |ឱឃោ យោគោ ឧបាទានំ គន្ថា អនុសយេន ច|
        block |កាមគុណា នីវរណា ខន្ធា ឱរុទ្ធម្ភាគិយាតិ។|
        block |ឆ បាចីនតោ និន្នា ឆ និន្នា ច សមុទ្ទតោ|
        block |ទ្វេតេ ឆ ទ្វាទស ហោន្តិ វគ្គោ តេន បវុច្ចតីតិ។|
        block |ឯសនា វិធា អាសវោ ភវោ ច ទុក្ខតា តិស្សោ|
        block |ខិលំ មលញ្ច នីឃោ ច វេទនា តណ្ហា តសិនា ចាតិ។|
        block |ឱឃោ យោគោ ឧបាទានំ គន្ថា អនុសយេន ច|
        block |កាមគុណា នីវរណា ខន្ធា ឱរុទ្ធម្ភាគិយាតិ។|
  block |២។ អប្បមាទវគ្គោ|
    stand |អប្បមាទវគ្គោ វិត្ថារេតព្ពោ។|
    block |តស្សុទ្ទានំ|
    stand |ពលករណីយវគ្គោ វិត្ថារេតព្ពោ។|
    block |តស្សុទ្ទានំ|
    stand |ឯសនាវគ្គោ វិត្ថារេតព្ពោ។|
    block |តស្សុទ្ទានំ|
  block |៥។ ឱឃវគ្គោ|
    block |១-១០។ ឱឃាទិសុត្តទសកំ|
      count |៧៤៩-៧៥៨|, |បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ បញ្ច ពលានិ ភាវេតព្ពានិ។ កតមានិ បញ្ច។ ឥធ ភិក្ខវេ ភិក្ខុ សទ្ធាពលំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ វីរិយពលំ…បេ។… សតិពលំ…បេ។… សមាធិពលំ…បេ។… បញ្ញាពលំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ ឥមានិ បញ្ច ពលានិ ភាវេតព្ពានីតិ។ ឯវំ វិត្ថារេតព្ពា។ ទសមំ។|
      stand |ឱឃវគ្គោ បញ្ចមោ។|
      block |តស្សុទ្ទានំ|
  block |៦។ គង្គាបេយ្យាលវគ្គោ|
    block |១-១២។ បាចីនាទិសុត្តទ្វាទសកំ|
      count |៧៥៩-៧៧០|, |សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ បញ្ច ពលានិ ភាវេន្តោ បញ្ច ពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ បញ្ច ពលានិ ភាវេន្តោ បញ្ច ពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សទ្ធាពលំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… ឯវំ ខោ ភិក្ខវេ ភិក្ខុ បញ្ច ពលានិ ភាវេន្តោ បញ្ច ពលានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ វិត្ថារេតព្ពា ទ្វាទសមំ។|
      stand |គង្គាបេយ្យាលវគ្គោ ឆដ្ឋោ។|
      block |តស្សុទ្ទានំ|
      stand |អប្បមាទ-ពលករណីយវគ្គា វិត្ថារេតព្ពា។|
  block |៩។ ឯសនាវគ្គោ|
    block |១-១២។ ឯសនាទិសុត្តទ្វាទសកំ|
      count |៧៩២-៨០២|, |ឯវំ ឯសនាបាឡិ វិត្ថារេតព្ពា រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។|
      stand |ឯសនាវគ្គោ នវមោ។|
      block |តស្សុទ្ទានំ|
  block |១០។ ឱឃវគ្គោ|
    block |១-១០។ ឱឃាទិសុត្តទសកំ|
      count |៨០៣-៨១២|, |បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ បញ្ច ពលានិ ភាវេតព្ពានិ។ កតមានិ បញ្ច។ ឥធ ភិក្ខវេ ភិក្ខុ សទ្ធាពលំ ភាវេតិ…បេ។… បញ្ញាពលំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ ឥមានិ បញ្ច ពលានិ ភាវេតព្ពានីតិ។ ទសមំ។|
      stand |ឱឃវគ្គោ ទសមោ។|
      block |តស្សុទ្ទានំ|
      stand |ពលសំយុត្តំ ឆដ្ឋំ។|
