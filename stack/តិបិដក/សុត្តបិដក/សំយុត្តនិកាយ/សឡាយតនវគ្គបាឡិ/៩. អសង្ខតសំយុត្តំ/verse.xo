block |៩។ អសង្ខតសំយុត្តំ|
  block |១។ បឋមវគ្គោ|
    block |១។ កាយគតាសតិសុត្តំ|
      count |៣៦៦|, |សាវត្ថិនិទានំ។ អសង្ខតញ្ច វោ ភិក្ខវេ ទេសេស្សាមិ អសង្ខតគាមិញ្ច មគ្គំ។ តំ សុណាថ។ កតមញ្ច ភិក្ខវេ អសង្ខតំ។ យោ ភិក្ខវេ រាគក្ខយោ ទោសក្ខយោ មោហក្ខយោ ឥទំ វុច្ចតិ ភិក្ខវេ អសង្ខតំ។ កតមោ ច ភិក្ខវេ អសង្ខតគាមិមគ្គោ។ កាយគតាសតិ។ អយំ វុច្ចតិ ភិក្ខវេ អសង្ខតគាមិមគ្គោ។|
      block |ឥតិ ខោ ភិក្ខវេ ទេសិតំ វោ មយា អសង្ខតំ ទេសិតោ អសង្ខតគាមិមគ្គោ។ យំ ភិក្ខវេ សត្ថារា ករណីយំ សាវកានំ ហិតេសិនា អនុកម្បកេន អនុកម្បំ ឧបាទាយ កតំ វោ តំ មយា។ ឯតានិ ភិក្ខវេ រុក្ខមូលានិ ឯតានិ សុញ្ញាគារានិ។ ឈាយថ ភិក្ខវេ មា បមាទត្ថ មា បច្ឆា វិប្បដិសារិនោ អហុវត្ថ។ អយំ វោ អម្ហាកំ អនុសាសនីតិ។ បឋមំ។|
    block |២។ សមថវិបស្សនាសុត្តំ|
      count |៣៦៧|, |អសង្ខតញ្ច វោ ភិក្ខវេ ទេសេស្សាមិ អសង្ខតគាមិញ្ច មគ្គំ។ តំ សុណាថ។ កតមញ្ច ភិក្ខវេ អសង្ខតំ។ យោ ភិក្ខវេ រាគក្ខយោ ទោសក្ខយោ មោហក្ខយោ ឥទំ វុច្ចតិ ភិក្ខវេ អសង្ខតំ។ កតមោ ច ភិក្ខវេ អសង្ខតគាមិមគ្គោ។ សមថោ ច វិបស្សនា ច។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ ទុតិយំ។|
    block |៣។ សវិតក្កសវិចារសុត្តំ|
      count |៣៦៨|, |កតមោ ច ភិក្ខវេ អសង្ខតគាមិមគ្គោ។ សវិតក្កសវិចារោ សមាធិ អវិតក្កវិចារមត្តោ សមាធិ អវិតក្កអវិចារោ សមាធិ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ តតិយំ។|
    block |៤។ សុញ្ញតសមាធិសុត្តំ|
      count |៣៦៩|, |កតមោ ច ភិក្ខវេ អសង្ខតគាមិមគ្គោ។ សុញ្ញតោ សមាធិ អនិមិត្តោ សមាធិ អប្បណិហិតោ សមាធិ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ ចតុត្ថំ។|
    block |៥។ សតិបដ្ឋានសុត្តំ|
      count |៣៧០|, |កតមោ ច ភិក្ខវេ អសង្ខតគាមិមគ្គោ។ ចត្តារោ សតិបដ្ឋានា។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ បញ្ចមំ។|
    block |៦។ សម្មប្បធានសុត្តំ|
      count |៣៧១|, |កតមោ ច ភិក្ខវេ អសង្ខតគាមិមគ្គោ។ ចត្តារោ សម្មប្បធានា។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ ឆដ្ឋំ។|
    block |៧។ ឥទ្ធិបាទសុត្តំ|
      count |៣៧២|, |កតមោ ច ភិក្ខវេ អសង្ខតគាមិមគ្គោ។ ចត្តារោ ឥទ្ធិបាទា។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ សត្តមំ។|
    block |៨។ ឥន្ទ្រិយសុត្តំ|
      count |៣៧៣|, |កតមោ ច ភិក្ខវេ អសង្ខតគាមិមគ្គោ។ បញ្ចិន្ទ្រិយានិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ អដ្ឋមំ។|
    block |៩។ ពលសុត្តំ|
      count |៣៧៤|, |កតមោ ច ភិក្ខវេ អសង្ខតគាមិមគ្គោ។ បញ្ច ពលានិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ នវមំ។|
    block |១០។ ពោជ្ឈង្គសុត្តំ|
      count |៣៧៥|, |កតមោ ច ភិក្ខវេ អសង្ខតគាមិមគ្គោ។ សត្ត ពោជ្ឈង្គា។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។ ទសមំ។|
    block |១១។ មគ្គង្គសុត្តំ|
      count |៣៧៦|, |កតមោ ច ភិក្ខវេ អសង្ខតគាមិមគ្គោ។ អរិយោ អដ្ឋង្គិកោ មគ្គោ។ អយំ វុច្ចតិ ភិក្ខវេ អសង្ខតគាមិមគ្គោ។ ឥតិ ខោ ភិក្ខវេ ទេសិតំ វោ មយា អសង្ខតំ ទេសិតោ អសង្ខតគាមិមគ្គោ។ យំ ភិក្ខវេ សត្ថារា ករណីយំ សាវកានំ ហិតេសិនា អនុកម្បកេន អនុកម្បំ ឧបាទាយ កតំ វោ តំ មយា។ ឯតានិ ភិក្ខវេ រុក្ខមូលានិ ឯតានិ សុញ្ញាគារានិ។ ឈាយថ ភិក្ខវេ មា បមាទត្ថ មា បច្ឆា វិប្បដិសារិនោ អហុវត្ថ។ អយំ វោ អម្ហាកំ អនុសាសនីតិ។ ឯកាទសមំ។|
      stand |បឋមោ វគ្គោ។|
      block |តស្សុទ្ទានំ|
      block
        block |កាយោ សមថោ សវិតក្កោ សុញ្ញតោ សតិបដ្ឋានា|
        block |សម្មប្បធានា ឥទ្ធិបាទា ឥន្ទ្រិយពលពោជ្ឈង្គា|
        block |មគ្គេន ឯកាទសមំ តស្សុទ្ទានំ បវុច្ចតិ។|
        block |អសង្ខតំ អនតំ អនាសវំ សច្ចញ្ច បារំ និបុណំ សុទុទ្ទសំ|
        block |អជជ្ជរំ ធុវំ អបលោកិតំ អនិទស្សនំ និប្បបញ្ច សន្តំ។|
        block |អមតំ បណីតញ្ច សិវញ្ច ខេមំ តណ្ហាក្ខយោ អច្ឆរិយញ្ច អព្ភុតំ|
        block |អនីតិកំ អនីតិកធម្មំ និព្ពានមេតំ សុគតេន ទេសិតំ។|
        block |អព្យាបជ្ឈោ វិរាគោ ច សុទ្ធិ មុត្តិ អនាលយោ|
        block |ទីបោ លេណញ្ច តាណញ្ច សរណញ្ច បរាយនន្តិ។|
  block |២។ ទុតិយវគ្គោ|
    block |១។ អសង្ខតសុត្តំ|
      count |៣៧៧|, |អសង្ខតញ្ច វោ ភិក្ខវេ ទេសេស្សាមិ អសង្ខតគាមិញ្ច មគ្គំ។ តំ សុណាថ។ កតមញ្ច ភិក្ខវេ អសង្ខតំ។ យោ ភិក្ខវេ រាគក្ខយោ ទោសក្ខយោ មោហក្ខយោ ឥទំ វុច្ចតិ ភិក្ខវេ អសង្ខតំ។ កតមោ ច ភិក្ខវេ អសង្ខតគាមិមគ្គោ។ សមថោ។ អយំ វុច្ចតិ ភិក្ខវេ អសង្ខតគាមិមគ្គោ។ ឥតិ ខោ ភិក្ខវេ ទេសិតំ វោ មយា អសង្ខតំ ទេសិតោ អសង្ខតគាមិមគ្គោ។ យំ ភិក្ខវេ សត្ថារា ករណីយំ សាវកានំ ហិតេសិនា អនុកម្បកេន អនុកម្បំ ឧបាទាយ កតំ វោ តំ មយា។ ឯតានិ ភិក្ខវេ រុក្ខមូលានិ ឯតានិ សុញ្ញាគារានិ។ ឈាយថ ភិក្ខវេ មា បមាទត្ថ មា បច្ឆា វិប្បដិសារិនោ អហុវត្ថ។ អយំ វោ អម្ហាកំ អនុសាសនីតិ។|
      block |អសង្ខតញ្ច វោ ភិក្ខវេ ទេសេស្សាមិ អសង្ខតគាមិញ្ច មគ្គំ។ តំ សុណាថ។ កតមញ្ច ភិក្ខវេ អសង្ខតំ។ យោ ភិក្ខវេ រាគក្ខយោ ទោសក្ខយោ មោហក្ខយោ ឥទំ វុច្ចតិ ភិក្ខវេ អសង្ខតំ។ កតមោ ច ភិក្ខវេ អសង្ខតគាមិមគ្គោ។ វិបស្សនា។ អយំ វុច្ចតិ ភិក្ខវេ អសង្ខតគាមិមគ្គោ។ ឥតិ ខោ ភិក្ខវេ ទេសិតំ វោ មយា អសង្ខតំ…បេ។… អយំ វោ អម្ហាកំ អនុសាសនីតិ។|
      block |កតមោ ច ភិក្ខវេ អសង្ខតគាមិមគ្គោ។ សវិតក្កោ សវិចារោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ អវិតក្កោ វិចារមត្តោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ អវិតក្កោ អវិចារោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ សុញ្ញតោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ អនិមិត្តោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ អប្បណិហិតោ សមាធិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ កាយេ កាយានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ វេទនាសុ វេទនានុបស្សី វិហរតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ចិត្តេ ចិត្តានុបស្សី…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ធម្មេសុ ធម្មានុបស្សី វិហរតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ អនុប្បន្នានំ បាបកានំ អកុសលានំ ធម្មានំ អនុប្បាទា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ឧប្បន្នានំ បាបកានំ អកុសលានំ ធម្មានំ បហានា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ អនុប្បន្នានំ កុសលានំ ធម្មានំ ឧប្បាទា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ឆន្ទសមាធិបធានសង្ខារសមន្នាគតំ ឥទ្ធិបាទំ ភាវេតិ។ អយំ វុច្ចតិ ភិក្ខវេ អសង្ខតគាមិមគ្គោ …បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ វីរិយសមាធិបធានសង្ខារសមន្នាគតំ ឥទ្ធិបាទំ ភាវេតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ចិត្តសមាធិបធានសង្ខារសមន្នាគតំ ឥទ្ធិបាទំ ភាវេតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ វីមំសសមាធិបធានសង្ខារសមន្នាគតំ ឥទ្ធិបាទំ ភាវេតិ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សទ្ធិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ វីរិយិន្ទ្រិយំ ភាវេតិ វិវេកនិស្សិតំ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សតិន្ទ្រិយំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សមាធិន្ទ្រិយំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ បញ្ញិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សទ្ធាពលំ ភាវេតិ វិវេកនិស្សិតំ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ វីរិយពលំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សតិពលំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សមាធិពលំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ បញ្ញាពលំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សតិសម្ពោជ្ឈង្គំ ភាវេតិ…បេ។… អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ ធម្មវិចយសម្ពោជ្ឈង្គំ ភាវេតិ…បេ។… វីរិយសម្ពោជ្ឈង្គំ ភាវេតិ…បេ។… បីតិសម្ពោជ្ឈង្គំ ភាវេតិ…បេ។… បស្សទ្ធិសម្ពោជ្ឈង្គំ ភាវេតិ…បេ។… សមាធិសម្ពោជ្ឈង្គំ ភាវេតិ…បេ។… ឧបេក្ខាសម្ពោជ្ឈង្គំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។…។|
      block |កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ…បេ។… កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សម្មាសង្កប្បំ ភាវេតិ …បេ។… សម្មាវាចំ ភាវេតិ…បេ។… សម្មាកម្មន្តំ ភាវេតិ…បេ។… សម្មាអាជីវំ ភាវេតិ…បេ។… សម្មាវាយាមំ ភាវេតិ…បេ។… សម្មាសតិំ ភាវេតិ…បេ។… អសង្ខតញ្ច វោ ភិក្ខវេ ទេសេស្សាមិ អសង្ខតគាមិញ្ច មគ្គំ។ តំ សុណាថ។ កតមញ្ច ភិក្ខវេ អសង្ខតំ…បេ។…។ កតមោ ច ភិក្ខវេ អសង្ខតគាមិមគ្គោ។ ឥធ ភិក្ខវេ ភិក្ខុ សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ អយំ វុច្ចតិ ភិក្ខវេ អសង្ខតគាមិមគ្គោ។ ឥតិ ខោ ភិក្ខវេ ទេសិតំ វោ មយា អសង្ខតំ ទេសិតោ អសង្ខតគាមិមគ្គោ។ យំ ភិក្ខវេ សត្ថារា ករណីយំ សាវកានំ ហិតេសិនា អនុកម្បកេន អនុកម្បំ ឧបាទាយ កតំ វោ តំ មយា។ ឯតានិ ភិក្ខវេ រុក្ខមូលានិ ឯតានិ សុញ្ញាគារានិ។ ឈាយថ ភិក្ខវេ មា បមាទត្ថ មា បច្ឆា វិប្បដិសារិនោ អហុវត្ថ។ អយំ វោ អម្ហាកំ អនុសាសនីតិ។ បឋមំ។|
    block |២។ អនតសុត្តំ|
      count |៣៧៨|, |អនតញ្ច វោ ភិក្ខវេ ទេសេស្សាមិ អនតគាមិញ្ច មគ្គំ។ តំ សុណាថ។ កតមញ្ច ភិក្ខវេ អនតំ…បេ។…។ យថា អសង្ខតំ តថា វិត្ថារេតព្ពំ។ ទុតិយំ។|
    block |៣-៣២។ អនាសវាទិសុត្តំ|
      count |៣៧៩-៤០៨|, |អនាសវញ្ច វោ ភិក្ខវេ ទេសេស្សាមិ អនាសវគាមិញ្ច មគ្គំ។ តំ សុណាថ។ កតមញ្ច ភិក្ខវេ អនាសវំ…បេ។… សច្ចញ្ច វោ ភិក្ខវេ ទេសេស្សាមិ សច្ចគាមិញ្ច មគ្គំ។ តំ សុណាថ។ កតមញ្ច ភិក្ខវេ សច្ចំ…បេ។… បារញ្ច វោ ភិក្ខវេ ទេសេស្សាមិ បារគាមិញ្ច មគ្គំ។ តំ សុណាថ។ កតមញ្ច ភិក្ខវេ បារំ…បេ។… និបុណញ្ច វោ ភិក្ខវេ ទេសេស្សាមិ និបុណគាមិញ្ច មគ្គំ។ តំ សុណាថ។ កតមញ្ច ភិក្ខវេ និបុណំ…បេ។… សុទុទ្ទសញ្ច វោ ភិក្ខវេ ទេសេស្សាមិ សុទុទ្ទសគាមិញ្ច មគ្គំ។ តំ សុណាថ។ កតមញ្ច ភិក្ខវេ សុទុទ្ទសំ…បេ។… អជជ្ជរញ្ច វោ ភិក្ខវេ ទេសេស្សាមិ អជជ្ជរគាមិញ្ច មគ្គំ។ តំ សុណាថ។ កតមញ្ច ភិក្ខវេ អជជ្ជរំ…បេ។… ធុវញ្ច វោ ភិក្ខវេ ទេសេស្សាមិ ធុវគាមិញ្ច មគ្គំ។ តំ សុណាថ។ កតមញ្ច ភិក្ខវេ ធុវំ…បេ។… អបលោកិតញ្ច វោ ភិក្ខវេ ទេសេស្សាមិ អបលោកិតគាមិញ្ច មគ្គំ។ តំ សុណាថ។ កតមញ្ច ភិក្ខវេ អបលោកិតំ…បេ។… អនិទស្សនញ្ច វោ ភិក្ខវេ ទេសេស្សាមិ អនិទស្សនគាមិញ្ច មគ្គំ។ តំ សុណាថ។ កតមញ្ច ភិក្ខវេ អនិទស្សនំ…បេ។… និប្បបញ្ចញ្ច វោ ភិក្ខវេ ទេសេស្សាមិ និប្បបញ្ចគាមិញ្ច មគ្គំ។ តំ សុណាថ។ កតមញ្ច ភិក្ខវេ និប្បបញ្ចំ…បេ។…។|
      block |សន្តញ្ច វោ ភិក្ខវេ ទេសេស្សាមិ សន្តគាមិញ្ច មគ្គំ។ តំ សុណាថ។ កតមញ្ច ភិក្ខវេ សន្តំ…បេ។… អមតញ្ច វោ ភិក្ខវេ ទេសេស្សាមិ អមតគាមិញ្ច មគ្គំ។ តំ សុណាថ។ កតមញ្ច ភិក្ខវេ អមតំ…បេ។… បណីតញ្ច វោ ភិក្ខវេ ទេសេស្សាមិ បណីតគាមិញ្ច មគ្គំ។ តំ សុណាថ។ កតមញ្ច ភិក្ខវេ បណីតំ…បេ។… សិវញ្ច វោ ភិក្ខវេ ទេសេស្សាមិ សិវគាមិញ្ច មគ្គំ។ តំ សុណាថ។ កតមញ្ច ភិក្ខវេ សិវំ…បេ។… ខេមញ្ច វោ ភិក្ខវេ ទេសេស្សាមិ ខេមគាមិញ្ច មគ្គំ។ តំ សុណាថ។ កតមញ្ច ភិក្ខវេ ខេមំ…បេ។… តណ្ហាក្ខយញ្ច វោ ភិក្ខវេ ទេសេស្សាមិ តណ្ហាក្ខយគាមិញ្ច មគ្គំ។ តំ សុណាថ។ កតមញ្ច ភិក្ខវេ តណ្ហាក្ខយំ…បេ។…។|
      block |អច្ឆរិយញ្ច វោ ភិក្ខវេ ទេសេស្សាមិ អច្ឆរិយគាមិញ្ច មគ្គំ។ តំ សុណាថ។ កតមញ្ច ភិក្ខវេ អច្ឆរិយំ…បេ។… អព្ភុតញ្ច វោ ភិក្ខវេ ទេសេស្សាមិ អព្ភុតគាមិញ្ច មគ្គំ។ តំ សុណាថ។ កតមញ្ច ភិក្ខវេ អព្ភុតំ…បេ។… អនីតិកញ្ច វោ ភិក្ខវេ ទេសេស្សាមិ អនីតិកគាមិញ្ច មគ្គំ។ តំ សុណាថ។ កតមញ្ច ភិក្ខវេ អនីតិកំ…បេ។… អនីតិកធម្មញ្ច វោ ភិក្ខវេ ទេសេស្សាមិ អនីតិកធម្មគាមិញ្ច មគ្គំ។ តំ សុណាថ។ កតមញ្ច ភិក្ខវេ អនីតិកធម្មំ…បេ។… និព្ពានញ្ច វោ ភិក្ខវេ ទេសេស្សាមិ និព្ពានគាមិញ្ច មគ្គំ។ តំ សុណាថ។ កតមញ្ច ភិក្ខវេ និព្ពានំ…បេ។… អព្យាបជ្ឈញ្ច វោ ភិក្ខវេ ទេសេស្សាមិ អព្យាបជ្ឈគាមិញ្ច មគ្គំ។ តំ សុណាថ។ កតមញ្ច ភិក្ខវេ អព្យាបជ្ឈំ…បេ។… វិរាគញ្ច វោ ភិក្ខវេ ទេសេស្សាមិ វិរាគគាមិញ្ច មគ្គំ។ តំ សុណាថ។ កតមោ ច ភិក្ខវេ វិរាគោ…បេ។…។|
      block |សុទ្ធិញ្ច វោ ភិក្ខវេ ទេសេស្សាមិ សុទ្ធិគាមិញ្ច មគ្គំ។ តំ សុណាថ។ កតមា ច ភិក្ខវេ សុទ្ធិ…បេ។… មុត្តិញ្ច វោ ភិក្ខវេ ទេសេស្សាមិ មុត្តិគាមិញ្ច មគ្គំ។ តំ សុណាថ។ កតមា ច ភិក្ខវេ មុត្តិ…បេ។… អនាលយញ្ច វោ ភិក្ខវេ ទេសេស្សាមិ អនាលយគាមិញ្ច មគ្គំ។ តំ សុណាថ។ កតមោ ច ភិក្ខវេ អនាលយោ…បេ។… ទីបញ្ច វោ ភិក្ខវេ ទេសេស្សាមិ ទីបគាមិញ្ច មគ្គំ។ តំ សុណាថ។ កតមញ្ច ភិក្ខវេ ទីបំ…បេ។… លេណញ្ច វោ ភិក្ខវេ ទេសេស្សាមិ លេណគាមិញ្ច មគ្គំ។ តំ សុណាថ។ កតមញ្ច ភិក្ខវេ លេណំ…បេ។… តាណញ្ច វោ ភិក្ខវេ ទេសេស្សាមិ តាណគាមិញ្ច មគ្គំ។ តំ សុណាថ។ កតមញ្ច ភិក្ខវេ តាណំ…បេ។… សរណញ្ច វោ ភិក្ខវេ ទេសេស្សាមិ សរណគាមិញ្ច មគ្គំ។ តំ សុណាថ។ កតមញ្ច ភិក្ខវេ សរណំ…បេ។…អនុសាសនីតិ។ ពាត្តិំសតិមំ។|
    block |៣៣។ បរាយនសុត្តំ|
      count |៤០៩|, |បរាយនញ្ច វោ ភិក្ខវេ ទេសេស្សាមិ បរាយនគាមិញ្ច មគ្គំ។ តំ សុណាថ។ កតមញ្ច ភិក្ខវេ បរាយនំ។ យោ ភិក្ខវេ រាគក្ខយោ ទោសក្ខយោ មោហក្ខយោ ឥទំ វុច្ចតិ ភិក្ខវេ បរាយនំ។ កតមោ ច ភិក្ខវេ បរាយនគាមី មគ្គោ។ កាយគតាសតិ។ អយំ វុច្ចតិ ភិក្ខវេ បរាយនគាមិមគ្គោ។ ឥតិ ខោ ភិក្ខវេ ទេសិតំ វោ មយា បរាយនំ ទេសិតោ បរាយនគាមិមគ្គោ។ យំ ភិក្ខវេ សត្ថារា ករណីយំ សាវកានំ ហិតេសិនា អនុកម្បកេន អនុកម្បំ ឧបាទាយ កតំ វោ តំ មយា។ ឯតានិ ភិក្ខវេ រុក្ខមូលានិ ឯតានិ សុញ្ញាគារានិ។ ឈាយថ ភិក្ខវេ មា បមាទត្ថ មា បច្ឆា វិប្បដិសារិនោ អហុវត្ថ។ អយំ វោ អម្ហាកំ អនុសាសនីតិ។ យថា អសង្ខតំ តថា វិត្ថារេតព្ពំ។ តេត្តិំសតិមំ។|
      stand |ទុតិយោ វគ្គោ។|
      block |តស្សុទ្ទានំ|
      stand |អសង្ខតសំយុត្តំ សមត្តំ។|
