block |៨ ៣។ សម្មប្បធានវគ្គោ|
  block |១។ សិក្ខសុត្តំ|
    count |៧៣|, |បញ្ចិមានិ ភិក្ខវេ សិក្ខាទុព្ពល្យានិ។ កតមានិ បញ្ច។ បាណាតិបាតោ …បេ។… សុរាមេរយមជ្ជបមាទដ្ឋានំ ឥមានិ ខោ ភិក្ខវេ បញ្ច សិក្ខាទុព្ពល្យានិ។|
    block |ឥមេសំ ខោ ភិក្ខវេ បញ្ចន្នំ សិក្ខាទុព្ពល្យានំ បហានាយ ចត្តារោ សម្មប្បធានា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ អនុប្បន្នានំ កុសលានំ ធម្មានំ ឧប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ ឥមេសំ ខោ ភិក្ខវេ បញ្ចន្នំ សិក្ខាទុព្ពល្យានំ បហានាយ ឥមេ ចត្តារោ សម្មប្បធានា ភាវេតព្ពាតិ។ បឋមំ។|
    count |៧៤-៨១|, |យថា សតិបដ្ឋានវគ្គេ តថា សម្មប្បធានវសេន វិត្ថារេតព្ពា។|
  block |១០។ ចេតសោវិនិពន្ធសុត្តំ|
    count |៨២|, |បញ្ចិមេ ភិក្ខវេ ចេតសោវិនិពន្ធា។ កតមេ បញ្ច។ ឥធ ភិក្ខវេ ភិក្ខុ កាមេសុ អវីតរាគោ ហោតិ…បេ។… ឥមេ ខោ ភិក្ខវេ បញ្ច ចេតសោវិនិពន្ធា។|
    block |ឥមេសំ ខោ ភិក្ខវេ បញ្ចន្នំ ចេតសោវិនិពន្ធានំ បហានាយ ចត្តារោ សម្មប្បធានា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ… អនុប្បន្នានំ កុសលានំ ធម្មានំ ឧប្បាទាយ… ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ ឥមេសំ ខោ ភិក្ខវេ បញ្ចន្នំ ចេតសោវិនិពន្ធានំ បហានាយ ឥមេ ចត្តារោ សម្មប្បធានា ភាវេតព្ពាតិ។ ទសមំ។|
    stand |សម្មប្បធានវគ្គោ តតិយោ។|
