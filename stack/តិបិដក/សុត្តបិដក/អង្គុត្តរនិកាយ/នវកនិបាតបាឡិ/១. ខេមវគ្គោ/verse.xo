block |៦ ១។ ខេមវគ្គោ|
  block |១។ ខេមសុត្តំ|
    count |៥២|, |ខេមំ ខេមន្តិ អាវុសោ វុច្ចតិ។ កិត្តាវតា នុ ខោ អាវុសោ ខេមំ វុត្តំ ភគវតាតិ។|
    block |ឥធាវុសោ ភិក្ខុ វិវិច្ចេវ កាមេហិ…បេ។… បឋមំ ឈានំ ឧបសម្បជ្ជ វិហរតិ។ ឯត្តាវតាបិ ខោ អាវុសោ ខេមំ វុត្តំ ភគវតា បរិយាយេន…បេ។…។|
    block |បុន ចបរំ អាវុសោ ភិក្ខុ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ បញ្ញាយ ចស្ស ទិស្វា អាសវា បរិក្ខីណា ហោន្តិ។ ឯត្តាវតាបិ ខោ អាវុសោ ខេមំ វុត្តំ ភគវតា និប្បរិយាយេនាតិ។ បឋមំ។|
  block |២។ ខេមប្បត្តសុត្តំ|
    count |៥៣|, |ខេមប្បត្តោ ខេមប្បត្តោតិ អាវុសោ វុច្ចតិ…បេ។…។ ទុតិយំ។|
  block |៣។ អមតសុត្តំ|
    count |៥៤|, |អមតំ អមតន្តិ អាវុសោ វុច្ចតិ…បេ។…។ តតិយំ។|
  block |៤។ អមតប្បត្តសុត្តំ|
    count |៥៥|, |អមតប្បត្តោ អមតប្បត្តោតិ អាវុសោ វុច្ចតិ…បេ។…។ ចតុត្ថំ។|
  block |៥។ អភយសុត្តំ|
    count |៥៦|, |អភយំ អភយន្តិ អាវុសោ វុច្ចតិ…បេ។…។ បញ្ចមំ។|
  block |៦។ អភយប្បត្តសុត្តំ|
    count |៥៧|, |អភយប្បត្តោ អភយប្បត្តោតិ អាវុសោ វុច្ចតិ…បេ។…។ ឆដ្ឋំ។|
  block |៧។ បស្សទ្ធិសុត្តំ|
    count |៥៨|, |បស្សទ្ធិ បស្សទ្ធីតិ អាវុសោ វុច្ចតិ…បេ។…។ សត្តមំ។|
  block |៨។ អនុបុព្ពបស្សទ្ធិសុត្តំ|
    count |៥៩|, |អនុបុព្ពបស្សទ្ធិ អនុបុព្ពបស្សទ្ធីតិ អាវុសោ វុច្ចតិ…បេ។…។ អដ្ឋមំ។|
  block |៩។ និរោធសុត្តំ|
    count |៦០|, |និរោធោ និរោធោតិ អាវុសោ វុច្ចតិ…បេ។…។ នវមំ។|
  block |១០។ អនុបុព្ពនិរោធសុត្តំ|
    count |៦១|, |អនុបុព្ពនិរោធោ អនុបុព្ពនិរោធោតិ អាវុសោ វុច្ចតិ។ កិត្តាវតា នុ ខោ អាវុសោ អនុបុព្ពនិរោធោ វុត្តោ ភគវតាតិ។|
    block |ឥធាវុសោ ភិក្ខុ វិវិច្ចេវ កាមេហិ…បេ។… បឋមំ ឈានំ ឧបសម្បជ្ជ វិហរតិ។ ឯត្តាវតាបិ ខោ អាវុសោ អនុបុព្ពនិរោធោ វុត្តោ ភគវតា បរិយាយេន…បេ។…។|
    block |បុន ចបរំ អាវុសោ ភិក្ខុ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ បញ្ញាយ ចស្ស ទិស្វា អាសវា បរិក្ខីណា ហោន្តិ។ ឯត្តាវតាបិ ខោ អាវុសោ អនុបុព្ពនិរោធោ វុត្តោ ភគវតា និប្បរិយាយេនាតិ។ ទសមំ។|
  block |១១។ អភព្ពសុត្តំ|
    count |៦២|, |នវ ភិក្ខវេ ធម្មេ អប្បហាយ អភព្ពោ អរហត្តំ សច្ឆិកាតុំ។ កតមេ នវ។ រាគំ ទោសំ មោហំ កោធំ ឧបនាហំ មក្ខំ បឡាសំ ឥស្សំ មច្ឆរិយំ ឥមេ ខោ ភិក្ខវេ នវ ធម្មេ អប្បហាយ អភព្ពោ អរហត្តំ សច្ឆិកាតុំ។|
    block |នវ ភិក្ខវេ ធម្មេ បហាយ ភព្ពោ អរហត្តំ សច្ឆិកាតុំ។ កតមេ នវ។ រាគំ ទោសំ មោហំ កោធំ ឧបនាហំ មក្ខំ បឡាសំ ឥស្សំ មច្ឆរិយំ ឥមេ ខោ ភិក្ខវេ នវ ធម្មេ បហាយ ភព្ពោ អរហត្តំ សច្ឆិកាតុន្តិ។ ឯកាទសមំ។|
    stand |ខេមវគ្គោ បឋមោ។|
    block |តស្សុទ្ទានំ|
    block
      block |ខេមោ ច អមតញ្ចេវ អភយំ បស្សទ្ធិយេន ច|
      block |និរោធោ អនុបុព្ពោ ច ធម្មំ បហាយ ភព្ពេន ចាតិ។|
