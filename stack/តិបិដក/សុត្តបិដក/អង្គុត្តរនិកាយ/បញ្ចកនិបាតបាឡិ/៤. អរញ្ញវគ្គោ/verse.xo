block |១៩ ៤។ អរញ្ញវគ្គោ|
  block |១។ អារញ្ញិកសុត្តំ|
    count |១៨១|, |បញ្ចិមេ ភិក្ខវេ អារញ្ញិកា។ កតមេ បញ្ច។ មន្ទត្តា មោមូហត្តា អារញ្ញិកោ ហោតិ បាបិច្ឆោ ឥច្ឆាបកតោ អារញ្ញិកោ ហោតិ ឧម្មាទា ចិត្តក្ខេបា អារញ្ញិកោ ហោតិ វណ្ណិតំ ពុទ្ធេហិ ពុទ្ធសាវកេហីតិ អារញ្ញិកោ ហោតិ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ អារញ្ញិកោ ហោតិ។ ឥមេ ខោ ភិក្ខវេ បញ្ច អារញ្ញិកា។ ឥមេសំ ខោ ភិក្ខវេ បញ្ចន្នំ អារញ្ញិកានំ យ្វាយំ អារញ្ញិកោ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ អារញ្ញិកោ ហោតិ អយំ ឥមេសំ បញ្ចន្នំ អារញ្ញិកានំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។|
    block |សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ សប្បិមណ្ឌោ តត្ថ អគ្គមក្ខាយតិ ឯវមេវំ ខោ ភិក្ខវេ ឥមេសំ បញ្ចន្នំ អារញ្ញិកានំ យ្វាយំ អារញ្ញិកោ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ អារញ្ញិកោ ហោតិ អយំ ឥមេសំ បញ្ចន្នំ អារញ្ញិកានំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ បឋមំ។|
  block |២។ ចីវរសុត្តំ|
    count |១៨២|, |បញ្ចិមេ ភិក្ខវេ បំសុកូលិកា។ កតមេ បញ្ច។ មន្ទត្តា មោមូហត្តា បំសុកូលិកោ ហោតិ…បេ។… ឥទមត្ថិតំយេវ និស្សាយ បំសុកូលិកោ ហោតិ។ ឥមេ ខោ ភិក្ខវេ បញ្ច បំសុកូលិកាតិ។ ទុតិយំ។|
  block |៣។ រុក្ខមូលិកសុត្តំ|
    count |១៨៣|, |បញ្ចិមេ ភិក្ខវេ រុក្ខមូលិកា។ កតមេ បញ្ច។ មន្ទត្តា មោមូហត្តា រុក្ខមូលិកោ ហោតិ…បេ។… ឥទមត្ថិតំយេវ និស្សាយ រុក្ខមូលិកោ ហោតិ។ ឥមេ ខោ ភិក្ខវេ បញ្ច រុក្ខមូលិកាតិ។ តតិយំ។|
  block |៤។ សោសានិកសុត្តំ|
    count |១៨៤|, |បញ្ចិមេ ភិក្ខវេ សោសានិកា។ កតមេ បញ្ច។ មន្ទត្តា មោមូហត្តា សោសានិកោ ហោតិ…បេ។… ឥទមត្ថិតំយេវ និស្សាយ សោសានិកោ ហោតិ។ ឥមេ ខោ ភិក្ខវេ បញ្ច សោសានិកាតិ។ ចតុត្ថំ។|
  block |៥។ អព្ភោកាសិកសុត្តំ|
    count |១៨៥|, |បញ្ចិមេ ភិក្ខវេ អព្ភោកាសិកា…បេ។…។ បញ្ចមំ។|
  block |៦។ នេសជ្ជិកសុត្តំ|
    count |១៨៦|, |បញ្ចិមេ ភិក្ខវេ នេសជ្ជិកា…បេ។…។ ឆដ្ឋំ។|
  block |៧។ យថាសន្ថតិកសុត្តំ|
    count |១៨៧|, |បញ្ចិមេ ភិក្ខវេ យថាសន្ថតិកា…បេ។…។ សត្តមំ។|
  block |៨។ ឯកាសនិកសុត្តំ|
    count |១៨៨|, |បញ្ចិមេ ភិក្ខវេ ឯកាសនិកា…បេ។…។ អដ្ឋមំ។|
  block |៩។ ខលុបច្ឆាភត្តិកសុត្តំ|
    count |១៨៩|, |បញ្ចិមេ ភិក្ខវេ ខលុបច្ឆាភត្តិកា…បេ។…។ នវមំ។|
  block |១០។ បត្តបិណ្ឌិកសុត្តំ|
    count |១៩០|, |បញ្ចិមេ ភិក្ខវេ បត្តបិណ្ឌិកា។ កតមេ បញ្ច។ មន្ទត្តា មោមូហត្តា បត្តបិណ្ឌិកោ ហោតិ បាបិច្ឆោ ឥច្ឆាបកតោ បត្តបិណ្ឌិកោ ហោតិ ឧម្មាទា ចិត្តក្ខេបា បត្តបិណ្ឌិកោ ហោតិ វណ្ណិតំ ពុទ្ធេហិ ពុទ្ធសាវកេហីតិ បត្តបិណ្ឌិកោ ហោតិ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ បត្តបិណ្ឌិកោ ហោតិ។ ឥមេ ខោ ភិក្ខវេ បញ្ច បត្តបិណ្ឌិកា។ ឥមេសំ ខោ ភិក្ខវេ បញ្ចន្នំ បត្តបិណ្ឌិកានំ យ្វាយំ បត្តបិណ្ឌិកោ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ បត្តបិណ្ឌិកោ ហោតិ អយំ ឥមេសំ បញ្ចន្នំ បត្តបិណ្ឌិកានំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ច។|
    block |សេយ្យថាបិ ភិក្ខវេ គវា ខីរំ ខីរម្ហា ទធិ ទធិម្ហា នវនីតំ នវនីតម្ហា សប្បិ សប្បិម្ហា សប្បិមណ្ឌោ សប្បិមណ្ឌោ តត្ថ អគ្គមក្ខាយតិ ឯវមេវំ ខោ ភិក្ខវេ ឥមេសំ បញ្ចន្នំ បត្តបិណ្ឌិកានំ យ្វាយំ បត្តបិណ្ឌិកោ អប្បិច្ឆតំយេវ និស្សាយ សន្តុដ្ឋិំយេវ និស្សាយ សល្លេខំយេវ និស្សាយ បវិវេកំយេវ និស្សាយ ឥទមត្ថិតំយេវ និស្សាយ បត្តបិណ្ឌិកោ ហោតិ អយំ ឥមេសំ បញ្ចន្នំ បត្តបិណ្ឌិកានំ អគ្គោ ច សេដ្ឋោ ច មោក្ខោ ច ឧត្តមោ ច បវរោ ចាតិ។ ទសមំ។|
    stand |អរញ្ញវគ្គោ ចតុត្ថោ។|
    block |តស្សុទ្ទានំ|
    block
      block |អរញ្ញំ ចីវរំ រុក្ខ សុសានំ អព្ភោកាសិកំ|
      block |នេសជ្ជំ សន្ថតំ ឯកាសនិកំ ខលុបច្ឆាបិណ្ឌិកេន ចាតិ។|
