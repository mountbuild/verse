block |១១ ១។ អាសាទុប្បជហវគ្គោ|
  count |១១៩|, |ទ្វេមា ភិក្ខវេ អាសា ទុប្បជហា។ កតមា ទ្វេ។ លាភាសា ច ជីវិតាសា ច។ ឥមា ខោ ភិក្ខវេ ទ្វេ អាសា ទុប្បជហាតិ។|
  count |១២០|, |ទ្វេមេ ភិក្ខវេ បុគ្គលា ទុល្លភា លោកស្មិំ។ កតមេ ទ្វេ។ យោ ច បុព្ពការី យោ ច កតញ្ញូ កតវេទី។ ឥមេ ខោ ភិក្ខវេ ទ្វេ បុគ្គលា ទុល្លភា លោកស្មិន្តិ។|
  count |១២១|, |ទ្វេមេ ភិក្ខវេ បុគ្គលា ទុល្លភា លោកស្មិំ។ កតមេ ទ្វេ។ តិត្តោ ច តប្បេតា ច។ ឥមេ ខោ ភិក្ខវេ ទ្វេ បុគ្គលា ទុល្លភា លោកស្មិន្តិ។|
  count |១២២|, |ទ្វេមេ ភិក្ខវេ បុគ្គលា ទុត្តប្បយា។ កតមេ ទ្វេ។ យោ ច លទ្ធំ លទ្ធំ និក្ខិបតិ យោ ច លទ្ធំ លទ្ធំ វិស្សជ្ជេតិ។ ឥមេ ខោ ភិក្ខវេ ទ្វេ បុគ្គលា ទុត្តប្បយាតិ។|
  count |១២៣|, |ទ្វេមេ ភិក្ខវេ បុគ្គលា សុតប្បយា។ កតមេ ទ្វេ។ យោ ច លទ្ធំ លទ្ធំ ន និក្ខិបតិ យោ ច លទ្ធំ លទ្ធំ ន វិស្សជ្ជេតិ។ ឥមេ ខោ ភិក្ខវេ ទ្វេ បុគ្គលា សុតប្បយាតិ។|
  count |១២៤|, |ទ្វេមេ ភិក្ខវេ បច្ចយា រាគស្ស ឧប្បាទាយ។ កតមេ ទ្វេ។ សុភនិមិត្តញ្ច អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា រាគស្ស ឧប្បាទាយាតិ។|
  count |១២៥|, |ទ្វេមេ ភិក្ខវេ បច្ចយា ទោសស្ស ឧប្បាទាយ។ កតមេ ទ្វេ។ បដិឃនិមិត្តញ្ច អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា ទោសស្ស ឧប្បាទាយាតិ។|
  count |១២៦|, |ទ្វេមេ ភិក្ខវេ បច្ចយា មិច្ឆាទិដ្ឋិយា ឧប្បាទាយ។ កតមេ ទ្វេ។ បរតោ ច ឃោសោ អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា មិច្ឆាទិដ្ឋិយា ឧប្បាទាយាតិ។|
  count |១២៧|, |ទ្វេមេ ភិក្ខវេ បច្ចយា សម្មាទិដ្ឋិយា ឧប្បាទាយ។ កតមេ ទ្វេ។ បរតោ ច ឃោសោ យោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា សម្មាទិដ្ឋិយា ឧប្បាទាយាតិ។|
  count |១២៨|, |ទ្វេមា ភិក្ខវេ អាបត្តិយោ។ កតមា ទ្វេ។ លហុកា ច អាបត្តិ គរុកា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។|
  count |១២៩|, |ទ្វេមា ភិក្ខវេ អាបត្តិយោ។ កតមា ទ្វេ។ ទុដ្ឋុល្លា ច អាបត្តិ អទុដ្ឋុល្លា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។|
  count |១៣០|, |ទ្វេមា ភិក្ខវេ អាបត្តិយោ។ កតមា ទ្វេ។ សាវសេសា ច អាបត្តិ អនវសេសា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។|
  stand |អាសាទុប្បជហវគ្គោ បឋមោ។|
