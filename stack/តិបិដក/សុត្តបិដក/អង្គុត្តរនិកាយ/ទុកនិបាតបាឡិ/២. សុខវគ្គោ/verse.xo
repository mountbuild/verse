block |៧ ២។ សុខវគ្គោ|
  count |៦៥|, |ទ្វេមានិ ភិក្ខវេ សុខានិ។ កតមានិ ទ្វេ។ គិហិសុខញ្ច បព្ពជិតសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ បព្ពជិតសុខន្តិ។|
  count |៦៦|, |ទ្វេមានិ ភិក្ខវេ សុខានិ។ កតមានិ ទ្វេ។ កាមសុខញ្ច នេក្ខម្មសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ នេក្ខម្មសុខន្តិ។|
  count |៦៧|, |ទ្វេមានិ ភិក្ខវេ សុខានិ។ កតមានិ ទ្វេ។ ឧបធិសុខញ្ច និរុបធិសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និរុបធិសុខន្តិ។|
  count |៦៨|, |ទ្វេមានិ ភិក្ខវេ សុខានិ។ កតមានិ ទ្វេ។ សាសវសុខញ្ច អនាសវសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អនាសវសុខន្តិ។|
  count |៦៩|, |ទ្វេមានិ ភិក្ខវេ សុខានិ។ កតមានិ ទ្វេ។ សាមិសញ្ច សុខំ និរាមិសញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និរាមិសំ សុខន្តិ។|
  count |៧០|, |ទ្វេមានិ ភិក្ខវេ សុខានិ។ កតមានិ ទ្វេ។ អរិយសុខញ្ច អនរិយសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អរិយសុខន្តិ។|
  count |៧១|, |ទ្វេមានិ ភិក្ខវេ សុខានិ។ កតមានិ ទ្វេ។ កាយិកញ្ច សុខំ ចេតសិកញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ចេតសិកំ សុខន្តិ។|
  count |៧២|, |ទ្វេមានិ ភិក្ខវេ សុខានិ។ កតមានិ ទ្វេ។ សប្បីតិកញ្ច សុខំ និប្បីតិកញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និប្បីតិកំ សុខន្តិ។|
  count |៧៣|, |ទ្វេមានិ ភិក្ខវេ សុខានិ។ កតមានិ ទ្វេ។ សាតសុខញ្ច ឧបេក្ខាសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ឧបេក្ខាសុខន្តិ។|
  count |៧៤|, |ទ្វេមានិ ភិក្ខវេ សុខានិ។ កតមានិ ទ្វេ។ សមាធិសុខញ្ច អសមាធិសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ សមាធិសុខន្តិ។|
  count |៧៥|, |ទ្វេមានិ ភិក្ខវេ សុខានិ។ កតមានិ ទ្វេ។ សប្បីតិការម្មណញ្ច សុខំ និប្បីតិការម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និប្បីតិការម្មណំ សុខន្តិ។|
  count |៧៦|, |ទ្វេមានិ ភិក្ខវេ សុខានិ។ កតមានិ ទ្វេ។ សាតារម្មណញ្ច សុខំ ឧបេក្ខារម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ឧបេក្ខារម្មណំ សុខន្តិ។|
  count |៧៧|, |ទ្វេមានិ ភិក្ខវេ សុខានិ។ កតមានិ ទ្វេ។ រូបារម្មណញ្ច សុខំ អរូបារម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អរូបារម្មណំ សុខន្តិ។|
  stand |សុខវគ្គោ ទុតិយោ។|
