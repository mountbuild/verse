block |១១។ តិកវគ្គោ|
  block |១។ រាគសុត្តំ|
    count |១០៧|, |តយោមេ ភិក្ខវេ ធម្មា។ កតមេ តយោ។ រាគោ ទោសោ មោហោ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ រាគស្ស បហានាយ អសុភា ភាវេតព្ពា ទោសស្ស បហានាយ មេត្តា ភាវេតព្ពា មោហស្ស បហានាយ បញ្ញា ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ បឋមំ។|
  block |២។ ទុច្ចរិតសុត្តំ|
    count |១០៨|, |តយោមេ ភិក្ខវេ ធម្មា។ កតមេ តយោ។ កាយទុច្ចរិតំ វចីទុច្ចរិតំ មនោទុច្ចរិតំ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ កាយទុច្ចរិតស្ស បហានាយ កាយសុចរិតំ ភាវេតព្ពំ វចីទុច្ចរិតស្ស បហានាយ វចីសុចរិតំ ភាវេតព្ពំ មនោទុច្ចរិតស្ស បហានាយ មនោសុចរិតំ ភាវេតព្ពំ។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ ទុតិយំ។|
  block |៣។ វិតក្កសុត្តំ|
    count |១០៩|, |តយោមេ ភិក្ខវេ ធម្មា។ កតមេ តយោ។ កាមវិតក្កោ ព្យាបាទវិតក្កោ វិហិំសាវិតក្កោ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ កាមវិតក្កស្ស បហានាយ នេក្ខម្មវិតក្កោ ភាវេតព្ពោ ព្យាបាទវិតក្កស្ស បហានាយ អព្យាបាទវិតក្កោ ភាវេតព្ពោ វិហិំសាវិតក្កស្ស បហានាយ អវិហិំសាវិតក្កោ ភាវេតព្ពោ។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ តតិយំ។|
  block |៤។ សញ្ញាសុត្តំ|
    count |១១០|, |តយោមេ ភិក្ខវេ ធម្មា។ កតមេ តយោ។ កាមសញ្ញា ព្យាបាទសញ្ញា វិហិំសាសញ្ញា។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ កាមសញ្ញាយ បហានាយ នេក្ខម្មសញ្ញា ភាវេតព្ពា ព្យាបាទសញ្ញាយ បហានាយ អព្យាបាទសញ្ញា ភាវេតព្ពា វិហិំសាសញ្ញាយ បហានាយ អវិហិំសាសញ្ញា ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ ចតុត្ថំ។|
  block |៥។ ធាតុសុត្តំ|
    count |១១១|, |តយោមេ ភិក្ខវេ ធម្មា។ កតមេ តយោ។ កាមធាតុ ព្យាបាទធាតុ វិហិំសាធាតុ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ កាមធាតុយា បហានាយ នេក្ខម្មធាតុ ភាវេតព្ពា ព្យាបាទធាតុយា បហានាយ អព្យាបាទធាតុ ភាវេតព្ពា វិហិំសាធាតុយា បហានាយ អវិហិំសាធាតុ ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ បញ្ចមំ។|
  block |៦។ អស្សាទសុត្តំ|
    count |១១២|, |តយោមេ ភិក្ខវេ ធម្មា។ កតមេ តយោ។ អស្សាទទិដ្ឋិ អត្តានុទិដ្ឋិ មិច្ឆាទិដ្ឋិ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ អស្សាទទិដ្ឋិយា បហានាយ អនិច្ចសញ្ញា ភាវេតព្ពា អត្តានុទិដ្ឋិយា បហានាយ អនត្តសញ្ញា ភាវេតព្ពា មិច្ឆាទិដ្ឋិយា បហានាយ សម្មាទិដ្ឋិ ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ ឆដ្ឋំ។|
  block |៧។ អរតិសុត្តំ|
    count |១១៣|, |តយោមេ ភិក្ខវេ ធម្មា។ កតមេ តយោ។ អរតិ វិហិំសា អធម្មចរិយា។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ អរតិយា បហានាយ មុទិតា ភាវេតព្ពា វិហិំសាយ បហានាយ អវិហិំសា ភាវេតព្ពា អធម្មចរិយាយ បហានាយ ធម្មចរិយា ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ សត្តមំ។|
  block |៨។ សន្តុដ្ឋិតាសុត្តំ|
    count |១១៤|, |តយោមេ ភិក្ខវេ ធម្មា។ កតមេ តយោ។ អសន្តុដ្ឋិតា អសម្បជញ្ញំ មហិច្ឆតា។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ អសន្តុដ្ឋិតាយ បហានាយ សន្តុដ្ឋិតា ភាវេតព្ពា អសម្បជញ្ញស្ស បហានាយ សម្បជញ្ញំ ភាវេតព្ពំ មហិច្ឆតាយ បហានាយ អប្បិច្ឆតា ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ អដ្ឋមំ។|
  block |៩។ ទោវចស្សតាសុត្តំ|
    count |១១៥|, |តយោមេ ភិក្ខវេ ធម្មា។ កតមេ តយោ។ ទោវចស្សតា បាបមិត្តតា ចេតសោ វិក្ខេបោ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ ទោវចស្សតាយ បហានាយ សោវចស្សតា ភាវេតព្ពា បាបមិត្តតាយ បហានាយ កល្យាណមិត្តតា ភាវេតព្ពា ចេតសោ វិក្ខេបស្ស បហានាយ អានាបានស្សតិ ភាវេតព្ពា។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ នវមំ។|
  block |១០។ ឧទ្ធច្ចសុត្តំ|
    count |១១៦|, |តយោមេ ភិក្ខវេ ធម្មា។ កតមេ តយោ។ ឧទ្ធច្ចំ អសំវរោ បមាទោ។ ឥមេ ខោ ភិក្ខវេ តយោ ធម្មា។ ឥមេសំ ខោ ភិក្ខវេ តិណ្ណំ ធម្មានំ បហានាយ តយោ ធម្មា ភាវេតព្ពា។ កតមេ តយោ។ ឧទ្ធច្ចស្ស បហានាយ សមថោ ភាវេតព្ពោ អសំវរស្ស បហានាយ សំវរោ ភាវេតព្ពោ បមាទស្ស បហានាយ អប្បមាទោ ភាវេតព្ពោ។ ឥមេសំ ខោ ភិក្ខវេ តិណ្ណំ ធម្មានំ បហានាយ ឥមេ តយោ ធម្មា ភាវេតព្ពាតិ។ ទសមំ។|
    stand |តិកវគ្គោ ឯកាទសមោ។|
    block |តស្សុទ្ទានំ|
    block
      block |រាគទុច្ចរិតវិតក្ក សញ្ញា ធាតូតិ វុច្ចតិ|
      block |អស្សាទអរតិតុដ្ឋិ ទុវេ ច ឧទ្ធច្ចេន វគ្គោតិ។|
