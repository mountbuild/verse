block |១៥ ៥។ មង្គលវគ្គោ|
  block |១។ អកុសលសុត្តំ|
    count |១៤៧|, |តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។ កតមេហិ តីហិ។ អកុសលេន កាយកម្មេន អកុសលេន វចីកម្មេន អកុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។|
    block |តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។ កតមេហិ តីហិ។ កុសលេន កាយកម្មេន កុសលេន វចីកម្មេន កុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេតិ។ បឋមំ។|
  block |២។ សាវជ្ជសុត្តំ|
    count |១៤៨|, |តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។ កតមេហិ តីហិ។ សាវជ្ជេន កាយកម្មេន សាវជ្ជេន វចីកម្មេន សាវជ្ជេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។|
    block |តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។ កតមេហិ តីហិ។ អនវជ្ជេន កាយកម្មេន អនវជ្ជេន វចីកម្មេន អនវជ្ជេន មនោកម្មេន ឥមេហិ ខោ…បេ។… ឯវំ សគ្គេតិ។ ទុតិយំ។|
  block |៣។ វិសមសុត្តំ|
    count |១៤៩|, |តីហិ ភិក្ខវេ…បេ។… វិសមេន កាយកម្មេន វិសមេន វចីកម្មេន វិសមេន មនោកម្មេន ឥមេហិ ខោ…បេ។… ឯវំ និរយេ។|
    block |តីហិ ភិក្ខវេ ធម្មេហិ…បេ។… សមេន កាយកម្មេន សមេន វចីកម្មេន សមេន មនោកម្មេន ឥមេហិ ខោ…បេ។… ឯវំ សគ្គេតិ។ តតិយំ។|
  block |៤។ អសុចិសុត្តំ|
    count |១៥០|, |តីហិ ភិក្ខវេ…បេ។… អសុចិនា កាយកម្មេន អសុចិនា វចីកម្មេន អសុចិនា មនោកម្មេន ឥមេហិ ខោ…បេ។… ឯវំ និរយេ។|
    block |តីហិ ភិក្ខវេ…បេ។… សុចិនា កាយកម្មេន សុចិនា វចីកម្មេន សុចិនា មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេតិ។ ចតុត្ថំ។|
  block |៥។ បឋមខតសុត្តំ|
    count |១៥១|, |តីហិ ភិក្ខវេ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។ កតមេហិ តីហិ។ អកុសលេន កាយកម្មេន អកុសលេន វចីកម្មេន អកុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។|
    block |តីហិ ភិក្ខវេ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ ច វិញ្ញូនំ ពហុញ្ច បុញ្ញំ បសវតិ។ កតមេហិ តីហិ។ កុសលេន កាយកម្មេន កុសលេន វចីកម្មេន កុសលេន មនោកម្មេន…បេ។…។ បញ្ចមំ។|
  block |៦។ ទុតិយខតសុត្តំ|
    count |១៥២|, |តីហិ ភិក្ខវេ…បេ។… សាវជ្ជេន កាយកម្មេន សាវជ្ជេន វចីកម្មេន សាវជ្ជេន មនោកម្មេន…បេ។…។|
    block |តីហិ ភិក្ខវេ…បេ។… អនវជ្ជេន កាយកម្មេន អនវជ្ជេន វចីកម្មេន អនវជ្ជេន មនោកម្មេន…បេ។…។ ឆដ្ឋំ។|
  block |៧។ តតិយខតសុត្តំ|
    count |១៥៣|, |តីហិ ភិក្ខវេ…បេ។… វិសមេន កាយកម្មេន វិសមេន វចីកម្មេន វិសមេន មនោកម្មេន…បេ។…។|
    block |តីហិ ភិក្ខវេ…បេ។… សមេន កាយកម្មេន សមេន វចីកម្មេន សមេន មនោកម្មេន…បេ។…។ សត្តមំ។|
  block |៨។ ចតុត្ថខតសុត្តំ|
    count |១៥៤|, |តីហិ ភិក្ខវេ…បេ។… អសុចិនា កាយកម្មេន អសុចិនា វចីកម្មេន អសុចិនា មនោកម្មេន…បេ។…។|
    block |តីហិ ភិក្ខវេ…បេ។… សុចិនា កាយកម្មេន សុចិនា វចីកម្មេន សុចិនា មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ ច វិញ្ញូនំ ពហុញ្ច បុញ្ញំ បសវតីតិ។ អដ្ឋមំ។|
  block |៩។ វន្ទនាសុត្តំ|
    count |១៥៥|, |តិស្សោ ឥមា ភិក្ខវេ វន្ទនា។ កតមា តិស្សោ។ កាយេន វាចាយ មនសា ឥមា ខោ ភិក្ខវេ តិស្សោ វន្ទនាតិ។ នវមំ។|
  block |១០។ បុព្ពណ្ហសុត្តំ|
    count |១៥៦|, |យេ ភិក្ខវេ សត្តា បុព្ពណ្ហសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុបុព្ពណ្ហោ ភិក្ខវេ តេសំ សត្តានំ។|
    block |យេ ភិក្ខវេ សត្តា មជ្ឈន្ហិកសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុមជ្ឈន្ហិកោ ភិក្ខវេ តេសំ សត្តានំ។|
    block |យេ ភិក្ខវេ សត្តា សាយន្ហសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុសាយន្ហោ ភិក្ខវេ តេសំ សត្តានន្តិ។|
    block
      block |សុនក្ខត្តំ សុមង្គលំ សុប្បភាតំ សុហុដ្ឋិតំ|
      block |សុខណោ សុមុហុត្តោ ច សុយិដ្ឋំ ព្រហ្មចារិសុ។|
      block |បទក្ខិណំ កាយកម្មំ វាចាកម្មំ បទក្ខិណំ|
      block |បទក្ខិណំ មនោកម្មំ បណីធិ តេ បទក្ខិណេ|
      block |បទក្ខិណានិ កត្វាន លភន្តត្ថេ បទក្ខិណេ។|
      block |តេ អត្ថលទ្ធា សុខិតា វិរុឡ្ហា ពុទ្ធសាសនេ|
      block |អរោគា សុខិតា ហោថ សហ សព្ពេហិ ញាតិភីតិ។ ទសមំ|
      block |អកុសលញ្ច សាវជ្ជំ វិសមាសុចិនា សហ|
      block |ចតុរោ ខតា វន្ទនា បុព្ពណ្ហេន ច តេ ទសាតិ។|
    stand |មង្គលវគ្គោ បញ្ចមោ។|
    block |តស្សុទ្ទានំ|
    stand |តតិយោ បណ្ណាសកោ សមត្តោ។|
