block |១៤ ៤។ សាធុវគ្គោ|
  block |១។ សាធុសុត្តំ|
    count |១៧៨|, |សាធុញ្ច វោ ភិក្ខវេ ទេសេស្សាមិ អសាធុញ្ច។ តំ សុណាថ សាធុកំ មនសិ ករោថ ភាសិស្សាមីតិ។ ឯវំ ភន្តេតិ ខោ តេ ភិក្ខូ ភគវតោ បច្ចស្សោសុំ។ ភគវា ឯតទវោច|
    block |កតមញ្ច ភិក្ខវេ អសាធុ។ បាណាតិបាតោ អទិន្នាទានំ កាមេសុមិច្ឆាចារោ មុសាវាទោ បិសុណា វាចា ផរុសា វាចា សម្ផប្បលាបោ អភិជ្ឈា ព្យាបាទោ មិច្ឆាទិដ្ឋិ ឥទំ វុច្ចតិ ភិក្ខវេ អសាធុ។|
    block |កតមញ្ច ភិក្ខវេ សាធុ។ បាណាតិបាតា វេរមណី អទិន្នាទានា វេរមណី កាមេសុមិច្ឆាចារា វេរមណី មុសាវាទា វេរមណី បិសុណាយ វាចាយ វេរមណី ផរុសាយ វាចាយ វេរមណី សម្ផប្បលាបា វេរមណី អនភិជ្ឈា អព្យាបាទោ សម្មាទិដ្ឋិ ឥទំ វុច្ចតិ ភិក្ខវេ សាធូតិ។ បឋមំ។|
  block |២។ អរិយធម្មសុត្តំ|
    count |១៧៩|, |អរិយធម្មញ្ច វោ ភិក្ខវេ ទេសេស្សាមិ អនរិយធម្មញ្ច។ តំ សុណាថ…បេ។… កតមោ ច ភិក្ខវេ អនរិយោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ អនរិយោ ធម្មោ។|
    block |កតមោ ច ភិក្ខវេ អរិយោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អរិយោ ធម្មោតិ។ ទុតិយំ។|
  block |៣។ កុសលសុត្តំ|
    count |១៨០|, |កុសលញ្ច វោ ភិក្ខវេ ទេសេស្សាមិ អកុសលញ្ច។ តំ សុណាថ…បេ។… កតមញ្ច ភិក្ខវេ អកុសលំ។ បាណាតិបាតោ…បេ។… មិច្ឆាទិដ្ឋិ ឥទំ វុច្ចតិ ភិក្ខវេ អកុសលំ។|
    block |កតមញ្ច ភិក្ខវេ កុសលំ។ បាណាតិបាតា វេរមណី…បេ។… សម្មាទិដ្ឋិ ឥទំ វុច្ចតិ ភិក្ខវេ កុសលន្តិ។ តតិយំ។|
  block |៤។ អត្ថសុត្តំ|
    count |១៨១|, |អត្ថញ្ច វោ ភិក្ខវេ ទេសេស្សាមិ អនត្ថញ្ច។ តំ សុណាថ…បេ។… កតមោ ច ភិក្ខវេ អនត្ថោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ អនត្ថោ។|
    block |កតមោ ច ភិក្ខវេ អត្ថោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អត្ថោតិ។ ចតុត្ថំ។|
  block |៥។ ធម្មសុត្តំ|
    count |១៨២|, |ធម្មញ្ច វោ ភិក្ខវេ ទេសេស្សាមិ អធម្មញ្ច។ តំ សុណាថ…បេ។… កតមោ ច ភិក្ខវេ អធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ អធម្មោ។|
    block |កតមោ ច ភិក្ខវេ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ ធម្មោតិ។ បញ្ចមំ។|
  block |៦។ អាសវសុត្តំ|
    count |១៨៣|, |សាសវញ្ច វោ ភិក្ខវេ ធម្មំ ទេសេស្សាមិ អនាសវញ្ច។ តំ សុណាថ…បេ។… កតមោ ច ភិក្ខវេ សាសវោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ សាសវោ ធម្មោ។|
    block |កតមោ ច ភិក្ខវេ អនាសវោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អនាសវោ ធម្មោតិ។ ឆដ្ឋំ។|
  block |៧។ វជ្ជសុត្តំ|
    count |១៨៤|, |សាវជ្ជញ្ច វោ ភិក្ខវេ ធម្មំ ទេសេស្សាមិ អនវជ្ជញ្ច។ តំ សុណាថ…បេ។… កតមោ ច ភិក្ខវេ សាវជ្ជោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ សាវជ្ជោ ធម្មោ។|
    block |កតមោ ច ភិក្ខវេ អនវជ្ជោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អនវជ្ជោ ធម្មោតិ។ សត្តមំ។|
  block |៨។ តបនីយសុត្តំ|
    count |១៨៥|, |តបនីយញ្ច វោ ភិក្ខវេ ធម្មំ ទេសេស្សាមិ អតបនីយញ្ច។ តំ សុណាថ…បេ។… កតមោ ច ភិក្ខវេ តបនីយោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ តបនីយោ ធម្មោ។|
    block |កតមោ ច ភិក្ខវេ អតបនីយោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អតបនីយោ ធម្មោតិ។ អដ្ឋមំ។|
  block |៩។ អាចយគាមិសុត្តំ|
    count |១៨៦|, |អាចយគាមិញ្ច វោ ភិក្ខវេ ធម្មំ ទេសេស្សាមិ អបចយគាមិញ្ច។ តំ សុណាថ…បេ។… កតមោ ច ភិក្ខវេ អាចយគាមី ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ អាចយគាមី ធម្មោ។|
    block |កតមោ ច ភិក្ខវេ អបចយគាមី ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ អបចយគាមី ធម្មោតិ។ នវមំ។|
  block |១០។ ទុក្ខុទ្រយសុត្តំ|
    count |១៨៧|, |ទុក្ខុទ្រយញ្ច វោ ភិក្ខវេ ធម្មំ ទេសេស្សាមិ សុខុទ្រយញ្ច។ តំ សុណាថ…បេ។… កតមោ ច ភិក្ខវេ ទុក្ខុទ្រយោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ ទុក្ខុទ្រយោ ធម្មោ។|
    block |កតមោ ច ភិក្ខវេ សុខុទ្រយោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ សុខុទ្រយោ ធម្មោតិ។ ទសមំ។|
  block |១១។ វិបាកសុត្តំ|
    count |១៨៨|, |ទុក្ខវិបាកញ្ច វោ ភិក្ខវេ ធម្មំ ទេសេស្សាមិ សុខវិបាកញ្ច។ តំ សុណាថ…បេ។… កតមោ ច ភិក្ខវេ ទុក្ខវិបាកោ ធម្មោ។ បាណាតិបាតោ…បេ។… មិច្ឆាទិដ្ឋិ អយំ វុច្ចតិ ភិក្ខវេ ទុក្ខវិបាកោ ធម្មោ។|
    block |កតមោ ច ភិក្ខវេ សុខវិបាកោ ធម្មោ។ បាណាតិបាតា វេរមណី…បេ។… សម្មាទិដ្ឋិ អយំ វុច្ចតិ ភិក្ខវេ សុខវិបាកោ ធម្មោតិ។ ឯកាទសមំ។|
    stand |សាធុវគ្គោ តតិយោ។|
