block |២។ ទុកនិបាតោ|
  block |១។ អភិរូបនន្ទាថេរីគាថា|
    count |១៩|
      block |អាតុរំ អសុចិំ បូតិំ បស្ស នន្ទេ សមុស្សយំ|
      block |អសុភាយ ចិត្តំ ភាវេហិ ឯកគ្គំ សុសមាហិតំ។|
    count |២០|
      block |អនិមិត្តញ្ច ភាវេហិ មានានុសយមុជ្ជហ|
      block |តតោ មានាភិសមយា ឧបសន្តា ចរិស្សសីតិ។|
    block |ឥត្ថំ សុទំ ភគវា អភិរូបនន្ទំ សិក្ខមានំ ឥមាហិ គាថាហិ អភិណ្ហំ ឱវទតីតិ។|
  block |២។ ជេន្តាថេរីគាថា|
    count |២១|
      block |យេ ឥមេ សត្ត ពោជ្ឈង្គា មគ្គា និព្ពានបត្តិយា|
      block |ភាវិតា តេ មយា សព្ពេ យថា ពុទ្ធេន ទេសិតា។|
    count |២២|
      block |ទិដ្ឋោ ហិ មេ សោ ភគវា អន្តិមោយំ សមុស្សយោ|
      block |វិក្ខីណោ ជាតិសំសារោ នត្ថិ ទានិ បុនព្ភវោតិ។|
    block |ឥត្ថំ សុទំ ជេន្តា ថេរី គាថាយោ អភាសិត្ថាតិ។|
  block |៣។ សុមង្គលមាតាថេរីគាថា|
    count |២៣|
      block |សុមុត្តិកា សុមុត្តិកា សាធុមុត្តិកាម្ហិ មុសលស្ស|
      block |អហិរិកោ មេ ឆត្តកំ វាបិ ឧក្ខលិកា មេ ទេឌ្ឌុភំ វាតិ។|
    count |២៤|
      block |រាគញ្ច អហំ ទោសញ្ច ចិច្ចិដិ ចិច្ចិដីតិ វិហនាមិ|
      block |សា រុក្ខមូលមុបគម្ម អហោ សុខន្តិ សុខតោ ឈាយាមីតិ។|
    stand |… សុមង្គលមាតា ថេរី។|
  block |៤។ អឌ្ឍកាសិថេរីគាថា|
    count |២៥|
      block |យាវ កាសិជនបទោ សុង្កោ មេ តត្ថកោ អហុ|
      block |តំ កត្វា នេគមោ អគ្ឃំ អឌ្ឍេនគ្ឃំ ឋបេសិ មំ។|
    count |២៦|
      block |អថ និព្ពិន្ទហំ រូបេ និព្ពិន្ទញ្ច វិរជ្ជហំ|
      block |មា បុន ជាតិសំសារំ សន្ធាវេយ្យំ បុនប្បុនំ|
      block |តិស្សោ វិជ្ជា សច្ឆិកតា កតំ ពុទ្ធស្ស សាសនន្តិ។|
    stand |… អឌ្ឍកាសិ ថេរី…។|
  block |៥។ ចិត្តាថេរីគាថា|
    count |២៧|
      block |កិញ្ចាបិ ខោម្ហិ កិសិកា គិលានា ពាឡ្ហទុព្ពលា|
      block |ទណ្ឌមោលុព្ភ គច្ឆាមិ បព្ពតំ អភិរូហិយ។|
    count |២៨|
      block |សង្ឃាដិំ និក្ខិបិត្វាន បត្តកញ្ច និកុជ្ជិយ|
      block |សេលេ ខម្ភេសិមត្តានំ តមោខន្ធំ បទាលិយាតិ។|
    stand |… ចិត្តា ថេរី…។|
  block |៦។ មេត្តិកាថេរីគាថា|
    count |២៩|
      block |កិញ្ចាបិ ខោម្ហិ ទុក្ខិតា ទុព្ពលា គតយោព្ពនា|
      block |ទណ្ឌមោលុព្ភ គច្ឆាមិ បព្ពតំ អភិរូហិយ។|
    count |៣០|
      block |និក្ខិបិត្វាន សង្ឃាដិំ បត្តកញ្ច និកុជ្ជិយ|
      block |និសិន្នា ចម្ហិ សេលម្ហិ អថ ចិត្តំ វិមុច្ចិ មេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
    stand |… មេត្តិកា ថេរី…។|
  block |៧។ មិត្តាថេរីគាថា|
    count |៣១|
      block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
      block |បាដិហារិយបក្ខញ្ច អដ្ឋង្គសុសមាគតំ។|
    count |៣២|
      block |ឧបោសថំ ឧបាគច្ឆិំ ទេវកាយាភិនន្ទិនី|
      block |សាជ្ជ ឯកេន ភត្តេន មុណ្ឌា សង្ឃាដិបារុតា|
      block |ទេវកាយំ ន បត្ថេហំ វិនេយ្យ ហទយេ ទរន្តិ។|
    stand |… មិត្តា ថេរី…។|
  block |៨។ អភយមាតុថេរីគាថា|
    count |៣៣|
      block |ឧទ្ធំ បាទតលា អម្ម អធោ វេ កេសមត្ថកា|
      block |បច្ចវេក្ខស្សុមំ កាយំ អសុចិំ បូតិគន្ធិកំ។|
    count |៣៤|
      block |ឯវំ វិហរមានាយ សព្ពោ រាគោ សមូហតោ|
      block |បរិឡាហោ សមុច្ឆិន្នោ សីតិភូតាម្ហិ និព្ពុតាតិ។|
    stand |… អភយមាតុ ថេរី…។|
  block |៩។ អភយាថេរីគាថា|
    count |៣៥|
      block |អភយេ ភិទុរោ កាយោ យត្ថ សតា បុថុជ្ជនា|
      block |និក្ខិបិស្សាមិមំ ទេហំ សម្បជានា សតីមតី។|
    count |៣៦|
      block |ពហូហិ ទុក្ខធម្មេហិ អប្បមាទរតាយ មេ|
      block |តណ្ហក្ខយោ អនុប្បត្តោ កតំ ពុទ្ធស្ស សាសនន្តិ។|
    stand |… អភយា ថេរី…។|
  block |១០។ សាមាថេរីគាថា|
    count |៣៧|
      block |ចតុក្ខត្តុំ បញ្ចក្ខត្តុំ វិហារា ឧបនិក្ខមិំ|
      block |អលទ្ធា ចេតសោ សន្តិំ ចិត្តេ អវសវត្តិនី|
      block |តស្សា មេ អដ្ឋមី រត្តិ យតោ តណ្ហា សមូហតា។|
    count |៣៨|
      block |ពហូហិ ទុក្ខធម្មេហិ អប្បមាទរតាយ មេ|
      block |តណ្ហក្ខយោ អនុប្បត្តោ កតំ ពុទ្ធស្ស សាសនន្តិ។|
    stand |… សាមា ថេរី…។|
    stand |ទុកនិបាតោ និដ្ឋិតោ។|
