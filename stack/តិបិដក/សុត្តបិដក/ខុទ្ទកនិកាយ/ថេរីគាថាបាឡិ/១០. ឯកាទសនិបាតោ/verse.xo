block |១០។ ឯកាទសនិបាតោ|
  block |១។ កិសាគោតមីថេរីគាថា|
    count |២១៣|
      block |កល្យាណមិត្តតា មុនិនា លោកំ អាទិស្ស វណ្ណិតា|
      block |កល្យាណមិត្តេ ភជមានោ អបិ ពាលោ បណ្ឌិតោ អស្ស។|
    count |២១៤|
      block |ភជិតព្ពា សប្បុរិសា បញ្ញា តថា វឌ្ឍតិ ភជន្តានំ|
      block |ភជមានោ សប្បុរិសេ សព្ពេហិបិ ទុក្ខេហិ បមុច្ចេយ្យ។|
    count |២១៥|
      block |ទុក្ខញ្ច វិជានេយ្យ ទុក្ខស្ស ច សមុទយំ និរោធំ|
      block |អដ្ឋង្គិកញ្ច មគ្គំ ចត្តារិបិ អរិយសច្ចានិ។|
    count |២១៦|
      block |ទុក្ខោ ឥត្ថិភាវោ អក្ខាតោ បុរិសទម្មសារថិនា|
      block |សបត្តិកម្បិ ហិ ទុក្ខំ អប្បេកច្ចា សកិំ វិជាតាយោ។|
    count |២១៧|
      block |គលកេ អបិ កន្តន្តិ សុខុមាលិនិយោ វិសានិ ខាទន្តិ|
      block |ជនមារកមជ្ឈគតា ឧភោបិ ព្យសនានិ អនុភោន្តិ។|
    count |២១៨|
      block |ឧបវិជញ្ញា គច្ឆន្តី អទ្ទសាហំ បតិំ មតំ|
      block |បន្ថម្ហិ វិជាយិត្វាន អប្បត្តាវ សកំ ឃរំ។|
    count |២១៩|
      block |ទ្វេ បុត្តា កាលកតា បតី ច បន្ថេ មតោ កបណិកាយ|
      block |មាតា បិតា ច ភាតា ឌយ្ហន្តិ ច ឯកចិតកាយំ។|
    count |២២០|
      block |ខីណកុលីនេ កបណេ អនុភូតំ តេ ទុខំ អបរិមាណំ|
      block |អស្សូ ច តេ បវត្តំ ពហូនិ ច ជាតិសហស្សានិ។|
    count |២២១|
      block |វសិតា សុសានមជ្ឈេ អថោបិ ខាទិតានិ បុត្តមំសានិ|
      block |ហតកុលិកា សព្ពគរហិតា មតបតិកា អមតមធិគច្ឆិំ។|
    count |២២២|
      block |ភាវិតោ មេ មគ្គោ អរិយោ អដ្ឋង្គិកោ អមតគាមី|
      block |និព្ពានំ សច្ឆិកតំ ធម្មាទាសំ អវេក្ខិំហំ។|
    count |២២៣|
      block |អហមម្ហិ កន្តសល្លា ឱហិតភារា កតញ្ហិ ករណីយំ|
      block |កិសា គោតមី ថេរី វិមុត្តចិត្តា ឥមំ ភណីតិ។|
    stand |… កិសា គោតមី ថេរី…។|
    stand |ឯកាទសនិបាតោ និដ្ឋិតោ។|
