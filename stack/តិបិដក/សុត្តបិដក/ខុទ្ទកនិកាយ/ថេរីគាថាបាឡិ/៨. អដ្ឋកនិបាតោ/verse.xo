block |៨។ អដ្ឋកនិបាតោ|
  block |១។ សីសូបចាលាថេរីគាថា|
    count |១៩៦|
      block |ភិក្ខុនី សីលសម្បន្នា ឥន្ទ្រិយេសុ សុសំវុតា|
      block |អធិគច្ឆេ បទំ សន្តំ អសេចនកមោជវំ។|
    count |១៩៧|
      block |តាវតិំសា ច យាមា ច តុសិតា ចាបិ ទេវតា|
      block |និម្មានរតិនោ ទេវា យេ ទេវា វសវត្តិនោ|
      block |តត្ថ ចិត្តំ បណីធេហិ យត្ថ តេ វុសិតំ បុរេ។|
    count |១៩៨|
      block |តាវតិំសា ច យាមា ច តុសិតា ចាបិ ទេវតា|
      block |និម្មានរតិនោ ទេវា យេ ទេវា វសវត្តិនោ។|
    count |១៩៩|
      block |កាលំ កាលំ ភវាភវំ សក្កាយស្មិំ បុរក្ខតា|
      block |អវីតិវត្តា សក្កាយំ ជាតិមរណសារិនោ។|
    count |២០០|
      block |សព្ពោ អាទីបិតោ លោកោ សព្ពោ លោកោ បទីបិតោ|
      block |សព្ពោ បជ្ជលិតោ លោកោ សព្ពោ លោកោ បកម្បិតោ។|
    count |២០១|
      block |អកម្បិយំ អតុលិយំ អបុថុជ្ជនសេវិតំ|
      block |ពុទ្ធោ ធម្មមទេសេសិ តត្ថ មេ និរតោ មនោ។|
    count |២០២|
      block |តស្សាហំ វចនំ សុត្វា វិហរិំ សាសនេ រតា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២០៣|
      block |សព្ពត្ថ វិហតា នន្ទី តមោខន្ធោ បទាលិតោ|
      block |ឯវំ ជានាហិ បាបិម និហតោ ត្វមសិ អន្តក។|
    stand |… សីសូបចាលា ថេរី…។|
    stand |អដ្ឋកនិបាតោ និដ្ឋិតោ។|
