block |១១។ ទ្វាទសកនិបាតោ|
  block |១។ ឧប្បលវណ្ណាថេរីគាថា|
    count |២២៤|
      block |ឧភោ មាតា ច ធីតា ច មយំ អាសុំ សបត្តិយោ|
      block |តស្សា មេ អហុ សំវេគោ អព្ភុតោ លោមហំសនោ។|
    count |២២៥|
      block |ធិរត្ថុ កាមា អសុចី ទុគ្គន្ធា ពហុកណ្ដកា|
      block |យត្ថ មាតា ច ធីតា ច សភរិយា មយំ អហុំ។|
    count |២២៦|
      block |កាមេស្វាទីនវំ ទិស្វា នេក្ខម្មំ ទដ្ឋុ ខេមតោ|
      block |សា បព្ពជ្ជិំ រាជគហេ អគារស្មានគារិយំ។|
    count |២២៧|
      block |បុព្ពេនិវាសំ ជានាមិ ទិព្ពចក្ខុំ វិសោធិតំ|
      block |ចេតោបរិច្ចញាណញ្ច សោតធាតុ វិសោធិតា។|
    count |២២៨|
      block |ឥទ្ធីបិ មេ សច្ឆិកតា បត្តោ មេ អាសវក្ខយោ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    count |២២៩|
      block |ឥទ្ធិយា អភិនិម្មិត្វា ចតុរស្សំ រថំ អហំ|
      block |ពុទ្ធស្ស បាទេ វន្ទិត្វា លោកនាថស្ស តាទិនោ។|
    count |២៣០|
      block |សុបុប្ផិតគ្គំ ឧបគម្ម បាទបំ ឯកា តុវំ តិដ្ឋសិ សាលមូលេ|
      block |ន ចាបិ តេ ទុតិយោ អត្ថិ កោចិ ន ត្វំ ពាលេ ភាយសិ ធុត្តកានំ។|
    count |២៣១|
      block |សតំ សហស្សានិបិ ធុត្តកានំ សមាគតា ឯទិសកា ភវេយ្យុំ|
      block |លោមំ ន ឥញ្ជេ នបិ សម្បវេធេ កិំ មេ តុវំ មារ ករិស្សសេកោ។|
    count |២៣២|
      block |ឯសា អន្តរធាយាមិ កុច្ឆិំ វា បវិសាមិ តេ|
      block |ភមុកន្តរេ តិដ្ឋាមិ តិដ្ឋន្តិំ មំ ន ទក្ខសិ។|
    count |២៣៣|
      block |ចិត្តម្ហិ វសីភូតាហំ ឥទ្ធិបាទា សុភាវិតា|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    count |២៣៤|
      block |សត្តិសូលូបមា កាមា ខន្ធាសំ អធិកុដ្ដនា|
      block |យំ ត្វំ កាមរតិំ ព្រូសិ អរតី ទានិ សា មម។|
    count |២៣៥|
      block |សព្ពត្ថ វិហតា នន្ទី តមោខន្ធោ បទាលិតោ|
      block |ឯវំ ជានាហិ បាបិម និហតោ ត្វមសិ អន្តកាតិ។|
    stand |… ឧប្បលវណ្ណា ថេរី…។|
    stand |ទ្វាទសនិបាតោ និដ្ឋិតោ។|
