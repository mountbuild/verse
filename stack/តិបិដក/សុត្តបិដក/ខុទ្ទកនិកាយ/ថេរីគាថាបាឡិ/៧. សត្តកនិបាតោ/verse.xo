block |៧។ សត្តកនិបាតោ|
  block |១។ ឧត្តរាថេរីគាថា|
    count |១៧៥|
      block |មុសលានិ គហេត្វាន ធញ្ញំ កោដ្ដេន្តិ មាណវា|
      block |បុត្តទារានិ បោសេន្តា ធនំ វិន្ទន្តិ មាណវា។|
    count |១៧៦|
      block |ឃដេថ ពុទ្ធសាសនេ យំ កត្វា នានុតប្បតិ|
      block |ខិប្បំ បាទានិ ធោវិត្វា ឯកមន្តំ និសីទថ។|
    count |១៧៧|
      block |ចិត្តំ ឧបដ្ឋបេត្វាន ឯកគ្គំ សុសមាហិតំ|
      block |បច្ចវេក្ខថ សង្ខារេ បរតោ នោ ច អត្តតោ។|
    count |១៧៨|
      block |តស្សាហំ វចនំ សុត្វា បដាចារានុសាសនិំ|
      block |បាទេ បក្ខាលយិត្វាន ឯកមន្តេ ឧបាវិសិំ។|
    count |១៧៩|
      block |រត្តិយា បុរិមេ យាមេ បុព្ពជាតិមនុស្សរិំ|
      block |រត្តិយា មជ្ឈិមេ យាមេ ទិព្ពចក្ខុំ វិសោធយិំ។|
    count |១៨០|
      block |រត្តិយា បច្ឆិមេ យាមេ តមោក្ខន្ធំ បទាលយិំ|
      block |តេវិជ្ជា អថ វុដ្ឋាសិំ កតា តេ អនុសាសនី។|
    count |១៨១|
      block |សក្កំវ ទេវា តិទសា សង្គាមេ អបរាជិតំ|
      block |បុរក្ខត្វា វិហស្សាមិ តេវិជ្ជាម្ហិ អនាសវា។|
    stand |… ឧត្តរា ថេរី…។|
  block |២។ ចាលាថេរីគាថា|
    count |១៨២|
      block |សតិំ ឧបដ្ឋបេត្វាន ភិក្ខុនី ភាវិតិន្ទ្រិយា|
      block |បដិវិជ្ឈិ បទំ សន្តំ សង្ខារូបសមំ សុខំ។|
    count |១៨៣|
      block |កំ នុ ឧទ្ទិស្ស មុណ្ឌាសិ សមណី វិយ ទិស្សសិ|
      block |ន ច រោចេសិ បាសណ្ឌេ កិមិទំ ចរសិ មោមុហា។|
    count |១៨៤|
      block |ឥតោ ពហិទ្ធា បាសណ្ឌា ទិដ្ឋិយោ ឧបនិស្សិតា|
      block |ន តេ ធម្មំ វិជានន្តិ ន តេ ធម្មស្ស កោវិទា។|
    count |១៨៥|
      block |អត្ថិ សក្យកុលេ ជាតោ ពុទ្ធោ អប្បដិបុគ្គលោ|
      block |សោ មេ ធម្មមទេសេសិ ទិដ្ឋីនំ សមតិក្កមំ។|
    count |១៨៦|
      block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ|
      block |អរិយំ ចដ្ឋង្គិកំ មគ្គំ ទុក្ខូបសមគាមិនំ។|
    count |១៨៧|
      block |តស្សាហំ វចនំ សុត្វា វិហរិំ សាសនេ រតា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១៨៨|
      block |សព្ពត្ថ វិហតា នន្ទី តមោខន្ធោ បទាលិតោ|
      block |ឯវំ ជានាហិ បាបិម និហតោ ត្វមសិ អន្តក។|
    stand |… ចាលា ថេរី…។|
  block |៣។ ឧបចាលាថេរីគាថា|
    count |១៨៩|
      block |សតិមតី ចក្ខុមតី ភិក្ខុនី ភាវិតិន្ទ្រិយា|
      block |បដិវិជ្ឈិំ បទំ សន្តំ អកាបុរិសសេវិតំ។|
    count |១៩០|
      block |កិំ នុ ជាតិំ ន រោចេសិ ជាតោ កាមានិ ភុញ្ជតិ|
      block |ភុញ្ជាហិ កាមរតិយោ មាហុ បច្ឆានុតាបិនី។|
    count |១៩១|
      block |ជាតស្ស មរណំ ហោតិ ហត្ថបាទាន ឆេទនំ|
      block |វធពន្ធបរិក្លេសំ ជាតោ ទុក្ខំ និគច្ឆតិ។|
    count |១៩២|
      block |អត្ថិ សក្យកុលេ ជាតោ សម្ពុទ្ធោ អបរាជិតោ|
      block |សោ មេ ធម្មមទេសេសិ ជាតិយា សមតិក្កមំ។|
    count |១៩៣|
      block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ|
      block |អរិយំ ចដ្ឋង្គិកំ មគ្គំ ទុក្ខូបសមគាមិនំ។|
    count |១៩៤|
      block |តស្សាហំ វចនំ សុត្វា វិហរិំ សាសនេ រតា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១៩៥|
      block |សព្ពត្ថ វិហតា នន្ទី តមោខន្ធោ បទាលិតោ|
      block |ឯវំ ជានាហិ បាបិម និហតោ ត្វមសិ អន្តក។|
    stand |… ឧបចាលា ថេរី…។|
    stand |សត្តកនិបាតោ និដ្ឋិតោ។|
