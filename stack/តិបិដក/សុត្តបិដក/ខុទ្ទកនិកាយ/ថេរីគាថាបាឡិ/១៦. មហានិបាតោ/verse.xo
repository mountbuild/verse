block |១៦។ មហានិបាតោ|
  block |១។ សុមេធាថេរីគាថា|
    count |៤៥០|
      block |មន្តាវតិយា នគរេ រញ្ញោ កោញ្ចស្ស អគ្គមហេសិយា|
      block |ធីតា អាសិំ សុមេធា បសាទិតា សាសនករេហិ។|
    count |៤៥១|
      block |សីលវតី ចិត្តកថា ពហុស្សុតា ពុទ្ធសាសនេ វិនីតា|
      block |មាតាបិតរោ ឧបគម្ម ភណតិ ឧភយោ និសាមេថ។|
    count |៤៥២|
      block |និព្ពានាភិរតាហំ អសស្សតំ ភវគតំ យទិបិ ទិព្ពំ|
      block |កិមង្គំ បន តុច្ឆា កាមា អប្បស្សាទា ពហុវិឃាតា។|
    count |៤៥៣|
      block |កាមា កដុកា អាសីវិសូបមា យេសុ មុច្ឆិតា ពាលា|
      block |តេ ទីឃរត្តំ និរយេ សមប្បិតា ហញ្ញន្តេ ទុក្ខិតា។|
    count |៤៥៤|
      block |សោចន្តិ បាបកម្មា វិនិបាតេ បាបវទ្ធិនោ សទា|
      block |កាយេន ច វាចាយ ច មនសា ច អសំវុតា ពាលា។|
    count |៤៥៥|
      block |ពាលា តេ ទុប្បញ្ញា អចេតនា ទុក្ខសមុទយោរុទ្ធា|
      block |ទេសន្តេ អជានន្តា ន ពុជ្ឈរេ អរិយសច្ចានិ។|
    count |៤៥៦|
      block |សច្ចានិ អម្ម ពុទ្ធវរទេសិតានិ តេ ពហុតរា អជានន្តា យេ|
      block |អភិនន្ទន្តិ ភវគតំ បិហេន្តិ ទេវេសុ ឧបបត្តិំ។|
    count |៤៥៧|
      block |ទេវេសុបិ ឧបបត្តិ អសស្សតា ភវគតេ អនិច្ចម្ហិ|
      block |ន ច សន្តសន្តិ ពាលា បុនប្បុនំ ជាយិតព្ពស្ស។|
    count |៤៥៨|
      block |ចត្តារោ វិនិបាតា ទុវេ ច គតិយោ កថញ្ចិ លព្ភន្តិ|
      block |ន ច វិនិបាតគតានំ បព្ពជ្ជា អត្ថិ និរយេសុ។|
    count |៤៥៩|
      block |អនុជានាថ មំ ឧភយោ បព្ពជិតុំ ទសពលស្ស បាវចនេ|
      block |អប្បោស្សុក្កា ឃដិស្សំ ជាតិមរណប្បហានាយ។|
    count |៤៦០|
      block |កិំ ភវគតេ អភិនន្ទិតេន កាយកលិនា អសារេន|
      block |ភវតណ្ហាយ និរោធា អនុជានាថ បព្ពជិស្សាមិ។|
    count |៤៦១|
      block |ពុទ្ធានំ ឧប្បាទោ វិវជ្ជិតោ អក្ខណោ ខណោ លទ្ធោ|
      block |សីលានិ ព្រហ្មចរិយំ យាវជីវំ ន ទូសេយ្យំ។|
    count |៤៦២|
      block |ឯវំ ភណតិ សុមេធា មាតាបិតរោ ន តាវ អាហារំ|
      block |អាហរិស្សំ គហដ្ឋា មរណវសំ គតាវ ហេស្សាមិ។|
    count |៤៦៣|
      block |មាតា ទុក្ខិតា រោទតិ បិតា ច អស្សា សព្ពសោ សមភិហតោ|
      block |ឃដេន្តិ សញ្ញាបេតុំ បាសាទតលេ ឆមាបតិតំ។|
    count |៤៦៤|
      block |ឧដ្ឋេហិ បុត្តក កិំ សោចិតេន ទិន្នាសិ វារណវតិម្ហិ|
      block |រាជា អនីករត្តោ អភិរូបោ តស្ស ត្វំ ទិន្នា។|
    count |៤៦៥|
      block |អគ្គមហេសី ភវិស្សសិ អនិករត្តស្ស រាជិនោ ភរិយា|
      block |សីលានិ ព្រហ្មចរិយំ បព្ពជ្ជា ទុក្ករា បុត្តក។|
    count |៤៦៦|
      block |រជ្ជេ អាណាធនមិស្សរិយំ ភោគា សុខា ទហរិកាសិ|
      block |ភុញ្ជាហិ កាមភោគេ វារេយ្យំ ហោតុ តេ បុត្ត។|
    count |៤៦៧|
      block |អថ នេ ភណតិ សុមេធា មា ឯទិសិកានិ ភវគតមសារំ|
      block |បព្ពជ្ជា វា ហោហិតិ មរណំ វា មេ ន ចេវ វារេយ្យំ។|
    count |៤៦៨|
      block |កិមិវ បូតិកាយមសុចិំ សវនគន្ធំ ភយានកំ កុណបំ|
      block |អភិសំវិសេយ្យំ ភស្តំ អសកិំ បគ្ឃរិតំ អសុចិបុណ្ណំ។|
    count |៤៦៩|
      block |កិមិវ តាហំ ជានន្តី វិកុលកំ មំសសោណិតុបលិត្តំ|
      block |កិមិកុលាលយំ សកុណភត្តំ កឡេវរំ កិស្ស ទិយ្យតិ។|
    count |៤៧០|
      block |និព្ពុយ្ហតិ សុសានំ អចិរំ កាយោ អបេតវិញ្ញាណោ|
      block |ឆុទ្ធោ កឡិង្គរំ វិយ ជិគុច្ឆមានេហិ ញាតីហិ។|
    count |៤៧១|
      block |ឆុទ្ធូន នំ សុសានេ បរភត្តំ ន្ហាយន្តិ ជិគុច្ឆន្តា|
      block |និយកា មាតាបិតរោ កិំ បន សាធារណា ជនតា។|
    count |៤៧២|
      block |អជ្ឈោសិតា អសារេ កឡេវរេ អដ្ឋិន្ហារុសង្ឃាតេ|
      block |ខេឡស្សុច្ចារស្សវ បរិបុណ្ណេ បូតិកាយម្ហិ។|
    count |៤៧៣|
      block |យោ នំ វិនិព្ភុជិត្វា អព្ភន្តរមស្ស ពាហិរំ កយិរា|
      block |គន្ធស្ស អសហមានា សកាបិ មាតា ជិគុច្ឆេយ្យ។|
    count |៤៧៤|
      block |ខន្ធធាតុអាយតនំ សង្ខតំ ជាតិមូលកំ ទុក្ខំ|
      block |យោនិសោ អនុវិចិនន្តី វារេយ្យំ កិស្ស ឥច្ឆេយ្យំ។|
    count |៤៧៥|
      block |ទិវសេ ទិវសេ តិសត្តិ សតានិ នវនវា បតេយ្យុំ កាយម្ហិ|
      block |វស្សសតម្បិ ច ឃាតោ សេយ្យោ ទុក្ខស្ស ចេវំ ខយោ។|
    count |៤៧៦|
      block |អជ្ឈុបគច្ឆេ ឃាតំ យោ វិញ្ញាយេវំ សត្ថុនោ វចនំ|
      block |ទីឃោ តេសំ សំសារោ បុនប្បុនំ ហញ្ញមានានំ។|
    count |៤៧៧|
      block |ទេវេសុ មនុស្សេសុ ច តិរច្ឆានយោនិយា អសុរកាយេ|
      block |បេតេសុ ច និរយេសុ ច អបរិមិតា ទិស្សរេ ឃាតា។|
    count |៤៧៨|
      block |ឃាតា និរយេសុ ពហូ វិនិបាតគតស្ស បីឡិយមានស្ស|
      block |ទេវេសុបិ អត្តាណំ និព្ពានសុខា បរំ នត្ថិ។|
    count |៤៧៩|
      block |បត្តា តេ និព្ពានំ យេ យុត្តា ទសពលស្ស បាវចនេ|
      block |អប្បោស្សុក្កា ឃដេន្តិ ជាតិមរណប្បហានាយ។|
    count |៤៨០|
      block |អជ្ជេវ តាតភិនិក្ខមិស្សំ ភោគេហិ កិំ អសារេហិ|
      block |និព្ពិន្នា មេ កាមា វន្តសមា តាលវត្ថុកតា។|
    count |៤៨១|
      block |សា ចេវំ ភណតិ បិតរមនីករត្តោ ច យស្ស សា ទិន្នា|
      block |ឧបយាសិ វារណវតេ វារេយ្យមុបដ្ឋិតេ កាលេ។|
    count |៤៨២|
      block |អថ អសិតនិចិតមុទុកេ កេសេ ខគ្គេន ឆិន្ទិយ សុមេធា|
      block |បាសាទំ បិទហិត្វា បឋមជ្ឈានំ សមាបជ្ជិ។|
    count |៤៨៣|
      block |សា ច តហិំ សមាបន្នា អនីករត្តោ ច អាគតោ នគរំ|
      block |បាសាទេ ច សុមេធា អនិច្ចសញ្ញំ សុភាវេតិ។|
    count |៤៨៤|
      block |សា ច មនសិ ករោតិ អនីករត្តោ ច អារុហី តុរិតំ|
      block |មណិកនកភូសិតង្គោ កតញ្ជលី យាចតិ សុមេធំ។|
    count |៤៨៥|
      block |រជ្ជេ អាណាធនមិស្សរិយំ ភោគា សុខា ទហរិកាសិ|
      block |ភុញ្ជាហិ កាមភោគេ កាមសុខា ទុល្លភា លោកេ។|
    count |៤៨៦|
      block |និស្សដ្ឋំ តេ រជ្ជំ ភោគេ ភុញ្ជស្សុ ទេហិ ទានានិ|
      block |មា ទុម្មនា អហោសិ មាតាបិតរោ តេ ទុក្ខិតា។|
    count |៤៨៧|
      block |តំ តំ ភណតិ សុមេធា កាមេហិ អនត្ថិកា វិគតមោហា|
      block |មា កាមេ អភិនន្ទិ កាមេស្វាទីនវំ បស្ស។|
    count |៤៨៨|
      block |ចាតុទ្ទីបោ រាជា មន្ធាតា អាសិ កាមភោគិន មគ្គោ|
      block |អតិត្តោ កាលង្កតោ ន ចស្ស បរិបូរិតា ឥច្ឆា។|
    count |៤៨៩|
      block |សត្ត រតនានិ វស្សេយ្យ វុដ្ឋិមា ទសទិសា សមន្តេន|
      block |ន ចត្ថិ តិត្តិ កាមានំ អតិត្តាវ មរន្តិ នរា។|
    count |៤៩០|
      block |អសិសូនូបមា កាមា កាមា សប្បសិរោបមា|
      block |ឧក្កោបមា អនុទហន្តិ អដ្ឋិកង្កល សន្និភា។|
    count |៤៩១|
      block |អនិច្ចា អទ្ធុវា កាមា ពហុទុក្ខា មហាវិសា|
      block |អយោគុឡោវ សន្តត្តោ អឃមូលា ទុខប្ផលា។|
    count |៤៩២|
      block |រុក្ខប្ផលូបមា កាមា មំសបេសូបមា ទុខា|
      block |សុបិនោបមា វញ្ចនិយា កាមា យាចិតកូបមា។|
    count |៤៩៣|
      block |សត្តិសូលូបមា កាមា រោគោ គណ្ឌោ អឃំ និឃំ|
      block |អង្គារកាសុសទិសា អឃមូលំ ភយំ វធោ។|
    count |៤៩៤|
      block |ឯវំ ពហុទុក្ខា កាមា អក្ខាតា អន្តរាយិកា|
      block |គច្ឆថ ន មេ ភគវតេ វិស្សាសោ អត្ថិ អត្តនោ។|
    count |៤៩៥|
      block |កិំ មម បរោ ករិស្សតិ អត្តនោ សីសម្ហិ ឌយ្ហមានម្ហិ|
      block |អនុពន្ធេ ជរាមរណេ តស្ស ឃាតាយ ឃដិតព្ពំ។|
    count |៤៩៦|
      block |ទ្វារំ អបាបុរិត្វានហំ មាតាបិតរោ អនីករត្តញ្ច|
      block |ទិស្វាន ឆមំ និសិន្នេ រោទន្តេ ឥទមវោចំ។|
    count |៤៩៧|
      block |ទីឃោ ពាលានំ សំសារោ បុនប្បុនញ្ច រោទតំ|
      block |អនមតគ្គេ បិតុ មរណេ ភាតុ វធេ អត្តនោ ច វធេ។|
    count |៤៩៨|
      block |អស្សុ ថញ្ញំ រុធិរំ សំសារំ អនមតគ្គតោ សរថ|
      block |សត្តានំ សំសរតំ សរាហិ អដ្ឋីនញ្ច សន្និចយំ។|
    count |៤៩៩|
      block |សរ ចតុរោទធី ឧបនីតេ អស្សុថញ្ញរុធិរម្ហិ|
      block |សរ ឯកកប្បមដ្ឋីនំ សញ្ចយំ វិបុលេន សមំ។|
    count |៥០០|
      block |អនមតគ្គេ សំសរតោ មហិំ ជម្ពុទីបមុបនីតំ|
      block |កោលដ្ឋិមត្តគុឡិកា មាតា មាតុស្វេវ នប្បហោន្តិ។|
    count |៥០១|
      block |តិណកដ្ឋសាខាបលាសំ ឧបនីតំ អនមតគ្គតោ សរ|
      block |ចតុរង្គុលិកា ឃដិកា បិតុបិតុស្វេវ នប្បហោន្តិ។|
    count |៥០២|
      block |សរ កាណកច្ឆបំ បុព្ពសមុទ្ទេ អបរតោ ច យុគឆិទ្ទំ|
      block |សិរំ តស្ស ច បដិមុក្កំ មនុស្សលាភម្ហិ ឱបម្មំ។|
    count |៥០៣|
      block |សរ រូបំ ផេណបិណ្ឌោបមស្ស កាយកលិនោ អសារស្ស|
      block |ខន្ធេ បស្ស អនិច្ចេ សរាហិ និរយេ ពហុវិឃាតេ។|
    count |៥០៤|
      block |សរ កដសិំ វឌ្ឍេន្តេ បុនប្បុនំ តាសុ តាសុ ជាតីសុ|
      block |សរ កុម្ភីលភយានិ ច សរាហិ ចត្តារិ សច្ចានិ។|
    count |៥០៥|
      block |អមតម្ហិ វិជ្ជមានេ កិំ តវ បញ្ចកដុកេន បីតេន|
      block |សព្ពា ហិ កាមរតិយោ កដុកតរា បញ្ចកដុកេន។|
    count |៥០៦|
      block |អមតម្ហិ វិជ្ជមានេ កិំ តវ កាមេហិ យេ បរិឡាហា|
      block |សព្ពា ហិ កាមរតិយោ ជលិតា កុថិតា កម្បិតា សន្តាបិតា។|
    count |៥០៧|
      block |អសបត្តម្ហិ សមានេ កិំ តវ កាមេហិ យេ ពហុសបត្តា|
      block |រាជគ្គិចោរឧទកប្បិយេហិ សាធារណា កាមា ពហុសបត្តា។|
    count |៥០៨|
      block |មោក្ខម្ហិ វិជ្ជមានេ កិំ តវ កាមេហិ យេសុ វធពន្ធោ|
      block |កាមេសុ ហិ អសកាមា វធពន្ធទុខានិ អនុភោន្តិ។|
    count |៥០៩|
      block |អាទីបិតា តិណុក្កា គណ្ហន្តំ ទហន្តិ នេវ មុញ្ចន្តំ|
      block |ឧក្កោបមា ហិ កាមា ទហន្តិ យេ តេ ន មុញ្ចន្តិ។|
    count |៥១០|
      block |មា អប្បកស្ស ហេតុ កាមសុខស្ស វិបុលំ ជហី សុខំ|
      block |មា បុថុលោមោវ ពឡិសំ គិលិត្វា បច្ឆា វិហញ្ញសិ។|
    count |៥១១|
      block |កាមំ កាមេសុ ទមស្សុ តាវ សុនខោវ សង្ខលាពទ្ធោ|
      block |កាហិន្តិ ខុ តំ កាមា ឆាតា សុនខំវ ចណ្ឌាលា។|
    count |៥១២|
      block |អបរិមិតញ្ច ទុក្ខំ ពហូនិ ច ចិត្តទោមនស្សានិ|
      block |អនុភោហិសិ កាមយុត្តោ បដិនិស្សជ អទ្ធុវេ កាមេ។|
    count |៥១៣|
      block |អជរម្ហិ វិជ្ជមានេ កិំ តវ កាមេហិ យេសុ ជរា|
      block |មរណព្យាធិគហិតា សព្ពា សព្ពត្ថ ជាតិយោ។|
    count |៥១៤|
      block |ឥទមជរមិទមមរំ ឥទមជរាមរំ បទមសោកំ|
      block |អសបត្តមសម្ពាធំ អខលិតមភយំ និរុបតាបំ។|
    count |៥១៥|
      block |អធិគតមិទំ ពហូហិ អមតំ អជ្ជាបិ ច លភនីយមិទំ|
      block |យោ យោនិសោ បយុញ្ជតិ ន ច សក្កា អឃដមានេន។|
    count |៥១៦|
      block |ឯវំ ភណតិ សុមេធា សង្ខារគតេ រតិំ អលភមានា|
      block |អនុនេន្តី អនិករត្តំ កេសេ ច ឆមំ ខិបិ សុមេធា។|
    count |៥១៧|
      block |ឧដ្ឋាយ អនិករត្តោ បញ្ជលិកោ យាចិតស្សា បិតរំ សោ|
      block |វិស្សជ្ជេថ សុមេធំ បព្ពជិតុំ វិមោក្ខសច្ចទស្សា។|
    count |៥១៨|
      block |វិស្សជ្ជិតា មាតាបិតូហិ បព្ពជិ សោកភយភីតា|
      block |ឆ អភិញ្ញា សច្ឆិកតា អគ្គផលំ សិក្ខមានាយ។|
    count |៥១៩|
      block |អច្ឆរិយមព្ភុតំ តំ និព្ពានំ អាសិ រាជកញ្ញាយ|
      block |បុព្ពេនិវាសចរិតំ យថា ព្យាករិ បច្ឆិមេ កាលេ។|
    count |៥២០|
      block |ភគវតិ កោណាគមនេ សង្ឃារាមម្ហិ នវនិវេសម្ហិ|
      block |សខិយោ តិស្សោ ជនិយោ វិហារទានំ អទាសិម្ហ។|
    count |៥២១|
      block |ទសក្ខត្តុំ សតក្ខត្តុំ ទសសតក្ខត្តុំ សតានិ ច សតក្ខត្តុំ|
      block |ទេវេសុ ឧប្បជ្ជិម្ហ កោ បន វាទោ មនុស្សេសុ។|
    count |៥២២|
      block |ទេវេសុ មហិទ្ធិកា អហុម្ហ មានុសកម្ហិ កោ បន វាទោ|
      block |សត្តរតនស្ស មហេសី ឥត្ថិរតនំ អហំ អាសិំ។|
    count |៥២៣|
      block |សោ ហេតុ សោ បភវោ តំ មូលំ សាវ សាសនេ ខន្តី|
      block |តំ បឋមសមោធានំ តំ ធម្មរតាយ និព្ពានំ។|
    count |៥២៤|
      block |ឯវំ ករោន្តិ យេ សទ្ទហន្តិ វចនំ អនោមបញ្ញស្ស|
      block |និព្ពិន្ទន្តិ ភវគតេ និព្ពិន្ទិត្វា វិរជ្ជន្តីតិ។|
      block |គាថាសតានិ ចត្តារិ អសីតិ បុន ចុទ្ទស|
      block |ថេរិយេកុត្តរសតា សព្ពា តា អាសវក្ខយាតិ។|
    block |ឥត្ថំ សុទំ សុមេធា ថេរី គាថាយោ អភាសិត្ថាតិ។|
    stand |មហានិបាតោ និដ្ឋិតោ។|
    stand |សមត្តា ថេរីគាថាយោ។|
    stand |ថេរីគាថាបាឡិ និដ្ឋិតា។|
