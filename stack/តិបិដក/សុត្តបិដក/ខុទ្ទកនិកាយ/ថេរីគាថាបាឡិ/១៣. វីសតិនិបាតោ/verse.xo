block |១៣។ វីសតិនិបាតោ|
  block |១។ អម្ពបាលីថេរីគាថា|
    count |២៥២|
      block |កាឡកា ភមរវណ្ណសាទិសា វេល្លិតគ្គា មម មុទ្ធជា អហុំ|
      block |តេ ជរាយ សាណវាកសាទិសា សច្ចវាទិវចនំ អនញ្ញថា។|
    count |២៥៣|
      block ||
      block |តំ ជរាយថ សលោមគន្ធិកំ សច្ចវាទិវចនំ អនញ្ញថា។|
    block |វាសិតោវ សុរភី ករណ្ឌកោ បុប្ផបូរ មម ឧត្តមង្គជោ។|
    count |២៥៤|
      block |កាននំវ សហិតំ សុរោបិតំ កោច្ឆសូចិវិចិតគ្គសោភិតំ|
      block |តំ ជរាយ វិរលំ តហិំ តហិំ សច្ចវាទិវចនំ អនញ្ញថា។|
    count |២៥៥|
      block |កណ្ហខន្ធកសុវណ្ណមណ្ឌិតំ សោភតេ សុវេណីហិលង្កតំ|
      block |តំ ជរាយ ខលិតំ សិរំ កតំ សច្ចវាទិវចនំ អនញ្ញថា។|
    count |២៥៦|
      block |ចិត្តការសុកតាវ លេខិកា សោភរេ សុ ភមុកា បុរេ មម|
      block |តា ជរាយ វលិភិប្បលម្ពិតា សច្ចវាទិវចនំ អនញ្ញថា។|
    count |២៥៧|
      block |ភស្សរា សុរុចិរា យថា មណី នេត្តហេសុមភិនីលមាយតា|
      block |តេ ជរាយភិហតា ន សោភរេ សច្ចវាទិវចនំ អនញ្ញថា។|
    count |២៥៨|
      block |សណ្ហតុង្គសទិសី ច នាសិកា សោភតេ សុ អភិយោព្ពនំ បតិ|
      block |សា ជរាយ ឧបកូលិតា វិយ សច្ចវាទិវចនំ អនញ្ញថា។|
    count |២៥៩|
      block |កង្កណំ វ សុកតំ សុនិដ្ឋិតំ សោភរេ សុ មម កណ្ណបាឡិយោ|
      block |តា ជរាយ វលិភិប្បលម្ពិតា សច្ចវាទិវចនំ អនញ្ញថា។|
    count |២៦០|
      block |បត្តលីមកុលវណ្ណសាទិសា សោភរេ សុ ទន្តា បុរេ មម|
      block |តេ ជរាយ ខណ្ឌិតា ចាសិតា សច្ចវាទិវចនំ អនញ្ញថា។|
    count |២៦១|
      block |កាននម្ហិ វនសណ្ឌចារិនី កោកិលាវ មធុរំ និកូជិហំ|
      block |តំ ជរាយ ខលិតំ តហិំ តហិំ សច្ចវាទិវចនំ អនញ្ញថា។|
    count |២៦២|
      block |សណ្ហកម្ពុរិវ សុប្បមជ្ជិតា សោភតេ សុ គីវា បុរេ មម|
      block |សា ជរាយ ភគ្គា វិនាមិតា សច្ចវាទិវចនំ អនញ្ញថា។|
    count |២៦៣|
      block |វដ្ដបលិឃសទិសោបមា ឧភោ សោភរេ សុ ពាហា បុរេ មម|
      block |តា ជរាយ យថ បាដលិព្ពលិតា សច្ចវាទិវចនំ អនញ្ញថា។|
    count |២៦៤|
      block |សណ្ហមុទ្ទិកសុវណ្ណមណ្ឌិតា សោភរេ សុ ហត្ថា បុរេ មម|
      block |តេ ជរាយ យថា មូលមូលិកា សច្ចវាទិវចនំ អនញ្ញថា។|
    count |២៦៥|
      block |បីនវដ្ដសហិតុគ្គតា ឧភោ សោភរេ សុ ថនកា បុរេ មម|
      block |ថេវិកីវ លម្ពន្តិ នោទកា សច្ចវាទិវចនំ អនញ្ញថា។|
    count |២៦៦|
      block |កញ្ចនស្សផលកំវ សម្មដ្ឋំ សោភតេ សុ កាយោ បុរេ មម|
      block |សោ វលីហិ សុខុមាហិ ឱតតោ សច្ចវាទិវចនំ អនញ្ញថា។|
    count |២៦៧|
      block |នាគភោគសទិសោបមា ឧភោ សោភរេ សុ ឩរូ បុរេ មម|
      block |តេ ជរាយ យថា វេឡុនាឡិយោ សច្ចវាទិវចនំ អនញ្ញថា។|
    count |២៦៨|
      block |សណ្ហនូបុរសុវណ្ណមណ្ឌិតា សោភរេ សុ ជង្ឃា បុរេ មម|
      block |តា ជរាយ តិលទណ្ឌការិវ សច្ចវាទិវចនំ អនញ្ញថា។|
    count |២៦៩|
      block |តូលបុណ្ណសទិសោបមា ឧភោ សោភរេ សុ បាទា បុរេ មម|
      block |តេ ជរាយ ផុដិតា វលីមតា សច្ចវាទិវចនំ អនញ្ញថា។|
    count |២៧០|
      block |ឯទិសោ អហុ អយំ សមុស្សយោ ជជ្ជរោ ពហុទុក្ខានមាលយោ|
      block |សោបលេបបតិតោ ជរាឃរោ សច្ចវាទិវចនំ អនញ្ញថា។|
    stand |… អម្ពបាលី ថេរី…។|
  block |២។ រោហិនីថេរីគាថា|
    count |២៧១|
      block |សមណាតិ ភោតិ សុបិ សមណាតិ បពុជ្ឈសិ|
      block |សមណានេវ កិត្តេសិ សមណី នូន ភវិស្សសិ។|
    count |២៧២|
      block |វិបុលំ អន្នញ្ច បានញ្ច សមណានំ បវេច្ចសិ|
      block |រោហិនី ទានិ បុច្ឆាមិ កេន តេ សមណា បិយា។|
    count |២៧៣|
      block |អកម្មកាមា អលសា បរទត្តូបជីវិនោ|
      block |អាសំសុកា សាទុកាមា កេន តេ សមណា បិយា។|
    count |២៧៤|
      block |ចិរស្សំ វត មំ តាត សមណានំ បរិបុច្ឆសិ|
      block |តេសំ តេ កិត្តយិស្សាមិ បញ្ញាសីលបរក្កមំ។|
    count |២៧៥|
      block |កម្មកាមា អនលសា កម្មសេដ្ឋស្ស ការកា|
      block |រាគំ ទោសំ បជហន្តិ តេន មេ សមណា បិយា។|
    count |២៧៦|
      block |តីណិ បាបស្ស មូលានិ ធុនន្តិ សុចិការិនោ|
      block |សព្ពំ បាបំ បហីនេសំ តេន មេ សមណា បិយា។|
    count |២៧៧|
      block |កាយកម្មំ សុចិ នេសំ វចីកម្មញ្ច តាទិសំ|
      block |មនោកម្មំ សុចិ នេសំ តេន មេ សមណា បិយា។|
    count |២៧៨|
      block |វិមលា សង្ខមុត្តាវ សុទ្ធា សន្តរពាហិរា|
      block |បុណ្ណា សុក្កាន ធម្មានំ តេន មេ សមណា បិយា។|
    count |២៧៩|
      block |ពហុស្សុតា ធម្មធរា អរិយា ធម្មជីវិនោ|
      block |អត្ថំ ធម្មញ្ច ទេសេន្តិ តេន មេ សមណា បិយា។|
    count |២៨០|
      block |ពហុស្សុតា ធម្មធរា អរិយា ធម្មជីវិនោ|
      block |ឯកគ្គចិត្តា សតិមន្តោ តេន មេ សមណា បិយា។|
    count |២៨១|
      block |ទូរង្គមា សតិមន្តោ មន្តភាណី អនុទ្ធតា|
      block |ទុក្ខស្សន្តំ បជានន្តិ តេន មេ សមណា បិយា។|
    count |២៨២|
      block |យស្មា គាមា បក្កមន្តិ ន វិលោកេន្តិ កិញ្ចនំ|
      block |អនបេក្ខាវ គច្ឆន្តិ តេន មេ សមណា បិយា។|
    count |២៨៣|
      block |ន តេសំ កោដ្ឋេ ឱបេន្តិ ន កុម្ភិំ ន ខឡោបិយំ|
      block |បរិនិដ្ឋិតមេសានា តេន មេ សមណា បិយា។|
    count |២៨៤|
      block |ន តេ ហិរញ្ញំ គណ្ហន្តិ ន សុវណ្ណំ ន រូបិយំ|
      block |បច្ចុប្បន្នេន យាបេន្តិ តេន មេ សមណា បិយា។|
    count |២៨៥|
      block |នានាកុលា បព្ពជិតា នានាជនបទេហិ ច|
      block |អញ្ញមញ្ញំ បិយាយន្តិ តេន មេ សមណា បិយា។|
    count |២៨៦|
      block |អត្ថាយ វត នោ ភោតិ កុលេ ជាតាសិ រោហិនី|
      block |សទ្ធា ពុទ្ធេ ច ធម្មេ ច សង្ឃេ ច តិព្ពគារវា។|
    count |២៨៧|
      block |តុវំ ហេតំ បជានាសិ បុញ្ញក្ខេត្តំ អនុត្តរំ|
      block |អម្ហម្បិ ឯតេ សមណា បដិគណ្ហន្តិ ទក្ខិណំ។|
    count |២៨៨|
      block |បតិដ្ឋិតោ ហេត្ថ យញ្ញោ វិបុលោ នោ ភវិស្សតិ|
      block |សចេ ភាយសិ ទុក្ខស្ស សចេ តេ ទុក្ខមប្បិយំ។|
    count |២៨៩|
      block |ឧបេហិ សរណំ ពុទ្ធំ ធម្មំ សង្ឃញ្ច តាទិនំ|
      block |សមាទិយាហិ សីលានិ តំ តេ អត្ថាយ ហេហិតិ។|
    count |២៩០|
      block |ឧបេមិ សរណំ ពុទ្ធំ ធម្មំ សង្ឃញ្ច តាទិនំ|
      block |សមាទិយាមិ សីលានិ តំ មេ អត្ថាយ ហេហិតិ។|
    count |២៩១|
      block |ព្រហ្មពន្ធុ បុរេ អាសិំ សោ ឥទានិម្ហិ ព្រាហ្មណោ|
      block |តេវិជ្ជោ សោត្តិយោ ចម្ហិ វេទគូ ចម្ហិ ន្ហាតកោ។|
    stand |… រោហិនី ថេរី…។|
  block |៣។ ចាបាថេរីគាថា|
    count |២៩២|
      block |លដ្ឋិហត្ថោ បុរេ អាសិ សោ ទានិ មិគលុទ្ទកោ|
      block |អាសាយ បលិបា ឃោរា នាសក្ខិ បារមេតវេ។|
    count |២៩៣|
      block |សុមត្តំ មំ មញ្ញមានា ចាបា បុត្តមតោសយិ|
      block |ចាបាយ ពន្ធនំ ឆេត្វា បព្ពជិស្សំ បុនោបហំ។|
    count |២៩៤|
      block |មា មេ កុជ្ឈិ មហាវីរ មា មេ កុជ្ឈិ មហាមុនិ|
      block |ន ហិ កោធបរេតស្ស សុទ្ធិ អត្ថិ កុតោ តបោ។|
    count |២៩៥|
      block |បក្កមិស្សញ្ច នាឡាតោ កោធ នាឡាយ វច្ឆតិ|
      block |ពន្ធន្តី ឥត្ថិរូបេន សមណេ ធម្មជីវិនោ។|
    count |២៩៦|
      block |ឯហិ កាឡ និវត្តស្សុ ភុញ្ជ កាមេ យថា បុរេ|
      block |អហញ្ច តេ វសីកតា យេ ច មេ សន្តិ ញាតកា។|
    count |២៩៧|
      block |ឯត្តោ ចាបេ ចតុព្ភាគំ យថា ភាសសិ ត្វញ្ច មេ|
      block |តយិ រត្តស្ស បោសស្ស ឧឡារំ វត តំ សិយា។|
    count |២៩៨|
      block |កាឡង្គិនិំវ តក្ការិំ បុប្ផិតំ គិរិមុទ្ធនិ|
      block |ផុល្លំ ទាលិមលដ្ឋិំវ អន្តោទីបេវ បាដលិំ។|
    count |២៩៩|
      block |ហរិចន្ទនលិត្តង្គិំ កាសិកុត្តមធារិនិំ|
      block |តំ មំ រូបវតិំ សន្តិំ កស្ស ឱហាយ គច្ឆសិ។|
    count |៣០០|
      block |សាកុន្តិកោវ សកុណិំ យថា ពន្ធិតុមិច្ឆតិ|
      block |អាហរិមេន រូបេន ន មំ ត្វំ ពាធយិស្សសិ។|
    count |៣០១|
      block |ឥមញ្ច មេ បុត្តផលំ កាឡ ឧប្បាទិតំ តយា|
      block |តំ មំ បុត្តវតិំ សន្តិំ កស្ស ឱហាយ គច្ឆសិ។|
    count |៣០២|
      block |ជហន្តិ បុត្តេ សប្បញ្ញា តតោ ញាតី តតោ ធនំ|
      block |បព្ពជន្តិ មហាវីរា នាគោ ឆេត្វាវ ពន្ធនំ។|
    count |៣០៣|
      block |ឥទានិ តេ ឥមំ បុត្តំ ទណ្ឌេន ឆុរិកាយ វា|
      block |ភូមិយំ វា និសុម្ភិស្សំ បុត្តសោកា ន គច្ឆសិ។|
    count |៣០៤|
      block |សចេ បុត្តំ សិង្គាលានំ កុក្កុរានំ បទាហិសិ|
      block |ន មំ បុត្តកត្តេ ជម្មិ បុនរាវត្តយិស្សសិ។|
    count |៣០៥|
      block |ហន្ទ ខោ ទានិ ភទ្ទន្តេ កុហិំ កាឡ គមិស្សសិ|
      block |កតមំ គាមនិគមំ នគរំ រាជធានិយោ។|
    count |៣០៦|
      block |អហុម្ហ បុព្ពេ គណិនោ អស្សមណា សមណមានិនោ|
      block |គាមេន គាមំ វិចរិម្ហ នគរេ រាជធានិយោ។|
    count |៣០៧|
      block |ឯសោ ហិ ភគវា ពុទ្ធោ នទិំ នេរញ្ជរំ បតិ|
      block |សព្ពទុក្ខប្បហានាយ ធម្មំ ទេសេតិ បាណិនំ|
      block |តស្សាហំ សន្តិកំ គច្ឆំ សោ មេ សត្ថា ភវិស្សតិ។|
    count |៣០៨|
      block |វន្ទនំ ទានិ វជ្ជាសិ លោកនាថំ អនុត្តរំ|
      block |បទក្ខិណញ្ច កត្វាន អាទិសេយ្យាសិ ទក្ខិណំ។|
    count |៣០៩|
      block |ឯតំ ខោ លព្ភមម្ហេហិ យថា ភាសសិ ត្វញ្ច មេ|
      block |វន្ទនំ ទានិ តេ វជ្ជំ លោកនាថំ អនុត្តរំ|
      block |បទក្ខិណញ្ច កត្វាន អាទិសិស្សាមិ ទក្ខិណំ។|
    count |៣១០|
      block |តតោ ច កាឡោ បក្កាមិ នទិំ នេរញ្ជរំ បតិ|
      block |សោ អទ្ទសាសិ សម្ពុទ្ធំ ទេសេន្តំ អមតំ បទំ។|
    count |៣១១|
      block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ|
      block |អរិយំ ចដ្ឋង្គិកំ មគ្គំ ទុក្ខូបសមគាមិនំ។|
    count |៣១២|
      block |តស្ស បាទានិ វន្ទិត្វា កត្វាន នំ បទក្ខិណំ|
      block |ចាបាយ អាទិសិត្វាន បព្ពជិំ អនគារិយំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    stand |… ចាបា ថេរី…។|
  block |៤។ សុន្ទរីថេរីគាថា|
    count |៣១៣|
      block |បេតានិ ភោតិ បុត្តានិ ខាទមានា តុវំ បុរេ|
      block |តុវំ ទិវា ច រត្តោ ច អតីវ បរិតប្បសិ។|
    count |៣១៤|
      block |សាជ្ជ សព្ពានិ ខាទិត្វា សតបុត្តានិ ព្រាហ្មណី|
      block |វាសេដ្ឋិ កេន វណ្ណេន ន ពាឡ្ហំ បរិតប្បសិ។|
    count |៣១៥|
      block |ពហូនិ បុត្តសតានិ ញាតិសង្ឃសតានិ ច|
      block |ខាទិតានិ អតីតំសេ មម តុយ្ហញ្ច ព្រាហ្មណ។|
    count |៣១៦|
      block |សាហំ និស្សរណំ ញត្វា ជាតិយា មរណស្ស ច|
      block |ន សោចាមិ ន រោទាមិ ន ចាបិ បរិតប្បយិំ។|
    count |៣១៧|
      block |អព្ភុតំ វត វាសេដ្ឋិ វាចំ ភាសសិ ឯទិសិំ|
      block |កស្ស ត្វំ ធម្មមញ្ញាយ គិរំ ភាសសិ ឯទិសិំ។|
    count |៣១៨|
      block |ឯស ព្រាហ្មណ សម្ពុទ្ធោ នគរំ មិថិលំ បតិ|
      block |សព្ពទុក្ខប្បហានាយ ធម្មំ ទេសេសិ បាណិនំ។|
    count |៣១៩|
      block |តស្ស ព្រហ្មេ អរហតោ ធម្មំ សុត្វា និរូបធិំ|
      block |តត្ថ វិញ្ញាតសទ្ធម្មា បុត្តសោកំ ព្យបានុទិំ។|
    count |៣២០|
      block |សោ អហម្បិ គមិស្សាមិ នគរំ មិថិលំ បតិ|
      block |អប្បេវ មំ សោ ភគវា សព្ពទុក្ខា បមោចយេ។|
    count |៣២១|
      block |អទ្ទស ព្រាហ្មណោ ពុទ្ធំ វិប្បមុត្តំ និរូបធិំ|
      block |ស្វស្ស ធម្មមទេសេសិ មុនិ ទុក្ខស្ស បារគូ។|
    count |៣២២|
      block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ|
      block |អរិយំ ចដ្ឋង្គិកំ មគ្គំ ទុក្ខូបសមគាមិនំ។|
    count |៣២៣|
      block |តត្ថ វិញ្ញាតសទ្ធម្មោ បព្ពជ្ជំ សមរោចយិ|
      block |សុជាតោ តីហិ រត្តីហិ តិស្សោ វិជ្ជា អផស្សយិ។|
    count |៣២៤|
      block |ឯហិ សារថិ គច្ឆាហិ រថំ និយ្យាទយាហិមំ|
      block |អារោគ្យំ ព្រាហ្មណិំ វជ្ជ បព្ពជិ ទានិ ព្រាហ្មណោ|
      block |សុជាតោ តីហិ រត្តីហិ តិស្សោ វិជ្ជា អផស្សយិ។|
    count |៣២៥|
      block |តតោ ច រថមាទាយ សហស្សញ្ចាបិ សារថិ|
      block |អារោគ្យំ ព្រាហ្មណិវោច បព្ពជិ ទានិ ព្រាហ្មណោ|
      block |សុជាតោ តីហិ រត្តីហិ តិស្សោ វិជ្ជា អផស្សយិ។|
    count |៣២៦|
      block |ឯតញ្ចាហំ អស្សរថំ សហស្សញ្ចាបិ សារថិ|
      block |តេវិជ្ជំ ព្រាហ្មណំ សុត្វា បុណ្ណបត្តំ ទទាមិ តេ។|
    count |៣២៧|
      block |តុយ្ហេវ ហោត្វស្សរថោ សហស្សញ្ចាបិ ព្រាហ្មណិ|
      block |អហម្បិ បព្ពជិស្សាមិ វរបញ្ញស្ស សន្តិកេ។|
    count |៣២៨|
      block |ហត្ថី គវស្សំ មណិកុណ្ឌលញ្ច ផីតញ្ចិមំ គហវិភវំ បហាយ|
      block |បិតា បព្ពជិតោ តុយ្ហំ ភុញ្ជ ភោគានិ សុន្ទរិ តុវំ ទាយាទិកា កុលេ។|
    count |៣២៩|
      block |ហត្ថី គវស្សំ មណិកុណ្ឌលញ្ច រម្មំ ចិមំ គហវិភវំ បហាយ|
      block |បិតា បព្ពជិតោ មយ្ហំ បុត្តសោកេន អដ្ដិតោ|
      block |អហម្បិ បព្ពជិស្សាមិ ភាតុសោកេន អដ្ដិតា។|
    count |៣៣០|
      block |សោ តេ ឥជ្ឈតុ សង្កប្បោ យំ ត្វំ បត្ថេសិ សុន្ទរី|
      block |ឧត្តិដ្ឋបិណ្ឌោ ឧញ្ឆោ ច បំសុកូលញ្ច ចីវរំ|
      block |ឯតានិ អភិសម្ភោន្តី បរលោកេ អនាសវា។|
    count |៣៣១|
      block |សិក្ខមានាយ មេ អយ្យេ ទិព្ពចក្ខុ វិសោធិតំ|
      block |បុព្ពេនិវាសំ ជានាមិ យត្ថ មេ វុសិតំ បុរេ។|
    count |៣៣២|
      block |តុវំ និស្សាយ កល្យាណី ថេរី សង្ឃស្ស សោភនេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៣៣៣|
      block |អនុជានាហិ មេ អយ្យេ ឥច្ឆេ សាវត្ថិ គន្តវេ|
      block |សីហនាទំ នទិស្សាមិ ពុទ្ធសេដ្ឋស្ស សន្តិកេ។|
    count |៣៣៤|
      block |បស្ស សុន្ទរិ សត្ថារំ ហេមវណ្ណំ ហរិត្តចំ|
      block |អទន្តានំ ទមេតារំ សម្ពុទ្ធមកុតោភយំ។|
    count |៣៣៥|
      block |បស្ស សុន្ទរិមាយន្តិំ វិប្បមុត្តំ និរូបធិំ|
      block |វីតរាគំ វិសំយុត្តំ កតកិច្ចមនាសវំ។|
    count |៣៣៦|
      block |ពារាណសីតោ និក្ខម្ម តវ សន្តិកមាគតា|
      block |សាវិកា តេ មហាវីរ បាទេ វន្ទតិ សុន្ទរី។|
    count |៣៣៧|
      block |តុវំ ពុទ្ធោ តុវំ សត្ថា តុយ្ហំ ធីតាម្ហិ ព្រាហ្មណ|
      block |ឱរសា មុខតោ ជាតា កតកិច្ចា អនាសវា។|
    count |៣៣៨|
      block |តស្សា តេ ស្វាគតំ ភទ្ទេ តតោ តេ អទុរាគតំ|
      block |ឯវញ្ហិ ទន្តា អាយន្តិ សត្ថុ បាទានិ វន្ទិកា|
      block |វីតរាគា វិសំយុត្តា កតកិច្ចា អនាសវា។|
    stand |… សុន្ទរី ថេរី…។|
  block |៥។ សុភាកម្មារធីតុថេរីគាថា|
    count |៣៣៩|
      block |ទហរាហំ សុទ្ធវសនា យំ បុរេ ធម្មមស្សុណិំ|
      block |តស្សា មេ អប្បមត្តាយ សច្ចាភិសមយោ អហុ។|
    count |៣៤០|
      block |តតោហំ សព្ពកាមេសុ ភុសំ អរតិមជ្ឈគំ|
      block |សក្កាយស្មិំ ភយំ ទិស្វា នេក្ខម្មមេវ បីហយេ។|
    count |៣៤១|
      block |ហិត្វានហំ ញាតិគណំ ទាសកម្មករានិ ច|
      block |គាមខេត្តានិ ផីតានិ រមណីយេ បមោទិតេ។|
    count |៣៤២|
      block |បហាយហំ បព្ពជិតា សាបតេយ្យមនប្បកំ|
      block |ឯវំ សទ្ធាយ និក្ខម្ម សទ្ធម្មេ សុប្បវេទិតេ។|
    count |៣៤៣|
      block |នេតំ អស្ស បតិរូបំ អាកិញ្ចញ្ញញ្ហិ បត្ថយេ|
      block |យោ ជាតរូបំ រជតំ ឆឌ្ឌេត្វា បុនរាគមេ។|
    count |៣៤៤|
      block |រជតំ ជាតរូបំ វា ន ពោធាយ ន សន្តិយា|
      block |នេតំ សមណសារុប្បំ ន ឯតំ អរិយទ្ធនំ។|
    count |៣៤៥|
      block |លោភនំ មទនញ្ចេតំ មោហនំ រជវឌ្ឍនំ|
      block |សាសង្កំ ពហុអាយាសំ នត្ថិ ចេត្ថ ធុវំ ឋិតិ។|
    count |៣៤៦|
      block |ឯត្ថ រត្តា បមត្តា ច សង្កិលិដ្ឋមនា នរា|
      block |អញ្ញមញ្ញេន ព្យារុទ្ធា បុថុ កុព្ពន្តិ មេធគំ។|
    count |៣៤៧|
      block |វធោ ពន្ធោ បរិក្លេសោ ជានិ សោកបរិទ្ទវោ|
      block |កាមេសុ អធិបន្នានំ ទិស្សតេ ព្យសនំ ពហុំ។|
    count |៣៤៨|
      block |តំ មំ ញាតី អមិត្តាវ កិំ វោ កាមេសុ យុញ្ជថ|
      block |ជានាថ មំ បព្ពជិតំ កាមេសុ ភយទស្សិនិំ។|
    count |៣៤៩|
      block |ន ហិរញ្ញសុវណ្ណេន បរិក្ខីយន្តិ អាសវា|
      block |អមិត្តា វធកា កាមា សបត្តា សល្លពន្ធនា។|
    count |៣៥០|
      block |តំ មំ ញាតី អមិត្តាវ កិំ វោ កាមេសុ យុញ្ជថ|
      block |ជានាថ មំ បព្ពជិតំ មុណ្ឌំ សង្ឃាដិបារុតំ។|
    count |៣៥១|
      block |ឧត្តិដ្ឋបិណ្ឌោ ឧញ្ឆោ ច បំសុកូលញ្ច ចីវរំ|
      block |ឯតំ ខោ មម សារុប្បំ អនគារូបនិស្សយោ។|
    count |៣៥២|
      block |វន្តា មហេសីហិ កាមា យេ ទិព្ពា យេ ច មានុសា|
      block |ខេមដ្ឋានេ វិមុត្តា តេ បត្តា តេ អចលំ សុខំ។|
    count |៣៥៣|
      block |មាហំ កាមេហិ សង្គច្ឆិំ យេសុ តាណំ ន វិជ្ជតិ|
      block |អមិត្តា វធកា កាមា អគ្គិក្ខន្ធូបមា ទុខា។|
    count |៣៥៤|
      block |បរិបន្ថោ ឯស ភយោ សវិឃាតោ សកណ្ដកោ|
      block |គេធោ សុវិសមោ ចេសោ មហន្តោ មោហនាមុខោ។|
    count |៣៥៥|
      block |ឧបសគ្គោ ភីមរូបោ កាមា សប្បសិរូបមា|
      block |យេ ពាលា អភិនន្ទន្តិ អន្ធភូតា បុថុជ្ជនា។|
    count |៣៥៦|
      block |កាមបង្កេន សត្តា ហិ ពហូ លោកេ អវិទ្ទសូ|
      block |បរិយន្តំ ន ជានន្តិ ជាតិយា មរណស្ស ច។|
    count |៣៥៧|
      block |ទុគ្គតិគមនំ មគ្គំ មនុស្សា កាមហេតុកំ|
      block |ពហុំ វេ បដិបជ្ជន្តិ អត្តនោ រោគមាវហំ។|
    count |៣៥៨|
      block |ឯវំ អមិត្តជននា តាបនា សំកិលេសិកា|
      block |លោកាមិសា ពន្ធនីយា កាមា មរណពន្ធនា។|
    count |៣៥៩|
      block |ឧម្មាទនា ឧល្លបនា កាមា ចិត្តប្បមទ្ទិនោ|
      block |សត្តានំ សង្កិលេសាយ ខិប្បំ មារេន ឱឌ្ឌិតំ។|
    count |៣៦០|
      block |អនន្តាទីនវា កាមា ពហុទុក្ខា មហាវិសា|
      block |អប្បស្សាទា រណករា សុក្កបក្ខវិសោសនា។|
    count |៣៦១|
      block |សាហំ ឯតាទិសំ កត្វា ព្យសនំ កាមហេតុកំ|
      block |ន តំ បច្ចាគមិស្សាមិ និព្ពានាភិរតា សទា។|
    count |៣៦២|
      block |រណំ ករិត្វា កាមានំ សីតិភាវាភិកង្ខិនី|
      block |អប្បមត្តា វិហស្សាមិ សព្ពសំយោជនក្ខយេ។|
    count |៣៦៣|
      block |អសោកំ វិរជំ ខេមំ អរិយដ្ឋង្គិកំ ឧជុំ|
      block |តំ មគ្គំ អនុគច្ឆាមិ យេន តិណ្ណា មហេសិនោ។|
    count |៣៦៤|
      block |ឥមំ បស្សថ ធម្មដ្ឋំ សុភំ កម្មារធីតរំ|
      block |អនេជំ ឧបសម្បជ្ជ រុក្ខមូលម្ហិ ឈាយតិ។|
    count |៣៦៥|
      block |អជ្ជដ្ឋមី បព្ពជិតា សទ្ធា សទ្ធម្មសោភនា|
      block |វិនីតុប្បលវណ្ណាយ តេវិជ្ជា មច្ចុហាយិនី។|
    count |៣៦៦|
      block |សាយំ ភុជិស្សា អនណា ភិក្ខុនី ភាវិតិន្ទ្រិយា|
      block |សព្ពយោគវិសំយុត្តា កតកិច្ចា អនាសវា។|
    count |៣៦៧|
      block |តំ សក្កោ ទេវសង្ឃេន ឧបសង្កម្ម ឥទ្ធិយា|
      block |នមស្សតិ ភូតបតិ សុភំ កម្មារធីតរន្តិ។|
    stand |… សុភា កម្មារធីតា ថេរី…។|
    stand |វីសតិនិបាតោ និដ្ឋិតោ។|
