block |១២។ សោឡសនិបាតោ|
  block |១។ បុណ្ណាថេរីគាថា|
    count |២៣៦|
      block |ឧទហារី អហំ សីតេ សទា ឧទកមោតរិំ|
      block |អយ្យានំ ទណ្ឌភយភីតា វាចាទោសភយដ្ដិតា។|
    count |២៣៧|
      block |កស្ស ព្រាហ្មណ ត្វំ ភីតោ សទា ឧទកមោតរិ|
      block |វេធមានេហិ គត្តេហិ សីតំ វេទយសេ ភុសំ។|
    count |២៣៨|
      block |ជានន្តី វត មំ ភោតិ បុណ្ណិកេ បរិបុច្ឆសិ|
      block |ករោន្តំ កុសលំ កម្មំ រុន្ធន្តំ កតបាបកំ។|
    count |២៣៩|
      block |យោ ច វុឌ្ឍោ ទហរោ វា បាបកម្មំ បកុព្ពតិ|
      block |ទកាភិសេចនា សោបិ បាបកម្មា បមុច្ចតិ។|
    count |២៤០|
      block |កោ នុ តេ ឥទមក្ខាសិ អជានន្តស្ស អជានកោ|
      block |ទកាភិសេចនា នាម បាបកម្មា បមុច្ចតិ។|
    count |២៤១|
      block |សគ្គំ នូន គមិស្សន្តិ សព្ពេ មណ្ឌូកកច្ឆបា|
      block |នាគា ច សុសុមារា ច យេ ចញ្ញេ ឧទកេ ចរា។|
    count |២៤២|
      block |ឱរព្ភិកា សូករិកា មច្ឆិកា មិគពន្ធកា|
      block |ចោរា ច វជ្ឈឃាតា ច យេ ចញ្ញេ បាបកម្មិនោ|
      block |ទកាភិសេចនា តេបិ បាបកម្មា បមុច្ចរេ។|
    count |២៤៣|
      block |សចេ ឥមា នទិយោ តេ បាបំ បុព្ពេ កតំ វហុំ|
      block |បុញ្ញម្បិមា វហេយ្យុំ តេ តេន ត្វំ បរិពាហិរោ។|
    count |២៤៤|
      block |យស្ស ព្រាហ្មណ ត្វំ ភីតោ សទា ឧទកមោតរិ|
      block |តមេវ ព្រហ្មេ មា កាសិ មា តេ សីតំ ឆវិំ ហនេ។|
    count |២៤៥|
      block |កុម្មគ្គបដិបន្នំ មំ អរិយមគ្គំ សមានយិ|
      block |ទកាភិសេចនា ភោតិ ឥមំ សាដំ ទទាមិ តេ។|
    count |២៤៦|
      block |តុយ្ហេវ សាដកោ ហោតុ នាហមិច្ឆាមិ សាដកំ|
      block |សចេ ភាយសិ ទុក្ខស្ស សចេ តេ ទុក្ខមប្បិយំ។|
    count |២៤៧|
      block |មាកាសិ បាបកំ កម្មំ អាវិ វា យទិ វា រហោ|
      block |សចេ ច បាបកំ កម្មំ ករិស្សសិ ករោសិ វា។|
    count |២៤៨|
      block |ន តេ ទុក្ខា បមុត្យត្ថិ ឧបេច្ចាបិ បលាយតោ|
      block |សចេ ភាយសិ ទុក្ខស្ស សចេ តេ ទុក្ខមប្បិយំ។|
    count |២៤៩|
      block |ឧបេហិ សរណំ ពុទ្ធំ ធម្មំ សង្ឃញ្ច តាទិនំ|
      block |សមាទិយាហិ សីលានិ តំ តេ អត្ថាយ ហេហិតិ។|
    count |២៥០|
      block |ឧបេមិ សរណំ ពុទ្ធំ ធម្មំ សង្ឃញ្ច តាទិនំ|
      block |សមាទិយាមិ សីលានិ តំ មេ អត្ថាយ ហេហិតិ។|
    count |២៥១|
      block |ព្រហ្មពន្ធុ បុរេ អាសិំ អជ្ជម្ហិ សច្ចព្រាហ្មណោ|
      block |តេវិជ្ជោ វេទសម្បន្នោ សោត្តិយោ ចម្ហិ ន្ហាតកោតិ។|
    stand |… បុណ្ណា ថេរី…។|
    stand |សោឡសនិបាតោ និដ្ឋិតោ។|
