block |១។ ឯកកនិបាតោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |១។ អញ្ញតរាថេរីគាថា|
    count |១|
      block |សុខំ សុបាហិ ថេរិកេ កត្វា ចោឡេន បារុតា|
      block |ឧបសន្តោ ហិ តេ រាគោ សុក្ខឌាកំ វ កុម្ភិយន្តិ។|
    block |ឥត្ថំ សុទំ អញ្ញតរា ថេរី អបញ្ញាតា ភិក្ខុនី គាថំ អភាសិត្ថាតិ។|
  block |២។ មុត្តាថេរីគាថា|
    count |២|
      block |មុត្តេ មុច្ចស្សុ យោគេហិ ចន្ទោ រាហុគ្គហា ឥវ|
      block |វិប្បមុត្តេន ចិត្តេន អនណា ភុញ្ជ បិណ្ឌកន្តិ។|
    block |ឥត្ថំ សុទំ ភគវា មុត្តំ សិក្ខមានំ ឥមាយ គាថាយ អភិណ្ហំ ឱវទតីតិ។|
  block |៣។ បុណ្ណាថេរីគាថា|
    count |៣|
      block |បុណ្ណេ បូរស្សុ ធម្មេហិ ចន្ទោ បន្នរសេរិវ|
      block |បរិបុណ្ណាយ បញ្ញាយ តមោខន្ធំ បទាលយាតិ។|
    block |ឥត្ថំ សុទំ បុណ្ណា ថេរី គាថំ អភាសិត្ថាតិ។|
  block |៤។ តិស្សាថេរីគាថា|
    count |៤|
      block |តិស្សេ សិក្ខស្សុ សិក្ខាយ មា តំ យោគា ឧបច្ចគុំ|
      block |សព្ពយោគវិសំយុត្តា ចរ លោកេ អនាសវាតិ។|
    stand |… តិស្សា ថេរី…។|
  block |៥។ អញ្ញតរាតិស្សាថេរីគាថា|
    count |៥|
      block |តិស្សេ យុញ្ជស្សុ ធម្មេហិ ខណោ តំ មា ឧបច្ចគា|
      block |ខណាតីតា ហិ សោចន្តិ និរយម្ហិ សមប្បិតាតិ។|
    stand |… អញ្ញតរា តិស្សា ថេរី…។|
  block |៦។ ធីរាថេរីគាថា|
    count |៦|
      block |ធីរេ និរោធំ ផុសេហិ សញ្ញាវូបសមំ សុខំ|
      block |អារាធយាហិ និព្ពានំ យោគក្ខេមមនុត្តរន្តិ។|
    stand |… ធីរា ថេរី…។|
  block |៧។ វីរាថេរីគាថា|
    count |៧|
      block |វីរា វីរេហិ ធម្មេហិ ភិក្ខុនី ភាវិតិន្ទ្រិយា|
      block |ធារេហិ អន្តិមំ ទេហំ ជេត្វា មារំ សវាហិនិន្តិ។|
    stand |… វីរា ថេរី…។|
  block |៨។ មិត្តាថេរីគាថា|
    count |៨|
      block |សទ្ធាយ បព្ពជិត្វាន មិត្តេ មិត្តរតា ភវ|
      block |ភាវេហិ កុសលេ ធម្មេ យោគក្ខេមស្ស បត្តិយាតិ។|
    stand |… មិត្តា ថេរី…។|
  block |៩។ ភទ្រាថេរីគាថា|
    count |៩|
      block |សទ្ធាយ បព្ពជិត្វាន ភទ្រេ ភទ្ររតា ភវ|
      block |ភាវេហិ កុសលេ ធម្មេ យោគក្ខេមមនុត្តរន្តិ។|
    stand |… ភទ្រា ថេរី…។|
  block |១០។ ឧបសមាថេរីគាថា|
    count |១០|
      block |ឧបសមេ តរេ ឱឃំ មច្ចុធេយ្យំ សុទុត្តរំ|
      block |ធារេហិ អន្តិមំ ទេហំ ជេត្វា មារំ សវាហនន្តិ។|
    stand |… ឧបសមា ថេរី…។|
  block |១១។ មុត្តាថេរីគាថា|
    count |១១|
      block |សុមុត្តា សាធុមុត្តាម្ហិ តីហិ ខុជ្ជេហិ មុត្តិយា|
      block |ឧទុក្ខលេន មុសលេន បតិនា ខុជ្ជកេន ច|
      block |មុត្តាម្ហិ ជាតិមរណា ភវនេត្តិ សមូហតាតិ។|
    stand |… មុត្តា ថេរី…។|
  block |១២។ ធម្មទិន្នាថេរីគាថា|
    count |១២|
      block |ឆន្ទជាតា អវសាយី មនសា ច ផុដា សិយា|
      block |កាមេសុ អប្បដិពទ្ធចិត្តា ឧទ្ធំសោតាតិ វុច្ចតីតិ។|
    stand |… ធម្មទិន្នា ថេរី…។|
  block |១៣។វិសាខាថេរីគាថា|
    count |១៣|
      block |ករោថ ពុទ្ធសាសនំ យំ កត្វា នានុតប្បតិ|
      block |ខិប្បំ បាទានិ ធោវិត្វា ឯកមន្តេ និសីទថាតិ។|
    stand |… វិសាខា ថេរី…។|
  block |១៤។សុមនាថេរីគាថា|
    count |១៤|
      block |ធាតុយោ ទុក្ខតោ ទិស្វា មា ជាតិំ បុនរាគមិ|
      block |ភវេ ឆន្ទំ វិរាជេត្វា ឧបសន្តា ចរិស្សសីតិ។|
    stand |… សុមនា ថេរី…។|
  block |១៥។ ឧត្តរាថេរីគាថា|
    count |១៥|
      block |កាយេន សំវុតា អាសិំ វាចាយ ឧទ ចេតសា|
      block |សមូលំ តណ្ហមព្ពុយ្ហ សីតិភូតាម្ហិ និព្ពុតាតិ។|
    stand |… ឧត្តរា ថេរី…។|
  block |១៦។ វុឌ្ឍបព្ពជិតសុមនាថេរីគាថា|
    count |១៦|
      block |សុខំ ត្វំ វុឌ្ឍិកេ សេហិ កត្វា ចោឡេន បារូតា|
      block |ឧបសន្តោ ហិ តេ រាគោ សីតិភូតាសិ និព្ពុតាតិ។|
    stand |… សុមនា វុឌ្ឍបព្ពជិតា ថេរី…។|
  block |១៧។ ធម្មាថេរីគាថា|
    count |១៧|
      block |បិណ្ឌបាតំ ចរិត្វាន ទណ្ឌមោលុព្ភ ទុព្ពលា|
      block |វេធមានេហិ គត្តេហិ តត្ថេវ និបតិំ ឆមា|
      block |ទិស្វា អាទីនវំ កាយេ អថ ចិត្តំ វិមុច្ចិ មេតិ។|
    stand |… ធម្មា ថេរី…។|
  block |១៨។ សង្ឃាថេរីគាថា|
    count |១៨|
      block |ហិត្វា ឃរេ បព្ពជិត្វា ហិត្វា បុត្តំ បសុំ បិយំ|
      block |ហិត្វា រាគញ្ច ទោសញ្ច អវិជ្ជញ្ច វិរាជិយ|
      block |សមូលំ តណ្ហមព្ពុយ្ហ ឧបសន្តាម្ហិ និព្ពុតាតិ។|
    stand |… សង្ឃា ថេរី…។|
    stand |ឯកកនិបាតោ និដ្ឋិតោ។|
