block |១។ ឧរគវគ្គោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |១។ ខេត្តូបមបេតវត្ថុ|
    count |១|
      block |ខេត្តូបមា អរហន្តោ ទាយកា កស្សកូបមា|
      block |ពីជូបមំ ទេយ្យធម្មំ ឯត្តោ និព្ពត្តតេ ផលំ។|
    count |២|
      block |ឯតំ ពីជំ កសិ ខេត្តំ បេតានំ ទាយកស្ស ច|
      block |តំ បេតា បរិភុញ្ជន្តិ ទាតា បុញ្ញេន វឌ្ឍតិ។|
    count |៣|
      block |ឥធេវ កុសលំ កត្វា បេតេ ច បដិបូជិយ|
      block |សគ្គញ្ច កមតិ ដ្ឋានំ កម្មំ កត្វាន ភទ្ទកន្តិ។|
    stand |ខេត្តូបមបេតវត្ថុ បឋមំ។|
  block |២។ សូករមុខបេតវត្ថុ|
    count |៤|
      block |កាយោ តេ សព្ពសោវណ្ណោ សព្ពា ឱភាសតេ ទិសា|
      block |មុខំ តេ សូករស្សេវ កិំ កម្មមករី បុរេ។|
    count |៥|
      block |កាយេន សញ្ញតោ អាសិំ វាចាយាសិមសញ្ញតោ|
      block |តេន មេតាទិសោ វណ្ណោ យថា បស្សសិ នារទ។|
    count |៦|
      block |តំ ត្យាហំ នារទ ព្រូមិ សាមំ ទិដ្ឋមិទំ តយា|
      block |មាកាសិ មុខសា បាបំ មា ខោ សូករមុខោ អហូតិ។|
    stand |សូករមុខបេតវត្ថុ ទុតិយំ។|
  block |៣។ បូតិមុខបេតវត្ថុ|
    count |៧|
      block |ទិព្ពំ សុភំ ធារេសិ វណ្ណធាតុំ វេហាយសំ តិដ្ឋសិ អន្តលិក្ខេ|
      block |មុខញ្ច តេ កិមយោ បូតិគន្ធំ ខាទន្តិ កិំ កម្មមកាសិ បុព្ពេ។|
    count |៨|
      block |សមណោ អហំ បាបោតិទុដ្ឋវាចោ តបស្សិរូបោ មុខសា អសញ្ញតោ|
      block |លទ្ធា ច មេ តបសា វណ្ណធាតុ មុខញ្ច មេ បេសុណិយេន បូតិ។|
    count |៩|
      block |តយិទំ តយា នារទ សាមំ ទិដ្ឋំ|
      block |អនុកម្បកា យេ កុសលា វទេយ្យុំ|
      block |មា បេសុណំ មា ច មុសា អភាណិ|
      block |យក្ខោ តុវំ ហោហិសិ កាមកាមីតិ។|
    stand |បូតិមុខបេតវត្ថុ តតិយំ។|
  block |៤។ បិដ្ឋធីតលិកបេតវត្ថុ|
    count |១០|
      block |យំ កិញ្ចារម្មណំ កត្វា ទជ្ជា ទានំ អមច្ឆរី|
      block |បុព្ពបេតេ ច អារព្ភ អថ វា វត្ថុទេវតា។|
    count |១១|
      block |ចត្តារោ ច មហារាជេ លោកបាលេ យសស្សិនេ|
      block ||
      block |កុវេរំ ធតរដ្ឋញ្ច វិរូបក្ខំ វិរូឡ្ហកំ|
      block |តេ ចេវ បូជិតា ហោន្តិ ទាយកា ច អនិប្ផលា។|
    count |១២|
      block |ន ហិ រុណ្ណំ វា សោកោ វា យា ចញ្ញា បរិទេវនា|
      block |ន តំ បេតស្ស អត្ថាយ ឯវំ តិដ្ឋន្តិ ញាតយោ។|
    count |១៣|
      block |អយញ្ច ខោ ទក្ខិណា ទិន្នា សង្ឃម្ហិ សុប្បតិដ្ឋិតា|
      block |ទីឃរត្តំ ហិតាយស្ស ឋានសោ ឧបកប្បតីតិ។|
    stand |បិដ្ឋធីតលិកបេតវត្ថុ ចតុត្ថំ។|
  block |៥។ តិរោកុដ្ដបេតវត្ថុ|
    count |១៤|
      block |តិរោកុដ្ដេសុ តិដ្ឋន្តិ សន្ធិសិង្ឃាដកេសុ ច|
      block |ទ្វារពាហាសុ តិដ្ឋន្តិ អាគន្ត្វាន សកំ ឃរំ។|
    count |១៥|
      block |បហូតេ អន្នបានម្ហិ ខជ្ជភោជ្ជេ ឧបដ្ឋិតេ|
      block |ន តេសំ កោចិ សរតិ សត្តានំ កម្មបច្ចយា។|
    count |១៦|
      block |ឯវំ ទទន្តិ ញាតីនំ យេ ហោន្តិ អនុកម្បកា|
      block |សុចិំ បណីតំ កាលេន កប្បិយំ បានភោជនំ|
      block |ឥទំ វោ ញាតីនំ ហោតុ សុខិតា ហោន្តុ ញាតយោ។|
    count |១៧|
      block |តេ ច តត្ថ សមាគន្ត្វា ញាតិបេតា សមាគតា|
      block |បហូតេ អន្នបានម្ហិ សក្កច្ចំ អនុមោទរេ។|
    count |១៨|
      block |ចិរំ ជីវន្តុ នោ ញាតី យេសំ ហេតុ លភាមសេ|
      block |អម្ហាកញ្ច កតា បូជា ទាយកា ច អនិប្ផលា។|
    count |១៩|
      block |ន ហិ តត្ថ កសិ អត្ថិ គោរក្ខេត្ថ ន វិជ្ជតិ|
      block |វណិជ្ជា តាទិសី នត្ថិ ហិរញ្ញេន កយាកយំ|
      block |ឥតោ ទិន្នេន យាបេន្តិ បេតា កាលគតា តហិំ។|
    count |២០|
      block |ឧន្នមេ ឧទកំ វុដ្ឋំ យថា និន្នំ បវត្តតិ|
      block |ឯវមេវ ឥតោ ទិន្នំ បេតានំ ឧបកប្បតិ។|
    count |២១|
      block |យថា វារិវហា បូរា បរិបូរេន្តិ សាគរំ|
      block |ឯវមេវ ឥតោ ទិន្នំ បេតានំ ឧបកប្បតិ។|
    count |២២|
      block |អទាសិ មេ អកាសិ មេ ញាតិ មិត្តា សខា ច មេ|
      block |បេតានំ ទក្ខិណំ ទជ្ជា បុព្ពេ កតមនុស្សរំ។|
    count |២៣|
      block |ន ហិ រុណ្ណំ វា សោកោ វា យា ចញ្ញា បរិទេវនា|
      block |ន តំ បេតានមត្ថាយ ឯវំ តិដ្ឋន្តិ ញាតយោ។|
    count |២៤|
      block |អយញ្ច ខោ ទក្ខិណា ទិន្នា សង្ឃម្ហិ សុប្បតិដ្ឋិតា|
      block |ទីឃរត្តំ ហិតាយស្ស ឋានសោ ឧបកប្បតិ។|
    count |២៥|
      block |សោ ញាតិធម្មោ ច អយំ និទស្សិតោ បេតាន បូជា ច កតា ឧឡារា|
      block |ពលញ្ច ភិក្ខូនមនុប្បទិន្នំ តុម្ហេហិ បុញ្ញំ បសុតំ អនប្បកន្តិ។|
    stand |តិរោកុដ្ដបេតវត្ថុ បញ្ចមំ។|
  block |៦។ បញ្ចបុត្តខាទបេតិវត្ថុ|
    count |២៦|
      block |នគ្គា ទុព្ពណ្ណរូបាសិ ទុគ្គន្ធា បូតិ វាយសិ|
      block |មក្ខិកាហិ បរិកិណ្ណា កា នុ ត្វំ ឥធ តិដ្ឋសីតិ។|
    count |២៧|
      block |អហំ ភទន្តេ បេតីម្ហិ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |២៨|
      block |កាលេន បញ្ច បុត្តានិ សាយំ បញ្ច បុនាបរេ|
      block |វិជាយិត្វាន ខាទាមិ តេបិ នា ហោន្តិ មេ អលំ។|
    count |២៩|
      block |បរិឌយ្ហតិ ធូមាយតិ ខុទាយ ហទយំ មម|
      block |បានីយំ ន លភេ បាតុំ បស្ស មំ ព្យសនំ គតន្តិ។|
    count |៣០|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បុត្តមំសានិ ខាទសីតិ។|
    count |៣១|
      block |សបតី មេ គព្ភិនី អាសិ តស្សា បាបំ អចេតយិំ|
      block |សាហំ បទុដ្ឋមនសា អករិំ គព្ភបាតនំ។|
    count |៣២|
      block |តស្សា ទ្វេមាសិកោ គព្ភោ លោហិតញ្ញេវ បគ្ឃរិ|
      block |តទស្សា មាតា កុបិតា មយ្ហំ ញាតី សមានយិ|
      block |សបថញ្ច មំ ការេសិ បរិភាសាបយី ច មំ។|
    count |៣៣|
      block |សាហំ ឃោរញ្ច សបថំ មុសាវាទំ អភាសិសំ|
      block |បុត្តមំសានិ ខាទាមិ សចេ តំ បកតំ មយា។|
    count |៣៤|
      block |តស្ស កម្មស្ស វិបាកេន មុសាវាទស្ស ចូភយំ|
      block |បុត្តមំសានិ ខាទាមិ បុព្ពលោហិតមក្ខិតាតិ។|
    stand |បញ្ចបុត្តខាទបេតិវត្ថុ ឆដ្ឋំ។|
  block |៧។ សត្តបុត្តខាទបេតិវត្ថុ|
    count |៣៥|
      block |នគ្គា ទុព្ពណ្ណរូបាសិ ទុគ្គន្ធា បូតិ វាយសិ|
      block |មក្ខិកាហិ បរិកិណ្ណា កា នុ ត្វំ ឥធ តិដ្ឋសីតិ។|
    count |៣៦|
      block |អហំ ភទន្តេ បេតីម្ហិ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |៣៧|
      block |កាលេន សត្ត បុត្តានិ សាយំ សត្ត បុនាបរេ|
      block |វិជាយិត្វាន ខាទាមិ តេបិ នា ហោន្តិ មេ អលំ។|
    count |៣៨|
      block |បរិឌយ្ហតិ ធូមាយតិ ខុទាយ ហទយំ មម|
      block |និព្ពុតិំ នាធិគច្ឆាមិ អគ្គិទឌ្ឍាវ អាតបេតិ។|
    count |៣៩|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បុត្តមំសានិ ខាទសីតិ។|
    count |៤០|
      block |អហូ មយ្ហំ ទុវេ បុត្តា ឧភោ សម្បត្តយោព្ពនា|
      block |សាហំ បុត្តពលូបេតា សាមិកំ អតិមញ្ញិសំ។|
    count |៤១|
      block |តតោ មេ សាមិកោ កុទ្ធោ សបត្តិំ មយ្ហមានយិ|
      block |សា ច គព្ភំ អលភិត្ថ តស្សា បាបំ អចេតយិំ។|
    count |៤២|
      block |សាហំ បទុដ្ឋមនសា អករិំ គព្ភបាតនំ|
      block |តស្សា តេមាសិកោ គព្ភោ បុព្ពលោហិតកោ បតិ។|
    count |៤៣|
      block |តទស្សា មាតា កុបិតា មយ្ហំ ញាតី សមានយិ|
      block |សបថញ្ច មំ ការេសិ បរិភាសាបយី ច មំ។|
    count |៤៤|
      block |សាហំ ឃោរញ្ច សបថំ មុសាវាទំ អភាសិសំ|
      block |បុត្តមំសានិ ខាទាមិ សចេ តំ បកតំ មយា។|
    count |៤៥|
      block |តស្ស កម្មស្ស វិបាកេន មុសាវាទស្ស ចូភយំ|
      block |បុត្តមំសានិ ខាទាមិ បុព្ពលោហិតមក្ខិតាតិ។|
    stand |សត្តបុត្តខាទបេតិវត្ថុ សត្តមំ។|
  block |៨។ គោណបេតវត្ថុ|
    count |៤៦|
      block |កិំ នុ ឧម្មត្តរូបោវ លាយិត្វា ហរិតំ តិណំ|
      block |ខាទ ខាទាតិ លបសិ គតសត្តំ ជរគ្គវំ។|
    count |៤៧|
      block |ន ហិ អន្នេន បានេន មតោ គោណោ សមុដ្ឋហេ|
      block |ត្វំសិ ពាលោ ច ទុម្មេធោ យថា តញ្ញោវ ទុម្មតីតិ។|
    count |៤៨|
      block |ឥមេ បាទា ឥទំ សីសំ អយំ កាយោ សវាលធិ|
      block |នេត្តា តថេវ តិដ្ឋន្តិ អយំ គោណោ សមុដ្ឋហេ។|
    count |៤៩|
      block |នាយ្យកស្ស ហត្ថបាទា កាយោ សីសញ្ច ទិស្សតិ|
      block |រុទំ មត្តិកថូបស្មិំ ននុ ត្វញ្ញេវ ទុម្មតីតិ។|
    count |៥០|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |៥១|
      block |អព្ពហី វត មេ សល្លំ សោកំ ហទយនិស្សិតំ|
      block |យោ មេ សោកបរេតស្ស បិតុសោកំ អបានុទិ។|
    count |៥២|
      block |ស្វាហំ អព្ពូឡ្ហសល្លោស្មិ សីតិភូតោស្មិ និព្ពុតោ|
      block |ន សោចាមិ ន រោទាមិ តវ សុត្វាន មាណវ។|
    count |៥៣|
      block |ឯវំ ករោន្តិ សប្បញ្ញា យេ ហោន្តិ អនុកម្បកា|
      block |វិនិវត្តយន្តិ សោកម្ហា សុជាតោ បិតរំ យថាតិ។|
    stand |គោណបេតវត្ថុ អដ្ឋមំ។|
  block |៩។ មហាបេសការបេតិវត្ថុ|
    count |៥៤|
      block |គូថញ្ច មុត្តំ រុហិរញ្ច បុព្ពំ បរិភុញ្ជតិ កិស្ស អយំ វិបាកោ|
      block |អយំ នុ កិំ កម្មមកាសិ នារី យា សព្ពទា លោហិតបុព្ពភក្ខា។|
    count |៥៥|
      block |នវានិ វត្ថានិ សុភានិ ចេវ មុទូនិ សុទ្ធានិ ច លោមសានិ|
      block |ទិន្នានិ មិស្សា កិតកា ភវន្តិ អយំ នុ កិំ កម្មមកាសិ នារីតិ។|
    count |៥៦|
      block |ភរិយា មមេសា អហូ ភទន្តេ អទាយិកា មច្ឆរិនី កទរិយា|
      block |សា មំ ទទន្តំ សមណព្រាហ្មណានំ អក្កោសតិ ច បរិភាសតិ ច។|
    count |៥៧|
      block |គូថញ្ច មុត្តំ រុហិរញ្ច បុព្ពំ បរិភុញ្ជ ត្វំ អសុចិំ សព្ពកាលំ|
      block |ឯតំ តេ បរលោកស្មិំ ហោតុ វត្ថា ច តេ កិដកសមា ភវន្តុ|
      block |ឯតាទិសំ ទុច្ចរិតំ ចរិត្វា ឥធាគតា ចិររត្តាយ ខាទតីតិ។|
    stand |មហាបេសការបេតិវត្ថុ នវមំ។|
  block |១០។ ខល្លាដិយបេតិវត្ថុ|
    count |៥៨|
      block |កា នុ អន្តោវិមានស្មិំ តិដ្ឋន្តី នូបនិក្ខមិ|
      block |ឧបនិក្ខមស្សុ ភទ្ទេ បស្សាម តំ ពហិដ្ឋិតន្តិ។|
    count |៥៩|
      block |អដ្ដីយាមិ ហរាយាមិ នគ្គា និក្ខមិតុំ ពហិ|
      block |កេសេហម្ហិ បដិច្ឆន្នា បុញ្ញំ មេ អប្បកំ កតន្តិ។|
    count |៦០|
      block |ហន្ទុត្តរីយំ ទទាមិ តេ ឥទំ ទុស្សំ និវាសយ|
      block |ឥទំ ទុស្សំ និវាសេត្វា ឯហិ និក្ខម សោភនេ|
      block |ឧបនិក្ខមស្សុ ភទ្ទេ បស្សាម តំ ពហិដ្ឋិតន្តិ។|
    count |៦១|
      block |ហត្ថេន ហត្ថេ តេ ទិន្នំ ន មយ្ហំ ឧបកប្បតិ|
      block |ឯសេត្ថុបាសកោ សទ្ធោ សម្មាសម្ពុទ្ធសាវកោ។|
    count |៦២|
      block |ឯតំ អច្ឆាទយិត្វាន មម ទក្ខិណមាទិស|
      block |តថាហំ សុខិតា ហេស្សំ សព្ពកាមសមិទ្ធិនីតិ។|
    count |៦៣|
      block |តញ្ច តេ ន្ហាបយិត្វាន វិលិម្បេត្វាន វាណិជា|
      block |វត្ថេហច្ឆាទយិត្វាន តស្សា ទក្ខិណមាទិសុំ។|
    count |៦៤|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភោជនច្ឆាទនបានីយំ ទក្ខិណាយ ឥទំ ផលំ។|
    count |៦៥|
      block |តតោ សុទ្ធា សុចិវសនា កាសិកុត្តមធារិនី|
      block |ហសន្តី វិមានា និក្ខមិ ទក្ខិណាយ ឥទំ ផលន្តិ។|
    count |៦៦|
      block |សុចិត្តរូបំ រុចិរំ វិមានំ តេ បភាសតិ|
      block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
    count |៦៧|
      block |ភិក្ខុនោ ចរមានស្ស ទោណិនិម្មជ្ជនិំ អហំ|
      block |អទាសិំ ឧជុភូតស្ស វិប្បសន្នេន ចេតសា។|
    count |៦៨|
      block |តស្ស កម្មស្ស កុសលស្ស វិបាកំ ទីឃមន្តរំ|
      block |អនុភោមិ វិមានស្មិំ តញ្ច ទានិ បរិត្តកំ។|
    count |៦៩|
      block |ឧទ្ធំ ចតូហិ មាសេហិ កាលំកិរិយា ភវិស្សតិ|
      block |ឯកន្តកដុកំ ឃោរំ និរយំ បបតិស្សហំ។|
    count |៧០|
      block |ចតុក្កណ្ណំ ចតុទ្វារំ វិភត្តំ ភាគសោ មិតំ|
      block |អយោបាការបរិយន្តំ អយសា បដិកុជ្ជិតំ។|
    count |៧១|
      block |តស្ស អយោមយា ភូមិ ជលិតា តេជសា យុតា|
      block |សមន្តា យោជនសតំ ផរិត្វា តិដ្ឋតិ សព្ពទា។|
    count |៧២|
      block |តត្ថាហំ ទីឃមទ្ធានំ ទុក្ខំ វេទិស្ស វេទនំ|
      block |ផលញ្ច បាបកម្មស្ស តស្មា សោចាមហំ ភុសន្តិ។|
    stand |ខល្លាដិយបេតិវត្ថុ ទសមំ។|
  block |១១។ នាគបេតវត្ថុ|
    count |៧៣|
      block |បុរតោវ សេតេន បលេតិ ហត្ថិនា មជ្ឈេ បន អស្សតរីរថេន|
      block |បច្ឆា ច កញ្ញា សិវិកាយ នីយតិ ឱភាសយន្តី ទស សព្ពតោ ទិសា។|
    count |៧៤|
      block |តុម្ហេ បន មុគ្គរហត្ថបាណិនោ រុទំមុខា ឆិន្នបភិន្នគត្តា|
      block |មនុស្សភូតា កិមកត្ថ បាបំ យេនញ្ញមញ្ញស្ស បិវាថ លោហិតន្តិ។|
    count |៧៥|
      block |បុរតោវ យោ គច្ឆតិ កុញ្ជរេន សេតេន នាគេន ចតុក្កមេន|
      block |អម្ហាក បុត្តោ អហុ ជេដ្ឋកោ សោ ទានានិ ទត្វាន សុខី បមោទតិ។|
    count |៧៦|
      block |យោ សោ មជ្ឈេ អស្សតរីរថេន ចតុព្ភិ យុត្តេន សុវគ្គិតេន|
      block |អម្ហាក បុត្តោ អហុ មជ្ឈិមោ សោ អមច្ឆរី ទានវតី វិរោចតិ។|
    count |៧៧|
      block |យា សា ច បច្ឆា សិវិកាយ នីយតិ នារី សបញ្ញា មិគមន្ទលោចនា|
      block |អម្ហាក ធីតា អហុ សា កនិដ្ឋិកា ភាគឌ្ឍភាគេន សុខី បមោទតិ។|
    count |៧៨|
      block |ឯតេ ច ទានានិ អទំសុ បុព្ពេ បសន្នចិត្តា សមណព្រាហ្មណានំ|
      block |មយំ បន មច្ឆរិនោ អហុម្ហ បរិភាសកា សមណព្រាហ្មណានំ|
      block |ឯតេ ច ទត្វា បរិចារយន្តិ មយញ្ច សុស្សាម នឡោវ ឆិន្នោតិ។|
    count |៧៩|
      block |កិំ តុម្ហាកំ ភោជនំ កិំ សយានំ កថញ្ច យាបេថ សុបាបធម្មិនោ|
      block |បហូតភោគេសុ អនប្បកេសុ សុខំ វិរាធាយ ទុក្ខជ្ជ បត្តាតិ។|
    count |៨០|
      block |អញ្ញមញ្ញំ វធិត្វាន បិវាម បុព្ពលោហិតំ|
      block |ពហុំ បិត្វា ន ធាតា ហោម នច្ឆាទិម្ហសេ មយំ។|
    count |៨១|
      block |ឥច្ចេវ មច្ចា បរិទេវយន្តិ អទាយកា បេច្ច យមស្ស ឋាយិនោ|
      block |យេ តេ វិទិច្ច អធិគម្ម ភោគេ ន ភុញ្ជរេ នាបិ ករោន្តិ បុញ្ញំ។|
    count |៨២|
      block |តេ ខុប្បិបាសូបគតា បរត្ថ បច្ឆា ចិរំ ឈាយរេ ឌយ្ហមានា|
      block |កម្មានិ កត្វាន ទុខុទ្រានិ អនុភោន្តិ ទុក្ខំ កដុកប្ផលានិ។|
    count |៨៣|
      block |ឥត្តរំ ហិ ធនំ ធញ្ញំ ឥត្តរំ ឥធ ជីវិតំ|
      block |ឥត្តរំ ឥត្តរតោ ញត្វា ទីបំ កយិរាថ បណ្ឌិតោ។|
    count |៨៤|
      block |យេ តេ ឯវំ បជានន្តិ នរា ធម្មស្ស កោវិទា|
      block |តេ ទានេ នប្បមជ្ជន្តិ សុត្វា អរហតំ វចោតិ។|
    stand |នាគបេតវត្ថុ ឯកាទសមំ។|
  block |១២។ ឧរគបេតវត្ថុ|
    count |៨៥|
      block |ឧរគោវ តចំ ជិណ្ណំ ហិត្វា គច្ឆតិ សន្តនុំ|
      block |ឯវំ សរីរេ និព្ភោគេ បេតេ កាលង្កតេ សតិ។|
    count |៨៦|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន រោទាមិ គតោ សោ តស្ស យា គតិ។|
    count |៨៧|
      block |អនព្ភិតោ តតោ អាគា នានុញ្ញាតោ ឥតោ គតោ|
      block |យថាគតោ តថា គតោ តត្ថ កា បរិទេវនា។|
    count |៨៨|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន រោទាមិ គតោ សោ តស្ស យា គតិ។|
    count |៨៩|
      block |សចេ រោទេ កិសា អស្សំ តត្ថ មេ កិំ ផលំ សិយា|
      block |ញាតិមិត្តសុហជ្ជានំ ភិយ្យោ នោ អរតី សិយា។|
    count |៩០|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន រោទាមិ គតោ សោ តស្ស យា គតិ។|
    count |៩១|
      block |យថាបិ ទារកោ ចន្ទំ គច្ឆន្តមនុរោទតិ|
      block |ឯវំ សម្បទមេវេតំ យោ បេតមនុសោចតិ។|
    count |៩២|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន រោទាមិ គតោ សោ តស្ស យា គតិ។|
    count |៩៣|
      block |យថាបិ ព្រហ្មេ ឧទកុម្ភោ ភិន្នោ អប្បដិសន្ធិយោ|
      block |ឯវំ សម្បទមេវេតំ យោ បេតមនុសោចតិ។|
    count |៩៤|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន រោទាមិ គតោ សោ តស្ស យា គតីតិ។|
      block |ខេត្តញ្ច សូករំ បូតិ បិដ្ឋំ ចាបិ តិរោកុដ្ដំ|
      block |បញ្ចាបិ សត្តបុត្តញ្ច គោណំ បេសការកញ្ច|
      block |តថា ខល្លាដិយំ នាគំ ទ្វាទសំ ឧរគញ្ចេវាតិ។|
    stand |ឧរគបេតវត្ថុ ទ្វាទសមំ។|
    stand |ឧរគវគ្គោ បឋមោ និដ្ឋិតោ។|
    block |តស្សុទ្ទានំ|
