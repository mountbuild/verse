block |៤។ មហាវគ្គោ|
  block |១។ អម្ពសក្ករបេតវត្ថុ|
    count |៥១៧|
      block |វេសាលី នាម នគរត្ថិ វជ្ជីនំ តត្ថ អហុ លិច្ឆវិ អម្ពសក្ករោ|
      block |ទិស្វាន បេតំ នគរស្ស ពាហិរំ តត្ថេវ បុច្ឆិត្ថ តំ ការណត្ថិកោ។|
    count |៥១៨|
      block |សេយ្យា និសជ្ជា នយិមស្ស អត្ថិ អភិក្កមោ នត្ថិ បដិក្កមោ ច|
      block |អសិតបីតខាយិតវត្ថភោគា បរិចារិកា សាបិ ឥមស្ស នត្ថិ។|
    count |៥១៩|
      block |យេ ញាតកា ទិដ្ឋសុតា សុហជ្ជា អនុកម្បកា យស្ស អហេសុំ បុព្ពេ|
      block |ទដ្ឋុម្បិ តេ ទានិ ន តំ លភន្តិ វិរាជិតត្តោ ហិ ជនេន តេន។|
    count |៥២០|
      block |ន ឱគ្គតត្តស្ស ភវន្តិ មិត្តា ជហន្តិ មិត្តា វិកលំ វិទិត្វា|
      block |អត្ថញ្ច ទិស្វា បរិវារយន្តិ ពហូ មិត្តា ឧគ្គតត្តស្ស ហោន្តិ។|
    count |៥២១|
      block |និហីនត្តោ សព្ពភោគេហិ កិច្ឆោ សម្មក្ខិតោ សម្បរិភិន្នគត្តោ|
      block |ឧស្សាវពិន្ទូវ បលិម្បមានោ អជ្ជ សុវេ ជីវិតស្សូបរោធោ។|
    count |៥២២|
      block |ឯតាទិសំ ឧត្តមកិច្ឆប្បត្តំ ឧត្តាសិតំ បុចិមន្ទស្ស សូលេ|
      block |អថ ត្វំ កេន វណ្ណេន វទេសិ យក្ខ ជីវ ភោ ជីវិតមេវ សេយ្យោតិ។|
    count |៥២៣|
      block |សាលោហិតោ ឯស អហោសិ មយ្ហំ អហំ សរាមិ បុរិមាយ ជាតិយា|
      block |ទិស្វា ច មេ ការុញ្ញមហោសិ រាជ មា បាបធម្មោ និរយំ បតាយំ។|
    count |៥២៤|
      block |ឥតោ ចុតោ លិច្ឆវិ ឯស បោសោ សត្តុស្សទំ និរយំ ឃោររូបំ|
      block |ឧបបជ្ជតិ ទុក្កដកម្មការី មហាភិតាបំ កដុកំ ភយានកំ។|
    count |៥២៥|
      block |អនេកភាគេន គុណេន សេយ្យោ អយមេវ សូលោ និរយេន តេន|
      block |ឯកន្តទុក្ខំ កដុកំ ភយានកំ ឯកន្តតិព្ពំ និរយំ បតាយំ។|
    count |៥២៦|
      block |ឥទញ្ច សុត្វា វចនំ មមេសោ ទុក្ខូបនីតោ វិជហេយ្យ បាណំ|
      block |តស្មា អហំ សន្តិកេ ន ភណាមិ មា មេ កតោ ជីវិតស្សូបរោធោ។|
    count |៥២៧|
      block |អញ្ញាតោ ឯសោ បុរិសស្ស អត្ថោ អញ្ញម្បិ ឥច្ឆាមសេ បុច្ឆិតុំ តុវំ|
      block |ឱកាសកម្មំ សចេ នោ ករោសិ បុច្ឆាម តំ នោ ន ច កុជ្ឈិតព្ពន្តិ។|
    count |៥២៨|
      block |អទ្ធា បដិញ្ញា មេ តទា អហុ នាចិក្ខនា អប្បសន្នស្ស ហោតិ|
      block |អកាមា សទ្ធេយ្យវចោតិ កត្វា បុច្ឆស្សុ មំ កាមំ យថា វិសយ្ហន្តិ។|
    count |៥២៩|
      block |យំ កិញ្ចហំ ចក្ខុនា បស្សិស្សាមិ សព្ពម្បិ តាហំ អភិសទ្ទហេយ្យំ|
      block |ទិស្វាវ តំ នោបិ ចេ សទ្ទហេយ្យំ ករេយ្យាសិ មេ យក្ខ និយស្សកម្មន្តិ។|
    count |៥៣០|
      block |សច្ចប្បដិញ្ញា តវ មេសា ហោតុ សុត្វាន ធម្មំ លភ សុប្បសាទំ|
      block |អញ្ញត្ថិកោ នោ ច បទុដ្ឋចិត្តោ យំ តេ សុតំ អសុតញ្ចាបិ ធម្មំ|
      block |សព្ពម្បិ អក្ខិស្សំ យថា បជានន្តិ។|
    count |៥៣១|
      block |សេតេន អស្សេន អលង្កតេន ឧបយាសិ សូលាវុតកស្ស សន្តិកេ|
      block |យានំ ឥទំ អព្ភុតំ ទស្សនេយ្យំ កិស្សេតំ កម្មស្ស អយំ វិបាកោតិ។|
    count |៥៣២|
      block |វេសាលិយា នគរស្ស មជ្ឈេ ចិក្ខល្លមគ្គេ នរកំ អហោសិ|
      block |គោសីសមេកាហំ បសន្នចិត្តោ សេតំ គហេត្វា នរកស្មិំ និក្ខិបិំ។|
    count |៥៣៣|
      block |ឯតស្មិំ បាទានិ បតិដ្ឋបេត្វា មយញ្ច អញ្ញេ ច អតិក្កមិម្ហា|
      block |យានំ ឥទំ អព្ភុតំ ទស្សនេយ្យំ តស្សេវ កម្មស្ស អយំ វិបាកោតិ។|
    count |៥៣៤|
      block |វណ្ណោ ច តេ សព្ពទិសា បភាសតិ គន្ធោ ច តេ សព្ពទិសា បវាយតិ|
      block |យក្ខិទ្ធិបត្តោសិ មហានុភាវោ នគ្គោ ចាសិ កិស្ស អយំ វិបាកោតិ។|
    count |៥៣៥|
      block |អក្កោធនោ និច្ចបសន្នចិត្តោ សណ្ហាហិ វាចាហិ ជនំ ឧបេមិ|
      block |តស្សេវ កម្មស្ស អយំ វិបាកោ ទិព្ពោ មេ វណ្ណោ សតតំ បភាសតិ។|
    count |៥៣៦|
      block |យសញ្ច កិត្តិញ្ច ធម្មេ ឋិតានំ ទិស្វាន មន្តេមិ បសន្នចិត្តោ|
      block |តស្សេវ កម្មស្ស អយំ វិបាកោ ទិព្ពោ មេ គន្ធោ សតតំ បវាយតិ។|
    count |៥៣៧|
      block |សហាយានំ តិត្ថស្មិំ ន្ហាយន្តានំ ថលេ គហេត្វា និទហិស្ស ទុស្សំ|
      block |ខិឌ្ឌត្ថិកោ នោ ច បទុដ្ឋចិត្តោ តេនម្ហិ នគ្គោ កសិរា ច វុត្តីតិ។|
    count |៥៣៨|
      block |យោ កីឡមានោ បករោតិ បាបំ តស្សេទិសំ កម្មវិបាកមាហុ|
      block |អកីឡមានោ បន យោ ករោតិ កិំ តស្ស កម្មស្ស វិបាកមាហូតិ។|
    count |៥៣៩|
      block |យេ ទុដ្ឋសង្កប្បមនា មនុស្សា កាយេន វាចាយ ច សង្កិលិដ្ឋា|
      block |កាយស្ស ភេទា អភិសម្បរាយំ អសំសយំ តេ និរយំ ឧបេន្តិ។|
    count |៥៤០|
      block |អបរេ បន សុគតិមាសមានា ទានេ រតា សង្គហិតត្តភាវា|
      block |កាយស្ស ភេទា អភិសម្បរាយំ អសំសយំ តេ សុគតិំ ឧបេន្តីតិ។|
    count |៥៤១|
      block |តំ កិន្តិ ជានេយ្យមហំ អវេច្ច កល្យាណបាបស្ស អយំ វិបាកោ|
      block |កិំ វាហំ ទិស្វា អភិសទ្ទហេយ្យំ កោ វាបិ មំ សទ្ទហាបេយ្យ ឯតន្តិ។|
    count |៥៤២|
      block |ទិស្វា ច សុត្វា អភិសទ្ទហស្សុ កល្យាណបាបស្ស អយំ វិបាកោ|
      block |កល្យាណបាបេ ឧភយេ អសន្តេ សិយា នុ សត្តា សុគតា ទុគ្គតា វា។|
    count |៥៤៣|
      block |នោ ចេត្ថ កម្មានិ ករេយ្យុំ មច្ចា កល្យាណបាបានិ មនុស្សលោកេ|
      block |នាហេសុំ សត្តា សុគតា ទុគ្គតា វា ហីនា បណីតា ច មនុស្សលោកេ។|
    count |៥៤៤|
      block |យស្មា ច កម្មានិ ករោន្តិ មច្ចា កល្យាណបាបានិ មនុស្សលោកេ|
      block |តស្មា ហិ សត្តា សុគតា ទុគ្គតា វា ហីនា បណីតា ច មនុស្សលោកេ។|
    count |៥៤៥|
      block |ទ្វយជ្ជ កម្មានំ វិបាកមាហុ សុខស្ស ទុក្ខស្ស ច វេទនីយំ|
      block |តា ទេវតាយោ បរិចារយន្តិ បច្ចន្តិ ពាលា ទ្វយតំ អបស្សិនោ។|
    count |៥៤៦|
      block |ន មត្ថិ កម្មានិ សយំកតានិ ទត្វាបិ មេ នត្ថិ យោ អាទិសេយ្យ|
      block |អច្ឆាទនំ សយនមថន្នបានំ តេនម្ហិ នគ្គោ កសិរា ច វុត្តីតិ។|
    count |៥៤៧|
      block |សិយា នុ ខោ ការណំ កិញ្ចិ យក្ខ អច្ឆាទនំ យេន តុវំ លភេថ|
      block |អាចិក្ខ មេ ត្វំ យទត្ថិ ហេតុ សទ្ធាយិកំ ហេតុវចោ សុណោមាតិ។|
    count |៥៤៨|
      block |កប្បិតកោ នាម ឥធត្ថិ ភិក្ខុ ឈាយី សុសីលោ អរហា វិមុត្តោ|
      block |គុត្តិន្ទ្រិយោ សំវុតបាតិមោក្ខោ សីតិភូតោ ឧត្តមទិដ្ឋិបត្តោ។|
    count |៥៤៩|
      block |សខិលោ វទញ្ញូ សុវចោ សុមុខោ ស្វាគមោ សុប្បដិមុត្តកោ ច|
      block |បុញ្ញស្ស ខេត្តំ អរណវិហារី ទេវមនុស្សានញ្ច ទក្ខិណេយ្យោ។|
    count |៥៥០|
      block |សន្តោ វិធូមោ អនីឃោ និរាសោ មុត្តោ វិសល្លោ អមមោ អវង្កោ|
      block |និរូបធី សព្ពបបញ្ចខីណោ តិស្សោ វិជ្ជា អនុប្បត្តោ ជុតិមា។|
    count |៥៥១|
      block |អប្បញ្ញាតោ ទិស្វាបិ ន ច សុជានោ មុនីតិ នំ វជ្ជិសុ វោហរន្តិ|
      block |ជានន្តិ តំ យក្ខភូតា អនេជំ កល្យាណធម្មំ វិចរន្តំ លោកេ។|
    count |៥៥២|
      block |តស្ស តុវំ ឯកយុគំ ទុវេ វា មមុទ្ទិសិត្វាន សចេ ទទេថ|
      block |បដិគ្គហីតានិ ច តានិ អស្សុ មមញ្ច បស្សេថ សន្នទ្ធទុស្សន្តិ។|
    count |៥៥៣|
      block |កស្មិំ បទេសេ សមណំ វសន្តំ គន្ត្វាន បស្សេមុ មយំ ឥទានិ|
      block |យោ មជ្ជ កង្ខំ វិចិកិច្ឆិតញ្ច ទិដ្ឋីវិសូកានិ វិនោទយេយ្យាតិ។|
    count |៥៥៤|
      block |ឯសោ និសិន្នោ កបិនច្ចនាយំ បរិវារិតោ ទេវតាហិ ពហូហិ|
      block |ធម្មិំ កថំ ភាសតិ សច្ចនាមោ សកស្មិមាចេរកេ អប្បមត្តោតិ។|
    count |៥៥៥|
      block |តថាហំ កស្សាមិ គន្ត្វា ឥទានិ អច្ឆាទយិស្សំ សមណំ យុគេន|
      block |បដិគ្គហិតានិ ច តានិ អស្សុ តុវញ្ច បស្សេមុ សន្នទ្ធទុស្សន្តិ។|
    count |៥៥៦|
      block |មា អក្ខណេ បព្ពជិតំ ឧបាគមិ សាធុ វោ លិច្ឆវិ នេស ធម្មោ|
      block |តតោ ច កាលេ ឧបសង្កមិត្វា តត្ថេវ បស្សាហិ រហោ និសិន្នន្តិ។|
    count |៥៥៧|
      block |តថាតិ វត្វា អគមាសិ តត្ថ បរិវារិតោ ទាសគណេន លិច្ឆវិ|
      block |សោ តំ នគរំ ឧបសង្កមិត្វា វាសូបគច្ឆិត្ថ សកេ និវេសនេ។|
    count |៥៥៨|
      block |តតោ ច កាលេ គិហិកិច្ចានិ កត្វា ន្ហត្វា បិវិត្វា ច ខណំ លភិត្វា|
      block |វិចេយ្យ បេឡាតោ ច យុគានិ អដ្ឋ គាហាបយី ទាសគណេន លិច្ឆវិ។|
    count |៥៥៩|
      block |សោ តំ បទេសំ ឧបសង្កមិត្វា តំ អទ្ទស សមណំ សន្តចិត្តំ|
      block |បដិក្កន្តំ គោចរតោ និវត្តំ សីតិភូតំ រុក្ខមូលេ និសិន្នំ។|
    count |៥៦០|
      block |តមេនមវោច ឧបសង្កមិត្វា អប្បាពាធំ ផាសុវិហារញ្ច បុច្ឆិ|
      block |វេសាលិយំ លិច្ឆវិហំ ភទន្តេ ជានន្តិ មំ លិច្ឆវិ អម្ពសក្ករោ។|
    count |៥៦១|
      block |ឥមានិ មេ អដ្ឋ យុគា សុភានិ បដិគណ្ហ ភន្តេ បទទាមិ តុយ្ហំ|
      block |តេនេវ អត្ថេន ឥធាគតោស្មិ យថា អហំ អត្តមនោ ភវេយ្យន្តិ។|
    count |៥៦២|
      block |ទូរតោវ សមណព្រាហ្មណា ច និវេសនំ តេ បរិវជ្ជយន្តិ|
      block |បត្តានិ ភិជ្ជន្តិ ច តេ និវេសនេ សង្ឃាដិយោ ចាបិ វិទាលយន្តិ។|
    count |៥៦៣|
      block |អថាបរេ បាទកុឋារិកាហិ អវំសិរា សមណា បាតយន្តិ|
      block |ឯតាទិសំ បព្ពជិតា វិហេសំ តយា កតំ សមណា បាបុណន្តិ។|
    count |៥៦៤|
      block |តិណេន តេលម្បិ ន ត្វំ អទាសិ មូឡ្ហស្ស មគ្គម្បិ ន បាវទាសិ|
      block |អន្ធស្ស ទណ្ឌំ សយមាទិយាសិ ឯតាទិសោ កទរិយោ អសំវុតោ តុវំ|
      block |អថ ត្វំ កេន វណ្ណេន កិមេវ ទិស្វា|
      block |អម្ហេហិ សហ សំវិភាគំ ករោសីតិ។|
    count |៥៦៥|
      block |បច្ចេមិ ភន្តេ យំ ត្វំ វទេសិ វិហេសយិំ សមណេ ព្រាហ្មណេ ច|
      block |ខិឌ្ឌត្ថិកោ នោ ច បទុដ្ឋចិត្តោ ឯតម្បិ មេ ទុក្កដមេវ ភន្តេ។|
    count |៥៦៦|
      block |ខិឌ្ឌាយ យក្ខោ បសវិត្វា បាបំ វេទេតិ ទុក្ខំ អសមត្តភោគី|
      block |ទហរោ យុវា នគ្គនិយស្ស ភាគី កិំ សុ តតោ ទុក្ខតរស្ស ហោតិ។|
    count |៥៦៧|
      block |តំ ទិស្វា សំវេគមលត្ថំ ភន្តេ តប្បច្ចយា វាបិ ទទាមិ ទានំ|
      block |បដិគណ្ហ ភន្តេ វត្ថយុគានិ អដ្ឋ យក្ខស្សិមា គច្ឆន្តុ ទក្ខិណាយោតិ។|
    count |៥៦៨|
      block |អទ្ធា ហិ ទានំ ពហុធា បសត្ថំ ទទតោ ច តេ អក្ខយធម្មមត្ថុ|
      block |បដិគណ្ហាមិ តេ វត្ថយុគានិ អដ្ឋ យក្ខស្សិមា គច្ឆន្តុ ទក្ខិណាយោតិ។|
    count |៥៦៩|
      block |តតោ ហិ សោ អាចមយិត្វា លិច្ឆវិ ថេរស្ស ទត្វាន យុគានិ អដ្ឋ|
      block |បដិគ្គហិតានិ ច តានិ អស្សុ យក្ខញ្ច បស្សេថ សន្នទ្ធទុស្សំ។|
    count |៥៧០|
      block |តមទ្ទសា ចន្ទនសារលិត្តំ អាជញ្ញមារូឡ្ហមុឡារវណ្ណំ|
      block |អលង្កតំ សាធុនិវត្ថទុស្សំ បរិវារិតំ យក្ខមហិទ្ធិបត្តំ។|
    count |៥៧១|
      block |សោ តំ ទិស្វា អត្តមនា ឧទគ្គោ បហដ្ឋចិត្តោ ច សុភគ្គរូបោ|
      block |កម្មញ្ច ទិស្វាន មហាវិបាកំ សន្ទិដ្ឋិកំ ចក្ខុនា សច្ឆិកត្វា។|
    count |៥៧២|
      block |តមេនមវោច ឧបសង្កមិត្វា ទស្សាមិ ទានំ សមណព្រាហ្មណានំ|
      block |ន ចាបិ មេ កិញ្ចិ អទេយ្យមត្ថិ តុវញ្ច មេ យក្ខ ពហូបការោតិ។|
    count |៥៧៣|
      block |តុវញ្ច មេ លិច្ឆវិ ឯកទេសំ អទាសិ ទានានិ អមោឃមេតំ|
      block |ស្វាហំ ករិស្សាមិ តយាវ សក្ខិំ អមានុសោ មានុសកេន សទ្ធិន្តិ។|
    count |៥៧៤|
      block |គតី ច ពន្ធូ ច បរាយណញ្ច មិត្តោ មមាសិ អថ ទេវតា មេ|
      block |យាចាមិ តំ បញ្ជលិកោ ភវិត្វា ឥច្ឆាមិ តំ យក្ខ បុនាបិ ទដ្ឋុន្តិ។|
    count |៥៧៥|
      block |សចេ តុវំ អស្សទ្ធោ ភវិស្សសិ កទរិយរូបោ វិប្បដិបន្នចិត្តោ|
      block |ត្វំ នេវ មំ លច្ឆសិ ទស្សនាយ ទិស្វា ច តំ នោបិ ច អាលបិស្សំ។|
    count |៥៧៦|
      block |សចេ បន ត្វំ ភវិស្សសិ ធម្មគារវោ ទានេ រតោ សង្គហិតត្តភាវោ|
      block |ឱបានភូតោ សមណព្រាហ្មណានំ ឯវំ មមំ លច្ឆសិ ទស្សនាយ។|
    count |៥៧៧|
      block |ទិស្វា ច តំ អាលបិស្សំ ភទន្តេ ឥមញ្ច សូលតោ លហុំ បមុញ្ច|
      block |យតោ និទានំ អករិម្ហ សក្ខិំ មញ្ញាមិ សូលាវុតកស្ស ការណា។|
    count |៥៧៨|
      block |តេ អញ្ញមញ្ញំ អករិម្ហ សក្ខិំ អយញ្ច សូលតោ លហុំ បមុត្តោ|
      block |សក្កច្ច ធម្មានិ សមាចរន្តោ មុច្ចេយ្យ សោ និរយា ច តម្ហា|
      block |កម្មំ សិយា អញ្ញត្រ វេទនីយំ។|
    count |៥៧៩|
      block |កប្បិតកញ្ច ឧបសង្កមិត្វា តេនេវ សហ សំវិភជិត្វា កាលេ|
      block |សយំ មុខេនូបនិសជ្ជ បុច្ឆ សោ តេ អក្ខិស្សតិ ឯតមត្ថំ។|
    count |៥៨០|
      block |តមេវ ភិក្ខុំ ឧបសង្កមិត្វា បុច្ឆស្សុ អញ្ញត្ថិកោ នោ ច បទុដ្ឋចិត្តោ|
      block |សោ តេ សុតំ អសុតញ្ចាបិ ធម្មំ|
      block |សព្ពម្បិ អក្ខិស្សតិ យថា បជានន្តិ។|
    count |៥៨១|
      block |សោ តត្ថ រហស្សំ សមុល្លបិត្វា សក្ខិំ ករិត្វាន អមានុសេន|
      block |បក្កាមិ សោ លិច្ឆវីនំ សកាសំ អថ ព្រវិ បរិសំ សន្និសិន្នំ។|
    count |៥៨២|
      block |សុណន្តុ ភោន្តោ មម ឯកវាក្យំ វរំ វរិស្សំ លភិស្សាមិ អត្ថំ|
      block |សូលាវុតោ បុរិសោ លុទ្ទកម្មោ បណីហិតទណ្ឌោ អនុសត្តរូបោ។|
    count |៥៨៣|
      block |ឯត្តាវតា វីសតិរត្តិមត្តា យតោ អាវុតោ នេវ ជីវតិ ន មតោ|
      block |តាហំ មោចយិស្សាមិ ទានិ យថាមតិំ អនុជានាតុ សង្ឃោតិ។|
    count |៥៨៤|
      block |ឯតញ្ច អញ្ញញ្ច លហុំ បមុញ្ច កោ តំ វទេថ តថា ករោន្តំ|
      block |យថា បជានាសិ តថា ករោហិ យថាមតិំ អនុជានាតិ សង្ឃោតិ។|
    count |៥៨៥|
      block |សោ តំ បទេសំ ឧបសង្កមិត្វា សូលាវុតំ មោចយិ ខិប្បមេវ|
      block |មា ភាយិ សម្មាតិ ច តំ អវោច តិកិច្ឆកានញ្ច ឧបដ្ឋបេសិ។|
    count |៥៨៦|
      block |កប្បិតកញ្ច ឧបសង្កមិត្វា តេនេវ សហ សំវិភជិត្វា កាលេ|
      block |សយំ មុខេនូបនិសជ្ជ លិច្ឆវិ តថេវ បុច្ឆិត្ថ នំ ការណត្ថិកោ។|
    count |៥៨៧|
      block |សូលាវុតោ បុរិសោ លុទ្ទកម្មោ បណីតទណ្ឌោ អនុសត្តរូបោ|
      block |ឯត្តាវតា វីសតិរត្តិមត្តា យតោ អាវុតោ នេវ ជីវតិ ន មតោ។|
    count |៥៨៨|
      block |សោ មោចិតោ គន្ត្វា មយា ឥទានិ ឯតស្ស យក្ខស្ស វចោ ហិ ភន្តេ|
      block |សិយា នុ ខោ ការណំ កិញ្ចិទេវ យេន សោ និរយំ នោ វជេយ្យ។|
    count |៥៨៩|
      block |អាចិក្ខ ភន្តេ យទិ អត្ថិ ហេតុ សទ្ធាយិកំ ហេតុវចោ សុណោម|
      block |ន តេសំ កម្មានំ វិនាសមត្ថិ អវេទយិត្វា ឥធ ព្យន្តិភាវោតិ។|
    count |៥៩០|
      block |សចេ ស ធម្មានិ សមាចរេយ្យ សក្កច្ច រត្តិន្ទិវមប្បមត្តោ|
      block |មុច្ចេយ្យ សោ និរយា ច តម្ហា កម្មំ សិយា អញ្ញត្រ វេទនីយន្តិ។|
    count |៥៩១|
      block |អញ្ញាតោ ឯសោ បុរិសស្ស អត្ថោ មមម្បិ ទានិ អនុកម្ប ភន្តេ|
      block |អនុសាស មំ ឱវទ ភូរិបញ្ញ យថា អហំ នោ និរយំ វជេយ្យន្តិ។|
    count |៥៩២|
      block |អជ្ជេវ ពុទ្ធំ សរណំ ឧបេហិ ធម្មញ្ច សង្ឃញ្ច បសន្នចិត្តោ|
      block |តថេវ សិក្ខាយ បទានិ បញ្ច អខណ្ឌផុល្លានិ សមាទិយស្សុ។|
    count |៥៩៣|
      block |បាណាតិបាតា វិរមស្សុ ខិប្បំ លោកេ អទិន្នំ បរិវជ្ជយស្សុ|
      block |អមជ្ជបោ មា ច មុសា អភាណី សកេន ទារេន ច ហោហិ តុដ្ឋោ|
      block |ឥមញ្ច អរិយំ អដ្ឋង្គវរេនុបេតំ សមាទិយាហិ កុសលំ សុខុទ្រយំ។|
    count |៥៩៤|
      block |ចីវរំ បិណ្ឌបាតញ្ច បច្ចយំ សយនាសនំ|
      block |អន្នំ បានំ ខាទនីយំ វត្ថសេនាសនានិ ច|
      block |ទទាហិ ឧជុភូតេសុ វិប្បសន្នេន ចេតសា។|
    count |៥៩៥|
      block |ភិក្ខូបិ សីលសម្បន្នេ វីតរាគេ ពហុស្សុតេ|
      block |តប្បេហិ អន្នបានេន សទា បុញ្ញំ បវឌ្ឍតិ។|
    count |៥៩៦|
      block |ឯវញ្ច ធម្មានិ សមាចរន្តោ សក្កច្ច រត្តិន្ទិវមប្បមត្តោ|
      block |មុញ្ច តុវំ និរយា ច តម្ហា កម្មំ សិយា អញ្ញត្រ វេទនីយន្តិ។|
    count |៥៩៧|
      block |អជ្ជេវ ពុទ្ធំ សរណំ ឧបេមិ ធម្មញ្ច សង្ឃញ្ច បសន្នចិត្តោ|
      block |តថេវ សិក្ខាយ បទានិ បញ្ច អខណ្ឌផុល្លានិ សមាទិយាមិ។|
    count |៥៩៨|
      block |បាណាតិបាតា វិរមាមិ ខិប្បំ លោកេ អទិន្នំ បរិវជ្ជយាមិ|
      block |អមជ្ជបោ នោ ច មុសា ភណាមិ សកេន ទារេន ច ហោមិ តុដ្ឋោ|
      block |ឥមញ្ច អរិយំ អដ្ឋង្គវរេនុបេតំ សមាទិយាមិ កុសលំ សុខុទ្រយំ។|
    count |៥៩៩|
      block |ចីវរំ បិណ្ឌបាតញ្ច បច្ចយំ សយនាសនំ|
      block |អន្នំ បានំ ខាទនីយំ វត្ថសេនាសនានិ ច។|
    count |៦០០|
      block |ភិក្ខូ ច សីលសម្បន្នេ វីតរាគេ ពហុស្សុតេ|
      block |ទទាមិ ន វិកម្បាមិ ពុទ្ធានំ សាសនេ រតោតិ។|
    count |៦០១|
      block |ឯតាទិសា លិច្ឆវិ អម្ពសក្ករោ វេសាលិយំ អញ្ញតរោ ឧបាសកោ|
      block |សទ្ធោ មុទូ ការករោ ច ភិក្ខុ សង្ឃញ្ច សក្កច្ច តទា ឧបដ្ឋហិ។|
    count |៦០២|
      block |សូលាវុតោ ច អរោគោ ហុត្វា សេរី សុខី បព្ពជ្ជំ ឧបាគមិ|
      block |ភិក្ខុញ្ច អាគម្ម កប្បិតកុត្តមំ ឧភោបិ សាមញ្ញផលានិ អជ្ឈគុំ។|
    count |៦០៣|
      block |ឯតាទិសា សប្បុរិសាន សេវនា មហប្ផលា ហោតិ សតំ វិជានតំ|
      block |សូលាវុតោ អគ្គផលំ អផស្សយិ ផលំ កនិដ្ឋំ បន អម្ពសក្ករោតិ។|
    stand |អម្ពសក្ករបេតវត្ថុ បឋមំ។|
  block |២។ សេរីសកបេតវត្ថុ|
    count |៦០៤|
      block |សុណោថ យក្ខស្ស វាណិជាន ច សមាគមោ យត្ថ តទា អហោសិ|
      block |យថា កថំ ឥតរិតរេន ចាបិ សុភាសិតំ តញ្ច សុណាថ សព្ពេ។|
    count |៦០៥|
      block |យោ សោ អហុ រាជា បាយាសិ នាម ភុម្មានំ សហព្យគតោ យសស្សី|
      block |សោ មោទមានោវ សកេ វិមានេ អមានុសោ មានុសេ អជ្ឈភាសីតិ។|
    count |៦០៦|
      block |វង្កេ អរញ្ញេ អមនុស្សដ្ឋានេ កន្តារេ អប្បោទកេ អប្បភក្ខេ|
      block |សុទុគ្គមេ វណ្ណុបថស្ស មជ្ឈេ វង្កំភយា នដ្ឋមនា មនុស្សា។|
    count |៦០៧|
      block |នយិធ ផលា មូលមយា ច សន្តិ ឧបាទានំ នត្ថិ កុតោធ ភក្ខោ|
      block |អញ្ញត្រ បំសូហិ ច វាលុកាហិ ច តតាហិ ឧណ្ហាហិ ច ទារុណាហិ ច។|
    count |៦០៨|
      block |ឧជ្ជង្គលំ តត្តមិវំ កបាលំ អនាយសំ បរលោកេន តុល្យំ|
      block |លុទ្ទានមាវាសមិទំ បុរាណំ ភូមិប្បទេសោ អភិសត្តរូបោ។|
    count |៦០៩|
      block |អថ តុម្ហេ កេន វណ្ណេន កិមាសមានា ឥមំ បទេសំ ហិ|
      block |អនុបវិដ្ឋា សហសា សមច្ច លោភា ភយា អថ វា សម្បមូឡ្ហាតិ។|
    count |៦១០|
      block |មគធេសុ អង្គេសុ ច សត្ថវាហា អារោបយិត្វា បណិយំ បុថុត្តំ|
      block |តេ យាមសេ សិន្ធុសោវីរភូមិំ ធនត្ថិកា ឧទ្ទយំ បត្ថយានា។|
    count |៦១១|
      block |ទិវា បិបាសំ នធិវាសយន្តា យោគ្គានុកម្បញ្ច សមេក្ខមានា|
      block |ឯតេន វេគេន អាយាម សព្ពេ រត្តិំ មគ្គំ បដិបន្នា វិកាលេ។|
    count |៦១២|
      block |តេ ទុប្បយាតា អបរទ្ធមគ្គា អន្ធាកុលា វិប្បនដ្ឋា អរញ្ញេ|
      block |សុទុគ្គមេ វណ្ណុបថស្ស មជ្ឈេ ទិសំ ន ជានាម បមូឡ្ហចិត្តា។|
    count |៦១៣|
      block |ឥទញ្ច ទិស្វាន អទិដ្ឋបុព្ពំ វិមានសេដ្ឋញ្ច តវញ្ច យក្ខ|
      block |តតុត្តរិំ ជីវិតមាសមានា ទិស្វា បតីតា សុមនា ឧទគ្គាតិ។|
    count |៦១៤|
      block |បារំ សមុទ្ទស្ស ឥមញ្ច វណ្ណុំ វេត្តាចរំ សង្កុបថញ្ច មគ្គំ|
      block |នទិយោ បន បព្ពតានញ្ច ទុគ្គា បុថុទ្ទិសា គច្ឆថ ភោគហេតុ។|
    count |៦១៥|
      block |បក្ខន្ទិយាន វិជិតំ បរេសំ វេរជ្ជកេ មានុសេ បេក្ខមានា|
      block |យំ វោ សុតំ វា អថ វាបិ ទិដ្ឋំ អច្ឆេរកំ តំ វោ សុណោម តាតាតិ។|
    count |៦១៦|
      block |ឥតោបិ អច្ឆេរតរំ កុមារ ន នោ សុតំ វា អថ វាបិ ទិដ្ឋំ|
      block |អតីតមានុស្សកមេវ សព្ពំ ទិស្វា ន តប្បាម អនោមវណ្ណំ។|
    count |៦១៧|
      block |វេហាយសំ បោក្ខរញ្ញោ សវន្តិ បហូតមល្យា ពហុបុណ្ឌរីកា|
      block |ទុមា ចិមេ និច្ចផលូបបន្នា អតីវ គន្ធា សុរភិំ បវាយន្តិ។|
    count |៦១៨|
      block |វេឡូរិយថម្ភា សតមុស្សិតាសេ សិលាបវាឡស្ស ច អាយតំសា|
      block |មសារគល្លា សហលោហិតង្គា ថម្ភា ឥមេ ជោតិរសាមយាសេ។|
    count |៦១៩|
      block |សហស្សថម្ភំ អតុលានុភាវំ តេសូបរិ សាធុមិទំ វិមានំ|
      block |រតនន្តរំ កញ្ចនវេទិមិស្សំ តបនីយបដ្ដេហិ ច សាធុឆន្នំ។|
    count |៦២០|
      block |ជម្ពោនទុត្តត្តមិទំ សុមដ្ឋោ បាសាទសោបាណផលូបបន្នោ|
      block |ទឡ្ហោ ច វគ្គុ ច សុសង្គតោ ច អតីវ និជ្ឈានខមោ មនុញ្ញោ។|
    count |៦២១|
      block |រតនន្តរស្មិំ ពហុអន្នបានំ បរិវារិតោ អច្ឆរាសង្គណេន|
      block |មុរជអាលម្ពរតូរិយឃុដ្ឋោ អភិវន្ទិតោសិ ថុតិវន្ទនាយ។|
    count |៦២២|
      block |សោ មោទសិ នារិគណប្បពោធនោ វិមានបាសាទវរេ មនោរមេ|
      block |អចិន្តិយោ សព្ពគុណូបបន្នោ រាជា យថា វេស្សវណោ នឡិន្យា។|
    count |៦២៣|
      block |ទេវោ នុ អាសិ ឧទវាសិ យក្ខោ ឧទាហុ ទេវិន្ទោ មនុស្សភូតោ|
      block |បុច្ឆន្តិ តំ វាណិជា សត្ថវាហា អាចិក្ខ កោ នាម តុវំសិ យក្ខោតិ។|
    count |៦២៤|
      block |សេរីសកោ នាម អហម្ហិ យក្ខោ កន្តារិយោ វណ្ណុបថម្ហិ គុត្តោ|
      block |ឥមំ បទេសំ អភិបាលយាមិ វចនករោ វេស្សវណស្ស រញ្ញោតិ។|
    count |៦២៥|
      block |អធិច្ចលទ្ធំ បរិណាមជំ តេ សយំ កតំ ឧទាហុ ទេវេហិ ទិន្នំ|
      block |បុច្ឆន្តិ តំ វាណិជា សត្ថវាហា កថំ តយា លទ្ធមិទំ មនុញ្ញន្តិ។|
    count |៦២៦|
      block |នាធិច្ចលទ្ធំ ន បរិណាមជំ មេ ន សយំ កតំ ន ហិ ទេវេហិ ទិន្នំ|
      block |សកេហិ កម្មេហិ អបាបកេហិ បុញ្ញេហិ មេ លទ្ធមិទំ មនុញ្ញន្តិ។|
    count |៦២៧|
      block |កិំ តេ វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ|
      block |បុច្ឆន្តិ តំ វាណិជា សត្ថវាហា កថំ តយា លទ្ធមិទំ វិមានន្តិ។|
    count |៦២៨|
      block |មមំ បាយាសីតិ អហុ សមញ្ញា រជ្ជំ យទា ការយិំ កោសលានំ|
      block |នត្ថិកទិដ្ឋិ កទរិយោ បាបធម្មោ ឧច្ឆេទវាទី ច តទា អហោសិំ។|
    count |៦២៩|
      block |សមណោ ច ខោ អាសិ កុមារកស្សបោ ពហុស្សុតោ ចិត្តកថី ឧឡារោ|
      block |សោ មេ តទា ធម្មកថំ អភាសិ ទិដ្ឋិវិសូកានិ វិនោទយី មេ។|
    count |៦៣០|
      block |តាហំ តស្ស ធម្មកថំ សុណិត្វា ឧបាសកត្តំ បដិទេវយិស្សំ|
      block |បាណាតិបាតា វិរតោ អហោសិំ លោកេ អទិន្នំ បរិវជ្ជយិស្សំ|
      block |អមជ្ជបោ នោ ច មុសា អភាណិំ សកេន ទារេន ច អហោសិ តុដ្ឋោ។|
    count |៦៣១|
      block |តំ មេ វតំ តំ បន ព្រហ្មចរិយំ តស្ស សុចិណ្ណស្ស អយំ វិបាកោ|
      block |តេហេវ កម្មេហិ អបាបកេហិ បុញ្ញេហិ មេ លទ្ធមិទំ វិមានន្តិ។|
    count |៦៣២|
      block |សច្ចំ កិរាហំសុ នរា សបញ្ញា អនញ្ញថា វចនំ បណ្ឌិតានំ|
      block |យហិំ យហិំ គច្ឆតិ បុញ្ញកម្មោ តហិំ តហិំ មោទតិ កាមកាមី។|
    count |៦៣៣|
      block |យហិំ យហិំ សោកបរិទ្ទវោ ច វធោ ច ពន្ធោ ច បរិក្កិលេសោ|
      block |តហិំ តហិំ គច្ឆតិ បាបកម្មោ ន មុច្ចតិ ទុគ្គតិយា កទាចីតិ។|
    count |៦៣៤|
      block |សម្មូឡ្ហរូបោវ ជនោ អហោសិ អស្មិំ មុហុត្តេ កលលីកតោវ|
      block |ជនស្សិមស្ស តុយ្ហញ្ច កុមារ អប្បច្ចយោ កេន នុ ខោ អហោសីតិ។|
    count |៦៣៥|
      block |ឥមេ ច សិរីសវនា តាតា ទិព្ពា គន្ធា សុរភី សម្បវន្តិ|
      block |តេ សម្បវាយន្តិ ឥមំ វិមានំ ទិវា ច រត្តោ ច តមំ និហន្ត្វា។|
    count |៦៣៦|
      block |ឥមេសញ្ច ខោ វស្សសតច្ចយេន សិបាដិកា ផលតិ ឯកមេកា|
      block |មានុស្សកំ វស្សសតំ អតីតំ យទគ្គេ កាយម្ហិ ឥធូបបន្នោ។|
    count |៦៣៧|
      block |ទិស្វានហំ វស្សសតានិ បញ្ច អស្មិំ វិមានេ ឋត្វាន តាតា|
      block |អាយុក្ខយា បុញ្ញក្ខយា ចវិស្សំ តេនេវ សោកេន បមុច្ឆិតោស្មីតិ។|
    count |៦៣៨|
      block |កថំ នុ សោចេយ្យ តថាវិធោ សោ លទ្ធា វិមានំ អតុលំ ចិរាយ|
      block |យេ ចាបិ ខោ ឥត្តរមុបបន្នា តេ នូន សោចេយ្យុំ បរិត្តបុញ្ញាតិ។|
    count |៦៣៩|
      block |អនុច្ឆវិំ ឱវទិយញ្ច មេ តំ យំ មំ តុម្ហេ បេយ្យវាចំ វទេថ|
      block |តុម្ហេ ច ខោ តាតា មយានុគុត្តា យេនិច្ឆកំ តេន បលេថ សោត្ថិន្តិ។|
    count |៦៤០|
      block |គន្ត្វា មយំ សិន្ធុសោវីរភូមិំ ធន្នត្ថិកា ឧទ្ទយំ បត្ថយានា|
      block |យថាបយោគា បរិបុណ្ណចាគា កាហាម សេរីសមហំ ឧឡារន្តិ។|
    count |៦៤១|
      block |មា ចេវ សេរីសមហំ អកត្ថ សព្ពញ្ច វោ ភវិស្សតិ យំ វទេថ|
      block |បាបានិ កម្មានិ វិវជ្ជយាថ ធម្មានុយោគញ្ច អធិដ្ឋហាថ។|
    count |៦៤២|
      block |ឧបាសកោ អត្ថិ ឥមម្ហិ សង្ឃេ ពហុស្សុតោ សីលវតូបបន្នោ|
      block |សទ្ធោ ច ចាគី ច សុបេសលោ ច វិចក្ខណោ សន្តុសិតោ មុតីមា។|
    count |៦៤៣|
      block |សញ្ជានមានោ ន មុសា ភណេយ្យ បរូបឃាតាយ ច ចេតយេយ្យ|
      block |វេភូតិកំ បេសុណំ នោ ករេយ្យ សណ្ហញ្ច វាចំ សខិលំ ភណេយ្យ។|
    count |៦៤៤|
      block |សគារវោ សប្បដិស្សោ វិនីតោ អបាបកោ អធិសីលេ វិសុទ្ធោ|
      block |សោ មាតរំ បិតរញ្ចាបិ ជន្តុ ធម្មេន បោសេតិ អរិយវុត្តិ។|
    count |៦៤៥|
      block |មញ្ញេ សោ មាតាបិតូនំ ការណា ភោគានិ បរិយេសតិ ន អត្តហេតុ|
      block |មាតាបិតូនញ្ច យោ អច្ចយេន នេក្ខម្មបោណោ ចរិស្សតិ ព្រហ្មចរិយំ។|
    count |៦៤៦|
      block |ឧជូ អវង្កោ អសឋោ អមាយោ ន លេសកប្បេន ច វោហរេយ្យ|
      block |សោ តាទិសោ សុកតកម្មការី ធម្មេ ឋិតោ កិន្តិ លភេថ ទុក្ខំ។|
    count |៦៤៧|
      block |តំ ការណា បាតុកតោម្ហិ អត្តនា តស្មា ធម្មំ បស្សថ វាណិជាសេ|
      block |អញ្ញត្រ តេនិហ ភស្មី ភវេថ អន្ធាកុលា វិប្បនដ្ឋា អរញ្ញេ|
      block |តំ ខិប្បមានេន លហុំ បរេន សុខោ ហវេ សប្បុរិសេន សង្គមោតិ។|
    count |៦៤៨|
      block |កិំ នាម សោ កិញ្ច ករោតិ កម្មំ កិំ នាមធេយ្យំ កិំ បន តស្ស គោត្តំ|
      block |មយម្បិ នំ ទដ្ឋុកាមម្ហ យក្ខ យស្សានុកម្បាយ ឥធាគតោសិ|
      block |លាភា ហិ តស្ស យស្ស តុវំ បិហេសីតិ។|
    count |៦៤៩|
      block |យោ កប្បកោ សម្ភវនាមធេយ្យោ ឧបាសកោ កោច្ឆផលូបជីវី|
      block |ជានាថ នំ តុម្ហាកំ បេសិយោ សោ មា ខោ នំ ហីឡិត្ថ សុបេសលោ សោតិ។|
    count |៦៥០|
      block |ជានាមសេ យំ ត្វំ បវទេសិ យក្ខ ន ខោ នំ ជានាម ស ឯទិសោតិ|
      block |មយម្បិ នំ បូជយិស្សាម យក្ខ សុត្វាន តុយ្ហំ វចនំ ឧឡារន្តិ។|
    count |៦៥១|
      block |យេ កេចិ ឥមស្មិំ សត្ថេ មនុស្សា ទហរា មហន្តា អថវាបិ មជ្ឈិមា|
      block |សព្ពេវ តេ អាលម្ពន្តុ វិមានំ បស្សន្តុ បុញ្ញានំ ផលំ កទរិយាតិ។|
    count |៦៥២|
      block |តេ តត្ថ សព្ពេវ អហំ បុរេតិ តំ កប្បកំ តត្ថ បុរក្ខត្វា|
      block |សព្ពេវ តេ អាលម្ពិំសុ វិមានំ មសក្កសារំ វិយ វាសវស្ស។|
    count |៦៥៣|
      block |តេ តត្ថ សព្ពេវ អហំ បុរេតិ ឧបាសកត្តំ បដិវេទយិំសុ|
      block |បាណាតិបាតា បដិវិរតា អហេសុំ លោកេ អទិន្នំ បរិវជ្ជយិំសុ|
      block |អមជ្ជបា នោ ច មុសា ភណិំសុ សកេន ទារេន ច អហេសុំ តុដ្ឋា។|
    count |៦៥៤|
      block |តេ តត្ថ សព្ពេវ អហំ បុរេតិ ឧបាសកត្តំ បដិវេទយិត្វា|
      block |បក្កាមិ សត្ថោ អនុមោទមានោ យក្ខិទ្ធិយា អនុមតោ បុនប្បុនំ។|
    count |៦៥៥|
      block |គន្ត្វាន តេ សិន្ធុសោវីរភូមិំ ធនត្ថិកា ឧទ្ទយំ បត្ថយានា|
      block |យថាបយោគា បរិបុណ្ណលាភា បច្ចាគមុំ បាដលិបុត្តមក្ខតំ។|
    count |៦៥៦|
      block |គន្ត្វាន តេ សង្ឃរំ សោត្ថិវន្តោ បុត្តេហិ ទារេហិ សមង្គិភូតា|
      block |អានន្ទី វិត្តា សុមនា បតីតា អកំសុ សេរីសមហំ ឧឡារំ|
      block |សេរីសកំ តេ បរិវេណំ មាបយិំសុ។|
    count |៦៥៧|
      block |ឯតាទិសា សប្បុរិសាន សេវនា មហត្ថិកា ធម្មគុណាន សេវនា|
      block |ឯកស្ស អត្ថាយ ឧបាសកស្ស សព្ពេវ សត្តា សុខិតា អហេសុន្តិ។|
    stand |សេរីសកបេតវត្ថុ ទុតិយំ។|
    stand |ភាណវារំ តតិយំ និដ្ឋិតំ។|
  block |៣។ នន្ទកបេតវត្ថុ|
    count |៦៥៨|
      block |រាជា បិង្គលកោ នាម សុរដ្ឋានំ អធិបតិ អហុ|
      block |មោរិយានំ ឧបដ្ឋានំ គន្ត្វា សុរដ្ឋំ បុនរាគមា។|
    count |៦៥៩|
      block |ឧណ្ហេ មជ្ឈន្ហិកេ កាលេ រាជា បង្កំ ឧបាគមិ|
      block |អទ្ទស មគ្គំ រមណីយំ បេតានំ តំ វណ្ណុបថំ។|
    count |៦៦០|
      block |សារថិំ អាមន្តយី រាជា|
      block |អយំ មគ្គោ រមណីយោ ខេមោ សោវត្ថិកោ សិវោ|
      block |ឥមិនា សារថិ យាម សុរដ្ឋានំ សន្តិកេ ឥតោ។|
    count |៦៦១|
      block |តេន បាយាសិ សោរដ្ឋោ សេនាយ ចតុរង្គិនិយា|
      block |ឧព្ពិគ្គរូបោ បុរិសោ សោរដ្ឋំ ឯតទព្រវិ។|
    count |៦៦២|
      block |កុម្មគ្គំ បដិបន្នម្ហា ភិំសនំ លោមហំសនំ|
      block |បុរតោ ទិស្សតិ មគ្គោ បច្ឆតោ ច ន ទិស្សតិ។|
    count |៦៦៣|
      block |កុម្មគ្គំ បដិបន្នម្ហា យមបុរិសាន សន្តិកេ|
      block |អមានុសោ វាយតិ គន្ធោ ឃោសោ សុយ្យតិ ទារុណោ។|
    count |៦៦៤|
      block |សំវិគ្គោ រាជា សោរដ្ឋោ សារថិំ ឯតទព្រវិ|
      block |កុម្មគ្គំ បដិបន្នម្ហា ភិំសនំ លោមហំសនំ|
      block |បុរតោ ទិស្សតិ មគ្គោ បច្ឆតោ ច ន ទិស្សតិ។|
    count |៦៦៥|
      block |កុម្មគ្គំ បដិបន្នម្ហា យមបុរិសាន សន្តិកេ|
      block |អមានុសោ វាយតិ គន្ធោ ឃោសោ សុយ្យតិ ទារុណោ។|
    count |៦៦៦|
      block |ហត្ថិក្ខន្ធំ សមារុយ្ហ ឱលោកេន្តោ ចតុទ្ទិសំ|
      block |អទ្ទស និគ្រោធំ រមណីយំ បាទបំ ឆាយាសម្បន្នំ|
      block |នីលព្ភវណ្ណសទិសំ មេឃវណ្ណសិរីនិភំ។|
    count |៦៦៧|
      block |សារថិំ អាមន្តយី រាជា កិំ ឯសោ ទិស្សតិ ព្រហា|
      block |នីលព្ភវណ្ណសទិសោ មេឃវណ្ណសិរីនិភោ។|
    count |៦៦៨|
      block |និគ្រោធោ សោ មហារាជ បាទបោ ឆាយាសម្បន្នោ|
      block |នីលព្ភវណ្ណសទិសោ មេឃវណ្ណសិរីនិភោ។|
    count |៦៦៩|
      block |តេន បាយាសិ សោរដ្ឋោ យេន សោ ទិស្សតេ ព្រហា|
      block |នីលព្ភវណ្ណសទិសោ មេឃវណ្ណសិរីនិភោ។|
    count |៦៧០|
      block |ហត្ថិក្ខន្ធតោ ឱរុយ្ហ រាជា រុក្ខំ ឧបាគមិ|
      block |និសីទិ រុក្ខមូលស្មិំ សាមច្ចោ សបរិជ្ជនោ|
      block |បូរំ បានីយសរកំ បូវេ វិត្តេ ច អទ្ទស។|
    count |៦៧១|
      block |បុរិសោ ច ទេវវណ្ណី សព្ពាភរណភូសិតោ|
      block |ឧបសង្កមិត្វា រាជានំ សោរដ្ឋំ ឯតទព្រវិ។|
    count |៦៧២|
      block |ស្វាគតំ តេ មហារាជ អថោ តេ អទុរាគតំ|
      block |បិវតុ ទេវោ បានីយំ បូវេ ខាទ អរិន្ទម។|
    count |៦៧៣|
      block |បិវិត្វា រាជា បានីយំ សាមច្ចោ សបរិជ្ជនោ|
      block |បូវេ ខាទិត្វា បិត្វា ច សោរដ្ឋោ ឯតទព្រវិ។|
    count |៦៧៤|
      block |ទេវតា នុសិ គន្ធព្ពោ អទុ សក្កោ បុរិន្ទទោ|
      block |អជានន្តា តំ បុច្ឆាម កថំ ជានេមុ តំ មយន្តិ។|
    count |៦៧៥|
      block |នាម្ហិ ទេវោ ន គន្ធព្ពោ នាបិ សក្កោ បុរិន្ទទោ|
      block |បេតោ អហំ មហារាជ សុរដ្ឋា ឥធ មាគតោតិ។|
    count |៦៧៦|
      block |កិំសីលោ កិំសមាចារោ សុរដ្ឋស្មិំ បុរេ តុវំ|
      block |កេន តេ ព្រហ្មចរិយេន អានុភាវោ អយំ តវាតិ។|
    count |៦៧៧|
      block |តំ សុណោហិ មហារាជ អរិន្ទម រដ្ឋវឌ្ឍន|
      block |អមច្ចា បារិសជ្ជា ច ព្រាហ្មណោ ច បុរោហិតោ។|
    count |៦៧៨|
      block |សុរដ្ឋស្មិំ អហំ ទេវ បុរិសោ បាបចេតសោ|
      block |មិច្ឆាទិដ្ឋិ ច ទុស្សីលោ កទរិយោ បរិភាសកោ។|
    count |៦៧៩|
      block |ទទន្តានំ ករោន្តានំ វារយិស្សំ ពហុជ្ជនំ|
      block |អញ្ញេសំ ទទមានានំ អន្តរាយករោ អហំ។|
    count |៦៨០|
      block |វិបាកោ នត្ថិ ទានស្ស សំយមស្ស កុតោ ផលំ|
      block |នត្ថិ អាចរិយោ នាម អទន្តំ កោ ទមេស្សតិ។|
    count |៦៨១|
      block |សមតុល្យានិ ភូតានិ កុតោ ជេដ្ឋាបចាយិកោ|
      block |នត្ថិ ពលំ វីរិយំ វា កុតោ ឧដ្ឋានបោរិសំ។|
    count |៦៨២|
      block |នត្ថិ ទានផលំ នាម ន វិសោធេតិ វេរិនំ|
      block |លទ្ធេយ្យំ លភតេ មច្ចោ និយតិបរិណាមជំ។|
    count |៦៨៣|
      block |នត្ថិ មាតា បិតា ភាតា លោកោ នត្ថិ ឥតោ បរំ|
      block |នត្ថិ ទិន្នំ នត្ថិ ហុតំ សុនិហិតំ ន វិជ្ជតិ។|
    count |៦៨៤|
      block |យោបិ ហនេយ្យ បុរិសំ បរស្ស ឆិន្ទតេ សិរំ|
      block |ន កោចិ កញ្ចិ ហនតិ សត្តន្នំ វិវរមន្តរេ។|
    count |៦៨៥|
      block |អច្ឆេជ្ជាភេជ្ជោ ហិ ជីវោ អដ្ឋំសោ គុឡបរិមណ្ឌលោ|
      block |យោជនានំ សតំ បញ្ច កោ ជីវំ ឆេត្តុមរហតិ។|
    count |៦៨៦|
      block |យថា សុត្តគុឡេ ខិត្តេ និព្ពេឋេន្តំ បលាយតិ|
      block |ឯវមេវ ច សោ ជីវោ និព្ពេឋេន្តោ បលាយតិ។|
    count |៦៨៧|
      block |យថា គាមតោ និក្ខម្ម អញ្ញំ គាមំ បវិសតិ|
      block |ឯវមេវ ច សោ ជីវោ អញ្ញំ ពោន្ទិំ បវិសតិ។|
    count |៦៨៨|
      block |យថា គេហតោ និក្ខម្ម អញ្ញំ គេហំ បវិសតិ|
      block |ឯវមេវ ច សោ ជីវោ អញ្ញំ ពោន្ទិំ បវិសតិ។|
    count |៦៨៩|
      block |ចុល្លាសីតិ មហាកប្បិនោ សតសហស្សានិ ហិ|
      block |យេ ពាលា យេ ច បណ្ឌិតា សំសារំ ខេបយិត្វាន|
      block |ទុក្ខស្សន្តំ ករិស្សរេ។|
    count |៦៩០|
      block |មិតានិ សុខទុក្ខានិ ទោណេហិ បិដកេហិ ច|
      block |ជិនោ សព្ពំ បជានាតិ សម្មូឡ្ហា ឥតរា បជា។|
    count |៦៩១|
      block |ឯវំទិដ្ឋិ បុរេ អាសិំ សម្មូឡ្ហោ មោហបារុតោ|
      block |មិច្ឆាទិដ្ឋិ ច ទុស្សីលោ កទរិយោ បរិភាសកោ។|
    count |៦៩២|
      block |ឱរំ មេ ឆហិ មាសេហិ កាលង្កិរិយា ភវិស្សតិ|
      block |ឯកន្តកដុកំ ឃោរំ និរយំ បបតិស្សហំ។|
    count |៦៩៣|
      block |ចតុក្កណ្ណំ ចតុទ្វារំ វិភត្តំ ភាគសោ មិតំ|
      block |អយោបាការបរិយន្តំ អយសា បដិកុជ្ជិតំ។|
    count |៦៩៤|
      block |តស្ស អយោមយា ភូមិ ជលិតា តេជសា យុតា|
      block |សមន្តា យោជនសតំ ផរិត្វា តិដ្ឋតិ សព្ពទា។|
    count |៦៩៥|
      block |វស្សានិ សតសហស្សានិ ឃោសោ សុយ្យតិ តាវទេ|
      block |លក្ខោ ឯសោ មហារាជ សតភាគវស្សកោដិយោ។|
    count |៦៩៦|
      block |កោដិសតសហស្សានិ និរយេ បច្ចរេ ជនា|
      block |មិច្ឆាទិដ្ឋី ច ទុស្សីលា យេ ច អរិយូបវាទិនោ។|
    count |៦៩៧|
      block |តត្ថាហំ ទីឃមទ្ធានំ ទុក្ខំ វេទិស្ស វេទនំ|
      block |ផលំ បាបស្ស កម្មស្ស តស្មា សោចាមហំ ភុសំ។|
    count |៦៩៨|
      block |តំ សុណោហិ មហារាជ អរិន្ទម រដ្ឋវឌ្ឍន|
      block |ធីតា មយ្ហំ មហារាជ ឧត្តរា ភទ្ទមត្ថុ តេ។|
    count |៦៩៩|
      block |ករោតិ ភទ្ទកំ កម្មំ សីលេសុបោសថេ រតា|
      block |សញ្ញតា សំវិភាគី ច វទញ្ញូ វីតមច្ឆរា។|
    count |៧០០|
      block |អខណ្ឌការី សិក្ខាយ សុណ្ហា បរកុលេសុ ច|
      block |ឧបាសិកា សក្យមុនិនោ សម្ពុទ្ធស្ស សិរីមតោ។|
    count |៧០១|
      block |ភិក្ខុ ច សីលសម្បន្នោ គាមំ បិណ្ឌាយ បាវិសិ|
      block |ឱក្ខិត្តចក្ខុ សតិមា គុត្តទ្វារោ សុសំវុតោ។|
    count |៧០២|
      block |សបទានំ ចរមានោ អគមា តំ និវេសនំ|
      block |តមទ្ទស មហារាជ ឧត្តរា ភទ្ទមត្ថុ តេ។|
    count |៧០៣|
      block |បូរំ បានីយសរកំ បូវេ វិត្តេ ច សា អទា|
      block |បិតា មេ កាលង្កតោ ភន្តេ តស្សេតំ ឧបកប្បតុ។|
    count |៧០៤|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភុញ្ជាមិ កាមកាមីហំ រាជា វេស្សវណោ យថា។|
    count |៧០៥|
      block |តំ សុណោហិ មហារាជ អរិន្ទម រដ្ឋវឌ្ឍន|
      block |សទេវកស្ស លោកស្ស ពុទ្ធោ អគ្គោ បវុច្ចតិ|
      block |តំ ពុទ្ធំ សរណំ គច្ឆ សបុត្តទារោ អរិន្ទម។|
    count |៧០៦|
      block |អដ្ឋង្គិកេន មគ្គេន ផុសន្តិ អមតំ បទំ|
      block |តំ ធម្មំ សរណំ គច្ឆ សបុត្តទារោ អរិន្ទម។|
    count |៧០៧|
      block |ចត្តារោ ច បដិបន្នា ចត្តារោ ច ផលេ ឋិតា|
      block |ឯស សង្ឃោ ឧជុភូតោ បញ្ញាសីលសមាហិតោ|
      block |តំ សង្ឃំ សរណំ គច្ឆ សបុត្តទារោ អរិន្ទម។|
    count |៧០៨|
      block |បាណាតិបាតា វិរមស្សុ ខិប្បំ លោកេ អទិន្នំ បរិវជ្ជយស្សុ|
      block |អមជ្ជបោ មា ច មុសា អភាណី សកេន ទារេន ច ហោហិ តុដ្ឋោតិ។|
    count |៧០៩|
      block |អត្ថកាមោសិ មេ យក្ខ ហិតកាមោសិ ទេវតេ|
      block |ករោមិ តុយ្ហំ វចនំ ត្វំសិ អាចរិយោ មម។|
    count |៧១០|
      block |ឧបេមិ សរណំ ពុទ្ធំ ធម្មញ្ចាបិ អនុត្តរំ|
      block |សង្ឃញ្ច នរទេវស្ស គច្ឆាមិ សរណំ អហំ។|
    count |៧១១|
      block |បាណាតិបាតា វិរមាមិ ខិប្បំ លោកេ អទិន្នំ បរិវជ្ជយាមិ|
      block |អមជ្ជបោ នោ ច មុសា ភណាមិ សកេន ទារេន ច ហោមិ តុដ្ឋោ។|
    count |៧១២|
      block |ឱផុណាមិ មហាវាតេ នទិយា សីឃគាមិយា|
      block |វមាមិ បាបិកំ ទិដ្ឋិំ ពុទ្ធានំ សាសនេ រតោ។|
    count |៧១៣|
      block |ឥទំ វត្វាន សោរដ្ឋោ វិរមិត្វា បាបទស្សនា|
      block |នមោ ភគវតោ កត្វា បាមោក្ខោ រថមារុហីតិ។|
    stand |នន្ទកបេតវត្ថុ តតិយំ។|
  block |៤។ រេវតីបេតវត្ថុ|
    count |៧១៤|
      block |ឧដ្ឋេហិ រេវតេ សុបាបធម្មេ អបារុតទ្វារេ អទានសីលេ|
      block |នេស្សាម តំ យត្ថ ថុនន្តិ ទុគ្គតា សមប្បិតា នេរយិកា ទុខេនាតិ។|
    count |៧១៥|
      block |ឥច្ចេវ វត្វាន យមស្ស ទូតា តេ ទ្វេ យក្ខា លោហិតក្ខា ព្រហន្តា|
      block |បច្ចេកពាហាសុ គហេត្វា រេវតំ បក្កាមយុំ ទេវគណស្ស សន្តិកេ។|
    count |៧១៦|
      block |អាទិច្ចវណ្ណំ រុចិរំ បភស្សរំ ព្យម្ហំ សុភំ កញ្ចនជាលឆន្នំ|
      block |កស្សេតមាកិណ្ណជនំ វិមានំ សុរិយស្ស រំសីរិវ ជោតមានំ។|
    count |៧១៧|
      block |នារីគណា ចន្ទនសារលិត្តា ឧភតោ វិមានំ ឧបសោភយន្តិ|
      block |តំ ទិស្សតិ សុរិយសមានវណ្ណំ កោ មោទតិ សគ្គបត្តោ វិមានេតិ។|
    count |៧១៨|
      block |ពារាណសិយំ នន្ទិយោ នាមាសិ ឧបាសកោ អមច្ឆរី ទានបតិ វទញ្ញូ|
      block |តស្សេតមាកិណ្ណជនំ វិមានំ សុរិយស្ស រំសីរិវ ជោតមានំ។|
    count |៧១៩|
      block |នារីគណា ចន្ទនសារលិត្តា ឧភតោ វិមានំ ឧបសោភយន្តិ|
      block |តំ ទិស្សតិ សុរិយសមានវណ្ណំ សោ មោទតិ សគ្គបត្តោ វិមានេតិ។|
    count |៧២០|
      block |នន្ទិយស្សាហំ ភរិយា អគារិនី សព្ពកុលស្ស ឥស្សរា|
      block |ភត្តុ វិមានេ រមិស្សាមិ ទានហំ ន បត្ថយេ និរយទស្សនាយាតិ។|
    count |៧២១|
      block |ឯសោ តេ និរយោ សុបាបធម្មេ បុញ្ញំ តយា អកតំ ជីវលោកេ|
      block |ន ហិ មច្ឆរី រោសកោ បាបធម្មោ សគ្គូបគានំ លភតិ សហព្យតន្តិ។|
    count |៧២២|
      block |កិំ នុ គូថញ្ច មុត្តញ្ច អសុចី បដិទិស្សតិ|
      block |ទុគ្គន្ធំ កិមិទំ មីឡ្ហំ កិមេតំ ឧបវាយតីតិ។|
    count |៧២៣|
      block |ឯស សំសវកោ នាម គម្ភីរោ សតបោរិសោ|
      block |យត្ថ វស្សសហស្សានិ តុវំ បច្ចសិ រេវតេតិ។|
    count |៧២៤|
      block |កិំ នុ កាយេន វាចាយ មនសា ទុក្កដំ កតំ|
      block |កេន សំសវកោ លទ្ធោ គម្ភីរោ សតបោរិសោតិ។|
    count |៧២៥|
      block |សមណេ ព្រាហ្មណេ ចាបិ អញ្ញេ វាបិ វនិព្ពកេ|
      block |មុសាវាទេន វញ្ចេសិ តំ បាបំ បកតំ តយា។|
    count |៧២៦|
      block |តេន សំសវកោ លទ្ធោ គម្ភីរោ សតបោរិសោ|
      block |តត្ថ វស្សសហស្សានិ តុវំ បច្ចសិ រេវតេ។|
    count |៧២៧|
      block |ហត្ថេបិ ឆិន្ទន្តិ អថោបិ បាទេ កណ្ណេបិ ឆិន្ទន្តិ អថោបិ នាសំ|
      block |អថោបិ កាកោឡគណា សមេច្ច សង្គម្ម ខាទន្តិ វិផន្ទមានន្តិ។|
    count |៧២៨|
      block |សាធុ ខោ មំ បដិនេថ កាហាមិ កុសលំ ពហុំ|
      block |ទានេន សមចរិយាយ សំយមេន ទមេន ច|
      block |យំ កត្វា សុខិតា ហោន្តិ ន ច បច្ឆានុតប្បរេតិ។|
    count |៧២៩|
      block |បុរេ តុវំ បមជ្ជិត្វា ឥទានិ បរិទេវសិ|
      block |សយំ កតានំ កម្មានំ វិបាកំ អនុភោស្សសីតិ។|
    count |៧៣០|
      block |កោ ទេវលោកតោ មនុស្សលោកំ គន្ត្វាន បុដ្ឋោ មេ ឯវំ វទេយ្យ|
      block |និក្ខិត្តទណ្ឌេសុ ទទាថ ទានំ អច្ឆាទនំ សេយ្យ មថន្នបានំ|
      block |ន ហិ មច្ឆរី រោសកោ បាបធម្មោ សគ្គូបគានំ លភតិ សហព្យតំ។|
    count |៧៣១|
      block |សាហំ នូន ឥតោ គន្ត្វា យោនិំ លទ្ធាន មានុសិំ|
      block |វទញ្ញូ សីលសម្បន្នា កាហាមិ កុសលំ ពហុំ|
      block |ទានេន សមចរិយាយ សំយមេន ទមេន ច។|
    count |៧៣២|
      block |អារាមានិ ច រោបិស្សំ ទុគ្គេ សង្កមនានិ ច|
      block |បបញ្ច ឧទបានញ្ច វិប្បសន្នេន ចេតសា។|
    count |៧៣៣|
      block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
      block |បាដិហារិយបក្ខញ្ច អដ្ឋង្គសុសមាគតំ។|
    count |៧៣៤|
      block |ឧបោសថំ ឧបវសិស្សំ សទា សីលេសុ សំវុតា|
      block |ន ច ទានេ បមជ្ជិស្សំ សាមំ ទិដ្ឋមិទំ មយាតិ។|
    count |៧៣៥|
      block |ឥច្ចេវំ វិប្បលបន្តិំ ផន្ទមានំ តតោ តតោ|
      block |ខិបិំសុ និរយេ ឃោរេ ឧទ្ធំបាទំ អវំសិរំ។|
    count |៧៣៦|
      block |អហំ បុរេ មច្ឆរិនី អហោសិំ បរិភាសិកា សមណព្រាហ្មណានំ|
      block |វិតថេន ច សាមិកំ វញ្ចយិត្វា បច្ចាមហំ និរយេ ឃោររូបេតិ។|
    stand |រេវតីបេតវត្ថុ ចតុត្ថំ។|
  block |៥។ ឧច្ឆុបេតវត្ថុ|
    count |៧៣៧|
      block |ឥទំ មម ឧច្ឆុវនំ មហន្តំ និព្ពត្តតិ បុញ្ញផលំ អនប្បកំ|
      block |តំ ទានិ មេ ន បរិភោគមេតិ អាចិក្ខ ភន្តេ កិស្ស អយំ វិបាកោ។|
    count |៧៣៨|
      block |ហញ្ញាមិ ខជ្ជាមិ ច វាយមាមិ បរិសក្កាមិ បរិភុញ្ជិតុំ កិញ្ចិ|
      block |ស្វាហំ ឆិន្នថាមោ កបណោ លាលបាមិ កិស្ស កម្មស្ស អយំ វិបាកោ។|
    count |៧៣៩|
      block |វិឃាតោ ចាហំ បរិបតាមិ ឆមាយំ បរិវត្តាមិ វារិចរោវ ឃម្មេ|
      block |រុទតោ ច មេ អស្សុកា និគ្គលន្តិ អាចិក្ខ ភន្តេ កិស្ស អយំ វិបាកោ។|
    count |៧៤០|
      block |ឆាតោ កិលន្តោ ច បិបាសិតោ ច សន្តស្សិតោ សាតសុខំ ន វិន្ទេ|
      block |បុច្ឆាមិ តំ ឯតមត្ថំ ភទន្តេ កថំ នុ ឧច្ឆុបរិភោគំ លភេយ្យន្តិ។|
    count |៧៤១|
      block |បុរេ តុវំ កម្មមកាសិ អត្តនា មនុស្សភូតោ បុរិមាយ ជាតិយា|
      block |អហញ្ច តំ ឯតមត្ថំ វទាមិ សុត្វាន ត្វំ ឯតមត្ថំ វិជាន។|
    count |៧៤២|
      block |ឧច្ឆុំ តុវំ ខាទមានោ បយាតោ បុរិសោ ច តេ បិដ្ឋិតោ អន្វគច្ឆិ|
      block |សោ ច តំ បច្ចាសន្តោ កថេសិ តស្ស តុវំ ន កិញ្ចិ អាលបិត្ថ។|
    count |៧៤៣|
      block |សោ ច តំ អភណន្តំ អយាចិ ទេហយ្យ ឧច្ឆុន្តិ ច តំ អវោច|
      block |តស្ស តុវំ បិដ្ឋិតោ ឧច្ឆុំ អទាសិ តស្សេតំ កម្មស្ស អយំ វិបាកោ។|
    count |៧៤៤|
      block |ឥង្ឃ ត្វំ គន្ត្វាន បិដ្ឋិតោ គណ្ហេយ្យាសិ គហេត្វាន តំ ខាទស្សុ យាវទត្ថំ|
      block |តេនេវ ត្វំ អត្តមនោ ភវិស្សសិ ហដ្ឋោ ចុទគ្គោ ច បមោទិតោ ចាតិ។|
    count |៧៤៥|
      block |គន្ត្វាន សោ បិដ្ឋិតោ អគ្គហេសិ គហេត្វាន តំ ខាទិ យាវទត្ថំ|
      block |តេនេវ សោ អត្តមនោ អហោសិ ហដ្ឋោ ចុទគ្គោ ច បមោទិតោ ចាតិ។|
    stand |ឧច្ឆុបេតវត្ថុ បញ្ចមំ។|
  block |៦។ កុមារបេតវត្ថុ|
    count |៧៤៦|
      block |សាវត្ថិ នាម នគរំ ហិមវន្តស្ស បស្សតោ|
      block |តត្ថ អាសុំ ទ្វេ កុមារា រាជបុត្តាតិ មេ សុតំ។|
    count |៧៤៧|
      block |សម្មត្តា រជនីយេសុ កាមស្សាទាភិនន្ទិនោ|
      block |បច្ចុប្បន្នសុខេ គិទ្ធា ន តេ បស្សិំសុនាគតំ។|
    count |៧៤៨|
      block |តេ ចុតា ច មនុស្សត្តា បរលោកំ ឥតោ គតា|
      block |តេធ ឃោសេន្ត្យទិស្សន្តា បុព្ពេ ទុក្កដមត្តនោ។|
    count |៧៤៩|
      block |ពហូសុ វត សន្តេសុ ទេយ្យធម្មេ ឧបដ្ឋិតេ|
      block |នាសក្ខិម្ហា ច អត្តានំ បរិត្តំ កាតុំ សុខាវហំ។|
    count |៧៥០|
      block |កិំ តតោ បាបកំ អស្ស យំ នោ រាជកុលា ចុតា|
      block |ឧបបន្នា បេត្តិវិសយំ ខុប្បិបាសសមប្បិតា។|
    count |៧៥១|
      block |សាមិនោ ឥធ ហុត្វាន ហោន្តិ អសាមិនោ តហិំ|
      block |ភមន្តិ ខុប្បិបាសាយ មនុស្សា ឧន្នតោនតា។|
    count |៧៥២|
      block |ឯតមាទីនវំ ញត្វា ឥស្សរមទសម្ភវំ|
      block |បហាយ ឥស្សរមទំ ភវេ សគ្គគតោ នរោ|
      block |កាយស្ស ភេទា សប្បញ្ញោ សគ្គំ សោ ឧបបជ្ជតីតិ។|
    stand |កុមារបេតវត្ថុ ឆដ្ឋំ។|
  block |៧។ រាជបុត្តបេតវត្ថុ|
    count |៧៥៣|
      block |បុព្ពេ កតានំ កម្មានំ វិបាកោ មថយេ មនំ|
      block |រូបេ សទ្ទេ រសេ គន្ធេ ផោដ្ឋព្ពេ ច មនោរមេ។|
    count |៧៥៤|
      block |នច្ចំ គីតំ រតិំ ខិឌ្ឌំ អនុភុត្វា អនប្បកំ|
      block |ឧយ្យានេ បរិចរិត្វា បវិសន្តោ គិរិព្ពជំ។|
    count |៧៥៥|
      block |ឥសិំ សុនេត្ត មទ្ទក្ខិ អត្តទន្តំ សមាហិតំ|
      block |អប្បិច្ឆំ ហិរិសម្បន្នំ ឧញ្ឆេ បត្តគតេ រតំ។|
    count |៧៥៦|
      block |ហត្ថិក្ខន្ធតោ ឱរុយ្ហ លទ្ធា ភន្តេតិ ចាព្រវិ|
      block |តស្ស បត្តំ គហេត្វាន ឧច្ចំ បគ្គយ្ហ ខត្តិយោ។|
    count |៧៥៧|
      block |ថណ្ឌិលេ បត្តំ ភិន្ទិត្វា ហសមានោ អបក្កមិ|
      block |រញ្ញោ កិតវស្សាហំ បុត្តោ កិំ មំ ភិក្ខុ ករិស្សសិ។|
    count |៧៥៨|
      block |តស្ស កម្មស្ស ផរុសស្ស វិបាកោ កដុកោ អហុ|
      block |យំ រាជបុត្តោ វេទេសិ និរយម្ហិ សមប្បិតោ។|
    count |៧៥៩|
      block |ឆឡេវ ចតុរាសីតិ វស្សានិ នវុតានិ ច|
      block |ភុសំ ទុក្ខំ និគច្ឆិត្ថោ និរយេ កតកិព្ពិសោ។|
    count |៧៦០|
      block |ឧត្តានោបិ ច បច្ចិត្ថ និកុជ្ជោ វាមទក្ខិណោ|
      block |ឧទ្ធំបាទោ ឋិតោ ចេវ ចិរំ ពាលោ អបច្ចថ។|
    count |៧៦១|
      block |ពហូនិ វស្សសហស្សានិ បូគានិ នហុតានិ ច|
      block |ភុសំ ទុក្ខំ និគច្ឆិត្ថោ និរយេ កតកិព្ពិសោ។|
    count |៧៦២|
      block |ឯតាទិសំ ខោ កដុកំ អប្បទុដ្ឋប្បទោសិនំ|
      block |បច្ចន្តិ បាបកម្មន្តា ឥសិមាសជ្ជ សុព្ពតំ។|
    count |៧៦៣|
      block |សោ តត្ថ ពហុវស្សានិ វេទយិត្វា ពហុំ ទុខំ|
      block |ខុប្បិបាសហតោ នាម បេតោ អាសិ តតោ ចុតោ។|
    count |៧៦៤|
      block |ឯតមាទីនវំ ញត្វា ឥស្សរមទសម្ភវំ|
      block |បហាយ ឥស្សរមទំ និវាតមនុវត្តយេ។|
    count |៧៦៥|
      block |ទិដ្ឋេវ ធម្មេ បាសំសោ យោ ពុទ្ធេសុ សគារវោ|
      block |កាយស្ស ភេទា សប្បញ្ញោ សគ្គំ សោ ឧបបជ្ជតីតិ។|
    stand |រាជបុត្តបេតវត្ថុ សត្តមំ។|
  block |៨។ គូថខាទកបេតវត្ថុ|
    count |៧៦៦|
      block |គូថកូបតោ ឧគ្គន្ត្វា កោ នុ ទីនោ បតិដ្ឋសិ|
      block |និស្សំសយំ បាបកម្មន្តោ កិំ នុ សទ្ទហសេ តុវន្តិ។|
    count |៧៦៧|
      block |អហំ ភទន្តេ បេតោម្ហិ ទុគ្គតោ យមលោកិកោ|
      block |បាបកម្មំ ករិត្វាន បេតលោកំ ឥតោ គតោ។|
    count |៧៦៨|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន ឥទំ ទុក្ខំ និគច្ឆសីតិ។|
    count |៧៦៩|
      block |អហុ អាវាសិកោ មយ្ហំ ឥស្សុកី កុលមច្ឆរី|
      block |អជ្ឈោសិតោ មយ្ហំ ឃរេ កទរិយោ បរិភាសកោ។|
    count |៧៧០|
      block |តស្សាហំ វចនំ សុត្វា ភិក្ខវោ បរិភាសិសំ|
      block |តស្ស កម្មវិបាកេន បេតលោកំ ឥតោ គតោតិ។|
    count |៧៧១|
      block |អមិត្តោ មិត្តវណ្ណេន យោ តេ អាសិ កុលូបកោ|
      block |កាយស្ស ភេទា ទុប្បញ្ញោ កិំ នុ បេច្ច គតិំ គតោតិ។|
    count |៧៧២|
      block |តស្សេវាហំ បាបកម្មស្ស សីសេ តិដ្ឋាមិ មត្ថកេ|
      block |សោ ច បរវិសយំ បត្តោ មមេវ បរិចារកោ។|
    count |៧៧៣|
      block |យំ ភទន្តេ ហទន្តញ្ញេ ឯតំ មេ ហោតិ ភោជនំ|
      block |អហញ្ច ខោ យំ ហទាមិ ឯតំ សោ ឧបជីវតីតិ។|
    stand |គូថខាទកបេតវត្ថុ អដ្ឋមំ។|
  block |៩។ គូថខាទកបេតិវត្ថុ|
    count |៧៧៤|
      block |គូថកូបតោ ឧគ្គន្ត្វា កា នុ ទីនា បតិដ្ឋសិ|
      block |និស្សំសយំ បាបកម្មន្តា កិំ នុ សទ្ទហសេ តុវន្តិ។|
    count |៧៧៥|
      block |អហំ ភទន្តេ បេតីម្ហិ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតាតិ។|
    count |៧៧៦|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន ឥទំ ទុក្ខំ និគច្ឆសីតិ។|
    count |៧៧៧|
      block |អហុ អាវាសិកោ មយ្ហំ ឥស្សុកី កុលមច្ឆរី|
      block |អជ្ឈោសិតោ មយ្ហំ ឃរេ កទរិយោ បរិភាសកោ។|
    count |៧៧៨|
      block |តស្សាហំ វចនំ សុត្វា ភិក្ខវោ បរិភាសិសំ|
      block |តស្ស កម្មវិបាកេន បេតលោកំ ឥតោ គតាតិ។|
    count |៧៧៩|
      block |អមិត្តោ មិត្តវណ្ណេន យោ តេ អាសិ កុលូបកោ|
      block |កាយស្ស ភេទា ទុប្បញ្ញោ កិំ នុ បេច្ច គតិំ គតោតិ។|
    count |៧៨០|
      block |តស្សេវាហំ បាបកម្មស្ស សីសេ តិដ្ឋាមិ មត្ថកេ|
      block |សោ ច បរវិសយំ បត្តោ មមេវ បរិចារកោ។|
    count |៧៨១|
      block |យំ ភទន្តេ ហទន្តញ្ញេ ឯតំ មេ ហោតិ ភោជនំ|
      block |អហញ្ច ខោ យំ ហទាមិ ឯតំ សោ ឧបជីវតីតិ។|
    stand |គូថខាទកបេតិវត្ថុ នវមំ។|
  block |១០។ គណបេតវត្ថុ|
    count |៧៨២|
      block |នគ្គា ទុព្ពណ្ណរូបាត្ថ កិសា ធមនិសន្ថតា|
      block |ឧប្ផាសុលិកា កិសិកា កេ នុ តុម្ហេត្ថ មារិសាតិ។|
    count |៧៨៣|
      block |មយំ ភទន្តេ បេតាម្ហា ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតាតិ។|
    count |៧៨៤|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បេតលោកំ ឥតោ គតាតិ។|
    count |៧៨៥|
      block |អនាវដេសុ តិត្ថេសុ វិចិនិម្ហទ្ធមាសកំ|
      block |សន្តេសុ ទេយ្យធម្មេសុ ទីបំ នាកម្ហ អត្តនោ។|
    count |៧៨៦|
      block |នទិំ ឧបេម តសិតា រិត្តកា បរិវត្តតិ|
      block |ឆាយំ ឧបេម ឧណ្ហេសុ អាតបោ បរិវត្តតិ។|
    count |៧៨៧|
      block |អគ្គិវណ្ណោ ច នោ វាតោ ឌហន្តោ ឧបវាយតិ|
      block |ឯតញ្ច ភន្តេ អរហាម អញ្ញញ្ច បាបកំ តតោ។|
    count |៧៨៨|
      block |អបិ យោជនានិ គច្ឆាម ឆាតា អាហារគេធិនោ|
      block |អលទ្ធាវ និវត្តាម អហោ នោ អប្បបុញ្ញតា។|
    count |៧៨៩|
      block |ឆាតា បមុច្ឆិតា ភន្តា ភូមិយំ បដិសុម្ភិតា|
      block |ឧត្តានា បដិកិរាម អវកុជ្ជា បតាមសេ។|
    count |៧៩០|
      block |តេ ច តត្ថេវ បតិតា ភូមិយំ បដិសុម្ភិតា|
      block |ឧរំ សីសញ្ច ឃដ្ដេម អហោ នោ អប្បបុញ្ញតា។|
    count |៧៩១|
      block |ឯតញ្ច ភន្តេ អរហាម អញ្ញញ្ច បាបកំ តតោ|
      block |សន្តេសុ ទេយ្យធម្មេសុ ទីបំ នាកម្ហ អត្តនោ។|
    count |៧៩២|
      block |តេ ហិ នូន ឥតោ គន្ត្វា យោនិំ លទ្ធាន មានុសិំ|
      block |វទញ្ញូ សីលសម្បន្នា កាហាម កុសលំ ពហុន្តិ។|
    stand |គណបេតវត្ថុ ទសមំ។|
  block |១១។ បាដលិបុត្តបេតវត្ថុ|
    count |៧៩៣|
      block |ទិដ្ឋា តយា និរយា តិរច្ឆានយោនិ|
      block |បេតា អសុរា អថវាបិ មានុសា ទេវា សយមទ្ទស កម្មវិបាកមត្តនោ|
      block |នេស្សាមិ តំ បាដលិបុត្តមក្ខតំ តត្ថ គន្ត្វា កុសលំ ករោហិ កម្មំ។|
    count |៧៩៤|
      block |អត្ថកាមោសិ មេ យក្ខ ហិតកាមោសិ ទេវតេ|
      block |ករោមិ តុយ្ហំ វចនំ ត្វំសិ អាចរិយោ មម។|
    count |៧៩៥|
      block |ទិដ្ឋា មយា និរយា តិរច្ឆានយោនិ បេតា អសុរា អថវាបិ មានុសា ទេវា|
      block |សយមទ្ទសំ កម្មវិបាកមត្តនោ កាហាមិ បុញ្ញានិ អនប្បកានីតិ។|
    stand |បាដលិបុត្តបេតវត្ថុ ឯកាទសមំ។|
  block |១២។ អម្ពវនបេតវត្ថុ|
    count |៧៩៦|
      block |អយញ្ច តេ បោក្ខរណី សុរម្មា សមា សុតិត្ថា ច មហោទកា ច|
      block |សុបុប្ផិតា ភមរគណានុកិណ្ណា កថំ តយា លទ្ធា អយំ មនុញ្ញា។|
    count |៧៩៧|
      block |ឥទញ្ច តេ អម្ពវនំ សុរម្មំ សព្ពោតុកំ ធារយតេ ផលានិ|
      block |សុបុប្ផិតំ ភមរគណានុកិណ្ណំ កថំ តយា លទ្ធមិទំ វិមានំ។|
    count |៧៩៨|
      block |អម្ពបក្កំ ទកំ យាគុ សីតច្ឆាយា មនោរមា|
      block |ធីតាយ ទិន្នទានេន តេន មេ ឥធ លព្ភតិ។|
    count |៧៩៩|
      block |សន្ទិដ្ឋិកំ កម្មំ ឯវំ បស្សថ ទានស្ស ទមស្ស សំយមស្ស វិបាកំ|
      block |ទាសី អហំ អយ្យកុលេសុ ហុត្វា សុណិសា ហោមិ អគារស្ស ឥស្សរាតិ។|
    stand |អម្ពវនបេតវត្ថុ ទ្វាទសមំ។|
  block |១៣។ អក្ខរុក្ខបេតវត្ថុ|
    count |៨០០|
      block |យំ ទទាតិ ន តំ ហោតិ ទេថេវ ទានំ ទត្វា ឧភយំ តរតិ|
      block |ឧភយំ តេន ទានេន គច្ឆតិ ជាគរថ មាបមជ្ជថាតិ។|
    stand |អក្ខរុក្ខបេតវត្ថុ តេរសមំ។|
  block |១៤។ ភោគសំហរបេតវត្ថុ|
    count |៨០១|
      block |មយំ ភោគេ សំហរិម្ហ សមេន វិសមេន ច|
      block |តេ អញ្ញេ បរិភុញ្ជន្តិ មយំ ទុក្ខស្ស ភាគិនីតិ។|
    stand |ភោគសំហរបេតវត្ថុ ចុទ្ទសមំ។|
  block |១៥។ សេដ្ឋិបុត្តបេតវត្ថុ|
    count |៨០២|
      block |សដ្ឋិវស្សសហស្សានិ បរិបុណ្ណានិ សព្ពសោ|
      block |និរយេ បច្ចមានានំ កទា អន្តោ ភវិស្សតិ។|
    count |៨០៣|
      block |នត្ថិ អន្តោ កុតោ អន្តោ ន អន្តោ បដិទិស្សតិ|
      block |តថា ហិ បកតំ បាបំ តុយ្ហំ មយ្ហញ្ច មារិសា។|
    count |៨០៤|
      block |ទុជ្ជីវិតមជីវម្ហ យេ សន្តេ ន ទទម្ហសេ|
      block |សន្តេសុ ទេយ្យធម្មេសុ ទីបំ នាកម្ហ អត្តនោ។|
    count |៨០៥|
      block |សោហំ នូន ឥតោ គន្ត្វា យោនិំ លទ្ធាន មានុសិំ|
      block |វទញ្ញូ សីលសម្បន្នោ កាហាមិ កុសលំ ពហុន្តិ។|
    stand |សេដ្ឋិបុត្តបេតវត្ថុ បន្នរសមំ។|
  block |១៦។ សដ្ឋិកូដបេតវត្ថុ|
    count |៨០៦|
      block |កិំ នុ ឧម្មត្តរូបោវ មិគោ ភន្តោវ ធាវសិ|
      block |និស្សំសយំ បាបកម្មន្តោ កិំ នុ សទ្ទាយសេ តុវន្តិ។|
    count |៨០៧|
      block |អហំ ភទន្តេ បេតោម្ហិ ទុគ្គតោ យមលោកិកោ|
      block |បាបកម្មំ ករិត្វាន បេតលោកំ ឥតោ គតោ។|
    count |៨០៨|
      block |សដ្ឋិ កូដសហស្សានិ បរិបុណ្ណានិ សព្ពសោ|
      block |សីសេ មយ្ហំ និបតន្តិ តេ ភិន្ទន្តិ ច មត្ថកន្តិ។|
    count |៨០៩|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន ឥទំ ទុក្ខំ និគច្ឆសិ។|
    count |៨១០|
      block |សដ្ឋិ កូដសហស្សានិ បរិបុណ្ណានិ សព្ពសោ|
      block |សីសេ តុយ្ហំ និបតន្តិ តេ ភិន្ទន្តិ ច មត្ថកន្តិ។|
    count |៨១១|
      block |អថទ្ទសាសិំ សម្ពុទ្ធំ សុនេត្តំ ភាវិតិន្ទ្រិយំ|
      block |និសិន្នំ រុក្ខមូលស្មិំ ឈាយន្តំ អកុតោភយំ។|
    count |៨១២|
      block |សាលិត្តកប្បហារេន ភិន្ទិស្សំ តស្ស មត្ថកំ|
      block |តស្ស កម្មវិបាកេន ឥទំ ទុក្ខំ និគច្ឆិសំ។|
    count |៨១៣|
      block |សដ្ឋិ កូដសហស្សានិ បរិបុណ្ណានិ សព្ពសោ|
      block |សីសេ មយ្ហំ និបតន្តិ តេ ភិន្ទន្តិ ច មត្ថកន្តិ។|
    count |៨១៤|
      block |ធម្មេន តេ កាបុរិស សដ្ឋិកូដសហស្សានិ បរិបុណ្ណានិ សព្ពសោ|
      block |សីសេ តុយ្ហំ និបតន្តិ តេ ភិន្ទន្តិ ច មត្ថកន្តិ។|
      block |អម្ពសក្ករោ សេរីសកោ បិង្គលោ រេវតិ ឧច្ឆុ|
      block |ទ្វេ កុមារា ទុវេ គូថា គណបាដលិអម្ពវនំ។|
      block |អក្ខរុក្ខភោគសំហរា សេដ្ឋិបុត្តសដ្ឋិកូដា|
      block |ឥតិ សោឡសវត្ថូនិ វគ្គោ តេន បវុច្ចតិ។|
      block |ឧរគោ ឧបរិវគ្គោ ចូឡមហាតិ ចតុធា|
      block |វត្ថូនិ ឯកបញ្ញាសំ ចតុធា ភាណវារតោ។|
    stand |សដ្ឋិកូដបេតវត្ថុ សោឡសមំ។|
    stand |មហាវគ្គោ ចតុត្ថោ និដ្ឋិតោ។|
    block |តស្សុទ្ទានំ|
    block |អថ វគ្គុទ្ទានំ|
    stand |បេតវត្ថុបាឡិ និដ្ឋិតា។|
