block |៣។ ចូឡវគ្គោ|
  block |១។ អភិជ្ជមានបេតវត្ថុ|
    count |៣៨៧|
      block |អភិជ្ជមានេ វារិម្ហិ គង្គាយ ឥធ គច្ឆសិ|
      block |នគ្គោ បុព្ពទ្ធបេតោវ មាលធារី អលង្កតោ|
      block |កុហិំ គមិស្សសិ បេត កត្ថ វាសោ ភវិស្សតីតិ។|
    count |៣៨៨|
      block |ចុន្ទដ្ឋិលំ គមិស្សាមិ បេតោ សោ ឥតិ ភាសតិ|
      block |អន្តរេ វាសភគាមំ ពារាណសិំ ច សន្តិកេ។|
    count |៣៨៩|
      block |តញ្ច ទិស្វា មហាមត្តោ កោលិយោ ឥតិ វិស្សុតោ|
      block |សត្តុំ ភត្តញ្ច បេតស្ស បីតកញ្ច យុគំ អទា។|
    count |៣៩០|
      block |នាវាយ តិដ្ឋមានាយ កប្បកស្ស អទាបយិ|
      block |កប្បកស្ស បទិន្នម្ហិ ឋានេ បេតស្ស ទិស្សថ។|
    count |៣៩១|
      block |តតោ សុវត្ថវសនោ មាលធារី អលង្កតោ|
      block |ឋានេ ឋិតស្ស បេតស្ស ទក្ខិណា ឧបកប្បថ|
      block |តស្មា ទជ្ជេថ បេតានំ អនុកម្បាយ បុនប្បុនំ។|
    count |៣៩២|
      block |សាតុន្នវសនា ឯកេ អញ្ញេ កេសនិវាសនា|
      block |បេតា ភត្តាយ គច្ឆន្តិ បក្កមន្តិ ទិសោទិសំ។|
    count |៣៩៣|
      block |ទូរេ ឯកេ បធាវិត្វា អលទ្ធាវ និវត្តរេ|
      block |ឆាតា បមុច្ឆិតា ភន្តា ភូមិយំ បដិសុម្ភិតា។|
    count |៣៩៤|
      block |តេ ច តត្ថ បបតិតា ភូមិយំ បដិសុម្ភិតា|
      block |បុព្ពេ អកតកល្យាណា អគ្គិទឌ្ឍាវ អាតបេ។|
    count |៣៩៥|
      block |មយំ បុព្ពេ បាបធម្មា ឃរណី កុលមាតរោ|
      block |សន្តេសុ ទេយ្យធម្មេសុ ទីបំ នាកម្ហ អត្តនោ។|
    count |៣៩៦|
      block |បហូតំ អន្នបានម្បិ អបិស្សុ អវកិរីយតិ|
      block |សម្មគ្គតេ បព្ពជិតេ ន ច កិញ្ចិ អទម្ហសេ។|
    count |៣៩៧|
      block |អកម្មកាមា អលសា សាទុកាមា មហគ្ឃសា|
      block |អាលោបបិណ្ឌទាតារោ បដិគ្គហេ បរិភាសិម្ហសេ។|
    count |៣៩៨|
      block |តេ ឃរា តា ច ទាសិយោ តានេវាភរណានិ នោ|
      block |តេ អញ្ញេ បរិចារេន្តិ មយំ ទុក្ខស្ស ភាគិនោ។|
    count |៣៩៩|
      block |វេណី វា អវញ្ញា ហោន្តិ រថការី ច ទុព្ភិកា|
      block |ចណ្ឌាលី កបណា ហោន្តិ កប្បកា ច បុនប្បុនំ។|
    count |៤០០|
      block |យានិ យានិ និហីនានិ កុលានិ កបណានិ ច|
      block |តេសុ តេស្វេវ ជាយន្តិ ឯសា មច្ឆរិនោ គតិ។|
    count |៤០១|
      block |បុព្ពេ ច កតកល្យាណា ទាយកា វីតមច្ឆរា|
      block |សគ្គំ តេ បរិបូរេន្តិ ឱភាសេន្តិ ច នន្ទនំ។|
    count |៤០២|
      block |វេជយន្តេ ច បាសាទេ រមិត្វា កាមកាមិនោ|
      block |ឧច្ចាកុលេសុ ជាយន្តិ សភោគេសុ តតោ ចុតា។|
    count |៤០៣|
      block |កូដាគារេ ច បាសាទេ បល្លង្កេ គោនកត្ថតេ|
      block |ពីជិតង្គា មោរហត្ថេហិ កុលេ ជាតា យសស្សិនោ។|
    count |៤០៤|
      block |អង្កតោ អង្កំ គច្ឆន្តិ មាលធារី អលង្កតា|
      block |ធាតិយោ ឧបតិដ្ឋន្តិ សាយំ បាតំ សុខេសិនោ។|
    count |៤០៥|
      block |នយិទំ អកតបុញ្ញានំ កតបុញ្ញានមេវិទំ|
      block |អសោកំ នន្ទនំ រម្មំ តិទសានំ មហាវនំ។|
    count |៤០៦|
      block |សុខំ អកតបុញ្ញានំ ឥធ នត្ថិ បរត្ថ ច|
      block |សុខញ្ច កតបុញ្ញានំ ឥធ ចេវ បរត្ថ ច។|
    count |៤០៧|
      block |តេសំ សហព្យកាមានំ កត្តព្ពំ កុសលំ ពហុំ|
      block |កតបុញ្ញា ហិ មោទន្តិ សគ្គេ ភោគសមង្គិនោតិ។|
    stand |អភិជ្ជមានបេតវត្ថុ បឋមំ។|
  block |២។ សាណវាសីថេរបេតវត្ថុ|
    count |៤០៨|
      block |កុណ្ឌិនាគរិយោ ថេរោ សាណវាសិ និវាសិកោ|
      block |បោដ្ឋបាទោតិ នាមេន សមណោ ភាវិតិន្ទ្រិយោ។|
    count |៤០៩|
      block |តស្ស មាតា បិតា ភាតា ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |៤១០|
      block |តេ ទុគ្គតា សូចិកដ្ដា កិលន្តា នគ្គិនោ កិសា|
      block |ឧត្តសន្តា មហត្តាសា ន ទស្សេន្តិ កុរូរិនោ។|
    count |៤១១|
      block |តស្ស ភាតា វិតរិត្វា នគ្គោ ឯកបថេកកោ|
      block |ចតុកុណ្ឌិកោ ភវិត្វាន ថេរស្ស ទស្សយីតុមំ។|
    count |៤១២|
      block |ថេរោ ចាមនសិកត្វា តុណ្ហីភូតោ អតិក្កមិ|
      block |សោ ច វិញ្ញាបយី ថេរំ ភាតា បេតគតោ អហំ។|
    count |៤១៣|
      block |មាតា បិតា ច តេ ភន្តេ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |៤១៤|
      block |តេ ទុគ្គតា សូចិកដ្ដា កិលន្តា នគ្គិនោ កិសា|
      block |ឧត្តសន្តា មហត្តាសា ន ទស្សេន្តិ កុរូរិនោ។|
    count |៤១៥|
      block |អនុកម្បស្សុ ការុណិកោ ទត្វា អន្វាទិសាហិ នោ|
      block |តវ ទិន្នេន ទានេន យាបេស្សន្តិ កុរូរិនោតិ។|
    count |៤១៦|
      block |ថេរោ ចរិត្វា បិណ្ឌាយ ភិក្ខូ អញ្ញេ ច ទ្វាទស|
      block |ឯកជ្ឈំ សន្និបតិំសុ ភត្តវិស្សគ្គការណា។|
    count |៤១៧|
      block |ថេរោ សព្ពេវ តេ អាហ យថាលទ្ធំ ទទាថ មេ|
      block |សង្ឃភត្តំ ករិស្សាមិ អនុកម្បាយ ញាតិនំ។|
    count |៤១៨|
      block |និយ្យាទយិំសុ ថេរស្ស ថេរោ សង្ឃំ និមន្តយិ|
      block |ទត្វា អន្វាទិសិ ថេរោ មាតុ បិតុ ច ភាតុនោ|
      block |ឥទំ មេ ញាតីនំ ហោតុ សុខិតា ហោន្តុ ញាតយោ។|
    count |៤១៩|
      block |សមនន្តរានុទ្ទិដ្ឋេ ភោជនំ ឧទបជ្ជថ|
      block |សុចិំ បណីតំ សម្បន្នំ អនេករសព្យញ្ជនំ។|
    count |៤២០|
      block |តតោ ឧទ្ទស្សយី ភាតា វណ្ណវា ពលវា សុខី|
      block |បហូតំ ភោជនំ ភន្តេ បស្ស នគ្គាម្ហសេ មយំ|
      block |តថា ភន្តេ បរក្កម យថា វត្ថំ លភាមសេតិ។|
    count |៤២១|
      block |ថេរោ សង្ការកូដម្ហា ឧច្ចិនិត្វាន នន្តកេ|
      block |បិលោតិកំ បដំ កត្វា សង្ឃេ ចាតុទ្ទិសេ អទា។|
    count |៤២២|
      block |ទត្វា អន្វាទិសី ថេរោ មាតុ បិតុ ច ភាតុនោ|
      block |ឥទំ មេ ញាតីនំ ហោតុ សុខិតា ហោន្តុ ញាតយោ។|
    count |៤២៣|
      block |សមនន្តរានុទ្ទិដ្ឋេ វត្ថានិ ឧទបជ្ជិសុំ|
      block |តតោ សុវត្ថវសនោ ថេរស្ស ទស្សយីតុមំ។|
    count |៤២៤|
      block |យាវតា នន្ទរាជស្ស វិជិតស្មិំ បដិច្ឆទា|
      block |តតោ ពហុតរា ភន្តេ វត្ថានច្ឆាទនានិ នោ។|
    count |៤២៥|
      block |កោសេយ្យកម្ពលីយានិ ខោម កប្បាសិកានិ ច|
      block |វិបុលា ច មហគ្ឃា ច តេបាកាសេវលម្ពរេ។|
    count |៤២៦|
      block |តេ មយំ បរិទហាម យំ យំ ហិ មនសោ បិយំ|
      block |តថា ភន្តេ បរក្កម យថា គេហំ លភាមសេតិ។|
    count |៤២៧|
      block |ថេរោ បណ្ណកុដិំ កត្វា សង្ឃេ ចាតុទ្ទិសេ អទា|
      block |ទត្វា អន្វាទិសី ថេរោ មាតុ បិតុ ច ភាតុនោ|
      block |ឥទំ មេ ញាតីនំ ហោតុ សុខិតា ហោន្តុ ញាតយោ។|
    count |៤២៨|
      block |សមនន្តរានុទ្ទិដ្ឋេ ឃរានិ ឧទបជ្ជិសុំ|
      block |កូដាគារនិវេសនា វិភត្តា ភាគសោ មិតា។|
    count |៤២៩|
      block |ន មនុស្សេសុ ឦទិសា យាទិសា នោ ឃរា ឥធ|
      block |អបិ ទិព្ពេសុ យាទិសា តាទិសា នោ ឃរា ឥធ។|
    count |៤៣០|
      block |ទទ្ទល្លមានា អាភេន្តិ សមន្តា ចតុរោ ទិសា|
      block |តថា ភន្តេ បរក្កម យថា បានីយំ លភាមសេតិ។|
    count |៤៣១|
      block |ថេរោ ករណំ បូរេត្វា សង្ឃេ ចាតុទ្ទិសេ អទា|
      block |ទត្វា អន្វាទិសី ថេរោ មាតុ បិតុ ច ភាតុនោ|
      block |ឥទំ មេ ញាតីនំ ហោតុ សុខិតា ហោន្តុ ញាតយោ។|
    count |៤៣២|
      block |សមនន្តរានុទ្ទិដ្ឋេ បានីយំ ឧទបជ្ជថ|
      block |គម្ភីរា ចតុរស្សា ច បោក្ខរញ្ញោ សុនិម្មិតា។|
    count |៤៣៣|
      block |សីតោទិកា សុប្បតិត្ថា សីតា អប្បដិគន្ធិយា|
      block |បទុមុប្បលសញ្ឆន្នា វារិកិញ្ជក្ខបូរិតា។|
    count |៤៣៤|
      block |តត្ថ ន្ហត្វា បិវិត្វា ច ថេរស្ស បដិទស្សយុំ|
      block |បហូតំ បានីយំ ភន្តេ បាទា ទុក្ខា ផលន្តិ នោ។|
    count |៤៣៥|
      block |អាហិណ្ឌមានា ខញ្ជាម សក្ខរេ កុសកណ្ដកេ|
      block |តថា ភន្តេ បរក្កម យថា យានំ លភាមសេតិ។|
    count |៤៣៦|
      block |ថេរោ សិបាដិកំ លទ្ធា សង្ឃេ ចាតុទ្ទិសេ អទា|
      block |ទត្វា អន្វាទិសី ថេរោ មាតុ បិតុ ច ភាតុនោ|
      block |ឥទំ មេ ញាតីនំ ហោតុ សុខិតា ហោន្តុ ញាតយោ។|
    count |៤៣៧|
      block |សមនន្តរានុទ្ទិដ្ឋេ បេតា រថេន មាគមុំ|
      block |អនុកម្បិតម្ហ ភទន្តេ ភត្តេនច្ឆាទនេន ច។|
    count |៤៣៨|
      block |ឃរេន បានីយទានេន យានទានេន ចូភយំ|
      block |មុនិំ ការុណិកំ លោកេ ភន្តេ វន្ទិតុមាគតាតិ។|
    stand |សាណវាសីថេរបេតវត្ថុ ទុតិយំ។|
  block |៣។ រថការបេតិវត្ថុ|
    count |៤៣៩|
      block |វេឡុរិយថម្ភំ រុចិរំ បភស្សរំ វិមានមារុយ្ហ អនេកចិត្តំ|
      block |តត្ថច្ឆសិ ទេវិ មហានុភាវេ បថទ្ធនិ បន្នរសេវ ចន្ទោ។|
    count |៤៤០|
      block |វណ្ណោ ច តេ កនកស្ស សន្និភោ ឧត្តត្តរូបោ ភុស ទស្សនេយ្យោ|
      block |បល្លង្កសេដ្ឋេ អតុលេ និសិន្នា ឯកា តុវំ នត្ថិ ច តុយ្ហ សាមិកោ។|
    count |៤៤១|
      block |ឥមា ច តេ បោក្ខរណី សមន្តា បហូតមល្យា ពហុបុណ្ឌរីកា|
      block |សុវណ្ណចុណ្ណេហិ សមន្តមោត្ថតា ន តត្ថ បង្កោ បណកោ ច វិជ្ជតិ។|
    count |៤៤២|
      block |ហំសា ចិមេ ទស្សនីយា មនោរមា ឧទកស្មិមនុបរិយន្តិ សព្ពទា|
      block |សមយ្យ វគ្គូបនទន្តិ សព្ពេ ពិន្ទុស្សរា ទុន្ទុភីនំវ ឃោសោ។|
    count |៤៤៣|
      block |ទទ្ទល្លមានា យសសា យសស្សិនី នាវាយ ច ត្វំ អវលម្ព តិដ្ឋសិ|
      block |អាឡារបម្ហេ ហសិតេ បិយំវទេ សព្ពង្គកល្យាណិ ភុសំ វិរោចសិ។|
    count |៤៤៤|
      block |ឥទំ វិមានំ វិរជំ សមេ ឋិតំ ឧយ្យានវន្តំ រតិនន្ទិវឌ្ឍនំ|
      block |ឥច្ឆាមហំ នារិ អនោមទស្សនេ តយា សហ នន្ទនេ ឥធ មោទិតុន្តិ។|
    count |៤៤៥|
      block |ករោហិ កម្មំ ឥធ វេទនីយំ ចិត្តញ្ច តេ ឥធ និហិតំ ភវតុ|
      block |កត្វាន កម្មំ ឥធ វេទនីយំ ឯវំ មមំ លច្ឆសិ កាមកាមិនិន្តិ។|
    count |៤៤៦|
      block |សាធូតិ សោ តស្សា បដិស្សុណិត្វា អកាសិ កម្មំ តហិំ វេទនីយំ|
      block |កត្វាន កម្មំ តហិំ វេទនីយំ ឧបបជ្ជិ សោ មាណវោ តស្សា សហព្យតន្តិ។|
    stand |រថការបេតិវត្ថុ តតិយំ។|
    stand |ភាណវារំ ទុតិយំ និដ្ឋិតំ។|
  block |៤។ ភុសបេតវត្ថុ|
    count |៤៤៧|
      block |ភុសានិ ឯកោ សាលិំ បុនាបរោ អយញ្ច នារី សកមំសលោហិតំ|
      block |តុវញ្ច គូថំ អសុចិំ អកន្តំ បរិភុញ្ជសិ កិស្ស អយំ វិបាកោតិ។|
    count |៤៤៨|
      block |អយំ បុរេ មាតរំ ហិំសតិ អយំ បន កូដវាណិជោ|
      block |អយំ មំសានិ ខាទិត្វា មុសាវាទេន វញ្ចេតិ។|
    count |៤៤៩|
      block |អហំ មនុស្សេសុ មនុស្សភូតា អគារិនី សព្ពកុលស្ស ឥស្សរា|
      block |សន្តេសុ បរិគុហាមិ មា ច កិញ្ចិ ឥតោ អទំ។|
    count |៤៥០|
      block |មុសាវាទេន ឆាទេមិ នត្ថិ ឯតំ មម គេហេ|
      block |សចេ សន្តំ និគុហាមិ គូថោ មេ ហោតុ ភោជនំ។|
    count |៤៥១|
      block |តស្ស កម្មស្ស វិបាកេន មុសាវាទស្ស ចូភយំ|
      block |សុគន្ធំ សាលិនោ ភត្តំ គូថំ មេ បរិវត្តតិ។|
    count |៤៥២|
      block |អវញ្ឈានិ ច កម្មានិ ន ហិ កម្មំ វិនស្សតិ|
      block |ទុគ្គន្ធំ កិមិនំ មីឡំ ភុញ្ជាមិ ច បិវាមិ ចាតិ។|
    stand |ភុសបេតវត្ថុ ចតុត្ថំ។|
  block |៥។ កុមារបេតវត្ថុ|
    count |៤៥៣|
      block |អច្ឆេររូបំ សុគតស្ស ញាណំ សត្ថា យថា បុគ្គលំ ព្យាកាសិ|
      block |ឧស្សន្នបុញ្ញាបិ ភវន្តិ ហេកេ បរិត្តបុញ្ញាបិ ភវន្តិ ហេកេ។|
    count |៤៥៤|
      block |អយំ កុមារោ សីវថិកាយ ឆឌ្ឌិតោ អង្គុដ្ឋស្នេហេន យាបេតិ រត្តិំ|
      block |ន យក្ខភូតា ន សរីសបា វា វិហេឋយេយ្យុំ កតបុញ្ញំ កុមារំ។|
    count |៤៥៥|
      block |សុនខាបិមស្ស បលិហិំសុ បាទេ ធង្កា សិង្គាលា បរិវត្តយន្តិ|
      block |គព្ភាសយំ បក្ខិគណា ហរន្តិ កាកា បន អក្ខិមលំ ហរន្តិ។|
    count |៤៥៦|
      block |នយិមស្ស រក្ខំ វិទហិំសុ កេចិ ន ឱសធំ សាសបធូបនំ វា|
      block |នក្ខត្តយោគម្បិ ន អគ្គហេសុំ ន សព្ពធញ្ញានិបិ អាកិរិំសុ។|
    count |៤៥៧|
      block |ឯតាទិសំ ឧត្តមកិច្ឆបត្តំ រត្តាភតំ សីវថិកាយ ឆឌ្ឌិតំ|
      block |នោនីតបិណ្ឌំវ បវេធមានំ សសំសយំ ជីវិតសាវសេសំ។|
    count |៤៥៨|
      block |តមទ្ទសា ទេវមនុស្សបូជិតោ ទិស្វា ច តំ ព្យាករិ ភូរិបញ្ញោ|
      block |អយំ កុមារោ នគរស្សិមស្ស អគ្គកុលិកោ ភវិស្សតិ ភោគតោ ច។|
    count |៤៥៩|
      block |កិស្ស វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ|
      block |ឯតាទិសំ ព្យសនំ បាបុណិត្វា តំ តាទិសំ បច្ចនុភោស្សតិទ្ធិន្តិ។|
    count |៤៦០|
      block |ពុទ្ធបមុខស្ស ភិក្ខុសង្ឃស្ស បូជំ អកាសិ ជនតា ឧឡារំ|
      block |តត្រស្ស ចិត្តស្សហុ អញ្ញថត្តំ វាចំ អភាសិ ផរុសំ អសព្ភំ។|
    count |៤៦១|
      block |សោ តំ វិតក្កំ បវិនោទយិត្វា បីតិំ បសាទំ បដិលទ្ធា បច្ឆា|
      block |តថាគតំ ជេតវនេ វសន្តំ យាគុយា ឧបដ្ឋាសិ សត្តរត្តំ។|
    count |៤៦២|
      block |តស្ស វតំ តំ បន ព្រហ្មចរិយំ តស្ស សុចិណ្ណស្ស អយំ វិបាកោ|
      block |ឯតាទិសំ ព្យសនំ បាបុណិត្វា តំ តាទិសំ បច្ចនុភោស្សតិទ្ធិំ។|
    count |៤៦៣|
      block |ឋត្វាន សោ វស្សសតំ ឥធេវ សព្ពេហិ កាមេហិ សមង្គិភូតោ|
      block |កាយស្ស ភេទា អភិសម្បរាយំ សហព្យតំ គច្ឆតិ វាសវស្សាតិ។|
    stand |កុមារបេតវត្ថុ បញ្ចមំ។|
  block |៦។ សេរិណីបេតវត្ថុ|
    count |៤៦៤|
      block |នគ្គា ទុព្ពណ្ណរូបាសិ កិសា ធមនិសន្ថតា|
      block |ឧប្ផាសុលិកេ កិសិកេ កា នុ ត្វំ ឥធ តិដ្ឋសីតិ។|
    count |៤៦៥|
      block |អហំ ភទន្តេ បេតីម្ហិ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតាតិ។|
    count |៤៦៦|
      block |កិំ នុ កាយេន វាចាយ មនសា កុក្កដំ កតំ|
      block |កិស្ស កម្មវិបាកេន បេតលោកំ ឥតោ គតាតិ។|
    count |៤៦៧|
      block |អនាវដេសុ តិត្ថេសុ វិចិនិំ អឌ្ឍមាសកំ|
      block |សន្តេសុ ទេយ្យធម្មេសុ ទីបំ នាកាសិមត្តនោ។|
    count |៤៦៨|
      block |នទិំ ឧបេមិ តសិតា រិត្តកា បរិវត្តតិ|
      block |ឆាយំ ឧបេមិ ឧណ្ហេសុ អាតបោ បរិវត្តតិ។|
    count |៤៦៩|
      block |អគ្គិវណ្ណោ ច មេ វាតោ ឌហន្តោ ឧបវាយតិ|
      block |ឯតញ្ច ភន្តេ អរហាមិ អញ្ញញ្ច បាបកំ តតោ។|
    count |៤៧០|
      block |គន្ត្វាន ហត្ថិនិំ បុរំ វជ្ជេសិ មយ្ហ មាតរំ|
      block |ធីតា ច តេ មយា ទិដ្ឋា ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |៤៧១|
      block |អត្ថិ មេ ឯត្ថ និក្ខិត្តំ អនក្ខាតញ្ច តំ មយា|
      block |ចត្តារិសតសហស្សានិ បល្លង្កស្ស ច ហេដ្ឋតោ។|
    count |៤៧២|
      block |តតោ មេ ទានំ ទទតុ តស្សា ច ហោតុ ជីវិកា|
      block |ទានំ ទត្វា ច មេ មាតា ទក្ខិណំ អនុទិច្ឆតុ|
      block |តទាហំ សុខិតា ហេស្សំ សព្ពកាមសមិទ្ធិនីតិ។|
    count |៤៧៣|
      block |សាធូតិ សោ បដិស្សុត្វា គន្ត្វាន ហត្ថិនិំ បុរំ|
      block |ធីតា ច តេ មយា ទិដ្ឋា ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    block |អវោច តស្សា មាតរំ|
    count |៤៧៤|
      block |សា មំ តត្ថ សមាទបេសិ វជ្ជេសិ មយ្ហ មាតរំ|
      block |ធីតា ច តេ មយា ទិដ្ឋា ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតា។|
    count |៤៧៥|
      block |អត្ថិ ច មេ ឯត្ថ និក្ខិត្តំ អនក្ខាតញ្ច តំ មយា|
      block |ចត្តារិសតសហស្សានិ បល្លង្កស្ស ច ហេដ្ឋតោ។|
    count |៤៧៦|
      block |តតោ មេ ទានំ ទទតុ តស្សា ច ហោតុ ជីវិកា|
      block |ទានំ ទត្វា ច មេ មាតា ទក្ខិណំ អនុទិច្ឆតុ|
      block |តទា សា សុខិតា ហេស្សំ សព្ពកាមសមិទ្ធិនីតិ។|
    count |៤៧៧|
      block |តតោ ហិ សា ទានមទា តស្សា ទក្ខិណមាទិសី|
      block |បេតី ច សុខិតា អាសិ តស្សា ចាសិ សុជីវិកាតិ។|
    stand |សេរិណីបេតវត្ថុ ឆដ្ឋំ។|
  block |៧។ មិគលុទ្ទកបេតវត្ថុ|
    count |៤៧៨|
      block |នរនារិបុរក្ខតោ យុវា រជនីយេហិ កាមគុណេហិ សោភសិ|
      block |ទិវសំ អនុភោសិ ការណំ កិមកាសិ បុរិមាយ ជាតិយាតិ។|
    count |៤៧៩|
      block |អហំ រាជគហេ រម្មេ រមណីយេ គិរិព្ពជេ|
      block |មិគលុទ្ទោ បុរេ អាសិំ លោហិតបាណិ ទារុណោ។|
    count |៤៨០|
      block |អវិរោធករេសុ បាណិសុ បុថុសត្តេសុ បទុដ្ឋមានសោ|
      block |វិចរិំ អតិទារុណោ សទា បរហិំសាយ រតោ អសញ្ញតោ។|
    count |៤៨១|
      block |តស្ស មេ សហាយោ សុហទយោ សទ្ធោ អាសិ ឧបាសកោ|
      block |សោបិ មំ អនុកម្បន្តោ និវារេសិ បុនប្បុនំ។|
    count |៤៨២|
      block |មាកាសិ បាបកំ កម្មំ មា តាត ទុគ្គតិំ អគា|
      block |សចេ ឥច្ឆសិ បេច្ច សុខំ វិរម បាណវធា អសំយមា។|
    count |៤៨៣|
      block |តស្សាហំ វចនំ សុត្វា សុខកាមស្ស ហិតានុកម្បិនោ|
      block |នាកាសិំ សកលានុសាសនិំ ចិរបាបាភិរតោ អពុទ្ធិមា។|
    count |៤៨៤|
      block |សោ មំ បុន ភូរិសុមេធសោ អនុកម្បាយ សំយមេ និវេសយិ|
      block |សចេ ទិវា ហនសិ បាណិនោ អថ តេ រត្តិំ ភវតុ សំយមោ។|
    count |៤៨៥|
      block |ស្វាហំ ទិវា ហនិត្វា បាណិនោ វិរតោ រត្តិមហោសិ សញ្ញតោ|
      block |រត្តាហំ បរិចារេមិ ទិវា ខជ្ជាមិ ទុគ្គតោ។|
    count |៤៨៦|
      block |តស្ស កម្មស្ស កុសលស្ស អនុភោមិ រត្តិំ អមានុសិំ|
      block |ទិវា បដិហតាវ កុក្កុរា ឧបធាវន្តិ សមន្តា ខាទិតុំ។|
    count |៤៨៧|
      block |យេ ច តេ សតតានុយោគិនោ ធុវំ បយុត្តា សុគតស្ស សាសនេ|
      block |មញ្ញាមិ តេ អមតមេវ កេវលំ អធិគច្ឆន្តិ បទំ អសង្ខតន្តិ។|
    stand |មិគលុទ្ទកបេតវត្ថុ សត្តមំ។|
  block |៨។ ទុតិយមិគលុទ្ទកបេតវត្ថុ|
    count |៤៨៨|
      block |កូដាគារេ ច បាសាទេ បល្លង្កេ គោនកត្ថតេ|
      block |បញ្ចង្គិកេន តុរិយេន រមសិ សុប្បវាទិតេ។|
    count |៤៨៩|
      block |តតោ រត្យា វិវសានេ សូរិយុគ្គមនំ បតិ|
      block |អបវិទ្ធោ សុសានស្មិំ ពហុទុក្ខំ និគច្ឆសិ។|
    count |៤៩០|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន ឥទំ ទុក្ខំ និគច្ឆសិ។|
    count |៤៩១|
      block |អហំ រាជគហេ រម្មេ រមណីយេ គិរិព្ពជេ|
      block |មិគលុទ្ទោ បុរេ អាសិំ លុទ្ទោ ចាសិមសញ្ញតោ។|
    count |៤៩២|
      block |តស្ស មេ សហាយោ សុហទយោ សទ្ធោ អាសិ ឧបាសកោ|
      block |តស្ស កុលុបកោ ភិក្ខុ អាសិ គោតមសាវកោ|
      block |សោបិ មំ អនុកម្បន្តោ និវារេសិ បុនប្បុនំ។|
    count |៤៩៣|
      block |មាកាសិ បាបកំ កម្មំ មា តាត ទុគ្គតិំ អគា|
      block |សចេ ឥច្ឆសិ បេច្ច សុខំ វិរម បាណវធា អសំយមា។|
    count |៤៩៤|
      block |តស្សាហំ វចនំ សុត្វា សុខកាមស្ស ហិតានុកម្បិនោ|
      block |នាកាសិំ សកលានុសាសនិំ ចិរបាបាភិរតោ អពុទ្ធិមា។|
    count |៤៩៥|
      block |សោ មំ បុន ភូរិសុមេធសោ អនុកម្បាយ សំយមេ និវេសយិ|
      block |សចេ ទិវា ហនសិ បាណិនោ អថ តេ រត្តិំ ភវតុ សំយមោ។|
    count |៤៩៦|
      block |ស្វាហំ ទិវា ហនិត្វា បាណិនោ វិរតោ រត្តិមហោសិ សញ្ញតោ|
      block |រត្តាហំ បរិចារេមិ ទិវា ខជ្ជាមិ ទុគ្គតោ។|
    count |៤៩៧|
      block |តស្ស កម្មស្ស កុសលស្ស អនុភោមិ រត្តិំ អមានុសិំ|
      block |ទិវា បដិហតាវ កុក្កុរា ឧបធាវន្តិ សមន្តា ខាទិតុំ។|
    count |៤៩៨|
      block |យេ ច តេ សតតានុយោគិនោ ធុវំ បយុត្តា សុគតស្ស សាសនេ|
      block |មញ្ញាមិ តេ អមតមេវ កេវលំ អធិគច្ឆន្តិ បទំ អសង្ខតន្តិ។|
    stand |ទុតិយមិគលុទ្ទកបេតវត្ថុ អដ្ឋមំ។|
  block |៩។ កូដវិនិច្ឆយិកបេតវត្ថុ|
    count |៤៩៩|
      block |មាលី កិរិដី កាយូរី គត្តា តេ ចន្ទនុស្សទា|
      block |បសន្នមុខវណ្ណោសិ សូរិយវណ្ណោវ សោភសិ។|
    count |៥០០|
      block |អមានុសា បារិសជ្ជា យេ តេមេ បរិចារកា|
      block |ទស កញ្ញាសហស្សានិ យា តេមា បរិចារិកា|
      block |តា កម្ពុកាយូរធរា កញ្ចនាវេឡភូសិតា។|
    count |៥០១|
      block |មហានុភាវោសិ តុវំ លោមហំសនរូបវា|
      block |បិដ្ឋិមំសានិ អត្តនោ សាមំ ឧក្កច្ច ខាទសិ។|
    count |៥០២|
      block |កិំ នុ កាយេន វាចាយ មនសា ទុក្កុដំ កតំ|
      block |កិស្ស កម្មវិបាកេន បិដ្ឋិមំសានិ អត្តនោ|
      block |សាមំ ឧក្កច្ច ខាទសីតិ។|
    count |៥០៣|
      block |អត្តនោហំ អនត្ថាយ ជីវលោកេ អចារិសំ|
      block |បេសុញ្ញមុសាវាទេន និកតិវញ្ចនាយ ច។|
    count |៥០៤|
      block |តត្ថាហំ បរិសំ គន្ត្វា សច្ចកាលេ ឧបដ្ឋិតេ|
      block |អត្ថំ ធម្មំ និរាកត្វា អធម្មមនុវត្តិសំ។|
    count |៥០៥|
      block |ឯវំ សោ ខាទតត្តានំ យោ ហោតិ បិដ្ឋិមំសិកោ|
      block |យថាហំ អជ្ជ ខាទាមិ បិដ្ឋិមំសានិ អត្តនោ។|
    count |៥០៦|
      block |តយិទំ តយា នារទ សាមំ ទិដ្ឋំ អនុកម្បកា យេ កុសលា វទេយ្យុំ|
      block |មា បេសុណំ មា ច មុសា អភាណិ មា ខោសិ បិដ្ឋិមំសិកោ តុវន្តិ។|
    stand |កូដវិនិច្ឆយិកបេតវត្ថុ នវមំ។|
  block |១០។ ធាតុវិវណ្ណបេតវត្ថុ|
    count |៥០៧|
      block |អន្តលិក្ខស្មិំ តិដ្ឋន្តោ ទុគ្គន្ធោ បូតិ វាយសិ|
      block |មុខញ្ច តេ កិមយោ បូតិគន្ធំ ខាទន្តិ កិំ កម្មមកាសិ បុព្ពេ។|
    count |៥០៨|
      block |តតោ សត្ថំ គហេត្វាន ឱក្កន្តន្តិ បុនប្បុនំ|
      block |ខារេន បរិប្ផោសិត្វា ឱក្កន្តន្តិ បុនប្បុនំ។|
    count |៥០៩|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន ឥទំ ទុក្ខំ និគច្ឆសីតិ។|
    count |៥១០|
      block |អហំ រាជគហេ រម្មេ រមណីយេ គិរិព្ពជេ|
      block |ឥស្សរោ ធនធញ្ញស្ស សុបហូតស្ស មារិស។|
    count |៥១១|
      block |តស្សាយំ មេ ភរិយា ច ធីតា ច សុណិសា ច មេ|
      block |តា មាលំ ឧប្បលញ្ចាបិ បច្ចគ្ឃញ្ច វិលេបនំ|
      block |ថូបំ ហរន្តិយោ វារេសិំ តំ បាបំ បកតំ មយា។|
    count |៥១២|
      block |ឆឡាសីតិសហស្សានិ មយំ បច្ចត្តវេទនា|
      block |ថូបបូជំ វិវណ្ណេត្វា បច្ចាម និរយេ ភុសំ។|
    count |៥១៣|
      block |យេ ច ខោ ថូបបូជាយ វត្តន្តេ អរហតោ មហេ|
      block |អាទីនវំ បកាសេន្តិ វិវេចយេថ នេ តតោ។|
    count |៥១៤|
      block |ឥមា ច បស្ស អាយន្តិយោ មាលធារី អលង្កតា|
      block |មាលាវិបាកំនុភោន្តិយោ សមិទ្ធា ច តា យសស្សិនិយោ។|
    count |៥១៥|
      block |តញ្ច ទិស្វាន អច្ឆេរំ អព្ភុតំ លោមហំសនំ|
      block |នមោ ករោន្តិ សប្បញ្ញា វន្ទន្តិ តំ មហាមុនិំ។|
    count |៥១៦|
      block |សោហំ នូន ឥតោ គន្ត្វា យោនិំ លទ្ធាន មានុសិំ|
      block |ថូបបូជំ ករិស្សាមិ អប្បមត្តោ បុនប្បុនន្តិ។|
      block |អភិជ្ជមានោ កុណ្ឌិយោ រថការី ភុសេន ច|
      block |កុមារោ គណិកា ចេវ ទ្វេ លុទ្ទា បិដ្ឋិបូជនា|
      block |វគ្គោ តេន បវុច្ចតីតិ។|
    stand |ធាតុវិវណ្ណបេតវត្ថុ ទសមំ។ ចូឡវគ្គោ តតិយោ និដ្ឋិតោ។|
    block |តស្សុទ្ទានំ|
