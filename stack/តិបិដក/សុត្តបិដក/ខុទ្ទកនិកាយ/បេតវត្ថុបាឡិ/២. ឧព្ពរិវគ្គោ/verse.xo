block |២។ ឧព្ពរិវគ្គោ|
  block |១។ សំសារមោចកបេតិវត្ថុ|
    count |៩៥|
      block |នគ្គា ទុព្ពណ្ណរូបាសិ កិសា ធមនិសន្ថតា|
      block |ឧប្ផាសុលិកេ កិសិកេ កា នុ ត្វំ ឥធ តិដ្ឋសីតិ។|
    count |៩៦|
      block |អហំ ភទន្តេ បេតីម្ហិ ទុគ្គតា យមលោកិកា|
      block |បាបកម្មំ ករិត្វាន បេតលោកំ ឥតោ គតាតិ។|
    count |៩៧|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បេតលោកំ ឥតោ គតាតិ។|
    count |៩៨|
      block |អនុកម្បកា មយ្ហំ នាហេសុំ ភន្តេ បិតា ច មាតា អថវាបិ ញាតកា|
      block |យេ មំ និយោជេយ្យុំ ទទាហិ ទានំ បសន្នចិត្តា សមណព្រាហ្មណានំ។|
    count |៩៩|
      block |ឥតោ អហំ វស្សសតានិ បញ្ច យំ ឯវរូបា វិចរាមិ នគ្គា|
      block |ខុទាយ តណ្ហាយ ច ខជ្ជមានា បាបស្ស កម្មស្ស ផលំ មមេទំ។|
    count |១០០|
      block |វន្ទាមិ តំ អយ្យ បសន្នចិត្តា អនុកម្ប មំ វីរ មហានុភាវ|
      block |ទត្វា ច មេ អាទិស យំ ហិ កិញ្ចិ មោចេហិ មំ ទុគ្គតិយា ភទន្តេតិ។|
    count |១០១|
      block |សាធូតិ សោ បដិស្សុត្វា សារិបុត្តោនុកម្បកោ|
      block |ភិក្ខូនំ អាលោបំ ទត្វា បាណិមត្តញ្ច ចោឡកំ|
      block |ថាលកស្ស ច បានីយំ តស្សា ទក្ខិណមាទិសិ។|
    count |១០២|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភោជនច្ឆាទនបានីយំ ទក្ខិណាយ ឥទំ ផលំ។|
    count |១០៣|
      block |តតោ សុទ្ធា សុចិវសនា កាសិកុត្តមធារិនី|
      block |វិចិត្តវត្ថាភរណា សារិបុត្តំ ឧបសង្កមិ។|
    count |១០៤|
      block |អភិក្កន្តេន វណ្ណេន យា ត្វំ តិដ្ឋសិ ទេវតេ|
      block |ឱភាសេន្តី ទិសា សព្ពា ឱសធី វិយ តារកា។|
    count |១០៥|
      block |កេន តេតាទិសោ វណ្ណោ កេន តេ ឥធ មិជ្ឈតិ|
      block |ឧប្បជ្ជន្តិ ច តេ ភោគា យេ កេចិ មនសោ បិយា។|
    count |១០៦|
      block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
      block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
    count |១០៧|
      block |ឧប្បណ្ឌុកិំ កិសំ ឆាតំ នគ្គំ សម្បតិតច្ឆវិំ|
      block |មុនិ ការុណិកោ លោកេ តំ មំ អទ្ទក្ខិ ទុគ្គតំ។|
    count |១០៨|
      block |ភិក្ខូនំ អាលោបំ ទត្វា បាណិមត្តញ្ច ចោឡកំ|
      block |ថាលកស្ស ច បានីយំ មម ទក្ខិណមាទិសិ។|
    count |១០៩|
      block |អាលោបស្ស ផលំ បស្ស ភត្តំ វស្សសតំ ទស|
      block |ភុញ្ជាមិ កាមកាមិនី អនេករសព្យញ្ជនំ។|
    count |១១០|
      block |បាណិមត្តស្ស ចោឡស្ស វិបាកំ បស្ស យាទិសំ|
      block |យាវតា នន្ទរាជស្ស វិជិតស្មិំ បដិច្ឆទា។|
    count |១១១|
      block |តតោ ពហុតរា ភន្តេ វត្ថានច្ឆាទនានិ មេ|
      block |កោសេយ្យកម្ពលីយានិ ខោមកប្បាសិកានិ ច។|
    count |១១២|
      block |វិបុលា ច មហគ្ឃា ច តេបាកាសេវលម្ពរេ|
      block |សាហំ តំ បរិទហាមិ យំ យំ ហិ មនសោ បិយំ។|
    count |១១៣|
      block |ថាលកស្ស ច បានីយំ វិបាកំ បស្ស យាទិសំ|
      block |គម្ភីរា ចតុរស្សា ច បោក្ខរញ្ញោ សុនិម្មិតា។|
    count |១១៤|
      block |សេតោទកា សុប្បតិត្ថា សីតា អប្បដិគន្ធិយា|
      block |បទុមុប្បលសញ្ឆន្នា វារិកិញ្ជក្ខបូរិតា។|
    count |១១៥|
      block |សាហំ រមាមិ កីឡាមិ មោទាមិ អកុតោភយា|
      block |មុនិំ ការុណិកំ លោកេ ភន្តេ វន្ទិតុមាគតាតិ។|
    stand |សំសារមោចកបេតិវត្ថុ បឋមំ។|
  block |២។ សារិបុត្តត្ថេរមាតុបេតិវត្ថុ|
    count |១១៦|
      block |នគ្គា ទុព្ពណ្ណរូបាសិ កិសា ធមនិសន្ថតា|
      block |ឧប្ផាសុលិកេ កិសិកេ កា នុ ត្វំ ឥធ តិដ្ឋសិ។|
    count |១១៧|
      block |អហំ តេ សកិយា មាតា បុព្ពេ អញ្ញាសុ ជាតីសុ|
      block |ឧបបន្នា បេត្តិវិសយំ ខុប្បិបាសសមប្បិតា។|
    count |១១៨|
      block |ឆឌ្ឌិតំ ខិបិតំ ខេឡំ សិង្ឃាណិកំ សិលេសុមំ|
      block |វសញ្ច ឌយ្ហមានានំ វិជាតានញ្ច លោហិតំ។|
    count |១១៩|
      block |វណិកានញ្ច យំ ឃាន-សីសច្ឆិន្នាន លោហិតំ|
      block |ខុទាបរេតា ភុញ្ជាមិ ឥត្ថិបុរិសនិស្សិតំ។|
    count |១២០|
      block |បុព្ពលោហិតំ ភក្ខាមិ បសូនំ មានុសាន ច|
      block |អលេណា អនគារា ច នីលមញ្ចបរាយណា។|
    count |១២១|
      block |ទេហិ បុត្តក មេ ទានំ ទត្វា អន្វាទិសាហិ មេ|
      block |អប្បេវ នាម មុច្ចេយ្យំ បុព្ពលោហិតភោជនាតិ។|
    count |១២២|
      block |មាតុយា វចនំ សុត្វា ឧបតិស្សោនុកម្បកោ|
      block |អាមន្តយិ មោគ្គល្លានំ អនុរុទ្ធញ្ច កប្បិនំ។|
    count |១២៣|
      block |ចតស្សោ កុដិយោ កត្វា សង្ឃេ ចាតុទ្ទិសេ អទា|
      block |កុដិយោ អន្នបានញ្ច មាតុ ទក្ខិណមាទិសី។|
    count |១២៤|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភោជនំ បានីយំ វត្ថំ ទក្ខិណាយ ឥទំ ផលំ។|
    count |១២៥|
      block |តតោ សុទ្ធា សុចិវសនា កាសិកុត្តមធារិនី|
      block |វិចិត្តវត្ថាភរណា កោលិតំ ឧបសង្កមិ។|
    count |១២៦|
      block |អភិក្កន្តេន វណ្ណេន យា ត្វំ តិដ្ឋសិ ទេវតេ|
      block |ឱភាសេន្តី ទិសា សព្ពា ឱសធី វិយ តារកា។|
    count |១២៧|
      block |កេន តេតាទិសោ វណ្ណោ កេន តេ ឥធ មិជ្ឈតិ|
      block |ឧប្បជ្ជន្តិ ច តេ ភោគា យេ កេចិ មនសោ បិយា។|
    count |១២៨|
      block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
      block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
    count |១២៩|
      block |សារិបុត្តស្សាហំ មាតា បុព្ពេ អញ្ញាសុ ជាតីសុ|
      block |ឧបបន្នា បេត្តិវិសយំ ខុប្បិបាសសមប្បិតា។|
    count |១៣០|
      block |ឆឌ្ឌិតំ ខិបិតំ ខេឡំ សិង្ឃាណិកំ សិលេសុមំ|
      block |វសញ្ច ឌយ្ហមានានំ វិជាតានញ្ច លោហិតំ។|
    count |១៣១|
      block |វណិកានញ្ច យំ ឃាន-សីសច្ឆិន្នាន លោហិតំ|
      block |ខុទាបរេតា ភុញ្ជាមិ ឥត្ថិបុរិសនិស្សិតំ។|
    count |១៣២|
      block |បុព្ពលោហិតំ ភក្ខិស្សំ បសូនំ មានុសាន ច|
      block |អលេណា អនគារា ច នីលមញ្ចបរាយណា។|
    count |១៣៣|
      block |សារិបុត្តស្ស ទានេន មោទាមិ អកុតោភយា|
      block |មុនិំ ការុណិកំ លោកេ ភន្តេ វន្ទិតុមាគតាតិ។|
    stand |សារិបុត្តត្ថេរស្ស មាតុបេតិវត្ថុ ទុតិយំ។|
  block |៣។ មត្តាបេតិវត្ថុ|
    count |១៣៤|
      block |នគ្គា ទុព្ពណ្ណរូបាសិ កិសា ធមនិសន្ថតា|
      block |ឧប្ផាសុលិកេ កិសិកេ កា នុ ត្វំ ឥធ តិដ្ឋសីតិ។|
    count |១៣៥|
      block |អហំ មត្តា តុវំ តិស្សា សបត្តី តេ បុរេ អហុំ|
      block |បាបកម្មំ ករិត្វាន បេតលោកំ ឥតោ គតាតិ។|
    count |១៣៦|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បេតលោកំ ឥតោ គតាតិ។|
    count |១៣៧|
      block |ចណ្ឌី ច ផរុសា ចាសិំ ឥស្សុកី មច្ឆរី សឋា|
      block |តាហំ ទុរុត្តំ វត្វាន បេតលោកំ ឥតោ គតាតិ។|
    count |១៣៨|
      block |សព្ពំ អហម្បិ ជានាមិ យថា ត្វំ ចណ្ឌិកា អហុ|
      block |អញ្ញញ្ច ខោ តំ បុច្ឆាមិ កេនាសិ បំសុកុន្ថិតាតិ។|
    count |១៣៩|
      block |សីសំន្ហាតា តុវំ អាសិ សុចិវត្ថា អលង្កតា|
      block |អហញ្ច ខោ អធិមត្តំ សមលង្កតតរា តយា។|
    count |១៤០|
      block |តស្សា មេ បេក្ខមានាយ សាមិកេន សមន្តយិ|
      block |តតោ មេ ឥស្សា វិបុលា កោធោ មេ សមជាយថ។|
    count |១៤១|
      block |តតោ បំសុំ គហេត្វាន បំសុនា តំ ហិ ឱកិរិំ|
      block |តស្ស កម្មវិបាកេន តេនម្ហិ បំសុកុន្ថិតាតិ។|
    count |១៤២|
      block |សច្ចំ អហម្បិ ជានាមិ បំសុនា មំ ត្វមោកិរិ|
      block |អញ្ញញ្ច ខោ តំ បុច្ឆាមិ កេន ខជ្ជសិ កច្ឆុយាតិ។|
    count |១៤៣|
      block |ភេសជ្ជហារី ឧភយោ វនន្តំ អគមិម្ហសេ|
      block |ត្វញ្ច ភេសជ្ជមាហរិ អហញ្ច កបិកច្ឆុនោ។|
    count |១៤៤|
      block |តស្សា ត្យាជានមានាយ សេយ្យំ ត្យាហំ សមោកិរិំ|
      block |តស្ស កម្មវិបាកេន តេន ខជ្ជាមិ កច្ឆុយាតិ។|
    count |១៤៥|
      block |សច្ចំ អហម្បិ ជានាមិ សេយ្យំ មេ ត្វំ សមោកិរិ|
      block |អញ្ញញ្ច ខោ តំ បុច្ឆាមិ កេនាសិ នគ្គិយា តុវន្តិ។|
    count |១៤៦|
      block |សហាយានំ សមយោ អាសិ ញាតីនំ សមិតី អហុ|
      block |ត្វញ្ច អាមន្តិតា អាសិ សសាមិនី នោ ច ខោ អហំ។|
    count |១៤៧|
      block |តស្សា ត្យាជានមានាយ ទុស្សំ ត្យាហំ អបានុទិំ|
      block |តស្ស កម្មវិបាកេន តេនម្ហិ នគ្គិយា អហន្តិ។|
    count |១៤៨|
      block |សច្ចំ អហម្បិ ជានាមិ ទុស្សំ មេ ត្វំ អបានុទិ|
      block |អញ្ញញ្ច ខោ តំ បុច្ឆាមិ កេនាសិ គូថគន្ធិនីតិ។|
    count |១៤៩|
      block |តវ គន្ធញ្ច មាលញ្ច បច្ចគ្ឃញ្ច វិលេបនំ|
      block |គូថកូបេ អធារេសិំ តំ បាបំ បកតំ មយា|
      block |តស្ស កម្មវិបាកេន តេនម្ហិ គូថគន្ធិនីតិ។|
    count |១៥០|
      block |សច្ចំ អហម្បិ ជានាមិ តំ បាបំ បកតំ តយា|
      block |អញ្ញញ្ច ខោ តំ បុច្ឆាមិ កេនាសិ ទុគ្គតា តុវន្តិ។|
    count |១៥១|
      block |ឧភិន្នំ សមកំ អាសិ យំ គេហេ វិជ្ជតេ ធនំ|
      block |សន្តេសុ ទេយ្យធម្មេសុ ទីបំ នាកាសិមត្តនោ|
      block |តស្ស កម្មវិបាកេន តេនម្ហិ ទុគ្គតា អហំ។|
    count |១៥២|
      block |តទេវ មំ ត្វំ អវច បាបកម្មំ និសេវសិ|
      block |ន ហិ បាបេហិ កម្មេហិ សុលភា ហោតិ សុគ្គតីតិ។|
    count |១៥៣|
      block |វាមតោ មំ ត្វំ បច្ចេសិ អថោបិ មំ ឧសូយសិ|
      block |បស្ស បាបានំ កម្មានំ វិបាកោ ហោតិ យាទិសោ។|
    count |១៥៤|
      block |តេ ឃរា តា ច ទាសិយោ តានេវាភរណានិមេ|
      block |តេ អញ្ញេ បរិចារេន្តិ ន ភោគា ហោន្តិ សស្សតា។|
    count |១៥៥|
      block |ឥទានិ ភូតស្ស បិតា អាបណា គេហមេហិតិ|
      block |អប្បេវ តេ ទទេ កិញ្ចិ មា សុ តាវ ឥតោ អគាតិ។|
    count |១៥៦|
      block |នគ្គា ទុព្ពណ្ណរូបាម្ហិ កិសា ធមនិសន្ថតា|
      block |កោបីនមេតំ ឥត្ថីនំ មា មំ ភូតបិតាទ្ទសាតិ។|
    count |១៥៧|
      block |ហន្ទ កិំ វា ត្យាហំ ទម្មិ កិំ វា តេធ ករោមហំ|
      block |យេន ត្វំ សុខិតា អស្ស សព្ពកាមសមិទ្ធិនីតិ។|
    count |១៥៨|
      block |ចត្តារោ ភិក្ខូ សង្ឃតោ ចត្តារោ បន បុគ្គលា|
      block |អដ្ឋ ភិក្ខូ ភោជយិត្វា មម ទក្ខិណមាទិស|
      block |តទាហំ សុខិតា ហេស្សំ សព្ពកាមសមិទ្ធិនីតិ។|
    count |១៥៩|
      block |សាធូតិ សា បដិស្សុត្វា ភោជយិត្វាដ្ឋ ភិក្ខវោ|
      block |វត្ថេហច្ឆាទយិត្វាន តស្សា ទក្ខិណមាទិសី។|
    count |១៦០|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភោជនច្ឆាទនបានីយំ ទក្ខិណាយ ឥទំ ផលំ។|
    count |១៦១|
      block |តតោ សុទ្ធា សុចិវសនា កាសិកុត្តមធារិនី|
      block |វិចិត្តវត្ថាភរណា សបត្តិំ ឧបសង្កមិ។|
    count |១៦២|
      block |អភិក្កន្តេន វណ្ណេន យា ត្វំ តិដ្ឋសិ ទេវតេ|
      block |ឱភាសេន្តី ទិសា សព្ពា ឱសធី វិយ តារកា។|
    count |១៦៣|
      block |កេន តេតាទិសោ វណ្ណោ កេន តេ ឥធ មិជ្ឈតិ|
      block |ឧប្បជ្ជន្តិ ច តេ ភោគា យេ កេចិ មនសោ បិយា។|
    count |១៦៤|
      block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
      block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
    count |១៦៥|
      block |អហំ មត្តា តុវំ តិស្សា សបត្តី តេ បុរេ អហុំ|
      block |បាបកម្មំ ករិត្វាន បេតលោកំ ឥតោ គតា។|
    count |១៦៦|
      block |តវ ទិន្នេន ទានេន មោទាមិ អកុតោភយា|
      block |ចីរំ ជីវាហិ ភគិនិ សហ សព្ពេហិ ញាតិភិ|
      block |អសោកំ វិរជំ ឋានំ អាវាសំ វសវត្តិនំ។|
    count |១៦៧|
      block |ឥធ ធម្មំ ចរិត្វាន ទានំ ទត្វាន សោភនេ|
      block |វិនេយ្យ មច្ឆេរមលំ សមូលំ អនិន្ទិតា សគ្គមុបេហិ ឋានន្តិ។|
    stand |មត្តាបេតិវត្ថុ តតិយំ។|
  block |៤។ នន្ទាបេតិវត្ថុ|
    count |១៦៨|
      block |កាឡី ទុព្ពណ្ណរូបាសិ ផរុសា ភីរុទស្សនា|
      block |បិង្គលាសិ កឡារាសិ ន តំ មញ្ញាមិ មានុសិន្តិ។|
    count |១៦៩|
      block |អហំ នន្ទា នន្ទិសេន ភរិយា តេ បុរេ អហុំ|
      block |បាបកម្មំ ករិត្វាន បេតលោកំ ឥតោ គតាតិ។|
    count |១៧០|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បេតលោកំ ឥតោ គតាតិ។|
    count |១៧១|
      block |ចណ្ឌី ច ផរុសា ចាសិំ តយិ ចាបិ អគារវា|
      block |តាហំ ទុរុត្តំ វត្វាន បេតលោកំ ឥតោ គតាតិ។|
    count |១៧២|
      block |ហន្ទុត្តរីយំ ទទាមិ តេ ឥមំ ទុស្សំ និវាសយ|
      block |ឥមំ ទុស្សំ និវាសេត្វា ឯហិ នេស្សាមិ តំ ឃរំ។|
    count |១៧៣|
      block |វត្ថញ្ច អន្នបានញ្ច លច្ឆសិ ត្វំ ឃរំ គតា|
      block |បុត្តេ ច តេ បស្សិស្សសិ សុណិសាយោ ច ទក្ខសីតិ។|
    count |១៧៤|
      block |ហត្ថេន ហត្ថេ តេ ទិន្នំ ន មយ្ហំ ឧបកប្បតិ|
      block |ភិក្ខូ ច សីលសម្បន្នេ វីតរាគេ ពហុស្សុតេ។|
    count |១៧៥|
      block |តប្បេហិ អន្នបានេន មម ទក្ខិណមាទិស|
      block |តទាហំ សុខិតា ហេស្សំ សព្ពកាមសមិទ្ធិនីតិ។|
    count |១៧៦|
      block |សាធូតិ សោ បដិស្សុត្វា ទានំ វិបុលមាកិរិ|
      block |អន្នំ បានំ ខាទនីយំ វត្ថសេនាសនានិ ច|
      block |ឆត្តំ គន្ធញ្ច មាលញ្ច វិវិធា ច ឧបាហនា។|
    count |១៧៧|
      block |ភិក្ខូ ច សីលសម្បន្នេ វីតរាគេ ពហុស្សុតេ|
      block |តប្បេត្វា អន្នបានេន តស្សា ទក្ខិណមាទិសី។|
    count |១៧៨|
      block |សមនន្តរានុទ្ទិដ្ឋេ វិបាកោ ឧទបជ្ជថ|
      block |ភោជនច្ឆាទនបានីយំ ទក្ខិណាយ ឥទំ ផលំ។|
    count |១៧៩|
      block |តតោ សុទ្ធា សុចិវសនា កាសិកុត្តមធារិនី|
      block |វិចិត្តវត្ថាភរណា សាមិកំ ឧបសង្កមិ។|
    count |១៨០|
      block |អភិក្កន្តេន វណ្ណេន យា ត្វំ តិដ្ឋសិ ទេវតេ|
      block |ឱភាសេន្តី ទិសា សព្ពា ឱសធី វិយ តារកា។|
    count |១៨១|
      block |កេន តេតាទិសោ វណ្ណោ កេន តេ ឥធ មិជ្ឈតិ|
      block |ឧប្បជ្ជន្តិ ច តេ ភោគា យេ កេចិ មនសោ បិយា។|
    count |១៨២|
      block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
      block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
    count |១៨៣|
      block |អហំ នន្ទា នន្ទិសេន ភរិយា តេ បុរេ អហុំ|
      block |បាបកម្មំ ករិត្វាន បេតលោកំ ឥតោ គតា។|
    count |១៨៤|
      block |តវ ទិន្នេន ទានេន មោទាមិ អកុតោភយា|
      block |ចិរំ ជីវ គហបតិ សហ សព្ពេហិ ញាតិភិ|
      block |អសោកំ វិរជំ ខេមំ អាវាសំ វសវត្តិនំ។|
    count |១៨៥|
      block |ឥធ ធម្មំ ចរិត្វាន ទានំ ទត្វា គហបតិ|
      block |វិនេយ្យ មច្ឆេរមលំ សមូលំ អនិន្ទិតោ សគ្គមុបេហិ ឋានន្តិ។|
    stand |នន្ទាបេតិវត្ថុ ចតុត្ថំ។|
  block |៥។ មដ្ឋកុណ្ឌលីបេតវត្ថុ|
    count |១៨៦|
      block |អលង្កតោ មដ្ឋកុណ្ឌលី មាលធារី ហរិចន្ទនុស្សទោ|
      block |ពាហា បគ្គយ្ហ កន្ទសិ វនមជ្ឈេ កិំ ទុក្ខិតោ តុវន្តិ។|
    count |១៨៧|
      block |សោវណ្ណមយោ បភស្សរោ ឧប្បន្នោ រថបញ្ជរោ មម|
      block |តស្ស ចក្កយុគំ ន វិន្ទាមិ តេន ទុក្ខេន ជហាមិ ជីវិតន្តិ។|
    count |១៨៨|
      block |សោវណ្ណមយំ មណិមយំ លោហិតកមយំ អថ រូបិយមយំ|
      block |អាចិក្ខ មេ ភទ្ទមាណវ ចក្កយុគំ បដិបាទយាមិ តេតិ។|
    count |១៨៩|
      block |សោ មាណវោ តស្ស បាវទិ ចន្ទសូរិយា ឧភយេត្ថ ទិស្សរេ|
      block |សោវណ្ណមយោ រថោ មម តេន ចក្កយុគេន សោភតីតិ។|
    count |១៩០|
      block |ពាលោ ខោ ត្វំ អសិ មាណវ យោ ត្វំ បត្ថយសេ អបត្ថិយំ|
      block |មញ្ញាមិ តុវំ មរិស្សសិ ន ហិ ត្វំ លច្ឆសិ ចន្ទសូរិយេតិ។|
    count |១៩១|
      block |គមនាគមនម្បិ ទិស្សតិ វណ្ណធាតុ ឧភយត្ថ វីថិយា|
      block |បេតោ កាលកតោ ន ទិស្សតិ កោ និធ កន្ទតំ ពាល្យតរោតិ។|
    count |១៩២|
      block |សច្ចំ ខោ វទេសិ មាណវ អហមេវ កន្ទតំ ពាល្យតរោ|
      block |ចន្ទំ វិយ ទារកោ រុទំ បេតំ កាលកតាភិបត្ថយិន្តិ។|
    count |១៩៣|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |១៩៤|
      block |អព្ពហី វត មេ សល្លំ សោកំ ហទយនិស្សិតំ|
      block |យោ មេ សោកបរេតស្ស បុត្តសោកំ អបានុទិ។|
    count |១៩៥|
      block |ស្វាហំ អព្ពូឡ្ហសល្លោស្មិ សីតិភូតោស្មិ និព្ពុតោ|
      block |ន សោចាមិ ន រោទាមិ តវ សុត្វាន មាណវាតិ។|
    count |១៩៦|
      block |ទេវតា នុសិ គន្ធព្ពោ អទុ សក្កោ បុរិន្ទទោ|
      block |កោ វា ត្វំ កស្ស វា បុត្តោ កថំ ជានេមុ តំ មយន្តិ។|
    count |១៩៧|
      block |យញ្ច កន្ទសិ យញ្ច រោទសិ បុត្តំ អាឡាហនេ សយំ ទហិត្វា|
      block |ស្វាហំ កុសលំ ករិត្វា កម្មំ តិទសានំ សហព្យតំ គតោតិ។|
    count |១៩៨|
      block |អប្បំ វា ពហុំ វា នាទ្ទសាម ទានំ ទទន្តស្ស សកេ អគារេ|
      block |ឧបោសថកម្មំ វា តាទិសំ កេន កម្មេន គតោសិ ទេវលោកន្តិ។|
    count |១៩៩|
      block |អាពាធិកោហំ ទុក្ខិតោ គិលានោ អាតុររូបោម្ហិ សកេ និវេសនេ|
      block |ពុទ្ធំ វិគតរជំ វិតិណ្ណកង្ខំ អទ្ទក្ខិំ សុគតំ អនោមបញ្ញំ។|
    count |២០០|
      block |ស្វាហំ មុទិតមនោ បសន្នចិត្តោ អញ្ជលិំ អករិំ តថាគតស្ស|
      block |តាហំ កុសលំ ករិត្វាន កម្មំ តិទសានំ សហព្យតំ គតោតិ។|
    count |២០១|
      block |អច្ឆរិយំ វត អព្ភុតំ វត អញ្ជលិកម្មស្ស អយមីទិសោ វិបាកោ|
      block |អហម្បិ មុទិតមនោ បសន្នចិត្តោ អជ្ជេវ ពុទ្ធំ សរណំ វជាមីតិ។|
    count |២០២|
      block |អជ្ជេវ ពុទ្ធំ សរណំ វជាហិ ធម្មញ្ច សង្ឃញ្ច បសន្នចិត្តោ|
      block |តថេវ សិក្ខាយ បទានិ បញ្ច អខណ្ឌផុល្លានិ សមាទិយស្សុ។|
    count |២០៣|
      block |បាណាតិបាតា វិរមស្សុ ខិប្បំ លោកេ អទិន្នំ បរិវជ្ជយស្សុ|
      block |អមជ្ជបោ មា ច មុសា ភណាហិ សកេន ទារេន ច ហោហិ តុដ្ឋោតិ។|
    count |២០៤|
      block |អត្ថកាមោសិ មេ យក្ខ ហិតកាមោសិ ទេវតេ|
      block |ករោមិ តុយ្ហំ វចនំ ត្វំសិ អាចរិយោ មមាតិ។|
    count |២០៥|
      block |ឧបេមិ សរណំ ពុទ្ធំ ធម្មញ្ចាបិ អនុត្តរំ|
      block |សង្ឃញ្ច នរទេវស្ស គច្ឆាមិ សរណំ អហំ។|
    count |២០៦|
      block |បាណាតិបាតា វិរមាមិ ខិប្បំ លោកេ អទិន្នំ បរិវជ្ជយាមិ|
      block |អមជ្ជបោ នោ ច មុសា ភណាមិ សកេន ទារេន ច ហោមិ តុដ្ឋោតិ។|
    stand |មដ្ឋកុណ្ឌលីបេតវត្ថុ បញ្ចមំ។|
  block |៦។ កណ្ហបេតវត្ថុ|
    count |២០៧|
      block |ឧដ្ឋេហិ កណ្ហ កិំ សេសិ កោ អត្ថោ សុបនេន តេ|
      block |យោ ច តុយ្ហំ សកោ ភាតា ហទយំ ចក្ខុ ច ទក្ខិណំ|
      block |តស្ស វាតា ពលីយន្តិ សសំ ជប្បតិ កេសវាតិ។|
    count |២០៨|
      block |តស្ស តំ វចនំ សុត្វា រោហិណេយ្យស្ស កេសវោ|
      block |តរមានរូបោ វុដ្ឋាសិ ភាតុសោកេន អដ្ដិតោ។|
    count |២០៩|
      block |កិំ នុ ឧម្មត្តរូបោវ កេវលំ ទ្វារកំ ឥមំ|
      block |សសោ សសោតិ លបសិ កីទិសំ សសមិច្ឆសិ។|
    count |២១០|
      block |សោវណ្ណមយំ មណិមយំ លោហមយំ អថ រូបិយមយំ|
      block |សង្ខសិលាបវាឡមយំ ការយិស្សាមិ តេ សសំ។|
    count |២១១|
      block |សន្តិ អញ្ញេបិ សសកា អរញ្ញវនគោចរា|
      block |តេបិ តេ អានយិស្សាមិ កីទិសំ សសមិច្ឆសីតិ។|
    count |២១២|
      block |នាហមេតេ សសេ ឥច្ឆេ យេ សសា បថវិស្សិតា|
      block |ចន្ទតោ សសមិច្ឆាមិ តំ មេ ឱហរ កេសវាតិ។|
    count |២១៣|
      block |សោ នូន មធុរំ ញាតិ ជីវិតំ វិជហិស្សសិ|
      block |អបត្ថិយំ បត្ថយសិ ចន្ទតោ សសមិច្ឆសីតិ។|
    count |២១៤|
      block |ឯវំ ចេ កណ្ហ ជានាសិ យថញ្ញមនុសាសសិ|
      block |កស្មា បុរេ មតំ បុត្តំ អជ្ជាបិ មនុសោចសិ។|
    count |២១៥|
      block |ន យំ លព្ភា មនុស្សេន អមនុស្សេន វា បន|
      block |ជាតោ មេ មា មរិ បុត្តោ កុតោ លព្ភា អលព្ភិយំ។|
    count |២១៦|
      block |ន មន្តា មូលភេសជ្ជា ឱសធេហិ ធនេន វា|
      block |សក្កា អានយិតុំ កណ្ហ យំ បេតមនុសោចសិ។|
    count |២១៧|
      block |មហទ្ធនា មហាភោគា រដ្ឋវន្តោបិ ខត្តិយា|
      block |បហូតធនធញ្ញាសេ តេបិ នោ អជរាមរា។|
    count |២១៨|
      block |ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា|
      block |ឯតេ ចញ្ញេ ច ជាតិយា តេបិ នោ អជរាមរា។|
    count |២១៩|
      block |យេ មន្តំ បរិវត្តេន្តិ ឆឡង្គំ ព្រហ្មចិន្តិតំ|
      block |ឯតេ ចញ្ញេ ច វិជ្ជាយ តេបិ នោ អជរាមរា។|
    count |២២០|
      block |ឥសយោ វាបិ យេ សន្តា សញ្ញតត្តា តបស្សិនោ|
      block |សរីរំ តេបិ កាលេន វិជហន្តិ តបស្សិនោ។|
    count |២២១|
      block |ភាវិតត្តា អរហន្តោ កតកិច្ចា អនាសវា|
      block |និក្ខិបន្តិ ឥមំ ទេហំ បុញ្ញបាបបរិក្ខយាតិ។|
    count |២២២|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |២២៣|
      block |អព្ពហី វត មេ សល្លំ សោកំ ហទយនិស្សិតំ|
      block |យោ មេ សោកបរេតស្ស បុត្តសោកំ អបានុទិ។|
    count |២២៤|
      block |ស្វាហំ អព្ពូឡ្ហសល្លោស្មិ សីតិភូតោស្មិ និព្ពុតោ|
      block |ន សោចាមិ ន រោទាមិ តវ សុត្វាន ភាតិក។|
    count |២២៥|
      block |ឯវំ ករោន្តិ សប្បញ្ញា យេ ហោន្តិ អនុកម្បកា|
      block |និវត្តយន្តិ សោកម្ហា ឃដោ ជេដ្ឋំវ ភាតរំ។|
    count |២២៦|
      block |យស្ស ឯតាទិសា ហោន្តិ អមច្ចា បរិចារកា|
      block |សុភាសិតេន អន្វេន្តិ ឃដោ ជេដ្ឋំវ ភាតរន្តិ។|
    stand |កណ្ហបេតវត្ថុ ឆដ្ឋំ។|
  block |៧។ ធនបាលសេដ្ឋិបេតវត្ថុ|
    count |២២៧|
      block |នគ្គោ ទុព្ពណ្ណរូបោសិ កិសោ ធមនិសន្ថតោ|
      block |ឧប្ផាសុលិកោ កិសិកោ កោ នុ ត្វមសិ មារិស។|
    count |២២៨|
      block |អហំ ភទន្តេ បេតោម្ហិ ទុគ្គតោ យមលោកិកោ|
      block |បាបកម្មំ ករិត្វាន បេតលោកំ ឥតោ គតោ។|
    count |២២៩|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន បេតលោកំ ឥតោ គតោ។|
    count |២៣០|
      block |នគរំ អត្ថិ បណ្ណានំ ឯរកច្ឆន្តិ វិស្សុតំ|
      block |តត្ថ សេដ្ឋិ បុរេ អាសិំ ធនបាលោតិ មំ វិទូ។|
    count |២៣១|
      block |អសីតិ សកដវាហានំ ហិរញ្ញស្ស អហោសិ មេ|
      block |បហូតំ មេ ជាតរូបំ មុត្តា វេឡុរិយា ពហូ។|
    count |២៣២|
      block |តាវ មហទ្ធនស្សាបិ ន មេ ទាតុំ បិយំ អហុ|
      block |បិទហិត្វា ទ្វារំ ភុញ្ជិំ មា មំ យាចនកាទ្ទសុំ។|
    count |២៣៣|
      block |អស្សទ្ធោ មច្ឆរី ចាសិំ កទរិយោ បរិភាសកោ|
      block |ទទន្តានំ ករោន្តានំ វារយិស្សំ ពហុ ជនេ។|
    count |២៣៤|
      block |វិបាកោ នត្ថិ ទានស្ស សំយមស្ស កុតោ ផលំ|
      block |បោក្ខរញ្ញោទបានានិ អារាមានិ ច រោបិតេ|
      block |បបាយោ ច វិនាសេសិំ ទុគ្គេ សង្កមនានិ ច។|
    count |២៣៥|
      block |ស្វាហំ អកតកល្យាណោ កតបាបោ តតោ ចុតោ|
      block |ឧបបន្នោ បេត្តិវិសយំ ខុប្បិបាសសមប្បិតោ។|
    count |២៣៦|
      block |បញ្ចបណ្ណាសវស្សានិ យតោ កាលង្កតោ អហំ|
      block |នាភិជានាមិ ភុត្តំ វា បីតំ វា បន បានិយំ។|
    count |២៣៧|
      block |យោ សំយមោ សោ វិនាសោ យោ វិនាសោ សោ សំយមោ|
      block |បេតា ហិ កិរ ជានន្តិ យោ សំយមោ សោ វិនាសោ។|
    count |២៣៨|
      block |អហំ បុរេ សំយមិស្សំ នាទាសិំ ពហុកេ ធនេ|
      block |សន្តេសុ ទេយ្យធម្មេសុ ទីបំ នាកាសិមត្តនោ|
      block |ស្វាហំ បច្ឆានុតប្បាមិ អត្តកម្មផលូបគោ។|
    count |២៣៩|
      block |ឧទ្ធំ ចតូហិ មាសេហិ កាលំកិរិយា ភវិស្សតិ|
      block |ឯកន្តកដុកំ ឃោរំ និរយំ បបតិស្សហំ។|
    count |២៤០|
      block |ចតុក្កណ្ណំ ចតុទ្វារំ វិភត្តំ ភាគសោ មិតំ|
      block |អយោបាការបរិយន្តំ អយសា បដិកុជ្ជិតំ។|
    count |២៤១|
      block |តស្ស អយោមយា ភូមិ ជលិតា តេជសា យុតា|
      block |សមន្តា យោជនសតំ ផរិត្វា តិដ្ឋតិ សព្ពទា។|
    count |២៤២|
      block |តត្ថាហំ ទីឃមទ្ធានំ ទុក្ខំ វេទិស្ស វេទនំ|
      block |ផលំ បាបស្ស កម្មស្ស តស្មា សោចាមហំ ភុសំ។|
    count |២៤៣|
      block |តំ វោ វទាមិ ភទ្ទំ វោ យាវន្តេត្ថ សមាគតា|
      block |មាកត្ថ បាបកំ កម្មំ អាវិ វា យទិ វា រហោ។|
    count |២៤៤|
      block |សចេ តំ បាបកំ កម្មំ ករិស្សថ ករោថ វា|
      block |ន វោ ទុក្ខា បមុត្យត្ថិ ឧប្បច្ចាបិ បលាយតំ។|
    count |២៤៥|
      block |មត្តេយ្យា ហោថ បេត្តេយ្យា កុលេ ជេដ្ឋាបចាយិកា|
      block |សាមញ្ញា ហោថ ព្រហ្មញ្ញា ឯវំ សគ្គំ គមិស្សថាតិ។|
    stand |ធនបាលសេដ្ឋិបេតវត្ថុ សត្តមំ។|
  block |៨។ ចូឡសេដ្ឋិបេតវត្ថុ|
    count |២៤៦|
      block |នគ្គោ កិសោ បព្ពជិតោសិ ភន្តេ រត្តិំ កុហិំ គច្ឆសិ កិស្ស ហេតុ|
      block |អាចិក្ខ មេ តំ អបិ សក្កុណេមុ សព្ពេន វិត្តំ បដិបាទយេ តុវន្តិ។|
    count |២៤៧|
      block |ពារាណសី នគរំ ទូរឃុដ្ឋំ តត្ថាហំ គហបតិ អឌ្ឍកោ អហុ ទីនោ|
      block |អទាតា គេធិតមនោ អាមិសស្មិំ ទុស្សីល្យេន យមវិសយម្ហិ បត្តោ។|
    count |២៤៨|
      block |សោ សូចិកាយ កិលមិតោ តេហិ|
      block |តេនេវ ញាតីសុ យាមិ អាមិសកិញ្ចិក្ខហេតុ|
      block |អទានសីលា ន ច សទ្ទហន្តិ|
      block |ទានផលំ ហោតិ បរម្ហិ លោកេ។|
    count |២៤៩|
      block |ធីតា ច មយ្ហំ លបតេ អភិក្ខណំ ទស្សាមិ ទានំ បិតូនំ បិតាមហានំ|
      block |តមុបក្ខដំ បរិវិសយន្តិ ព្រាហ្មណា យាមិ អហំ អន្ធកវិន្ទំ ភោត្តុន្តិ។|
    count |២៥០|
      block |តមវោច រាជា អនុភវិយាន តម្បិ|
      block |ឯយ្យាសិ ខិប្បំ អហមបិ កស្សំ បូជំ|
      block |អាចិក្ខ មេ តំ យទិ អត្ថិ ហេតុ|
      block |សទ្ធាយិតំ ហេតុវចោ សុណោមាតិ។|
    count |២៥១|
      block |តថាតិ វត្វា អគមាសិ តត្ថ ភុញ្ជិំសុ ភត្តំ ន ច ទក្ខិណារហា|
      block |បច្ចាគមិ រាជគហំ បុនាបរំ បាតុរហោសិ បុរតោ ជនាធិបស្ស។|
    count |២៥២|
      block |ទិស្វាន បេតំ បុនទេវ អាគតំ រាជា អវោច អហមបិ កិំ ទទាមិ|
      block |អាចិក្ខ មេ តំ យទិ អត្ថិ ហេតុ យេន តុវំ ចិរតរំ បីណិតោ សិយាតិ។|
    count |២៥៣|
      block |ពុទ្ធញ្ច សង្ឃំ បរិវិសិយាន រាជ អន្នេន បានេន ច ចីវរេន|
      block |តំ ទក្ខិណំ អាទិស មេ ហិតាយ ឯវំ អហំ ចិរតរំ បីណិតោ សិយាតិ។|
    count |២៥៤|
      block |តតោ ច រាជា និបតិត្វា តាវទេ ទានំ សហត្ថា អតុលំ ទទិត្វា សង្ឃេ|
      block |អារោចេសិ បកតំ តថាគតស្ស តស្ស ច បេតស្ស ទក្ខិណំ អាទិសិត្ថ។|
    count |២៥៥|
      block |សោ បូជិតោ អតិវិយ សោភមានោ បាតុរហោសិ បុរតោ ជនាធិបស្ស|
      block |យក្ខោហមស្មិ បរមិទ្ធិបត្តោ ន មយ្ហមត្ថិ សមា សទិសា មានុសា។|
    count |២៥៦|
      block |បស្សានុភាវំ អបរិមិតំ មមយិទំ តយានុទិដ្ឋំ អតុលំ ទត្វា សង្ឃេ|
      block |សន្តប្បិតោ សតតំ សទា ពហូហិ យាមិ អហំ សុខិតោ មនុស្សទេវាតិ។|
    stand |ចូឡសេដ្ឋិបេតវត្ថុ អដ្ឋមំ និដ្ឋិតំ។|
    stand |ភាណវារំ បឋមំ និដ្ឋិតំ។|
  block |៩។ អង្កុរបេតវត្ថុ|
    count |២៥៧|
      block |យស្ស អត្ថាយ គច្ឆាម កម្ពោជំ ធនហារកា|
      block |អយំ កាមទទោ យក្ខោ ឥមំ យក្ខំ នយាមសេ។|
    count |២៥៨|
      block |ឥមំ យក្ខំ គហេត្វាន សាធុកេន បសយ្ហ វា|
      block |យានំ អារោបយិត្វាន ខិប្បំ គច្ឆាម ទ្វារកន្តិ។|
    count |២៥៩|
      block |យស្ស រុក្ខស្ស ឆាយាយ និសីទេយ្យ សយេយ្យ វា|
      block |ន តស្ស សាខំ ភញ្ជេយ្យ មិត្តទុព្ភោ ហិ បាបកោតិ។|
    count |២៦០|
      block |យស្ស រុក្ខស្ស ឆាយាយ និសីទេយ្យ សយេយ្យ វា|
      block |ខន្ធម្បិ តស្ស ឆិន្ទេយ្យ អត្ថោ ចេ តាទិសោ សិយាតិ។|
    count |២៦១|
      block |យស្ស រុក្ខស្ស ឆាយាយ និសីទេយ្យ សយេយ្យ វា|
      block |ន តស្ស បត្តំ ភិន្ទេយ្យ មិត្តទុព្ភោ ហិ បាបកោតិ។|
    count |២៦២|
      block |យស្ស រុក្ខស្ស ឆាយាយ និសីទេយ្យ សយេយ្យ វា|
      block |សមូលម្បិ តំ អព្ពុហេ អត្ថោ ចេ តាទិសោ សិយាតិ។|
    count |២៦៣|
      block |យស្សេករត្តិម្បិ ឃរេ វសេយ្យ យត្ថន្នបានំ បុរិសោ លភេថ|
      block |ន តស្ស បាបំ មនសាបិ ចិន្តយេ កតញ្ញុតា សប្បុរិសេហិ វណ្ណិតា។|
    count |២៦៤|
      block |យស្សេករត្តិម្បិ ឃរេ វសេយ្យ អន្នេន បានេន ឧបដ្ឋិតោ សិយា|
      block |ន តស្ស បាបំ មនសាបិ ចិន្តយេ អទុព្ភបាណី ទហតេ មិត្តទុព្ភិំ។|
    count |២៦៥|
      block |យោ បុព្ពេ កតកល្យាណោ បច្ឆា បាបេន ហិំសតិ|
      block |អល្លបាណិហតោ បោសោ ន សោ ភទ្រានិ បស្សតីតិ។|
    count |២៦៦|
      block |នាហំ ទេវេន វា មនុស្សេន វា ឥស្សរិយេន វាហំ សុប្បសយ្ហោ|
      block |យក្ខោហមស្មិ បរមិទ្ធិបត្តោ ទូរង្គមោ វណ្ណពលូបបន្នោតិ។|
    count |២៦៧|
      block |បាណិ តេ សព្ពសោ វណ្ណោ បញ្ចធារោ មធុស្សវោ|
      block |នានារសា បគ្ឃរន្តិ មញ្ញេហំ តំ បុរិន្ទទន្តិ។|
    count |២៦៨|
      block |នាម្ហិ ទេវោ ន គន្ធព្ពោ នាបិ សក្កោ បុរិន្ទទោ|
      block |បេតំ មំ អង្កុរ ជានាហិ រោរុវម្ហា ឥធាគតន្តិ។|
    count |២៦៩|
      block |កិំសីលោ កិំសមាចារោ រោរុវស្មិំ បុរេ តុវំ|
      block |កេន តេ ព្រហ្មចរិយេន បុញ្ញំ បាណិម្ហិ ឥជ្ឈតីតិ។|
    count |២៧០|
      block |តុន្នវាយោ បុរេ អាសិំ រោរុវស្មិំ តទា អហំ|
      block |សុកិច្ឆវុត្តិ កបណោ ន មេ វិជ្ជតិ ទាតវេ។|
    count |២៧១|
      block |និវេសនញ្ច មេ អាសិ អសយ្ហស្ស ឧបន្តិកេ|
      block |សទ្ធស្ស ទានបតិនោ កតបុញ្ញស្ស លជ្ជិនោ។|
    count |២៧២|
      block |តត្ថ យាចនកា យន្តិ នានាគោត្តា វនិព្ពកា|
      block |តេ ច មំ តត្ថ បុច្ឆន្តិ អសយ្ហស្ស និវេសនំ។|
    count |២៧៣|
      block |កត្ថ គច្ឆាម ភទ្ទំ វោ កត្ថ ទានំ បទីយតិ|
      block |តេសាហំ បុដ្ឋោ អក្ខាមិ អសយ្ហស្ស និវេសនំ។|
    count |២៧៤|
      block |បគ្គយ្ហ ទក្ខិណំ ពាហុំ ឯត្ថ គច្ឆថ ភទ្ទំ វោ|
      block |ឯត្ថ ទានំ បទីយតិ អសយ្ហស្ស និវេសនេ។|
    count |២៧៥|
      block |តេន បាណិ កាមទទោ តេន បាណិ មធុស្សវោ|
      block |តេន មេ ព្រហ្មចរិយេន បុញ្ញំ បាណិម្ហិ ឥជ្ឈតីតិ។|
    count |២៧៦|
      block |ន កិរ ត្វំ អទា ទានំ សកបាណីហិ កស្សចិ|
      block |បរស្ស ទានំ អនុមោទមានោ បាណិំ បគ្គយ្ហ បាវទិ។|
    count |២៧៧|
      block |តេន បាណិ កាមទទោ តេន បាណិ មធុស្សវោ|
      block |តេន តេ ព្រហ្មចរិយេន បុញ្ញំ បាណិម្ហិ ឥជ្ឈតិ។|
    count |២៧៨|
      block |យោ សោ ទានមទា ភន្តេ បសន្នោ សកបាណិភិ|
      block |សោ ហិត្វា មានុសំ ទេហំ កិំ នុ សោ ទិសតំ គតោតិ។|
    count |២៧៩|
      block |នាហំ បជានាមិ អសយ្ហសាហិនោ អង្គីរសស្ស គតិំ អាគតិំ វា|
      block |សុតញ្ច មេ វេស្សវណស្ស សន្តិកេ សក្កស្ស សហព្យតំ គតោ អសយ្ហោតិ។|
    count |២៨០|
      block |អលមេវ កាតុំ កល្យាណំ ទានំ ទាតុំ យថារហំ|
      block |បាណិំ កាមទទំ ទិស្វា កោ បុញ្ញំ ន ករិស្សតិ។|
    count |២៨១|
      block |សោ ហិ នូន ឥតោ គន្ត្វា អនុប្បត្វាន ទ្វារកំ|
      block |ទានំ បដ្ឋបយិស្សាមិ យំ មមស្ស សុខាវហំ។|
    count |២៨២|
      block |ទស្សាមន្នញ្ច បានញ្ច វត្ថសេនាសនានិ ច|
      block |បបញ្ច ឧទបានញ្ច ទុគ្គេ សង្កមនានិ ចាតិ។|
    count |២៨៣|
      block |កេន តេ អង្គុលី កុណា មុខញ្ច កុណលីកតំ|
      block |អក្ខីនិ ច បគ្ឃរន្តិ កិំ បាបំ បកតំ តយាតិ។|
    count |២៨៤|
      block |អង្គីរសស្ស គហបតិនោ សទ្ធស្ស ឃរមេសិនោ|
      block |តស្សាហំ ទានវិស្សគ្គេ ទានេ អធិកតោ អហុំ។|
    count |២៨៥|
      block |តត្ថ យាចនកេ ទិស្វា អាគតេ ភោជនត្ថិកេ|
      block |ឯកមន្តំ អបក្កម្ម អកាសិំ កុណលិំ មុខំ។|
    count |២៨៦|
      block |តេន មេ អង្គុលី កុណា មុខញ្ច កុណលីកតំ|
      block |អក្ខីនិ មេ បគ្ឃរន្តិ តំ បាបំ បកតំ មយាតិ។|
    count |២៨៧|
      block |ធម្មេន តេ កាបុរិស មុខញ្ច កុណលីកតំ|
      block |អក្ខីនិ ច បគ្ឃរន្តិ យំ តំ បរស្ស ទានស្ស|
      block |អកាសិ កុណលិំ មុខំ។|
    count |២៨៨|
      block |កថំ ហិ ទានំ ទទមានោ ករេយ្យ បរបត្តិយំ|
      block |អន្នំ បានំ ខាទនីយំ វត្ថសេនាសនានិ ច។|
    count |២៨៩|
      block |សោ ហិ នូន ឥតោ គន្ត្វា អនុប្បត្វាន ទ្វារកំ|
      block |ទានំ បដ្ឋបយិស្សាមិ យំ មមស្ស សុខាវហំ។|
    count |២៩០|
      block |ទស្សាមន្នញ្ច បានញ្ច វត្ថសេនាសនានិ ច|
      block |បបញ្ច ឧទបានញ្ច ទុគ្គេ សង្កមនានិ ចាតិ។|
    count |២៩១|
      block |តតោ ហិ សោ និវត្តិត្វា អនុប្បត្វាន ទ្វារកំ|
      block |ទានំ បដ្ឋបយិ អង្កុរោ យំតុមស្ស សុខាវហំ។|
    count |២៩២|
      block |អទា អន្នញ្ច បានញ្ច វត្ថសេនាសនានិ ច|
      block |បបញ្ច ឧទបានញ្ច វិប្បសន្នេន ចេតសា។|
    count |២៩៣|
      block |កោ ឆាតោ កោ ច តសិតោ កោ វត្ថំ បរិទហិស្សតិ|
      block |កស្ស សន្តានិ យោគ្គានិ ឥតោ យោជេន្តុ វាហនំ។|
    count |២៩៤|
      block |កោ ឆត្តិច្ឆតិ គន្ធញ្ច កោ មាលំ កោ ឧបាហនំ|
      block |ឥតិស្សុ តត្ថ ឃោសេន្តិ កប្បកា សូទមាគធា|
      block |សទា សាយញ្ច បាតោ ច អង្កុរស្ស និវេសនេ។|
    count |២៩៥|
      block |សុខំ សុបតិ អង្កុរោ ឥតិ ជានាតិ មំ ជនោ|
      block |ទុក្ខំ សុបាមិ សិន្ធក យំ ន បស្សាមិ យាចកេ។|
    count |២៩៦|
      block |សុខំ សុបតិ អង្កុរោ ឥតិ ជានាតិ មំ ជនោ|
      block |ទុក្ខំ សិន្ធក សុបាមិ អប្បកេ សុ វនិព្ពកេតិ។|
    count |២៩៧|
      block |សក្កោ ចេ តេ វរំ ទជ្ជា តាវតិំសានមិស្សរោ|
      block |កិស្ស សព្ពស្ស លោកស្ស វរមានោ វរំ វរេតិ។|
    count |២៩៨|
      block |សក្កោ ចេ មេ វរំ ទជ្ជា តាវតិំសានមិស្សរោ|
      block |កាលុដ្ឋិតស្ស មេ សតោ សុរិយុគ្គមនំ បតិ|
      block |ទិព្ពា ភក្ខា បាតុភវេយ្យុំ សីលវន្តោ ច យាចកា។|
    count |២៩៩|
      block |ទទតោ មេ ន ខីយេថ ទត្វា នានុតបេយ្យហំ|
      block |ទទំ ចិត្តំ បសាទេយ្យំ ឯតំ សក្កំ វរំ វរេតិ។|
    count |៣០០|
      block |ន សព្ពវិត្តានិ បរេ បវេច្ឆេ ទទេយ្យ ទានញ្ច ធនញ្ច រក្ខេ|
      block |តស្មា ហិ ទានា ធនមេវ សេយ្យោ អតិប្បទានេន កុលា ន ហោន្តិ។|
    count |៣០១|
      block |អទានមតិទានញ្ច នប្បសំសន្តិ បណ្ឌិតា|
      block |តស្មា ហិ ទានា ធនមេវ សេយ្យោ សមេន វត្តេយ្យ ស ធីរធម្មោតិ។|
    count |៣០២|
      block |អហោ វត រេ អហមេវ ទជ្ជំ សន្តោ ច មំ សប្បុរិសា ភជេយ្យុំ|
      block |មេឃោវ និន្នានិ បរិបូរយន្តោ សន្តប្បយេ សព្ពវនិព្ពកានំ។|
    count |៣០៣|
      block |យស្ស យាចនកេ ទិស្វា មុខវណ្ណោ បសីទតិ|
      block |ទត្វា អត្តមនោ ហោតិ តំ ឃរំ វសតោ សុខំ។|
    count |៣០៤|
      block |យស្ស យាចនកេ ទិស្វា មុខវណ្ណោ បសីទតិ|
      block |ទត្វា អត្តមនោ ហោតិ ឯសា យញ្ញស្ស សម្បទា។|
    count |៣០៥|
      block |បុព្ពេវ ទានា សុមនោ ទទំ ចិត្តំ បសាទយេ|
      block |ទត្វា អត្តមនោ ហោតិ ឯសា យញ្ញស្ស សម្បទាតិ។|
    count |៣០៦|
      block |សដ្ឋិ វាហសហស្សានិ អង្កុរស្ស និវេសនេ|
      block |ភោជនំ ទីយតេ និច្ចំ បុញ្ញបេក្ខស្ស ជន្តុនោ។|
    count |៣០៧|
      block |តិសហស្សានិ សូទានិ ហិ អាមុត្តមណិកុណ្ឌលា|
      block |អង្កុរំ ឧបជីវន្តិ ទានេ យញ្ញស្ស វាវដា។|
    count |៣០៨|
      block |សដ្ឋិ បុរិសសហស្សានិ អាមុត្តមណិកុណ្ឌលា|
      block |អង្កុរស្ស មហាទានេ កដ្ឋំ ផាលេន្តិ មាណវា។|
    count |៣០៩|
      block |សោឡសិត្ថិសហស្សានិ សព្ពាលង្ការភូសិតា|
      block |អង្កុរស្ស មហាទានេ វិធា បិណ្ឌេន្តិ នារិយោ។|
    count |៣១០|
      block |សោឡសិត្ថិសហស្សានិ សព្ពាលង្ការភូសិតា|
      block |អង្កុរស្ស មហាទានេ ទព្ពិគាហា ឧបដ្ឋិតា។|
    count |៣១១|
      block |ពហុំ ពហូនំ បាទាសិ ចិរំ បាទាសិ ខត្តិយោ|
      block |សក្កច្ចញ្ច សហត្ថា ច ចិត្តីកត្វា បុនប្បុនំ។|
    count |៣១២|
      block |ពហូ មាសេ ច បក្ខេ ច ឧតុសំវច្ឆរានិ ច|
      block |មហាទានំ បវត្តេសិ អង្កុរោ ទីឃមន្តរំ។|
    count |៣១៣|
      block |ឯវំ ទត្វា យជិត្វា ច អង្កុរោ ទីឃមន្តរំ|
      block |សោ ហិត្វា មានុសំ ទេហំ តាវតិំសូបគោ អហុ។|
    count |៣១៤|
      block |កដច្ឆុភិក្ខំ ទត្វាន អនុរុទ្ធស្ស ឥន្ទកោ|
      block |សោ ហិត្វា មានុសំ ទេហំ តាវតិំសូបគោ អហុ។|
    count |៣១៥|
      block |ទសហិ ឋានេហិ អង្កុរំ ឥន្ទកោ អតិរោចតិ|
      block |រូបេ សទ្ទេ រសេ គន្ធេ ផោដ្ឋព្ពេ ច មនោរមេ។|
    count |៣១៦|
      block |អាយុនា យសសា ចេវ វណ្ណេន ច សុខេន ច|
      block |អាធិបច្ចេន អង្កុរំ ឥន្ទកោ អតិរោចតិ។|
    count |៣១៧|
      block |តាវតិំសេ យទា ពុទ្ធោ សិលាយំ បណ្ឌុកម្ពលេ|
      block |បារិច្ឆត្តកមូលម្ហិ វិហាសិ បុរិសុត្តមោ។|
    count |៣១៨|
      block |ទសសុ លោកធាតូសុ សន្និបតិត្វាន ទេវតា|
      block |បយិរុបាសន្តិ សម្ពុទ្ធំ វសន្តំ នគមុទ្ធនិ។|
    count |៣១៩|
      block |ន កោចិ ទេវោ វណ្ណេន សម្ពុទ្ធំ អតិរោចតិ|
      block |សព្ពេ ទេវេ អតិក្កម្ម សម្ពុទ្ធោវ វិរោចតិ។|
    count |៣២០|
      block |យោជនានិ ទស ទ្វេ ច អង្កុរោយំ តទា អហុ|
      block |អវិទូរេវ ពុទ្ធស្ស ឥន្ទកោ អតិរោចតិ។|
    count |៣២១|
      block |ឱលោកេត្វាន សម្ពុទ្ធោ អង្កុរញ្ចាបិ ឥន្ទកំ|
      block |ទក្ខិណេយ្យំ សម្ភាវេន្តោ ឥទំ វចនមព្រវិ។|
    count |៣២២|
      block |មហាទានំ តយា ទិន្នំ អង្កុរ ទីឃមន្តរំ|
      block |អតិទូរេ និសិន្នោសិ អាគច្ឆ មម សន្តិកេតិ។|
    count |៣២៣|
      block |ចោទិតោ ភាវិតត្តេន អង្កុរោ ឥទមព្រវិ|
      block |កិំ មយ្ហំ តេន ទានេន ទក្ខិណេយ្យេន សុញ្ញតំ។|
    count |៣២៤|
      block |អយំ សោ ឥន្ទកោ យក្ខោ ទជ្ជា ទានំ បរិត្តកំ|
      block |អតិរោចតិ អម្ហេហិ ចន្ទោ តារគណេ យថាតិ។|
    count |៣២៥|
      block |ឧជ្ជង្គលេ យថា ខេត្តេ ពីជំ ពហុម្បិ រោបិតំ|
      block |ន វិបុលផលំ ហោតិ នបិ តោសេតិ កស្សកំ។|
    count |៣២៦|
      block |តថេវ ទានំ ពហុកំ ទុស្សីលេសុ បតិដ្ឋិតំ|
      block |ន វិបុលផលំ ហោតិ នបិ តោសេតិ ទាយកំ។|
    count |៣២៧|
      block |យថាបិ ភទ្ទកេ ខេត្តេ ពីជំ អប្បម្បិ រោបិតំ|
      block |សម្មា ធារំ បវេច្ឆន្តេ ផលំ តោសេតិ កស្សកំ។|
    count |៣២៨|
      block |តថេវ សីលវន្តេសុ គុណវន្តេសុ តាទិសុ|
      block |អប្បកម្បិ កតំ ការំ បុញ្ញំ ហោតិ មហប្ផលន្តិ។|
    count |៣២៩|
      block |វិចេយ្យ ទានំ ទាតព្ពំ យត្ថ ទិន្នំ មហប្ផលំ|
      block |វិចេយ្យ ទានំ ទត្វាន សគ្គំ គច្ឆន្តិ ទាយកា។|
    count |៣៣០|
      block |វិចេយ្យ ទានំ សុគតប្បសត្ថំ យេ ទក្ខិណេយ្យា ឥធ ជីវលោកេ|
      block |ឯតេសុ ទិន្នានិ មហប្ផលានិ ពីជានិ វុត្តានិ យថា សុខេត្តេតិ។|
    stand |អង្កុរបេតវត្ថុ នវមំ។|
  block |១០។ ឧត្តរមាតុបេតិវត្ថុ|
    count |៣៣១|
      block |ទិវាវិហារគតំ ភិក្ខុំ គង្គាតីរេ និសិន្នកំ|
      block |តំ បេតី ឧបសង្កម្ម ទុព្ពណ្ណា ភីរុទស្សនា។|
    count |៣៣២|
      block |កេសា ចស្សា អតិទីឃា យាវភូមាវលម្ពរេ|
      block |កេសេហិ សា បដិច្ឆន្នា សមណំ ឯតទព្រវិ។|
    count |៣៣៣|
      block |បញ្ចបណ្ណាសវស្សានិ យតោ កាលង្កតា អហំ|
      block |នាភិជានាមិ ភុត្តំ វា បីតំ វា បន បានិយំ|
      block |ទេហិ ត្វំ បានិយំ ភន្តេ តសិតា បានិយាយ មេតិ។|
    count |៣៣៤|
      block |អយំ សីតោទិកា គង្គា ហិមវន្តតោ សន្ទតិ|
      block |បិវ ឯត្តោ គហេត្វាន កិំ មំ យាចសិ បានិយន្តិ។|
    count |៣៣៥|
      block |សចាហំ ភន្តេ គង្គាយ សយំ គណ្ហាមិ បានិយំ|
      block |លោហិតំ មេ បរិវត្តតិ តស្មា យាចាមិ បានិយន្តិ។|
    count |៣៣៦|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន គង្គា តេ ហោតិ លោហិតន្តិ។|
    count |៣៣៧|
      block |បុត្តោ មេ ឧត្តរោ នាម សទ្ធោ អាសិ ឧបាសកោ|
      block |សោ ច មយ្ហំ អកាមាយ សមណានំ បវេច្ឆតិ។|
    count |៣៣៨|
      block |ចីវរំ បិណ្ឌបាតញ្ច បច្ចយំ សយនាសនំ|
      block |តមហំ បរិភាសាមិ មច្ឆេរេន ឧបទ្ទុតា។|
    count |៣៣៩|
      block |យំ ត្វំ មយ្ហំ អកាមាយ សមណានំ បវេច្ឆសិ|
      block |ចីវរំ បិណ្ឌបាតញ្ច បច្ចយំ សយនាសនំ។|
    count |៣៤០|
      block |ឯតំ តេ បរលោកស្មិំ លោហិតំ ហោតុ ឧត្តរ|
      block |តស្ស កម្មស្ស វិបាកេន គង្គា មេ ហោតិ លោហិតន្តិ។|
    stand |ឧត្តរមាតុបេតិវត្ថុ ទសមំ។|
  block |១១។ សុត្តបេតវត្ថុ|
    count |៣៤១|
      block |អហំ បុរេ បព្ពជិតស្ស ភិក្ខុនោ សុត្តំ អទាសិំ ឧបសង្កម្ម យាចិតា|
      block |តស្ស វិបាកោ វិបុលផលូបលព្ភតិ ពហុកា ច មេ ឧប្បជ្ជរេ វត្ថកោដិយោ។|
    count |៣៤២|
      block |បុប្ផាភិកិណ្ណំ រមិតំ វិមានំ អនេកចិត្តំ នរនារិសេវិតំ|
      block |សាហំ ភុញ្ជាមិ ច បារុបាមិ ច បហូតវិត្តា ន ច តាវ ខីយតិ។|
    count |៣៤៣|
      block |តស្សេវ កម្មស្ស វិបាកមន្វយា សុខញ្ច សាតញ្ច ឥធូបលព្ភតិ|
      block |សាហំ គន្ត្វា បុនទេវ មានុសំ កាហាមិ បុញ្ញានិ នយយ្យបុត្ត មន្តិ។|
    count |៣៤៤|
      block |សត្ត តុវំ វស្សសតា ឥធាគតា|
      block |ជិណ្ណា ច វុឌ្ឍា ច តហិំ ភវិស្សសិ|
      block |សព្ពេវ តេ កាលកតា ច ញាតកា|
      block |កិំ តត្ថ គន្ត្វាន ឥតោ ករិស្សសីតិ។|
    count |៣៤៥|
      block |សត្តេវ វស្សានិ ឥធាគតាយ មេ ទិព្ពញ្ច សុខញ្ច សមប្បិតាយ|
      block |សាហំ គន្ត្វាន បុនទេវ មានុសំ កាហាមិ បុញ្ញានិ នយយ្យបុត្ត មន្តិ។|
    count |៣៤៦|
      block |សោ តំ គហេត្វាន បសយ្ហ ពាហាយំ បច្ចានយិត្វាន ថេរិំ សុទុព្ពលំ|
      block |វជ្ជេសិ អញ្ញម្បិ ជនំ ឥធាគតំ ករោថ បុញ្ញានិ សុខូបលព្ភតិ។|
    count |៣៤៧|
      block |ទិដ្ឋា មយា អកតេន សាធុនា បេតា វិហញ្ញន្តិ តថេវ មនុស្សា|
      block |កម្មញ្ច កត្វា សុខវេទនីយំ ទេវា មនុស្សា ច សុខេ ឋិតា បជាតិ។|
    stand |សុត្តបេតវត្ថុ ឯកាទសមំ។|
  block |១២។ កណ្ណមុណ្ឌបេតិវត្ថុ|
    count |៣៤៨|
      block |សោណ្ណសោបានផលកា សោណ្ណវាលុកសន្ថតា|
      block |តត្ថ សោគន្ធិយា វគ្គូ សុចិគន្ធា មនោរមា។|
    count |៣៤៩|
      block |នានារុក្ខេហិ សញ្ឆន្នា នានាគន្ធសមេរិតា|
      block |នានាបទុមសញ្ឆន្នា បុណ្ឌរីកសមោតតា។|
    count |៣៥០|
      block |សុរភិំ សម្បវាយន្តិ មនុញ្ញា មាលុតេរិតា|
      block |ហំសកោញ្ចាភិរុទា ច ចក្កវក្កាភិកូជិតា។|
    count |៣៥១|
      block |នានាទិជគណាកិណ្ណា នានាសរគណាយុតា|
      block |នានាផលធរា រុក្ខា នានាបុប្ផធរា វនា។|
    count |៣៥២|
      block |ន មនុស្សេសុ ឦទិសំ នគរំ យាទិសំ ឥទំ|
      block |បាសាទា ពហុកា តុយ្ហំ សោវណ្ណរូបិយាមយា|
      block |ទទ្ទល្លមានា អាភេន្តិ សមន្តា ចតុរោ ទិសា។|
    count |៣៥៣|
      block |បញ្ច ទាសិសតា តុយ្ហំ យា តេមា បរិចារិកា|
      block |តា កម្ពុកាយូរធរា កញ្ចនាវេឡភូសិតា។|
    count |៣៥៤|
      block |បល្លង្កា ពហុកា តុយ្ហំ សោវណ្ណរូបិយាមយា|
      block |កទលិមិគសញ្ឆន្នា សជ្ជា គោនកសន្ថតា។|
    count |៣៥៥|
      block |យត្ថ ត្វំ វាសូបគតា សព្ពកាមសមិទ្ធិនី|
      block |សម្បត្តាយឌ្ឍរត្តាយ តតោ ឧដ្ឋាយ គច្ឆសិ។|
    count |៣៥៦|
      block |ឧយ្យានភូមិំ គន្ត្វាន បោក្ខរញ្ញា សមន្តតោ|
      block |តស្សា តីរេ តុវំ ឋាសិ ហរិតេ សទ្ទលេ សុភេ។|
    count |៣៥៧|
      block |តតោ តេ កណ្ណមុណ្ឌោ សុនខោ អង្គមង្គានិ ខាទតិ|
      block |យទា ច ខាយិតា អាសិ អដ្ឋិសង្ខលិកា កតា|
      block |ឱគាហសិ បោក្ខរណិំ ហោតិ កាយោ យថា បុរេ។|
    count |៣៥៨|
      block |តតោ ត្វំ អង្គបច្ចង្គី សុចារុ បិយទស្សនា|
      block |វត្ថេន បារុបិត្វាន អាយាសិ មម សន្តិកំ។|
    count |៣៥៩|
      block |កិំ នុ កាយេន វាចាយ មនសា ទុក្កដំ កតំ|
      block |កិស្ស កម្មវិបាកេន កណ្ណមុណ្ឌោ សុនខោ តវអង្គមង្គានិ ខាទតីតិ។|
    count |៣៦០|
      block |កិមិលាយំ គហបតិ សទ្ធោ អាសិ ឧបាសកោ|
      block |តស្សាហំ ភរិយា អាសិំ ទុស្សីលា អតិចារិនី។|
    count |៣៦១|
      block |សោ មំ អតិចរមានាយ សាមិកោ ឯតទព្រវិ|
      block |នេតំ ឆន្នំ បតិរូបំ យំ ត្វំ អតិចរាសិ មំ។|
    count |៣៦២|
      block |សាហំ ឃោរញ្ច សបថំ មុសាវាទញ្ច ភាសិសំ|
      block |នាហំ តំ អតិចរាមិ កាយេន ឧទ ចេតសា។|
    count |៣៦៣|
      block |សចាហំ តំ អតិចរាមិ កាយេន ឧទ ចេតសា|
      block |កណ្ណមុណ្ឌោ យំ សុនខោ អង្គមង្គានិ ខាទតុ។|
    count |៣៦៤|
      block |តស្ស កម្មស្ស វិបាកំ មុសាវាទស្ស ចូភយំ|
      block |សត្តេវ វស្សសតានិ អនុភូតំ យតោ ហិ មេ|
      block |កណ្ណមុណ្ឌោ ច សុនខោ អង្គមង្គានិ ខាទតិ។|
    count |៣៦៥|
      block |ត្វញ្ច ទេវ ពហុការោ អត្ថាយ មេ ឥធាគតោ|
      block |សុមុត្តាហំ កណ្ណមុណ្ឌស្ស អសោកា អកុតោភយា។|
    count |៣៦៦|
      block |តាហំ ទេវ នមស្សាមិ យាចាមិ បញ្ជលីកតា|
      block |ភុញ្ជ អមានុសេ កាមេ រម ទេវ មយា សហាតិ។|
    count |៣៦៧|
      block |ភុត្តា អមានុសា កាមា រមិតោម្ហិ តយា សហ|
      block |តាហំ សុភគេ យាចាមិ ខិប្បំ បដិនយាហិ មន្តិ។|
    stand |កណ្ណមុណ្ឌបេតិវត្ថុ ទ្វាទសមំ។|
  block |១៣។ ឧព្ពរិបេតវត្ថុ|
    count |៣៦៨|
      block |អហុ រាជា ព្រហ្មទត្តោ បញ្ចាលានំ រថេសភោ|
      block |អហោរត្តានមច្ចយា រាជា កាលមក្រុព្ពថ។|
    count |៣៦៩|
      block |តស្ស អាឡាហនំ គន្ត្វា ភរិយា កន្ទតិ ឧព្ពរី|
      block |ព្រហ្មទត្តំ អបស្សន្តី ព្រហ្មទត្តាតិ កន្ទតិ។|
    count |៣៧០|
      block |ឥសិ ច តត្ថ អាគច្ឆិ សម្បន្នចរណោ មុនិ|
      block |សោ ច តត្ថ អបុច្ឆិត្ថ យេ តត្ថ សុសមាគតា។|
    count |៣៧១|
      block |កស្ស ឥទំ អាឡាហនំ នានាគន្ធសមេរិតំ|
      block |កស្សាយំ កន្ទតិ ភរិយា ឥតោ ទូរគតំ បតិំ|
      block |ព្រហ្មទត្តំ អបស្សន្តី ព្រហ្មទត្តាតិ កន្ទតិ។|
    count |៣៧២|
      block |តេ ច តត្ថ វិយាកំសុ យេ តត្ថ សុសមាគតា|
      block |ព្រហ្មទត្តស្ស ភទន្តេ ព្រហ្មទត្តស្ស មារិស។|
    count |៣៧៣|
      block |តស្ស ឥទំ អាឡាហនំ នានាគន្ធសមេរិតំ|
      block |តស្សាយំ កន្ទតិ ភរិយា ឥតោ ទូរគតំ បតិំ|
      block |ព្រហ្មទត្តំ អបស្សន្តី ព្រហ្មទត្តាតិ កន្ទតិ។|
    count |៣៧៤|
      block |ឆឡាសីតិសហស្សានិ ព្រហ្មទត្តស្សនាមកា|
      block |ឥមស្មិំ អាឡាហនេ ទឌ្ឍា តេសំ កមនុសោចសីតិ។|
    count |៣៧៥|
      block |យោ រាជា ចូឡនីបុត្តោ បញ្ចាលានំ រថេសភោ|
      block |តំ ភន្តេ អនុសោចាមិ ភត្តារំ សព្ពកាមទន្តិ។|
    count |៣៧៦|
      block |សព្ពេ វាហេសុំ រាជានោ ព្រហ្មទត្តស្សនាមកា|
      block |សព្ពេវចូឡនីបុត្តា បញ្ចាលានំ រថេសភា។|
    count |៣៧៧|
      block |សព្ពេសំ អនុបុព្ពេន មហេសិត្តមការយិ|
      block |កស្មា បុរិមកេ ហិត្វា បច្ឆិមំ អនុសោចសីតិ។|
    count |៣៧៨|
      block |អាតុមេ ឥត្ថិភូតាយ ទីឃរត្តាយ មារិស|
      block |យស្សា មេ ឥត្ថិភូតាយ សំសារេ ពហុភាសសីតិ។|
    count |៣៧៩|
      block |អហុ ឥត្ថី អហុ បុរិសោ បសុយោនិម្បិ អាគមា|
      block |ឯវមេតំ អតីតានំ បរិយន្តោ ន ទិស្សតីតិ។|
    count |៣៨០|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |៣៨១|
      block |អព្ពហី វត មេ សល្លំ សោកំ ហទយនិស្សិតំ|
      block |យោ មេ សោកបរេតាយ បតិសោកំ អបានុទិ។|
    count |៣៨២|
      block |សាហំ អព្ពូឡ្ហសល្លាស្មិ សីតិភូតាស្មិ និព្ពុតា|
      block |ន សោចាមិ ន រោទាមិ តវ សុត្វា មហាមុនីតិ។|
    count |៣៨៣|
      block |តស្ស តំ វចនំ សុត្វា សមណស្ស សុភាសិតំ|
      block |បត្តចីវរមាទាយ បព្ពជិ អនគារិយំ។|
    count |៣៨៤|
      block |សា ច បព្ពជិតា សន្តា អគារស្មា អនគារិយំ|
      block |មេត្តាចិត្តំ អភាវេសិ ព្រហ្មលោកូបបត្តិយា។|
    count |៣៨៥|
      block |គាមា គាមំ វិចរន្តី និគមេ រាជធានិយោ|
      block |ឧរុវេលា នាម សោ គាមោ យត្ថ កាលមក្រុព្ពថ។|
    count |៣៨៦|
      block |មេត្តាចិត្តំ អាភាវេត្វា ព្រហ្មលោកូបបត្តិយា|
      block |ឥត្ថិចិត្តំ វិរាជេត្វា ព្រហ្មលោកូបគា អហូតិ។|
      block |មោចកំ មាតា មត្តា ច នន្ទា កុណ្ឌលីនា ឃដោ|
      block |ទ្វេ សេដ្ឋី តុន្នវាយោ ច ឧត្តរ សុត្តកណ្ណ ឧព្ពរីតិ។|
    stand |ឧព្ពរិបេតវត្ថុ តេរសមំ។|
    stand |ឧព្ពរិវគ្គោ ទុតិយោ និដ្ឋិតោ។|
    block |តស្សុទ្ទានំ|
