block |១៣។ លោកវគ្គោ|
  count |១៦៧|
    block |ហីនំ ធម្មំ ន សេវេយ្យ បមាទេន ន សំវសេ|
    block |មិច្ឆាទិដ្ឋិំ ន សេវេយ្យ ន សិយា លោកវឌ្ឍនោ។|
  count |១៦៨|
    block |ឧត្តិដ្ឋេ នប្បមជ្ជេយ្យ ធម្មំ សុចរិតំ ចរេ|
    block |ធម្មចារី សុខំ សេតិ អស្មិំ លោកេ បរម្ហិ ច។|
  count |១៦៩|
    block |ធម្មំ ចរេ សុចរិតំ ន នំ ទុច្ចរិតំ ចរេ|
    block |ធម្មចារី សុខំ សេតិ អស្មិំ លោកេ បរម្ហិ ច។|
  count |១៧០|
    block |យថា បុព្ពុឡកំ បស្សេ យថា បស្សេ មរីចិកំ|
    block |ឯវំ លោកំ អវេក្ខន្តំ មច្ចុរាជា ន បស្សតិ។|
  count |១៧១|
    block |ឯថ បស្សថិមំ លោកំ ចិត្តំ រាជរថូបមំ|
    block |យត្ថ ពាលា វិសីទន្តិ នត្ថិ សង្គោ វិជានតំ។|
  count |១៧២|
    block |យោ ច បុព្ពេ បមជ្ជិត្វា បច្ឆា សោ នប្បមជ្ជតិ|
    block |សោមំ លោកំ បភាសេតិ អព្ភា មុត្តោវ ចន្ទិមា។|
  count |១៧៣|
    block |យស្ស បាបំ កតំ កម្មំ កុសលេន បិធីយតិ|
    block |សោមំ លោកំ បភាសេតិ អព្ភា មុត្តោវ ចន្ទិមា។|
  count |១៧៤|
    block |អន្ធភូតោ អយំ លោកោ តនុកេត្ថ វិបស្សតិ|
    block |សកុណោ ជាលមុត្តោវ អប្បោ សគ្គាយ គច្ឆតិ។|
  count |១៧៥|
    block |ហំសាទិច្ចបថេ យន្តិ អាកាសេ យន្តិ ឥទ្ធិយា|
    block |នីយន្តិ ធីរា លោកម្ហា ជេត្វា មារំ សវាហិនិំ។|
  count |១៧៦|
    block |ឯកំ ធម្មំ អតីតស្ស មុសាវាទិស្ស ជន្តុនោ|
    block |វិតិណ្ណបរលោកស្ស នត្ថិ បាបំ អការិយំ។|
  count |១៧៧|
    block |ន វេ កទរិយា ទេវលោកំ វជន្តិ ពាលា ហវេ នប្បសំសន្តិ ទានំ|
    block |ធីរោ ច ទានំ អនុមោទមានោ តេនេវ សោ ហោតិ សុខី បរត្ថ។|
  count |១៧៨|
    block |បថព្យា ឯករជ្ជេន សគ្គស្ស គមនេន វា|
    block |សព្ពលោកាធិបច្ចេន សោតាបត្តិផលំ វរំ។|
  stand |លោកវគ្គោ តេរសមោ និដ្ឋិតោ។|
