block |២៦។ ព្រាហ្មណវគ្គោ|
  count |៣៨៣|
    block |ឆិន្ទ សោតំ បរក្កម្ម កាមេ បនុទ ព្រាហ្មណ|
    block |សង្ខារានំ ខយំ ញត្វា អកតញ្ញូសិ ព្រាហ្មណ។|
  count |៣៨៤|
    block |យទា ទ្វយេសុ ធម្មេសុ បារគូ ហោតិ ព្រាហ្មណោ|
    block |អថស្ស សព្ពេ សំយោគា អត្ថំ គច្ឆន្តិ ជានតោ។|
  count |៣៨៥|
    block |យស្ស បារំ អបារំ វា បារាបារំ ន វិជ្ជតិ|
    block |វីតទ្ទរំ វិសំយុត្តំ តមហំ ព្រូមិ ព្រាហ្មណំ។|
  count |៣៨៦|
    block |ឈាយិំ វិរជមាសីនំ កតកិច្ចមនាសវំ|
    block |ឧត្តមត្ថមនុប្បត្តំ តមហំ ព្រូមិ ព្រាហ្មណំ។|
  count |៣៨៧|
    block |ទិវា តបតិ អាទិច្ចោ រត្តិមាភាតិ ចន្ទិមា|
    block |សន្នទ្ធោ ខត្តិយោ តបតិ ឈាយី តបតិ ព្រាហ្មណោ|
    block |អថ សព្ពមហោរត្តិំ ពុទ្ធោ តបតិ តេជសា។|
  count |៣៨៨|
    block |ពាហិតបាបោតិ ព្រាហ្មណោ សមចរិយា សមណោតិ វុច្ចតិ|
    block |បព្ពាជយមត្តនោ មលំ តស្មា បព្ពជិតោតិ វុច្ចតិ។|
  count |៣៨៩|
    block |ន ព្រាហ្មណស្ស បហរេយ្យ នាស្ស មុញ្ចេថ ព្រាហ្មណោ|
    block |ធី ព្រាហ្មណស្ស ហន្តារំ តតោ ធី យស្ស មុញ្ចតិ។|
  count |៣៩០|
    block |ន ព្រាហ្មណស្សេតទកិញ្ចិ សេយ្យោ យទា និសេធោ មនសោ បិយេហិ|
    block |យតោ យតោ ហិំសមនោ និវត្តតិ តតោ តតោ សម្មតិមេវ ទុក្ខំ។|
  count |៣៩១|
    block |យស្ស កាយេន វាចាយ មនសា នត្ថិ ទុក្កដំ|
    block |សំវុតំ តីហិ ឋានេហិ តមហំ ព្រូមិ ព្រាហ្មណំ។|
  count |៣៩២|
    block |យម្ហា ធម្មំ វិជានេយ្យ សម្មាសម្ពុទ្ធទេសិតំ|
    block |សក្កច្ចំ តំ នមស្សេយ្យ អគ្គិហុត្តំវ ព្រាហ្មណោ។|
  count |៣៩៣|
    block |ន ជដាហិ ន គោត្តេន ន ជច្ចា ហោតិ ព្រាហ្មណោ|
    block |យម្ហិ សច្ចញ្ច ធម្មោ ច សោ សុចី សោ ច ព្រាហ្មណោ។|
  count |៣៩៤|
    block |កិំ តេ ជដាហិ ទុម្មេធ កិំ តេ អជិនសាដិយា|
    block |អព្ភន្តរំ តេ គហនំ ពាហិរំ បរិមជ្ជសិ។|
  count |៣៩៥|
    block |បំសុកូលធរំ ជន្តុំ កិសំ ធមនិសន្ថតំ|
    block |ឯកំ វនស្មិំ ឈាយន្តំ តមហំ ព្រូមិ ព្រាហ្មណំ។|
  count |៣៩៦|
    block |ន ចាហំ ព្រាហ្មណំ ព្រូមិ យោនិជំ មត្តិសម្ភវំ|
    block |ភោវាទិ នាម សោ ហោតិ សចេ ហោតិ សកិញ្ចនោ|
    block |អកិញ្ចនំ អនាទានំ តមហំ ព្រូមិ ព្រាហ្មណំ។|
  count |៣៩៧|
    block |សព្ពសំយោជនំ ឆេត្វា យោ វេ ន បរិតស្សតិ|
    block |សង្គាតិគំ វិសំយុត្តំ តមហំ ព្រូមិ ព្រាហ្មណំ។|
  count |៣៩៨|
    block |ឆេត្វា នទ្ធិំ វរត្តញ្ច សន្ទានំ សហនុក្កមំ|
    block |ឧក្ខិត្តបលិឃំ ពុទ្ធំ តមហំ ព្រូមិ ព្រាហ្មណំ។|
  count |៣៩៩|
    block |អក្កោសំ វធពន្ធញ្ច អទុដ្ឋោ យោ តិតិក្ខតិ|
    block |ខន្តីពលំ ពលានីកំ តមហំ ព្រូមិ ព្រាហ្មណំ។|
  count |៤០០|
    block |អក្កោធនំ វតវន្តំ សីលវន្តំ អនុស្សទំ|
    block |ទន្តំ អន្តិមសារីរំ តមហំ ព្រូមិ ព្រាហ្មណំ។|
  count |៤០១|
    block |វារិ បោក្ខរបត្តេវ អារគ្គេរិវ សាសបោ|
    block |យោ ន លិម្បតិ កាមេសុ តមហំ ព្រូមិ ព្រាហ្មណំ។|
  count |៤០២|
    block |យោ ទុក្ខស្ស បជានាតិ ឥធេវ ខយមត្តនោ|
    block |បន្នភារំ វិសំយុត្តំ តមហំ ព្រូមិ ព្រាហ្មណំ។|
  count |៤០៣|
    block |គម្ភីរបញ្ញំ មេធាវិំ មគ្គាមគ្គស្ស កោវិទំ|
    block |ឧត្តមត្ថមនុប្បត្តំ តមហំ ព្រូមិ ព្រាហ្មណំ។|
  count |៤០៤|
    block |អសំសដ្ឋំ គហដ្ឋេហិ អនាគារេហិ ចូភយំ|
    block |អនោកសារិមប្បិច្ឆំ តមហំ ព្រូមិ ព្រាហ្មណំ។|
  count |៤០៥|
    block |និធាយ ទណ្ឌំ ភូតេសុ តសេសុ ថាវរេសុ ច|
    block |យោ ន ហន្តិ ន ឃាតេតិ តមហំ ព្រូមិ ព្រាហ្មណំ។|
  count |៤០៦|
    block |អវិរុទ្ធំ វិរុទ្ធេសុ អត្តទណ្ឌេសុ និព្ពុតំ|
    block |សាទានេសុ អនាទានំ តមហំ ព្រូមិ ព្រាហ្មណំ។|
  count |៤០៧|
    block |យស្ស រាគោ ច ទោសោ ច មានោ មក្ខោ ច បាតិតោ|
    block |សាសបោរិវ អារគ្គា តមហំ ព្រូមិ ព្រាហ្មណំ។|
  count |៤០៨|
    block |អកក្កសំ វិញ្ញាបនិំ គិរំ សច្ចមុទីរយេ|
    block |យាយ នាភិសជេ កញ្ចិ តមហំ ព្រូមិ ព្រាហ្មណំ។|
  count |៤០៩|
    block |យោធ ទីឃំ វ រស្សំ វា អណុំ ថូលំ សុភាសុភំ|
    block |លោកេ អទិន្នំ នាទិយតិ តមហំ ព្រូមិ ព្រាហ្មណំ។|
  count |៤១០|
    block |អាសា យស្ស ន វិជ្ជន្តិ អស្មិំ លោកេ បរម្ហិ ច|
    block |និរាសាសំ វិសំយុត្តំ តមហំ ព្រូមិ ព្រាហ្មណំ។|
  count |៤១១|
    block |យស្សាលយា ន វិជ្ជន្តិ អញ្ញាយ អកថំកថី|
    block |អមតោគធមនុប្បត្តំ តមហំ ព្រូមិ ព្រាហ្មណំ។|
  count |៤១២|
    block |យោធ បុញ្ញញ្ច បាបញ្ច ឧភោ សង្គមុបច្ចគា|
    block |អសោកំ វិរជំ សុទ្ធំ តមហំ ព្រូមិ ព្រាហ្មណំ។|
  count |៤១៣|
    block |ចន្ទំវ វិមលំ សុទ្ធំ វិប្បសន្នមនាវិលំ|
    block |នន្ទីភវបរិក្ខីណំ តមហំ ព្រូមិ ព្រាហ្មណំ។|
  count |៤១៤|
    block |យោមំ បលិបថំ ទុគ្គំ សំសារំ មោហមច្ចគា|
    block |តិណ្ណោ បារគតោ ឈាយី អនេជោ អកថំកថី|
    block |អនុបាទាយ និព្ពុតោ តមហំ ព្រូមិ ព្រាហ្មណំ។|
  count |៤១៥|
    block |យោធ កាមេ បហន្ត្វាន អនាគារោ បរិព្ពជេ|
    block |កាមភវបរិក្ខីណំ តមហំ ព្រូមិ ព្រាហ្មណំ។|
  count |៤១៦|
    block |យោធ តណ្ហំ បហន្ត្វាន អនាគារោ បរិព្ពជេ|
    block |តណ្ហាភវបរិក្ខីណំ តមហំ ព្រូមិ ព្រាហ្មណំ។|
  count |៤១៧|
    block |ហិត្វា មានុសកំ យោគំ ទិព្ពំ យោគំ ឧបច្ចគា|
    block |សព្ពយោគវិសំយុត្តំ តមហំ ព្រូមិ ព្រាហ្មណំ។|
  count |៤១៨|
    block |ហិត្វា រតិញ្ច អរតិញ្ច សីតិភូតំ និរូបធិំ|
    block |សព្ពលោកាភិភុំ វីរំ តមហំ ព្រូមិ ព្រាហ្មណំ។|
  count |៤១៩|
    block |ចុតិំ យោ វេទិ សត្តានំ ឧបបត្តិញ្ច សព្ពសោ|
    block |អសត្តំ សុគតំ ពុទ្ធំ តមហំ ព្រូមិ ព្រាហ្មណំ។|
  count |៤២០|
    block |យស្ស គតិំ ន ជានន្តិ ទេវា គន្ធព្ពមានុសា|
    block |ខីណាសវំ អរហន្តំ តមហំ ព្រូមិ ព្រាហ្មណំ។|
  count |៤២១|
    block |យស្ស បុរេ ច បច្ឆា ច មជ្ឈេ ច នត្ថិ កិញ្ចនំ|
    block |អកិញ្ចនំ អនាទានំ តមហំ ព្រូមិ ព្រាហ្មណំ។|
  count |៤២២|
    block |ឧសភំ បវរំ វីរំ មហេសិំ វិជិតាវិនំ|
    block |អនេជំ ន្ហាតកំ ពុទ្ធំ តមហំ ព្រូមិ ព្រាហ្មណំ។|
  count |៤២៣|
    block |បុព្ពេនិវាសំ យោ វេទិ សគ្គាបាយញ្ច បស្សតិ|
    block |អថោ ជាតិក្ខយំ បត្តោ អភិញ្ញាវោសិតោ មុនិ|
    block |សព្ពវោសិតវោសានំ តមហំ ព្រូមិ ព្រាហ្មណំ។|
    block |សតេវីសចតុស្សតា ចតុសច្ចវិភាវិនា|
    block |សតត្តយញ្ច វត្ថូនំ បញ្ចាធិកំ សមុដ្ឋិតាតិ។|
    block |យមកប្បមាទោ ចិត្តំ បុប្ផំ ពាលេន បណ្ឌិតោ|
    block |អរហន្តោ សហស្សញ្ច បាបំ ទណ្ឌេន តេ ទស។|
    block |ជរា អត្តា ច លោកោ ច ពុទ្ធោ សុខំ បិយេន ច|
    block |កោធោ មលញ្ច ធម្មដ្ឋោ មគ្គវគ្គេន វីសតិ។|
    block |បកិណ្ណំ និរយោ នាគោ តណ្ហា ភិក្ខុ ច ព្រាហ្មណោ|
    block |ឯតេ ឆព្ពីសតិ វគ្គា ទេសិតាទិច្ចពន្ធុនា។|
    block |យមកេ វីសតិ គាថា អប្បមាទម្ហិ ទ្វាទស|
    block |ឯកាទស ចិត្តវគ្គេ បុប្ផវគ្គម្ហិ សោឡស។|
    block |ពាលេ ច សោឡស គាថា បណ្ឌិតម្ហិ ចតុទ្ទស|
    block |អរហន្តេ ទស គាថា សហស្សេ ហោន្តិ សោឡស។|
    block |តេរស បាបវគ្គម្ហិ ទណ្ឌម្ហិ ទស សត្ត ច|
    block |ឯកាទស ជរា វគ្គេ អត្តវគ្គម្ហិ តា ទស។|
    block |ទ្វាទស លោកវគ្គម្ហិ ពុទ្ធវគ្គម្ហិ ឋារស|
    block |សុខេ ច បិយវគ្គេ ច គាថាយោ ហោន្តិ ទ្វាទស។|
    block |ចុទ្ទស កោធវគ្គម្ហិ មលវគ្គេកវីសតិ|
    block |សត្តរស ច ធម្មដ្ឋេ មគ្គវគ្គេ សត្តរស។|
    block |បកិណ្ណេ សោឡស គាថា និរយេ នាគេ ច ចុទ្ទស|
    block |ឆព្ពីស តណ្ហាវគ្គម្ហិ តេវីស ភិក្ខុវគ្គិកា។|
    block |ឯកតាលីសគាថាយោ ព្រាហ្មណេ វគ្គមុត្តមេ|
    block |គាថាសតានិ ចត្តារិ តេវីស ច បុនាបរេ|
    block |ធម្មបទេ និបាតម្ហិ ទេសិតាទិច្ចពន្ធុនាតិ។|
  stand |ព្រាហ្មណវគ្គោ ឆព្ពីសតិមោ និដ្ឋិតោ។|
  block |ឯត្តាវតា សព្ពបឋមេ យមកវគ្គេ ចុទ្ទស វត្ថូនិ អប្បមាទវគ្គេ នវ ចិត្តវគ្គេ នវ បុប្ផវគ្គេ ទ្វាទស ពាលវគ្គេ បន្នរស បណ្ឌិតវគ្គេ ឯកាទស អរហន្តវគ្គេ ទស សហស្សវគ្គេ ចុទ្ទស បាបវគ្គេ ទ្វាទស ទណ្ឌវគ្គេ ឯកាទស ជរាវគ្គេ នវ អត្តវគ្គេ ទស លោកវគ្គេ ឯកាទស ពុទ្ធវគ្គេ នវ សុខវគ្គេ អដ្ឋ បិយវគ្គេ នវ កោធវគ្គេ អដ្ឋ មលវគ្គេ ទ្វាទស ធម្មដ្ឋវគ្គេ ទស មគ្គវគ្គេ ទ្វាទស បកិណ្ណកវគ្គេ នវ និរយវគ្គេ នវ នាគវគ្គេ អដ្ឋ តណ្ហាវគ្គេ ទ្វាទស ភិក្ខុវគ្គេ ទ្វាទស ព្រាហ្មណវគ្គេ ចត្តាលីសាតិ បញ្ចាធិកានិ តីណិ វត្ថុសតានិ។|
  block ||
  block |ធម្មបទេ វគ្គានមុទ្ទានំ|
  block |គាថានមុទ្ទានំ|
  stand |ធម្មបទបាឡិ និដ្ឋិតា។|
