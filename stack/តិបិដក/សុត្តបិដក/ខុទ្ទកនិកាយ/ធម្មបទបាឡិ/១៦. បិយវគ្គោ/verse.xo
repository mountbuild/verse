block |១៦។ បិយវគ្គោ|
  count |២០៩|
    block |អយោគេ យុញ្ជមត្តានំ យោគស្មិញ្ច អយោជយំ|
    block |អត្ថំ ហិត្វា បិយគ្គាហី បិហេតត្តានុយោគិនំ។|
  count |២១០|
    block |មា បិយេហិ សមាគញ្ឆិ អប្បិយេហិ កុទាចនំ|
    block |បិយានំ អទស្សនំ ទុក្ខំ អប្បិយានញ្ច ទស្សនំ។|
  count |២១១|
    block |តស្មា បិយំ ន កយិរាថ បិយាបាយោ ហិ បាបកោ|
    block |គន្ថា តេសំ ន វិជ្ជន្តិ យេសំ នត្ថិ បិយាប្បិយំ។|
  count |២១២|
    block |បិយតោ ជាយតី សោកោ បិយតោ ជាយតី ភយំ|
    block |បិយតោ វិប្បមុត្តស្ស នត្ថិ សោកោ កុតោ ភយំ។|
  count |២១៣|
    block |បេមតោ ជាយតី សោកោ បេមតោ ជាយតី ភយំ|
    block |បេមតោ វិប្បមុត្តស្ស នត្ថិ សោកោ កុតោ ភយំ។|
  count |២១៤|
    block |រតិយា ជាយតី សោកោ រតិយា ជាយតី ភយំ|
    block |រតិយា វិប្បមុត្តស្ស នត្ថិ សោកោ កុតោ ភយំ។|
  count |២១៥|
    block |កាមតោ ជាយតី សោកោ កាមតោ ជាយតី ភយំ|
    block |កាមតោ វិប្បមុត្តស្ស នត្ថិ សោកោ កុតោ ភយំ។|
  count |២១៦|
    block |តណ្ហាយ ជាយតី សោកោ តណ្ហាយ ជាយតី ភយំ|
    block |តណ្ហាយ វិប្បមុត្តស្ស នត្ថិ សោកោ កុតោ ភយំ។|
  count |២១៧|
    block |សីលទស្សនសម្បន្នំ ធម្មដ្ឋំ សច្ចវេទិនំ|
    block |អត្តនោ កម្ម កុព្ពានំ តំ ជនោ កុរុតេ បិយំ។|
  count |២១៨|
    block |ឆន្ទជាតោ អនក្ខាតេ មនសា ច ផុដោ សិយា|
    block |កាមេសុ ច អប្បដិពទ្ធចិត្តោ ឧទ្ធំសោតោតិ វុច្ចតិ។|
  count |២១៩|
    block |ចិរប្បវាសិំ បុរិសំ ទូរតោ សោត្ថិមាគតំ|
    block |ញាតិមិត្តា សុហជ្ជា ច អភិនន្ទន្តិ អាគតំ។|
  count |២២០|
    block |តថេវ កតបុញ្ញម្បិ អស្មា លោកា បរំ គតំ|
    block |បុញ្ញានិ បដិគណ្ហន្តិ បិយំ ញាតីវ អាគតំ។|
  stand |បិយវគ្គោ សោឡសមោ និដ្ឋិតោ។|
