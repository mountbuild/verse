block |១២។ អត្តវគ្គោ|
  count |១៥៧|
    block |អត្តានញ្ចេ បិយំ ជញ្ញា រក្ខេយ្យ នំ សុរក្ខិតំ|
    block |តិណ្ណំ អញ្ញតរំ យាមំ បដិជគ្គេយ្យ បណ្ឌិតោ។|
  count |១៥៨|
    block |អត្តានមេវ បឋមំ បតិរូបេ និវេសយេ|
    block |អថញ្ញមនុសាសេយ្យ ន កិលិស្សេយ្យ បណ្ឌិតោ។|
  count |១៥៩|
    block |អត្តានំ ចេ តថា កយិរា យថាញ្ញមនុសាសតិ|
    block |សុទន្តោ វត ទមេថ អត្តា ហិ កិរ ទុទ្ទមោ។|
  count |១៦០|
    block |អត្តា ហិ អត្តនោ នាថោ កោ ហិ នាថោ បរោ សិយា|
    block |អត្តនា ហិ សុទន្តេន នាថំ លភតិ ទុល្លភំ។|
  count |១៦១|
    block |អត្តនា ហិ កតំ បាបំ អត្តជំ អត្តសម្ភវំ|
    block |អភិមត្ថតិ ទុម្មេធំ វជិរំ វស្មមយំ មណិំ។|
  count |១៦២|
    block |យស្ស អច្ចន្តទុស្សីល្យំ មាលុវា សាលមិវោត្ថតំ|
    block |ករោតិ សោ តថត្តានំ យថា នំ ឥច្ឆតី ទិសោ។|
  count |១៦៣|
    block |សុករានិ អសាធូនិ អត្តនោ អហិតានិ ច|
    block |យំ វេ ហិតញ្ច សាធុញ្ច តំ វេ បរមទុក្ករំ។|
  count |១៦៤|
    block |យោ សាសនំ អរហតំ អរិយានំ ធម្មជីវិនំ|
    block |បដិក្កោសតិ ទុម្មេធោ ទិដ្ឋិំ និស្សាយ បាបិកំ|
    block |ផលានិ កដ្ឋកស្សេវ អត្តឃាតាយ ផល្លតិ។|
  count |១៦៥|
    block |អត្តនា ហិ កតំ បាបំ អត្តនា សំកិលិស្សតិ|
    block |អត្តនា អកតំ បាបំ អត្តនាវ វិសុជ្ឈតិ|
    block |សុទ្ធី អសុទ្ធិ បច្ចត្តំ នាញ្ញោ អញ្ញំ វិសោធយេ។|
  count |១៦៦|
    block |អត្តទត្ថំ បរត្ថេន ពហុនាបិ ន ហាបយេ|
    block |អត្តទត្ថមភិញ្ញាយ សទត្ថបសុតោ សិយា។|
  stand |អត្តវគ្គោ ទ្វាទសមោ និដ្ឋិតោ។|
