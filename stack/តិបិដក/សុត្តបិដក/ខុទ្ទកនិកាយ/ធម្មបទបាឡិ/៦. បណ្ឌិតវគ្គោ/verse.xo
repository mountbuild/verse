block |៦។ បណ្ឌិតវគ្គោ|
  count |៧៦|
    block |និធីនំវ បវត្តារំ យំ បស្សេ វជ្ជទស្សិនំ|
    block |និគ្គយ្ហវាទិំ មេធាវិំ តាទិសំ បណ្ឌិតំ ភជេ|
    block |តាទិសំ ភជមានស្ស សេយ្យោ ហោតិ ន បាបិយោ។|
  count |៧៧|
    block |ឱវទេយ្យានុសាសេយ្យ អសព្ភា ច និវារយេ|
    block |សតញ្ហិ សោ បិយោ ហោតិ អសតំ ហោតិ អប្បិយោ។|
  count |៧៨|
    block |ន ភជេ បាបកេ មិត្តេ ន ភជេ បុរិសាធមេ|
    block |ភជេថ មិត្តេ កល្យាណេ ភជេថ បុរិសុត្តមេ។|
  count |៧៩|
    block |ធម្មបីតិ សុខំ សេតិ វិប្បសន្នេន ចេតសា|
    block |អរិយប្បវេទិតេ ធម្មេ សទា រមតិ បណ្ឌិតោ។|
  count |៨០|
    block |ឧទកញ្ហិ នយន្តិ នេត្តិកា ឧសុការា នមយន្តិ តេជនំ|
    block |ទារុំ នមយន្តិ តច្ឆកា អត្តានំ ទមយន្តិ បណ្ឌិតា។|
  count |៨១|
    block |សេលោ យថា ឯកឃនោ វាតេន ន សមីរតិ|
    block |ឯវំ និន្ទាបសំសាសុ ន សមិញ្ជន្តិ បណ្ឌិតា។|
  count |៨២|
    block |យថាបិ រហទោ គម្ភីរោ វិប្បសន្នោ អនាវិលោ|
    block |ឯវំ ធម្មានិ សុត្វាន វិប្បសីទន្តិ បណ្ឌិតា។|
  count |៨៣|
    block |សព្ពត្ថ វេ សប្បុរិសា ចជន្តិ ន កាមកាមា លបយន្តិ សន្តោ|
    block |សុខេន ផុដ្ឋា អថ វា ទុខេន ន ឧច្ចាវចំ បណ្ឌិតា ទស្សយន្តិ។|
  count |៨៤|
    block |ន អត្តហេតុ ន បរស្ស ហេតុ ន បុត្តមិច្ឆេ ន ធនំ ន រដ្ឋំ|
    block |ន ឥច្ឆេយ្យ អធម្មេន សមិទ្ធិមត្តនោ ស សីលវា បញ្ញវា ធម្មិកោ សិយា។|
  count |៨៥|
    block |អប្បកា តេ មនុស្សេសុ យេ ជនា បារគាមិនោ|
    block |អថាយំ ឥតរា បជា តីរមេវានុធាវតិ។|
  count |៨៦|
    block |យេ ច ខោ សម្មទក្ខាតេ ធម្មេ ធម្មានុវត្តិនោ|
    block |តេ ជនា បារមេស្សន្តិ មច្ចុធេយ្យំ សុទុត្តរំ។|
  count |៨៧|
    block |កណ្ហំ ធម្មំ វិប្បហាយ សុក្កំ ភាវេថ បណ្ឌិតោ|
    block |ឱកា អនោកមាគម្ម វិវេកេ យត្ថ ទូរមំ។|
  count |៨៨|
    block |តត្រាភិរតិមិច្ឆេយ្យ ហិត្វា កាមេ អកិញ្ចនោ|
    block |បរិយោទបេយ្យ អត្តានំ ចិត្តក្លេសេហិ បណ្ឌិតោ។|
  count |៨៩|
    block |យេសំ សម្ពោធិយង្គេសុ សម្មា ចិត្តំ សុភាវិតំ|
    block |អាទានបដិនិស្សគ្គេ អនុបាទាយ យេ រតា|
    block |ខីណាសវា ជុតិមន្តោ តេ លោកេ បរិនិព្ពុតា។|
  stand |បណ្ឌិតវគ្គោ ឆដ្ឋោ និដ្ឋិតោ។|
