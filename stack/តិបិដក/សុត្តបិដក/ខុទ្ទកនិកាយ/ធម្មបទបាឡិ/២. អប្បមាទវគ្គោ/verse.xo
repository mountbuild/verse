block |២។ អប្បមាទវគ្គោ|
  count |២១|
    block |អប្បមាទោ អមតបទំ បមាទោ មច្ចុនោ បទំ|
    block |អប្បមត្តា ន មីយន្តិ យេ បមត្តា យថា មតា។|
  count |២២|
    block |ឯវំ វិសេសតោ ញត្វា អប្បមាទម្ហិ បណ្ឌិតា|
    block |អប្បមាទេ បមោទន្តិ អរិយានំ គោចរេ រតា។|
  count |២៣|
    block |តេ ឈាយិនោ សាតតិកា និច្ចំ ទឡ្ហបរក្កមា|
    block |ផុសន្តិ ធីរា និព្ពានំ យោគក្ខេមំ អនុត្តរំ។|
  count |២៤|
    block |ឧដ្ឋានវតោ សតីមតោ សុចិកម្មស្ស និសម្មការិនោ|
    block |សញ្ញតស្ស ធម្មជីវិនោ អប្បមត្តស្ស យសោភិវឌ្ឍតិ។|
  count |២៥|
    block |ឧដ្ឋានេនប្បមាទេន សំយមេន ទមេន ច|
    block |ទីបំ កយិរាថ មេធាវី យំ ឱឃោ នាភិកីរតិ។|
  count |២៦|
    block |បមាទមនុយុញ្ជន្តិ ពាលា ទុម្មេធិនោ ជនា|
    block |អប្បមាទញ្ច មេធាវី ធនំ សេដ្ឋំវ រក្ខតិ។|
  count |២៧|
    block |មា បមាទមនុយុញ្ជេថ មា កាមរតិសន្ថវំ|
    block |អប្បមត្តោ ហិ ឈាយន្តោ បប្បោតិ វិបុលំ សុខំ។|
  count |២៨|
    block |បមាទំ អប្បមាទេន យទា នុទតិ បណ្ឌិតោ|
    block |បញ្ញាបាសាទមារុយ្ហ អសោកោ សោកិនិំ បជំ|
    block |បព្ពតដ្ឋោវ ភូមដ្ឋេ ធីរោ ពាលេ អវេក្ខតិ។|
  count |២៩|
    block |អប្បមត្តោ បមត្តេសុ សុត្តេសុ ពហុជាគរោ|
    block |អពលស្សំវ សីឃស្សោ ហិត្វា យាតិ សុមេធសោ។|
  count |៣០|
    block |អប្បមាទេន មឃវា ទេវានំ សេដ្ឋតំ គតោ|
    block |អប្បមាទំ បសំសន្តិ បមាទោ គរហិតោ សទា។|
  count |៣១|
    block |អប្បមាទរតោ ភិក្ខុ បមាទេ ភយទស្សិ វា|
    block |សំយោជនំ អណុំ ថូលំ ឌហំ អគ្គីវ គច្ឆតិ។|
  count |៣២|
    block |អប្បមាទរតោ ភិក្ខុ បមាទេ ភយទស្សិ វា|
    block |អភព្ពោ បរិហានាយ និព្ពានស្សេវ សន្តិកេ។|
  stand |អប្បមាទវគ្គោ ទុតិយោ និដ្ឋិតោ។|
