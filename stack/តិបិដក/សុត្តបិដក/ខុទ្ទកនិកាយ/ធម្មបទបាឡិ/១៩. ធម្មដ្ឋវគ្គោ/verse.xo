block |១៩។ ធម្មដ្ឋវគ្គោ|
  count |២៥៦|
    block |ន តេន ហោតិ ធម្មដ្ឋោ យេនត្ថំ សាហសា នយេ|
    block |យោ ច អត្ថំ អនត្ថញ្ច ឧភោ និច្ឆេយ្យ បណ្ឌិតោ។|
  count |២៥៧|
    block |អសាហសេន ធម្មេន សមេន នយតី បរេ|
    block |ធម្មស្ស គុត្តោ មេធាវី ធម្មដ្ឋោតិ បវុច្ចតិ។|
  count |២៥៨|
    block |ន តេន បណ្ឌិតោ ហោតិ យាវតា ពហុ ភាសតិ|
    block |ខេមី អវេរី អភយោ បណ្ឌិតោតិ បវុច្ចតិ។|
  count |២៥៩|
    block |ន តាវតា ធម្មធរោ យាវតា ពហុ ភាសតិ|
    block |យោ ច អប្បម្បិ សុត្វាន ធម្មំ កាយេន បស្សតិ|
    block |ស វេ ធម្មធរោ ហោតិ យោ ធម្មំ នប្បមជ្ជតិ។|
  count |២៦០|
    block |ន តេន ថេរោ សោ ហោតិ យេនស្ស បលិតំ សិរោ|
    block |បរិបក្កោ វយោ តស្ស មោឃជិណ្ណោតិ វុច្ចតិ។|
  count |២៦១|
    block |យម្ហិ សច្ចញ្ច ធម្មោ ច អហិំសា សំយមោ ទមោ|
    block |ស វេ វន្តមលោ ធីរោ ថេរោ ឥតិ បវុច្ចតិ។|
  count |២៦២|
    block |ន វាក្ករណមត្តេន វណ្ណបោក្ខរតាយ វា|
    block |សាធុរូបោ នរោ ហោតិ ឥស្សុកី មច្ឆរី សឋោ។|
  count |២៦៣|
    block |យស្ស ចេតំ សមុច្ឆិន្នំ មូលឃច្ចំ សមូហតំ|
    block |ស វន្តទោសោ មេធាវី សាធុរូបោតិ វុច្ចតិ។|
  count |២៦៤|
    block |ន មុណ្ឌកេន សមណោ អព្ពតោ អលិកំ ភណំ|
    block |ឥច្ឆាលោភសមាបន្នោ សមណោ កិំ ភវិស្សតិ។|
  count |២៦៥|
    block |យោ ច សមេតិ បាបានិ អណុំ ថូលានិ សព្ពសោ|
    block |សមិតត្តា ហិ បាបានំ សមណោតិ បវុច្ចតិ។|
  count |២៦៦|
    block |ន តេន ភិក្ខុ សោ ហោតិ យាវតា ភិក្ខតេ បរេ|
    block |វិស្សំ ធម្មំ សមាទាយ ភិក្ខុ ហោតិ ន តាវតា។|
  count |២៦៧|
    block |យោធ បុញ្ញញ្ច បាបញ្ច ពាហេត្វា ព្រហ្មចរិយវា|
    block |សង្ខាយ លោកេ ចរតិ ស វេ ភិក្ខូតិ វុច្ចតិ។|
  count |២៦៨|
    block |ន មោនេន មុនី ហោតិ មូឡ្ហរូបោ អវិទ្ទសុ|
    block |យោ ច តុលំវ បគ្គយ្ហ វរមាទាយ បណ្ឌិតោ។|
  count |២៦៩|
    block |បាបានិ បរិវជ្ជេតិ ស មុនី តេន សោ មុនិ|
    block |យោ មុនាតិ ឧភោ លោកេ មុនិ តេន បវុច្ចតិ។|
  count |២៧០|
    block |ន តេន អរិយោ ហោតិ យេន បាណានិ ហិំសតិ|
    block |អហិំសា សព្ពបាណានំ អរិយោតិ បវុច្ចតិ។|
  count |២៧១|
    block |ន សីលព្ពតមត្តេន ពាហុសច្ចេន វា បន|
    block |អថ វា សមាធិលាភេន វិវិត្តសយនេន វា។|
  count |២៧២|
    block |ផុសាមិ នេក្ខម្មសុខំ អបុថុជ្ជនសេវិតំ|
    block |ភិក្ខុ វិស្សាសមាបាទិ អប្បត្តោ អាសវក្ខយំ។|
  stand |ធម្មដ្ឋវគ្គោ ឯកូនវីសតិមោ និដ្ឋិតោ។|
