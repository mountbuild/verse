block |១៧។ កោធវគ្គោ|
  count |២២១|
    block |កោធំ ជហេ វិប្បជហេយ្យ មានំ សំយោជនំ សព្ពមតិក្កមេយ្យ|
    block |តំ នាមរូបស្មិមសជ្ជមានំ អកិញ្ចនំ នានុបតន្តិ ទុក្ខា។|
  count |២២២|
    block |យោ វេ ឧប្បតិតំ កោធំ រថំ ភន្តំវ វារយេ|
    block |តមហំ សារថិំ ព្រូមិ រស្មិគ្គាហោ ឥតរោ ជនោ។|
  count |២២៣|
    block |អក្កោធេន ជិនេ កោធំ អសាធុំ សាធុនា ជិនេ|
    block |ជិនេ កទរិយំ ទានេន សច្ចេនាលិកវាទិនំ។|
  count |២២៤|
    block |សច្ចំ ភណេ ន កុជ្ឈេយ្យ ទជ្ជា អប្បម្បិ យាចិតោ|
    block |ឯតេហិ តីហិ ឋានេហិ គច្ឆេ ទេវាន សន្តិកេ។|
  count |២២៥|
    block |អហិំសកា យេ មុនយោ និច្ចំ កាយេន សំវុតា|
    block |តេ យន្តិ អច្ចុតំ ឋានំ យត្ថ គន្ត្វា ន សោចរេ។|
  count |២២៦|
    block |សទា ជាគរមានានំ អហោរត្តានុសិក្ខិនំ|
    block |និព្ពានំ អធិមុត្តានំ អត្ថំ គច្ឆន្តិ អាសវា។|
  count |២២៧|
    block |បោរាណមេតំ អតុល នេតំ អជ្ជតនាមិវ|
    block |និន្ទន្តិ តុណ្ហិមាសីនំ និន្ទន្តិ ពហុភាណិនំ|
    block |មិតភាណិម្បិ និន្ទន្តិ នត្ថិ លោកេ អនិន្ទិតោ។|
  count |២២៨|
    block |ន ចាហុ ន ច ភវិស្សតិ ន ចេតរហិ វិជ្ជតិ|
    block |ឯកន្តំ និន្ទិតោ បោសោ ឯកន្តំ វា បសំសិតោ។|
  count |២២៩|
    block |យំ ចេ វិញ្ញូ បសំសន្តិ អនុវិច្ច សុវេ សុវេ|
    block |អច្ឆិទ្ទវុត្តិំ មេធាវិំ បញ្ញាសីលសមាហិតំ។|
  count |២៣០|
    block |និក្ខំ ជម្ពោនទស្សេវ កោ តំ និន្ទិតុមរហតិ|
    block |ទេវាបិ នំ បសំសន្តិ ព្រហ្មុនាបិ បសំសិតោ។|
  count |២៣១|
    block |កាយប្បកោបំ រក្ខេយ្យ កាយេន សំវុតោ សិយា|
    block |កាយទុច្ចរិតំ ហិត្វា កាយេន សុចរិតំ ចរេ។|
  count |២៣២|
    block |វចីបកោបំ រក្ខេយ្យ វាចាយ សំវុតោ សិយា|
    block |វចីទុច្ចរិតំ ហិត្វា វាចាយ សុចរិតំ ចរេ។|
  count |២៣៣|
    block |មនោបកោបំ រក្ខេយ្យ មនសា សំវុតោ សិយា|
    block |មនោទុច្ចរិតំ ហិត្វា មនសា សុចរិតំ ចរេ។|
  count |២៣៤|
    block |កាយេន សំវុតា ធីរា អថោ វាចាយ សំវុតា|
    block |មនសា សំវុតា ធីរា តេ វេ សុបរិសំវុតា។|
  stand |កោធវគ្គោ សត្តរសមោ និដ្ឋិតោ។|
