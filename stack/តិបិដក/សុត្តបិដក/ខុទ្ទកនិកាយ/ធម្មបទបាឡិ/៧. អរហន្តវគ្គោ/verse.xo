block |៧។ អរហន្តវគ្គោ|
  count |៩០|
    block |គតទ្ធិនោ វិសោកស្ស វិប្បមុត្តស្ស សព្ពធិ|
    block |សព្ពគន្ថប្បហីនស្ស បរិឡាហោ ន វិជ្ជតិ។|
  count |៩១|
    block |ឧយ្យុញ្ជន្តិ សតីមន្តោ ន និកេតេ រមន្តិ តេ|
    block |ហំសាវ បល្លលំ ហិត្វា ឱកមោកំ ជហន្តិ តេ។|
  count |៩២|
    block |យេសំ សន្និចយោ នត្ថិ យេ បរិញ្ញាតភោជនា|
    block |សុញ្ញតោ អនិមិត្តោ ច វិមោក្ខោ យេសំ គោចរោ|
    block |អាកាសេ វ សកុន្តានំ គតិ តេសំ ទុរន្នយា។|
  count |៩៣|
    block |យស្សាសវា បរិក្ខីណា អាហារេ ច អនិស្សិតោ|
    block |សុញ្ញតោ អនិមិត្តោ ច វិមោក្ខោ យស្ស គោចរោ|
    block |អាកាសេ វ សកុន្តានំ បទំ តស្ស ទុរន្នយំ។|
  count |៩៤|
    block |យស្សិន្ទ្រិយានិ សមថង្គតានិ អស្សា យថា សារថិនា សុទន្តា|
    block |បហីនមានស្ស អនាសវស្ស ទេវាបិ តស្ស បិហយន្តិ តាទិនោ។|
  count |៩៥|
    block |បថវិសមោ នោ វិរុជ្ឈតិ ឥន្ទខិលុបមោ តាទិ សុព្ពតោ|
    block |រហទោវ អបេតកទ្ទមោ សំសារា ន ភវន្តិ តាទិនោ។|
  count |៩៦|
    block |សន្តំ តស្ស មនំ ហោតិ សន្តា វាចា ច កម្ម ច|
    block |សម្មទញ្ញា វិមុត្តស្ស ឧបសន្តស្ស តាទិនោ។|
  count |៩៧|
    block |អស្សទ្ធោ អកតញ្ញូ ច សន្ធិច្ឆេទោ ច យោ នរោ|
    block |ហតាវកាសោ វន្តាសោ ស វេ ឧត្តមបោរិសោ។|
  count |៩៨|
    block |គាមេ វា យទិ វារញ្ញេ និន្នេ វា យទិ វា ថលេ|
    block |យត្ថ អរហន្តោ វិហរន្តិ តំ ភូមិរាមណេយ្យកំ។|
  count |៩៩|
    block |រមណីយានិ អរញ្ញានិ យត្ថ ន រមតី ជនោ|
    block |វីតរាគា រមិស្សន្តិ ន តេ កាមគវេសិនោ។|
  stand |អរហន្តវគ្គោ សត្តមោ និដ្ឋិតោ។|
