block |១៤។ ពុទ្ធវគ្គោ|
  count |១៧៩|
    block |យស្ស ជិតំ នាវជីយតិ ជិតំ យស្ស នោ យាតិ កោចិ លោកេ|
    block |តំ ពុទ្ធមនន្តគោចរំ អបទំ កេន បទេន នេស្សថ។|
  count |១៨០|
    block |យស្ស ជាលិនី វិសត្តិកា តណ្ហា នត្ថិ កុហិញ្ចិ នេតវេ|
    block |តំ ពុទ្ធមនន្តគោចរំ អបទំ កេន បទេន នេស្សថ។|
  count |១៨១|
    block |យេ ឈានបសុតា ធីរា នេក្ខម្មូបសមេ រតា|
    block |ទេវាបិ តេសំ បិហយន្តិ សម្ពុទ្ធានំ សតីមតំ។|
  count |១៨២|
    block |កិច្ឆោ មនុស្សបដិលាភោ កិច្ឆំ មច្ចាន ជីវិតំ|
    block |កិច្ឆំ សទ្ធម្មស្សវនំ កិច្ឆោ ពុទ្ធានមុប្បាទោ។|
  count |១៨៣|
    block |សព្ពបាបស្ស អករណំ កុសលស្ស ឧបសម្បទា|
    block |សចិត្តបរិយោទបនំ ឯតំ ពុទ្ធាន សាសនំ។|
  count |១៨៤|
    block |ខន្តី បរមំ តបោ តិតិក្ខា និព្ពានំ បរមំ វទន្តិ ពុទ្ធា|
    block |ន ហិ បព្ពជិតោ បរូបឃាតី ន សមណោ ហោតិ បរំ វិហេឋយន្តោ។|
  count |១៨៥|
    block |អនូបវាទោ អនូបឃាតោ បាតិមោក្ខេ ច សំវរោ|
    block |មត្តញ្ញុតា ច ភត្តស្មិំ បន្តញ្ច សយនាសនំ|
    block |អធិចិត្តេ ច អាយោគោ ឯតំ ពុទ្ធាន សាសនំ។|
  count |១៨៦|
    block |ន កហាបណវស្សេន តិត្តិ កាមេសុ វិជ្ជតិ|
    block |អប្បស្សាទា ទុខា កាមា ឥតិ វិញ្ញាយ បណ្ឌិតោ។|
  count |១៨៧|
    block |អបិ ទិព្ពេសុ កាមេសុ រតិំ សោ នាធិគច្ឆតិ|
    block |តណ្ហក្ខយរតោ ហោតិ សម្មាសម្ពុទ្ធសាវកោ។|
  count |១៨៨|
    block |ពហុំ វេ សរណំ យន្តិ បព្ពតានិ វនានិ ច|
    block |អារាមរុក្ខចេត្យានិ មនុស្សា ភយតជ្ជិតា។|
  count |១៨៩|
    block |នេតំ ខោ សរណំ ខេមំ នេតំ សរណមុត្តមំ|
    block |នេតំ សរណមាគម្ម សព្ពទុក្ខា បមុច្ចតិ។|
  count |១៩០|
    block |យោ ច ពុទ្ធញ្ច ធម្មញ្ច សង្ឃញ្ច សរណំ គតោ|
    block |ចត្តារិ អរិយសច្ចានិ សម្មប្បញ្ញាយ បស្សតិ។|
  count |១៩១|
    block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ|
    block |អរិយំ ចដ្ឋង្គិកំ មគ្គំ ទុក្ខូបសមគាមិនំ។|
  count |១៩២|
    block |ឯតំ ខោ សរណំ ខេមំ ឯតំ សរណមុត្តមំ|
    block |ឯតំ សរណមាគម្ម សព្ពទុក្ខា បមុច្ចតិ។|
  count |១៩៣|
    block |ទុល្លភោ បុរិសាជញ្ញោ ន សោ សព្ពត្ថ ជាយតិ|
    block |យត្ថ សោ ជាយតិ ធីរោ តំ កុលំ សុខមេធតិ។|
  count |១៩៤|
    block |សុខោ ពុទ្ធានមុប្បាទោ សុខា សទ្ធម្មទេសនា|
    block |សុខា សង្ឃស្ស សាមគ្គី សមគ្គានំ តបោ សុខោ។|
  count |១៩៥|
    block |បូជារហេ បូជយតោ ពុទ្ធេ យទិ វ សាវកេ|
    block |បបញ្ចសមតិក្កន្តេ តិណ្ណសោកបរិទ្ទវេ។|
  count |១៩៦|
    block |តេ តាទិសេ បូជយតោ និព្ពុតេ អកុតោភយេ|
    block |ន សក្កា បុញ្ញំ សង្ខាតុំ ឥមេត្តមបិ កេនចិ។|
  stand |ពុទ្ធវគ្គោ ចុទ្ទសមោ និដ្ឋិតោ។|
