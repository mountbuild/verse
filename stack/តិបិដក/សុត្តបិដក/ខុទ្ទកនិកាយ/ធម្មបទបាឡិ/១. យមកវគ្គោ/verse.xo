block |១។ យមកវគ្គោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  count |១|
    block |មនោបុព្ពង្គមា ធម្មា មនោសេដ្ឋា មនោមយា|
    block |មនសា ចេ បទុដ្ឋេន ភាសតិ វា ករោតិ វា|
    block |តតោ នំ ទុក្ខមន្វេតិ ចក្កំវ វហតោ បទំ។|
  count |២|
    block |មនោបុព្ពង្គមា ធម្មា មនោសេដ្ឋា មនោមយា|
    block |មនសា ចេ បសន្នេន ភាសតិ វា ករោតិ វា|
    block |តតោ នំ សុខមន្វេតិ ឆាយាវ អនបាយិនី។|
  count |៣|
    block |អក្កោច្ឆិ មំ អវធិ មំ អជិនិ មំ អហាសិ មេ|
    block |យេ ច តំ ឧបនយ្ហន្តិ វេរំ តេសំ ន សម្មតិ។|
  count |៤|
    block |អក្កោច្ឆិ មំ អវធិ មំ អជិនិ មំ អហាសិ មេ|
    block |យេ ច តំ នុបនយ្ហន្តិ វេរំ តេសូបសម្មតិ។|
  count |៥|
    block |ន ហិ វេរេន វេរានិ សម្មន្តីធ កុទាចនំ|
    block |អវេរេន ច សម្មន្តិ ឯស ធម្មោ សនន្តនោ។|
  count |៦|
    block |បរេ ច ន វិជានន្តិ មយមេត្ថ យមាមសេ|
    block |យេ ច តត្ថ វិជានន្តិ តតោ សម្មន្តិ មេធគា។|
  count |៧|
    block |សុភានុបស្សិំ វិហរន្តំ ឥន្ទ្រិយេសុ អសំវុតំ|
    block |ភោជនម្ហិ ចាមត្តញ្ញុំ កុសីតំ ហីនវីរិយំ|
    block |តំ វេ បសហតិ មារោ វាតោ រុក្ខំវ ទុព្ពលំ។|
  count |៨|
    block |អសុភានុបស្សិំ វិហរន្តំ ឥន្ទ្រិយេសុ សុសំវុតំ|
    block |ភោជនម្ហិ ច មត្តញ្ញុំ សទ្ធំ អារទ្ធវីរិយំ|
    block |តំ វេ នប្បសហតិ មារោ វាតោ សេលំវ បព្ពតំ។|
  count |៩|
    block |អនិក្កសាវោ កាសាវំ យោ វត្ថំ បរិទហិស្សតិ|
    block |អបេតោ ទមសច្ចេន ន សោ កាសាវមរហតិ។|
  count |១០|
    block |យោ ច វន្តកសាវស្ស សីលេសុ សុសមាហិតោ|
    block |ឧបេតោ ទមសច្ចេន ស វេ កាសាវមរហតិ។|
  count |១១|
    block |អសារេ សារមតិនោ សារេ ចាសារទស្សិនោ|
    block |តេ សារំ នាធិគច្ឆន្តិ មិច្ឆាសង្កប្បគោចរា។|
  count |១២|
    block |សារញ្ច សារតោ ញត្វា អសារញ្ច អសារតោ|
    block |តេ សារំ អធិគច្ឆន្តិ សម្មាសង្កប្បគោចរា។|
  count |១៣|
    block |យថា អគារំ ទុច្ឆន្នំ វុដ្ឋី សមតិវិជ្ឈតិ|
    block |ឯវំ អភាវិតំ ចិត្តំ រាគោ សមតិវិជ្ឈតិ។|
  count |១៤|
    block |យថា អគារំ សុឆន្នំ វុដ្ឋី ន សមតិវិជ្ឈតិ|
    block |ឯវំ សុភាវិតំ ចិត្តំ រាគោ ន សមតិវិជ្ឈតិ។|
  count |១៥|
    block |ឥធ សោចតិ បេច្ច សោចតិ បាបការី ឧភយត្ថ សោចតិ|
    block |សោ សោចតិ សោ វិហញ្ញតិ ទិស្វា កម្មកិលិដ្ឋមត្តនោ។|
  count |១៦|
    block |ឥធ មោទតិ បេច្ច មោទតិ កតបុញ្ញោ ឧភយត្ថ មោទតិ|
    block |សោ មោទតិ សោ បមោទតិ ទិស្វា កម្មវិសុទ្ធិមត្តនោ។|
  count |១៧|
    block |ឥធ តប្បតិ បេច្ច តប្បតិ បាបការី ឧភយត្ថ តប្បតិ|
    block |បាបំ មេ កតន្តិ តប្បតិ ភិយ្យោ តប្បតិ ទុគ្គតិំ គតោ។|
  count |១៨|
    block |ឥធ នន្ទតិ បេច្ច នន្ទតិ កតបុញ្ញោ ឧភយត្ថ នន្ទតិ|
    block |បុញ្ញំ មេ កតន្តិ នន្ទតិ ភិយ្យោ នន្ទតិ សុគ្គតិំ គតោ។|
  count |១៩|
    block |ពហុម្បិ ចេ សំហិត ភាសមានោ ន តក្ករោ ហោតិ នរោ បមត្តោ|
    block |គោបោវ គាវោ គណយំ បរេសំ ន ភាគវា សាមញ្ញស្ស ហោតិ។|
  count |២០|
    block |អប្បម្បិ ចេ សំហិត ភាសមានោ ធម្មស្ស ហោតិ អនុធម្មចារី|
    block |រាគញ្ច ទោសញ្ច បហាយ មោហំ សម្មប្បជានោ សុវិមុត្តចិត្តោ|
    block |អនុបាទិយានោ ឥធ វា ហុរំ វា ស ភាគវា សាមញ្ញស្ស ហោតិ។|
  stand |យមកវគ្គោ បឋមោ និដ្ឋិតោ។|
