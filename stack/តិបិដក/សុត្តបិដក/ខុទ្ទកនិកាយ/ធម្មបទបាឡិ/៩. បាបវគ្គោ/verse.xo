block |៩។ បាបវគ្គោ|
  count |១១៦|
    block |អភិត្ថរេថ កល្យាណេ បាបា ចិត្តំ និវារយេ|
    block |ទន្ធញ្ហិ ករោតោ បុញ្ញំ បាបស្មិំ រមតី មនោ។|
  count |១១៧|
    block |បាបញ្ចេ បុរិសោ កយិរា ន នំ កយិរា បុនប្បុនំ|
    block |ន តម្ហិ ឆន្ទំ កយិរាថ ទុក្ខោ បាបស្ស ឧច្ចយោ។|
  count |១១៨|
    block |បុញ្ញញ្ចេ បុរិសោ កយិរា កយិរា នំ បុនប្បុនំ|
    block |តម្ហិ ឆន្ទំ កយិរាថ សុខោ បុញ្ញស្ស ឧច្ចយោ។|
  count |១១៩|
    block |បាបោបិ បស្សតិ ភទ្រំ យាវ បាបំ ន បច្ចតិ|
    block |យទា ច បច្ចតិ បាបំ អថ បាបោ បាបានិ បស្សតិ។|
  count |១២០|
    block |ភទ្រោបិ បស្សតិ បាបំ យាវ ភទ្រំ ន បច្ចតិ|
    block |យទា ច បច្ចតិ ភទ្រំ អថ ភទ្រោ ភទ្រានិ បស្សតិ។|
  count |១២១|
    block |មាវមញ្ញេថ បាបស្ស ន មន្តំ អាគមិស្សតិ|
    block |ឧទពិន្ទុនិបាតេន ឧទកុម្ភោបិ បូរតិ|
    block |ពាលោ បូរតិ បាបស្ស ថោកំ ថោកម្បិ អាចិនំ។|
  count |១២២|
    block |មាវមញ្ញេថ បុញ្ញស្ស ន មន្តំ អាគមិស្សតិ|
    block |ឧទពិន្ទុនិបាតេន ឧទកុម្ភោបិ បូរតិ|
    block |ធីរោ បូរតិ បុញ្ញស្ស ថោកំ ថោកម្បិ អាចិនំ។|
  count |១២៣|
    block |វាណិជោវ ភយំ មគ្គំ អប្បសត្ថោ មហទ្ធនោ|
    block |វិសំ ជីវិតុកាមោវ បាបានិ បរិវជ្ជយេ។|
  count |១២៤|
    block |បាណិម្ហិ ចេ វណោ នាស្ស ហរេយ្យ បាណិនា វិសំ|
    block |នាព្ពណំ វិសមន្វេតិ នត្ថិ បាបំ អកុព្ពតោ។|
  count |១២៥|
    block |យោ អប្បទុដ្ឋស្ស នរស្ស ទុស្សតិ សុទ្ធស្ស បោសស្ស អនង្គណស្ស|
    block |តមេវ ពាលំ បច្ចេតិ បាបំ សុខុមោ រជោ បដិវាតំវ ខិត្តោ។|
  count |១២៦|
    block |គព្ភមេកេ ឧប្បជ្ជន្តិ និរយំ បាបកម្មិនោ|
    block |សគ្គំ សុគតិនោ យន្តិ បរិនិព្ពន្តិ អនាសវា។|
  count |១២៧|
    block |ន អន្តលិក្ខេ ន សមុទ្ទមជ្ឈេ ន បព្ពតានំ វិវរំ បវិស្ស|
    block |ន វិជ្ជតី សោ ជគតិប្បទេសោ យត្ថដ្ឋិតោ មុច្ចេយ្យ បាបកម្មា។|
  count |១២៨|
    block |ន អន្តលិក្ខេ ន សមុទ្ទមជ្ឈេ ន បព្ពតានំ វិវរំ បវិស្ស|
    block |ន វិជ្ជតី សោ ជគតិប្បទេសោ យត្ថដ្ឋិតំ នប្បសហេយ្យ មច្ចុ។|
  stand |បាបវគ្គោ នវមោ និដ្ឋិតោ។|
