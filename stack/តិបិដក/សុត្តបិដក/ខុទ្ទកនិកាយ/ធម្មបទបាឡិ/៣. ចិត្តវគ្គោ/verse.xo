block |៣។ ចិត្តវគ្គោ|
  count |៣៣|
    block |ផន្ទនំ ចបលំ ចិត្តំ ទូរក្ខំ ទុន្និវារយំ|
    block |ឧជុំ ករោតិ មេធាវី ឧសុការោវ តេជនំ។|
  count |៣៤|
    block |វារិជោវ ថលេ ខិត្តោ ឱកមោកតឧព្ភតោ|
    block |បរិផន្ទតិទំ ចិត្តំ មារធេយ្យំ បហាតវេ។|
  count |៣៥|
    block |ទុន្និគ្គហស្ស លហុនោ យត្ថកាមនិបាតិនោ|
    block |ចិត្តស្ស ទមថោ សាធុ ចិត្តំ ទន្តំ សុខាវហំ។|
  count |៣៦|
    block |សុទុទ្ទសំ សុនិបុណំ យត្ថកាមនិបាតិនំ|
    block |ចិត្តំ រក្ខេថ មេធាវី ចិត្តំ គុត្តំ សុខាវហំ។|
  count |៣៧|
    block |ទូរង្គមំ ឯកចរំ អសរីរំ គុហាសយំ|
    block |យេ ចិត្តំ សំយមេស្សន្តិ មោក្ខន្តិ មារពន្ធនា។|
  count |៣៨|
    block |អនវដ្ឋិតចិត្តស្ស សទ្ធម្មំ អវិជានតោ|
    block |បរិប្លវបសាទស្ស បញ្ញា ន បរិបូរតិ។|
  count |៣៩|
    block |អនវស្សុតចិត្តស្ស អនន្វាហតចេតសោ|
    block |បុញ្ញបាបបហីនស្ស នត្ថិ ជាគរតោ ភយំ។|
  count |៤០|
    block |កុម្ភូបមំ កាយមិមំ វិទិត្វា នគរូបមំ ចិត្តមិទំ ឋបេត្វា|
    block |យោធេថ មារំ បញ្ញាវុធេន ជិតញ្ច រក្ខេ អនិវេសនោ សិយា។|
  count |៤១|
    block |អចិរំ វតយំ កាយោ បថវិំ អធិសេស្សតិ|
    block |ឆុទ្ធោ អបេតវិញ្ញាណោ និរត្ថំវ កលិង្គរំ។|
  count |៤២|
    block |ទិសោ ទិសំ យំ តំ កយិរា វេរី វា បន វេរិនំ|
    block |មិច្ឆាបណិហិតំ ចិត្តំ បាបិយោ នំ តតោ ករេ។|
  count |៤៣|
    block |ន តំ មាតា បិតា កយិរា អញ្ញេ វាបិ ច ញាតកា|
    block |សម្មាបណិហិតំ ចិត្តំ សេយ្យសោ នំ តតោ ករេ។|
  stand |ចិត្តវគ្គោ តតិយោ និដ្ឋិតោ។|
