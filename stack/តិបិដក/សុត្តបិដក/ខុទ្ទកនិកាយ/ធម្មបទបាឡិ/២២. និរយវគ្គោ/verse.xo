block |២២។ និរយវគ្គោ|
  count |៣០៦|
    block |អភូតវាទី និរយំ ឧបេតិ យោ វាបិ កត្វា ន ករោមិ ចាហ|
    block |ឧភោបិ តេ បេច្ច សមា ភវន្តិ និហីនកម្មា មនុជា បរត្ថ។|
  count |៣០៧|
    block |កាសាវកណ្ឋា ពហវោ បាបធម្មា អសញ្ញតា|
    block |បាបា បាបេហិ កម្មេហិ និរយំ តេ ឧបបជ្ជរេ។|
  count |៣០៨|
    block |សេយ្យោ អយោគុឡោ ភុត្តោ តត្តោ អគ្គិសិខូបមោ|
    block |យញ្ចេ ភុញ្ជេយ្យ ទុស្សីលោ រដ្ឋបិណ្ឌមសញ្ញតោ។|
  count |៣០៩|
    block |ចត្តារិ ឋានានិ នរោ បមត្តោ អាបជ្ជតិ បរទារូបសេវី|
    block |អបុញ្ញលាភំ ន និកាមសេយ្យំ និន្ទំ តតីយំ និរយំ ចតុត្ថំ។|
  count |៣១០|
    block |អបុញ្ញលាភោ ច គតី ច បាបិកា ភីតស្ស ភីតាយ រតី ច ថោកិកា|
    block |រាជា ច ទណ្ឌំ គរុកំ បណេតិ តស្មា នរោ បរទារំ ន សេវេ។|
  count |៣១១|
    block |កុសោ យថា ទុគ្គហិតោ ហត្ថមេវានុកន្តតិ|
    block |សាមញ្ញំ ទុប្បរាមដ្ឋំ និរយាយុបកឌ្ឍតិ។|
  count |៣១២|
    block |យំ កិញ្ចិ សិថិលំ កម្មំ សំកិលិដ្ឋញ្ច យំ វតំ|
    block |សង្កស្សរំ ព្រហ្មចរិយំ ន តំ ហោតិ មហប្ផលំ។|
  count |៣១៣|
    block |កយិរា ចេ កយិរាថេនំ ទឡ្ហមេនំ បរក្កមេ|
    block |សិថិលោ ហិ បរិព្ពាជោ ភិយ្យោ អាកិរតេ រជំ។|
  count |៣១៤|
    block |អកតំ ទុក្កដំ សេយ្យោ បច្ឆា តប្បតិ ទុក្កដំ|
    block |កតញ្ច សុកតំ សេយ្យោ យំ កត្វា នានុតប្បតិ។|
  count |៣១៥|
    block |នគរំ យថា បច្ចន្តំ គុត្តំ សន្តរពាហិរំ|
    block |ឯវំ គោបេថ អត្តានំ ខណោ វោ មា ឧបច្ចគា|
    block |ខណាតីតា ហិ សោចន្តិ និរយម្ហិ សមប្បិតា។|
  count |៣១៦|
    block |អលជ្ជិតាយេ លជ្ជន្តិ លជ្ជិតាយេ ន លជ្ជរេ|
    block |មិច្ឆាទិដ្ឋិសមាទានា សត្តា គច្ឆន្តិ ទុគ្គតិំ។|
  count |៣១៧|
    block |អភយេ ភយទស្សិនោ ភយេ ចាភយទស្សិនោ|
    block |មិច្ឆាទិដ្ឋិសមាទានា សត្តា គច្ឆន្តិ ទុគ្គតិំ។|
  count |៣១៨|
    block |អវជ្ជេ វជ្ជមតិនោ វជ្ជេ ចាវជ្ជទស្សិនោ|
    block |មិច្ឆាទិដ្ឋិសមាទានា សត្តា គច្ឆន្តិ ទុគ្គតិំ។|
  count |៣១៩|
    block |វជ្ជញ្ច វជ្ជតោ ញត្វា អវជ្ជញ្ច អវជ្ជតោ|
    block |សម្មាទិដ្ឋិសមាទានា សត្តា គច្ឆន្តិ សុគ្គតិំ។|
  stand |និរយវគ្គោ ទ្វាវីសតិមោ និដ្ឋិតោ។|
