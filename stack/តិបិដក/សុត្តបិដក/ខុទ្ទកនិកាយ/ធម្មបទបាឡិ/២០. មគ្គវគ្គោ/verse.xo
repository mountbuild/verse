block |២០។ មគ្គវគ្គោ|
  count |២៧៣|
    block |មគ្គានដ្ឋង្គិកោ សេដ្ឋោ សច្ចានំ ចតុរោ បទា|
    block |វិរាគោ សេដ្ឋោ ធម្មានំ ទ្វិបទានញ្ច ចក្ខុមា។|
  count |២៧៤|
    block |ឯសេវ មគ្គោ នត្ថញ្ញោ ទស្សនស្ស វិសុទ្ធិយា|
    block |ឯតញ្ហិ តុម្ហេ បដិបជ្ជថ មារស្សេតំ បមោហនំ។|
  count |២៧៥|
    block |ឯតញ្ហិ តុម្ហេ បដិបន្នា ទុក្ខស្សន្តំ ករិស្សថ|
    block |អក្ខាតោ វោ មយា មគ្គោ អញ្ញាយ សល្លកន្តនំ។|
  count |២៧៦|
    block |តុម្ហេហិ កិច្ចមាតប្បំ អក្ខាតារោ តថាគតា|
    block |បដិបន្នា បមោក្ខន្តិ ឈាយិនោ មារពន្ធនា។|
  count |២៧៧|
    block |សព្ពេ សង្ខារា អនិច្ចាតិ យទា បញ្ញាយ បស្សតិ|
    block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
  count |២៧៨|
    block |សព្ពេ សង្ខារា ទុក្ខាតិ យទា បញ្ញាយ បស្សតិ|
    block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
  count |២៧៩|
    block |សព្ពេ ធម្មា អនត្តាតិ យទា បញ្ញាយ បស្សតិ|
    block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
  count |២៨០|
    block |ឧដ្ឋានកាលម្ហិ អនុដ្ឋហានោ យុវា ពលី អាលសិយំ ឧបេតោ|
    block |សំសន្នសង្កប្បមនោ កុសីតោ បញ្ញាយ មគ្គំ អលសោ ន វិន្ទតិ។|
  count |២៨១|
    block |វាចានុរក្ខី មនសា សុសំវុតោ កាយេន ច នាកុសលំ កយិរា|
    block |ឯតេ តយោ កម្មបថេ វិសោធយេ អារាធយេ មគ្គមិសិប្បវេទិតំ។|
  count |២៨២|
    block |យោគា វេ ជាយតី ភូរិ អយោគា ភូរិសង្ខយោ|
    block |ឯតំ ទ្វេធាបថំ ញត្វា ភវាយ វិភវាយ ច|
    block |តថាត្តានំ និវេសេយ្យ យថា ភូរិ បវឌ្ឍតិ។|
  count |២៨៣|
    block |វនំ ឆិន្ទថ មា រុក្ខំ វនតោ ជាយតេ ភយំ|
    block |ឆេត្វា វនញ្ច វនថញ្ច និព្ពនា ហោថ ភិក្ខវោ។|
  count |២៨៤|
    block |យាវ ហិ វនថោ ន ឆិជ្ជតិ អណុមត្តោបិ នរស្ស នារិសុ|
    block |បដិពទ្ធមនោវ តាវ សោ វច្ឆោ ខីរបកោវ មាតរិ។|
  count |២៨៥|
    block |ឧច្ឆិន្ទ សិនេហមត្តនោ កុមុទំ សារទិកំវ|
    block |សន្តិមគ្គមេវ ព្រូហយ និព្ពានំ សុគតេន ទេសិតំ។|
  count |២៨៦|
    block |ឥធ វស្សំ វសិស្សាមិ ឥធ ហេមន្តគិម្ហិសុ|
    block |ឥតិ ពាលោ វិចិន្តេតិ អន្តរាយំ ន ពុជ្ឈតិ។|
  count |២៨៧|
    block |តំ បុត្តបសុសម្មត្តំ ព្យាសត្តមនសំ នរំ|
    block |សុត្តំ គាមំ មហោឃោវ មច្ចុ អាទាយ គច្ឆតិ។|
  count |២៨៨|
    block |ន សន្តិ បុត្តា តាណាយ ន បិតា នាបិ ពន្ធវា|
    block |អន្តកេនាធិបន្នស្ស នត្ថិ ញាតីសុ តាណតា។|
  count |២៨៩|
    block |ឯតមត្ថវសំ ញត្វា បណ្ឌិតោ សីលសំវុតោ|
    block |និព្ពានគមនំ មគ្គំ ខិប្បមេវ វិសោធយេ។|
  stand |មគ្គវគ្គោ វីសតិមោ និដ្ឋិតោ។|
