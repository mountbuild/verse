block |១៨។ មលវគ្គោ|
  count |២៣៥|
    block |បណ្ឌុបលាសោវ ទានិសិ យមបុរិសាបិ ច តេ ឧបដ្ឋិតា|
    block |ឧយ្យោគមុខេ ច តិដ្ឋសិ បាថេយ្យម្បិ ច តេ ន វិជ្ជតិ។|
    block |សោ ករោហិ ទីបមត្តនោ ខិប្បំ វាយម បណ្ឌិតោ ភវ|
    block |និទ្ធន្តមលោ អនង្គណោ ទិព្ពំ អរិយភូមិំ ឧបេហិសិ។|
  count |២៣៦|, ||
  count |២៣៧|
    block |ឧបនីតវយោ ច ទានិសិ សម្បយាតោសិ យមស្ស សន្តិកេ|
    block |វាសោ តេ នត្ថិ អន្តរា បាថេយ្យម្បិ ច តេ ន វិជ្ជតិ។|
  count |២៣៨|
    block |សោ ករោហិ ទីបមត្តនោ ខិប្បំ វាយម បណ្ឌិតោ ភវ|
    block |និទ្ធន្តមលោ អនង្គណោ ន បុនំ ជាតិជរំ ឧបេហិសិ។|
  count |២៣៩|
    block |អនុបុព្ពេន មេធាវី ថោកំ ថោកំ ខណេ ខណេ|
    block |កម្មារោ រជតស្សេវ និទ្ធមេ មលមត្តនោ។|
  count |២៤០|
    block |អយសាវ មលំ សមុដ្ឋិតំ តតុដ្ឋាយ តមេវ ខាទតិ|
    block |ឯវំ អតិធោនចារិនំ សានិ កម្មានិ នយន្តិ ទុគ្គតិំ។|
  count |២៤១|
    block |អសជ្ឈាយមលា មន្តា អនុដ្ឋានមលា ឃរា|
    block |មលំ វណ្ណស្ស កោសជ្ជំ បមាទោ រក្ខតោ មលំ។|
  count |២៤២|
    block |មលិត្ថិយា ទុច្ចរិតំ មច្ឆេរំ ទទតោ មលំ|
    block |មលា វេ បាបកា ធម្មា អស្មិំ លោកេ បរម្ហិ ច។|
  count |២៤៣|
    block |តតោ មលា មលតរំ អវិជ្ជា បរមំ មលំ|
    block |ឯតំ មលំ បហន្ត្វាន និម្មលា ហោថ ភិក្ខវោ។|
  count |២៤៤|
    block |សុជីវំ អហិរិកេន កាកសូរេន ធំសិនា|
    block |បក្ខន្ទិនា បគព្ភេន សំកិលិដ្ឋេន ជីវិតំ។|
  count |២៤៥|
    block |ហិរីមតា ច ទុជ្ជីវំ និច្ចំ សុចិគវេសិនា|
    block |អលីនេនាប្បគព្ភេន សុទ្ធាជីវេន បស្សតា។|
  count |២៤៦|
    block |យោ បាណមតិបាតេតិ មុសាវាទញ្ច ភាសតិ|
    block |លោកេ អទិន្នមាទិយតិ បរទារញ្ច គច្ឆតិ។|
  count |២៤៧|
    block |សុរាមេរយបានញ្ច យោ នរោ អនុយុញ្ជតិ|
    block |ឥធេវមេសោ លោកស្មិំ មូលំ ខណតិ អត្តនោ។|
  count |២៤៨|
    block |ឯវំ ភោ បុរិស ជានាហិ បាបធម្មា អសញ្ញតា|
    block |មា តំ លោភោ អធម្មោ ច ចិរំ ទុក្ខាយ រន្ធយុំ។|
  count |២៤៩|
    block |ទទាតិ វេ យថាសទ្ធំ យថាបសាទនំ ជនោ|
    block |តត្ថ យោ មង្កុ ភវតិ បរេសំ បានភោជនេ|
    block |ន សោ ទិវា វា រត្តិំ វា សមាធិមធិគច្ឆតិ។|
  count |២៥០|
    block |យស្ស ចេតំ សមុច្ឆិន្នំ មូលឃច្ចំ សមូហតំ|
    block |ស វេ ទិវា វា រត្តិំ វា សមាធិមធិគច្ឆតិ។|
  count |២៥១|
    block |នត្ថិ រាគសមោ អគ្គិ នត្ថិ ទោសសមោ គហោ|
    block |នត្ថិ មោហសមំ ជាលំ នត្ថិ តណ្ហាសមា នទី។|
  count |២៥២|
    block |សុទស្សំ វជ្ជមញ្ញេសំ អត្តនោ បន ទុទ្ទសំ|
    block |បរេសំ ហិ សោ វជ្ជានិ ឱបុនាតិ យថា ភុសំ|
    block |អត្តនោ បន ឆាទេតិ កលិំវ កិតវា សឋោ។|
  count |២៥៣|
    block |បរវជ្ជានុបស្សិស្ស និច្ចំ ឧជ្ឈានសញ្ញិនោ|
    block |អាសវា តស្ស វឌ្ឍន្តិ អារា សោ អាសវក្ខយា។|
  count |២៥៤|
    block |អាកាសេវ បទំ នត្ថិ សមណោ នត្ថិ ពាហិរេ|
    block |បបញ្ចាភិរតា បជា និប្បបញ្ចា តថាគតា។|
  count |២៥៥|
    block |អាកាសេវ បទំ នត្ថិ សមណោ នត្ថិ ពាហិរេ|
    block |សង្ខារា សស្សតា នត្ថិ នត្ថិ ពុទ្ធានមិញ្ជិតំ។|
  stand |មលវគ្គោ អដ្ឋារសមោ និដ្ឋិតោ។|
