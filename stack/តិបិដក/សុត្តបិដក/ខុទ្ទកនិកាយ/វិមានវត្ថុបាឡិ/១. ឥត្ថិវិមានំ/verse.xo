block |១។ ឥត្ថិវិមានំ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |១។ បីឋវគ្គោ|
    block |១។ បឋមបីឋវិមានវត្ថុ|
      count |១|
        block |បីឋំ តេ សោវណ្ណមយំ ឧឡារំ មនោជវំ គច្ឆតិ យេនកាមំ|
        block |អលង្កតេ មល្យធរេ សុវត្ថេ ឱភាសសិ វិជ្ជុរិវព្ភកូដំ។|
      count |២|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៣|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៤|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៥|
        block |អហំ មនុស្សេសុ មនុស្សភូតា អព្ភាគតានាសនកំ អទាសិំ|
        block |អភិវាទយិំ អញ្ជលិកំ អកាសិំ យថានុភាវញ្ច អទាសិ ទានំ។|
      count |៦|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៧|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |បឋមបីឋវិមានំ បឋមំ។|
    block |២។ ទុតិយបីឋវិមានវត្ថុ|
      count |៨|
        block |បីឋំ តេ វេឡុរិយមយំ ឧឡារំ មនោជវំ គច្ឆតិ យេនកាមំ|
        block |អលង្កតេ មល្យធរេ សុវត្ថេ ឱភាសសិ វិជ្ជុរិវព្ភកូដំ។|
      count |៩|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១០|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១១|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១២|
        block |អហំ មនុស្សេសុ មនុស្សភូតា អព្ភាគតានាសនកំ អទាសិំ|
        block |អភិវាទយិំ អញ្ជលិកំ អកាសិំ យថានុភាវញ្ច អទាសិ ទានំ។|
      count |១៣|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១៤|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ទុតិយបីឋវិមានំ ទុតិយំ។|
    block |៣។ តតិយបីឋវិមានវត្ថុ|
      count |១៥|
        block |បីឋំ តេ សោវណ្ណមយំ ឧឡារំ មនោជវំ គច្ឆតិ យេនកាមំ|
        block |អលង្កតេ មល្យធរេ សុវត្ថេ ឱភាសសិ វិជ្ជុរិវព្ភកូដំ។|
      count |១៦|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១៧|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១៨|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១៩|
        block |អប្បស្ស កម្មស្ស ផលំ មមេទំ យេនម្ហិ ឯវំ ជលិតានុភាវា|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ។|
      count |២០|
        block |អទ្ទសំ វិរជំ ភិក្ខុំ វិប្បសន្នមនាវិលំ|
        block |តស្ស អទាសហំ បីឋំ បសន្នា សេហិ បាណិភិ។|
      count |២១|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |២២|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |តតិយបីឋវិមានំ តតិយំ។|
    block |៤។ ចតុត្ថបីឋវិមានវត្ថុ|
      count |២៣|
        block |បីឋំ តេ វេឡុរិយមយំ ឧឡារំ មនោជវំ គច្ឆតិ យេនកាមំ|
        block |អលង្កតេ មល្យធរេ សុវត្ថេ ឱភាសសិ វិជ្ជុរិវព្ភកូដំ។|
      count |២៤|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |២៥|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |២៦|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |២៧|
        block |អប្បស្ស កម្មស្ស ផលំ មមេទំ យេនម្ហិ ឯវំ ជលិតានុភាវា|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ។|
      count |២៨|
        block |អទ្ទសំ វិរជំ ភិក្ខុំ វិប្បសន្នមនាវិលំ|
        block |តស្ស អទាសហំ បីឋំ បសន្នា សេហិ បាណិភិ។|
      count |២៩|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៣០|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ចតុត្ថបីឋវិមានំ ចតុត្ថំ។|
    block |៥។ កុញ្ជរវិមានវត្ថុ|
      count |៣១|
        block |កុញ្ជរោ តេ វរារោហោ នានារតនកប្បនោ|
        block |រុចិរោ ថាមវា ជវសម្បន្នោ អាកាសម្ហិ សមីហតិ។|
      count |៣២|
        block |បទុមិ បទ្ម បត្តក្ខិ បទ្មុប្បលជុតិន្ធរោ|
        block |បទ្មចុណ្ណាភិកិណ្ណង្គោ សោណ្ណបោក្ខរមាលធា។|
      count |៣៣|
        block |បទុមានុសដំ មគ្គំ បទ្មបត្តវិភូសិតំ។|
        block |ឋិតំ វគ្គុមនុគ្ឃាតី មិតំ គច្ឆតិ វារណោ។|
      count |៣៤|
        block |តស្ស បក្កមមានស្ស សោណ្ណកំសា រតិស្សរា|
        block |តេសំ សុយ្យតិ និគ្ឃោសោ តុរិយេ បញ្ចង្គិកេ យថា។|
      count |៣៥|
        block |តស្ស នាគស្ស ខន្ធម្ហិ សុចិវត្ថា អលង្កតា|
        block |មហន្តំ អច្ឆរាសង្ឃំ វណ្ណេន អតិរោចសិ។|
      count |៣៦|
        block |ទានស្ស តេ ឥទំ ផលំ អថោ សីលស្ស វា បន|
        block |អថោ អញ្ជលិកម្មស្ស តំ មេ អក្ខាហិ បុច្ឆិតាតិ|
      count |៣៧|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៣៨|
        block |ទិស្វាន គុណសម្បន្នំ ឈាយិំ ឈានរតំ សតំ|
        block |អទាសិំ បុប្ផាភិកិណ្ណំ អាសនំ ទុស្សសន្ថតំ។|
      count |៣៩|
        block |ឧបឌ្ឍំ បទ្មមាលាហំ អាសនស្ស សមន្តតោ|
        block |អព្ភោកិរិស្សំ បត្តេហិ បសន្នា សេហិ បាណិភិ។|
      count |៤០|
        block |តស្ស កម្មកុសលស្ស ឥទំ មេ ឦទិសំ ផលំ|
        block |សក្ការោ គរុការោ ច ទេវានំ អបចិតា អហំ។|
      count |៤១|
        block |យោ វេ សម្មាវិមុត្តានំ សន្តានំ ព្រហ្មចារិនំ|
        block |បសន្នោ អាសនំ ទជ្ជា ឯវំ នន្ទេ យថា អហំ។|
      count |៤២|
        block |តស្មា ហិ អត្តកាមេន មហត្តមភិកង្ខតា|
        block |អាសនំ ទាតព្ពំ ហោតិ សរីរន្តិមធារិនន្តិ។|
      stand |កុញ្ជរវិមានំ បញ្ចមំ។|
    block |៦។ បឋមនាវាវិមានវត្ថុ|
      count |៤៣|
        block |សុវណ្ណច្ឆទនំ នាវំ នារិ អារុយ្ហ តិដ្ឋសិ|
        block |ឱគាហសិ បោក្ខរណិំ បទ្មំ ឆិន្ទសិ បាណិនា។|
      count |៤៤|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៤៥|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៤៦|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៤៧|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |ទិស្វាន ភិក្ខូ តសិតេ កិលន្តេ ឧដ្ឋាយ បាតុំ ឧទកំ អទាសិំ។|
      count |៤៨|
        block |យោ វេ កិលន្តាន បិបាសិតានំ ឧដ្ឋាយ បាតុំ ឧទកំ ទទាតិ|
        block |សីតោទកា តស្ស ភវន្តិ នជ្ជោ បហូតមល្យា ពហុបុណ្ឌរីកា។|
      count |៤៩|
        block |តំ អាបគា អនុបរិយន្តិ សព្ពទា សីតោទកា វាលុកសន្ថតា នទី|
        block |អម្ពា ច សាលា តិលកា ច ជម្ពុយោ ឧទ្ទាលកា បាដលិយោ ច ផុល្លា។|
      count |៥០|
        block |តំ ភូមិភាគេហិ ឧបេតរូបំ វិមានសេដ្ឋំ ភុសសោភមានំ|
        block |តស្សីធ កម្មស្ស អយំ វិបាកោ ឯតាទិសំ បុញ្ញកតា លភន្តិ។|
      count |៥១|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៥២|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |បឋមនាវាវិមានំ ឆដ្ឋំ។|
    block |៧។ ទុតិយនាវាវិមានវត្ថុ|
      count |៥៣|
        block |សុវណ្ណច្ឆទនំ នាវំ នារិ អារុយ្ហ តិដ្ឋសិ|
        block |ឱគាហសិ បោក្ខរណិំ បទ្មំ ឆិន្ទសិ បាណិនា។|
      count |៥៤|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៥៥|
        block |បុច្ឆាមិ តំ ទេវិ មហានុភាវេ មនុស្សភុតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៥៦|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៥៧|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |ទិស្វាន ភិក្ខុំ តសិតំ កិលន្តំ ឧដ្ឋាយ បាតុំ ឧទកំ អទាសិំ។|
      count |៥៨|
        block |យោ វេ កិលន្តស្ស បិបាសិតស្ស ឧដ្ឋាយ បាតុំ ឧទកំ ទទាតិ|
        block |សីតោទកា តស្ស ភវន្តិ នជ្ជោ បហូតមល្យា ពហុបុណ្ឌរីកា។|
      count |៥៩|
        block |តំ អាបគា អនុបរិយន្តិ សព្ពទា សីតោទកា វាលុកសន្ថតា នទី|
        block |អម្ពា ច សាលា តិលកា ច ជម្ពុយោ ឧទ្ទាលកា បាដលិយោ ច ផុល្លា។|
      count |៦០|
        block |តំ ភូមិភាគេហិ ឧបេតរូបំ វិមានសេដ្ឋំ ភុសសោភមានំ|
        block |តស្សីធ កម្មស្ស អយំ វិបាកោ ឯតាទិសំ បុញ្ញកតា លភន្តិ។|
      count |៦១|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៦២|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ទុតិយនាវាវិមានំ សត្តមំ។|
    block |៨។ តតិយនាវាវិមានវត្ថុ|
      count |៦៣|
        block |សុវណ្ណច្ឆទនំ នាវំ នារិ អារុយ្ហ តិដ្ឋសិ|
        block |ឱគាហសិ បោក្ខរណិំ បទ្មំ ឆិន្ទសិ បាណិនា។|
      count |៦៤|
        block |កូដាគារា និវេសា តេ វិភត្តា ភាគសោ មិតា|
        block |ទទ្ទល្លមានា អាភន្តិ សមន្តា ចតុរោ ទិសា។|
      count |៦៥|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៦៦|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៦៧|
        block |សា ទេវតា អត្តមនា សម្ពុទ្ធេនេវ បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៦៨|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |ទិស្វាន ភិក្ខូ តសិតេ កិលន្តេ ឧដ្ឋាយ បាតុំ ឧទកំ អទាសិំ។|
      count |៦៩|
        block |យោ វេ កិលន្តាន បិបាសិតានំ ឧដ្ឋាយ បាតុំ ឧទកំ ទទាតិ|
        block |សីតោទកា តស្ស ភវន្តិ នជ្ជោ បហូតមល្យា ពហុបុណ្ឌរីកា។|
      count |៧០|
        block |តំ អាបគា អនុបរិយន្តិ សព្ពទា សីតោទកា វាលុកសន្ថតា នទី|
        block |អម្ពា ច សាលា តិលកា ច ជម្ពុយោ ឧទ្ទាលកា បាដលិយោ ច ផុល្លា។|
      count |៧១|
        block |តំ ភូមិភាគេហិ ឧបេតរូបំ វិមានសេដ្ឋំ ភុសសោភមានំ|
        block |តស្សីធ កម្មស្ស អយំ វិបាកោ ឯតាទិសំ បុញ្ញកតា លភន្តិ។|
      count |៧២|
        block |កូដាគារា និវេសា មេ វិភត្តា ភាគសោ មិតា|
        block |ទទ្ទល្លមានា អាភន្តិ សមន្តា ចតុរោ ទិសា។|
      count |៧៣|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៧៤|
        block |អក្ខាមិ តេ ពុទ្ធ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតិ|
        block |ឯតស្ស កម្មស្ស ផលំ មមេទំ អត្ថាយ ពុទ្ធោ ឧទកំ អបាយីតិ។|
      stand |តតិយនាវាវិមានំ អដ្ឋមំ។|
    block |៩។ ទីបវិមានវត្ថុ|
      count |៧៥|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |៧៦|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៧៧|
        block |កេន ត្វំ វិមលោភាសា អតិរោចសិ ទេវតា|
        block |កេន តេ សព្ពគត្តេហិ សព្ពា ឱភាសតេ ទិសា។|
      count |៧៨|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៧៩|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៨០|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |តមន្ធការម្ហិ តិមីសិកាយំ បទីបកាលម្ហិ អទាសិ ទីបំ។|
      count |៨១|
        block |យោ អន្ធការម្ហិ តិមីសិកាយំ បទីបកាលម្ហិ ទទាតិ ទីបំ|
        block |ឧប្បជ្ជតិ ជោតិរសំ វិមានំ បហូតមល្យំ ពហុបុណ្ឌរីកំ។|
      count |៨២|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៨៣|
        block |តេនាហំ វិមលោភាសា អតិរោចាមិ ទេវតា|
        block |តេន មេ សព្ពគត្តេហិ សព្ពា ឱភាសតេ ទិសា។|
      count |៨៤|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ទីបវិមានំ នវមំ។|
    block |១០។ តិលទក្ខិណវិមានវត្ថុ|
      count |៨៥|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |៨៦|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៨៧|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៨៨|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៨៩|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ។|
      count |៩០|
        block |អទ្ទសំ វិរជំ ពុទ្ធំ វិប្បសន្នមនាវិលំ|
        block |អាសជ្ជ ទានំ អទាសិំ អកាមា តិលទក្ខិណំ|
        block |ទក្ខិណេយ្យស្ស ពុទ្ធស្ស បសន្នា សេហិ បាណិភិ។|
      count |៩១|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៩២|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |តិលទក្ខិណវិមានំ ទសមំ។|
    block |១១។ បឋមបតិព្ពតាវិមានវត្ថុ|
      count |៩៣|
        block |កោញ្ចា មយូរា ទិវិយា ច ហំសា វគ្គុស្សរា កោកិលា សម្បតន្តិ|
        block |បុប្ផាភិកិណ្ណំ រម្មមិទំ វិមានំ អនេកចិត្តំ នរនារិសេវិតំ។|
      count |៩៤|
        block |តត្ថច្ឆសិ ទេវិ មហានុភាវេ ឥទ្ធី វិកុព្ពន្តិ អនេករូបា|
        block |ឥមា ច តេ អច្ឆរាយោ សមន្តតោ នច្ចន្តិ គាយន្តិ បមោទយន្តិ ច។|
      count |៩៥|
        block |ទេវិទ្ធិបត្តាសិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៩៦|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៩៧|
        block |អហំ មនុស្សេសុ មនុស្សភូតា បតិព្ពតានញ្ញមនា អហោសិំ|
        block |មាតាវ បុត្តំ អនុរក្ខមានា កុទ្ធាបិហំ នប្ផរុសំ អវោចំ។|
      count |៩៨|
        block |សច្ចេ ឋិតា មោសវជ្ជំ បហាយ ទានេ រតា សង្គហិតត្តភាវា|
        block |អន្នញ្ច បានញ្ច បសន្នចិត្តា សក្កច្ច ទានំ វិបុលំ អទាសិំ។|
      count |៩៩|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១០០|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |បឋមបតិព្ពតាវិមានំ ឯកាទសមំ។|
    block |១២។ ទុតិយបតិព្ពតាវិមានវត្ថុ|
      count |១០១|
        block |វេឡុរិយថម្ភំ រុចិរំ បភស្សរំ វិមានមារុយ្ហ អនេកចិត្តំ|
        block |តត្ថច្ឆសិ ទេវិ មហានុភាវេ ឧច្ចាវចា ឥទ្ធិ វិកុព្ពមានា|
        block |ឥមា ច តេ អច្ឆរាយោ សមន្តតោ នច្ចន្តិ គាយន្តិ បមោទយន្តិ ច។|
      count |១០២|
        block |ទេវិទ្ធិបត្តាសិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១០៣|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១០៤|
        block |អហំ មនុស្សេសុ មនុស្សភូតា ឧបាសិកា ចក្ខុមតោ អហោសិំ|
        block |បាណាតិបាតា វិរតា អហោសិំ លោកេ អទិន្នំ បរិវជ្ជយិស្សំ។|
      count |១០៥|
        block |អមជ្ជបា នោ ច មុសា អភាណិំ សកេន សាមិនា អហោសិំ តុដ្ឋា|
        block |អន្នញ្ច បានញ្ច បសន្នចិត្តា សក្កច្ច ទានំ វិបុលំ អទាសិំ។|
      count |១០៦|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១០៧|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ទុតិយបតិព្ពតាវិមានំ ទ្វាទសមំ។|
    block |១៣។ បឋមសុណិសាវិមានវត្ថុ|
      count |១០៨|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |១០៩|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១១០|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១១១|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១១២|
        block |អហំ មនុស្សេសុ មនុស្សភូតា សុណិសា អហោសិំ សសុរស្ស គេហេ។|
      count |១១៣|
        block |អទ្ទសំ វិរជំ ភិក្ខុំ វិប្បសន្នមនាវិលំ|
        block |តស្ស អទាសហំ បូវំ បសន្នា សេហិ បាណិភិ|
        block |ភាគឌ្ឍភាគំ ទត្វាន មោទាមិ នន្ទនេ វនេ។|
      count |១១៤|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១១៥|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |បឋមសុណិសាវិមានំ តេរសមំ។|
    block |១៤។ ទុតិយសុណិសាវិមានវត្ថុ|
      count |១១៦|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |១១៧|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១១៨|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១១៩|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១២០|
        block |អហំ មនុស្សេសុ មនុស្សភូតា សុណិសា អហោសិំ សសុរស្ស គេហេ។|
      count |១២១|
        block |អទ្ទសំ វិរជំ ភិក្ខុំ វិប្បសន្នមនាវិលំ|
        block |តស្ស អទាសហំ ភាគំ បសន្នា សេហិ បាណិភិ|
        block |កុម្មាសបិណ្ឌំ ទត្វាន មោទាមិ នន្ទនេ វនេ។|
      count |១២២|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១២៣|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      stand |ទុតិយសុណិសាវិមានំ ចុទ្ទសមំ។|
    block |១៥។ ឧត្តរាវិមានវត្ថុ|
      count |១២៤|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |១២៥|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១២៦|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១២៧|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១២៨|
        block |ឥស្សា ច មច្ឆេរមថោ បឡាសោ នាហោសិ មយ្ហំ ឃរមាវសន្តិយា|
        block |អក្កោធនា ភត្តុវសានុវត្តិនី ឧបោសថេ និច្ចហមប្បមត្តា។|
      count |១២៩|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |១៣០|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |១៣១|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |១៣២|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |១៣៣|
        block |សាហំ សកេន សីលេន យសសា ច យសស្សិនី|
        block |អនុភោមិ សកំ បុញ្ញំ សុខិតា ចម្ហិនាមយា។|
      count |១៣៤|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |១៣៥|
        block |អក្ខាមិ តេ ភិក្ខុ មហានុភាវ មនុស្សភូតា យមហំ អកាសិំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      count |១៣៦|, |មម ច ភន្តេ វចនេន ភគវតោ បាទេ សិរសា វន្ទេយ្យាសិ ឧត្តរា នាម ភន្តេ ឧបាសិកា ភគវតោ បាទេ សិរសា វន្ទតីតិ។ អនច្ឆរិយំ ខោ បនេតំ ភន្តេ យំ មំ ភគវា អញ្ញតរស្មិំ សាមញ្ញផលេ ព្យាករេយ្យ តំ ភគវា សកទាគាមិផលេ ព្យាកាសីតិ។|
      stand |ឧត្តរាវិមានំ បន្នរសមំ។|
    block |១៦។ សិរិមាវិមានវត្ថុ|
      count |១៣៧|
        block |យុត្តា ច តេ បរមអលង្កតា ហយា អធោមុខា អឃសិគមា ពលី ជវា|
        block |អភិនិម្មិតា បញ្ចរថាសតា ច តេ អន្វេន្តិ តំ សារថិចោទិតា ហយា។|
      count |១៣៨|
        block |សា តិដ្ឋសិ រថវរេ អលង្កតា ឱភាសយំ ជលមិវ ជោតិ បាវកោ|
        block |បុច្ឆាមិ តំ វរតនុ អនោមទស្សនេ កស្មា នុ កាយា អនធិវរំ ឧបាគមិ។|
      count |១៣៩|
        block |កាមគ្គបត្តានំ យមាហុនុត្តរំ និម្មាយ និម្មាយ រមន្តិ ទេវតា|
        block |តស្មា កាយា អច្ឆរា កាមវណ្ណិនី ឥធាគតា អនធិវរំ នមស្សិតុំ។|
      count |១៤០|
        block |កិំ ត្វំ បុរេ សុចរិតមាចរីធ|
        block |កេនច្ឆសិ ត្វំ អមិតយសា សុខេធិតា|
        block |ឥទ្ធី ច តេ អនធិវរា វិហង្គមា|
        block |វណ្ណោ ច តេ ទស ទិសា វិរោចតិ។|
      count |១៤១|
        block |ទេវេហិ ត្វំ បរិវុតា សក្កតា ចសិ|
        block |កុតោ ចុតា សុគតិគតាសិ ទេវតេ|
        block |កស្ស វា ត្វំ វចនករានុសាសនិំ|
        block |អាចិក្ខ មេ ត្វំ យទិ ពុទ្ធសាវិកាតិ។|
      count |១៤២|
        block |នគន្តរេ នគរវរេ សុមាបិតេ បរិចារិកា រាជវរស្ស សិរិមតោ|
        block |នច្ចេ គីតេ បរមសុសិក្ខិតា អហុំ សិរិមាតិ មំ រាជគហេ អវេទិំសុ។|
      count |១៤៣|
        block |ពុទ្ធោ ច មេ ឥសិនិសភោ វិនាយកោ អទេសយី សមុទយទុក្ខនិច្ចតំ|
        block |អសង្ខតំ ទុក្ខនិរោធសស្សតំ មគ្គញ្ចិមំ អកុដិលមញ្ជសំ សិវំ។|
      count |១៤៤|
        block |សុត្វានហំ អមតបទំ អសង្ខតំ តថាគតស្សនធិវរស្ស សាសនំ|
        block |សីលេស្វហំ បរមសុសំវុតា អហុំ ធម្មេ ឋិតា នរវរពុទ្ធទេសិតេ។|
      count |១៤៥|
        block |ញត្វានហំ វិរជបទំ អសង្ខតំ តថាគតេននធិវរេន ទេសិតំ|
        block |តត្ថេវហំ សមថសមាធិមាផុសិំ សាយេវ មេ បរមនិយាមតា អហុ។|
      count |១៤៦|
        block |លទ្ធានហំ អមតវរំ វិសេសនំ ឯកំសិកា អភិសមយេ វិសេសិយ|
        block |អសំសយា ពហុជនបូជិតា អហំ ខិឌ្ឌារតិំ បច្ចនុភោមនប្បកំ។|
      count |១៤៧|
        block |ឯវំ អហំ អមតទសម្ហិ ទេវតា តថាគតស្សនធិវរស្ស សាវិកា|
        block |ធម្មទ្ទសា បឋមផលេ បតិដ្ឋិតា សោតាបន្នា ន ច បន មត្ថិ ទុគ្គតិ។|
      count |១៤៨|
        block |សា វន្ទិតុំ អនធិវរំ ឧបាគមិំ បាសាទិកេ កុសលរតេ ច ភិក្ខវោ|
        block |នមស្សិតុំ សមណសមាគមំ សិវំ សគារវា សិរិមតោ ធម្មរាជិនោ។|
      count |១៤៩|
        block |ទិស្វា មុនិំ មុទិតមនម្ហិ បីណិតា តថាគតំ នរវរទម្មសារថិំ|
        block |តណ្ហច្ឆិទំ កុសលរតំ វិនាយកំ វន្ទាមហំ បរមហិតានុកម្បកន្តិ។|
      stand |សិរិមាវិមានំ សោឡសមំ។|
    block |១៧។ កេសការីវិមានវត្ថុ|
      count |១៥០|
        block |ឥទំ វិមានំ រុចិរំ បភស្សរំ វេឡុរិយថម្ភំ សតតំ សុនិម្មិតំ|
        block |សុវណ្ណរុក្ខេហិ សមន្តមោត្ថតំ ឋានំ មមំ កម្មវិបាកសម្ភវំ។|
      count |១៥១|
        block |តត្រូបបន្នា បុរិមច្ឆរា ឥមា សតំ សហស្សានិ សកេន កម្មុនា|
        block |តុវំសិ អជ្ឈុបគតា យសស្សិនី ឱភាសយំ តិដ្ឋសិ បុព្ពទេវតា។|
      count |១៥២|
        block |សសី អធិគ្គយ្ហ យថា វិរោចតិ នក្ខត្តរាជារិវ តារកាគណំ|
        block |តថេវ ត្វំ អច្ឆរាសង្គណំ ឥមំ ទទ្ទល្លមានា យសសា វិរោចសិ។|
      count |១៥៣|
        block |កុតោ នុ អាគម្ម អនោមទស្សនេ ឧបបន្នា ត្វំ ភវនំ មមំ ឥទំ|
        block |ព្រហ្មំវ ទេវា តិទសា សហិន្ទកា សព្ពេ ន តប្បាមសេ ទស្សនេន តន្តិ។|
      count |១៥៤|
        block |យមេតំ សក្ក អនុបុច្ឆសេ មមំ កុតោ ចុតា ត្វំ ឥធ អាគតាតិ|
        block |ពារាណសី នាម បុរត្ថិ កាសិនំ តត្ថ អហោសិំ បុរេ កេសការិកា។|
      count |១៥៥|
        block |ពុទ្ធេ ច ធម្មេ ច បសន្នមានសា សង្ឃេ ច ឯកន្តគតា អសំសយា|
        block |អខណ្ឌសិក្ខាបទា អាគតប្ផលា សម្ពោធិធម្មេ និយតា អនាមយាតិ។|
      count |១៥៦|
        block |តន្ត្យាភិនន្ទាមសេ ស្វាគតញ្ច តេ ធម្មេន ច ត្វំ យសសា វិរោចសិ|
        block |ពុទ្ធេ ច ធម្មេ ច បសន្នមានសេ សង្ឃេ ច ឯកន្តគតេ អសំសយេ|
        block |អខណ្ឌសិក្ខាបទេ អាគតប្ផលេ សម្ពោធិធម្មេ និយតេ អនាមយេតិ។|
        block |បញ្ច បីឋា តយោ នាវា ទីបតិលទក្ខិណា ទ្វេ|
        block |បតិ ទ្វេ សុណិសា ឧត្តរា សិរិមា កេសការិកា|
        block |វគ្គោ តេន បវុច្ចតីតិ។|
      stand |កេសការីវិមានំ សត្តរសមំ។|
      stand |បីឋវគ្គោ បឋមោ និដ្ឋិតោ។|
      block |តស្សុទ្ទានំ|
  block |២។ ចិត្តលតាវគ្គោ|
    block |១។ ទាសិវិមានវត្ថុ|
      count |១៥៧|
        block |អបិ សក្កោវ ទេវិន្ទោ រម្មេ ចិត្តលតាវនេ|
        block |សមន្តា អនុបរិយាសិ នារីគណបុរក្ខតា|
        block |ឱភាសេន្តី ទិសា សព្ពា ឱសធី វិយ តារកា។|
      count |១៥៨|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១៥៩|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១៦០|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១៦១|
        block |អហំ មនុស្សេសុ មនុស្សភូតា ទាសី អហោសិំ បរបេស្សិយា កុលេ។|
      count |១៦២|
        block |ឧបាសិកា ចក្ខុមតោ គោតមស្ស យសស្សិនោ|
        block |តស្សា មេ និក្កមោ អាសិ សាសនេ តស្ស តាទិនោ។|
      count |១៦៣|
        block |កាមំ ភិជ្ជតុយំ កាយោ នេវ អត្ថេត្ថ សណ្ឋនំ|
        block |សិក្ខាបទានំ បញ្ចន្នំ មគ្គោ សោវត្ថិកោ សិវោ។|
      count |១៦៤|
        block |អកណ្ដកោ អគហនោ ឧជុ សព្ភិ បវេទិតោ|
        block |និក្កមស្ស ផលំ បស្ស យថិទំ បាបុណិត្ថិកា។|
      count |១៦៥|
        block |អាមន្តនិកា រញ្ញោម្ហិ សក្កស្ស វសវត្តិនោ|
        block |សដ្ឋិ តុរិយ សហស្សានិ បដិពោធំ ករោន្តិ មេ។|
      count |១៦៦|
        block |អាលម្ពោ គគ្គរោ ភីមោ សាធុវាទី ច សំសយោ|
        block |បោក្ខរោ ច សុផស្សោ ច វិណាមោក្ខា ច នារិយោ។|
      count |១៦៧|
        block |នន្ទា ចេវ សុនន្ទា ច សោណទិន្នា សុចិម្ហិតា|
        block |អលម្ពុសា មិស្សកេសី ច បុណ្ឌរីកាតិ ទារុណី។|
      count |១៦៨|
        block |ឯណីផស្សា សុផស្សា ច សុភទ្ទា មុទុវាទិនី|
        block |ឯតា ចញ្ញា ច សេយ្យាសេ អច្ឆរានំ បពោធិកា។|
      count |១៦៩|
        block |តា មំ កាលេនុបាគន្ត្វា អភិភាសន្តិ ទេវតា|
        block |ហន្ទ នច្ចាម គាយាម ហន្ទ តំ រមយាមសេ។|
      count |១៧០|
        block |នយិទំ អកតបុញ្ញានំ កតបុញ្ញានមេវិទំ|
        block |អសោកំ នន្ទនំ រម្មំ តិទសានំ មហាវនំ។|
      count |១៧១|
        block |សុខំ អកតបុញ្ញានំ ឥធ នត្ថិ បរត្ថ ច|
        block |សុខញ្ច កតបុញ្ញានំ ឥធ ចេវ បរត្ថ ច។|
      count |១៧២|
        block |តេសំ សហព្យកាមានំ កត្តព្ពំ កុសលំ ពហុំ|
        block |កតបុញ្ញា ហិ មោទន្តិ សគ្គេ ភោគសមង្គិនោតិ។|
      stand |ទាសិវិមានំ បឋមំ។|
    block |២។ លខុមាវិមានវត្ថុ|
      count |១៧៣|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |១៧៤|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |១៧៥|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |១៧៦|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |១៧៧|
        block |កេវដ្ដទ្វារា និក្ខម្ម អហុ មយ្ហំ និវេសនំ|
        block |តត្ថ សញ្ចរមានានំ សាវកានំ មហេសិនំ។|
      count |១៧៨|
        block |ឱទនំ កុម្មាសំ ឌាកំ លោណសោវីរកញ្ចហំ|
        block |អទាសិំ ឧជុភូតេសុ វិប្បសន្នេន ចេតសា។|
      count |១៧៩|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |១៨០|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |១៨១|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |១៨២|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |១៨៣|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      block |មម ច ភន្តេ វចនេន ភគវតោ បាទេ សិរសា វន្ទេយ្យាសិ លខុមា នាម ភន្តេ ឧបាសិកា ភគវតោ បាទេ សិរសា វន្ទតីតិ។ អនច្ឆរិយំ ខោ បនេតំ ភន្តេ យំ មំ ភគវា អញ្ញតរស្មិំ សាមញ្ញផលេ ព្យាករេយ្យ។ តំ ភគវា សកទាគាមិផលេ ព្យាកាសីតិ។|
      stand |លខុមាវិមានំ ទុតិយំ។|
    block |៣។ អាចាមទាយិកាវិមានវត្ថុ|
      count |១៨៥|
        block |បិណ្ឌាយ តេ ចរន្តស្ស តុណ្ហីភូតស្ស តិដ្ឋតោ|
        block |ទលិទ្ទា កបណា នារី បរាគារំ អបស្សិតា។|
      count |១៨៦|
        block |យា តេ អទាសិ អាចាមំ បសន្នា សេហិ បាណិភិ|
        block |សា ហិត្វា មានុសំ ទេហំ កំ នុ សា ទិសតំ គតាតិ។|
      count |១៨៧|
        block |បិណ្ឌាយ មេ ចរន្តស្ស តុណ្ហីភូតស្ស តិដ្ឋតោ|
        block |ទលិទ្ទា កបណា នារី បរាគារំ អបស្សិតា។|
      count |១៨៨|
        block |យា មេ អទាសិ អាចាមំ បសន្នា សេហិ បាណិភិ|
        block |សា ហិត្វា មានុសំ ទេហំ វិប្បមុត្តា ឥតោ ចុតា។|
      count |១៨៩|
        block |និម្មានរតិនោ នាម សន្តិ ទេវា មហិទ្ធិកា|
        block |តត្ថ សា សុខិតា នារី មោទតាចាមទាយិកាតិ។|
      count |១៩០|
        block |អហោ ទានំ វរាកិយា កស្សបេ សុប្បតិដ្ឋិតំ|
        block |បរាភតេន ទានេន ឥជ្ឈិត្ថ វត ទក្ខិណា។|
      count |១៩១|
        block |យា មហេសិត្តំ ការេយ្យ ចក្កវត្តិស្ស រាជិនោ|
        block |នារី សព្ពង្គកល្យាណី ភត្តុ ចានោមទស្សិកា|
        block |ឯតស្សាចាមទានស្ស កលំ នាគ្ឃតិ សោឡសិំ។|
      count |១៩២|
        block |សតំ និក្ខា សតំ អស្សា សតំ អស្សតរីរថា|
        block |សតំ កញ្ញាសហស្សានិ អាមុត្តមណិកុណ្ឌលា|
        block |ឯតស្សាចាមទានស្ស កលំ នាគ្ឃន្តិ សោឡសិំ។|
      count |១៩៣|
        block |សតំ ហេមវតា នាគា ឦសាទន្តា ឧរូឡ្ហវា|
        block |សុវណ្ណកច្ឆា មាតង្គា ហេមកប្បនវាសសា|
        block |ឯតស្សាចាមទានស្ស កលំ នាគ្ឃតិ សោឡសិំ។|
      count |១៩៤|
        block |ចតុន្នមបិ ទីបានំ ឥស្សរំ យោធ ការយេ|
        block |ឯតស្សាចាមទានស្ស កលំ នាគ្ឃតិ សោឡសិន្តិ។|
      stand |អាចាមទាយិកាវិមានំ តតិយំ។|
    block |៤។ ចណ្ឌាលិវិមានវត្ថុ|
      count |១៩៥|
        block |ចណ្ឌាលិ វន្ទ បាទានិ គោតមស្ស យសស្សិនោ|
        block |តមេវ អនុកម្បាយ អដ្ឋាសិ ឥសិសត្តមោ។|
      count |១៩៦|
        block |អភិប្បសាទេហិ មនំ អរហន្តម្ហិ តាទិនិ|
        block |ខិប្បំ បញ្ជលិកា វន្ទ បរិត្តំ តវ ជីវិតន្តិ។|
      count |១៩៧|
        block |ចោទិតា ភាវិតត្តេន សរីរន្តិមធារិនា|
        block |ចណ្ឌាលី វន្ទិ បាទានិ គោតមស្ស យសស្សិនោ។|
      count |១៩៨|
        block |តមេនំ អវធី គាវី ចណ្ឌាលិំ បញ្ជលិំ ឋិតំ|
        block |នមស្សមានំ សម្ពុទ្ធំ អន្ធការេ បភង្ករន្តិ។|
      count |១៩៩|
        block |ខីណាសវំ វិគតរជំ អនេជំ ឯកំ អរញ្ញម្ហិ រហោ និសិន្នំ|
        block |ទេវិទ្ធិបត្តា ឧបសង្កមិត្វា វន្ទាមិ តំ វីរ មហានុភាវន្តិ។|
      count |២០០|
        block |សុវណ្ណវណ្ណា ជលិតា មហាយសា វិមានមោរុយ្ហ អនេកចិត្តា|
        block |បរិវារិតា អច្ឆរាសង្គណេន កា ត្វំ សុភេ ទេវតេ វន្ទសេ មមន្តិ។|
      count |២០១|
        block |អហំ ភទ្ទន្តេ ចណ្ឌាលី តយា វីរេន បេសិតា|
        block |វន្ទិំ អរហតោ បាទេ គោតមស្ស យសស្សិនោ។|
      count |២០២|
        block |សាហំ វន្ទិត្វា បាទានិ ចុតា ចណ្ឌាលយោនិយា|
        block |វិមានំ សព្ពតោ ភទ្ទំ ឧបបន្នម្ហិ នន្ទនេ។|
      count |២០៣|
        block |អច្ឆរានំ សតសហស្សំ បុរក្ខត្វាន តិដ្ឋតិ|
        block |តាសាហំ បវរា សេដ្ឋា វណ្ណេន យសសាយុនា។|
      count |២០៤|
        block |បហូតកតកល្យាណា សម្បជានា បដិស្សតា|
        block |មុនិំ ការុណិកំ លោកេ តំ ភន្តេ វន្ទិតុមាគតាតិ។|
      count |២០៥|
        block |ឥទំ វត្វាន ចណ្ឌាលី កតញ្ញូ កតវេទិនី|
        block |វន្ទិត្វា អរហតោ បាទេ តត្ថេវន្តរធាយថាតិ។|
      stand |ចណ្ឌាលិវិមានំ ចតុត្ថំ។|
    block |៥។ ភទ្ទិត្ថិវិមានវត្ថុ|
      count |២០៦|
        block |នីលា បីតា ច កាឡា ច មញ្ជិដ្ឋា អថ លោហិតា|
        block |ឧច្ចាវចានំ វណ្ណានំ កិញ្ជក្ខបរិវារិតា។|
      count |២០៧|
        block |មន្ទារវានំ បុប្ផានំ មាលំ ធារេសិ មុទ្ធនិ|
        block |នយិមេ អញ្ញេសុ កាយេសុ រុក្ខា សន្តិ សុមេធសេ។|
      count |២០៨|
        block |កេន កាយំ ឧបបន្នា តាវតិំសំ យសស្សិនី|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |២០៩|
        block |ភទ្ទិត្ថិកាតិ មំ អញ្ញំសុ កិមិលាយំ ឧបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |២១០|
        block |អច្ឆាទនញ្ច ភត្តញ្ច សេនាសនំ បទីបិយំ|
        block |អទាសិំ ឧជុភូតេសុ វិប្បសន្នេន ចេតសា។|
      count |២១១|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |២១២|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |២១៣|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |២១៤|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ អប្បមាទវិហារិនី។|
        block |កតាវាសា កតកុសលា តតោ ចុតា|
        block |សយំ បភា អនុវិចរាមិ នន្ទនំ។|
      count |២១៥|
        block |ភិក្ខូ ចាហំ បរមហិតានុកម្បកេ អភោជយិំ តបស្សិយុគំ មហាមុនិំ|
        block |កតាវាសា កតកុសលា តតោ ចុតា សយំ បភា អនុវិចរាមិ នន្ទនំ។|
      count |២១៦|
        block |អដ្ឋង្គិកំ អបរិមិតំ សុខាវហំ ឧបោសថំ សតតមុបាវសិំ អហំ|
        block |កតាវាសា កតកុសលា តតោ ចុតា សយំ បភា អនុវិចរាមិ នន្ទនន្តិ។|
      stand |ភទ្ទិត្ថិវិមានំ បញ្ចមំ។|
    block |៦។ សោណទិន្នាវិមានវត្ថុ|
      count |២១៧|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |២១៨|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |២១៩|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |២២០|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |២២១|
        block |សោណទិន្នាតិ មំ អញ្ញំសុ នាឡន្ទាយំ ឧបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |២២២|
        block |អច្ឆាទនញ្ច ភត្តញ្ច សេនាសនំ បទីបិយំ|
        block |អទាសិំ ឧជុភូតេសុ វិប្បសន្នេន ចេតសា។|
      count |២២៣|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |២២៤|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |២២៥|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |២២៦|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |២២៧|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      stand |សោណទិន្នាវិមានំ ឆដ្ឋំ។|
    block |៧។ ឧបោសថាវិមានវត្ថុ|
      count |២២៩|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |២៣០|
        block |កេន តេតាទិសោ វណ្ណោ…បេ។…|
        block |វណ្ណោ ច តេ សព្ពទិសា បភាសតីតិ។|
      count |២៣២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |២៣៣|
        block |ឧបោសថាតិ មំ អញ្ញំសុ សាកេតាយំ ឧបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |២៣៤|
        block |អច្ឆាទនញ្ច ភត្តញ្ច សេនាសនំ បទីបិយំ|
        block |អទាសិំ ឧជុភូតេសុ វិប្បសន្នេន ចេតសា។|
      count |២៣៥|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |២៣៦|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |២៣៧|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |២៣៨|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |២៣៩|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      count |២៤១|
        block |អភិក្ខណំ នន្ទនំ សុត្វា ឆន្ទោ មេ ឧទបជ្ជថ|
        block |តត្ថ ចិត្តំ បណិធាយ ឧបបន្នម្ហិ នន្ទនំ។|
      count |២៤២|
        block |នាកាសិំ សត្ថុ វចនំ ពុទ្ធស្សាទិច្ចពន្ធុនោ|
        block |ហីនេ ចិត្តំ បណិធាយ សាម្ហិ បច្ឆានុតាបិនីតិ។|
      count |២៤៣|
        block |កីវ ចិរំ វិមានម្ហិ ឥធ វច្ឆសុបោសថេ|
        block |ទេវតេ បុច្ឆិតាចិក្ខ យទិ ជានាសិ អាយុនោតិ។|
      count |២៤៤|
        block |សដ្ឋិវស្សសហស្សានិ តិស្សោ ច វស្សកោដិយោ|
        block |ឥធ ឋត្វា មហាមុនិ ឥតោ ចុតា គមិស្សាមិ|
        block |មនុស្សានំ សហព្យតន្តិ។|
      count |២៤៥|
        block |មា ត្វំ ឧបោសថេ ភាយិ សម្ពុទ្ធេនាសិ ព្យាកតា|
        block |សោតាបន្នា វិសេសយិ បហីនា តវ ទុគ្គតីតិ។|
      stand |ឧបោសថាវិមានំ សត្តមំ។|
    block |៨។ និទ្ទាវិមានវត្ថុ|
      count |២៤៦|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |២៤៧|
        block |កេន តេតាទិសោ វណ្ណោ…បេ។…|
        block |វណ្ណោ ច តេ សព្ពទិសា បភាសតីតិ។|
      count |២៤៩|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |២៥០|
        block |និទ្ទាតិ មមំ អញ្ញំសុ រាជគហស្មិំ ឧបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |២៥១|
        block |អច្ឆាទនញ្ច ភត្តញ្ច សេនាសនំ បទីបិយំ|
        block |អទាសិំ ឧជុភូតេសុ វិប្បសន្នេន ចេតសា។|
      count |២៥២|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |២៥៣|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |២៥៤|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |២៥៥|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |២៥៦|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |និទ្ទាវិមានំ អដ្ឋមំ។|
    block |៩។ សុនិទ្ទាវិមានវត្ថុ|
      count |២៥៨|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |២៥៩|
        block |កេន តេតាទិសោ វណ្ណោ…បេ។… វណ្ណោ ច តេ សព្ពទិសា បភាសតីតិ។|
      count |២៦១|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |២៦២|
        block |សុនិទ្ទាតិ មំ អញ្ញំសុ រាជគហស្មិំ ឧបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |២៦៦|
        block |យថា និទ្ទាវិមានំ តថា វិត្ថារេតព្ពំ។|
      count |២៦៧|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |២៦៨|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |សុនិទ្ទាវិមានំ នវមំ។|
    block |១០។ បឋមភិក្ខាទាយិកាវិមានវត្ថុ|
      count |២៧០|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |២៧១|
        block |កេន តេតាទិសោ វណ្ណោ…បេ។…វណ្ណោ ច តេ សព្ពទិសា បភាសតីតិ។|
      count |២៧៣|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |២៧៤|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ។|
      count |២៧៥|
        block |អទ្ទសំ វិរជំ ពុទ្ធំ វិប្បសន្នមនាវិលំ|
        block |តស្ស អទាសហំ ភិក្ខំ បសន្នា សេហិ បាណិភិ។|
      count |២៧៦|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      stand |បឋមភិក្ខាទាយិកាវិមានំ ទសមំ។|
    block |១១។ ទុតិយភិក្ខាទាយិកាវិមានវត្ថុ|
      count |២៧៨|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |២៧៩|
        block |កេន តេតាទិសោ វណ្ណោ…បេ។… វណ្ណោ ច តេ សព្ពទិសា បភាសតីតិ។|
      count |២៨១|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |២៨២|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ។|
      count |២៨៣|
        block |អទ្ទសំ វិរជំ ភិក្ខុំ វិប្បសន្នមនាវិលំ|
        block |តស្ស អទាសហំ ភិក្ខំ បសន្នា សេហិ បាណិភិ។|
      count |២៨៤|
        block |តេន មេតាទិសោ វណ្ណោ…បេ។ … វណ្ណោ ច មេ សព្ពទិសា បភាសតីតិ។|
        block |ទាសី ចេវ លខុមា ច អថ អាចាមទាយិកា|
        block |ចណ្ឌាលី ភទ្ទិត្ថី ចេវ សោណទិន្នា ឧបោសថា|
        block |និទ្ទា ចេវ សុនិទ្ទា ច ទ្វេ ច ភិក្ខាយ ទាយិកា|
        block |វគ្គោ តេន បវុច្ចតីតិ។|
      stand |ទុតិយភិក្ខាទាយិកាវិមានំ ឯកាទសមំ។|
      stand |ចិត្តលតាវគ្គោ ទុតិយោ និដ្ឋិតោ។|
      block |តស្សុទ្ទានំ|
      stand |ភាណវារំ បឋមំ និដ្ឋិតំ។|
  block |៣។ បារិច្ឆត្តកវគ្គោ|
    block |១។ ឧឡារវិមានវត្ថុ|
      count |២៨៦|
        block |ឧឡារោ តេ យសោ វណ្ណោ សព្ពា ឱភាសតេ ទិសា|
        block |នារិយោ នច្ចន្តិ គាយន្តិ ទេវបុត្តា អលង្កតា។|
      count |២៨៧|
        block |មោទេន្តិ បរិវារេន្តិ តវ បូជាយ ទេវតេ|
        block |សោវណ្ណានិ វិមានានិ តវិមានិ សុទស្សនេ។|
      count |២៨៨|
        block |តុវំសិ ឥស្សរា តេសំ សព្ពកាមសមិទ្ធិនី|
        block |អភិជាតា មហន្តាសិ ទេវកាយេ បមោទសិ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |២៨៩|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |ទុស្សីលកុលេ សុណិសា អហោសិំ អស្សទ្ធេសុ កទរិយេសុ អហំ។|
      count |២៩០|
        block |សទ្ធា សីលេន សម្បន្នា សំវិភាគរតា សទា|
        block |បិណ្ឌាយ ចរមានស្ស អបូវំ តេ អទាសហំ។|
      count |២៩១|
        block |តទាហំ សស្សុយាចិក្ខិំ សមណោ អាគតោ ឥធ|
        block |តស្ស អទាសហំ បូវំ បសន្នា សេហិ បាណិភិ។|
      count |២៩២|
        block |ឥតិស្សា សស្សុ បរិភាសិ អវិនីតាសិ ត្វំ វធុ|
        block |ន មំ សម្បុច្ឆិតុំ ឥច្ឆិ សមណស្ស ទទាមហំ។|
      count |២៩៣|
        block |តតោ មេ សស្សុ កុបិតា បហាសិ មុសលេន មំ|
        block |កូដង្គច្ឆិ អវធិ មំ នាសក្ខិំ ជីវិតុំ ចិរំ។|
      count |២៩៤|
        block |សា អហំ កាយស្ស ភេទា វិប្បមុត្តា តតោ ចុតា|
        block |ទេវានំ តាវតិំសានំ ឧបបន្នា សហព្យតំ។|
      count |២៩៥|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      stand |ឧឡារវិមានំ បឋមំ។|
    block |២។ ឧច្ឆុទាយិកាវិមានវត្ថុ|
      count |២៩៦|
        block |ឱភាសយិត្វា បថវិំ សទេវកំ អតិរោចសិ ចន្ទិមសូរិយា វិយ|
        block |សិរិយា ច វណ្ណេន យសេន តេជសា ព្រហ្មាវ ទេវេ តិទសេ សហិន្ទកេ។|
      count |២៩៧|
        block |បុច្ឆាមិ តំ ឧប្បលមាលធារិនី អាវេឡិនី កញ្ចនសន្និភត្តចេ|
        block |អលង្កតេ ឧត្តមវត្ថធារិនី កា ត្វំ សុភេ ទេវតេ វន្ទសេ មមំ។|
      count |២៩៨|
        block |កិំ ត្វំ បុរេ កម្មមកាសិ អត្តនា មនុស្សភូតា បុរិមាយ ជាតិយា|
        block |ទានំ សុចិណ្ណំ អថ សីលសំយមំ កេនូបបន្នា សុគតិំ យសស្សិនី|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |២៩៩|
        block |ឥទានិ ភន្តេ ឥមមេវ គាមំ បិណ្ឌាយ អម្ហាកំ ឃរំ ឧបាគមិ|
        block |តតោ តេ ឧច្ឆុស្ស អទាសិ ខណ្ឌិកំ បសន្នចិត្តា អតុលាយ បីតិយា។|
      count |៣០០|
        block |សស្សុ ច បច្ឆា អនុយុញ្ជតេ មមំ កហំ នុ ឧច្ឆុំ វធុកេ អវាកិរិ|
        block |ន ឆឌ្ឌិតំ នោ បន ខាទិតំ មយា សន្តស្ស ភិក្ខុស្ស សយំ អទាសហំ។|
      count |៣០១|
        block |តុយ្ហំន្វិទំ ឥស្សរិយំ អថោ មម ឥតិស្សា សស្សុ បរិភាសតេ មមំ|
        block |បីឋំ គហេត្វា បហារំ អទាសិ មេ តតោ ចុតា កាលកតាម្ហិ ទេវតា។|
      count |៣០២|
        block |តទេវ កម្មំ កុសលំ កតំ មយា សុខញ្ច កម្មំ អនុភោមិ អត្តនា|
        block |ទេវេហិ សទ្ធិំ បរិចារយាមហំ មោទាមហំ កាមគុណេហិ បញ្ចហិ។|
      count |៣០៣|
        block |តទេវ កម្មំ កុសលំ កតំ មយា សុខញ្ច កម្មំ អនុភោមិ អត្តនា|
        block |ទេវិន្ទគុត្តា តិទសេហិ រក្ខិតា សមប្បិតា កាមគុណេហិ បញ្ចហិ។|
      count |៣០៤|
        block |ឯតាទិសំ បុញ្ញផលំ អនប្បកំ មហាវិបាកា មម ឧច្ឆុទក្ខិណា|
        block |ទេវេហិ សទ្ធិំ បរិចារយាមហំ មោទាមហំ កាមគុណេហិ បញ្ចហិ។|
      count |៣០៥|
        block |ឯតាទិសំ បុញ្ញផលំ អនប្បកំ មហាជុតិកា មម ឧច្ឆុទក្ខិណា|
        block |ទេវិន្ទគុត្តា តិទសេហិ រក្ខិតា សហស្សនេត្តោរិវ នន្ទនេ វនេ។|
      count |៣០៦|
        block |តុវញ្ច ភន្តេ អនុកម្បកំ វិទុំ ឧបេច្ច វន្ទិំ កុសលញ្ច បុច្ឆិសំ|
        block |តតោ តេ ឧច្ឆុស្ស អទាសិ ខណ្ឌិកំ បសន្នចិតា អតុលាយ បីតិយាតិ។|
      stand |ឧច្ឆុទាយិកាវិមានំ ទុតិយំ។|
    block |៣។ បល្លង្កវិមានវត្ថុ|
      count |៣០៧|
        block |បល្លង្កសេដ្ឋេ មណិសោណ្ណចិត្តេ បុប្ផាភិកិណ្ណេ សយនេ ឧឡារេ|
        block |តត្ថច្ឆសិ ទេវិ មហានុភាវេ ឧច្ចាវចា ឥទ្ធិ វិកុព្ពមានា។|
      count |៣០៨|
        block |ឥមា ច តេ អច្ឆរាយោ សមន្តតោ នច្ចន្តិ គាយន្តិ បមោទយន្តិ|
        block |ទេវិទ្ធិបត្តាសិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៣០៩|
        block |អហំ មនុស្សេសុ មនុស្សភូតា អឌ្ឍេ កុលេ សុណិសា អហោសិំ|
        block |អក្កោធនា ភត្តុវសានុវត្តិនី ឧបោសថេ អប្បមត្តា អហោសិំ។|
      count |៣១០|
        block |មនុស្សភូតា ទហរា អបាបិកា បសន្នចិត្តា បតិមាភិរាធយិំ|
        block |ទិវា ច រត្តោ ច មនាបចារិនី អហំ បុរេ សីលវតី អហោសិំ។|
      count |៣១១|
        block |បាណាតិបាតា វិរតា អចោរិកា សំសុទ្ធកាយា សុចិព្រហ្មចារិនី|
        block |អមជ្ជបា នោ ច មុសា អភាណិំ សិក្ខាបទេសុ បរិបូរការិនី។|
      count |៣១២|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច បសន្នមានសា អហំ។|
      count |៣១៣|
        block |អដ្ឋង្គុបេតំ អនុធម្មចារិនី ឧបោសថំ បីតិមនា ឧបាវសិំ|
        block |ឥមញ្ច អរិយំ អដ្ឋង្គវរេហុបេតំ សមាទិយិត្វា កុសលំ សុខុទ្រយំ|
        block |បតិម្ហិ កល្យាណី វសានុវត្តិនី អហោសិំ បុព្ពេ សុគតស្ស សាវិកា។|
      count |៣១៤|
        block |ឯតាទិសំ កុសលំ ជីវលោកេ កម្មំ ករិត្វាន វិសេសភាគិនី|
        block |កាយស្ស ភេទា អភិសម្បរាយំ ទេវិទ្ធិបត្តា សុគតិម្ហិ អាគតា។|
      count |៣១៥|
        block |វិមានបាសាទវរេ មនោរមេ បរិវារិតា អច្ឆរាសង្គណេន|
        block |សយំបភា ទេវគណា រមេន្តិ មំ ទីឃាយុកិំ ទេវវិមានមាគតន្តិ|
      stand |បល្លង្កវិមានំ តតិយំ។|
    block |៤។ លតាវិមានវត្ថុ|
      count |៣១៦|
        block |លតា ច សជ្ជា បវរា ច ទេវតា អច្ចិមតី រាជវរស្ស សិរីមតោ|
        block |សុតា ច រញ្ញោ វេស្សវណស្ស ធីតា រាជីមតី ធម្មគុណេហិ សោភថ។|
      count |៣១៧|
        block |បញ្ចេត្ថ នារិយោ អាគមំសុ ន្ហាយិតុំ សីតោទកំ ឧប្បលិនិំ សិវំ នទិំ|
        block |តា តត្ថ ន្ហាយិត្វា រមេត្វា ទេវតា នច្ចិត្វា គាយិត្វា សុតា លតំ ព្រវិ។|
      count |៣១៨|
        block |បុច្ឆាមិ តំ ឧប្បលមាលធារិនិ អាវេឡិនិ កញ្ចនសន្និភត្តចេ|
        block |តិមិរតម្ពក្ខិ នភេវ សោភនេ ទីឃាយុកី កេន កតោ យសោ តវ។|
      count |៣១៩|
        block |កេនាសិ ភទ្ទេ បតិនោ បិយតរា វិសិដ្ឋកល្យាណិតរស្សុ រូបតោ|
        block |បទក្ខិណា នច្ចគីតវាទិតេ អាចិក្ខ នោ ត្វំ នរនារិបុច្ឆិតាតិ។|
      count |៣២០|
        block |អហំ មនុស្សេសុ មនុស្សភូតា ឧឡារភោគេ កុលេ សុណិសា អហោសិំ|
        block |អក្កោធនា ភត្តុវសានុវត្តិនី ឧបោសថេ អប្បមត្តា អហោសិំ។|
      count |៣២១|
        block |មនុស្សភូតា ទហរា អបាបិកា បសន្នចិត្តា បតិមាភិរាធយិំ|
        block |សទេវរំ សស្សសុរំ សទាសកំ អភិរាធយិំ តម្ហិ កតោ យសោ មម។|
      count |៣២២|
        block |សាហំ តេន កុសលេន កម្មុនា ចតុព្ភិ ឋានេហិ វិសេសមជ្ឈគា|
        block |អាយុញ្ច វណ្ណញ្ច សុខំ ពលញ្ច ខិឌ្ឌារតិំ បច្ចនុភោមនប្បកំ។|
      count |៣២៣|
        block |សុតំ នុ តំ ភាសតិ យំ អយំ លតា យំ នោ អបុច្ឆិម្ហ អកិត្តយី នោ|
        block |បតិនោ កិរម្ហាកំ វិសិដ្ឋ នារីនំ គតី ច តាសំ បវរា ច ទេវតា។|
      count |៣២៤|
        block |បតីសុ ធម្មំ បចរាម សព្ពា បតិព្ពតា យត្ថ ភវន្តិ ឥត្ថិយោ|
        block |បតីសុ ធម្មំ បចរិត្វ សព្ពា លច្ឆាមសេ ភាសតិ យំ អយំ លតា។|
      count |៣២៥|
        block |សីហោ យថា បព្ពតសានុគោចរោ មហិន្ធរំ បព្ពតមាវសិត្វា|
        block |បសយ្ហ ហន្ត្វា ឥតរេ ចតុប្បទេ ខុទ្ទេ មិគេ ខាទតិ មំសភោជនោ។|
      count |៣២៦|
        block |តថេវ សទ្ធា ឥធ អរិយសាវិកា ភត្តារំ និស្សាយ បតិំ អនុព្ពតា|
        block |កោធំ វធិត្វា អភិភុយ្យ មច្ឆរំ សគ្គម្ហិ សា មោទតិ ធម្មចារិនីតិ។|
      stand |លតាវិមានំ ចតុត្ថំ។|
    block |៥។ គុត្តិលវិមានំ|
      stand |១។ វត្ថុត្តមទាយិកាវិមានវត្ថុ|
      count |៣២៧|
        block |សត្តតន្តិំ សុមធុរំ រាមណេយ្យំ អវាចយិំ|
        block |សោ មំ រង្គម្ហិ អវ្ហេតិ សរណំ មេ ហោហិ កោសិយាតិ។|
      count |៣២៨|
        block |អហំ តេ សរណំ ហោមិ អហមាចរិយបូជកោ|
        block |ន តំ ជយិស្សតិ សិស្សោ សិស្សមាចរិយ ជេស្សសីតិ។|
      count |៣២៩|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |៣៣០|
        block |កេន តេតាទិសោ វណ្ណោ កេន តេ ឥធ មិជ្ឈតិ|
        block |ឧប្បជ្ជន្តិ ច តេ ភោគា យេ កេចិ មនសោ បិយា។|
      count |៣៣១|
        block |បុច្ឆាមិ តំ ទេវិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៣៣២|
        block |សា ទេវតា អត្តមនា មោគ្គល្លានេន បុច្ឆិតា|
        block |បញ្ហំ បុដ្ឋា វិយាកាសិ យស្ស កម្មស្សិទំ ផលំ។|
      count |៣៣៣|
        block |វត្ថុត្តមទាយិកា នារី បវរា ហោតិ នរេសុ នារីសុ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៣៤|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៣៥|
        block |តេន មេតាទិសោ វណ្ណោ តេន មេ ឥធ មិជ្ឈតិ|
        block |ឧប្បជ្ជន្តិ ច មេ ភោគា យេ កេចិ មនសោ បិយា។|
      count |៣៣៦|
        block |អក្ខាមិ តេ ភិក្ខុ មហានុភាវ មនុស្សភូតា យមកាសិ បុញ្ញំ|
        block |តេនម្ហិ ឯវំ ជលិតានុភាវា វណ្ណោ ច មេ សព្ពទិសា បភាសតីតិ។|
      block |អនន្តរំ ចតុរវិមានំ យថា វត្ថុទាយិកាវិមានំ តថា វិត្ថារេតព្ពំ|
      stand |២។ បុប្ផុត្តមទាយិកាវិមានវត្ថុ ១|
      count |៣៣៧|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៣៣៨|
        block |កេន តេតាទិសោ វណ្ណោ…បេ។… យេ កេចិ មនសោ បិយា។|
      count |៣៣៩|
        block |បុច្ឆាមិ តំ ទេវិ មហានុភាវេ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៣៤០|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៤១|
        block |បុប្ផុត្តមទាយិកា នារី បវរា ហោតិ នរេសុ នារីសុ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៤២|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៤៣|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      stand |៣។ គន្ធុត្តមទាយិកាវិមានវត្ថុ ២|
      count |៣៤៥|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៣៤៦|
        block |កេន តេតាទិសោ វណ្ណោ…បេ។… យេ កេចិ មនសោ បិយា។|
      count |៣៤៧|
        block |បុច្ឆាមិ តំ ទេវិ មហានុភាវេ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៣៤៨|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៤៩|
        block |គន្ធុត្តមទាយិកា នារី បវរា ហោតិ នរេសុ នារីសុ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៥០|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៥១|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      stand |៤។ ផលុត្តមទាយិកាវិមានវត្ថុ ៣|
      count |៣៥៣|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៣៥៤|
        block |កេន តេតាទិសោ វណ្ណោ…បេ។… យេ កេចិ មនសោ បិយា។|
      count |៣៥៥|
        block |បុច្ឆាមិ តំ ទេវិ មហានុភាវេ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៣៥៦|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៥៧|
        block |ផលុត្តមទាយិកា នារី បវរា ហោតិ នរេសុ នារីសុ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៥៨|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៥៩|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |៥។ រសុត្តមទាយិកាវិមានវត្ថុ ៤|
      count |៣៦១|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៣៦២|
        block |កេន តេតាទិសោ វណ្ណោ…បេ។… យេ កេចិ មនសោ បិយា។|
      count |៣៦៣|
        block |បុច្ឆាមិ តំ ទេវិ មហានុភាវេ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៣៦៤|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៦៥|
        block |រសុត្តមទាយិកា នារី បវរា ហោតិ នរេសុ នារីសុ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៦៦|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៦៧|
        block |តេន មេតាទិសោ វណ្ណោ…បេ។…|
        block |វណ្ណោ ច មេ សព្ពទិសា បភាសតីតិ។|
      stand |៦។ គន្ធបញ្ចង្គុលិកទាយិកាវិមានវត្ថុ|
      count |៣៦៩|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៣៧០|
        block |កេន តេតាទិសោ វណ្ណោ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៣៧២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៧៣|
        block |គន្ធបញ្ចង្គុលិកំ អហមទាសិំ កស្សបស្ស ភគវតោ ថូបម្ហិ|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៧៤|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៧៥|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
        block |អនន្តរំ ចតុរវិមានំ យថា គន្ធបញ្ចង្គុលិកទាយិកាវិមានំ តថា វិត្ថារេតព្ពំ|
      stand |៧។ ឯកូបោសថវិមានវត្ថុ ១|
      count |៣៧៧|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៣៨០|
        block |សា ទេវតា អត្តមនា…បេ។…យស្ស កម្មស្សិទំ ផលំ។|
      count |៣៨១|
        block |ភិក្ខូ ច អហំ ភិក្ខុនិយោ ច អទ្ទសាសិំ បន្ថបដិបន្នេ|
        block |តេសាហំ ធម្មំ សុត្វាន ឯកូបោសថំ ឧបវសិស្សំ។|
      count |៣៨២|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៨៣|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |៨។ ឧទកទាយិកាវិមានវត្ថុ ២|
      count |៣៨៥|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៣៨៨|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៨៩|
        block |ឧទកេ ឋិតា ឧទកមទាសិំ ភិក្ខុនោ ចិត្តេន វិប្បសន្នេន|
        block |ឯវំ បិយរូបទាយិកា មនាបំ ទិព្ពំ សា លភតេ ឧបេច្ច ឋានំ។|
      count |៣៩០|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៩១|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |៩។ ឧបដ្ឋានវិមានវត្ថុ ៣|
      count |៣៩៣|
        block |អភិក្កន្តេន វណ្ណេន…បេ។… វណ្ណោ ច តេ សព្ពទិសា បភាសតីតិ។|
      count |៣៩៦|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៣៩៧|
        block |សស្សុញ្ចាហំ សសុរញ្ច ចណ្ឌិកេ កោធនេ ច ផរុសេ ច|
        block |អនុសូយិកា ឧបដ្ឋាសិំ អប្បមត្តា សកេន សីលេន។|
      count |៣៩៨|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៣៩៩|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |១០។ អបរកម្មការិនីវិមានវត្ថុ ៤|
      count |៤០១|
        block |អភិក្កន្តេន វណ្ណេន…បេ។… វណ្ណោ ច តេ សព្ពទិសា បភាសតីតិ។|
      count |៤០៤|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៤០៥|
        block |បរកម្មករី អាសិំ អត្ថេនាតន្ទិតា ទាសី|
        block |អក្កោធនានតិមានិនី សំវិភាគិនី សកស្ស ភាគស្ស។|
      count |៤០៦|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៤០៧|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      stand |១១។ ខីរោទនទាយិកាវិមានវត្ថុ|
      count |៤០៩|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៤១០|
        block |កេន តេតាទិសោ វណ្ណោ…បេ។…វណ្ណោ ច តេ សព្ពទិសា បភាសតីតិ។|
      count |៤១២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៤១៣|
        block |ខីរោទនំ អហមទាសិំ ភិក្ខុនោ បិណ្ឌាយ ចរន្តស្ស|
        block |ឯវំ ករិត្វា កម្មំ សុគតិំ ឧបបជ្ជ មោទាមិ។|
      count |៤១៤|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៤១៥|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      block |អនន្តរំ បញ្ចវីសតិវិមានំ យថា ខីរោទនទាយិកាវិមានំ តថា វិត្ថារេតព្ពំ|
      stand |១២។ ផាណិតទាយិកាវិមានវត្ថុ ១|
      count |៤១៧|
        block |អភិក្កន្តេន វណ្ណេន…បេ។… សព្ពទិសា បភាសតីតិ។|
      count |៤២០|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៤២១|
        block |ផាណិតំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៣។ ឧច្ឆុខណ្ឌិកទាយិកាវត្ថុ ២|
      count |៤២៩|
        block |ឧច្ឆុខណ្ឌិកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៤។ តិម្ពរុសកទាយិកាវិមានវត្ថុ ៣|
      count |៤៣៧|
        block |តិម្ពរុសកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៥។ កក្ការិកទាយិកាវិមានវត្ថុ ៤|
      count |៤៤៥|
        block |កក្ការិកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៦។ ឯឡាលុកទាយិកាវិមានវត្ថុ ៥|
      count |៤៥៣|
        block |ឯឡាលុកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៧។ វល្លិផលទាយិកាវិមានវត្ថុ៦|
      count |៤៦១|
        block |វល្លិផលំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៨។ ផារុសកទាយិកាវិមានវត្ថុ ៧|
      count |៤៦៩|
        block |ផារុសកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |១៩។ ហត្ថប្បតាបកទាយិកាវិមានវត្ថុ ៨|
      count |៤៧៧|
        block |ហត្ថប្បតាបកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២០។ សាកមុដ្ឋិទាយិកាវិមានវត្ថុ ៩|
      count |៤៨៥|
        block |សាកមុដ្ឋិំ អហមទាសិំ ភិក្ខុនោ បន្ថបដិបន្នស្ស…បេ។…។|
      stand |២១។ បុប្ផកមុដ្ឋិទាយិកាវិមានវត្ថុ ១០|
      count |៤៩៣|
        block |បុប្ផកមុដ្ឋិំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២២។ មូលកទាយិកាវិមានវត្ថុ ១១|
      count |៥០១|
        block |មូលកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៣។ និម្ពមុដ្ឋិទាយិកាវិមានវត្ថុ ១២|
      count |៥០៦|
        block |និម្ពមុដ្ឋិំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៤។ អម្ពកញ្ជិកទាយិកាវិមានវត្ថុ ១៣|
      count |៥១៧|
        block |អម្ពកញ្ជិកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៥។ ទោណិនិម្មជ្ជនិទាយិកាវិមានវត្ថុ ១៤|
      count |៥២៥|
        block |ទោណិនិម្មជ្ជនិំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៦។ កាយពន្ធនទាយិកាវិមានវត្ថុ ១៥|
      count |៥៣៣|
        block |កាយពន្ធនំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៧។ អំសពទ្ធកទាយិកាវិមានវត្ថុ ១៦|
      count |៥៤១|
        block |អំសពទ្ធកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៨។ អាយោគបដ្ដទាយិកាវិមានវត្ថុ ១៧|
      count |៥៤៦|
        block |អាយោគបដ្ដំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |២៩។ វិធូបនទាយិកាវិមានវត្ថុ ១៨|
      count |៥៥៧|
        block |វិធូបនំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣០។ តាលវណ្ដទាយិកាវិមានវត្ថុ ១៩|
      count |៥៦៥|
        block |តាលវណ្ដំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣១។ មោរហត្ថទាយិកាវិមានវត្ថុ ២០|
      count |៥៧៣|
        block |មោរហត្ថំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣២។ ឆត្តទាយិកាវិមានវត្ថុ ២១|
      count |៥៨១|
        block |ឆត្តំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣៣។ ឧបាហនទាយិកាវិមានវត្ថុ ២២|
      count |៥៨៦|
        block |ឧបាហនំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣៤។ បូវទាយិកាវិមានវត្ថុ ២៣|
      count |៥៩៧|
        block |បូវំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣៥។ មោទកទាយិកាវិមានវត្ថុ ២៤|
      count |៦០៥|
        block |មោទកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      stand |៣៦។ សក្ខលិកទាយិកាវិមានវត្ថុ ២៥|
      count |៦១៣|
        block |សក្ខលិកំ អហមទាសិំ ភិក្ខុនោ បិណ្ឌាយ ចរន្តស្ស…បេ។…។|
      count |៦១៤|
        block |តស្សា មេ បស្ស វិមានំ អច្ឆរា កាមវណ្ណិនីហមស្មិ|
        block |អច្ឆរាសហស្សស្សាហំ បវរា បស្ស បុញ្ញានំ វិបាកំ។|
      count |៦១៥|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      count |៦១៧|
        block |ស្វាគតំ វត មេ អជ្ជ សុប្បភាតំ សុហុដ្ឋិតំ|
        block |យំ អទ្ទសាមិ ទេវតាយោ អច្ឆរា កាមវណ្ណិនិយោ។|
      count |៦១៨|
        block |ឥមាសាហំ ធម្មំ សុត្វា កាហាមិ កុសលំ ពហុំ។|
        block |ទានេន សមចរិយាយ សញ្ញមេន ទមេន ច|
        block |ស្វាហំ តត្ថ គមិស្សាមិ យត្ថ គន្ត្វា ន សោចរេតិ។|
      stand |គុត្តិលវិមានំ បញ្ចមំ។|
    block |៦។ ទទ្ទល្លវិមានវត្ថុ|
      count |៦១៩|
        block |ទទ្ទល្លមានា វណ្ណេន យសសា ច យសស្សិនី|
        block |សព្ពេ ទេវេ តាវតិំសេ វណ្ណេន អតិរោចសិ។|
      count |៦២០|
        block |ទស្សនំ នាភិជានាមិ ឥទំ បឋមទស្សនំ|
        block |កស្មា កាយា នុ អាគម្ម នាមេន ភាសសេ មមន្តិ។|
      count |៦២១|
        block |អហំ ភទ្ទេ សុភទ្ទាសិំ បុព្ពេ មានុសកេ ភវេ|
        block |សហភរិយា ច តេ អាសិំ ភគិនី ច កនិដ្ឋិកា។|
      count |៦២២|
        block |សា អហំ កាយស្ស ភេទា វិប្បមុត្តា តតោ ចុតា|
        block |និម្មានរតីនំ ទេវានំ ឧបបន្នា សហព្យតន្តិ។|
      count |៦២៣|
        block |បហូតកតកល្យាណា តេ ទេវេ យន្តិ បាណិនោ|
        block |យេសំ ត្វំ កិត្តយិស្សសិ សុភទ្ទេ ជាតិមត្តនោ។|
      count |៦២៤|
        block |អថ ត្វំ កេន វណ្ណេន កេន វា អនុសាសិតា|
        block |កីទិសេនេវ ទានេន សុព្ពតេន យសស្សិនី។|
      count |៦២៥|
        block |យសំ ឯតាទិសំ បត្តា វិសេសំ វិបុលមជ្ឈគា|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦២៦|
        block |អដ្ឋេវ បិណ្ឌបាតានិ យំ ទានំ អទទំ បុរេ|
        block |ទក្ខិណេយ្យស្ស សង្ឃស្ស បសន្នា សេហិ បាណិភិ។|
      count |៦២៧|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      count |៦២៩|
        block |អហំ តយា ពហុតរេ ភិក្ខូ សញ្ញតេ ព្រហ្មចារយោ|
        block |តប្បេសិំ អន្នបានេន បសន្នា សេហិ បាណិភិ។|
      count |៦៣០|
        block |តយា ពហុតរំ ទត្វា ហីនកាយូបគា អហំ|
        block |កថំ ត្វំ អប្បតរំ ទត្វា វិសេសំ វិបុលមជ្ឈគា|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦៣១|
        block |មនោភាវនីយោ ភិក្ខុ សន្ទិដ្ឋោ មេ បុរេ អហុ|
        block |តាហំ ភត្តេន និមន្តេសិំ រេវតំ អត្តនដ្ឋមំ។|
      count |៦៣២|
        block |សោ មេ អត្ថបុរេក្ខារោ អនុកម្បាយ រេវតោ|
        block |សង្ឃេ ទេហីតិ មំវោច តស្សាហំ វចនំ ករិំ។|
      count |៦៣៣|
        block |សា ទក្ខិណា សង្ឃគតា អប្បមេយ្យេ បតិដ្ឋិតា|
        block |បុគ្គលេសុ តយា ទិន្នំ ន តំ តវ មហប្ផលន្តិ។|
      count |៦៣៤|
        block |ឥទានេវាហំ ជានាមិ សង្ឃេ ទិន្នំ មហប្ផលំ|
        block |សាហំ គន្ត្វា មនុស្សត្តំ វទញ្ញូ វីតមច្ឆរា|
        block |សង្ឃេ ទានានិ ទស្សាមិ អប្បមត្តា បុនប្បុនន្តិ។|
      count |៦៣៥|
        block |កា ឯសា ទេវតា ភទ្ទេ តយា មន្តយតេ សហ|
        block |សព្ពេ ទេវេ តាវតិំសេ វណ្ណេន អតិរោចតីតិ។|
      count |៦៣៦|
        block |មនុស្សភូតា ទេវិន្ទ បុព្ពេ មានុសកេ ភវេ|
        block |សហភរិយា ច មេ អាសិ ភគិនី ច កនិដ្ឋិកា|
        block |សង្ឃេ ទានានិ ទត្វាន កតបុញ្ញា វិរោចតីតិ។|
      count |៦៣៧|
        block |ធម្មេន បុព្ពេ ភគិនី តយា ភទ្ទេ វិរោចតិ|
        block |យំ សង្ឃម្ហិ អប្បមេយ្យេ បតិដ្ឋាបេសិ ទក្ខិណំ។|
      count |៦៣៨|
        block |បុច្ឆិតោ ហិ មយា ពុទ្ធោ គិជ្ឈកូដម្ហិ បព្ពតេ|
        block |វិបាកំ សំវិភាគស្ស យត្ថ ទិន្នំ មហប្ផលំ។|
      count |៦៣៩|
        block |យជមានានំ មនុស្សានំ បុញ្ញបេក្ខាន បាណិនំ|
        block |ករោតំ ឱបធិកំ បុញ្ញំ យត្ថ ទិន្នំ មហប្ផលំ។|
      count |៦៤០|
        block |តំ មេ ពុទ្ធោ វិយាកាសិ ជានំ កម្មផលំ សកំ|
        block |វិបាកំ សំវិភាគស្ស យត្ថ ទិន្នំ មហប្ផលំ។|
      count |៦៤១|
        block |ចត្តារោ ច បដិបន្នា ចត្តារោ ច ផលេ ឋិតា|
        block |ឯស សង្ឃោ ឧជុភូតោ បញ្ញាសីលសមាហិតោ។|
      count |៦៤២|
        block |យជមានានំ មនុស្សានំ បុញ្ញបេក្ខាន បាណិនំ|
        block |ករោតំ ឱបធិកំ បុញ្ញំ សង្ឃេ ទិន្នំ មហប្ផលំ។|
      count |៦៤៣|
        block |ឯសោ ហិ សង្ឃោ វិបុលោ មហគ្គតោ ឯសប្បមេយ្យោ ឧទធីវ សាគរោ|
        block |ឯតេ ហិ សេដ្ឋា នរវីរសាវកា បភង្ករា ធម្មមុទីរយន្តិ។|
      count |៦៤៤|
        block |តេសំ សុទិន្នំ សុហុតំ សុយិដ្ឋំ យេ សង្ឃមុទ្ទិស្ស ទទន្តិ ទានំ|
        block |សា ទក្ខិណា សង្ឃគតា បតិដ្ឋិតា មហប្ផលា លោកវិទូន វណ្ណិតា។|
      count |៦៤៥|
        block |ឯតាទិសំ យញ្ញមនុស្សរន្តា យេ វេទជាតា វិចរន្តិ លោកេ|
        block |វិនេយ្យ មច្ឆេរមលំ សមូលំ អនិន្ទិតា សគ្គមុបេន្តិ ឋានន្តិ។|
      stand |ទទ្ទល្លវិមានំ ឆដ្ឋំ។|
    block |៧។ បេសវតីវិមានវត្ថុ|
      count |៦៤៦|
        block |ផលិករជតហេមជាលឆន្នំ វិវិធចិត្រតលមទ្ទសំ សុរម្មំ|
        block |ព្យម្ហំ សុនិម្មិតំ តោរណូបបន្នំ រុចកុបកិណ្ណមិទំ សុភំ វិមានំ។|
      count |៦៤៧|
        block |ភាតិ ច ទស ទិសា នភេវ សុរិយោ សរទេ តមោនុទោ សហស្សរំសី|
        block |តថា តបតិមិទំ តវ វិមានំ ជលមិវ ធូមសិខោ និសេ នភគ្គេ។|
      count |៦៤៨|
        block |មុសតីវ នយនំ សតេរតាវ អាកាសេ ឋបិតមិទំ មនុញ្ញំ|
        block |វីណាមុរជសម្មតាឡឃុដ្ឋំ ឥទ្ធំ ឥន្ទបុរំ យថា តវេទំ។|
      count |៦៤៩|
        block |បទុមកុមុទុប្បលកុវលយំ យោធិក ពន្ធុកនោជកា ច សន្តិ|
        block |សាលកុសុមិតបុប្ផិតា អសោកា វិវិធទុមគ្គសុគន្ធសេវិតមិទំ។|
      count |៦៥០|
        block |សឡលលពុជភុជក សំយុត្តា កុសកសុផុល្លិតលតាវលម្ពិនីហិ|
        block |មណិជាលសទិសា យសស្សិនី រម្មា បោក្ខរណី ឧបដ្ឋិតា តេ។|
      count |៦៥១|
        block |ឧទករុហា ច យេត្ថិ បុប្ផជាតា ថលជា យេ ច សន្តិ រុក្ខជាតា|
        block |មានុសកាមានុស្សកា ច ទិព្ពា សព្ពេ តុយ្ហំ និវេសនម្ហិ ជាតា។|
      count |៦៥២|
        block |កិស្ស សំយមទមស្សយំ វិបាកោ កេនាសិ កម្មផលេនិធូបបន្នា|
        block |យថា ច តេ អធិគតមិទំ វិមានំ តទនុបទំ អវចាសិឡារបម្ហេតិ។|
      count |៦៥៣|
        block |យថា ច មេ អធិគតមិទំ វិមានំ កោញ្ចមយូរចកោរ សង្ឃចរិតំ|
        block |ទិព្យ បិលវហំសរាជចិណ្ណំ ទិជការណ្ឌវកោកិលាភិនទិតំ។|
      count |៦៥៤|
        block |នានាសន្តានកបុប្ផរុក្ខវិវិធា បាដលិជម្ពុអសោករុក្ខវន្តំ|
        block |យថា ច មេ អធិគតមិទំ វិមានំ តំ តេ បវេទយាមិ សុណោហិ ភន្តេ។|
      count |៦៥៥|
        block |មគធវរបុរត្ថិមេន នាឡកគាមោ នាម អត្ថិ ភន្តេ|
        block |តត្ថ អហោសិំ បុរេ សុណិសា បេសវតីតិ តត្ថ ជានិំសុ មមំ។|
      count |៦៥៦|
        block |សាហមបចិតត្ថធម្មកុសលំ ទេវមនុស្សបូជិតំ មហន្តំ|
        block |ឧបតិស្សំ និព្ពុតមប្បមេយ្យំ មុទិតមនា កុសុមេហិ អព្ភុកិរិំ។|
      count |៦៥៧|
        block |បរមគតិគតញ្ច បូជយិត្វា អន្តិមទេហធរំ ឥសិំ ឧឡារំ|
        block |បហាយ មានុសកំ សមុស្សយំ តិទសគតា ឥធ មាវសាមិ ឋានន្តិ។|
      stand |បេសវតីវិមានំ សត្តមំ។|
    block |៨។ មល្លិកាវិមានវត្ថុ|
      count |៦៥៨|
        block |បីតវត្ថេ បីតធជេ បីតាលង្ការភូសិតេ|
        block |បីតន្តរាហិ វគ្គូហិ អបិឡន្ធាវ សោភសិ។|
      count |៦៥៩|
        block |កា កម្ពុកាយូរធរេ កញ្ចនាវេឡភូសិតេ|
        block |ហេមជាលកសញ្ឆន្នេ នានារតនមាលិនី។|
      count |៦៦០|
        block |សោវណ្ណមយា លោហិតង្គមយា ច មុត្តាមយា វេឡុរិយមយា ច|
        block |មសារគល្លា សហលោហិតង្គា បារេវតក្ខីហិ មណីហិ ចិត្តតា។|
      count |៦៦១|
        block |កោចិ កោចិ ឯត្ថ មយូរសុស្សរោ ហំសស្ស រញ្ញោ ករវីកសុស្សរោ|
        block |តេសំ សរោ សុយ្យតិ វគ្គុរូបោ បញ្ចង្គិកំ តូរិយមិវប្បវាទិតំ។|
      count |៦៦២|
        block |រថោ ច តេ សុភោ វគ្គុ នានារតនចិត្តិតោ|
        block |នានាវណ្ណាហិ ធាតូហិ សុវិភត្តោវ សោភតិ។|
      count |៦៦៣|
        block |តស្មិំ រថេ កញ្ចនពិម្ពវណ្ណេ យា ត្វំ ឋិតា ភាសសិ មំ បទេសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦៦៤|
        block |សោវណ្ណជាលំ មណិសោណ្ណចិត្តិតំ មុត្តាចិតំ ហេមជាលេន ឆន្នំ|
        block |បរិនិព្ពុតេ គោតមេ អប្បមេយ្យេ បសន្នចិត្តា អហមាភិរោបយិំ។|
      count |៦៦៥|
        block |តាហំ កម្មំ ករិត្វាន កុសលំ ពុទ្ធវណ្ណិតំ|
        block |អបេតសោកា សុខិតា សម្បមោទាមនាមយាតិ។|
      stand |មល្លិកាវិមានំ អដ្ឋមំ។|
    block |៩។ វិសាលក្ខិវិមានវត្ថុ|
      count |៦៦៦|
        block |កា នាម ត្វំ វិសាលក្ខិ រម្មេ ចិត្តលតាវនេ|
        block |សមន្តា អនុបរិយាសិ នារីគណបុរក្ខតា។|
      count |៦៦៧|
        block |យទា ទេវា តាវតិំសា បវិសន្តិ ឥមំ វនំ|
        block |សយោគ្គា សរថា សព្ពេ ចិត្រា ហោន្តិ ឥធាគតា។|
      count |៦៦៨|
        block |តុយ្ហញ្ច ឥធ បត្តាយ ឧយ្យានេ វិចរន្តិយា|
        block |កាយេ ន ទិស្សតី ចិត្តំ កេន រូបំ តវេទិសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦៦៩|
        block |យេន កម្មេន ទេវិន្ទ រូបំ មយ្ហំ គតី ច មេ|
        block |ឥទ្ធិ ច អានុភាវោ ច តំ សុណោហិ បុរិន្ទទ។|
      count |៦៧០|
        block |អហំ រាជគហេ រម្មេ សុនន្ទា នាមុបាសិកា|
        block |សទ្ធា សីលេន សម្បន្នា សំវិភាគរតា សទា។|
      count |៦៧១|
        block |អច្ឆាទនញ្ច ភត្តញ្ច សេនាសនំ បទីបិយំ|
        block |អទាសិំ ឧជុភូតេសុ វិប្បសន្នេន ចេតសា។|
      count |៦៧២|
        block |ចាតុទ្ទសិំ បញ្ចទសិំ យា ច បក្ខស្ស អដ្ឋមី|
        block |បាដិហារិយបក្ខញ្ច អដ្ឋង្គសុសមាគតំ។|
      count |៦៧៣|
        block |ឧបោសថំ ឧបវសិស្សំ សទា សីលេសុ សំវុតា|
        block |សញ្ញមា សំវិភាគា ច វិមានំ អាវសាមហំ។|
      count |៦៧៤|
        block |បាណាតិបាតា វិរតា មុសាវាទា ច សញ្ញតា|
        block |ថេយ្យា ច អតិចារា ច មជ្ជបានា ច អារកា។|
      count |៦៧៥|
        block |បញ្ចសិក្ខាបទេ រតា អរិយសច្ចាន កោវិទា|
        block |ឧបាសិកា ចក្ខុមតោ គោតមស្ស យសស្សិនោ។|
      count |៦៧៦|
        block |តស្សា មេ ញាតិកុលា ទាសី សទា មាលាភិហារតិ|
        block |តាហំ ភគវតោ ថូបេ សព្ពមេវាភិរោបយិំ។|
      count |៦៧៧|
        block |ឧបោសថេ ចហំ គន្ត្វា មាលាគន្ធវិលេបនំ|
        block |ថូបស្មិំ អភិរោបេសិំ បសន្នា សេហិ បាណិភិ។|
      count |៦៧៨|
        block |តេន កម្មេន ទេវិន្ទ រូបំ មយ្ហំ គតី ច មេ|
        block |ឥទ្ធី ច អានុភាវោ ច យំ មាលំ អភិរោបយិំ។|
      count |៦៧៩|
        block |យញ្ច សីលវតី អាសិំ ន តំ តាវ វិបច្ចតិ|
        block |អាសា ច បន មេ ទេវិន្ទ សកទាគាមិនី សិយន្តិ។|
      stand |វិសាលក្ខិវិមានំ នវមំ។|
    block |១០។ បារិច្ឆត្តកវិមានវត្ថុ|
      count |៦៨០|
        block |បារិច្ឆត្តកេ កោវិឡារេ រមណីយេ មនោរមេ|
        block |ទិព្ពមាលំ គន្ថមានា គាយន្តី សម្បមោទសិ។|
      count |៦៨១|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា សទ្ទា និច្ឆរន្តិ សវនីយា មនោរមា។|
      count |៦៨២|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា គន្ធា បវាយន្តិ សុចិគន្ធា មនោរមា។|
      count |៦៨៣|
        block |វិវត្តមានា កាយេន យា វេណីសុ បិឡន្ធនា។|
        block |តេសំ សុយ្យតិ និគ្ឃោសោ តូរិយេ បញ្ចង្គិកេ យថា។|
      count |៦៨៤|
        block |វដំសកា វាតធុតា វាតេន សម្បកម្បិតា|
        block |តេសំ សុយ្យតិ និគ្ឃោសោ តូរិយេ បញ្ចង្គិកេ យថា។|
      count |៦៨៥|
        block |យាបិ តេ សិរស្មិំ មាលា សុចិគន្ធា មនោរមា|
        block |វាតិ គន្ធោ ទិសា សព្ពា រុក្ខោ មញ្ជូសកោ យថា។|
      count |៦៨៦|
        block |ឃាយសេ តំ សុចិគន្ធំ រូបំ បស្សសិ អមានុសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦៨៧|
        block |បភស្សរំ អច្ចិមន្តំ វណ្ណគន្ធេន សំយុតំ|
        block |អសោកបុប្ផមាលាហំ ពុទ្ធស្ស ឧបនាមយិំ។|
      count |៦៨៨|
        block |តាហំ កម្មំ ករិត្វាន កុសលំ ពុទ្ធវណ្ណិតំ|
        block |អបេតសោកា សុខិតា សម្បមោទាមនាមយាតិ។|
        block |ឧឡារោ ឧច្ឆុ បល្លង្កោ លតា ច គុត្តិលេន ច|
        block |ទទ្ទល្លបេសមល្លិកា វិសាលក្ខិ បារិច្ឆត្តកោ|
        block |វគ្គោ តេន បវុច្ចតីតិ។|
      stand |បារិច្ឆត្តកវិមានំ ទសមំ។|
      stand |បារិច្ឆត្តកវគ្គោ តតិយោ និដ្ឋិតោ។|
      block |តស្សុទ្ទានំ|
  block |៤។ មញ្ជិដ្ឋកវគ្គោ|
    block |១។ មញ្ជិដ្ឋកវិមានវត្ថុ|
      count |៦៨៩|
        block |មញ្ជិដ្ឋកេ វិមានស្មិំ សោណ្ណវាលុកសន្ថតេ|
        block |បញ្ចង្គិកេ តុរិយេន រមសិ សុប្បវាទិតេ។|
      count |៦៩០|
        block |តម្ហា វិមានា ឱរុយ្ហ និម្មិតា រតនាមយា|
        block |ឱគាហសិ សាលវនំ បុប្ផិតំ សព្ពកាលិកំ។|
      count |៦៩១|
        block |យស្ស យស្សេវ សាលស្ស មូលេ តិដ្ឋសិ ទេវតេ|
        block |សោ សោ មុញ្ចតិ បុប្ផានិ ឱនមិត្វា ទុមុត្តមោ។|
      count |៦៩២|
        block |វាតេរិតំ សាលវនំ អាធុតំ ទិជសេវិតំ|
        block |វាតិ គន្ធោ ទិសា សព្ពា រុក្ខោ មញ្ជូសកោ យថា។|
      count |៦៩៣|
        block |ឃាយសេ តំ សុចិគន្ធំ រូបំ បស្សសិ អមានុសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៦៩៤|
        block |អហំ មនុស្សេសុ មនុស្សភូតា ទាសី អយិរកុលេ អហុំ|
        block |ពុទ្ធំ និសិន្នំ ទិស្វាន សាលបុប្ផេហិ ឱកិរិំ។|
      count |៦៩៥|
        block |វដំសកញ្ច សុកតំ សាលបុប្ផមយំ អហំ|
        block |ពុទ្ធស្ស ឧបនាមេសិំ បសន្នា សេហិ បាណិភិ។|
      count |៦៩៦|
        block |តាហំ កម្មំ ករិត្វាន កុសលំ ពុទ្ធវណ្ណិតំ|
        block |អបេតសោកា សុខិតា សម្បមោទាមនាមយាតិ។|
      stand |មញ្ជិដ្ឋកវិមានំ បឋមំ។|
    block |២។ បភស្សរវិមានវត្ថុ|
      count |៦៩៧|
        block |បភស្សរវរវណ្ណនិភេ សុរត្តវត្ថវសនេ|
        block |មហិទ្ធិកេ ចន្ទនរុចិរគត្តេ កា ត្វំ សុភេ ទេវតេ វន្ទសេ មមំ។|
      count |៦៩៨|
        block |បល្លង្កោ ច តេ មហគ្ឃោ នានារតនចិត្តិតោ រុចិរោ|
        block |យត្ថ ត្វំ និសិន្នា វិរោចសិ ទេវរាជារិវ នន្ទនេ វនេ។|
      count |៦៩៩|
        block |កិំ ត្វំ បុរេ សុចរិតមាចរី ភទ្ទេ កិស្ស កម្មស្ស វិបាកំ|
        block |អនុភោសិ ទេវលោកស្មិំ ទេវតេ បុច្ឆិតាចិក្ខ|
        block |កិស្ស កម្មស្សិទំ ផលន្តិ។|
      count |៧០០|
        block |បិណ្ឌាយ តេ ចរន្តស្ស មាលំ ផាណិតញ្ច អទទំ ភន្តេ|
        block |តស្ស កម្មស្សិទំ វិបាកំ អនុភោមិ ទេវលោកស្មិំ។|
      count |៧០១|
        block |ហោតិ ច មេ អនុតាបោ អបរទ្ធំ ទុក្ខិតញ្ច មេ ភន្តេ|
        block |សាហំ ធម្មំ នាស្សោសិំ សុទេសិតំ ធម្មរាជេន។|
      count |៧០២|
        block |តំ តំ វទាមិ ភទ្ទន្តេ យស្ស មេ អនុកម្បិយោ កោចិ|
        block |ធម្មេសុ តំ សមាទបេថ សុទេសិតំ ធម្មរាជេន។|
      count |៧០៣|
        block |យេសំ អត្ថិ សទ្ធា ពុទ្ធេ ធម្មេ ច សង្ឃរតនេ|
        block |តេ មំ អតិវិរោចន្តិ អាយុនា យសសា សិរិយា។|
      count |៧០៤|
        block |បតាបេន វណ្ណេន ឧត្តរិតរា|
        block |អញ្ញេ មហិទ្ធិកតរា មយា ទេវាតិ|
      stand |បភស្សរវិមានំ ទុតិយំ។|
    block |៣។ នាគវិមានវត្ថុ|
      count |៧០៥|
        block |អលង្កតា មណិកញ្ចនាចិតំ សោវណ្ណជាលចិតំ មហន្តំ|
        block |អភិរុយ្ហ គជវរំ សុកប្បិតំ ឥធាគមា វេហាយសំ អន្តលិក្ខេ។|
      count |៧០៦|
        block |នាគស្ស ទន្តេសុ ទុវេសុ និម្មិតា អច្ឆោទកា បទុមិនិយោ សុផុល្លា|
        block |បទុមេសុ ច តុរិយគណា បភិជ្ជរេ ឥមា ច នច្ចន្តិ មនោហរាយោ។|
      count |៧០៧|
        block |ទេវិទ្ធិបត្តាសិ មហានុភាវេ មនុស្សភូតា កិមកាសិ បុញ្ញំ|
        block |កេនាសិ ឯវំ ជលិតានុភាវា វណ្ណោ ច តេ សព្ពទិសា បភាសតីតិ។|
      count |៧០៨|
        block |ពារាណសិយំ ឧបសង្កមិត្វា ពុទ្ធស្សហំ វត្ថយុគំ អទាសិំ|
        block |បាទានិ វន្ទិត្វា ឆមា និសីទិំ វិត្តា ចហំ អញ្ជលិកំ អកាសិំ។|
      count |៧០៩|
        block |ពុទ្ធោ ច មេ កញ្ចនសន្និភត្តចោ អទេសយិ សមុទយទុក្ខនិច្ចតំ|
        block |អសង្ខតំ ទុក្ខនិរោធសស្សតំ មគ្គំ អទេសយិ យតោ វិជានិសំ|
      count |៧១០|
        block |អប្បាយុកី កាលកតា តតោ ចុតា ឧបបន្នា តិទសគណំ យសស្សិនី|
        block |សក្កស្សហំ អញ្ញតរា បជាបតិ យសុត្តរា នាម ទិសាសុ វិស្សុតាតិ។|
      stand |នាគវិមានំ តតិយំ។|
    block |៤។ អលោមវិមានវត្ថុ|
      count |៧១១|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |៧១២|
        block |កេន តេតាទិសោ វណ្ណោ…បេ។…|
        block |វណ្ណោ ច តេ សព្ពទិសា បភាសតីតិ។|
      count |៧១៤|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧១៥|
        block |អហញ្ច ពារាណសិយំ ពុទ្ធស្សាទិច្ចពន្ធុនោ|
        block |អទាសិំ សុក្ខកុម្មាសំ បសន្នា សេហិ បាណិភិ។|
      count |៧១៦|
        block |សុក្ខាយ អលោណិកាយ ច បស្ស ផលំ កុម្មាសបិណ្ឌិយា|
        block |អលោមំ សុខិតំ ទិស្វា កោ បុញ្ញំ ន ករិស្សតិ។|
      count |៧១៧|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |អលោមវិមានំ ចតុត្ថំ។|
    block |៥។ កញ្ជិកទាយិកាវិមានវត្ថុ|
      count |៧១៩|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៧២០|
        block |កេន តេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      count |៧២២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧២៣|
        block |អហំ អន្ធកវិន្ទម្ហិ ពុទ្ធស្សាទិច្ចពន្ធុនោ|
        block |អទាសិំ កោលសម្បាកំ កញ្ជិកំ តេលធូបិតំ។|
      count |៧២៤|
        block |បិប្ផល្យា លសុណេន ច មិស្សំ លាមញ្ជកេន ច|
        block |អទាសិំ ឧជុភូតស្មិំ វិប្បសន្នេន ចេតសា។|
      count |៧២៥|
        block |យា មហេសិត្តំ ការេយ្យ ចក្កវត្តិស្ស រាជិនោ|
        block |នារី សព្ពង្គកល្យាណី ភត្តុ ចានោមទស្សិកា|
        block |ឯកស្ស កញ្ជិកទានស្ស កលំ នាគ្ឃតិ សោឡសិំ។|
      count |៧២៦|
        block |សតំ និក្ខា សតំ អស្សា សតំ អស្សតរីរថា|
        block |សតំ កញ្ញាសហស្សានិ អាមុត្តមណិកុណ្ឌលា|
        block |ឯកស្ស កញ្ជិកទានស្ស កលំ នាគ្ឃន្តិ សោឡសិំ។|
      count |៧២៧|
        block |សតំ ហេមវតា នាគា ឦសាទន្តា ឧរូឡ្ហវា|
        block |សុវណ្ណកច្ឆា មាតង្គា ហេមកប្បនវាសសា|
        block |ឯកស្ស កញ្ជិកទានស្ស កលំ នាគ្ឃន្តិ សោឡសិំ។|
      count |៧២៨|
        block |ចតុន្នមបិ ទីបានំ ឥស្សរំ យោធ ការយេ|
        block |ឯកស្ស កញ្ជិកទានស្ស កលំ នាគ្ឃតិ សោឡសិន្តិ។|
      stand |កញ្ជិកទាយិកាវិមានំ បញ្ចមំ។|
    block |៦។ វិហារវិមានវត្ថុ|
      count |៧២៩|
        block |អភិក្កន្តេន វណ្ណេន…បេ។… ឱសធី វិយ តារកា។|
      count |៧៣០|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា សទ្ទា និច្ឆរន្តិ សវនីយា មនោរមា។|
      count |៧៣១|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា គន្ធា បវាយន្តិ សុចិគន្ធា មនោរមា។|
      count |៧៣២|
        block |វិវត្តមានា កាយេន យា វេណីសុ បិឡន្ធនា|
        block |តេសំ សុយ្យតិ និគ្ឃោសោ តុរិយេ បញ្ចង្គិកេ យថា។|
      count |៧៣៣|
        block |វដំសកា វាតធុតា វាតេន សម្បកម្បិតា|
        block |តេសំ សុយ្យតិ និគ្ឃោសោ តុរិយេ បញ្ចង្គិកេ យថា។|
      count |៧៣៤|
        block |យាបិ តេ សិរស្មិំ មាលា សុចិគន្ធា មនោរមា|
        block |វាតិ គន្ធោ ទិសា សព្ពា រុក្ខោ មញ្ជូសកោ យថា។|
      count |៧៣៥|
        block |ឃាយសេ តំ សុចិគន្ធំ រូបំ បស្សសិ អមានុសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៧៣៦|
        block |សាវត្ថិយំ មយ្ហំ សខី ភទន្តេ សង្ឃស្ស ការេសិ មហាវិហារំ|
        block |តត្ថប្បសន្នា អហមានុមោទិំ ទិស្វា អគារញ្ច បិយញ្ច មេតំ។|
      count |៧៣៧|
        block |តាយេវ មេ សុទ្ធនុមោទនាយ លទ្ធំ វិមានព្ភុតទស្សនេយ្យំ|
        block |សមន្តតោ សោឡសយោជនានិ វេហាយសំ គច្ឆតិ ឥទ្ធិយា មម។|
      count |៧៣៨|
        block |កូដាគារា និវេសា មេ វិភត្តា ភាគសោ មិតា|
      count |  |
        block |ទទ្ទល្លមានា អាភន្តិ សមន្តា សតយោជនំ។|
      count |៧៣៩|
        block |បោក្ខរញ្ញោ ច មេ ឯត្ថ បុថុលោមនិសេវិតា|
        block |អច្ឆោទកា វិប្បសន្នា សោណ្ណវាលុកសន្ថតា។|
      count |៧៤០|
        block |នានាបទុមសញ្ឆន្នា បុណ្ឌរីកសមោតតា|
        block |សុរភី សម្បវាយន្តិ មនុញ្ញា មាលុតេរិតា។|
      count |៧៤១|
        block |ជម្ពុយោ បនសា តាលា នាឡិកេរវនានិ ច|
        block |អន្តោនិវេសនេ ជាតា នានារុក្ខា អរោបិមា។|
      count |៧៤២|
        block |នានាតូរិយសង្ឃុដ្ឋំ អច្ឆរាគណឃោសិតំ|
        block |យោបិ មំ សុបិនេ បស្សេ សោបិ វិត្តោ សិយា នរោ។|
      count |៧៤៣|
        block |ឯតាទិសំ អព្ភុតទស្សនេយ្យំ វិមានំ សព្ពសោបភំ|
        block |មម កម្មេហិ និព្ពត្តំ អលំ បុញ្ញានិ កាតវេតិ។|
      count |៧៤៤|
        block |តាយេវ តេ សុទ្ធនុមោទនាយ លទ្ធំ វិមានព្ភុតទស្សនេយ្យំ|
        block |យា ចេវ សា ទានមទាសិ នារី តស្សា គតិំ ព្រូហិ កុហិំ ឧប្បន្នា សាតិ។|
      count |៧៤៥|
        block |យា សា អហុ មយ្ហំ សខី ភទន្តេ សង្ឃស្ស ការេសិ មហាវិហារំ|
        block |វិញ្ញាតធម្មា សា អទាសិ ទានំ ឧប្បន្នា និម្មានរតីសុ ទេវេសុ។|
      count |៧៤៦|
        block |បជាបតី តស្ស សុនិម្មិតស្ស អចិន្តិយា កម្មវិបាកា តស្ស|
        block |យមេតំ បុច្ឆសិ កុហិំ ឧប្បន្នា សាតិ តំ តេ វិយាកាសិំ អនញ្ញថា អហំ។|
      count |៧៤៧|
        block |តេនហញ្ញេបិ សមាទបេថ សង្ឃស្ស ទានានិ ទទាថ វិត្តា|
        block |ធម្មញ្ច សុណាថ បសន្នមានសា សុទុល្លភោ លទ្ធោ មនុស្សលាភោ។|
      count |៧៤៨|
        block |យំ មគ្គំ មគ្គាធិបតី អទេសយិ ព្រហ្មស្សរោ កញ្ចនសន្និភត្តចោ|
        block |សង្ឃស្ស ទានានិ ទទាថ វិត្តា មហប្ផលា យត្ថ ភវន្តិ ទក្ខិណា។|
      count |៧៤៩|
        block |យេ បុគ្គលា អដ្ឋ សតំ បសត្ថា ចត្តារិ ឯតានិ យុគានិ ហោន្តិ|
        block |តេ ទក្ខិណេយ្យា សុគតស្ស សាវកា ឯតេសុ ទិន្នានិ មហប្ផលានិ។|
      count |៧៥០|
        block |ចត្តារោ ច បដិបន្នា ចត្តារោ ច ផលេ ឋិតា|
        block |ឯស សង្ឃោ ឧជុភូតោ បញ្ញាសីលសមាហិតោ។|
      count |៧៥១|
        block |យជមានានំ មនុស្សានំ បុញ្ញបេក្ខាន បាណិនំ|
        block |ករោតំ ឱបធិកំ បុញ្ញំ សង្ឃេ ទិន្នំ មហប្ផលំ។|
      count |៧៥២|
        block |ឯសោ ហិ សង្ឃោ វិបុលោ មហគ្គតោ ឯសប្បមេយ្យោ ឧទធីវ សាគរោ|
        block |ឯតេហិ សេដ្ឋា នរវីរសាវកា បភង្ករា ធម្មមុទីរយន្តិ។|
      count |៧៥៣|
        block |តេសំ សុទិន្នំ សុហុតំ សុយិដ្ឋំ យេ សង្ឃមុទ្ទិស្ស ទទន្តិ ទានំ|
        block |សា ទក្ខិណា សង្ឃគតា បតិដ្ឋិតា មហប្ផលា លោកវិទូន វណ្ណិតា។|
      count |៧៥៤|
        block |ឯតាទិសំ យញ្ញមនុស្សរន្តា យេ វេទជាតា វិចរន្តិ លោកេ|
        block |វិនេយ្យ មច្ឆេរមលំ សមូលំ អនិន្ទិតា សគ្គមុបេន្តិ ឋានន្តិ។|
      stand |វិហារវិមានំ ឆដ្ឋំ។|
      stand |ភាណវារំ ទុតិយំ និដ្ឋិតំ។|
    block |៧។ ចតុរិត្ថិវិមានវត្ថុ|
      count |៧៥៥|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៧៥៨|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧៥៩|
        block |ឥន្ទីវរានំ ហត្ថកំ អហមទាសិំ ភិក្ខុនោ បិណ្ឌាយ ចរន្តស្ស|
        block |ឯសិកានំ ឧណ្ណតស្មិំ នគរវរេ បណ្ណកតេ រម្មេ។|
      count |៧៦០|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិស្សា បភាសតីតិ។|
      count |៧៦២|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៧៦៥|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧៦៦|
        block |នីលុប្បលហត្ថកំ អហមទាសិំ ភិក្ខុនោ បិណ្ឌាយ ចរន្តស្ស|
        block |ឯសិកានំ ឧណ្ណតស្មិំ នគរវរេ បណ្ណកតេ រម្មេ។|
      count |៧៦៧|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      count |៧៦៩|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៧៧២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧៧៣|
        block |ឱទាតមូលកំ ហរិតបត្តំ ឧទកស្មិំ សរេ ជាតំ អហមទាសិំ|
        block |ភិក្ខុនោ បិណ្ឌាយ ចរន្តស្ស ឯសិកានំ ឧណ្ណតស្មិំ|
        block |នគរវរេ បណ្ណកតេ រម្មេ។|
      count |៧៧៤|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      count |៧៧៦|
        block |អភិក្កន្តេន វណ្ណេន…បេ។…វណ្ណោ ច តេ សព្ពទិសា បភាសតីតិ។|
      count |៧៧៩|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧៨០|
        block |អហំ សុមនា សុមនស្ស សុមនមកុឡានិ ទន្តវណ្ណានិ អហមទាសិំ|
        block |ភិក្ខុនោ បិណ្ឌាយ ចរន្តស្ស ឯសិកានំ ឧណ្ណតស្មិំ|
        block |នគរវរេ បណ្ណកតេ រម្មេ។|
      count |៧៨១|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      stand |ចតុរិត្ថិវិមានំ សត្តមំ។|
    block |៨។ អម្ពវិមានវត្ថុ|
      count |៧៨៣|
        block |ទិព្ពំ តេ អម្ពវនំ រម្មំ បាសាទេត្ថ មហល្លកោ|
        block |នានាតុរិយសង្ឃុដ្ឋោ អច្ឆរាគណឃោសិតោ។|
      count |៧៨៤|
        block |បទីបោ ចេត្ថ ជលតិ និច្ចំ សោវណ្ណយោ មហា|
        block |ទុស្សផលេហិ រុក្ខេហិ សមន្តា បរិវារិតោ។|
      count |៧៨៥|
        block |កេន តេតាទិសោ វណ្ណោ…បេ។…វណ្ណោ ច តេ សព្ពទិសា បភាសតីតិ|
      count |៧៨៧|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៧៨៨|
        block |អហំ មនុស្សេសុ មនុស្សភូតា បុរិមាយ ជាតិយា មនុស្សលោកេ|
        block |វិហារំ សង្ឃស្ស ការេសិំ អម្ពេហិ បរិវារិតំ។|
      count |៧៨៩|
        block |បរិយោសិតេ វិហារេ ការេន្តេ និដ្ឋិតេ មហេ|
        block |អម្ពេហិ ឆាទយិត្វាន កត្វា ទុស្សមយេ ផលេ។|
      count |៧៩០|
        block |បទីបំ តត្ថ ជាលេត្វា ភោជយិត្វា គណុត្តមំ|
        block |និយ្យាទេសិំ តំ សង្ឃស្ស បសន្នា សេហិ បាណិភិ។|
      count |៧៩១|
        block |តេន មេ អម្ពវនំ រម្មំ បាសាទេត្ថ មហល្លកោ|
        block |នានាតុរិយសង្ឃុដ្ឋោ អច្ឆរាគណឃោសិតោ។|
      count |៧៩២|
        block |បទីបោ ចេត្ថ ជលតិ និច្ចំ សោវណ្ណយោ មហា|
        block |ទុស្សផលេហិ រុក្ខេហិ សមន្តា បរិវារិតោ។|
      count |៧៩៣|
        block |តេន មេតាទិសោ វណ្ណោ…បេ។…វណ្ណោ ច មេ សព្ពទិសា បភាសតីតិ។|
      stand |អម្ពវិមានំ អដ្ឋមំ។|
    block |៩។ បីតវិមានវត្ថុ|
      count |៧៩៥|
        block |បីតវត្ថេ បីតធជេ បីតាលង្ការភូសិតេ|
        block |បីតចន្ទនលិត្តង្គេ បីតឧប្បលមាលិនី។|
      count |៧៩៦|
        block |បីតបាសាទសយនេ បីតាសនេ បីតភាជនេ|
        block |បីតឆត្តេ បីតរថេ បីតស្សេ បីតពីជនេ។|
      count |៧៩៧|
        block |កិំ កម្មមករី ភទ្ទេ បុព្ពេ មានុសកេ ភវេ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៧៩៨|
        block |កោសាតកី នាម លតត្ថិ ភន្តេ តិត្តិកា អនភិច្ឆិតា|
        block |តស្សា ចត្តារិ បុប្ផានិ ថូបំ អភិហរិំ អហំ។|
      count |៧៩៩|
        block |សត្ថុ សរីរមុទ្ទិស្ស វិប្បសន្នេន ចេតសា|
        block |នាស្ស មគ្គំ អវេក្ខិស្សំ ន តគ្គមនសា សតី។|
      count |៨០០|
        block |តតោ មំ អវធី គាវី ថូបំ អបត្តមានសំ|
        block |តញ្ចាហំ អភិសញ្ចេយ្យំ ភិយ្យោ នូន ឥតោ សិយា។|
      count |៨០១|
        block |តេន កម្មេន ទេវិន្ទ មឃវា ទេវកុញ្ជរោ|
        block |បហាយ មានុសំ ទេហំ តវ សហព្យ មាគតាតិ។|
      count |៨០២|
        block |ឥទំ សុត្វា តិទសាធិបតិ មឃវា ទេវកុញ្ជរោ|
        block |តាវតិំសេ បសាទេន្តោ មាតលិំ ឯតទព្រវិ។|
      count |៨០៣|
        block |បស្ស មាតលិ អច្ឆេរំ ចិត្តំ កម្មផលំ ឥទំ|
        block |អប្បកម្បិ កតំ ទេយ្យំ បុញ្ញំ ហោតិ មហប្ផលំ។|
      count |៨០៤|
        block |នត្ថិ ចិត្តេ បសន្នម្ហិ អប្បកា នាម ទក្ខិណា|
        block |តថាគតេ វា សម្ពុទ្ធេ អថ វា តស្ស សាវកេ។|
      count |៨០៥|
        block |ឯហិ មាតលិ អម្ហេបិ ភិយ្យោ ភិយ្យោ មហេមសេ|
        block |តថាគតស្ស ធាតុយោ សុខោ បុញ្ញាន មុច្ចយោ។|
      count |៨០៦|
        block |តិដ្ឋន្តេ និព្ពុតេ ចាបិ សមេ ចិត្តេ សមំ ផលំ|
        block |ចេតោបណិធិហេតុ ហិ សត្តា គច្ឆន្តិ សុគ្គតិំ។|
      count |៨០៧|
        block |ពហូនំ វត អត្ថាយ ឧប្បជ្ជន្តិ តថាគតា|
        block |យត្ថ ការំ ករិត្វាន សគ្គំ គច្ឆន្តិ ទាយកាតិ។|
      stand |បីតវិមានំ នវមំ។|
    block |១០។ ឧច្ឆុវិមានវត្ថុ|
      count |៨០៨|
        block |ឱភាសយិត្វា បថវិំ សទេវកំ អតិរោចសិ ចន្ទិមសូរិយា វិយ|
        block |សិរិយា ច វណ្ណេន យសេន តេជសា ព្រហ្មាវ ទេវេ តិទសេ សហិន្ទកេ។|
      count |៨០៩|
        block |បុច្ឆាមិ តំ ឧប្បលមាលធារិនី អាវេឡិនី កញ្ចនសន្និភត្តចេ|
        block |អលង្កតេ ឧត្តមវត្ថធារិនី កា ត្វំ សុភេ ទេវតេ វន្ទសេ មមំ។|
      count |៨១០|
        block |កិំ ត្វំ បុរេ កម្មមកាសិ អត្តនា មនុស្សភូតា បុរិមាយ ជាតិយា|
        block |ទានំ សុចិណ្ណំ អថ សីលសញ្ញមំ កេនុបបន្នា សុគតិំ យសស្សិនី|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៨១១|
        block |ឥទានិ ភន្តេ ឥមមេវ គាមំ បិណ្ឌាយ អម្ហាក ឃរំ ឧបាគមិ|
        block |តតោ តេ ឧច្ឆុស្ស អទាសិ ខណ្ឌិកំ បសន្នចិត្តា អតុលាយ បីតិយា|
      count |៨១២|
        block |សស្សុ ច បច្ឆា អនុយុញ្ជតេ មមំ កហំ នុ ឧច្ឆុំ វធុកេ អវាកិរី|
        block |ន ឆឌ្ឌិតំ នោ បន ខាទិតំ មយា សន្តស្ស ភិក្ខុស្ស សយំ អទាសហំ។|
      count |៨១៣|
        block |តុយ្ហំន្វិទំ ឥស្សរិយំ អថោ មម ឥតិស្សា សស្សុ បរិភាសតេ មមំ|
        block |លេឌ្ឌុំ គហេត្វា បហារំ អទាសិ មេ តតោ ចុតា កាលកតាម្ហិ ទេវតា។|
      count |៨១៤|
        block |តទេវ កម្មំ កុសលំ កតំ មយា សុខញ្ច កម្មំ អនុភោមិ អត្តនា|
        block |ទេវេហិ សទ្ធិំ បរិចារយាមហំ មោទាមហំ កាមគុណេហិ បញ្ចហិ។|
      count |៨១៥|
        block |តទេវ កម្មំ កុសលំ កតំ មយា សុខញ្ច កម្មំ អនុភោមិ អត្តនា|
        block |ទេវិន្ទគុត្តា តិទសេហិ រក្ខិតា សមប្បិតា កាមគុណេហិ បញ្ចហិ។|
      count |៨១៦|
        block |ឯតាទិសំ បុញ្ញផលំ អនប្បកំ មហាវិបាកា មម ឧច្ឆុទក្ខិណា|
        block |ទេវេហិ សទ្ធិំ បរិចារយាមហំ មោទាមហំ កាមគុណេហិ បញ្ចហិ។|
      count |៨១៧|
        block |ឯតាទិសំ បុញ្ញផលំ អនប្បកំ មហាជុតិកា មម ឧច្ឆុទក្ខិណា|
        block |ទេវិន្ទគុត្តា តិទសេហិ រក្ខិតា សហស្សនេត្តោរិវ នន្ទនេ វនេ។|
      count |៨១៨|
        block |តុវញ្ច ភន្តេ អនុកម្បកំ វិទុំ ឧបេច្ច វន្ទិំ កុសលញ្ច បុច្ឆិសំ|
        block |តតោ តេ ឧច្ឆុស្ស អទាសិំ ខណ្ឌិកំ បសន្នចិត្តា អតុលាយ បីតិយាតិ។|
      stand |ឧច្ឆុវិមានំ ទសមំ។|
    block |១១។ វន្ទនវិមានវត្ថុ|
      count |៨១៩|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ឱភាសេន្តី ទិសា សព្ពា ឱសធី វិយ តារកា។|
      count |៨២០|
        block |កេន តេតាទិសោ វណ្ណោ…បេ។ …|
        block |វណ្ណោ ច តេ សព្ពទិសា បភាសតីតិ។|
      count |៨២២|
        block |សា ទេវតា អត្តមនា…បេ។… យស្ស កម្មស្សិទំ ផលំ។|
      count |៨២៣|
        block |អហំ មនុស្សេសុ មនុស្សភូតា ទិស្វាន សមណេ សីលវន្តេ|
        block |បាទានិ វន្ទិត្វា មនំ បសាទយិំ វិត្តា ចហំ អញ្ជលិកំ អកាសិំ។|
      count |៨២៤|
        block |តេន មេតាទិសោ វណ្ណោ…បេ។… វណ្ណោ ច មេ សព្ពទិសា បភាសតីតិ។|
      stand |វន្ទនវិមានំ ឯកាទសមំ។|
    block |១២។ រជ្ជុមាលាវិមានវត្ថុ|
      count |៨២៦|
        block |អភិក្កន្តេន វណ្ណេន យា ត្វំ តិដ្ឋសិ ទេវតេ|
        block |ហត្ថបាទេ ច វិគ្គយ្ហ នច្ចសិ សុប្បវាទិតេ។|
      count |៨២៧|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា សទ្ទា និច្ឆរន្តិ សវនីយា មនោរមា។|
      count |៨២៨|
        block |តស្សា តេ នច្ចមានាយ អង្គមង្គេហិ សព្ពសោ|
        block |ទិព្ពា គន្ធា បវាយន្តិ សុចិគន្ធា មនោរមា។|
      count |៨២៩|
        block |វិវត្តមានា កាយេន យា វេណីសុ បិឡន្ធនា|
        block |តេសំ សុយ្យតិ និគ្ឃោសោ តុរិយេ បញ្ចង្គិកេ យថា។|
      count |៨៣០|
        block |វដំសកា វាតធុតា វាតេន សម្បកម្បិតា|
        block |តេសំ សុយ្យតិ និគ្ឃោសោ តុរិយេ បញ្ចង្គិកេ យថា។|
      count |៨៣១|
        block |យាបិ តេ សិរស្មិំ មាលា សុចិគន្ធា មនោរមា|
        block |វាតិ គន្ធោ ទិសា សព្ពា រុក្ខោ មញ្ជូសកោ យថា។|
      count |៨៣២|
        block |ឃាយសេ តំ សុចិគន្ធំ រូបំ បស្សសិ អមានុសំ|
        block |ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។|
      count |៨៣៣|
        block |ទាសី អហំ បុរេ អាសិំ គយាយំ ព្រាហ្មណស្សហំ|
        block |អប្បបុញ្ញា អលក្ខិកា រជ្ជុមាលាតិ មំ វិទុំ។|
      count |៨៣៤|
        block |អក្កោសានំ វធានញ្ច តជ្ជនាយ ច ឧគ្គតា|
        block |កុដំ គហេត្វា និក្ខម្ម អគញ្ឆិំ ឧទហារិយា។|
      count |៨៣៥|
        block |វិបថេ កុដំ និក្ខិបិត្វា វនសណ្ឌំ ឧបាគមិំ|
        block |ឥធេវាហំ មរិស្សាមិ កោ អត្ថោ ជីវិតេន មេ។|
      count |៨៣៦|
        block |ទឡ្ហំ បាសំ ករិត្វាន អាសុម្ភិត្វាន បាទបេ|
        block |តតោ ទិសា វិលោកេសិំ កោ នុ ខោ វនមស្សិតោ។|
      count |៨៣៧|
        block |តត្ថទ្ទសាសិំ សម្ពុទ្ធំ សព្ពលោកហិតំ មុនិំ|
        block |និសិន្នំ រុក្ខមូលស្មិំ ឈាយន្តំ អកុតោភយំ។|
      count |៨៣៨|
        block |តស្សា មេ អហុ សំវេគោ អព្ភុតោ លោមហំសនោ|
        block |កោ នុ ខោ វនមស្សិតោ មនុស្សោ ឧទាហុ ទេវតា។|
      count |៨៣៩|
        block |បាសាទិកំ បសាទនីយំ វនា និព្ពនមាគតំ|
        block |ទិស្វា មនោ មេ បសីទិ នាយំ យាទិសកីទិសោ។|
      count |៨៤០|
        block |គុត្តិន្ទ្រិយោ ឈានរតោ អពហិគ្គតមានសោ|
        block |ហិតោ សព្ពស្ស លោកស្ស ពុទ្ធោ អយំ ភវិស្សតិ។|
      count |៨៤១|
        block |ភយភេរវោ ទុរាសទោ សីហោវ គុហមស្សិតោ|
        block |ទុល្លភាយំ ទស្សនាយ បុប្ផំ ឱទុម្ពរំ យថា។|
      count |៨៤២|
        block |សោ មំ មុទូហិ វាចាហិ អាលបិត្វា តថាគតោ|
        block |រជ្ជុមាលេតិ មំវោច សរណំ គច្ឆ តថាគតំ។|
      count |៨៤៣|
        block |តាហំ គិរំ សុណិត្វាន នេលំ អត្ថវតិំ សុចិំ|
        block |សណ្ហំ មុទុញ្ច វគ្គុញ្ច សព្ពសោកាបនូទនំ។|
      count |៨៤៤|
        block |កល្លចិត្តញ្ច មំ ញត្វា បសន្នំ សុទ្ធមានសំ|
        block |ហិតោ សព្ពស្ស លោកស្ស អនុសាសិ តថាគតោ។|
      count |៨៤៥|
        block |ឥទំ ទុក្ខន្តិ មំវោច អយំ ទុក្ខស្ស សម្ភវោ|
        block |ទុក្ខ និរោធោ មគ្គោ ច អញ្ជសោ អមតោគធោ។|
      count |៨៤៦|
        block |អនុកម្បកស្ស កុសលស្ស ឱវាទម្ហិ អហំ ឋិតា|
        block |អជ្ឈគា អមតំ សន្តិំ និព្ពានំ បទមច្ចុតំ។|
      count |៨៤៧|
        block |សាហំ អវដ្ឋិតាបេមា ទស្សនេ អវិកម្បិនី|
        block |មូលជាតាយ សទ្ធាយ ធីតា ពុទ្ធស្ស ឱរសា។|
      count |៨៤៨|
        block |សាហំ រមាមិ កីឡាមិ មោទាមិ អកុតោភយា|
        block |ទិព្ពមាលំ ធារយាមិ បិវាមិ មធុមទ្ទវំ។|
      count |៨៤៩|
        block |សដ្ឋិតុរិយសហស្សានិ បដិពោធំ ករោន្តិ មេ|
        block |អាឡម្ពោ គគ្គរោ ភីមោ សាធុវាទី ច សំសយោ។|
      count |៨៥០|
        block |បោក្ខរោ ច សុផស្សោ ច វីណាមោក្ខា ច នារិយោ|
        block |នន្ទា ចេវ សុនន្ទា ច សោណទិន្នា សុចិម្ហិតា។|
      count |៨៥១|
        block |អលម្ពុសា មិស្សកេសី ច បុណ្ឌរីកាតិទារុណី|
        block |ឯណីផស្សា សុផស្សា ច សុភទ្ទា មុទុវាទិនី។|
      count |៨៥២|
        block |ឯតា ចញ្ញា ច សេយ្យាសេ អច្ឆរានំ បពោធិកា|
        block |តា មំ កាលេនុបាគន្ត្វា អភិភាសន្តិ ទេវតា។|
      count |៨៥៣|
        block |ហន្ទ នច្ចាម គាយាម ហន្ទ តំ រមយាមសេ|
        block |នយិទំ អកតបុញ្ញានំ កតបុញ្ញានមេវិទំ។|
      count |៨៥៤|
        block |អសោកំ នន្ទនំ រម្មំ តិទសានំ មហាវនំ|
        block |សុខំ អកតបុញ្ញានំ ឥធ នត្ថិ បរត្ថ ច។|
      count |៨៥៥|
        block |សុខញ្ច កតបុញ្ញានំ ឥធ ចេវ បរត្ថ ច|
        block |តេសំ សហព្យកាមានំ កត្តព្ពំ កុសលំ ពហុំ|
        block |កតបុញ្ញា ហិ មោទន្តិ សគ្គេ ភោគសមង្គិនោ។|
      count |៨៥៦|
        block |ពហូនំ វត អត្ថាយ ឧប្បជ្ជន្តិ តថាគតា|
        block |ទក្ខិណេយ្យា មនុស្សានំ បុញ្ញខេត្តានមាករា|
        block |យត្ថ ការំ ករិត្វាន សគ្គេ មោទន្តិ ទាយកាតិ។|
        block |មញ្ជិដ្ឋា បភស្សរា នាគា អលោមាកញ្ជិកទាយិកា|
        block |វិហារចតុរិត្ថម្ពា បីតា ឧច្ឆុវន្ទនរជ្ជុមាលា ច|
        block |វគ្គោ តេន បវុច្ចតីតិ។|
      stand |រជ្ជុមាលាវិមានំ ទ្វាទសមំ។|
      stand |មញ្ជិដ្ឋកវគ្គោ ចតុត្ថោ និដ្ឋិតោ។|
      block |តស្សុទ្ទានំ|
      stand |ឥត្ថិវិមានំ សមត្តំ។|
