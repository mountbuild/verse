block |១៧។ តិំសនិបាតោ|
  block |១។ ផុស្សត្ថេរគាថា|
    count |៩៤៩|
      block |បាសាទិកេ ពហូ ទិស្វា ភាវិតត្តេ សុសំវុតេ|
      block |ឥសិ បណ្ឌរសគោត្តោ អបុច្ឆិ ផុស្សសវ្ហយំ។|
    count |៩៥០|
      block |កិំឆន្ទា កិមធិប្បាយា កិមាកប្បា ភវិស្សរេ|
      block |អនាគតម្ហិ កាលម្ហិ តំ មេ អក្ខាហិ បុច្ឆិតោ។|
    count |៩៥១|
      block |សុណោហិ វចនំ មយ្ហំ ឥសិបណ្ឌរសវ្ហយ|
      block |សក្កច្ចំ ឧបធារេហិ អាចិក្ខិស្សាម្យនាគតំ។|
    count |៩៥២|
      block |កោធនា ឧបនាហី ច មក្ខី ថម្ភី សឋា ពហូ|
      block |ឧស្សុកី នានាវាទា ច ភវិស្សន្តិ អនាគតេ។|
    count |៩៥៣|
      block |អញ្ញាតមានិនោ ធម្មេ គម្ភីរេ តីរគោចរា|
      block |លហុកា អគរុ ធម្មេ អញ្ញមញ្ញមគារវា។|
    count |៩៥៤|
      block |ពហូ អាទីនវា លោកេ ឧប្បជ្ជិស្សន្ត្យនាគតេ|
      block |សុទេសិតំ ឥមំ ធម្មំ កិលេសេស្សន្តិ ទុម្មតី។|
    count |៩៥៥|
      block |គុណហីនាបិ សង្ឃម្ហិ វោហរន្តា វិសារទា|
      block |ពលវន្តោ ភវិស្សន្តិ មុខរា អស្សុតាវិនោ។|
    count |៩៥៦|
      block |គុណវន្តោបិ សង្ឃម្ហិ វោហរន្តា យថាត្ថតោ|
      block |ទុព្ពលា តេ ភវិស្សន្តិ ហិរីមនា អនត្ថិកា។|
    count |៩៥៧|
      block |រជតំ ជាតរូបញ្ច ខេត្តំ វត្ថុមជេឡកំ|
      block |ទាសិទាសញ្ច ទុម្មេធា សាទិយិស្សន្ត្យនាគតេ។|
    count |៩៥៨|
      block |ឧជ្ឈានសញ្ញិនោ ពាលា សីលេសុ អសមាហិតា|
      block |ឧន្នឡា វិចរិស្សន្តិ កលហាភិរតា មគា។|
    count |៩៥៩|
      block |ឧទ្ធតា ច ភវិស្សន្តិ នីលចីវរបារុតា|
      block |កុហា ថទ្ធា លបា សិង្គី ចរិស្សន្ត្យរិយា វិយ។|
    count |៩៦០|
      block |តេលសណ្ឋេហិ កេសេហិ ចបលា អញ្ជនក្ខិកា|
      block |រថិយាយ គមិស្សន្តិ ទន្តវណ្ណិកបារុតា។|
    count |៩៦១|
      block |អជេគុច្ឆំ វិមុត្តេហិ សុរត្តំ អរហទ្ធជំ|
      block |ជិគុច្ឆិស្សន្តិ កាសាវំ ឱទាតេសុ សមុច្ឆិតា។|
    count |៩៦២|
      block |លាភកាមា ភវិស្សន្តិ កុសីតា ហីនវីរិយា|
      block |កិច្ឆន្តា វនបត្ថានិ គាមន្តេសុ វសិស្សរេ។|
    count |៩៦៣|
      block |យេ យេ លាភំ លភិស្សន្តិ មិច្ឆាជីវរតា សទា|
      block |តេ តេវ អនុសិក្ខន្តា ភជិស្សន្តិ អសំយតា។|
    count |៩៦៤|
      block |យេ យេ អលាភិនោ លាភំ ន តេ បុជ្ជា ភវិស្សរេ|
      block |សុបេសលេបិ តេ ធីរេ សេវិស្សន្តិ ន តេ តទា។|
    count |៩៦៥|
      block |មិលក្ខុរជនំ រត្តំ គរហន្តា សកំ ធជំ|
      block |តិត្ថិយានំ ធជំ កេចិ ធារិស្សន្ត្យវទាតកំ។|
    count |៩៦៦|
      block |អគារវោ ច កាសាវេ តទា តេសំ ភវិស្សតិ|
      block |បដិសង្ខា ច កាសាវេ ភិក្ខូនំ ន ភវិស្សតិ។|
    count |៩៦៧|
      block |អភិភូតស្ស ទុក្ខេន សល្លវិទ្ធស្ស រុប្បតោ|
      block |បដិសង្ខា មហាឃោរា នាគស្សាសិ អចិន្តិយា។|
    count |៩៦៨|
      block |ឆទ្ទន្តោ ហិ តទា ទិស្វា សុរត្តំ អរហទ្ធជំ|
      block |តាវទេវ ភណី គាថា គជោ អត្ថោបសំហិតា។|
    count |៩៦៩|
      block |អនិក្កសាវោ កាសាវំ យោ វត្ថំ បរិធស្សតិ|
      block |អបេតោ ទមសច្ចេន ន សោ កាសាវមរហតិ។|
    count |៩៧០|
      block |យោ ច វន្តកាសាវស្ស សីលេសុ សុសមាហិតោ|
      block |ឧបេតោ ទមសច្ចេន ស វេ កាសាវមរហតិ។|
    count |៩៧១|
      block |វិបន្នសីលោ ទុម្មេធោ បាកដោ កាមការិយោ|
      block |វិព្ភន្តចិត្តោ និស្សុក្កោ ន សោ កាសាវមរហតិ។|
    count |៩៧២|
      block |យោ ច សីលេន សម្បន្នោ វីតរាគោ សមាហិតោ|
      block |ឱទាតមនសង្កប្បោ ស វេ កាសាវមរហតិ។|
    count |៩៧៣|
      block |ឧទ្ធតោ ឧន្នឡោ ពាលោ សីលំ យស្ស ន វិជ្ជតិ|
      block |ឱទាតកំ អរហតិ កាសាវំ កិំ ករិស្សតិ។|
    count |៩៧៤|
      block |ភិក្ខូ ច ភិក្ខុនិយោ ច ទុដ្ឋចិត្តា អនាទរា|
      block |តាទីនំ មេត្តចិត្តានំ និគ្គណ្ហិស្សន្ត្យនាគតេ។|
    count |៩៧៥|
      block |សិក្ខាបេន្តាបិ ថេរេហិ ពាលា ចីវរធារណំ|
      block |ន សុណិស្សន្តិ ទុម្មេធា បាកដា កាមការិយា។|
    count |៩៧៦|
      block |តេ តថា សិក្ខិតា ពាលា អញ្ញមញ្ញំ អគារវា|
      block |នាទិយិស្សន្តុបជ្ឈាយេ ខឡុង្កោ វិយ សារថិំ។|
    count |៩៧៧|
      block |ឯវំ អនាគតទ្ធានំ បដិបត្តិ ភវិស្សតិ|
      block |ភិក្ខូនំ ភិក្ខុនីនញ្ច បត្តេ កាលម្ហិ បច្ឆិមេ។|
    count |៩៧៨|
      block |បុរា អាគច្ឆតេ ឯតំ អនាគតំ មហព្ភយំ|
      block |សុព្ពចា ហោថ សខិលា អញ្ញមញ្ញំ សគារវា។|
    count |៩៧៩|
      block |មេត្តចិត្តា ការុណិកា ហោថ សីលេសុ សំវុតា|
      block |អារទ្ធវីរិយា បហិតត្តា និច្ចំ ទឡ្ហបរក្កមា។|
    count |៩៨០|
      block |បមាទំ ភយតោ ទិស្វា អប្បមាទញ្ច ខេមតោ|
      block |ភាវេថដ្ឋង្គិកំ មគ្គំ ផុសន្តា អមតំ បទន្តិ។|
    stand |… ផុស្សោ ថេរោ…។|
  block |២។ សារិបុត្តត្ថេរគាថា|
    count |៩៨១|
      block |យថាចារី យថាសតោ សតីមា យតសង្កប្បជ្ឈាយិ អប្បមត្តោ|
      block |អជ្ឈត្តរតោ សមាហិតត្តោ ឯកោ សន្តុសិតោ តមាហុ ភិក្ខុំ។|
    count |៩៨២|
      block |អល្លំ សុក្ខំ វា ភុញ្ជន្តោ ន ពាឡ្ហំ សុហិតោ សិយា|
      block |ឩនូទរោ មិតាហារោ សតោ ភិក្ខុ បរិព្ពជេ។|
    count |៩៨៣|
      block |ចត្តារោ បញ្ច អាលោបេ អភុត្វា ឧទកំ បិវេ|
      block |អលំ ផាសុវិហារាយ បហិតត្តស្ស ភិក្ខុនោ។|
    count |៩៨៤|
      block |កប្បិយំ តំ ចេ ឆាទេតិ ចីវរំ ឥទមត្ថិកំ|
      block |អលំ ផាសុវិហារាយ បហិតត្តស្ស ភិក្ខុនោ។|
    count |៩៨៥|
      block |បល្លង្កេន និសិន្នស្ស ជណ្ណុកេ នាភិវស្សតិ|
      block |អលំ ផាសុវិហារាយ បហិតត្តស្ស ភិក្ខុនោ។|
    count |៩៨៦|
      block |យោ សុខំ ទុក្ខតោ អទ្ទ ទុក្ខមទ្ទក្ខិ សល្លតោ|
      block |ឧភយន្តរេន នាហោសិ កេន លោកស្មិ កិំ សិយា។|
    count |៩៨៧|
      block |មា មេ កទាចិ បាបិច្ឆោ កុសីតោ ហីនវីរិយោ|
      block |អប្បស្សុតោ អនាទរោ កេន លោកស្មិ កិំ សិយា។|
    count |៩៨៨|
      block |ពហុស្សុតោ ច មេធាវី សីលេសុ សុសមាហិតោ|
      block |ចេតោសមថមនុយុត្តោ អបិ មុទ្ធនិ តិដ្ឋតុ។|
    count |៩៨៩|
      block |យោ បបញ្ចមនុយុត្តោ បបញ្ចាភិរតោ មគោ|
      block |វិរាធយី សោ និព្ពានំ យោគក្ខេមំ អនុត្តរំ។|
    count |៩៩០|
      block |យោ ច បបញ្ចំ ហិត្វាន និប្បបញ្ចបថេ រតោ|
      block |អារាធយី សោ និព្ពានំ យោគក្ខេមំ អនុត្តរំ។|
    count |៩៩១|
      block |គាមេ វា យទិ វារញ្ញេ និន្នេ វា យទិ វា ថលេ|
      block |យត្ថ អរហន្តោ វិហរន្តិ តំ ភូមិរាមណេយ្យកំ។|
    count |៩៩២|
      block |រមណីយានិ អរញ្ញានិ យត្ថ ន រមតី ជនោ|
      block |វីតរាគា រមិស្សន្តិ ន តេ កាមគវេសិនោ។|
    count |៩៩៣|
      block |និធីនំវ បវត្តារំ យំ បស្សេ វជ្ជទស្សិនំ|
      block |និគ្គយ្ហវាទិំ មេធាវិំ តាទិសំ បណ្ឌិតំ ភជេ|
      block |តាទិសំ ភជមានស្ស សេយ្យោ ហោតិ ន បាបិយោ។|
    count |៩៩៤|
      block |ឱវទេយ្យានុសាសេយ្យ អសព្ភា ច និវារយេ|
      block |សតញ្ហិ សោ បិយោ ហោតិ អសតំ ហោតិ អប្បិយោ។|
    count |៩៩៥|
      block |អញ្ញស្ស ភគវា ពុទ្ធោ ធម្មំ ទេសេសិ ចក្ខុមា|
      block |ធម្មេ ទេសិយមានម្ហិ សោតមោធេសិមត្ថិកោ|
      block |តំ មេ អមោឃំ សវនំ វិមុត្តោម្ហិ អនាសវោ។|
    count |៩៩៦|
      block |នេវ បុព្ពេនិវាសាយ នបិ ទិព្ពស្ស ចក្ខុនោ|
      block |ចេតោបរិយាយ ឥទ្ធិយា ចុតិយា ឧបបត្តិយា|
      block |សោតធាតុវិសុទ្ធិយា បណិធី មេ ន វិជ្ជតិ។|
    count |៩៩៧|
      block |រុក្ខមូលំវ និស្សាយ មុណ្ឌោ សង្ឃាដិបារុតោ|
      block |បញ្ញាយ ឧត្តមោ ថេរោ ឧបតិស្សោវ ឈាយតិ។|
    count |៩៩៨|
      block |អវិតក្កំ សមាបន្នោ សម្មាសម្ពុទ្ធសាវកោ|
      block |អរិយេន តុណ្ហីភាវេន ឧបេតោ ហោតិ តាវទេ។|
    count |៩៩៩|
      block |យថាបិ បព្ពតោ សេលោ អចលោ សុប្បតិដ្ឋិតោ|
      block |ឯវំ មោហក្ខយា ភិក្ខុ បព្ពតោវ ន វេធតិ។|
    count |១០០០|
      block |អនង្គណស្ស បោសស្ស និច្ចំ សុចិគវេសិនោ|
      block |វាលគ្គមត្តំ បាបស្ស អព្ភមត្តំវ ខាយតិ។|
    count |១០០១|
      block |នាភិនន្ទាមិ មរណំ នាភិនន្ទាមិ ជីវិតំ|
      block |និក្ខិបិស្សំ ឥមំ កាយំ សម្បជានោ បតិស្សតោ។|
    count |១០០២|
      block |នាភិនន្ទាមិ មរណំ នាភិនន្ទាមិ ជីវិតំ|
      block |កាលញ្ច បដិកង្ខាមិ និព្ពិសំ ភតកោ យថា។|
    count |១០០៣|
      block |ឧភយេន មិទំ មរណមេវ នាមរណំ បច្ឆា វា បុរេ វា|
      block |បដិបជ្ជថ មា វិនស្សថ ខណោ វោ មា ឧបច្ចគា។|
    count |១០០៤|
      block |នគរំ យថា បច្ចន្តំ គុត្តំ សន្តរពាហិរំ|
      block |ឯវំ គោបេថ អត្តានំ ខណោ វោ មា ឧបច្ចគា|
      block |ខណាតីតា ហិ សោចន្តិ និរយម្ហិ សមប្បិតា។|
    count |១០០៥|
      block |ឧបសន្តោ ឧបរតោ មន្តភាណី អនុទ្ធតោ|
      block |ធុនាតិ បាបកេ ធម្មេ ទុមបត្តំវ មាលុតោ។|
    count |១០០៦|
      block |ឧបសន្តោ ឧបរតោ មន្តភាណី អនុទ្ធតោ|
      block |អប្បាសិ បាបកេ ធម្មេ ទុមបត្តំវ មាលុតោ។|
    count |១០០៧|
      block |ឧបសន្តោ អនាយាសោ វិប្បសន្នោ អនាវិលោ|
      block |កល្យាណសីលោ មេធាវី ទុក្ខស្សន្តករោ សិយា។|
    count |១០០៨|
      block |ន វិស្សសេ ឯកតិយេសុ ឯវំ អគារិសុ បព្ពជិតេសុ ចាបិ|
      block |សាធូបិ ហុត្វា ន អសាធុ ហោន្តិ អសាធុ ហុត្វា បុន សាធុ ហោន្តិ។|
    count |១០០៩|
      block |កាមច្ឆន្ទោ ច ព្យាបាទោ ថិនមិទ្ធញ្ច ភិក្ខុនោ|
      block |ឧទ្ធច្ចំ វិចិកិច្ឆា ច បញ្ចេតេ ចិត្តកេលិសា។|
    count |១០១០|
      block |យស្ស សក្ករិយមានស្ស អសក្ការេន ចូភយំ|
      block |សមាធិ ន វិកម្បតិ អប្បមាទវិហារិនោ។|
    count |១០១១|
      block |តំ ឈាយិនំ សាតតិកំ សុខុមទិដ្ឋិវិបស្សកំ|
      block |ឧបាទានក្ខយារាមំ អាហុ សប្បុរិសោ ឥតិ។|
    count |១០១២|
      block |មហាសមុទ្ទោ បថវី បព្ពតោ អនិលោបិ ច|
      block |ឧបមាយ ន យុជ្ជន្តិ សត្ថុ វរវិមុត្តិយា។|
    count |១០១៣|
      block |ចក្កានុវត្តកោ ថេរោ មហាញាណី សមាហិតោ|
      block |បថវាបគ្គិសមានោ ន រជ្ជតិ ន ទុស្សតិ។|
    count |១០១៤|
      block |បញ្ញាបារមិតំ បត្តោ មហាពុទ្ធិ មហាមតិ|
      block |អជឡោ ជឡសមានោ សទា ចរតិ និព្ពុតោ។|
    count |១០១៥|
      block |បរិចិណ្ណោ មយា សត្ថា…បេ។… ភវនេត្តិ សមូហតា។|
    count |១០១៦|
      block |សម្បាទេថប្បមាទេន ឯសា មេ អនុសាសនី|
      block |ហន្ទាហំ បរិនិព្ពិស្សំ វិប្បមុត្តោម្ហិ សព្ពធីតិ។|
    stand |… សារិបុត្តោ ថេរោ…។|
  block |៣។ អានន្ទត្ថេរគាថា|
    count |១០១៧|
      block |បិសុណេន ច កោធនេន ច មច្ឆរិនា ច វិភូតនន្ទិនា|
      block |សខិតំ ន ករេយ្យ បណ្ឌិតោ បាបោ កាបុរិសេន សង្គមោ។|
    count |១០១៨|
      block |សទ្ធេន ច បេសលេន ច បញ្ញវតា ពហុស្សុតេន ច|
      block |សខិតំ ករេយ្យ បណ្ឌិតោ ភទ្ទោ សប្បុរិសេន សង្គមោ។|
    count |១០១៩|
      block |បស្ស ចិត្តកតំ ពិម្ពំ…បេ។… យស្ស នត្ថិ ធុវំ ឋិតិ។|
    count |១០២០|
      block |បស្ស ចិត្តកតំ ពិម្ពំ…បេ។… វត្ថេហិ សោភតិ។|
    count |១០២១|
      block |អលត្តកកតា …បេ។… នោ ច បារគវេសិនោ។|
    count |១០២២|
      block |អដ្ឋបទកតា…បេ។… នោ ច បារគវេសិនោ។|
    count |១០២៣|
      block |អញ្ជនីវ នវា…បេ។… នោ ច បារគវេសិនោ។|
    count |១០២៤|
      block |ពហុស្សុតោ ចិត្តកថី ពុទ្ធស្ស បរិចារកោ|
      block |បន្នភារោ វិសញ្ញុត្តោ សេយ្យំ កប្បេតិ គោតមោ។|
    count |១០២៥|
      block |ខីណាសវោ វិសញ្ញុត្តោ សង្គាតីតោ សុនិព្ពុតោ|
      block |ធារេតិ អន្តិមំ ទេហំ ជាតិមរណបារគូ។|
    count |១០២៦|
      block |យស្មិំ បតិដ្ឋិតា ធម្មា ពុទ្ធស្សាទិច្ចពន្ធុនោ|
      block |និព្ពានគមនេ មគ្គេ សោយំ តិដ្ឋតិ គោតមោ។|
    count |១០២៧|
      block |ទ្វាសីតិ ពុទ្ធតោ គណ្ហិំ ទ្វេ សហស្សានិ ភិក្ខុតោ|
      block |ចតុរាសីតិសហស្សានិ យេ មេ ធម្មា បវត្តិនោ។|
    count |១០២៨|
      block |អប្បស្សុតាយំ បុរិសោ ពលិពទ្ទោវ ជីរតិ|
      block |មំសានិ តស្ស វឌ្ឍន្តិ បញ្ញា តស្ស ន វឌ្ឍតិ។|
    count |១០២៩|
      block |ពហុស្សុតោ អប្បស្សុតំ យោ សុតេនាតិមញ្ញតិ|
      block |អន្ធោ បទីបធារោវ តថេវ បដិភាតិ មំ។|
    count |១០៣០|
      block |ពហុស្សុតំ ឧបាសេយ្យ សុតញ្ច ន វិនាសយេ|
      block |តំ មូលំ ព្រហ្មចរិយស្ស តស្មា ធម្មធរោ សិយា។|
    count |១០៣១|
      block |បុព្ពាបរញ្ញូ អត្ថញ្ញូ និរុត្តិបទកោវិទោ|
      block |សុគ្គហីតញ្ច គណ្ហាតិ អត្ថញ្ចោបបរិក្ខតិ។|
    count |១០៣២|
      block |ខន្ត្យា ឆន្ទិកតោ ហោតិ ឧស្សហិត្វា តុលេតិ តំ|
      block |សមយេ សោ បទហតិ អជ្ឈត្តំ សុសមាហិតោ។|
    count |១០៣៣|
      block |ពហុស្សុតំ ធម្មធរំ សប្បញ្ញំ ពុទ្ធសាវកំ|
      block |ធម្មវិញ្ញាណមាកង្ខំ តំ ភជេថ តថាវិធំ។|
    count |១០៣៤|
      block |ពហុស្សុតោ ធម្មធរោ កោសារក្ខោ មហេសិនោ|
      block |ចក្ខុ សព្ពស្ស លោកស្ស បូជនីយោ ពហុស្សុតោ។|
    count |១០៣៥|
      block |ធម្មារាមោ ធម្មរតោ ធម្មំ អនុវិចិន្តយំ|
      block |ធម្មំ អនុស្សរំ ភិក្ខុ សទ្ធម្មា ន បរិហាយតិ។|
    count |១០៣៦|
      block |កាយមច្ឆេរគរុនោ ហិយ្យមានេ អនុដ្ឋហេ|
      block |សរីរសុខគិទ្ធស្ស កុតោ សមណផាសុតា។|
    count |១០៣៧|
      block |ន បក្ខន្តិ ទិសា សព្ពា ធម្មា ន បដិភន្តិ មំ|
      block |គតេ កល្យាណមិត្តម្ហិ អន្ធការំវ ខាយតិ។|
    count |១០៣៨|
      block |អព្ភតីតសហាយស្ស អតីតគតសត្ថុនោ|
      block |នត្ថិ ឯតាទិសំ មិត្តំ យថា កាយគតា សតិ។|
    count |១០៣៩|
      block |យេ បុរាណា អតីតា តេ នវេហិ ន សមេតិ មេ|
      block |ស្វជ្ជ ឯកោវ ឈាយាមិ វស្សុបេតោវ បក្ខិមា។|
    count |១០៤០|
      block |ទស្សនាយ អភិក្កន្តេ នានាវេរជ្ជកេ ពហូ|
      block |មា វារយិត្ថ សោតារោ បស្សន្តុ សមយោ មមំ។|
    count |១០៤១|
      block |ទស្សនាយ អភិក្កន្តេ នានាវេរជ្ជកេ បុថុ|
      block |ករោតិ សត្ថា ឱកាសំ ន និវារេតិ ចក្ខុមា។|
    count |១០៤២|
      block |បណ្ណវីសតិវស្សានិ សេខភូតស្ស មេ សតោ|
      block |ន កាមសញ្ញា ឧប្បជ្ជិ បស្ស ធម្មសុធម្មតំ។|
    count |១០៤៣|
      block |បណ្ណវីសតិវស្សានិ សេខភូតស្ស មេ សតោ|
      block |ន ទោសសញ្ញា ឧប្បជ្ជិ បស្ស ធម្មសុធម្មតំ។|
    count |១០៤៤|
      block |បណ្ណវីសតិវស្សានិ ភគវន្តំ ឧបដ្ឋហិំ|
      block |មេត្តេន កាយកម្មេន ឆាយាវ អនបាយិនី។|
    count |១០៤៥|
      block |បណ្ណវីសតិវស្សានិ ភគវន្តំ ឧបដ្ឋហិំ|
      block |មេត្តេន វចីកម្មេន ឆាយាវ អនបាយិនី។|
    count |១០៤៦|
      block |បណ្ណវីសតិវស្សានិ ភគវន្តំ ឧបដ្ឋហិំ|
      block |មេត្តេន មនោកម្មេន ឆាយាវ អនបាយិនី។|
    count |១០៤៧|
      block |ពុទ្ធស្ស ចង្កមន្តស្ស បិដ្ឋិតោ អនុចង្កមិំ|
      block |ធម្មេ ទេសិយមានម្ហិ ញាណំ មេ ឧទបជ្ជថ។|
    count |១០៤៨|
      block |អហំ សករណីយោម្ហិ សេខោ អប្បត្តមានសោ|
      block |សត្ថុ ច បរិនិព្ពានំ យោ អម្ហំ អនុកម្បកោ។|
    count |១០៤៩|
      block |តទាសិ យំ ភិំសនកំ តទាសិ លោមហំសនំ|
      block |សព្ពាការវរូបេតេ សម្ពុទ្ធេ បរិនិព្ពុតេ។|
    count |១០៥០|
      block |ពហុស្សុតោ ធម្មធរោ កោសារក្ខោ មហេសិនោ|
      block |ចក្ខុ សព្ពស្ស លោកស្ស អានន្ទោ បរិនិព្ពុតោ។|
    count |១០៥១|
      block |ពហុស្សុតោ ធម្មធរោ កោសារក្ខោ មហេសិនោ|
      block |ចក្ខុ សព្ពស្ស លោកស្ស អន្ធការេ តមោនុទោ។|
    count |១០៥២|
      block |គតិមន្តោ សតិមន្តោ ធិតិមន្តោ ច យោ ឥសិ|
      block |សទ្ធម្មធារកោ ថេរោ អានន្ទោ រតនាករោ។|
    count |១០៥៣|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ នត្ថិ ទានិ បុនព្ភវោតិ។|
      block |ផុស្សោបតិស្សោ អានន្ទោ តយោតិមេ បកិត្តិតា|
      block |គាថាយោ តត្ថ សង្ខាតា សតំ បញ្ច ច ឧត្តរីតិ|
    stand |… អានន្ទោ ថេរោ…។|
    stand |តិំសនិបាតោ និដ្ឋិតោ។|
    block |តត្រុទ្ទានំ|
