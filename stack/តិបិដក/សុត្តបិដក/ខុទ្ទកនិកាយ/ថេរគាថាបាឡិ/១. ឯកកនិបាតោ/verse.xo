block |១។ ឯកកនិបាតោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |និទានគាថា|
    block
      block |សីហានំវ នទន្តានំ ទាឋីនំ គិរិគព្ភរេ|
      block |សុណាថ ភាវិតត្តានំ គាថា អត្ថូបនាយិកា។|
      block |យថានាមា យថាគោត្តា យថាធម្មវិហារិនោ|
      block |យថាធិមុត្តា សប្បញ្ញា វិហរិំសុ អតន្ទិតា។|
      block |តត្ថ តត្ថ វិបស្សិត្វា ផុសិត្វា អច្ចុតំ បទំ|
      block |កតន្តំ បច្ចវេក្ខន្តា ឥមមត្ថមភាសិសុំ។|
  block |១។ បឋមវគ្គោ|
    block |១។ សុភូតិត្ថេរគាថា|
      count |១|
        block |ឆន្នា មេ កុដិកា សុខា និវាតា វស្ស ទេវ យថាសុខំ|
        block |ចិត្តំ មេ សុសមាហិតំ វិមុត្តំ អាតាបី វិហរាមិ វស្ស ទេវាតិ។|
      block |ឥត្ថំ សុទំ អាយស្មា សុភូតិត្ថេរោ គាថំ អភាសិត្ថាតិ។|
    block |២។ មហាកោដ្ឋិកត្ថេរគាថា|
      count |២|
        block |ឧបសន្តោ ឧបរតោ មន្តភាណី អនុទ្ធតោ|
        block |ធុនាតិ បាបកេ ធម្មេ ទុមបត្តំវ មាលុតោតិ។|
      block |ឥត្ថំ សុទំ អាយស្មា មហាកោដ្ឋិកោ ថេរោ គាថំ អភាសិត្ថាតិ។|
    block |៣។ កង្ខារេវតត្ថេរគាថា|
      count |៣|
        block |បញ្ញំ ឥមំ បស្ស តថាគតានំ អគ្គិ យថា បជ្ជលិតោ និសីថេ|
        block |អាលោកទា ចក្ខុទទា ភវន្តិ យេ អាគតានំ វិនយន្តិ កង្ខន្តិ។|
      block |ឥត្ថំ សុទំ អាយស្មា កង្ខារេវតោ ថេរោ គាថំ អភាសិត្ថាតិ។|
    block |៤។ បុណ្ណត្ថេរគាថា|
      count |៤|
        block |សម្ភិរេវ សមាសេថ បណ្ឌិតេហត្ថទស្សិភិ|
        block |អត្ថំ មហន្តំ គម្ភីរំ ទុទ្ទសំ និបុណំ អណុំ|
        block |ធីរា សមធិគច្ឆន្តិ អប្បមត្តា វិចក្ខណាតិ។|
      block |ឥត្ថំ សុទំ អាយស្មា បុណ្ណោ មន្តាណិបុត្តោ ថេរោ គាថំ អភាសិត្ថាតិ។|
    block |៥។ ទព្ពត្ថេរគាថា|
      count |៥|
        block |យោ ទុទ្ទមិយោ ទមេន ទន្តោ ទព្ពោ សន្តុសិតោ វិតិណ្ណកង្ខោ|
        block |វិជិតាវី អបេតភេរវោ ហិ ទព្ពោ សោ បរិនិព្ពុតោ ឋិតត្តោតិ។|
      block |ឥត្ថំ សុទំ អាយស្មា ទព្ពោ ថេរោ គាថំ អភាសិត្ថាតិ។|
    block |៦។ សីតវនិយត្ថេរគាថា|
      count |៦|
        block |យោ សីតវនំ ឧបគា ភិក្ខុ ឯកោ សន្តុសិតោ សមាហិតត្តោ|
        block |វិជិតាវី អបេតលោមហំសោ រក្ខំ កាយគតាសតិំ ធិតិមាតិ។|
      block |ឥត្ថំ សុទំ អាយស្មា សីតវនិយោ ថេរោ គាថំ អភាសិត្ថាតិ។|
    block |៧។ ភល្លិយត្ថេរគាថា|
      count |៧|
        block |យោបានុទី មច្ចុរាជស្ស សេនំ នឡសេតុំវ សុទុព្ពលំ មហោឃោ|
        block |វិជិតាវី អបេតភេរវោ ហិ ទន្តោ សោ បរិនិព្ពុតោ ឋិតត្តោតិ។|
      block |ឥត្ថំ សុទំ អាយស្មា ភល្លិយោ ថេរោ គាថំ អភាសិត្ថាតិ។|
    block |៨។ វីរត្ថេរគាថា|
      count |៨|
        block |យោ ទុទ្ទមិយោ ទមេន ទន្តោ វីរោ សន្តុសិតោ វិតិណ្ណកង្ខោ|
        block |វិជិតាវី អបេតលោមហំសោ វីរោ សោ បរិនិព្ពុតោ ឋិតត្តោតិ។|
      block |ឥត្ថំ សុទំ អាយស្មា វីរោ ថេរោ គាថំ អភាសិត្ថាតិ។|
    block |៩។ បិលិន្ទវច្ឆត្ថេរគាថា|
      count |៩|
        block |ស្វាគតំ ន ទុរាគតំ នយិទំ ទុមន្តិតំ មម|
        block |សំវិភត្តេសុ ធម្មេសុ យំ សេដ្ឋំ តទុបាគមិន្តិ។|
      block |ឥត្ថំ សុទំ អាយស្មា បិលិន្ទវច្ឆោ ថេរោ គាថំ អភាសិត្ថាតិ។|
    block |១០។ បុណ្ណមាសត្ថេរគាថា|
      count |១០|
        block |វិហរិ អបេក្ខំ ឥធ វា ហុរំ វា យោ វេទគូ សមិតោ យតត្តោ|
        block |សព្ពេសុ ធម្មេសុ អនូបលិត្តោ លោកស្ស ជញ្ញា ឧទយព្ពយញ្ចាតិ។|
        block |សុភូតិ កោដ្ឋិកោ ថេរោ កង្ខារេវតសម្មតោ|
        block |មន្តាណិបុត្តោ ទព្ពោ ច សីតវនិយោ ច ភល្លិយោ|
        block |វីរោ បិលិន្ទវច្ឆោ ច បុណ្ណមាសោ តមោនុទោតិ។|
      block |ឥត្ថំ សុទំ អាយស្មា បុណ្ណមាសោ ថេរោ គាថំ អភាសិត្ថាតិ។|
      stand |វគ្គោ បឋមោ និដ្ឋិតោ។|
      block |តស្សុទ្ទានំ|
  block |២។ ទុតិយវគ្គោ|
    block |១។ ចូឡវច្ឆត្ថេរគាថា|
      count |១១|
        block |បាមោជ្ជពហុលោ ភិក្ខុ ធម្មេ ពុទ្ធប្បវេទិតេ|
        block |អធិគច្ឆេ បទំ សន្តំ សង្ខារូបសមំ សុខន្តិ។|
      stand |… ចូឡវច្ឆោ ថេរោ…។|
    block |២។ មហាវច្ឆត្ថេរគាថា|
      count |១២|
        block |បញ្ញាពលី សីលវតូបបន្នោ សមាហិតោ ឈានរតោ សតីមា|
        block |យទត្ថិយំ ភោជនំ ភុញ្ជមានោ កង្ខេថ កាលំ ឥធ វីតរាគោតិ។|
      stand |… មហាវច្ឆោ ថេរោ…។|
    block |៣។ វនវច្ឆត្ថេរគាថា|
      count |១៣|
        block |នីលព្ភវណ្ណា រុចិរា សីតវារី សុចិន្ធរា|
        block |ឥន្ទគោបកសញ្ឆន្នា តេ សេលា រមយន្តិ មន្តិ។|
      stand |… វនវច្ឆោ ថេរោ…។|
    block |៤។ សិវកសាមណេរគាថា|
      count |១៤|
        block |ឧបជ្ឈាយោ មំ អវច ឥតោ គច្ឆាម សីវក|
        block |គាមេ មេ វសតិ កាយោ អរញ្ញំ មេ គតោ មនោ|
        block |សេមានកោបិ គច្ឆាមិ នត្ថិ សង្គោ វិជានតន្តិ។|
      stand |… សិវកោ សាមណេរោ…។|
    block |៥។ កុណ្ឌធានត្ថេរគាថា|
      count |១៥|
        block |បញ្ច ឆិន្ទេ បញ្ច ជហេ បញ្ច ចុត្តរិ ភាវយេ|
        block |បញ្ចសង្គាតិគោ ភិក្ខុ ឱឃតិណ្ណោតិ វុច្ចតីតិ។|
      stand |… កុណ្ឌធានោ ថេរោ…។|
    block |៦។ ពេលដ្ឋសីសត្ថេរគាថា|
      count |១៦|
        block |យថាបិ ភទ្ទោ អាជញ្ញោ នង្គលាវត្តនី សិខី|
        block |គច្ឆតិ អប្បកសិរេន ឯវំ រត្តិន្ទិវា មម|
        block |គច្ឆន្តិ អប្បកសិរេន សុខេ លទ្ធេ និរាមិសេតិ។|
      stand |… ពេលដ្ឋសីសោ ថេរោ…។|
    block |៧។ ទាសកត្ថេរគាថា|
      count |១៧|
        block |មិទ្ធី យទា ហោតិ មហគ្ឃសោ ច និទ្ទាយិតា សម្បរិវត្តសាយី|
        block |មហាវរាហោវ និវាបបុដ្ឋោ បុនប្បុនំ គព្ភមុបេតិ មន្ទោតិ។|
      stand |… ទាសកោ ថេរោ…។|
    block |៨។ សិង្គាលបិតុត្ថេរគាថា|
      count |១៨|
        block |អហុ ពុទ្ធស្ស ទាយាទោ ភិក្ខុ ភេសកឡាវនេ|
        block |កេវលំ អដ្ឋិសញ្ញាយ អផរី បថវិំ ឥមំ|
        block |មញ្ញេហំ កាមរាគំ សោ ខិប្បមេវ បហិស្សតីតិ។|
      stand |… សិង្គាលបិតា ថេរោ…។|
    block |៩។ កុលត្ថេរគាថា|
      count |១៩|
        block |ឧទកំ ហិ នយន្តិ នេត្តិកា ឧសុការា នមយន្តិ តេជនំ|
        block |ទារុំ នមយន្តិ តច្ឆកា អត្តានំ ទមយន្តិ សុព្ពតាតិ។|
      stand |… កុលោ ថេរោ…។|
    block |១០។ អជិតត្ថេរគាថា|
      count |២០|
        block |មរណេ មេ ភយំ នត្ថិ និកន្តិ នត្ថិ ជីវិតេ|
        block |សន្ទេហំ និក្ខិបិស្សាមិ សម្បជានោ បដិស្សតោតិ|
        block |ចូឡវច្ឆោ មហាវច្ឆោ វនវច្ឆោ ច សីវកោ|
        block |កុណ្ឌធានោ ច ពេលដ្ឋិ ទាសកោ ច តតោបរិ|
        block |សិង្គាលបិតិកោ ថេរោ កុលោ ច អជិតោ ទសាតិ។|
      stand |… អជិតោ ថេរោ …។|
      stand |វគ្គោ ទុតិយោ និដ្ឋិតោ។|
      block |តស្សុទ្ទានំ|
  block |៣។ តតិយវគ្គោ|
    block |១។ និគ្រោធត្ថេរគាថា|
      count |២១|
        block |នាហំ ភយស្ស ភាយាមិ សត្ថា នោ អមតស្ស កោវិទោ|
        block |យត្ថ ភយំ នាវតិដ្ឋតិ តេន មគ្គេន វជន្តិ ភិក្ខវោតិ។|
      stand |… និគ្រោធោ ថេរោ…។|
    block |២។ ចិត្តកត្ថេរគាថា|
      count |២២|
        block |នីលា សុគីវា សិខិនោ មោរា ការម្ភិយំ អភិនទន្តិ|
        block |តេ សីតវាតកីឡិតា សុត្តំ ឈាយំ និពោធេន្តីតិ។|
      stand |… ចិត្តកោ ថេរោ…។|
    block |៣។ គោសាលត្ថេរគាថា|
      count |២៣|
        block |អហំ ខោ វេឡុគុម្ពស្មិំ ភុត្វាន មធុបាយសំ|
        block |បទក្ខិណំ សម្មសន្តោ ខន្ធានំ ឧទយព្ពយំ|
        block |សានុំ បដិគមិស្សាមិ វិវេកមនុព្រូហយន្តិ។|
      stand |… គោសាលោ ថេរោ…។|
    block |៤។ សុគន្ធត្ថេរគាថា|
      count |២៤|
        block |អនុវស្សិកោ បព្ពជិតោ បស្ស ធម្មសុធម្មតំ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
      stand |… សុគន្ធោ ថេរោ…។|
    block |៥។ នន្ទិយត្ថេរគាថា|
      count |២៥|
        block |ឱភាសជាតំ ផលគំ ចិត្តំ យស្ស អភិណ្ហសោ|
        block |តាទិសំ ភិក្ខុមាសជ្ជ កណ្ហ ទុក្ខំ និគច្ឆសីតិ។|
      stand |… នន្ទិយោ ថេរោ…។|
    block |៦។ អភយត្ថេរគាថា|
      count |២៦|
        block |សុត្វា សុភាសិតំ វាចំ ពុទ្ធស្សាទិច្ចពន្ធុនោ|
        block |បច្ចព្យធិំ ហិ និបុណំ វាលគ្គំ ឧសុនា យថាតិ។|
      stand |… អភយោ ថេរោ…។|
    block |៧។ លោមសកង្គិយត្ថេរគាថា|
      count |២៧|
        block |ទព្ពំ កុសំ បោដកិលំ ឧសីរំ មុញ្ជបព្ពជំ|
        block |ឧរសា បនុទិស្សាមិ វិវេកមនុព្រូហយន្តិ។|
      stand |… លោមសកង្គិយោ ថេរោ…។|
    block |៨។ ជម្ពុគាមិកបុត្តត្ថេរគាថា|
      count |២៨|
        block |កច្ចិ នោ វត្ថបសុតោ កច្ចិ នោ ភូសនារតោ|
        block |កច្ចិ សីលមយំ គន្ធំ កិំ ត្វំ វាយសិ នេតរា បជាតិ។|
      stand |… ជម្ពុគាមិកបុត្តោ ថេរោ…។|
    block |៩។ ហារិតត្ថេរគាថា|
      count |២៩|
        block |សមុន្នមយមត្តានំ ឧសុការោវ តេជនំ|
        block |ចិត្តំ ឧជុំ ករិត្វាន អវិជ្ជំ ភិន្ទ ហារិតាតិ។|
      stand |… ហារិតោ ថេរោ…។|
    block |១០។ ឧត្តិយត្ថេរគាថា|
      count |៣០|
        block |អាពាធេ មេ សមុប្បន្នេ សតិ មេ ឧទបជ្ជថ|
        block |អាពាធោ មេ សមុប្បន្នោ កាលោ មេ នប្បមជ្ជិតុន្តិ។|
        block |និគ្រោធោ ចិត្តកោ ថេរោ គោសាលថេរោ សុគន្ធោ|
        block |នន្ទិយោ អភយោ ថេរោ ថេរោ លោមសកង្គិយោ|
        block |ជម្ពុគាមិកបុត្តោ ច ហារិតោ ឧត្តិយោ ឥសីតិ។|
      stand |… ឧត្តិយោ ថេរោ…។|
      stand |វគ្គោ តតិយោ និដ្ឋិតោ។|
      block |តស្សុទ្ទានំ|
  block |៤។ ចតុត្ថវគ្គោ|
    block |១។ គហ្វរតីរិយត្ថេរគាថា|
      count |៣១|
        block |ផុដ្ឋោ ឌំសេហិ មកសេហិ អរញ្ញស្មិំ ព្រហាវនេ|
        block |នាគោ សំគាមសីសេវ សតោ តត្រាធិវាសយេតិ។|
      stand |… គហ្វរតីរិយោ ថេរោ…។|
    block |២។ សុប្បិយត្ថេរគាថា|
      count |៣២|
        block |អជរំ ជីរមានេន តប្បមានេន និព្ពុតិំ|
        block |និមិយំ បរមំ សន្តិំ យោគក្ខេមំ អនុត្តរន្តិ។|
      stand |… សុប្បិយោ ថេរោ…។|
    block |៣។ សោបាកត្ថេរគាថា|
      count |៣៣|
        block |យថាបិ ឯកបុត្តស្មិំ បិយស្មិំ កុសលី សិយា|
        block |ឯវំ សព្ពេសុ បាណេសុ សព្ពត្ថ កុសលោ សិយាតិ។|
      stand |… សោបាកោ ថេរោ…។|
    block |៤។ បោសិយត្ថេរគាថា|
      count |៣៤|
        block |អនាសន្នវរា ឯតា និច្ចមេវ វិជានតា|
        block |គាមា អរញ្ញមាគម្ម តតោ គេហំ ឧបាវិសិ|
        block |តតោ ឧដ្ឋាយ បក្កាមិ អនាមន្តេត្វា បោសិយោតិ។|
      stand |… បោសិយោ ថេរោ…។|
    block |៥។ សាមញ្ញកានិត្ថេរគាថា|
      count |៣៥|
        block |សុខំ សុខត្ថោ លភតេ តទាចរំ កិត្តិញ្ច បប្បោតិ យសស្ស វឌ្ឍតិ|
        block |យោ អរិយមដ្ឋង្គិកមញ្ជសំ ឧជុំ ភាវេតិ មគ្គំ អមតស្ស បត្តិយាតិ។|
      stand |… សាមញ្ញកានិត្ថេរោ…។|
    block |៦។ កុមាបុត្តត្ថេរគាថា|
      count |៣៦|
        block |សាធុ សុតំ សាធុ ចរិតកំ សាធុ សទា អនិកេតវិហារោ|
        block |អត្ថបុច្ឆនំ បទក្ខិណកម្មំ ឯតំ សាមញ្ញមកិញ្ចនស្សាតិ។|
      stand |… កុមាបុត្តោ ថេរោ…។|
    block |៧។ កុមាបុត្តសហាយកត្ថេរគាថា|
      count |៣៧|
        block |នានាជនបទំ យន្តិ វិចរន្តា អសញ្ញតា|
        block |សមាធិញ្ច វិរាធេន្តិ កិំសុ រដ្ឋចរិយា ករិស្សតិ|
        block |តស្មា វិនេយ្យ សារម្ភំ ឈាយេយ្យ អបុរក្ខតោតិ។|
      stand |… កុមាបុត្តត្ថេរស្ស សហាយកោ ថេរោ…។|
    block |៨។ គវម្បតិត្ថេរគាថា|
      count |៣៨|
        block |យោ ឥទ្ធិយា សរភុំ អដ្ឋបេសិ សោ គវម្បតិ អសិតោ អនេជោ|
        block |តំ សព្ពសង្គាតិគតំ មហាមុនិំ ទេវា នមស្សន្តិ ភវស្ស បារគុន្តិ។|
      stand |… គវម្បតិត្ថេរោ…។|
    block |៩។ តិស្សត្ថេរគាថា|
      count |៣៩|
        block |សត្តិយា វិយ ឱមដ្ឋោ ឌយ្ហមានោវ មត្ថកេ|
        block |កាមរាគប្បហានាយ សតោ ភិក្ខុ បរិព្ពជេតិ។|
      stand |… តិស្សោ ថេរោ…។|
    block |១០។ វឌ្ឍមានត្ថេរគាថា|
      count |៤០|
        block |សត្តិយា វិយ ឱមដ្ឋោ ឌយ្ហមានោវ មត្ថកេ|
        block |ភវរាគប្បហានាយ សតោ ភិក្ខុ បរិព្ពជេតិ។|
        block |គហ្វរតីរិយោ សុប្បិយោ សោបាកោ ចេវ បោសិយោ|
        block |សាមញ្ញកានិ កុមាបុត្តោ កុមាបុត្តសហាយកោ|
        block |គវម្បតិ តិស្សត្ថេរោ វឌ្ឍមានោ មហាយសោតិ។|
      stand |… វឌ្ឍមានោ ថេរោ…។|
      stand |វគ្គោ ចតុត្ថោ និដ្ឋិតោ។|
      block |តស្សុទ្ទានំ|
  block |៥។ បញ្ចមវគ្គោ|
    block |១។ សិរិវឌ្ឍត្ថេរគាថា|
      count |៤១|
        block |វិវរមនុបតន្តិ វិជ្ជុតា វេភារស្ស ច បណ្ឌវស្ស ច|
        block |នគវិវរគតោ ច ឈាយតិ បុត្តោ អប្បដិមស្ស តាទិនោតិ។|
      stand |… សិរិវឌ្ឍោ ថេរោ…។|
    block |២។ ខទិរវនិយត្ថេរគាថា|
      count |៤២|
        block |ចាលេ ឧបចាលេ សីសូបចាលេ បតិស្សតា នុ ខោ វិហរថ|
        block |អាគតោ វោ វាលំ វិយ វេធីតិ។|
      stand |… ខទិរវនិយោ ថេរោ…។|
    block |៣។ សុមង្គលត្ថេរគាថា|
      count |៤៣|
        block |សុមុត្តិកោ សុមុត្តិកោ សាហុ សុមុត្តិកោម្ហិ តីហិ ខុជ្ជកេហិ|
        block |អសិតាសុ មយា នង្គលាសុ មយា ខុទ្ទកុទ្ទាលាសុ មយា។|
        block |យទិបិ ឥធមេវ ឥធមេវ អថ វាបិ អលមេវ អលមេវ|
        block |ឈាយ សុមង្គល ឈាយ សុមង្គល អប្បមត្តោ វិហរ សុមង្គលាតិ។|
      stand |… សុមង្គលោ ថេរោ…។|
    block |៤។ សានុត្ថេរគាថា|
      count |៤៤|
        block |មតំ វា អម្ម រោទន្តិ យោ វា ជីវំ ន ទិស្សតិ|
        block |ជីវន្តំ មំ អម្ម បស្សន្តី កស្មា មំ អម្ម រោទសីតិ។|
      stand |… សានុត្ថេរោ…។|
    block |៥។ រមណីយវិហារិត្ថេរគាថា|
      count |៤៥|
        block |យថាបិ ភទ្ទោ អាជញ្ញោ ខលិត្វា បតិតិដ្ឋតិ|
        block |ឯវំ ទស្សនសម្បន្នំ សម្មាសម្ពុទ្ធសាវកន្តិ។|
      stand |… រមណីយវិហារិត្ថេរោ…។|
    block |៦។ សមិទ្ធិត្ថេរគាថា|
      count |៤៦|
        block |សទ្ធាយាហំ បព្ពជិតោ អគារស្មានគារិយំ|
        block |សតិ បញ្ញា ច មេ វុឌ្ឍា ចិត្តញ្ច សុសមាហិតំ|
        block |កាមំ ករស្សុ រូបានិ នេវ មំ ព្យាធយិស្សសីតិ។|
      stand |… សមិទ្ធិត្ថេរោ…។|
    block |៧។ ឧជ្ជយត្ថេរគាថា|
      count |៤៧|
        block |នមោ តេ ពុទ្ធ វីរត្ថុ វិប្បមុត្តោសិ សព្ពធិ|
        block |តុយ្ហាបទានេ វិហរំ វិហរាមិ អនាសវោតិ។|
      stand |… ឧជ្ជយោ ថេរោ…។|
    block |៨។ សញ្ជយត្ថេរគាថា|
      count |៤៨|
        block |យតោ អហំ បព្ពជិតោ អគារស្មានគារិយំ|
        block |នាភិជានាមិ សង្កប្បំ អនរិយំ ទោសសំហិតន្តិ។|
      stand |… សញ្ជយោ ថេរោ…។|
    block |៩។ រាមណេយ្យកត្ថេរគាថា|
      count |៤៩|
        block |ចិហចិហាភិនទិតេ សិប្បិកាភិរុតេហិ ច|
        block |ន មេ តំ ផន្ទតិ ចិត្តំ ឯកត្តនិរតំ ហិ មេតិ។|
      stand |… រាមណេយ្យកោ ថេរោ…។|
    block |១០។ វិមលត្ថេរគាថា|
      count |៥០|
        block |ធរណី ច សិញ្ចតិ វាតិ មាលុតោ វិជ្ជុតា ចរតិ នភេ|
        block |ឧបសមន្តិ វិតក្កា ចិត្តំ សុសមាហិតំ មមាតិ។|
        block |សិរីវឌ្ឍោ រេវតោ ថេរោ សុមង្គលោ សានុសវ្ហយោ|
        block |រមណីយវិហារី ច សមិទ្ធិឧជ្ជយសញ្ជយា|
        block |រាមណេយ្យោ ច សោ ថេរោ វិមលោ ច រណញ្ជហោតិ។|
      stand |… វិមលោ ថេរោ…។|
      stand |វគ្គោ បញ្ចមោ និដ្ឋិតោ។|
      block |តស្សុទ្ទានំ|
  block |៦។ ឆដ្ឋវគ្គោ|
    block |១។ គោធិកត្ថេរគាថា|
      count |៥១|
        block |វស្សតិ ទេវោ យថា សុគីតំ ឆន្នា មេ កុដិកា សុខា និវាតា|
        block |ចិត្តំ សុសមាហិតញ្ច មយ្ហំ អថ ចេ បត្ថយសិ បវស្ស ទេវាតិ។|
      stand |… គោធិកោ ថេរោ…។|
    block |២។ សុពាហុត្ថេរគាថា|
      count |៥២|
        block |វស្សតិ ទេវោ យថា សុគីតំ ឆន្នា មេ កុដិកា សុខា និវាតា|
        block |ចិត្តំ សុសមាហិតញ្ច កាយេ អថ ចេ បត្ថយសិ បវស្ស ទេវាតិ។|
      stand |… សុពាហុត្ថេរោ…។|
    block |៣។ វល្លិយត្ថេរគាថា|
      count |៥៣|
        block |វស្សតិ ទេវោ យថា សុគីតំ ឆន្នា មេ កុដិកា សុខា និវាតា|
        block |តស្សំ វិហរាមិ អប្បមត្តោ អថ ចេ បត្ថយសិ បវស្ស ទេវាតិ។|
      stand |… វល្លិយោ ថេរោ…។|
    block |៤។ ឧត្តិយត្ថេរគាថា|
      count |៥៤|
        block |វស្សតិ ទេវោ យថា សុគីតំ ឆន្នា មេ កុដិកា សុខា និវាតា|
        block |តស្សំ វិហរាមិ អទុតិយោ អថ ចេ បត្ថយសិ បវស្ស ទេវាតិ។|
      stand |… ឧត្តិយោ ថេរោ…។|
    block |៥។ អញ្ជនវនិយត្ថេរគាថា|
      count |៥៥|
        block |អាសន្ទិំ កុដិកំ កត្វា ឱគយ្ហ អញ្ជនំ វនំ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
      stand |… អញ្ជនវនិយោ ថេរោ…។|
    block |៦។ កុដិវិហារិត្ថេរគាថា|
      count |៥៦|
        block |កោ កុដិកាយំ ភិក្ខុ កុដិកាយំ វីតរាគោ សុសមាហិតចិត្តោ|
        block |ឯវំ ជានាហិ អាវុសោ អមោឃា តេ កុដិកា កតាតិ។|
      stand |… កុដិវិហារិត្ថេរោ…។|
    block |៧។ ទុតិយកុដិវិហារិត្ថេរគាថា|
      count |៥៧|
        block |អយមាហុ បុរាណិយា កុដិ អញ្ញំ បត្ថយសេ នវំ កុដិំ|
        block |អាសំ កុដិយា វិរាជយ ទុក្ខា ភិក្ខុ បុន នវា កុដីតិ។|
      stand |… ទុតិយកុដិវិហារិត្ថេរោ…។|
    block |៨។ រមណីយកុដិកត្ថេរគាថា|
      count |៥៨|
        block |រមណីយា មេ កុដិកា សទ្ធាទេយ្យា មនោរមា|
        block |ន មេ អត្ថោ កុមារីហិ យេសំ អត្ថោ តហិំ គច្ឆថ នារិយោតិ។|
      stand |… រមណីយកុដិកោ ថេរោ…។|
    block |៩។ កោសលវិហារិត្ថេរគាថា|
      count |៥៩|
        block |សទ្ធាយាហំ បព្ពជិតោ អរញ្ញេ មេ កុដិកា កតា|
        block |អប្បមត្តោ ច អាតាបី សម្បជានោ បតិស្សតោតិ។|
      stand |… កោសលវិហារិត្ថេរោ…។|
    block |១០។ សីវលិត្ថេរគាថា|
      count |៦០|
        block |តេ មេ ឥជ្ឈិំសុ សង្កប្បា យទត្ថោ បាវិសិំ កុដិំ|
        block |វិជ្ជាវិមុត្តិំ បច្ចេសំ មានានុសយមុជ្ជហន្តិ។|
        block |គោធិកោ ច សុពាហុ ច វល្លិយោ ឧត្តិយោ ឥសិ|
        block |អញ្ជនវនិយោ ថេរោ ទុវេ កុដិវិហារិនោ|
        block |រមណីយកុដិកោ ច កោសលវ្ហយសីវលីតិ។|
      stand |… សីវលិត្ថេរោ…។|
      stand |វគ្គោ ឆដ្ឋោ និដ្ឋិតោ។|
      block |តស្សុទ្ទានំ|
  block |៧។ សត្តមវគ្គោ|
    block |១។ វប្បត្ថេរគាថា|
      count |៦១|
        block |បស្សតិ បស្សោ បស្សន្តំ អបស្សន្តញ្ច បស្សតិ|
        block |អបស្សន្តោ អបស្សន្តំ បស្សន្តញ្ច ន បស្សតីតិ។|
      stand |… វប្បោ ថេរោ…។|
    block |២។ វជ្ជិបុត្តត្ថេរគាថា|
      count |៦២|
        block |ឯកកា មយំ អរញ្ញេ វិហរាម អបវិទ្ធំវ វនស្មិំ ទារុកំ|
        block |តស្ស មេ ពហុកា បិហយន្តិ នេរយិកា វិយ សគ្គគាមិនន្តិ។|
      stand |… វជ្ជិបុត្តោ ថេរោ…។|
    block |៣។ បក្ខត្ថេរគាថា|
      count |៦៣|
        block |ចុតា បតន្តិ បតិតា គិទ្ធា ច បុនរាគតា|
        block |កតំ កិច្ចំ រតំ រម្មំ សុខេនន្វាគតំ សុខន្តិ។|
      stand |… បក្ខោ ថេរោ…។|
    block |៤។ វិមលកោណ្ឌញ្ញត្ថេរគាថា|
      count |៦៤|
        block |ទុមវ្ហយាយ ឧប្បន្នោ ជាតោ បណ្ឌរកេតុនា|
        block |កេតុហា កេតុនាយេវ មហាកេតុំ បធំសយីតិ។|
      stand |… វិមលកោណ្ឌញ្ញោ ថេរោ…។|
    block |៥។ ឧក្ខេបកតវច្ឆត្ថេរគាថា|
      count |៦៥|
        block |ឧក្ខេបកតវច្ឆស្ស សង្កលិតំ ពហូហិ វស្សេហិ|
        block |តំ ភាសតិ គហដ្ឋានំ សុនិសិន្នោ ឧឡារបាមោជ្ជោតិ។|
      stand |… ឧក្ខេបកតវច្ឆោ ថេរោ…។|
    block |៦។ មេឃិយត្ថេរគាថា|
      count |៦៦|
        block |អនុសាសិ មហាវីរោ សព្ពធម្មាន បារគូ|
        block |តស្សាហំ ធម្មំ សុត្វាន វិហាសិំ សន្តិកេ សតោ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
      stand |… មេឃិយោ ថេរោ…។|
    block |៧។ ឯកធម្មសវនីយត្ថេរគាថា|
      count |៦៧|
        block |កិលេសា ឈាបិតា មយ្ហំ ភវា សព្ពេ សមូហតា|
        block |វិក្ខីណោ ជាតិសំសារោ នត្ថិ ទានិ បុនព្ភវោតិ។|
      stand |… ឯកធម្មសវនីយោ ថេរោ…។|
    block |៨។ ឯកុទានិយត្ថេរគាថា|
      count |៦៨|
        block |អធិចេតសោ អប្បមជ្ជតោ មុនិនោ មោនបថេសុ សិក្ខតោ|
        block |សោកា ន ភវន្តិ តាទិនោ ឧបសន្តស្ស សទា សតីមតោតិ។|
      stand |… ឯកុទានិយោ ថេរោ…។|
    block |៩។ ឆន្នត្ថេរគាថា|
      count |៦៩|
        block |សុត្វាន ធម្មំ មហតោ មហារសំ សព្ពញ្ញុតញ្ញាណវរេន ទេសិតំ|
        block |មគ្គំ បបជ្ជិំ អមតស្ស បត្តិយា សោ យោគក្ខេមស្ស បថស្ស កោវិទោតិ។|
      stand |… ឆន្នោ ថេរោ…។|
    block |១០។ បុណ្ណត្ថេរគាថា|
      count |៧០|
        block |សីលមេវ ឥធ អគ្គំ បញ្ញវា បន ឧត្តមោ|
        block |មនុស្សេសុ ច ទេវេសុ សីលបញ្ញាណតោ ជយន្តិ។|
        block |វប្បោ ច វជ្ជិបុត្តោ ច បក្ខោ វិមលកោណ្ឌញ្ញោ|
        block |ឧក្ខេបកតវច្ឆោ ច មេឃិយោ ឯកធម្មិកោ|
        block |ឯកុទានិយឆន្នា ច បុណ្ណត្ថេរោ មហព្ពលោតិ។|
      stand |… បុណ្ណោ ថេរោ…។|
      stand |វគ្គោ សត្តមោ និដ្ឋិតោ។|
      block |តស្សុទ្ទានំ|
  block |៨។ អដ្ឋមវគ្គោ|
    block |១។ វច្ឆបាលត្ថេរគាថា|
      count |៧១|
        block |សុសុខុមនិបុណត្ថទស្សិនា មតិកុសលេន និវាតវុត្តិនា|
        block |សំសេវិតវុទ្ធសីលិនា និព្ពានំ ន ហិ តេន ទុល្លភន្តិ។|
      stand |… វច្ឆបាលោ ថេរោ…។|
    block |២។ អាតុមត្ថេរគាថា|
      count |៧២|
        block |យថា កឡីរោ សុសុ វឌ្ឍិតគ្គោ ទុន្និក្ខមោ ហោតិ បសាខជាតោ|
        block |ឯវំ អហំ ភរិយាយានិតាយ អនុមញ្ញំ មំ បព្ពជិតោម្ហិ ទានីតិ។|
      stand |… អាតុមោ ថេរោ…។|
    block |៣។ មាណវត្ថេរគាថា|
      count |៧៣|
        block |ជិណ្ណញ្ច ទិស្វា ទុខិតញ្ច ព្យាធិតំ មតញ្ច ទិស្វា គតមាយុសង្ខយំ|
        block |តតោ អហំ និក្ខមិតូន បព្ពជិំ បហាយ កាមានិ មនោរមានីតិ។|
      stand |… មាណវោ ថេរោ…។|
    block |៤។ សុយាមនត្ថេរគាថា|
      count |៧៤|
        block |កាមច្ឆន្ទោ ច ព្យាបាទោ ថិនមិទ្ធញ្ច ភិក្ខុនោ|
        block |ឧទ្ធច្ចំ វិចិកិច្ឆា ច សព្ពសោវ ន វិជ្ជតីតិ។|
      stand |… សុយាមនោ ថេរោ…។|
    block |៥។ សុសារទត្ថេរគាថា|
      count |៧៥|
        block |សាធុ សុវិហិតាន ទស្សនំ កង្ខា ឆិជ្ជតិ ពុទ្ធិ វឌ្ឍតិ|
        block |ពាលម្បិ ករោន្តិ បណ្ឌិតំ តស្មា សាធុ សតំ សមាគមោតិ។|
      stand |… សុសារទោ ថេរោ…។|
    block |៦។ បិយញ្ជហត្ថេរគាថា|
      count |៧៦|
        block |ឧប្បតន្តេសុ និបតេ និបតន្តេសុ ឧប្បតេ|
        block |វសេ អវសមានេសុ រមមានេសុ នោ រមេតិ។|
      stand |… បិយញ្ជហោ ថេរោ…។|
    block |៧។ ហត្ថារោហបុត្តត្ថេរគាថា|
      count |៧៧|
        block |ឥទំ បុរេ ចិត្តមចារិ ចារិកំ យេនិច្ឆកំ យត្ថកាមំ យថាសុខំ|
        block |តទជ្ជហំ និគ្គហេស្សាមិ យោនិសោ ហត្ថិប្បភិន្នំ វិយ អង្កុសគ្គហោតិ។|
      stand |… ហត្ថារោហបុត្តោ ថេរោ…។|
    block |៨។ មេណ្ឌសិរត្ថេរគាថា|
      count |៧៨|
        block |អនេកជាតិសំសារំ សន្ធាវិស្សំ អនិព្ពិសំ|
        block |តស្ស មេ ទុក្ខជាតស្ស ទុក្ខក្ខន្ធោ អបរទ្ធោតិ។|
      stand |… មេណ្ឌសិរោ ថេរោ…។|
    block |៩។ រក្ខិតត្ថេរគាថា|
      count |៧៩|
        block |សព្ពោ រាគោ បហីនោ មេ សព្ពោ ទោសោ សមូហតោ|
        block |សព្ពោ មេ វិគតោ មោហោ សីតិភូតោស្មិ និព្ពុតោតិ។|
      stand |… រក្ខិតោ ថេរោ…។|
    block |១០។ ឧគ្គត្ថេរគាថា|
      count |៨០|
        block |យំ មយា បកតំ កម្មំ អប្បំ វា យទិ វា ពហុំ|
        block |សព្ពមេតំ បរិក្ខីណំ នត្ថិ ទានិ បុនព្ភវោតិ។|
        block |វច្ឆបាលោ ច យោ ថេរោ អាតុមោ មាណវោ ឥសិ|
        block |សុយាមនោ សុសារទោ ថេរោ យោ ច បិយញ្ជហោ|
        block |អារោហបុត្តោ មេណ្ឌសិរោ រក្ខិតោ ឧគ្គសវ្ហយោតិ។|
      stand |… ឧគ្គោ ថេរោ…។|
      stand |វគ្គោ អដ្ឋមោ និដ្ឋិតោ។|
      block |តស្សុទ្ទានំ|
  block |៩។ នវមវគ្គោ|
    block |១។ សមិតិគុត្តត្ថេរគាថា|
      count |៨១|
        block |យំ មយា បកតំ បាបំ បុព្ពេ អញ្ញាសុ ជាតិសុ|
        block |ឥធេវ តំ វេទនីយំ វត្ថុ អញ្ញំ ន វិជ្ជតីតិ។|
      stand |… សមិតិគុត្តោ ថេរោ…។|
    block |២។ កស្សបត្ថេរគាថា|
      count |៨២|
        block |យេន យេន សុភិក្ខានិ សិវានិ អភយានិ ច|
        block |តេន បុត្តក គច្ឆស្សុ មា សោកាបហតោ ភវាតិ។|
      stand |… កស្សបោ ថេរោ…។|
    block |៣។ សីហត្ថេរគាថា|
      count |៨៣|
        block |សីហប្បមត្តោ វិហរ រត្តិន្ទិវមតន្ទិតោ|
        block |ភាវេហិ កុសលំ ធម្មំ ជហ សីឃំ សមុស្សយន្តិ។|
      stand |… សីហោ ថេរោ…។|
    block |៤។ នីតត្ថេរគាថា|
      count |៨៤|
        block |សព្ពរត្តិំ សុបិត្វាន ទិវា សង្គណិកេ រតោ|
        block |កុទាស្សុ នាម ទុម្មេធោ ទុក្ខស្សន្តំ ករិស្សតីតិ។|
      stand |… នីតោ ថេរោ…។|
    block |៥។ សុនាគត្ថេរគាថា|
      count |៨៥|
        block |ចិត្តនិមិត្តស្ស កោវិទោ បវិវេករសំ វិជានិយ|
        block |ឈាយំ និបកោ បតិស្សតោ អធិគច្ឆេយ្យ សុខំ និរាមិសន្តិ។|
      stand |… សុនាគោ ថេរោ…។|
    block |៦។ នាគិតត្ថេរគាថា|
      count |៨៦|
        block |ឥតោ ពហិទ្ធា បុថុ អញ្ញវាទិនំ មគ្គោ ន និព្ពានគមោ យថា អយំ|
        block |ឥតិស្សុ សង្ឃំ ភគវានុសាសតិ សត្ថា សយំ បាណិតលេវ ទស្សយន្តិ។|
      stand |… នាគិតោ ថេរោ…។|
    block |៧។ បវិដ្ឋត្ថេរគាថា|
      count |៨៧|
        block |ខន្ធា ទិដ្ឋា យថាភូតំ ភវា សព្ពេ បទាលិតា|
        block |វិក្ខីណោ ជាតិសំសារោ នត្ថិ ទានិ បុនព្ភវោតិ។|
      stand |… បវិដ្ឋោ ថេរោ…។|
    block |៨។ អជ្ជុនត្ថេរគាថា|
      count |៨៨|
        block |អសក្ខិំ វត អត្តានំ ឧទ្ធាតុំ ឧទកា ថលំ|
        block |វុយ្ហមានោ មហោឃេវ សច្ចានិ បដិវិជ្ឈហន្តិ។|
      stand |… អជ្ជុនោ ថេរោ…។|
    block |៩។ បឋម-ទេវសភត្ថេរគាថា|
      count |៨៩|
        block |ឧត្តិណ្ណា បង្កបលិបា បាតាលា បរិវជ្ជិតា|
        block |មុត្តោ ឱឃា ច គន្ថា ច សព្ពេ មានា វិសំហតាតិ។|
      stand |… ទេវសភោ ថេរោ…។|
    block |១០។ សាមិទត្តត្ថេរគាថា|
      count |៩០|
        block |បញ្ចក្ខន្ធា បរិញ្ញាតា តិដ្ឋន្តិ ឆិន្នមូលកា|
        block |វិក្ខីណោ ជាតិសំសារោ នត្ថិ ទានិ បុនព្ភវោតិ។|
        block |ថេរោ សមិតិគុត្តោ ច កស្សបោ សីហសវ្ហយោ|
        block |នីតោ សុនាគោ នាគិតោ បវិដ្ឋោ អជ្ជុនោ ឥសិ|
        block |ទេវសភោ ច យោ ថេរោ សាមិទត្តោ មហព្ពលោតិ។|
      stand |… សាមិទត្តោ ថេរោ…។|
      stand |វគ្គោ នវមោ និដ្ឋិតោ។|
      block |តស្សុទ្ទានំ|
  block |១០។ ទសមវគ្គោ|
    block |១។ បរិបុណ្ណកត្ថេរគាថា|
      count |៩១|
        block |ន តថា មតំ សតរសំ សុធន្នំ យំ មយជ្ជ បរិភុត្តំ|
        block |អបរិមិតទស្សិនា គោតមេន ពុទ្ធេន ទេសិតោ ធម្មោតិ។|
      stand |… បរិបុណ្ណកោ ថេរោ…។|
    block |២។ វិជយត្ថេរគាថា|
      count |៩២|
        block |យស្សាសវា បរិក្ខីណា អាហារេ ច អនិស្សិតោ|
        block |សុញ្ញតា អនិមិត្តោ ច វិមោក្ខោ យស្ស គោចរោ|
        block |អាកាសេវ សកុន្តានំ បទំ តស្ស ទុរន្នយន្តិ។|
      stand |… វិជយោ ថេរោ…។|
    block |៣។ ឯរកត្ថេរគាថា|
      count |៩៣|
        block |ទុក្ខា កាមា ឯរក ន សុខា កាមា ឯរក|
        block |យោ កាមេ កាមយតិ ទុក្ខំ សោ កាមយតិ ឯរក|
        block |យោ កាមេ ន កាមយតិ ទុក្ខំ សោ ន កាមយតិ ឯរកាតិ។|
      stand |… ឯរកោ ថេរោ…។|
    block |៤។ មេត្តជិត្ថេរគាថា|
      count |៩៤|
        block |នមោ ហិ តស្ស ភគវតោ សក្យបុត្តស្ស សិរីមតោ|
        block |តេនាយំ អគ្គប្បត្តេន អគ្គធម្មោ សុទេសិតោតិ។|
      stand |… មេត្តជិ ថេរោ…។|
    block |៥។ ចក្ខុបាលត្ថេរគាថា|
      count |៩៥|
        block |អន្ធោហំ ហតនេត្តោស្មិ កន្តារទ្ធានបក្ខន្ទោ|
        block |សយមានោបិ គច្ឆិស្សំ ន សហាយេន បាបេនាតិ។|
      stand |… ចក្ខុបាលោ ថេរោ…។|
    block |៦។ ខណ្ឌសុមនត្ថេរគាថា|
      count |៩៦|
        block |ឯកបុប្ផំ ចជិត្វាន អសីតិ វស្សកោដិយោ|
        block |សគ្គេសុ បរិចារេត្វា សេសកេនម្ហិ និព្ពុតោតិ។|
      stand |… ខណ្ឌសុមនោ ថេរោ…។|
    block |៧។ តិស្សត្ថេរគាថា|
      count |៩៧|
        block |ហិត្វា សតបលំ កំសំ សោវណ្ណំ សតរាជិកំ|
        block |អគ្គហិំ មត្តិកាបត្តំ ឥទំ ទុតិយាភិសេចនន្តិ។|
      stand |… តិស្សោ ថេរោ…។|
    block |៨។ អភយត្ថេរគាថា|
      count |៩៨|
        block |រូបំ ទិស្វា សតិ មុដ្ឋា បិយំ និមិត្តំ មនសិករោតោ|
        block |សារត្តចិត្តោ វេទេតិ តញ្ច អជ្ឈោស តិដ្ឋតិ|
        block |តស្ស វឌ្ឍន្តិ អាសវា ភវមូលោបគាមិនោតិ។|
      stand |… អភយោ ថេរោ…។|
    block |៩។ ឧត្តិយត្ថេរគាថា|
      count |៩៩|
        block |សទ្ទំ សុត្វា សតិ មុដ្ឋា បិយំ និមិត្តំ មនសិករោតោ|
        block |សារត្តចិត្តោ វេទេតិ តញ្ច អជ្ឈោស តិដ្ឋតិ|
        block |តស្ស វឌ្ឍន្តិ អាសវា សំសារំ ឧបគាមិនោតិ។|
      stand |… ឧត្តិយោ ថេរោ…។|
    block |១០។ ទុតិយ-ទេវសភត្ថេរគាថា|
      count |១០០|
        block |សម្មប្បធានសម្បន្នោ សតិបដ្ឋានគោចរោ|
        block |វិមុត្តិកុសុមសញ្ឆន្នោ បរិនិព្ពិស្សត្យនាសវោតិ។|
        block |បរិបុណ្ណកោ ច វិជយោ ឯរកោ មេត្តជី មុនិ|
        block |ចក្ខុបាលោ ខណ្ឌសុមនោ តិស្សោ ច អភយោ តថា|
        block |ឧត្តិយោ ច មហាបញ្ញោ ថេរោ ទេវសភោបិ ចាតិ។|
      stand |… ទេវសភោ ថេរោ…។|
      stand |វគ្គោ ទសមោ និដ្ឋិតោ។|
      block |តស្សុទ្ទានំ|
  block |១១។ ឯកាទសមវគ្គោ|
    block |១។ ពេលដ្ឋានិកត្ថេរគាថា|
      count |១០១|
        block |ហិត្វា គិហិត្តំ អនវោសិតត្តោ មុខនង្គលី ឱទរិកោ កុសីតោ|
        block |មហាវរាហោវ និវាបបុដ្ឋោ បុនប្បុនំ គព្ភមុបេតិ មន្ទោតិ។|
      stand |… ពេលដ្ឋានិកោ ថេរោ…។|
    block |២។ សេតុច្ឆត្ថេរគាថា|
      count |១០២|
        block |មានេន វញ្ចិតាសេ សង្ខារេសុ សំកិលិស្សមានាសេ|
        block |លាភាលាភេន មថិតា សមាធិំ នាធិគច្ឆន្តីតិ។|
      stand |… សេតុច្ឆោ ថេរោ…។|
    block |៣។ ពន្ធុរត្ថេរគាថា|
      count |១០៣|
        block |នាហំ ឯតេន អត្ថិកោ សុខិតោ ធម្មរសេន តប្បិតោ|
        block |បិត្វា រសគ្គមុត្តមំ ន ច កាហាមិ វិសេន សន្ថវន្តិ។|
      stand |… ពន្ធុរោ ថេរោ…។|
    block |៤។ ខិតកត្ថេរគាថា|
      count |១០៤|
        block |លហុកោ វត មេ កាយោ ផុដ្ឋោ ច បីតិសុខេន វិបុលេន|
        block |តូលមិវ ឯរិតំ មាលុតេន បិលវតីវ មេ កាយោតិ។|
      stand |… ខិតកោ ថេរោ…។|
    block |៥។ មលិតវម្ភត្ថេរគាថា|
      count |១០៥|
        block |ឧក្កណ្ឋិតោបិ ន វសេ រមមានោបិ បក្កមេ|
        block |ន ត្វេវានត្ថសំហិតំ វសេ វាសំ វិចក្ខណោតិ។|
      stand |… មលិតវម្ភោ ថេរោ…។|
    block |៦។ សុហេមន្តត្ថេរគាថា|
      count |១០៦|
        block |សតលិង្គស្ស អត្ថស្ស សតលក្ខណធារិនោ|
        block |ឯកង្គទស្សី ទុម្មេធោ សតទស្សី ច បណ្ឌិតោតិ។|
      stand |… សុហេមន្តោ ថេរោ…។|
    block |៧។ ធម្មសវត្ថេរគាថា|
      count |១០៧|
        block |បព្ពជិំ តុលយិត្វាន អគារស្មានគារិយំ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
      stand |… ធម្មសវោ ថេរោ…។|
    block |៨។ ធម្មសវបិតុត្ថេរគាថា|
      count |១០៨|
        block |ស វីសវស្សសតិកោ បព្ពជិំ អនគារិយំ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
      stand |… ធម្មសវបិតុ ថេរោ…។|
    block |៩។ សង្ឃរក្ខិតត្ថេរគាថា|
      count |១០៩|
        block |ន នូនាយំ បរមហិតានុកម្បិនោ រហោគតោ អនុវិគណេតិ សាសនំ|
        block |តថាហយំ វិហរតិ បាកតិន្ទ្រិយោ មិគី យថា តរុណជាតិកា វនេតិ។|
      stand |… សង្ឃរក្ខិតោ ថេរោ…។|
    block |១០។ ឧសភត្ថេរគាថា|
      count |១១០|
        block |នគា នគគ្គេសុ សុសំវិរូឡ្ហា ឧទគ្គមេឃេន នវេន សិត្តា|
        block |វិវេកកាមស្ស អរញ្ញសញ្ញិនោ ជនេតិ ភិយ្យោ ឧសភស្ស កល្យតន្តិ។|
        block |ពេលដ្ឋានិកោ សេតុច្ឆោ ពន្ធុរោ ខិតកោ ឥសិ|
        block |មលិតវម្ភោ សុហេមន្តោ ធម្មសវោ ធម្មសវបិតា|
        block |សង្ឃរក្ខិតត្ថេរោ ច ឧសភោ ច មហាមុនីតិ។|
      stand |… ឧសភោ ថេរោ…។|
      stand |វគ្គោ ឯកាទសមោ និដ្ឋិតោ។|
      block |តស្សុទ្ទានំ|
  block |១២។ ទ្វាទសមវគ្គោ|
    block |១។ ជេន្តត្ថេរគាថា|
      count |១១១|
        block |ទុប្បព្ពជ្ជំ វេ ទុរធិវាសា គេហា ធម្មោ គម្ភីរោ ទុរធិគមា ភោគា|
        block |កិច្ឆា វុត្តិ នោ ឥតរីតរេនេវ យុត្តំ ចិន្តេតុំ សតតមនិច្ចតន្តិ។|
      stand |… ជេន្តោ ថេរោ…។|
    block |២។ វច្ឆគោត្តត្ថេរគាថា|
      count |១១២|
        block |តេវិជ្ជោហំ មហាឈាយី ចេតោសមថកោវិទោ|
        block |សទត្ថោ មេ អនុប្បត្តោ កតំ ពុទ្ធស្ស សាសនន្តិ។|
      stand |… វច្ឆគោត្តោ ថេរោ…។|
    block |៣។ វនវច្ឆត្ថេរគាថា|
      count |១១៣|
        block |អច្ឆោទិកា បុថុសិលា គោនង្គុលមិគាយុតា|
        block |អម្ពុសេវាលសញ្ឆន្នា តេ សេលា រមយន្តិ មន្តិ។|
      stand |… វនវច្ឆោ ថេរោ…។|
    block |៤។ អធិមុត្តត្ថេរគាថា|
      count |១១៤|
        block |កាយទុដ្ឋុល្លគរុនោ ហិយ្យមានម្ហិ ជីវិតេ|
        block |សរីរសុខគិទ្ធស្ស កុតោ សមណសាធុតាតិ។|
      stand |… អធិមុត្តោ ថេរោ…។|
    block |៥។ មហានាមត្ថេរគាថា|
      count |១១៥|
        block |ឯសាវហិយ្យសេ បព្ពតេន ពហុកុដជសល្លកិកេន|
        block |នេសាទកេន គិរិនា យសស្សិនា បរិច្ឆទេនាតិ។|
      stand |… មហានាមោ ថេរោ…។|
    block |៦។ បារាបរិយត្ថេរគាថា|
      count |១១៦|
        block |ឆផស្សាយតនេ ហិត្វា គុត្តទ្វារោ សុសំវុតោ|
        block |អឃមូលំ វមិត្វាន បត្តោ មេ អាសវក្ខយោតិ។|
      stand |… បារាបរិយោ ថេរោ …។|
    block |៧។ យសត្ថេរគាថា|
      count |១១៧|
        block |សុវិលិត្តោ សុវសនោ សព្ពាភរណភូសិតោ|
        block |តិស្សោ វិជ្ជា អជ្ឈគមិំ កតំ ពុទ្ធស្ស សាសនន្តិ។|
      stand |… យសោ ថេរោ…។|
    block |៨។ កិមិលត្ថេរគាថា|
      count |១១៨|
        block |អភិសត្តោវ និបតតិ វយោ រូបំ អញ្ញមិវ តថេវ សន្តំ|
        block |តស្សេវ សតោ អវិប្បវសតោ អញ្ញស្សេវ សរាមិ អត្តានន្តិ។|
      stand |… កិមិលោ ថេរោ…។|
    block |៩។ វជ្ជិបុត្តត្ថេរគាថា|
      count |១១៩|
        block |រុក្ខមូលគហនំ បសក្កិយ និព្ពានំ ហទយស្មិំ ឱបិយ|
        block |ឈាយ គោតម មា ច បមាទោ កិំ តេ ពិឡិពិឡិកា ករិស្សតីតិ។|
      stand |… វជ្ជិបុត្តោ ថេរោ…។|
    block |១០។ ឥសិទត្តត្ថេរគាថា|
      count |១២០|
        block |បញ្ចក្ខន្ធា បរិញ្ញាតា តិដ្ឋន្តិ ឆិន្នមូលកា|
        block |ទុក្ខក្ខយោ អនុប្បត្តោ បត្តោ មេ អាសវក្ខយោតិ។|
        block |ជេន្តោ ច វច្ឆគោត្តោ ច វច្ឆោ ច វនសវ្ហយោ|
        block |អធិមុត្តោ មហានាមោ បារាបរិយោ យសោបិ ច|
        block |កិមិលោ វជ្ជិបុត្តោ ច ឥសិទត្តោ មហាយសោតិ។|
        block |វីសុត្តរសតំ ថេរា កតកិច្ចា អនាសវា|
        block |ឯកកេវ និបាតម្ហិ សុសង្គីតា មហេសិភីតិ។|
      stand |… ឥសិទត្តោ ថេរោ…។|
      stand |វគ្គោ ទ្វាទសមោ និដ្ឋិតោ។|
      block |តស្សុទ្ទានំ|
      stand |ឯកកនិបាតោ និដ្ឋិតោ។|
      block |តត្រុទ្ទានំ|
