block |៣។ តិកនិបាតោ|
  block |១។ អង្គណិកភារទ្វាជត្ថេរគាថា|
    count |២១៩|
      block |អយោនិ សុទ្ធិមន្វេសំ អគ្គិំ បរិចរិំ វនេ|
      block |សុទ្ធិមគ្គំ អជានន្តោ អកាសិំ អមរំ តបំ។|
    count |២២០|
      block |តំ សុខេន សុខំ លទ្ធំ បស្ស ធម្មសុធម្មតំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២២១|
      block |ព្រហ្មពន្ធុ បុរេ អាសិំ ឥទានិ ខោម្ហិ ព្រាហ្មណោ|
      block |តេវិជ្ជោ ន្ហាតកោ ចម្ហិ សោត្តិយោ ចម្ហិ វេទគូតិ។|
    stand |… អង្គណិកភារទ្វាជោ ថេរោ…។|
  block |២។ បច្ចយត្ថេរគាថា|
    count |២២២|
      block |បញ្ចាហាហំ បព្ពជិតោ សេខោ អប្បត្តមានសោ|
      block |វិហារំ មេ បវិដ្ឋស្ស ចេតសោ បណិធី អហុ។|
    count |២២៣|
      block |នាសិស្សំ ន បិវិស្សាមិ វិហារតោ ន និក្ខមេ|
      block |នបិ បស្សំ និបាតេស្សំ តណ្ហាសល្លេ អនូហតេ។|
    count |២២៤|
      block |តស្ស មេវំ វិហរតោ បស្ស វីរិយបរក្កមំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។|
    stand |… បច្ចយោ ថេរោ…។|
  block |៣។ ពាកុលត្ថេរគាថា|
    count |២២៥|
      block |យោ បុព្ពេ ករណីយានិ បច្ឆា សោ កាតុមិច្ឆតិ|
      block |សុខា សោ ធំសតេ ឋានា បច្ឆា ច មនុតប្បតិ។|
    count |២២៦|
      block |យញ្ហិ កយិរា តញ្ហិ វទេ យំ ន កយិរា ន តំ វទេ|
      block |អករោន្តំ ភាសមានំ បរិជានន្តិ បណ្ឌិតា។|
    count |២២៧|
      block |សុសុខំ វត និព្ពានំ សម្មាសម្ពុទ្ធទេសិតំ|
      block |អសោកំ វិរជំ ខេមំ យត្ថ ទុក្ខំ និរុជ្ឈតីតិ។|
    stand |… ពាកុលោ ថេរោ…។|
  block |៤។ ធនិយត្ថេរគាថា|
    count |២២៨|
      block |សុខំ ចេ ជីវិតុំ ឥច្ឆេ សាមញ្ញស្មិំ អបេក្ខវា|
      block |សង្ឃិកំ នាតិមញ្ញេយ្យ ចីវរំ បានភោជនំ។|
    count |២២៩|
      block |សុខំ ចេ ជីវិតុំ ឥច្ឆេ សាមញ្ញស្មិំ អបេក្ខវា|
      block |អហិ មូសិកសោព្ភំវ សេវេថ សយនាសនំ។|
    count |២៣០|
      block |សុខំ ចេ ជីវិតុំ ឥច្ឆេ សាមញ្ញស្មិំ អបេក្ខវា|
      block |ឥតរីតរេន តុស្សេយ្យ ឯកធម្មញ្ច ភាវយេតិ។|
    stand |… ធនិយោ ថេរោ…។|
  block |៥។ មាតង្គបុត្តត្ថេរគាថា|
    count |២៣១|
      block |អតិសីតំ អតិឧណ្ហំ អតិសាយមិទំ អហុ|
      block |ឥតិ វិស្សដ្ឋកម្មន្តេ ខណា អច្ចេន្តិ មាណវេ។|
    count |២៣២|
      block |យោ ច សីតញ្ច ឧណ្ហញ្ច តិណា ភិយ្យោ ន មញ្ញតិ|
      block |ករំ បុរិសកិច្ចានិ សោ សុខា ន វិហាយតិ។|
    count |២៣៣|
      block |ទព្ពំ កុសំ បោដកិលំ ឧសីរំ មុញ្ជបព្ពជំ|
      block |ឧរសា បនុទិស្សាមិ វិវេកមនុព្រូហយន្តិ។|
    stand |… មាតង្គបុត្តោ ថេរោ…។|
  block |៦។ ខុជ្ជសោភិតត្ថេរគាថា|
    count |២៣៤|
      block |យេ ចិត្តកថី ពហុស្សុតា សមណា បាដលិបុត្តវាសិនោ|
      block |តេសញ្ញតរោយមាយុវា ទ្វារេ តិដ្ឋតិ ខុជ្ជសោភិតោ។|
    count |២៣៥|
      block |យេ ចិត្តកថី ពហុស្សុតា សមណា បាដលិបុត្តវាសិនោ|
      block |តេសញ្ញតរោយមាយុវា ទ្វារេ តិដ្ឋតិ មាលុតេរិតោ។|
    count |២៣៦|
      block |សុយុទ្ធេន សុយិដ្ឋេន សង្គាមវិជយេន ច|
      block |ព្រហ្មចរិយានុចិណ្ណេន ឯវាយំ សុខមេធតីតិ។|
    stand |… ខុជ្ជសោភិតោ ថេរោ…។|
  block |៧។ វារណត្ថេរគាថា|
    count |២៣៧|
      block |យោធ កោចិ មនុស្សេសុ បរបាណានិ ហិំសតិ|
      block |អស្មា លោកា បរម្ហា ច ឧភយា ធំសតេ នរោ។|
    count |២៣៨|
      block |យោ ច មេត្តេន ចិត្តេន សព្ពបាណានុកម្បតិ|
      block |ពហុញ្ហិ សោ បសវតិ បុញ្ញំ តាទិសកោ នរោ។|
    count |២៣៩|
      block |សុភាសិតស្ស សិក្ខេថ សមណូបាសនស្ស ច|
      block |ឯកាសនស្ស ច រហោ ចិត្តវូបសមស្ស ចាតិ។|
    stand |… វារណោ ថេរោ…។|
  block |៨។ វស្សិកត្ថេរគាថា|
    count |២៤០|
      block |ឯកោបិ សទ្ធោ មេធាវី អស្សទ្ធានីធ ញាតិនំ|
      block |ធម្មដ្ឋោ សីលសម្បន្នោ ហោតិ អត្ថាយ ពន្ធុនំ។|
    count |២៤១|
      block |និគ្គយ្ហ អនុកម្បាយ ចោទិតា ញាតយោ មយា|
      block |ញាតិពន្ធវបេមេន ការំ កត្វាន ភិក្ខុសុ។|
    count |២៤២|
      block |តេ អព្ភតីតា កាលង្កតា បត្តា តេ តិទិវំ សុខំ|
      block |ភាតរោ មយ្ហំ មាតា ច មោទន្តិ កាមកាមិនោតិ។|
    stand |… វស្សិកោ ថេរោ…។|
  block |៩។ យសោជត្ថេរគាថា|
    count |២៤៣|
      block |កាលបព្ពង្គសង្កាសោ កិសោ ធមនិសន្ថតោ|
      block |មត្តញ្ញូ អន្នបានម្ហិ អទីនមនសោ នរោ។|
    count |២៤៤|
      block |ផុដ្ឋោ ឌំសេហិ មកសេហិ អរញ្ញស្មិំ ព្រហាវនេ|
      block |នាគោ សង្គាមសីសេវ សតោ តត្រាធិវាសយេ។|
    count |២៤៥|
      block |យថា ព្រហ្មា តថា ឯកោ យថា ទេវោ តថា ទុវេ|
      block |យថា គាមោ តថា តយោ កោលាហលំ តតុត្តរិន្តិ។|
    stand |… យសោជោ ថេរោ…។|
  block |១០។ សាដិមត្តិយត្ថេរគាថា|
    count |២៤៦|
      block |អហុ តុយ្ហំ បុរេ សទ្ធា សា តេ អជ្ជ ន វិជ្ជតិ|
      block |យំ តុយ្ហំ តុយ្ហមេវេតំ នត្ថិ ទុច្ចរិតំ មម។|
    count |២៤៧|
      block |អនិច្ចា ហិ ចលា សទ្ទា ឯវំ ទិដ្ឋា ហិ សា មយា|
      block |រជ្ជន្តិបិ វិរជ្ជន្តិ តត្ថ កិំ ជិយ្យតេ មុនិ។|
    count |២៤៨|
      block |បច្ចតិ មុនិនោ ភត្តំ ថោកំ ថោកំ កុលេ កុលេ|
      block |បិណ្ឌិកាយ ចរិស្សាមិ អត្ថិ ជង្ឃពលំ មមាតិ។|
    stand |… សាដិមត្តិយោ ថេរោ…។|
  block |១១។ ឧបាលិត្ថេរគាថា|
    count |២៤៩|
      block |សទ្ធាយ អភិនិក្ខម្ម នវបព្ពជិតោ នវោ|
      block |មិត្តេ ភជេយ្យ កល្យាណេ សុទ្ធាជីវេ អតន្ទិតេ។|
    count |២៥០|
      block |សទ្ធាយ អភិនិក្ខម្ម នវបព្ពជិតោ នវោ|
      block |សង្ឃស្មិំ វិហរំ ភិក្ខុ សិក្ខេថ វិនយំ ពុធោ។|
    count |២៥១|
      block |សទ្ធាយ អភិនិក្ខម្ម នវបព្ពជិតោ នវោ|
      block |កប្បាកប្បេសុ កុសលោ ចរេយ្យ អបុរក្ខតោតិ។|
    stand |… ឧបាលិត្ថេរោ…។|
  block |១២។ ឧត្តរបាលត្ថេរគាថា|
    count |២៥២|
      block |បណ្ឌិតំ វត មំ សន្តំ អលមត្ថវិចិន្តកំ|
      block |បញ្ច កាមគុណា លោកេ សម្មោហា បាតយិំសុ មំ។|
    count |២៥៣|
      block |បក្ខន្ទោ មារវិសយេ ទឡ្ហសល្លសមប្បិតោ|
      block |អសក្ខិំ មច្ចុរាជស្ស អហំ បាសា បមុច្ចិតុំ។|
    count |២៥៤|
      block |សព្ពេ កាមា បហីនា មេ ភវា សព្ពេ បទាលិតា|
      block |វិក្ខីណោ ជាតិសំសារោ នត្ថិ ទានិ បុនព្ភវោតិ។|
    stand |… ឧត្តរបាលោ ថេរោ…។|
  block |១៣។ អភិភូតត្ថេរគាថា|
    count |២៥៥|
      block |សុណាថ ញាតយោ សព្ពេ យាវន្តេត្ថ សមាគតា|
      block |ធម្មំ វោ ទេសយិស្សាមិ ទុក្ខា ជាតិ បុនប្បុនំ។|
    count |២៥៦|
      block |អារម្ភថ និក្កមថ យុញ្ជថ ពុទ្ធសាសនេ|
      block |ធុនាថ មច្ចុនោ សេនំ នឡាគារំវ កុញ្ជរោ។|
    count |២៥៧|
      block |យោ ឥមស្មិំ ធម្មវិនយេ អប្បមត្តោ វិហស្សតិ|
      block |បហាយ ជាតិសំសារំ ទុក្ខស្សន្តំ ករិស្សតីតិ។|
    stand |… អភិភូតោ ថេរោ…។|
  block |១៤។ គោតមត្ថេរគាថា|
    count |២៥៨|
      block |សំសរំ ហិ និរយំ អគច្ឆិស្សំ បេតលោកមគមំ បុនប្បុនំ|
      block |ទុក្ខមម្ហិបិ តិរច្ឆានយោនិយំ នេកធា ហិ វុសិតំ ចិរំ មយា។|
    count |២៥៩|
      block |មានុសោបិ ច ភវោភិរាធិតោ សគ្គកាយមគមំ សកិំ សកិំ|
      block |រូបធាតុសុ អរូបធាតុសុ នេវសញ្ញិសុ អសញ្ញិសុដ្ឋិតំ។|
    count |២៦០|
      block |សម្ភវា សុវិទិតា អសារកា សង្ខតា បចលិតា សទេរិតា|
      block |តំ វិទិត្វា មហមត្តសម្ភវំ សន្តិមេវ សតិមា សមជ្ឈគន្តិ។|
    stand |… គោតមោ ថេរោ…។|
  block |១៥។ ហារិតត្ថេរគាថា|
    count |២៦១|
      block |យោ បុព្ពេ ករណីយានិ បច្ឆា សោ កាតុមិច្ឆតិ|
      block |សុខា សោ ធំសតេ ឋានា បច្ឆា ច មនុតប្បតិ។|
    count |២៦២|
      block |យញ្ហិ កយិរា តញ្ហិ វទេ យំ ន កយិរា ន តំ វទេ|
      block |អករោន្តំ ភាសមានំ បរិជានន្តិ បណ្ឌិតា។|
    count |២៦៣|
      block |សុសុខំ វត និព្ពានំ សម្មាសម្ពុទ្ធទេសិតំ|
      block |អសោកំ វិរជំ ខេមំ យត្ថ ទុក្ខំ និរុជ្ឈតីតិ។|
    stand |… ហារិតោ ថេរោ…។|
  block |១៦។ វិមលត្ថេរគាថា|
    count |២៦៤|
      block |បាបមិត្តេ វិវជ្ជេត្វា ភជេយ្យុត្តមបុគ្គលំ|
      block |ឱវាទេ ចស្ស តិដ្ឋេយ្យ បត្ថេន្តោ អចលំ សុខំ។|
    count |២៦៥|
      block |បរិត្តំ ទារុមារុយ្ហ យថា សីទេ មហណ្ណវេ|
      block |ឯវំ កុសីតមាគម្ម សាធុជីវីបិ សីទតិ|
      block |តស្មា តំ បរិវជ្ជេយ្យ កុសីតំ ហីនវីរិយំ។|
    count |២៦៦|
      block |បវិវិត្តេហិ អរិយេហិ បហិតត្តេហិ ឈាយិភិ|
      block |និច្ចំ អារទ្ធវីរិយេហិ បណ្ឌិតេហិ សហាវសេតិ។|
      block |អង្គណិកោ ភារទ្វាជោ បច្ចយោ ពាកុលោ ឥសិ|
      block |ធនិយោ មាតង្គបុត្តោ សោភិតោ វារណោ ឥសិ។|
      block |វស្សិកោ ច យសោជោ ច សាដិមត្តិយុបាលិ ច|
      block |ឧត្តរបាលោ អភិភូតោ គោតមោ ហារិតោបិ ច។|
      block |ថេរោ តិកនិបាតម្ហិ និព្ពានេ វិមលោ កតោ|
      block |អដ្ឋតាលីស គាថាយោ ថេរា សោឡស កិត្តិតាតិ។|
    stand |… វិមលោ ថេរោ…។|
    stand |តិកនិបាតោ និដ្ឋិតោ។|
    block |តត្រុទ្ទានំ|
