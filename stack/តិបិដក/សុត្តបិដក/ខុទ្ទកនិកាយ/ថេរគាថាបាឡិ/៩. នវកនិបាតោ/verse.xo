block |៩។ នវកនិបាតោ|
  block |១។ ភូតត្ថេរគាថា|
    count |៥១៨|
      block |យទា ទុក្ខំ ជរាមរណន្តិ បណ្ឌិតោ អវិទ្ទសូ យត្ថ សិតា បុថុជ្ជនា|
      block |ទុក្ខំ បរិញ្ញាយ សតោវ ឈាយតិ តតោ រតិំ បរមតរំ ន វិន្ទតិ។|
    count |៥១៩|
      block |យទា ទុក្ខស្សាវហនិំ វិសត្តិកំ បបញ្ចសង្ឃាតទុខាធិវាហិនិំ|
      block |តណ្ហំ បហន្ត្វាន សតោវ ឈាយតិ តតោ រតិំ បរមតរំ ន វិន្ទតិ។|
    count |៥២០|
      block |យទា សិវំ ទ្វេចតុរង្គគាមិនំ មគ្គុត្តមំ សព្ពកិលេសសោធនំ|
      block |បញ្ញាយ បស្សិត្វ សតោវ ឈាយតិ តតោ រតិំ បរមតរំ ន វិន្ទតិ។|
    count |៥២១|
      block |យទា អសោកំ វិរជំ អសង្ខតំ សន្តំ បទំ សព្ពកិលេសសោធនំ|
      block |ភាវេតិ សញ្ញោជនពន្ធនច្ឆិទំ តតោ រតិំ បរមតរំ ន វិន្ទតិ។|
    count |៥២២|
      block |យទា នភេ គជ្ជតិ មេឃទុន្ទុភិ ធារាកុលា វិហគបថេ សមន្តតោ|
      block |ភិក្ខូ ច បព្ភារគតោវ ឈាយតិ តតោ រតិំ បរមតរំ ន វិន្ទតិ។|
    count |៥២៣|
      block |យទា នទីនំ កុសុមាកុលានំ វិចិត្ត-វានេយ្យ-វដំសកានំ|
      block |តីរេ និសិន្នោ សុមនោវ ឈាយតិ តតោ រតិំ បរមតរំ ន វិន្ទតិ។|
    count |៥២៤|
      block |យទា និសីថេ រហិតម្ហិ កាននេ ទេវេ គឡន្តម្ហិ នទន្តិ ទាឋិនោ|
      block |ភិក្ខូ ច បព្ភារគតោវ ឈាយតិ តតោ រតិំ បរមតរំ ន វិន្ទតិ។|
    count |៥២៥|
      block |យទា វិតក្កេ ឧបរុន្ធិយត្តនោ នគន្តរេ នគវិវរំ សមស្សិតោ|
      block |វីតទ្ទរោ វីតខិលោវ ឈាយតិ តតោ រតិំ បរមតរំ ន វិន្ទតិ។|
    count |៥២៦|
      block |យទា សុខី មលខិលសោកនាសនោ និរគ្គឡោ និព្ពនថោ វិសល្លោ|
      block |សព្ពាសវេ ព្យន្តិកតោវ ឈាយតិ តតោ រតិំ បរមតរំ ន វិន្ទតីតិ។|
      block |ភូតោ តថទ្ទសោ ថេរោ ឯកោ ខគ្គវិសាណវា|
      block |នវកម្ហិ និបាតម្ហិ គាថាយោបិ ឥមា នវាតិ។|
    stand |… ភូតោ ថេរោ…។|
    stand |នវកនិបាតោ និដ្ឋិតោ។|
    block |តត្រុទ្ទានំ|
