block |២០។ សដ្ឋិនិបាតោ|
  block |១។ មហាមោគ្គល្លានត្ថេរគាថា|
    count |១១៤៩|
      block |អារញ្ញិកា បិណ្ឌបាតិកា ឧញ្ឆាបត្តាគតេ រតា|
      block |ទាលេមុ មច្ចុនោ សេនំ អជ្ឈត្តំ សុសមាហិតា។|
    count |១១៥០|
      block |អារញ្ញិកា បិណ្ឌបាតិកា ឧញ្ឆាបត្តាគតេ រតា|
      block |ធុនាម មច្ចុនោ សេនំ នឡាគារំវ កុញ្ជរោ។|
    count |១១៥១|
      block |រុក្ខមូលិកា សាតតិកា ឧញ្ឆាបត្តាគតេ រតា|
      block |ទាលេមុ មច្ចុនោ សេនំ អជ្ឈត្តំ សុសមាហិតា។|
    count |១១៥២|
      block |រុក្ខមូលិកា សាតតិកា ឧញ្ឆាបត្តាគតេ រតា|
      block |ធុនាម មច្ចុនោ សេនំ នឡាគារំវ កុញ្ជរោ។|
    count |១១៥៣|
      block |អដ្ឋិកង្កលកុដិកេ មំសន្ហារុបសិព្ពិតេ|
      block |ធិរត្ថុ បុរេ ទុគ្គន្ធេ បរគត្តេ មមាយសេ។|
    count |១១៥៤|
      block |គូថភស្តេ តចោនទ្ធេ ឧរគណ្ឌិបិសាចិនិ|
      block |នវ សោតានិ តេ កាយេ យានិ សន្ទន្តិ សព្ពទា។|
    count |១១៥៥|
      block |តវ សរីរំ នវសោតំ ទុគ្គន្ធករំ បរិពន្ធំ|
      block |ភិក្ខុ បរិវជ្ជយតេ តំ មីឡ្ហំ ច យថា សុចិកាមោ។|
    count |១១៥៦|
      block |ឯវញ្ចេ តំ ជនោ ជញ្ញា យថា ជានាមិ តំ អហំ|
      block |អារកា បរិវជ្ជេយ្យ គូថដ្ឋានំវ បាវុសេ។|
    count |១១៥៧|
      block |ឯវមេតំ មហាវីរ យថា សមណ ភាសសិ|
      block |ឯត្ថ ចេកេ វិសីទន្តិ បង្កម្ហិវ ជរគ្គវោ។|
    count |១១៥៨|
      block |អាកាសម្ហិ ហលិទ្ទិយា យោ មញ្ញេថ រជេតវេ|
      block |អញ្ញេន វាបិ រង្គេន វិឃាតុទយមេវ តំ។|
    count |១១៥៩|
      block |តទាកាសសមំ ចិត្តំ អជ្ឈត្តំ សុសមាហិតំ|
      block |មា បាបចិត្តេ អាសាទិ អគ្គិខន្ធំវ បក្ខិមា។|
    count |១១៦០|
      block |បស្ស ចិត្តកតំ ពិម្ពំ អរុកាយំ សមុស្សិតំ|
      block |អាតុរំ ពហុសង្កប្បំ យស្ស នត្ថិ ធុវំ ឋិតិ។|
    count |១១៦១|
      block |បស្ស ចិត្តកតំ រូបំ មណិនា កុណ្ឌលេន ច|
      block |អដ្ឋិំ តចេន ឱនទ្ធំ សហ វត្ថេហិ សោភតិ។|
    count |១១៦២|
      block |អលត្តកកតា បាទា មុខំ ចុណ្ណកមក្ខិតំ|
      block |អលំ ពាលស្ស មោហាយ នោ ច បារគវេសិនោ។|
    count |១១៦៣|
      block |អដ្ឋបទកតា កេសា នេត្តា អញ្ជនមក្ខិតា|
      block |អលំ ពាលស្ស មោហាយ នោ ច បារគវេសិនោ។|
    count |១១៦៤|
      block |អញ្ជនីវ នវា ចិត្តា បូតិកាយោ អលង្កតោ|
      block |អលំ ពាលស្ស មោហាយ នោ ច បារគវេសិនោ។|
    count |១១៦៥|
      block |ឱទហិ មិគវោ បាសំ នាសទា វាគុរំ មិគោ|
      block |ភុត្វា និវាបំ គច្ឆាម កទ្ទន្តេ មិគពន្ធកេ។|
    count |១១៦៦|
      block |ឆិន្នោ បាសោ មិគវស្ស នាសទា វាគុរំ មិគោ|
      block |ភុត្វា និវាបំ គច្ឆាម សោចន្តេ មិគលុទ្ទកេ។|
    count |១១៦៧|
      block |តទាសិ យំ ភិំសនកំ តទាសិ លោមហំសនំ|
      block |អនេកាការសម្បន្នេ សារិបុត្តម្ហិ និព្ពុតេ។|
    count |១១៦៨|
      block |អនិច្ចា វត សង្ខារា ឧប្បាទវយ ធម្មិនោ។|
      block |ឧបជ្ជិត្វា និរុជ្ឈន្តិ តេសំ វូបសមោ សុខោ។|
    count |១១៦៩|
      block |សុខុមំ តេ បដិវិជ្ឈន្តិ វាលគ្គំ ឧសុនា យថា|
      block |យេ បញ្ចក្ខន្ធេ បស្សន្តិ បរតោ នោ ច អត្តតោ។|
    count |១១៧០|
      block |យេ ច បស្សន្តិ សង្ខារេ បរតោ នោ ច អត្តតោ|
      block |បច្ចព្យាធិំសុ និបុណំ វាលគ្គំ ឧសុនា យថា។|
    count |១១៧១|
      block |សត្តិយា វិយ ឱមដ្ឋោ ឌយ្ហមានោវ មត្ថកេ|
      block |កាមរាគប្បហានាយ សតោ ភិក្ខុ បរិព្ពជេ។|
    count |១១៧២|
      block |សត្តិយា វិយ ឱមដ្ឋោ ឌយ្ហមានោវ មត្ថកេ|
      block |ភវរាគប្បហានាយ សតោ ភិក្ខុ បរិព្ពជេ។|
    count |១១៧៣|
      block |ចោទិតោ ភាវិតត្តេន សរីរន្តិមធារិនា|
      block |មិគារមាតុបាសាទំ បាទង្គុដ្ឋេន កម្បយិំ។|
    count |១១៧៤|
      block |នយិទំ សិថិលមារព្ភ នយិទំ អប្បេន ថាមសា|
      block |និព្ពានមធិគន្តព្ពំ សព្ពគន្ថ-បមោចនំ។|
    count |១១៧៥|
      block |អយញ្ច ទហរោ ភិក្ខុ អយមុត្តមបោរិសោ|
      block |ធារេតិ អន្តិមំ ទេហំ ជេត្វា មារំ សវាហិនិំ។|
    count |១១៧៦|
      block |វិវរមនុបភន្តិ វិជ្ជុតា វេភារស្ស ច បណ្ឌវស្ស ច|
      block |នគវិវរគតោ ឈាយតិ បុត្តោ អប្បដិមស្ស តាទិនោ។|
    count |១១៧៧|
      block |ឧបសន្តោ ឧបរតោ បន្តសេនាសនោ មុនិ|
      block |ទាយាទោ ពុទ្ធសេដ្ឋស្ស ព្រហ្មុនា អភិវន្ទិតោ។|
    count |១១៧៨|
      block |ឧបសន្តំ ឧបរតំ បន្តសេនាសនំ មុនិំ|
      block |ទាយាទំ ពុទ្ធសេដ្ឋស្ស វន្ទ ព្រាហ្មណ កស្សបំ។|
    count |១១៧៩|
      block |យោ ច ជាតិសតំ គច្ឆេ សព្ពា ព្រាហ្មណជាតិយោ|
      block |សោត្តិយោ វេទសម្បន្នោ មនុស្សេសុ បុនប្បុនំ។|
    count |១១៨០|
      block |អជ្ឈាយកោបិ ចេ អស្ស តិណ្ណំ វេទាន បារគូ|
      block |ឯតស្ស វន្ទនាយេតំ កលំ នាគ្ឃតិ សោឡសិំ។|
    count |១១៨១|
      block |យោ សោ អដ្ឋ វិមោក្ខានិ បុរេភត្តំ អផស្សយិ|
      block |អនុលោមំ បដិលោមំ តតោ បិណ្ឌាយ គច្ឆតិ។|
    count |១១៨២|
      block |តាទិសំ ភិក្ខុំ មាសាទិ មាត្តានំ ខណិ ព្រាហ្មណ|
      block |អភិប្បសាទេហិ មនំ អរហន្តម្ហិ តាទិនេ|
      block |ខិប្បំ បញ្ជលិកោ វន្ទ មា តេ វិជដិ មត្ថកំ។|
    count |១១៨៣|
      block |នេសោ បស្សតិ សទ្ធម្មំ សំសារេន បុរក្ខតោ|
      block |អធោគមំ ជិម្ហបថំ កុម្មគ្គមនុធាវតិ។|
    count |១១៨៤|
      block |កិមីវ មីឡ្ហសល្លិត្តោ សង្ខារេ អធិមុច្ឆិតោ|
      block |បគាឡ្ហោ លាភសក្ការេ តុច្ឆោ គច្ឆតិ បោដ្ឋិលោ។|
    count |១១៨៥|
      block |ឥមញ្ច បស្ស អាយន្តំ សារិបុត្តំ សុទស្សនំ|
      block |វិមុត្តំ ឧភតោភាគេ អជ្ឈត្តំ សុសមាហិតំ។|
    count |១១៨៦|
      block |វិសល្លំ ខីណសំយោគំ តេវិជ្ជំ មច្ចុហាយិនំ|
      block |ទក្ខិណេយ្យំ មនុស្សានំ បុញ្ញក្ខេត្តំ អនុត្តរំ។|
    count |១១៨៧|
      block |ឯតេ សម្ពហុលា ទេវា ឥទ្ធិមន្តោ យសស្សិនោ|
      block |ទស ទេវសហស្សានិ សព្ពេ ព្រហ្មបុរោហិតា|
      block |មោគ្គល្លានំ នមស្សន្តា តិដ្ឋន្តិ បញ្ជលីកតា។|
    count |១១៨៨|
      block |នមោ តេ បុរិសាជញ្ញ នមោ តេ បុរិសុត្តម|
      block |យស្ស តេ អាសវា ខីណា ទក្ខិណេយ្យោសិ មារិស។|
    count |១១៨៩|
      block |បូជិតោ នរទេវេន ឧប្បន្នោ មរណាភិភូ|
      block |បុណ្ឌរីកំវ តោយេន សង្ខារេនុបលិប្បតិ។|
    count |១១៩០|
      block |យស្ស មុហុត្តេន សហស្សធា លោកោ សំវិទិតោ សព្រហ្មកប្បោ វសិ|
      block |ឥទ្ធិគុណេ ចុតុបបាតេ កាលេ បស្សតិ ទេវតា ស ភិក្ខុ។|
    count |១១៩១|
      block |សារិបុត្តោវ បញ្ញាយ សីលេន ឧបសមេន ច|
      block |យោបិ បារង្គតោ ភិក្ខុ ឯតាវបរមោ សិយា។|
    count |១១៩២|
      block |កោដិសតសហស្សស្ស អត្តភាវំ ខណេន និម្មិនេ|
      block |អហំ វិកុព្ពនាសុ កុសលោ វសីភូតោម្ហិ ឥទ្ធិយា។|
    count |១១៩៣|
      block |សមាធិវិជ្ជាវសិបារមីគតោ មោគ្គល្លានគោត្តោ អសិតស្ស សាសនេ|
      block |ធីរោ សមុច្ឆិន្ទិ សមាហិតិន្ទ្រិយោ នាគោ យថា បូតិលតំវ ពន្ធនំ។|
    count |១១៩៤|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ ភវនេត្តិ សមូហតា។|
    count |១១៩៥|
      block |យស្ស ចត្ថាយ បព្ពជិតោ អគារស្មានគារិយំ|
      block |សោ មេ អត្ថោ អនុប្បត្តោ សព្ពសំយោជនក្ខយោ។|
    count |១១៩៦|
      block |កីទិសោ និរយោ អាសិ យត្ថ ទុស្សី អបច្ចថ|
      block |វិធុរំ សាវកមាសជ្ជ កកុសន្ធញ្ច ព្រាហ្មណំ។|
    count |១១៩៧|
      block |សតំ អាសិ អយោសង្កូ សព្ពេ បច្ចត្តវេទនា|
      block |ឦទិសោ និរយោ អាសិ យត្ថ ទុស្សី អបច្ចថ|
      block |វិធុរំ សាវកមាសជ្ជ កកុសន្ធញ្ច ព្រាហ្មណំ។|
    count |១១៩៨|
      block |យោ ឯតមភិជានាតិ ភិក្ខុ ពុទ្ធស្ស សាវកោ|
      block |តាទិសំ ភិក្ខុមាសជ្ជ កណ្ហ ទុក្ខំ និគច្ឆសិ។|
    count |១១៩៩|
      block |មជ្ឈេសរស្មិំ តិដ្ឋន្តិ វិមានា កប្បឋាយិនោ|
      block |វេឡុរិយវណ្ណា រុចិរា អច្ចិមន្តោ បភស្សរា|
      block |អច្ឆរា តត្ថ នច្ចន្តិ បុថុ នានត្តវណ្ណិយោ។|
    count |១២០០|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២០១|
      block |យោ វេ ពុទ្ធេន ចោទិតោ ភិក្ខុសង្ឃស្ស បេក្ខតោ|
      block |មិគារមាតុបាសាទំ បាទង្គុដ្ឋេន កម្បយិ។|
    count |១២០២|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២០៣|
      block |យោ វេជយន្តបាសាទំ បាទង្គុដ្ឋេន កម្បយិ|
      block |ឥទ្ធិពលេនុបត្ថទ្ធោ សំវេជេសិ ច ទេវតា។|
    count |១២០៤|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២០៤|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២០៥|
      block |យោ វេជយន្តបាសាទេ សក្កំ សោ បរិបុច្ឆតិ|
      block |អបិ អាវុសោ ជានាសិ តណ្ហក្ខយវិមុត្តិយោ|
      block |តស្ស សក្កោ វិយាកាសិ បញ្ហំ បុដ្ឋោ យថាតថំ។|
    count |១២០៦|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២០៧|
      block |យោ ព្រហ្មានំ បរិបុច្ឆតិ សុធម្មាយំ ឋិតោ សភំ|
      block |អជ្ជាបិ ត្យាវុសោ សា ទិដ្ឋិ យា តេ ទិដ្ឋិ បុរេ អហុ|
      block |បស្សសិ វីតិវត្តន្តំ ព្រហ្មលោកេ បភស្សរំ។|
    count |១២០៨|
      block |តស្ស ព្រហ្មា វិយាកាសិ បញ្ហំ បុដ្ឋោ យថាតថំ|
      block |ន មេ មារិស សា ទិដ្ឋិ យា មេ ទិដ្ឋិ បុរេ អហុ។|
    count |១២០៩|
      block |បស្សាមិ វីតិវត្តន្តំ ព្រហ្មលោកេ បភស្សរំ|
      block |សោហំ អជ្ជ កថំ វជ្ជំ អហំ និច្ចោម្ហិ សស្សតោ។|
    count |១២១០|
      block |យោ ឯតមភិជានាតិ…បេ។… កណ្ហ ទុក្ខំ និគច្ឆសិ។|
    count |១២១១|
      block |យោ មហានេរុនោ កូដំ វិមោក្ខេន អផស្សយិ|
      block |វនំ បុព្ពវិទេហានំ យេ ច ភូមិសយា នរា។|
    count |១២១២|
      block |យោ ឯតមភិជានាតិ ភិក្ខុ ពុទ្ធស្ស សាវកោ|
      block |តាទិសំ ភិក្ខុមាសជ្ជ កណ្ហ ទុក្ខំ និគច្ឆសិ។|
    count |១២១៣|
      block |ន វេ អគ្គិ ចេតយតិ អហំ ពាលំ ឌហាមីតិ|
      block |ពាលោវ ជលិតំ អគ្គិំ អាសជ្ជ នំ បឌយ្ហតិ។|
    count |១២១៤|
      block |ឯវមេវ តុវំ មារ អាសជ្ជ នំ តថាគតំ|
      block |សយំ ឌហិស្សសិ អត្តានំ ពាលោ អគ្គិំវ សម្ផុសំ។|
    count |១២១៥|
      block |អបុញ្ញំ បសវី មារោ អាសជ្ជ នំ តថាគតំ|
      block |កិំ នុ មញ្ញសិ បាបិម ន មេ បាបំ វិបច្ចតិ។|
    count |១២១៦|
      block |ករតោ តេ ចីយតេ បាបំ ចិររត្តាយ អន្តក|
      block |មារ និព្ពិន្ទ ពុទ្ធម្ហា អាសំ មាកាសិ ភិក្ខុសុ។|
    count |១២១៧|
      block |ឥតិ មារំ អតជ្ជេសិ ភិក្ខុ ភេសកឡាវនេ|
      block |តតោ សោ ទុម្មនោ យក្ខោ តត្ថេវន្តរធាយថាតិ។|
      block |សដ្ឋិកម្ហិ និបាតម្ហិ មោគ្គល្លានោ មហិទ្ធិកោ|
      block |ឯកោវ ថេរគាថាយោ អដ្ឋសដ្ឋិ ភវន្តិ តាតិ។|
    block |ឥត្ថំ សុទំ អាយស្មា មហាមោគ្គល្លានោ ថេរោ គាថាយោ អភាសិត្ថាតិ។|
    stand |សដ្ឋិនិបាតោ និដ្ឋិតោ។|
    block |តត្រុទ្ទានំ|
