block |៨។ អដ្ឋកនិបាតោ|
  block |១។ មហាកច្ចាយនត្ថេរគាថា|
    count |៤៩៤|
      block |កម្មំ ពហុកំ ន ការយេ បរិវជ្ជេយ្យ ជនំ ន ឧយ្យមេ|
      block |សោ ឧស្សុក្កោ រសានុគិទ្ធោ អត្ថំ រិញ្ចតិ យោ សុខាធិវាហោ។|
    count |៤៩៥|
      block |បង្កោតិ ហិ នំ អវេទយុំ យាយំ វន្ទនបូជនា កុលេសុ|
      block |សុខុមំ សល្លំ ទុរុព្ពហំ សក្ការោ កាបុរិសេន ទុជ្ជហោ។|
    count |៤៩៦|
      block |ន បរស្សុបនិធាយ កម្មំ មច្ចស្ស បាបកំ|
      block |អត្តនា តំ ន សេវេយ្យ កម្មពន្ធូហិ មាតិយា។|
    count |៤៩៧|
      block |ន បរេ វចនា ចោរោ ន បរេ វចនា មុនិ|
      block |អត្តា ច នំ យថាវេទិ ទេវាបិ នំ តថា វិទូ។|
    count |៤៩៨|
      block |បរេ ច ន វិជានន្តិ មយមេត្ថ យមាមសេ|
      block |យេ ច តត្ថ វិជានន្តិ តតោ សម្មន្តិ មេធគា។|
    count |៤៩៩|
      block |ជីវតេ វាបិ សប្បញ្ញោ អបិ វិត្តបរិក្ខយោ|
      block |បញ្ញាយ ច អលាភេន វិត្តវាបិ ន ជីវតិ។|
    count |៥០០|
      block |សព្ពំ សុណាតិ សោតេន សព្ពំ បស្សតិ ចក្ខុនា|
      block |ន ច ទិដ្ឋំ សុតំ ធីរោ សព្ពំ ឧជ្ឈិតុមរហតិ។|
    count |៥០១|
      block |ចក្ខុមាស្ស យថា អន្ធោ សោតវា ពធិរោ យថា|
      block |បញ្ញវាស្ស យថា មូគោ ពលវា ទុព្ពលោរិវ|
      block |អថ អត្ថេ សមុប្បន្នេ សយេថ មតសាយិកន្តិ។|
    stand |… មហាកច្ចាយនោ ថេរោ…។|
  block |២។ សិរិមិត្តត្ថេរគាថា|
    count |៥០២|
      block |អក្កោធនោនុបនាហី អមាយោ រិត្តបេសុណោ|
      block |ស វេ តាទិសកោ ភិក្ខុ ឯវំ បេច្ច ន សោចតិ។|
    count |៥០៣|
      block |អក្កោធនោនុបនាហី អមាយោ រិត្តបេសុណោ|
      block |គុត្តទ្វារោ សទា ភិក្ខុ ឯវំ បេច្ច ន សោចតិ។|
    count |៥០៤|
      block |អក្កោធនោនុបនាហី អមាយោ រិត្តបេសុណោ|
      block |កល្យាណសីលោ សោ ភិក្ខុ ឯវំ បេច្ច ន សោចតិ។|
    count |៥០៥|
      block |អក្កោធនោនុបនាហី អមាយោ រិត្តបេសុណោ|
      block |កល្យាណមិត្តោ សោ ភិក្ខុ ឯវំ បេច្ច ន សោចតិ។|
    count |៥០៦|
      block |អក្កោធនោនុបនាហី អមាយោ រិត្តបេសុណោ|
      block |កល្យាណបញ្ញោ សោ ភិក្ខុ ឯវំ បេច្ច ន សោចតិ។|
    count |៥០៧|
      block |យស្ស សទ្ធា តថាគតេ អចលា សុប្បតិដ្ឋិតា|
      block |សីលញ្ច យស្ស កល្យាណំ អរិយកន្តំ បសំសិតំ។|
    count |៥០៨|
      block |សង្ឃេ បសាទោ យស្សត្ថិ ឧជុភូតញ្ច ទស្សនំ|
      block |អទលិទ្ទោតិ តំ អាហុ អមោឃំ តស្ស ជីវិតំ។|
    count |៥០៩|
      block |តស្មា សទ្ធញ្ច សីលញ្ច បសាទំ ធម្មទស្សនំ|
      block |អនុយុញ្ជេថ មេធាវី សរំ ពុទ្ធាន សាសនន្តិ។|
    stand |… សិរិមិត្តោ ថេរោ…។|
  block |៣។ មហាបន្ថកត្ថេរគាថា|
    count |៥១០|
      block |យទា បឋមមទ្ទក្ខិំ សត្ថារមកុតោភយំ|
      block |តតោ មេ អហុ សំវេគោ បស្សិត្វា បុរិសុត្តមំ។|
    count |៥១១|
      block |សិរិំ ហត្ថេហិ បាទេហិ យោ បណាមេយ្យ អាគតំ|
      block |ឯតាទិសំ សោ សត្ថារំ អារាធេត្វា វិរាធយេ។|
    count |៥១២|
      block |តទាហំ បុត្តទារញ្ច ធនធញ្ញញ្ច ឆឌ្ឌយិំ|
      block |កេសមស្សូនិ ឆេទេត្វា បព្ពជិំ អនគារិយំ។|
    count |៥១៣|
      block |សិក្ខាសាជីវសម្បន្នោ ឥន្ទ្រិយេសុ សុសំវុតោ|
      block |នមស្សមានោ សម្ពុទ្ធំ វិហាសិំ អបរាជិតោ។|
    count |៥១៤|
      block |តតោ មេ បណិធី អាសិ ចេតសោ អភិបត្ថិតោ|
      block |ន និសីទេ មុហុត្តម្បិ តណ្ហាសល្លេ អនូហតេ។|
    count |៥១៥|
      block |តស្ស មេវំ វិហរតោ បស្ស វីរិយបរក្កមំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៥១៦|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |អរហា ទក្ខិណេយ្យោម្ហិ វិប្បមុត្តោ និរូបធិ។|
    count |៥១៧|
      block |តតោ រត្យា វិវសានេ សូរិយស្សុគ្គមនំ បតិ|
      block |សព្ពំ តណ្ហំ វិសោសេត្វា បល្លង្កេន ឧបាវិសិន្តិ។|
      block |មហាកច្ចាយនោ ថេរោ សិរិមិត្តោ មហាបន្ថកោ|
      block |ឯតេ អដ្ឋនិបាតម្ហិ គាថាយោ ចតុវីសតីតិ។|
    stand |… មហាបន្ថកោ ថេរោ…។|
    stand |អដ្ឋកនិបាតោ និដ្ឋិតោ។|
    block |តត្រុទ្ទានំ|
