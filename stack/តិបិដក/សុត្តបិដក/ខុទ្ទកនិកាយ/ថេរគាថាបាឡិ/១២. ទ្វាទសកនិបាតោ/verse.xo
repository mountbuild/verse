block |១២។ ទ្វាទសកនិបាតោ|
  block |១។ សីលវត្ថេរគាថា|
    count |៦០៨|
      block |សីលមេវិធ សិក្ខេថ អស្មិំ លោកេ សុសិក្ខិតំ|
      block |សីលំ ហិ សព្ពសម្បត្តិំ ឧបនាមេតិ សេវិតំ។|
    count |៦០៩|
      block |សីលំ រក្ខេយ្យ មេធាវី បត្ថយានោ តយោ សុខេ|
      block |បសំសំ វិត្តិលាភញ្ច បេច្ច សគ្គេ បមោទនំ។|
    count |៦១០|
      block |សីលវា ហិ ពហូ មិត្តេ សញ្ញមេនាធិគច្ឆតិ|
      block |ទុស្សីលោ បន មិត្តេហិ ធំសតេ បាបមាចរំ។|
    count |៦១១|
      block |អវណ្ណញ្ច អកិត្តិញ្ច ទុស្សីលោ លភតេ នរោ|
      block |វណ្ណំ កិត្តិំ បសំសញ្ច សទា លភតិ សីលវា។|
    count |៦១២|
      block |អាទិ សីលំ បតិដ្ឋា ច កល្យាណានញ្ច មាតុកំ|
      block |បមុខំ សព្ពធម្មានំ តស្មា សីលំ វិសោធយេ។|
    count |៦១៣|
      block |វេលា ច សំវរំ សីលំ ចិត្តស្ស អភិហាសនំ|
      block |តិត្ថញ្ច សព្ពពុទ្ធានំ តស្មា សីលំ វិសោធយេ។|
    count |៦១៤|
      block |សីលំ ពលំ អប្បដិមំ សីលំ អាវុធមុត្តមំ|
      block |សីលមាភរណំ សេដ្ឋំ សីលំ កវចមព្ភុតំ។|
    count |៦១៥|
      block |សីលំ សេតុ មហេសក្ខោ សីលំ គន្ធោ អនុត្តរោ|
      block |សីលំ វិលេបនំ សេដ្ឋំ យេន វាតិ ទិសោទិសំ។|
    count |៦១៦|
      block |សីលំ សម្ពលមេវគ្គំ សីលំ បាថេយ្យមុត្តមំ|
      block |សីលំ សេដ្ឋោ អតិវាហោ យេន យាតិ ទិសោទិសំ។|
    count |៦១៧|
      block |ឥធេវ និន្ទំ លភតិ បេច្ចាបាយេ ច ទុម្មនោ|
      block |សព្ពត្ថ ទុម្មនោ ពាលោ សីលេសុ អសមាហិតោ។|
    count |៦១៨|
      block |ឥធេវ កិត្តិំ លភតិ បេច្ច សគ្គេ ច សុម្មនោ|
      block |សព្ពត្ថ សុមនោ ធីរោ សីលេសុ សុសមាហិតោ។|
    count |៦១៩|
      block |សីលមេវ ឥធ អគ្គំ បញ្ញវា បន ឧត្តមោ|
      block |មនុស្សេសុ ច ទេវេសុ សីលបញ្ញាណតោ ជយន្តិ។|
    stand |… សីលវោ ថេរោ…។|
  block |២។ សុនីតត្ថេរគាថា|
    count |៦២០|
      block |នីចេ កុលម្ហិ ជាតោហំ ទលិទ្ទោ អប្បភោជនោ|
      block |ហីនកម្មំ មមំ អាសិ អហោសិំ បុប្ផឆឌ្ឌកោ។|
    count |៦២១|
      block |ជិគុច្ឆិតោ មនុស្សានំ បរិភូតោ ច វម្ភិតោ|
      block |នីចំ មនំ ករិត្វាន វន្ទិស្សំ ពហុកំ ជនំ។|
    count |៦២២|
      block |អថទ្ទសាសិំ សម្ពុទ្ធំ ភិក្ខុសង្ឃបុរក្ខតំ|
      block |បវិសន្តំ មហាវីរំ មគធានំ បុរុត្តមំ។|
    count |៦២៣|
      block |និក្ខិបិត្វាន ព្យាភង្គិំ វន្ទិតុំ ឧបសង្កមិំ|
      block |មមេវ អនុកម្បាយ អដ្ឋាសិ បុរិសុត្តមោ។|
    count |៦២៤|
      block |វន្ទិត្វា សត្ថុនោ បាទេ ឯកមន្តំ ឋិតោ តទា|
      block |បព្ពជ្ជំ អហមាយាចិំ សព្ពសត្តានមុត្តមំ។|
    count |៦២៥|
      block |តតោ ការុណិកោ សត្ថា សព្ពលោកានុកម្បកោ|
      block |ឯហិ ភិក្ខូតិ មំ អាហ សា មេ អាសូបសម្បទា។|
    count |៦២៦|
      block |សោហំ ឯកោ អរញ្ញស្មិំ វិហរន្តោ អតន្ទិតោ|
      block |អកាសិំ សត្ថុវចនំ យថា មំ ឱវទី ជិនោ។|
    count |៦២៧|
      block |រត្តិយា បឋមំ យាមំ បុព្ពជាតិមនុស្សរិំ|
      block |រត្តិយា មជ្ឈិមំ យាមំ ទិព្ពចក្ខុំ វិសោធយិំ|
      block |រត្តិយា បច្ឆិមេ យាមេ តមោខន្ធំ បទាលយិំ។|
    count |៦២៨|
      block |តតោ រត្យា វិវសានេ សូរិយស្សុគ្គមនំ បតិ|
      block |ឥន្ទោ ព្រហ្មា ច អាគន្ត្វា មំ នមស្សិំសុ បញ្ជលី។|
    count |៦២៩|
      block |នមោ តេ បុរិសាជញ្ញ នមោ តេ បុរិសុត្តម|
      block |យស្ស តេ អាសវា ខីណា ទក្ខិណេយ្យោសិ មារិស។|
    count |៦៣០|
      block |តតោ ទិស្វាន មំ សត្ថា ទេវសង្ឃបុរក្ខតំ|
      block |សិតំ បាតុករិត្វាន ឥមមត្ថំ អភាសថ។|
    count |៦៣១|
      block |តបេន ព្រហ្មចរិយេន សំយមេន ទមេន ច|
      block |ឯតេន ព្រាហ្មណោ ហោតិ ឯតំ ព្រាហ្មណមុត្តមន្តិ។|
      block |សីលវា ច សុនីតោ ច ថេរា ទ្វេ តេ មហិទ្ធិកា|
      block |ទ្វាទសម្ហិ និបាតម្ហិ គាថាយោ ចតុវីសតីតិ។|
    stand |… សុនីតោ ថេរោ…។|
    stand |ទ្វាទសកនិបាតោ និដ្ឋិតោ។|
    block |តត្រុទ្ទានំ|
