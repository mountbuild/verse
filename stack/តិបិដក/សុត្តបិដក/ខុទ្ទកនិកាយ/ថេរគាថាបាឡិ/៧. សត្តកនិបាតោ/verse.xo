block |៧។ សត្តកនិបាតោ|
  block |១។ សុន្ទរសមុទ្ទត្ថេរគាថា|
    count |៤៥៩|
      block |អលង្កតា សុវសនា មាលធារី វិភូសិតា|
      block |អលត្តកកតាបាទា បាទុការុយ្ហ វេសិកា។|
    count |៤៦០|
      block |បាទុកា ឱរុហិត្វាន បុរតោ បញ្ជលីកតា|
      block |សា មំ សណ្ហេន មុទុនា ម្ហិតបុព្ពំ អភាសថ។|
    count |៤៦១|
      block |យុវាសិ ត្វំ បព្ពជិតោ តិដ្ឋាហិ មម សាសនេ|
      block |ភុញ្ជ មានុសកេ កាមេ អហំ វិត្តំ ទទាមិ តេ|
      block |សច្ចំ តេ បដិជានាមិ អគ្គិំ វា តេ ហរាមហំ។|
    count |៤៦២|
      block |យទា ជិណ្ណា ភវិស្សាម ឧភោ ទណ្ឌបរាយនា|
      block |ឧភោបិ បព្ពជិស្សាម ឧភយត្ថ កដគ្គហោ។|
    count |៤៦៣|
      block |តញ្ច ទិស្វាន យាចន្តិំ វេសិកំ បញ្ជលីកតំ|
      block |អលង្កតំ សុវសនំ មច្ចុបាសំវ ឱឌ្ឌិតំ។|
    count |៤៦៤|
      block |តតោ មេ មនសីការោ…បេ។… និព្ពិទា សមតិដ្ឋថ។|
    count |៤៦៥|
      block |តតោ ចិត្តំ វិមុច្ចិ មេ…បេ។… កតំ ពុទ្ធស្ស សាសនន្តិ។|
    stand |… សុន្ទរសមុទ្ទោ ថេរោ…។|
  block |២។ លកុណ្ឌកភទ្ទិយត្ថេរគាថា|
    count |៤៦៦|
      block |បរេ អម្ពាដការាមេ វនសណ្ឌម្ហិ ភទ្ទិយោ|
      block |សមូលំ តណ្ហមព្ពុយ្ហ តត្ថ ភទ្ទោវ ឈាយតិ។|
    count |៤៦៧|
      block |រមន្តេកេ មុទិង្គេហិ វីណាហិ បណវេហិ ច|
      block |អហញ្ច រុក្ខមូលស្មិំ រតោ ពុទ្ធស្ស សាសនេ។|
    count |៤៦៨|
      block |ពុទ្ធោ ចេ មេ វរំ ទជ្ជា សោ ច លព្ភេថ មេ វរោ|
      block |គណ្ហេហំ សព្ពលោកស្ស និច្ចំ កាយគតំ សតិំ។|
    count |៤៦៩|
      block |យេ មំ រូបេន បាមិំសុ យេ ច ឃោសេន អន្វគូ|
      block |ឆន្ទរាគវសូបេតា ន មំ ជានន្តិ តេ ជនា។|
    count |៤៧០|
      block |អជ្ឈត្តញ្ច ន ជានាតិ ពហិទ្ធា ច ន បស្សតិ|
      block |សមន្តាវរណោ ពាលោ ស វេ ឃោសេន វុយ្ហតិ។|
    count |៤៧១|
      block |អជ្ឈត្តញ្ច ន ជានាតិ ពហិទ្ធា ច វិបស្សតិ|
      block |ពហិទ្ធា ផលទស្សាវី សោបិ ឃោសេន វុយ្ហតិ។|
    count |៤៧២|
      block |អជ្ឈត្តញ្ច បជានាតិ ពហិទ្ធា ច វិបស្សតិ|
      block |អនាវរណទស្សាវី ន សោ ឃោសេន វុយ្ហតីតិ។|
    stand |… លកុណ្ឌកភទ្ទិយោ ថេរោ…។|
  block |៣។ ភទ្ទត្ថេរគាថា|
    count |៤៧៣|
      block |ឯកបុត្តោ អហំ អាសិំ បិយោ មាតុ បិយោ បិតុ|
      block |ពហូហិ វតចរិយាហិ លទ្ធោ អាយាចនាហិ ច។|
    count |៤៧៤|
      block |តេ ច មំ អនុកម្បាយ អត្ថកាមា ហិតេសិនោ|
      block |ឧភោ បិតា ច មាតា ច ពុទ្ធស្ស ឧបនាមយុំ។|
    count |៤៧៥|
      block |កិច្ឆា លទ្ធោ អយំ បុត្តោ សុខុមាលោ សុខេធិតោ|
      block |ឥមំ ទទាម តេ នាថ ជិនស្ស បរិចារកំ។|
    count |៤៧៦|
      block |សត្ថា ច មំ បដិគ្គយ្ហ អានន្ទំ ឯតទព្រវិ|
      block |បព្ពាជេហិ ឥមំ ខិប្បំ ហេស្សត្យាជានិយោ អយំ។|
    count |៤៧៧|
      block |បព្ពាជេត្វាន មំ សត្ថា វិហារំ បាវិសី ជិនោ|
      block |អនោគ្គតស្មិំ សូរិយស្មិំ តតោ ចិត្តំ វិមុច្ចិ មេ។|
    count |៤៧៨|
      block |តតោ សត្ថា និរាកត្វា បដិសល្លានវុដ្ឋិតោ|
      block |ឯហិ ភទ្ទាតិ មំ អាហ សា មេ អាសូបសម្បទា។|
    count |៤៧៩|
      block |ជាតិយា សត្តវស្សេន លទ្ធា មេ ឧបសម្បទា|
      block |តិស្សោ វិជ្ជា អនុប្បត្តា អហោ ធម្មសុធម្មតាតិ។|
    stand |… ភទ្ទោ ថេរោ…។|
  block |៤។ សោបាកត្ថេរគាថា|
    count |៤៨០|
      block |ទិស្វា បាសាទឆាយាយំ ចង្កមន្តំ នរុត្តមំ|
      block |តត្ថ នំ ឧបសង្កម្ម វន្ទិស្សំ បុរិសុត្តមំ។|
    count |៤៨១|
      block |ឯកំសំ ចីវរំ កត្វា សំហរិត្វាន បាណយោ|
      block |អនុចង្កមិស្សំ វិរជំ សព្ពសត្តានមុត្តមំ។|
    count |៤៨២|
      block |តតោ បញ្ហេ អបុច្ឆិ មំ បញ្ហានំ កោវិទោ វិទូ|
      block |អច្ឆម្ភី ច អភីតោ ច ព្យាកាសិំ សត្ថុនោ អហំ។|
    count |៤៨៣|
      block |វិស្សជ្ជិតេសុ បញ្ហេសុ អនុមោទិ តថាគតោ|
      block |ភិក្ខុសង្ឃំ វិលោកេត្វា ឥមមត្ថំ អភាសថ។|
    count |៤៨៤|
      block |លាភា អង្គានំ មគធានំ យេសាយំ បរិភុញ្ជតិ|
      block |ចីវរំ បិណ្ឌបាតញ្ច បច្ចយំ សយនាសនំ|
      block |បច្ចុដ្ឋានញ្ច សាមីចិំ តេសំ លាភាតិ ចាព្រវិ។|
    count |៤៨៥|
      block |អជ្ជតគ្គេ មំ សោបាក ទស្សនាយោបសង្កម|
      block |ឯសា ចេវ តេ សោបាក ភវតុ ឧបសម្បទា។|
    count |៤៨៦|
      block |ជាតិយា សត្តវស្សោហំ លទ្ធាន ឧបសម្បទំ|
      block |ធារេមិ អន្តិមំ ទេហំ អហោ ធម្មសុធម្មតាតិ។|
    stand |… សោបាកោ ថេរោ…។|
  block |៥។ សរភង្គត្ថេរគាថា|
    count |៤៨៧|
      block |សរេ ហត្ថេហិ ភញ្ជិត្វា កត្វាន កុដិមច្ឆិសំ|
      block |តេន មេ សរភង្គោតិ នាមំ សម្មុតិយា អហុ។|
    count |៤៨៨|
      block |ន មយ្ហំ កប្បតេ អជ្ជ សរេ ហត្ថេហិ ភញ្ជិតុំ|
      block |សិក្ខាបទា នោ បញ្ញត្តា គោតមេន យសស្សិនា។|
    count |៤៨៩|
      block |សកលំ សមត្តំ រោគំ សរភង្គោ នាទ្ទសំ បុព្ពេ|
      block |សោយំ រោគោ ទិដ្ឋោ វចនករេនាតិទេវស្ស។|
    count |៤៩០|
      block |យេនេវ មគ្គេន គតោ វិបស្សី យេនេវ មគ្គេន សិខី ច វេស្សភូ|
      block |កកុសន្ធកោណាគមនោ ច កស្សបោ តេនញ្ជសេន អគមាសិ គោតមោ។|
    count |៤៩១|
      block |វីតតណ្ហា អនាទានា សត្ត ពុទ្ធា ខយោគធា|
      block |យេហាយំ ទេសិតោ ធម្មោ ធម្មភូតេហិ តាទិភិ។|
    count |៤៩២|
      block |ចត្តារិ អរិយសច្ចានិ អនុកម្បាយ បាណិនំ|
      block |ទុក្ខំ សមុទយោ មគ្គោ និរោធោ ទុក្ខសង្ខយោ។|
    count |៤៩៣|
      block |យស្មិំ និវត្តតេ ទុក្ខំ សំសារស្មិំ អនន្តកំ|
      block |ភេទា ឥមស្ស កាយស្ស ជីវិតស្ស ច សង្ខយា|
      block |អញ្ញោ បុនព្ភវោ នត្ថិ សុវិមុត្តោម្ហិ សព្ពធីតិ។|
      block |សុន្ទរសមុទ្ទោ ថេរោ ថេរោ លកុណ្ឌភទ្ទិយោ|
      block |ភទ្ទោ ថេរោ ច សោបាកោ សរភង្គោ មហាឥសិ|
      block |សត្តកេ បញ្ចកា ថេរា គាថាយោ បញ្ចតិំសតីតិ។|
    stand |… សរភង្គោ ថេរោ…។|
    stand |សត្តកនិបាតោ និដ្ឋិតោ។|
    block |តត្រុទ្ទានំ|
