block |១០។ ទសកនិបាតោ|
  block |១។ កាឡុទាយិត្ថេរគាថា|
    count |៥២៧|
      block |អង្គារិនោ ទានិ ទុមា ភទន្តេ ផលេសិនោ ឆទនំ វិប្បហាយ|
      block |តេ អច្ចិមន្តោវ បភាសយន្តិ សមយោ មហាវីរ ភាគី រសានំ។|
    count |៥២៨|
      block |ទុមានិ ផុល្លានិ មនោរមានិ សមន្តតោ សព្ពទិសា បវន្តិ|
      block |បត្តំ បហាយ ផលមាសសានា កាលោ ឥតោ បក្កមនាយ វីរ។|
    count |៥២៩|
      block |នេវាតិសីតំ ន បនាតិឧណ្ហំ សុខា ឧតុ អទ្ធនិយា ភទន្តេ|
      block |បស្សន្តុ តំ សាកិយា កោឡិយា ច បច្ឆាមុខំ រោហិនិយំ តរន្តំ។|
    count |៥៣០|
      block |អាសាយ កសតេ ខេត្តំ ពីជំ អាសាយ វប្បតិ|
      block |អាសាយ វាណិជា យន្តិ សមុទ្ទំ ធនហារកា|
      block |យាយ អាសាយ តិដ្ឋាមិ សា មេ អាសា សមិជ្ឈតុ។|
    count |៥៣១|
      block |បុនប្បុនំ ចេវ វបន្តិ ពីជំ បុនប្បុនំ វស្សតិ ទេវរាជា|
      block |បុនប្បុនំ ខេត្តំ កសន្តិ កស្សកា បុនប្បុនំ ធញ្ញមុបេតិ រដ្ឋំ។|
    count |៥៣២|
      block |បុនប្បុនំ យាចនកា ចរន្តិ បុនប្បុនំ ទានបតី ទទន្តិ|
      block |បុនប្បុនំ ទានបតី ទទិត្វា បុនប្បុនំ សគ្គមុបេន្តិ ឋានំ។|
    count |៥៣៣|
      block |វីរោ ហវេ សត្តយុគំ បុនេតិ យស្មិំ កុលេ ជាយតិ ភូរិបញ្ញោ|
      block |មញ្ញាមហំ សក្កតិ ទេវទេវោ តយា ហិ ជាតោ មុនិ សច្ចនាមោ។|
    count |៥៣៤|
      block |សុទ្ធោទនោ នាម បិតា មហេសិនោ ពុទ្ធស្ស មាតា បន មាយនាមា|
      block |យា ពោធិសត្តំ បរិហរិយ កុច្ឆិនា កាយស្ស ភេទា តិទិវម្ហិ មោទតិ។|
    count |៥៣៥|
      block |សា គោតមី កាលកតា ឥតោ ចុតា ទិព្ពេហិ កាមេហិ សមង្គិភូតា|
      block |សា មោទតិ កាមគុណេហិ បញ្ចហិ បរិវារិតា ទេវគណេហិ តេហិ។|
    count |៥៣៦|
      block |ពុទ្ធស្ស បុត្តោម្ហិ អសយ្ហសាហិនោ អង្គីរសស្សប្បដិមស្ស តាទិនោ|
      block |បិតុបិតា មយ្ហំ តុវំសិ សក្ក ធម្មេន មេ គោតម អយ្យកោសីតិ។|
    stand |… កាឡុទាយី ថេរោ…។|
  block |២។ ឯកវិហារិយត្ថេរគាថា|
    count |៥៣៧|
      block |បុរតោ បច្ឆតោ វាបិ អបរោ ចេ ន វិជ្ជតិ|
      block |អតីវ ផាសុ ភវតិ ឯកស្ស វសតោ វនេ។|
    count |៥៣៨|
      block |ហន្ទ ឯកោ គមិស្សាមិ អរញ្ញំ ពុទ្ធវណ្ណិតំ|
      block |ផាសុ ឯកវិហារិស្ស បហិតត្តស្ស ភិក្ខុនោ។|
    count |៥៣៩|
      block |យោគី-បីតិករំ រម្មំ មត្តកុញ្ជរសេវិតំ|
      block |ឯកោ អត្តវសី ខិប្បំ បវិសិស្សាមិ កាននំ។|
    count |៥៤០|
      block |សុបុប្ផិតេ សីតវនេ សីតលេ គិរិកន្ទរេ|
      block |គត្តានិ បរិសិញ្ចិត្វា ចង្កមិស្សាមិ ឯកកោ។|
    count |៥៤១|
      block |ឯកាកិយោ អទុតិយោ រមណីយេ មហាវនេ|
      block |កទាហំ វិហរិស្សាមិ កតកិច្ចោ អនាសវោ។|
    count |៥៤២|
      block |ឯវំ មេ កត្តុកាមស្ស អធិប្បាយោ សមិជ្ឈតុ|
      block |សាធិយិស្សាមហំយេវ នាញ្ញោ អញ្ញស្ស ការកោ។|
    count |៥៤៣|
      block |ឯស ពន្ធាមិ សន្នាហំ បវិសិស្សាមិ កាននំ|
      block |ន តតោ និក្ខមិស្សាមិ អប្បត្តោ អាសវក្ខយំ។|
    count |៥៤៤|
      block |មាលុតេ ឧបវាយន្តេ សីតេ សុរភិគន្ធិកេ|
      block |អវិជ្ជំ ទាលយិស្សាមិ និសិន្នោ នគមុទ្ធនិ។|
    count |៥៤៥|
      block |វនេ កុសុមសញ្ឆន្នេ បព្ភារេ នូន សីតលេ|
      block |វិមុត្តិសុខេន សុខិតោ រមិស្សាមិ គិរិព្ពជេ។|
    count |៥៤៦|
      block |សោហំ បរិបុណ្ណសង្កប្បោ ចន្ទោ បន្នរសោ យថា|
      block |សព្ពាសវបរិក្ខីណោ នត្ថិ ទានិ បុនព្ភវោតិ។|
    stand |… ឯកវិហារិយោ ថេរោ…។|
  block |៣។ មហាកប្បិនត្ថេរគាថា|
    count |៥៤៧|
      block |អនាគតំ យោ បដិកច្ច បស្សតិ ហិតញ្ច អត្ថំ អហិតញ្ច តំ ទ្វយំ|
      block |វិទ្ទេសិនោ តស្ស ហិតេសិនោ វា រន្ធំ ន បស្សន្តិ សមេក្ខមានា។|
    count |៥៤៨|
      block |អានាបានសតី យស្ស បរិបុណ្ណា សុភាវិតា|
      block |អនុបុព្ពំ បរិចិតា យថា ពុទ្ធេន ទេសិតា|
      block |សោមំ លោកំ បភាសេតិ អព្ភា មុត្តោវ ចន្ទិមា។|
    count |៥៤៩|
      block |ឱទាតំ វត មេ ចិត្តំ អប្បមាណំ សុភាវិតំ|
      block |និព្ពិទ្ធំ បគ្គហីតញ្ច សព្ពា ឱភាសតេ ទិសា។|
    count |៥៥០|
      block |ជីវតេ វាបិ សប្បញ្ញោ អបិ វិត្តបរិក្ខយោ|
      block |បញ្ញាយ ច អលាភេន វិត្តវាបិ ន ជីវតិ។|
    count |៥៥១|
      block |បញ្ញា សុតវិនិច្ឆិនី បញ្ញា កិត្តិសិលោកវទ្ធនី|
      block |បញ្ញាសហិតោ នរោ ឥធ អបិ ទុក្ខេសុ សុខានិ វិន្ទតិ។|
    count |៥៥២|
      block |នាយំ អជ្ជតនោ ធម្មោ នច្ឆេរោ នបិ អព្ភុតោ|
      block |យត្ថ ជាយេថ មីយេថ តត្ថ កិំ វិយ អព្ភុតំ។|
    count |៥៥៣|
      block |អនន្តរំ ហិ ជាតស្ស ជីវិតា មរណំ ធុវំ|
      block |ជាតា ជាតា មរន្តីធ ឯវំធម្មា ហិ បាណិនោ។|
    count |៥៥៤|
      block |ន ហេតទត្ថាយ មតស្ស ហោតិ យំ ជីវិតត្ថំ បរបោរិសានំ|
      block |មតម្ហិ រុណ្ណំ ន យសោ ន លោក្យំ ន វណ្ណិតំ សមណព្រាហ្មណេហិ។|
    count |៥៥៥|
      block |ចក្ខុំ សរីរំ ឧបហន្តិ តេន និហីយតិ វណ្ណពលំ មតី ច|
      block |អានន្ទិនោ តស្ស ទិសា ភវន្តិ ហិតេសិនោ នាស្ស សុខី ភវន្តិ។|
    count |៥៥៦|
      block |តស្មា ហិ ឥច្ឆេយ្យ កុលេ វសន្តេ មេធាវិនោ ចេវ ពហុស្សុតេ ច|
      block |យេសំ ហិ បញ្ញាវិភវេន កិច្ចំ តរន្តិ នាវាយ នទិំវ បុណ្ណន្តិ។|
    stand |… មហាកប្បិនោ ថេរោ…។|
  block |៤។ ចូឡបន្ថកត្ថេរគាថា|
    count |៥៥៧|
      block |ទន្ធា មយ្ហំ គតី អាសិ បរិភូតោ បុរេ អហំ|
      block |ភាតា ច មំ បណាមេសិ គច្ឆ ទានិ តុវំ ឃរំ។|
    count |៥៥៨|
      block |សោហំ បណាមិតោ សន្តោ សង្ឃារាមស្ស កោដ្ឋកេ|
      block |ទុម្មនោ តត្ថ អដ្ឋាសិំ សាសនស្មិំ អបេក្ខវា។|
    count |៥៥៩|
      block |ភគវា តត្ថ អាគច្ឆិ សីសំ មយ្ហំ បរាមសិ|
      block |ពាហាយ មំ គហេត្វាន សង្ឃារាមំ បវេសយិ។|
    count |៥៦០|
      block |អនុកម្បាយ មេ សត្ថា បាទាសិ បាទបុញ្ឆនិំ|
      block |ឯតំ សុទ្ធំ អធិដ្ឋេហិ ឯកមន្តំ ស្វធិដ្ឋិតំ។|
    count |៥៦១|
      block |តស្សាហំ វចនំ សុត្វា វិហាសិំ សាសនេ រតោ|
      block |សមាធិំ បដិបាទេសិំ ឧត្តមត្ថស្ស បត្តិយា។|
    count |៥៦២|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៥៦៣|
      block |សហស្សក្ខត្តុមត្តានំ និម្មិនិត្វាន បន្ថកោ|
      block |និសីទម្ពវនេ រម្មេ យាវ កាលប្បវេទនា។|
    count |៥៦៤|
      block |តតោ មេ សត្ថា បាហេសិ ទូតំ កាលប្បវេទកំ|
      block |បវេទិតម្ហិ កាលម្ហិ វេហាសាទុបសង្កមិំ។|
    count |៥៦៥|
      block |វន្ទិត្វា សត្ថុនោ បាទេ ឯកមន្តំ និសីទហំ|
      block |និសិន្នំ មំ វិទិត្វាន អថ សត្ថា បដិគ្គហិ។|
    count |៥៦៦|
      block |អាយាគោ សព្ពលោកស្ស អាហុតីនំ បដិគ្គហោ|
      block |បុញ្ញក្ខេត្តំ មនុស្សានំ បដិគណ្ហិត្ថ ទក្ខិណន្តិ។|
    stand |… ចូឡបន្ថកោ ថេរោ…។|
  block |៥។ កប្បត្ថេរគាថា|
    count |៥៦៧|
      block |នានាកុលមលសម្បុណ្ណោ មហាឧក្ការសម្ភវោ|
      block |ចន្ទនិកំវ បរិបក្កំ មហាគណ្ឌោ មហាវណោ។|
    count |៥៦៨|
      block |បុព្ពរុហិរសម្បុណ្ណោ គូថកូបេន គាឡ្ហិតោ|
      block |អាបោបគ្ឃរណោ កាយោ សទា សន្ទតិ បូតិកំ។|
    count |៥៦៩|
      block |សដ្ឋិកណ្ឌរសម្ពន្ធោ មំសលេបនលេបិតោ|
      block |ចម្មកញ្ចុកសន្នទ្ធោ បូតិកាយោ និរត្ថកោ។|
    count |៥៧០|
      block |អដ្ឋិសង្ឃាតឃដិតោ ន្ហារុសុត្តនិពន្ធនោ|
      block |នេកេសំ សំគតីភាវា កប្បេតិ ឥរិយាបថំ។|
    count |៥៧១|
      block |ធុវប្បយាតោ មរណាយ មច្ចុរាជស្ស សន្តិកេ|
      block |ឥធេវ ឆឌ្ឌយិត្វាន យេនកាមង្គមោ នរោ។|
    count |៥៧២|
      block |អវិជ្ជាយ និវុតោ កាយោ ចតុគន្ថេន គន្ថិតោ|
      block |ឱឃសំសីទនោ កាយោ អនុសយជាលមោត្ថតោ។|
    count |៥៧៣|
      block |បញ្ចនីវរណេ យុត្តោ វិតក្កេន សមប្បិតោ|
      block |តណ្ហាមូលេនានុគតោ មោហច្ឆាទនឆាទិតោ។|
    count |៥៧៤|
      block |ឯវាយំ វត្តតេ កាយោ កម្មយន្តេន យន្តិតោ|
      block |សម្បត្តិ ច វិបត្យន្តា នានាភាវោ វិបជ្ជតិ។|
    count |៥៧៥|
      block |យេមំ កាយំ មមាយន្តិ អន្ធពាលា បុថុជ្ជនា|
      block |វឌ្ឍេន្តិ កដសិំ ឃោរំ អាទិយន្តិ បុនព្ភវំ។|
    count |៥៧៦|
      block |យេមំ កាយំ វិវជ្ជេន្តិ គូថលិត្តំវ បន្នគំ|
      block |ភវមូលំ វមិត្វាន បរិនិព្ពិស្សន្តិនាសវាតិ។|
    stand |… កប្បោ ថេរោ…។|
  block |៦។ វង្គន្តបុត្តឧបសេនត្ថេរគាថា|
    count |៥៧៧|
      block |វិវិត្តំ អប្បនិគ្ឃោសំ វាឡមិគនិសេវិតំ|
      block |សេវេ សេនាសនំ ភិក្ខុ បដិសល្លានការណា។|
    count |៥៧៨|
      block |សង្ការបុញ្ជា អាហត្វា សុសានា រថិយាហិ ច|
      block |តតោ សង្ឃាដិកំ កត្វា លូខំ ធារេយ្យ ចីវរំ។|
    count |៥៧៩|
      block |នីចំ មនំ ករិត្វាន សបទានំ កុលា កុលំ|
      block |បិណ្ឌិកាយ ចរេ ភិក្ខុ គុត្តទ្វារោ សុសំវុតោ។|
    count |៥៨០|
      block |លូខេនបិ វា សន្តុស្សេ នាញ្ញំ បត្ថេ រសំ ពហុំ|
      block |រសេសុ អនុគិទ្ធស្ស ឈានេ ន រមតី មនោ។|
    count |៥៨១|
      block |អប្បិច្ឆោ ចេវ សន្តុដ្ឋោ បវិវិត្តោ វសេ មុនិ|
      block |អសំសដ្ឋោ គហដ្ឋេហិ អនាគារេហិ ចូភយំ។|
    count |៥៨២|
      block |យថា ជឡោ វ មូគោ វ អត្តានំ ទស្សយេ តថា|
      block |នាតិវេលំ សម្ភាសេយ្យ សង្ឃមជ្ឈម្ហិ បណ្ឌិតោ។|
    count |៥៨៣|
      block |ន សោ ឧបវទេ កញ្ចិ ឧបឃាតំ វិវជ្ជយេ|
      block |សំវុតោ បាតិមោក្ខស្មិំ មត្តញ្ញូ ចស្ស ភោជនេ។|
    count |៥៨៤|
      block |សុគ្គហីតនិមិត្តស្ស ចិត្តស្សុប្បាទកោវិទោ|
      block |សមំ អនុយុញ្ជេយ្យ កាលេន ច វិបស្សនំ។|
    count |៥៨៥|
      block |វីរិយសាតច្ចសម្បន្នោ យុត្តយោគោ សទា សិយា|
      block |ន ច អប្បត្វា ទុក្ខន្តំ វិស្សាសំ ឯយ្យ បណ្ឌិតោ។|
    count |៥៨៦|
      block |ឯវំ វិហរមានស្ស សុទ្ធិកាមស្ស ភិក្ខុនោ|
      block |ខីយន្តិ អាសវា សព្ពេ និព្ពុតិញ្ចាធិគច្ឆតីតិ។|
    stand |… ឧបសេនោ វង្គន្តបុត្តោ ថេរោ…។|
  block |៧។ អបរ-គោតមត្ថេរគាថា|
    count |៥៨៧|
      block |វិជានេយ្យ សកំ អត្ថំ អវលោកេយ្យាថ បាវចនំ|
      block |យញ្ចេត្ថ អស្ស បតិរូបំ សាមញ្ញំ អជ្ឈុបគតស្ស។|
    count |៥៨៨|
      block |មិត្តំ ឥធ ច កល្យាណំ សិក្ខា វិបុលំ សមាទានំ|
      block |សុស្សូសា ច គរូនំ ឯតំ សមណស្ស បតិរូបំ។|
    count |៥៨៩|
      block |ពុទ្ធេសុ សគារវតា ធម្មេ អបចិតិ យថាភូតំ|
      block |សង្ឃេ ច ចិត្តិការោ ឯតំ សមណស្ស បតិរូបំ។|
    count |៥៩០|
      block |អាចារគោចរេ យុត្តោ អាជីវោ សោធិតោ អគារយ្ហោ|
      block |ចិត្តស្ស ច សណ្ឋបនំ ឯតំ សមណស្ស បតិរូបំ។|
    count |៥៩១|
      block |ចារិត្តំ អថ វារិត្តំ ឥរិយាបថិយំ បសាទនិយំ|
      block |អធិចិត្តេ ច អាយោគោ ឯតំ សមណស្ស បតិរូបំ។|
    count |៥៩២|
      block |អារញ្ញកានិ សេនាសនានិ បន្តានិ អប្បសទ្ទានិ|
      block |ភជិតព្ពានិ មុនិនា ឯតំ សមណស្ស បតិរូបំ។|
    count |៥៩៣|
      block |សីលញ្ច ពាហុសច្ចញ្ច ធម្មានំ បវិចយោ យថាភូតំ|
      block |សច្ចានំ អភិសមយោ ឯតំ សមណស្ស បតិរូបំ។|
    count |៥៩៤|
      block |ភាវេយ្យ ច អនិច្ចន្តិ អនត្តសញ្ញំ អសុភសញ្ញញ្ច|
      block |លោកម្ហិ ច អនភិរតិំ ឯតំ សមណស្ស បតិរូបំ។|
    count |៥៩៥|
      block |ភាវេយ្យ ច ពោជ្ឈង្គេ ឥទ្ធិបាទានិ ឥន្ទ្រិយានិ ពលានិ|
      block |អដ្ឋង្គមគ្គមរិយំ ឯតំ សមណស្ស បតិរូបំ។|
    count |៥៩៦|
      block |តណ្ហំ បជហេយ្យ មុនិ សមូលកេ អាសវេ បទាលេយ្យ|
      block |វិហរេយ្យ វិប្បមុត្តោ ឯតំ សមណស្ស បតិរូបន្តិ។|
      block |កាឡុទាយី ច សោ ថេរោ ឯកវិហារី ច កប្បិនោ|
      block |ចូឡបន្ថកោ កប្បោ ច ឧបសេនោ ច គោតមោ|
      block |សត្តិមេ ទសកេ ថេរា គាថាយោ ចេត្ថ សត្តតីតិ។|
    stand |… គោតមោ ថេរោ…។|
    stand |ទសកនិបាតោ និដ្ឋិតោ។|
    block |តត្រុទ្ទានំ|
