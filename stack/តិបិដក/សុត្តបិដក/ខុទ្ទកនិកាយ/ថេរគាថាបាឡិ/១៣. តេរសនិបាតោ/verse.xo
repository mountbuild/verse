block |១៣។ តេរសនិបាតោ|
  block |១។ សោណកោឡិវិសត្ថេរគាថា|
    count |៦៣២|
      block |យាហុ រដ្ឋេ សមុក្កដ្ឋោ រញ្ញោ អង្គស្ស បទ្ធគូ|
      block |ស្វាជ្ជ ធម្មេសុ ឧក្កដ្ឋោ សោណោ ទុក្ខស្ស បារគូ។|
    count |៦៣៣|
      block |បញ្ច ឆិន្ទេ បញ្ច ជហេ បញ្ច ចុត្តរិ ភាវយេ|
      block |បញ្ចសង្គាតិគោ ភិក្ខុ ឱឃតិណ្ណោតិ វុច្ចតិ។|
    count |៦៣៤|
      block |ឧន្នឡស្ស បមត្តស្ស ពាហិរាសស្ស ភិក្ខុនោ|
      block |សីលំ សមាធិ បញ្ញា ច បារិបូរិំ ន គច្ឆតិ។|
    count |៦៣៥|
      block |យញ្ហិ កិច្ចំ អបវិទ្ធំ អកិច្ចំ បន ករីយតិ|
      block |ឧន្នឡានំ បមត្តានំ តេសំ វឌ្ឍន្តិ អាសវា។|
    count |៦៣៦|
      block |យេសញ្ច សុសមារទ្ធា និច្ចំ កាយគតា សតិ|
      block |អកិច្ចំ តេ ន សេវន្តិ កិច្ចេ សាតច្ចការិនោ|
      block |សតានំ សម្បជានានំ អត្ថំ គច្ឆន្តិ អាសវា។|
    count |៦៣៧|
      block |ឧជុមគ្គម្ហិ អក្ខាតេ គច្ឆថ មា និវត្តថ|
      block |អត្តនា ចោទយត្តានំ និព្ពានមភិហារយេ។|
    count |៦៣៨|
      block |អច្ចារទ្ធម្ហិ វីរិយម្ហិ សត្ថា លោកេ អនុត្តរោ|
      block |វីណោបមំ ករិត្វា មេ ធម្មំ ទេសេសិ ចក្ខុមា|
      block |តស្សាហំ វចនំ សុត្វា វិហាសិំ សាសនេ រតោ។|
    count |៦៣៩|
      block |សមថំ បដិបាទេសិំ ឧត្តមត្ថស្ស បត្តិយា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៦៤០|
      block |នេក្ខម្មេ អធិមុត្តស្ស បវិវេកញ្ច ចេតសោ|
      block |អព្យាបជ្ឈាធិមុត្តស្ស ឧបាទានក្ខយស្ស ច។|
    count |៦៤១|
      block |តណ្ហក្ខយាធិមុត្តស្ស អសម្មោហញ្ច ចេតសោ|
      block |ទិស្វា អាយតនុប្បាទំ សម្មា ចិត្តំ វិមុច្ចតិ។|
    count |៦៤២|
      block |តស្ស សម្មា វិមុត្តស្ស សន្តចិត្តស្ស ភិក្ខុនោ|
      block |កតស្ស បដិចយោ នត្ថិ ករណីយំ ន វិជ្ជតិ។|
    count |៦៤៣|
      block |សេលោ យថា ឯកឃនោ វាតេន ន សមីរតិ|
      block |ឯវំ រូបា រសា សទ្ទា គន្ធា ផស្សា ច កេវលា។|
    count |៦៤៤|
      block |ឥដ្ឋា ធម្មា អនិដ្ឋា ច នប្បវេធេន្តិ តាទិនោ|
      block |ឋិតំ ចិត្តំ វិសញ្ញុត្តំ វយញ្ចស្សានុបស្សតីតិ។|
      block |សោណោ កោឡិវិសោ ថេរោ ឯកោយេវ មហិទ្ធិកោ|
      block |តេរសម្ហិ និបាតម្ហិ គាថាយោ ចេត្ថ តេរសាតិ។|
    stand |… សោណោ កោឡិវិសោ ថេរោ…។|
    stand |តេរសនិបាតោ និដ្ឋិតោ។|
    block |តត្រុទ្ទានំ|
