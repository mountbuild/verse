block |១៥។ សោឡសកនិបាតោ|
  block |១។ អញ្ញាសិកោណ្ឌញ្ញត្ថេរគាថា|
    count |៦៧៣|
      block |ឯស ភិយ្យោ បសីទាមិ សុត្វា ធម្មំ មហារសំ|
      block |វិរាគោ ទេសិតោ ធម្មោ អនុបាទាយ សព្ពសោ។|
    count |៦៧៤|
      block |ពហូនិ លោកេ ចិត្រានិ អស្មិំ បថវិមណ្ឌលេ|
      block |មថេន្តិ មញ្ញេ សង្កប្បំ សុភំ រាគូបសំហិតំ។|
    count |៦៧៥|
      block |រជមុហតញ្ច វាតេន យថា មេឃោបសម្មយេ|
      block |ឯវំ សម្មន្តិ សង្កប្បា យទា បញ្ញាយ បស្សតិ។|
    count |៦៧៦|
      block |សព្ពេ សង្ខារា អនិច្ចាតិ យទា បញ្ញាយ បស្សតិ|
      block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
    count | |
      block |សព្ពេ សង្ខារា ទុក្ខាតិ យទា បញ្ញាយ បស្សតិ|
      block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
    count |៦៧៨|
      block |សព្ពេ ធម្មា អនត្តាតិ យទា បញ្ញាយ បស្សតិ|
      block |អថ និព្ពិន្ទតិ ទុក្ខេ ឯស មគ្គោ វិសុទ្ធិយា។|
    count |៦៧៩|
      block |ពុទ្ធានុពុទ្ធោ យោ ថេរោ កោណ្ឌញ្ញោ តិព្ពនិក្កមោ|
      block |បហីនជាតិមរណោ ព្រហ្មចរិយស្ស កេវលី។|
    count |៦៨០|
      block |ឱឃបាសោ ទឡ្ហខិលោ បព្ពតោ ទុប្បទាលយោ|
      block |ឆេត្វា ខិលញ្ច បាសញ្ច សេលំ ភេត្វាន ទុព្ភិទំ|
      block |តិណ្ណោ បារង្គតោ ឈាយី មុត្តោ សោ មារពន្ធនា។|
    count |៦៨១|
      block |ឧទ្ធតោ ចបលោ ភិក្ខុ មិត្តេ អាគម្ម បាបកេ|
      block |សំសីទតិ មហោឃស្មិំ ឩមិយា បដិកុជ្ជិតោ។|
    count |៦៨២|
      block |អនុទ្ធតោ អចបលោ និបកោ សំវុតិន្ទ្រិយោ|
      block |កល្យាណមិត្តោ មេធាវី ទុក្ខស្សន្តករោ សិយា។|
    count |៦៨៣|
      block |កាលបព្ពង្គសង្កាសោ កិសោ ធមនិសន្ថតោ|
      block |មត្តញ្ញូ អន្នបានស្មិំ អទីនមនសោ នរោ។|
    count |៦៨៤|
      block |ផុដ្ឋោ ឌំសេហិ មកសេហិ អរញ្ញស្មិំ ព្រហាវនេ|
      block |នាគោ សង្គាមសីសេវ សតោ តត្រាធិវាសយេ។|
    count |៦៨៥|
      block |នាភិនន្ទាមិ មរណំ…បេ។… និព្ពិសំ ភតកោ យថា។|
    count |៦៨៦|
      block |នាភិនន្ទាមិ មរណំ…បេ។… សម្បជានោ បតិស្សតោ។|
    count |៦៨៧|
      block |បរិចិណ្ណោ មយា សត្ថា…បេ។… ភវនេត្តិ សមូហតា។|
    count |៦៨៨|
      block |យស្ស ចត្ថាយ បព្ពជិតោ អគារស្មានគារិយំ|
      block |សោ មេ អត្ថោ អនុប្បត្តោ កិំ មេ សទ្ធិវិហារិនាតិ។|
    stand |… អញ្ញាសិកោណ្ឌញ្ញោ ថេរោ…។|
  block |២។ ឧទាយិត្ថេរគាថា|
    count |៦៨៩|
      block |មនុស្សភូតំ សម្ពុទ្ធំ អត្តទន្តំ សមាហិតំ|
      block |ឥរិយមានំ ព្រហ្មបថេ ចិត្តស្សូបសមេ រតំ។|
    count |៦៩០|
      block |យំ មនុស្សា នមស្សន្តិ សព្ពធម្មាន បារគុំ|
      block |ទេវាបិ តំ នមស្សន្តិ ឥតិ មេ អរហតោ សុតំ។|
    count |៦៩១|
      block |សព្ពសំយោជនាតីតំ វនា និព្ពនមាគតំ|
      block |កាមេហិ នេក្ខម្មរតំ មុត្តំ សេលាវ កញ្ចនំ។|
    count |៦៩២|
      block |ស វេ អច្ចរុចិ នាគោ ហិមវាវញ្ញេ សិលុច្ចយេ|
      block |សព្ពេសំ នាគនាមានំ សច្ចនាមោ អនុត្តរោ។|
    count |៦៩៣|
      block |នាគំ វោ កិត្តយិស្សាមិ ន ហិ អាគុំ ករោតិ សោ|
      block |សោរច្ចំ អវិហិំសា ច បាទា នាគស្ស តេ ទុវេ។|
    count |៦៩៤|
      block |សតិ ច សម្បជញ្ញញ្ច ចរណា នាគស្ស តេបរេ|
      block |សទ្ធាហត្ថោ មហានាគោ ឧបេក្ខាសេតទន្តវា។|
    count |៦៩៥|
      block |សតិ គីវា សិរោ បញ្ញា វីមំសា ធម្មចិន្តនា|
      block |ធម្មកុច្ឆិសមាវាសោ វិវេកោ តស្ស វាលធិ។|
    count |៦៩៦|
      block |សោ ឈាយី អស្សាសរតោ អជ្ឈត្តំ សុសមាហិតោ|
      block |គច្ឆំ សមាហិតោ នាគោ ឋិតោ នាគោ សមាហិតោ។|
    count |៦៩៧|
      block |សយំ សមាហិតោ នាគោ និសិន្នោបិ សមាហិតោ|
      block |សព្ពត្ថ សំវុតោ នាគោ ឯសា នាគស្ស សម្បទា។|
    count |៦៩៨|
      block |ភុញ្ជតិ អនវជ្ជានិ សាវជ្ជានិ ន ភុញ្ជតិ|
      block |ឃាសមច្ឆាទនំ លទ្ធា សន្និធិំ បរិវជ្ជយំ។|
    count |៦៩៩|
      block |សំយោជនំ អណុំ ថូលំ សព្ពំ ឆេត្វាន ពន្ធនំ|
      block |យេន យេនេវ គច្ឆតិ អនបក្ខោវ គច្ឆតិ។|
    count |៧០០|
      block |យថាបិ ឧទកេ ជាតំ បុណ្ឌរីកំ បវឌ្ឍតិ|
      block |នោបលិប្បតិ តោយេន សុចិគន្ធំ មនោរមំ។|
    count |៧០១|
      block |តថេវ ច លោកេ ជាតោ ពុទ្ធោ លោកេ វិហរតិ|
      block |នោបលិប្បតិ លោកេន តោយេន បទុមំ យថា។|
    count |៧០២|
      block |មហាគិនិ បជ្ជលិតោ អនាហារោបសម្មតិ|
      block |អង្គារេសុ ច សន្តេសុ និព្ពុតោតិ បវុច្ចតិ។|
    count |៧០៣|
      block |អត្ថស្សាយំ វិញ្ញាបនី ឧបមា វិញ្ញូហិ ទេសិតា|
      block |វិញ្ញិស្សន្តិ មហានាគា នាគំ នាគេន ទេសិតំ។|
    count |៧០៤|
      block |វីតរាគោ វីតទោសោ វីតមោហោ អនាសវោ|
      block |សរីរំ វិជហំ នាគោ បរិនិព្ពិស្សត្យនាសវោតិ។|
      block |កោណ្ឌញ្ញោ ច ឧទាយី ច ថេរា ទ្វេ តេ មហិទ្ធិកា|
      block |សោឡសម្ហិ និបាតម្ហិ គាថាយោ ទ្វេ ច តិំស ចាតិ។|
    stand |… ឧទាយី ថេរោ…។|
    stand |សោឡសកនិបាតោ និដ្ឋិតោ។|
    block |តត្រុទ្ទានំ|
