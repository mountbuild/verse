block |៣៩។ អវដផលវគ្គោ|
  block |១។ អវដផលទាយកត្ថេរអបទានំ|
    count |១|
      block |សតរំសិ នាម ភគវា សយម្ភូ អបរាជិតោ|
      block |វិវេកកាមោ សម្ពុទ្ធោ គោចរាយាភិនិក្ខមិ។|
    count |២|
      block |ផលហត្ថោ អហំ ទិស្វា ឧបគច្ឆិំ នរាសភំ|
      block |បសន្នចិត្តោ សុមនោ អវដំ អទទិំ ផលំ។|
    count |៣|
      block |ចតុន្នវុតិតោ កប្បេ យំ ផលមទទិំ អហំ|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៤|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៥|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អវដផលទាយកោ ថេរោ ឥមា គាថាយោ អភាសិត្ថាតិ។|
    stand |អវដផលទាយកត្ថេរស្សាបទានំ បឋមំ។|
  block |២។ លពុជទាយកត្ថេរអបទានំ|
    count |៧|
      block |នគរេ ពន្ធុមតិយា អាសិំ អារាមិកោ តទា|
      block |អទ្ទសំ វិរជំ ពុទ្ធំ គច្ឆន្តំ អនិលញ្ជសេ។|
    count |៨|
      block |លពុជស្ស ផលំ គយ្ហ ពុទ្ធសេដ្ឋស្សទាសហំ|
      block |អាកាសេ ឋិតកោ សន្តោ បដិគណ្ហិ មហាយសោ។|
    count |៩|
      block |វិត្តិសញ្ជននំ មយ្ហំ ទិដ្ឋធម្មសុខាវហំ|
      block |ផលំ ពុទ្ធស្ស ទត្វាន វិប្បសន្នេន ចេតសា។|
    count |១០|
      block |អធិគច្ឆិំ តទា បីតិំ វិបុលញ្ច សុខុត្តមំ|
      block |ឧប្បជ្ជតេវ រតនំ និព្ពត្តស្ស តហិំ តហិំ។|
    count |១១|
      block |ឯកនវុតិតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |១២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា លពុជទាយកោ ថេរោ ឥមា គាថាយោ អភាសិត្ថាតិ។|
    stand |លពុជទាយកត្ថេរស្សាបទានំ ទុតិយំ។|
  block |៣។ ឧទុម្ពរផលទាយកត្ថេរអបទានំ|
    count |១៥|
      block |វិនតានទិយា តីរេ វិហាសិ បុរិសុត្តមោ|
      block |អទ្ទសំ វិរជំ ពុទ្ធំ ឯកគ្គំ សុសមាហិតំ។|
    count |១៦|
      block |តស្មិំ បសន្នមានសោ កិលេសមលធោវនេ|
      block |ឧទុម្ពរផលំ គយ្ហ ពុទ្ធសេដ្ឋស្សទាសហំ។|
    count |១៧|
      block |ឯកនវុតិតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |១៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទុម្ពរផលទាយកោ ថេរោ ឥមា គាថាយោ អភាសិត្ថាតិ។|
    stand |ឧទុម្ពរផលទាយកត្ថេរស្សាបទានំ តតិយំ។|
  block |៤។ បិលក្ខផលទាយកត្ថេរអបទានំ|
    count |២១|
      block |វនន្តរេ ពុទ្ធំ ទិស្វា អត្ថទស្សិំ មហាយសំ|
      block |បសន្នចិត្តោ សុមនោ បិលក្ខស្សាទទិំ ផលំ។|
    count |២២|
      block |អដ្ឋារសេ កប្បសតេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |២៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បិលក្ខផលទាយកោ ថេរោ ឥមា គាថាយោ អភាសិត្ថាតិ។|
    stand |បិលក្ខផលទាយកត្ថេរស្សាបទានំ ចតុត្ថំ។|
  block |៥។ ផារុសផលទាយកត្ថេរអបទានំ|
    count |២៦|
      block |សុវណ្ណវណ្ណំ សម្ពុទ្ធំ អាហុតីនំ បដិគ្គហំ|
      block |រថិយំ បដិបជ្ជន្តំ ផារុសផលមទាសហំ។|
    count |២៧|
      block |ឯកនវុតិតោ កប្បេ យំ ផលមទទិំ អហំ|
      block |ទុគ្គតិំ នាភិជានាមិ ផលទានស្សិទំ ផលំ។|
    count |២៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផារុសផលទាយកោ ថេរោ ឥមា គាថាយោ អភាសិត្ថាតិ។|
    stand |ផារុសផលទាយកត្ថេរស្សាបទានំ បញ្ចមំ។|
  block |៦។ វល្លិផលទាយកត្ថេរអបទានំ|
    count |៣១|
      block |សព្ពេ ជនា សមាគម្ម អគមិំសុ វនំ តទា|
      block |ផលមន្វេសមានា តេ អលភិំសុ ផលំ តទា។|
    count |៣២|
      block |តត្ថទ្ទសាសិំ សម្ពុទ្ធំ សយម្ភុំ អបរាជិតំ|
      block |បសន្នចិត្តោ សុមនោ វល្លិផលមទាសហំ។|
    count |៣៣|
      block |ឯកត្តិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៣៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វល្លិផលទាយកោ ថេរោ ឥមា គាថាយោ អភាសិត្ថាតិ។|
    stand |វល្លិផលទាយកត្ថេរស្សាបទានំ ឆដ្ឋំ។|
  block |៧។ កទលិផលទាយកត្ថេរអបទានំ|
    count |៣៧|
      block |កណិការំវ ជលិតំ បុណ្ណមាយេវ ចន្ទិមំ|
      block |ជលន្តំ ទីបរុក្ខំវ អទ្ទសំ លោកនាយកំ។|
    count |៣៨|
      block |កទលិផលំ បគ្គយ្ហ អទាសិំ សត្ថុនោ អហំ|
      block |បសន្នចិត្តោ សុមនោ វន្ទិត្វាន អបក្កមិំ។|
    count |៣៩|
      block |ឯកត្តិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៤០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កទលិផលទាយកោ ថេរោ ឥមា គាថាយោ អភាសិត្ថាតិ។|
    stand |កទលិផលទាយកត្ថេរស្សាបទានំ សត្តមំ។|
  block |៨។ បនសផលទាយកត្ថេរអបទានំ|
    count |៤៣|
      block |អជ្ជុនោ នាម សម្ពុទ្ធោ ហិមវន្តេ វសី តទា|
      block |ចរណេន ច សម្បន្នោ សមាធិកុសលោ មុនិ។|
    count |៤៤|
      block |កុម្ភមត្តំ គហេត្វាន បនសំ ជីវជីវកំ|
      block |ឆត្តបណ្ណេ ឋបេត្វាន អទាសិំ សត្ថុនោ អហំ។|
    count |៤៥|
      block |ឯកត្តិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៤៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បនសផលទាយកោ ថេរោ ឥមា គាថាយោ អភាសិត្ថាតិ។|
    stand |បនសផលទាយកត្ថេរស្សាបទានំ អដ្ឋមំ។|
  block |៩។ សោណកោដិវីសត្ថេរអបទានំ|
    count |៤៩|
      block |វិបស្សិនោ បាវចនេ ឯកំ លេណំ មយា កតំ|
      block |ចាតុទ្ទិសស្ស សង្ឃស្ស ពន្ធុមារាជធានិយា។|
    count |៥០|
      block |ទុស្សេហិ ភូមិំ លេណស្ស សន្ថរិត្វា បរិច្ចជិំ|
      block |ឧទគ្គចិត្តោ សុមនោ អកាសិំ បណិធិំ តទា។|
    count |៥១|
      block |អារាធយេយ្យំ សម្ពុទ្ធំ បព្ពជ្ជញ្ច លភេយ្យហំ|
      block |អនុត្តរញ្ច និព្ពានំ ផុសេយ្យំ សន្តិមុត្តមំ។|
    count |៥២|
      block |តេនេវ សុក្កមូលេន កប្បេ នវុតិ សំសរិំ|
      block |ទេវភូតោ មនុស្សោ ច កតបុញ្ញោ វិរោចហំ។|
    count |៥៣|
      block |តតោ កម្មាវសេសេន ឥធ បច្ឆិមកេ ភវេ|
      block |ចម្បាយំ អគ្គសេដ្ឋិស្ស ជាតោម្ហិ ឯកបុត្តកោ។|
    count |៥៤|
      block |ជាតមត្តស្ស មេ សុត្វា បិតុ ឆន្ទោ អយំ អហុ|
      block |ទទាមហំ កុមារស្ស វីសកោដី អនូនកា។|
    count |៥៥|
      block |ចតុរង្គុលា ច មេ លោមា ជាតា បាទតលេ ឧភោ|
      block |សុខុមា មុទុសម្ផស្សា តូលាបិចុសមា សុភា។|
    count |៥៦|
      block |អតីតា នវុតិ កប្បា អយំ ឯកោ ច ឧត្តរិ|
      block |នាភិជានាមិ និក្ខិត្តេ បាទេ ភូម្យា អសន្ថតេ។|
    count |៥៧|
      block |អារាធិតោ មេ សម្ពុទ្ធោ បព្ពជិំ អនគារិយំ|
      block |អរហត្តញ្ច មេ បត្តំ សីតិភូតោម្ហិ និព្ពុតោ។|
    count |៥៨|
      block |អគ្គោ អារទ្ធវីរិយានំ និទ្ទិដ្ឋោ សព្ពទស្សិនា|
      block |ខីណាសវោម្ហិ អរហា ឆឡភិញ្ញោ មហិទ្ធិកោ។|
    count |៥៩|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ លេណទានស្សិទំ ផលំ។|
    count |៦០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    count |៦៣|
      block |ថេរោ កោដិវីសោ សោណោ ភិក្ខុសង្ឃស្ស អគ្គតោ|
      block |បញ្ហំ បុដ្ឋោ វិយាកាសិ អនោតត្តេ មហាសរេតិ។|
    block |ឥត្ថំ សុទំ អាយស្មា សោណោ កោដិវីសោ ថេរោ ឥមា គាថាយោ អភាសិត្ថាតិ។|
    stand |សោណកោដិវីសត្ថេរស្សាបទានំ នវមំ។|
  block |១០។ បុព្ពកម្មបិលោតិកពុទ្ធអបទានំ|
    count |៦៤|
      block |អនោតត្តសរាសន្នេ រមណីយេ សិលាតលេ|
      block |នានារតនបជ្ជោតេ នានាគន្ធវនន្តរេ។|
    count |៦៥|
      block |មហតា ភិក្ខុសង្ឃេន បរេតោ លោកនាយកោ|
      block |អាសីនោ ព្យាករី តត្ថ បុព្ពកម្មានិ អត្តនោ។|
    count |៦៦|
      block |សុណាថ ភិក្ខវោ មយ្ហំ យំ កម្មំ បកតំ មយា|
      block |បិលោតិកស្ស កម្មស្ស ពុទ្ធត្តេបិ វិបច្ចតិ។|
    stand |១|
    count |៦៧|
      block |មុនាឡិ នាមហំ ធុត្តោ បុព្ពេ អញ្ញាសុ ជាតិសុ|
      block |បច្ចេកពុទ្ធំ សុរភិំ អព្ភាចិក្ខិំ អទូសកំ។|
    count |៦៨|
      block |តេន កម្មវិបាកេន និរយេ សំសរិំ ចិរំ|
      block |ពហូវស្សសហស្សានិ ទុក្ខំ វេទេសិ វេទនំ។|
    count |៦៩|
      block |តេន កម្មាវសេសេន ឥធ បច្ឆិមកេ ភវេ|
      block |អព្ភក្ខានំ មយា លទ្ធំ សុន្ទរិកាយ ការណា។|
    stand |២|
    count |៧០|
      block |សព្ពាភិភុស្ស ពុទ្ធស្ស នន្ទោ នាមាសិ សាវកោ|
      block |តំ អព្ភក្ខាយ និរយេ ចិរំ សំសរិតំ មយា។|
    count |៧១|
      block |ទសវស្សសហស្សានិ និរយេ សំសរិំ ចិរំ|
      block |មនុស្សភាវំ លទ្ធាហំ អព្ភក្ខានំ ពហុំ លភិំ។|
    count |៧២|
      block |តេន កម្មាវសេសេន ចិញ្ចមានវិកា មមំ|
      block |អព្ភាចិក្ខិ អភូតេន ជនកាយស្ស អគ្គតោ។|
    stand |៣|
    count |៧៣|
      block |ព្រាហ្មណោ សុតវា អាសិំ អហំ សក្កតបូជិតោ|
      block |មហាវនេ បញ្ចសតេ មន្តេ វាចេមិ មាណវេ។|
    count |៧៤|
      block |តត្ថាគតោ ឥសិ ភីមោ បញ្ចាភិញ្ញោ មហិទ្ធិកោ|
      block |តំ ចាហំ អាគតំ ទិស្វា អព្ភាចិក្ខិំ អទូសកំ។|
    count |៧៥|
      block |តតោហំ អវចំ សិស្សេ កាមភោគី អយំ ឥសិ|
      block |មយ្ហម្បិ ភាសមានស្ស អនុមោទិំសុ មាណវា។|
    count |៧៦|
      block |តតោ មាណវកា សព្ពេ ភិក្ខមានំ កុលេ កុលេ|
      block |មហាជនស្ស អាហំសុ កាមភោគី អយំ ឥសិ។|
    count |៧៧|
      block |តេន កម្មវិបាកេន បញ្ច ភិក្ខុសតា ឥមេ|
      block |អព្ភក្ខានំ លភុំ សព្ពេ សុន្ទរិកាយ ការណា។|
    stand |៤|
    count |៧៨|
      block |វេមាតុភាតរំ បុព្ពេ ធនហេតុ ហនិំ អហំ|
      block |បក្ខិបិំ គិរិទុគ្គស្មិំ សិលាយ ច អបិំសយិំ។|
    count |៧៩|
      block |តេន កម្មវិបាកេន ទេវទត្តោ សិលំ ខិបិ|
      block |អង្គុដ្ឋំ បិំសយី បាទេ មម បាសាណសក្ខរា។|
    stand |៥|
    count |៨០|
      block |បុរេហំ ទារកោ ហុត្វា កីឡមានោ មហាបថេ|
      block |បច្ចេកពុទ្ធំ ទិស្វាន មគ្គេ សកលិកំ ខិបិំ។|
    count |៨១|
      block |តេន កម្មវិបាកេន ឥធ បច្ឆិមកេ ភវេ|
      block |វធត្ថំ មំ ទេវទត្តោ អភិមារេ បយោជយិ។|
    stand |៦|
    count |៨២|
      block |ហត្ថារោហោ បុរេ អាសិំ បច្ចេកមុនិមុត្តមំ|
      block |បិណ្ឌាយ វិចរន្តំ តំ អាសាទេសិំ គជេនហំ។|
    count |៨៣|
      block |តេន កម្មវិបាកេន ភន្តោ នាឡាគិរី គជោ|
      block |គិរិព្ពជេ បុរវរេ ទារុណោ សមុបាគមិ។|
    stand |៧|
    count |៨៤|
      block |រាជាហំ បត្ថិវោ អាសិំ សត្តិយា បុរិសំ ហនិំ|
      block |តេន កម្មវិបាកេន និរយេ បច្ចិសំ ភុសំ។|
    count |៨៥|
      block |កម្មុនោ តស្ស សេសេន ឥទានិ សកលំ មម|
      block |បាទេ ឆវិំ បកប្បេសិ ន ហិ កម្មំ វិនស្សតិ។|
    stand |៨|
    count |៨៦|
      block |អហំ កេវដ្ដគាមស្មិំ អហុំ កេវដ្ដទារកោ|
      block |មច្ឆកេ ឃាតិតេ ទិស្វា ជនយិំ សោមនស្សកំ។|
    count |៨៧|
      block |តេន កម្មវិបាកេន សីសទុក្ខំ អហូ មម|
      block |សព្ពេ សក្កា ច ហញ្ញិំសុ យទា ហនិ វិដដូភោ។|
    stand |៩|
    count |៨៨|
      block |ផុស្សស្សាហំ បាវចនេ សាវកេ បរិភាសយិំ|
      block |យវំ ខាទថ ភុញ្ជថ មា ច ភុញ្ជថ សាលយោ។|
    count |៨៩|
      block |តេន កម្មវិបាកេន តេមាសំ ខាទិតំ យវំ|
      block |និមន្តិតោ ព្រាហ្មណេន វេរញ្ជាយំ វសិំ តទា។|
    stand |១០|
    count |៩០|
      block |និព្ពុទ្ធេ វត្តមានម្ហិ មល្លបុត្តំ និហេឋយិំ|
      block |តេន កម្មវិបាកេន បិដ្ឋិទុក្ខំ អហូ មម។|
    stand |១១|
    count |៩១|
      block |តិកិច្ឆកោ អហំ អាសិំ សេដ្ឋិបុត្តំ វិរេចយិំ|
      block |តេន កម្មវិបាកេន ហោតិ បក្ខន្ទិកា មម។|
    stand |១២|
    count |៩២|
      block |អវចាហំ ជោតិបាលោ សុគតំ កស្សបំ តទា|
      block |កុតោ នុ ពោធិ មុណ្ឌស្ស ពោធិ បរមទុល្លភា។|
    count |៩៣|
      block |តេន កម្មវិបាកេន អចរិំ ទុក្ករំ ពហុំ|
      block |ឆព្ពស្សានុរុវេឡាយំ តតោ ពោធិមបាបុណិំ។|
    count |៩៤|
      block |នាហំ ឯតេន មគ្គេន បាបុណិំ ពោធិមុត្តមំ|
      block |កុម្មគ្គេន គវេសិស្សំ បុព្ពកម្មេន វារិតោ។|
    count |៩៥|
      block |បុញ្ញបាបបរិក្ខីណោ សព្ពសន្តាបវជ្ជិតោ|
      block |អសោកោ អនុបាយាសោ និព្ពាយិស្សមនាសវោ។|
    count |៩៦|
      block |ឯវំ ជិនោ វិយាកាសិ ភិក្ខុសង្ឃស្ស អគ្គតោ|
      block |សព្ពាភិញ្ញាពលប្បត្តោ អនោតត្តេ មហាសរេតិ។|
      block |អវដំ លពុជញ្ចេវ ឧទុម្ពរបិលក្ខុ ច|
      block |ផារុ វល្លី ច កទលី បនសោ កោដិវីសកោ។|
      block |បុព្ពកម្មបិលោតិ ច អបទានំ មហេសិនោ|
      block |គាថាយោ ឯកនវុតិ គណិតាយោ វិភាវិភិ។|
    block |ឥត្ថំ សុទំ ភគវា អត្តនោ បុព្ពចរិតំ កម្មបិលោតិកំ នាម ពុទ្ធាបទានធម្មបរិយាយំ អភាសិត្ថាតិ។|
    stand |បុព្ពកម្មបិលោតិកំ នាម ពុទ្ធាបទានំ ទសមំ។|
    stand |អវដផលវគ្គោ ឯកូនចត្តាលីសមោ។|
    block |តស្សុទ្ទានំ|
    stand |ចុទ្ទសមំ ភាណវារំ។|
