block |៤១។ មេត្តេយ្យវគ្គោ|
  block |១។ តិស្សមេត្តេយ្យត្ថេរអបទានំ|
    count |១|
      block |បព្ភារកូដំ និស្សាយ សោភិតោ នាម តាបសោ|
      block |បវត្តផលំ ភុញ្ជិត្វា វសតិ បព្ពតន្តរេ។|
    count |២|
      block |អគ្គិំ ទារុំ អាហរិត្វា ឧជ្ជាលេសិំ អហំ តទា|
      block |ឧត្តមត្ថំ គវេសន្តោ ព្រហ្មលោកូបបត្តិយា។|
    count |៣|
      block |បទុមុត្តរោ លោកវិទូ អាហុតីនំ បដិគ្គហោ|
      block |មមុទ្ធរិតុកាមោ សោ អាគច្ឆិ មម សន្តិកេ។|
    count |៤|
      block |កិំ ករោសិ មហាបុញ្ញ ទេហិ មេ អគ្គិទារុកំ|
      block |អហមគ្គិំ បរិចរេ តតោ មេ សុទ្ធិ ហោហិតិ។|
    count |៥|
      block |សុភទ្ទកោ ត្វំ មនុជេ ទេវតេ ត្វំ បជានសិ|
      block |តុវំ អគ្គិំ បរិចរ ហន្ទ តេ អគ្គិទារុកំ។|
    count |៦|
      block |តតោ កដ្ឋំ គហេត្វាន អគ្គិំ ឧជ្ជាលយី ជិនោ|
      block |ន តត្ថ កដ្ឋំ បជ្ឈាយិ បាដិហេរំ មហេសិនោ។|
    count |៧|
      block |ន តេ អគ្គិ បជ្ជលតិ អាហុតី តេ ន វិជ្ជតិ|
      block |និរត្ថកំ វតំ តុយ្ហំ អគ្គិំ បរិចរស្សុ មេ។|
    count |៨|
      block |កីទិសោ សោ មហាវីរ អគ្គិ តវ បវុច្ចតិ|
      block |មយ្ហម្បិ កថយស្សេតំ ឧភោ បរិចរាមសេ។|
    count |៩|
      block |ហេតុធម្មនិរោធាយ កិលេសសមណាយ ច|
      block |ឥស្សាមច្ឆរិយំ ហិត្វា តយោ ឯតេ មមាហុតី។|
    count |១០|
      block |កីទិសោ ត្វំ មហាវីរ កថំ គោត្តោសិ មារិស|
      block |អាចារបដិបត្តិ តេ ពាឡ្ហំ ខោ មម រុច្ចតិ។|
    count |១១|
      block |ខត្តិយម្ហិ កុលេ ជាតោ អភិញ្ញាបារមិំ គតោ|
      block |សព្ពាសវបរិក្ខីណោ នត្ថិ ទានិ បុនព្ភវោ។|
    count |១២|
      block |យទិ ពុទ្ធោសិ សព្ពញ្ញូ បភង្ករ តមោនុទ|
      block |នមស្សិស្សាមិ តំ ទេវ ទុក្ខស្សន្តករោ តុវំ។|
    count |១៣|
      block |បត្ថរិត្វាជិនចម្មំ និសីទនមទាសហំ|
      block |និសីទ នាថ សព្ពញ្ញុ ឧបដ្ឋិស្សាមហំ តុវំ។|
    count |១៤|
      block |និសីទិ ភគវា តត្ថ អជិនម្ហិ សុវិត្ថតេ|
      block |និមន្តយិត្វា សម្ពុទ្ធំ បព្ពតំ អគមាសហំ។|
    count |១៥|
      block |ខារិភារញ្ច បូរេត្វា តិន្ទុកផលមាហរិំ|
      block |មធុនា យោជយិត្វាន ផលំ ពុទ្ធស្សទាសហំ។|
    count |១៦|
      block |មម និជ្ឈាយមានស្ស បរិភុញ្ជិ តទា ជិនោ|
      block |តត្ថ ចិត្តំ បសាទេសិំ បេក្ខន្តោ លោកនាយកំ។|
    count |១៧|
      block |បទុមុត្តរោ លោកវិទូ អាហុតីនំ បដិគ្គហោ|
      block |មមស្សមេ និសីទិត្វា ឥមា គាថា អភាសថ។|
    count |១៨|
      block |យោ មំ ផលេន តប្បេសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    count |១៩|
      block |បញ្ចវីសតិក្ខត្តុំ សោ ទេវរជ្ជំ ករិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |២០|
      block |តស្ស សង្កប្បមញ្ញាយ បុព្ពកម្មសមង្គិនោ|
      block |អន្នំ បានញ្ច វត្ថញ្ច សយនញ្ច មហារហំ។|
    count |២១|
      block |បុញ្ញកម្មេន សំយុត្តា និព្ពត្តិស្សន្តិ តាវទេ|
      block |សទា បមុទិតោ ចាយំ ភវិស្សតិ អនាមយោ។|
    count |២២|
      block |ឧបបជ្ជតិ យំ យោនិំ ទេវត្តំ អថ មានុសំ|
      block |សព្ពត្ថ សុខិតោ ហុត្វា មនុស្សត្តំ គមិស្សតិ។|
    count |២៣|
      block |អជ្ឈាយកោ មន្តធរោ តិណ្ណំ វេទាន បារគូ|
      block |សម្ពុទ្ធំ ឧបគន្ត្វាន អរហា សោ ភវិស្សតិ។|
    count |២៤|
      block |យតោ សរាមិ អត្តានំ យតោ បត្តោស្មិ វិញ្ញុតំ|
      block |ភោគេ មេ ឩនតា នត្ថិ ផលទានស្សិទំ ផលំ។|
    count |២៥|
      block |វរធម្មមនុប្បត្តោ រាគទោសេ សមូហនិំ|
      block |សព្ពាសវបរិក្ខីណោ នត្ថិ ទានិ បុនព្ភវោ។|
    count |២៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |២៧|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិស្សមេត្តេយ្យោ ថេរោ ឥមា គាថាយោ អភាសិត្ថាតិ។|
    stand |តិស្សមេត្តេយ្យត្ថេរស្សាបទានំ បឋមំ។|
  block |២។ បុណ្ណកត្ថេរអបទានំ|
    count |២៩|
      block |បព្ភារកូដំ និស្សាយ សយម្ភូ អបរាជិតោ|
      block |អាពាធិកោ ច សោ ពុទ្ធោ វសតិ បព្ពតន្តរេ។|
    count |៣០|
      block |មម អស្សមសាមន្តា បនាទោ អាសិ តាវទេ|
      block |ពុទ្ធេ និព្ពាយមានម្ហិ អាលោកោ ឧទបជ្ជថ។|
    count |៣១|
      block |យាវតា វនសណ្ឌស្មិំ អច្ឆកោកតរច្ឆកា|
      block |វាឡា ច កេសរី សព្ពេ អភិគជ្ជិំសុ តាវទេ។|
    count |៣២|
      block |ឧប្បាតំ តមហំ ទិស្វា បព្ភារំ អគមាសហំ|
      block |តត្ថទ្ទស្សាសិំ សម្ពុទ្ធំ និព្ពុតំ អបរាជិតំ។|
    count |៣៣|
      block |សុផុល្លំ សាលរាជំវ សតរំសិំវ ឧគ្គតំ|
      block |វីតច្ចិកំវ អង្គារំ និព្ពុតំ អបរាជិតំ។|
    count |៣៤|
      block |តិណំ កដ្ឋញ្ច បូរេត្វា ចិតកំ តត្ថកាសហំ|
      block |ចិតកំ សុកតំ កត្វា សរីរំ ឈាបយិំ អហំ។|
    count |៣៥|
      block |សរីរំ ឈាបយិត្វាន គន្ធតោយំ សមោកិរិំ|
      block |អន្តលិក្ខេ ឋិតោ យក្ខោ នាមមគ្គហិ តាវទេ។|
    count |៣៦|
      block |យំ បូរិតំ តយា កិច្ចំ សយម្ភុស្ស មហេសិនោ|
      block |បុណ្ណកោ នាម នាមេន សទា ហោហិ តុវំ មុនេ។|
    count |៣៧|
      block |តម្ហា កាយា ចវិត្វាន ទេវលោកំ អគច្ឆហំ|
      block |តត្ថ ទិព្ពមយោ គន្ធោ អន្តលិក្ខា បវស្សតិ។|
    count |៣៨|
      block |តត្រាបិ នាមធេយ្យំ មេ បុណ្ណកោតិ អហូ តទា|
      block |ទេវភូតោ មនុស្សោ វា សង្កប្បំ បូរយាមហំ។|
    count |៣៩|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |ឥធាបិ បុណ្ណកោ នាម នាមធេយ្យំ បកាសតិ។|
    count |៤០|
      block |តោសយិត្វាន សម្ពុទ្ធំ គោតមំ សក្យបុង្គវំ|
      block |សព្ពាសវេ បរិញ្ញាយ វិហរាមិ អនាសវោ។|
    count |៤១|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ តនុកិច្ចស្សិទំ ផលំ។|
    count |៤២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុណ្ណកោ ថេរោ ឥមា គាថាយោ អភាសិត្ថាតិ។|
    stand |បុណ្ណកត្ថេរស្សាបទានំ ទុតិយំ។|
  block |៣។ មេត្តគុត្ថេរអបទានំ|
    count |៤៥|
      block |ហិមវន្តស្សាវិទូរេ អសោកោ នាម បព្ពតោ|
      block |តត្ថាសិ អស្សមោ មយ្ហំ វិស្សកម្មេន មាបិតោ។|
    count |៤៦|
      block |សុមេធោ នាម សម្ពុទ្ធោ អគ្គោ ការុណិកោ មុនិ|
      block |និវាសយិត្វា បុព្ពណ្ហេ បិណ្ឌាយ មេ ឧបាគមិ។|
    count |៤៧|
      block |ឧបាគតំ មហាវីរំ សុមេធំ លោកនាយកំ|
      block |បគ្គយ្ហ សុគតបត្តំ សប្បិតេលំ អបូរយិំ។|
    count |៤៨|
      block |ទត្វានហំ ពុទ្ធសេដ្ឋេ សុមេធេ លោកនាយកេ|
      block |អញ្ជលិំ បគ្គហេត្វាន ភិយ្យោ ហាសំ ជនេសហំ។|
    count |៤៩|
      block |ឥមិនា សប្បិទានេន ចេតនាបណិធីហិ ច|
      block |ទេវភូតោ មនុស្សោ វា លភាមិ វិបុលំ សុខំ។|
    count |៥០|
      block |វិនិបាតំ វិវជ្ជេត្វា សំសរាមិ ភវាភវេ|
      block |តត្ថ ចិត្តំ បណិធិត្វា លភាមិ អចលំ បទំ។|
    count |៥១|
      block |លាភា តុយ្ហំ សុលទ្ធំ តេ យំ មំ អទ្ទក្ខិ ព្រាហ្មណ|
      block |មម ទស្សនមាគម្ម អរហត្តំ ភវិស្សតិ។|
    count |៥២|
      block |វិស្សត្ថោ ហោហិ មា ភាយិ អធិគន្ត្វា មហាយសំ|
      block |មមញ្ហិ សប្បិំ ទត្វាន បរិមោក្ខសិ ជាតិយា។|
    count |៥៣|
      block |ឥមិនា សប្បិទានេន ចេតនាបណិធីហិ ច|
      block |ទេវភូតោ មនុស្សោ វា លភសេ វិបុលំ សុខំ។|
    count |៥៤|
      block |ឥមិនា សប្បិទានេន មេត្តចិត្តវតាយ ច|
      block |អដ្ឋារសេ កប្បសតេ ទេវលោកេ រមិស្សសិ។|
    count |៥៥|
      block |អដ្ឋតិំសតិក្ខត្តុញ្ច ទេវរាជា ភវិស្សសិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៥៦|
      block |ឯកបញ្ញាសក្ខត្តុញ្ច ចក្កវត្តី ភវិស្សសិ|
      block |ចាតុរន្តោ វិជិតាវី ជម្ពុមណ្ឌស្ស ឥស្សរោ។|
    count |៥៧|
      block |មហាសមុទ្ទោវក្ខោភោ ទុទ្ធរោ បថវី យថា|
      block |ឯវមេវ ច តេ ភោគា អប្បមេយ្យា ភវិស្សរេ។|
    count |៥៨|
      block |សដ្ឋិកោដី ហិរញ្ញស្ស ចជិត្វា បព្ពជិំ អហំ|
      block |កិំ កុសលំ គវេសន្តោ ពាវរិំ ឧបសង្កមិំ។|
    count |៥៩|
      block |តត្ថ មន្តេ អធីយាមិ ឆឡង្គំ នាម លក្ខណំ|
      block |តមន្ធការំ វិធមំ ឧប្បជ្ជិ ត្វំ មហាមុនិ។|
    count |៦០|
      block |តវ ទស្សនកាមោហំ អាគតោម្ហិ មហាមុនិ|
      block |តវ ធម្មំ សុណិត្វាន បត្តោម្ហិ អចលំ បទំ។|
    count |៦១|
      block |តិំសកប្បសហស្សម្ហិ សប្បិំ ពុទ្ធស្សទាសហំ|
      block |ឯត្ថន្តរេ នាភិជានេ សប្បិំ វិញ្ញាបិតំ មយា។|
    count |៦២|
      block |មម សង្កប្បមញ្ញាយ ឧប្បជ្ជតិ យទិច្ឆកំ|
      block |ចិត្តមញ្ញាយ និព្ពត្តំ សព្ពេ សន្តប្បយាមហំ។|
    count |៦៣|
      block |អហោ ពុទ្ធា អហោ ធម្មា អហោ នោ សត្ថុ សម្បទា|
      block |ថោកញ្ហិ សប្បិំ ទត្វាន អប្បមេយ្យំ លភាមហំ។|
    count |៦៤|
      block |មហាសមុទ្ទេ ឧទកំ យាវតា នេរុបស្សតោ|
      block |មម សប្បិំ ឧបាទាយ កលភាគំ ន ហេស្សតិ។|
    count |៦៥|
      block |យាវតា ចក្កវាឡស្ស ករិយន្តស្ស រាសិតោ|
      block |មម និព្ពត្តវត្ថានំ ឱកាសោ សោ ន សម្មតិ។|
    count |៦៦|
      block |បព្ពតរាជា ហិមវា បវរោបិ សិលុច្ចយោ|
      block |មមានុលិត្តគន្ធស្ស ឧបនិធិំ ន ហេស្សតិ។|
    count |៦៧|
      block |វត្ថំ គន្ធញ្ច សប្បិញ្ច អញ្ញញ្ច ទិដ្ឋធម្មិកំ|
      block |អសង្ខតញ្ច និព្ពានំ សប្បិទានស្សិទំ ផលំ។|
    count |៦៨|
      block |សតិបដ្ឋានសយនោ សមាធិឈានគោចរោ|
      block |ពោជ្ឈង្គភោជនោ អជ្ជ សប្បិទានស្សិទំ ផលំ។|
    count |៦៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មេត្តគូ ថេរោ ឥមា គាថាយោ|
    block |អភាសិត្ថាតិ។|
    stand |មេត្តគុត្ថេរស្សាបទានំ តតិយំ។|
  block |៤។ ធោតកត្ថេរអបទានំ|
    count |៧២|
      block |គង្គា ភាគីរថី នាម ហិមវន្តា បភាវិតា|
      block |ហំសវតិយា ទ្វារេន អនុសន្ទតិ តាវទេ។|
    count |៧៣|
      block |សោភិតោ នាម អារាមោ គង្គាកូលេ សុមាបិតោ|
      block |តត្ថ បទុមុត្តរោ ពុទ្ធោ វសតេ លោកនាយកោ។|
    count |៧៤|
      block |តិទសេហិ យថា ឥន្ទោ មនុជេហិ បុរក្ខតោ|
      block |និសីទិ តត្ថ ភគវា អសម្ភីតោវ កេសរី។|
    count |៧៥|
      block |នគរេ ហំសវតិយា វសាមិ ព្រាហ្មណោ អហំ|
      block |ឆឡង្គោ នាម នាមេន ឯវំនាមោ មហាមុនិ។|
    count |៧៦|
      block |អដ្ឋារស សិស្សសតា បរិវារេន្តិ មំ តទា|
      block |តេហិ សិស្សេហិ សមិតោ គង្គាតីរំ ឧបាគមិំ។|
    count |៧៧|
      block |តត្ថទ្ទសាសិំ សមណេ និក្កុហេ ធោតបាបកេ|
      block |ភាគីរថិំ តរន្តេហំ ឯវំ ចិន្តេសិ តាវទេ។|
    count |៧៨|
      block |សាយំ បាតំ តរន្តាមេ ពុទ្ធបុត្តា មហាយសា|
      block |វិហេសយន្តិ អត្តានំ តេសំ អត្តា វិហញ្ញតិ។|
    count |៧៩|
      block |សទេវកស្ស លោកស្ស ពុទ្ធោ អគ្គោ បវុច្ចតិ|
      block |នត្ថិ មេ ទក្ខិណេ ការំ គតិមគ្គវិសោធនំ។|
    count |៨០|
      block |យំនូន ពុទ្ធសេដ្ឋស្ស សេតុំ គង្គាយ ការយេ|
      block |ការាបេត្វា ឥមំ កម្មំ សន្តរាមិ ឥមំ ភវំ។|
    count |៨១|
      block |សតសហស្សំ ទត្វាន សេតុំ ការាបយិំ អហំ|
      block |សទ្ទហន្តោ កតំ ការំ វិបុលំ មេ ភវិស្សតិ។|
    count |៨២|
      block |ការាបេត្វាន តំ សេតុំ ឧបេសិំ លោកនាយកំ|
      block |សិរសិ អញ្ជលិំ កត្វា ឥមំ វចនមព្រវិំ។|
    count |៨៣|
      block |សតសហស្សស្ស វយំ ទត្វា ការាបិតោ មយា|
      block |តវត្ថាយ មហាសេតុ បដិគ្គណ្ហ មហាមុនេ។|
    count |៨៤|
      block |បទុមុត្តរោ លោកវិទូ អាហុតីនំ បដិគ្គហោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៨៥|
      block |យោ មេ សេតុំ អការេសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    stand |សេតុទានអានិសំសោ|
    count |៨៦|
      block |ទរិតោ បព្ពតតោ វា រុក្ខតោ បតិតោបិយំ|
      block |ចុតោបិ លច្ឆតី ឋានំ សេតុទានស្សិទំ ផលំ។|
    count |៨៧|
      block |វិរូឡ្ហមូលសន្តានំ និគ្រោធមិវ មាលុតោ|
      block |អមិត្តា នប្បសហន្តិ សេតុទានស្សិទំ ផលំ។|
    count |៨៨|
      block |នាស្ស ចោរា បសហន្តិ នាតិមញ្ញន្តិ ខត្តិយា|
      block |សព្ពេ តរិស្សតាមិត្តេ សេតុទានស្សិទំ ផលំ។|
    count |៨៩|
      block |អព្ភោកាសគតំ សន្តំ កឋិនាតបតាបិតំ|
      block |បុញ្ញកម្មេន សំយុត្តំ ន ភវិស្សតិ វេទនា។|
    count |៩០|
      block |ទេវលោកេ មនុស្សេ វា ហត្ថិយានំ សុនិម្មិតំ|
      block |តស្ស សង្កប្បមញ្ញាយ និព្ពត្តិស្សតិ តាវទេ។|
    count |៩១|
      block |សហស្សស្សា វាតជវា សិន្ធវា សីឃវាហនា|
      block |សាយំ បាតំ ឧបេស្សន្តិ សេតុទានស្សិទំ ផលំ។|
    count |៩២|
      block |អាគន្ត្វាន មនុស្សត្តំ សុខិតោយំ ភវិស្សតិ|
      block |វេហាសំ មនុជស្សេវ ហត្ថិយានំ ភវិស្សតិ។|
    count |៩៣|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៩៤|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៩៥|
      block |អហោ មេ សុកតំ កម្មំ ជលជុត្តមនាមកេ|
      block |តត្ថ ការំ ករិត្វាន បត្តោហំ អាសវក្ខយំ។|
    count |៩៦|
      block |បធានំ បហិតត្តោម្ហិ ឧបសន្តោ និរូបធិ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៩៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធោតកោ ថេរោ ឥមា គាថាយោ អភាសិត្ថាតិ។|
    stand |ធោតកត្ថេរស្សាបទានំ ចតុត្ថំ។|
  block |៥។ ឧបសីវត្ថេរអបទានំ|
    count |១០០|
      block |ហិមវន្តស្សាវិទូរេ អនោមោ នាម បព្ពតោ|
      block |អស្សមោ សុកតោ មយ្ហំ បណ្ណសាលា សុមាបិតា។|
    count |១០១|
      block |នទី ច សន្ទតី តត្ថ សុបតិត្ថា មនោរមា|
      block |អនូបតិត្ថេ ជាយន្តិ បទុមុប្បលកា ពហូ។|
    count |១០២|
      block |បាឋីនា បាវុសា មច្ឆា ពលជា មុញ្ជរោហិតា|
      block |មច្ឆកច្ឆបសញ្ឆន្នា នទិកា សន្ទតេ តទា។|
    count |១០៣|
      block |តិមិរា បុប្ផិតា តត្ថ អសោកា ខុទ្ទមាលកា|
      block |បុន្នាគា គិរិបុន្នាគា សម្បវន្តិ មមស្សមំ។|
    count |១០៤|
      block |កុដជា បុប្ផិតា តត្ថ តិណសូលវនានិ ច|
      block |សាលា ច សឡលា តត្ថ ចម្បកា បុប្ផិតា ពហូ។|
    count |១០៥|
      block |អជ្ជុនា អតិមុត្តា ច មហានាមា ច បុប្ផិតា|
      block |អសនា មធុគន្ធី ច បុប្ផិតា តេ មមស្សមេ។|
    count |១០៦|
      block |ឧទ្ទាលកា បាដលិកា យូថិកា ច បិយង្គុកា|
      block |ពិម្ពិជាលកសញ្ឆន្នា សមន្តា អឌ្ឍយោជនំ។|
    count |១០៧|
      block |មាតគ្គារា សត្តលិយោ បាដលី សិន្ទុវារកា|
      block |អង្កោលកា ពហូ តត្ថ តាលកុដ្ឋិ ច បុប្ផិតា|
      block |សេលេយ្យកា ពហូ តត្ថ បុប្ផិតា មម អស្សមេ។|
    count |១០៨|
      block |ឯតេសុ បុប្ផជាតេសុ សោភន្តិ បាទបា ពហូ|
      block |សមន្តា តេន គន្ធេន វាយតេ មម អស្សមោ។|
    count |១០៩|
      block |ហរីតកា អាមលកា អម្ពជម្ពុវិភីតកា|
      block |កោលា ភល្លាតកា ពិល្លា ផារុសកផលានិ ច។|
    count |១១០|
      block |តិន្ទុកា ច បិយាលា ច មធុកា កាសុមារយោ|
      block |លពុជា បនសា តត្ថ កទលី ពទរីផលា។|
    count |១១១|
      block |អម្ពាដកា ពហូ តត្ថ វល្លិការផលានិ ច|
      block |ពីជបូរសបារិយោ ផលិតា មម អស្សមេ។|
    count |១១២|
      block |អាឡកា ឥសិមុគ្គា ច តតោ មោទផលា ពហូ|
      block |អវដា បក្កភរិតា បិលក្ខុទុម្ពរានិ ច។|
    count |១១៣|
      block |បិប្ផិលី មរីចា តត្ថ និគ្រោធា ច កបិត្ថនា|
      block |ឧទុម្ពរកា ពហវោ កណ្ឌុបណ្ណា ច ហរិយោ។|
    count |១១៤|
      block |ឯតេ ចញ្ញេ ច ពហវោ ផលិតា អស្សមេ មម|
      block |បុប្ផរុក្ខាបិ ពហវោ បុប្ផិតា មម អស្សមេ។|
    count |១១៥|
      block |អាលុវា ច កឡម្ពា ច ពិឡាលី តក្កលានិ ច|
      block |អាលកា តាលកា ចេវ វិជ្ជន្តិ អស្សមេ មម។|
    count |១១៦|
      block |អស្សមស្សាវិទូរេ មេ មហាជាតស្សរោ អហុ|
      block |អច្ឆោទកោ សីតជលោ សុបតិត្ថោ មនោរមោ។|
    count |១១៧|
      block |បទុមុប្បលា ពហូ តត្ថ បុណ្ឌរីកសមាយុតា|
      block |មន្ទាលកេហិ សញ្ឆន្នា នានាគន្ធសមេរិតា។|
    count |១១៨|
      block |គព្ភំ គណ្ហន្តិ បទុមា អញ្ញេ បុប្ផន្តិ កេសរី|
      block |ឱបុប្ផបត្តា តិដ្ឋន្តិ បទុមាកណ្ណិកា ពហូ។|
    count |១១៩|
      block |មធុ ភិសម្ហា សវតិ ខីរំ សប្បិ មុលាឡិភិ|
      block |សមន្តា តេន គន្ធេន នានាគន្ធសមេរិតា។|
    count |១២០|
      block |កុមុទា អម្ពគន្ធិ ច នយិតា ទិស្សរេ ពហូ|
      block |ជាតស្សរស្សានុកូលំ កេតកា បុប្ផិតា ពហូ។|
    count |១២១|
      block |សុផុល្លា ពន្ធុជីវា ច សេតវារី សុគន្ធិកា|
      block |កុម្ភិលា សុសុមារា ច គហកា តត្ថ ជាយរេ។|
    count |១២២|
      block |ឧគ្គាហកា អជគរា តត្ថ ជាតស្សរេ ពហូ|
      block |បាឋីនា បាវុសា មច្ឆា ពលជា មុញ្ជរោហិតា។|
    count |១២៣|
      block |មច្ឆកច្ឆបសញ្ឆន្នា អថោ បបដកាហិ ច|
      block |បារេវតា រវិហំសា កុកុត្ថា ច នទីចរា។|
    count |១២៤|
      block |ទិន្ទិភា ចក្កវាកា ច បម្បកា ជីវជីវកា|
      block |កលន្ទកា ឧក្កុសា ច សេនកា ឧទ្ធរា ពហូ។|
    count |១២៥|
      block |កោដ្ឋកា សុកបោតា ច តុលិយា ចមរា ពហូ|
      block |ការេនិយោ ច តិលកា ឧបជីវន្តិ តំ សរំ។|
    count |១២៦|
      block |សីហា ព្យគ្ឃា ច ទីបី ច អច្ឆកោកតរច្ឆកា|
      block |វានរា កិន្នរា ចេវ ទិស្សន្តិ មម អស្សមេ។|
    count |១២៧|
      block |តានិ គន្ធានិ ឃាយន្តោ ភក្ខយន្តោ ផលានហំ|
      block |គន្ធោទកំ បិវន្តោ ច វសាមិ មម អស្សមេ។|
    count |១២៨|
      block |ឯណីមិគា វរាហា ច បសទា ខុទ្ទរូបកា|
      block |អគ្គិកា ជោតិកា ចេវ វសន្តិ មម អស្សមេ។|
    count |១២៩|
      block |ហំសា កោញ្ចា មយូរា ច សាលិកាបិ ច កោកិលា|
      block |មជ្ជារិកា ពហូ តត្ថ កោសិកា បោដ្ឋសីសកា។|
    count |១៣០|
      block |បិសាចា ទានវា ចេវ កុម្ភណ្ឌា រក្ខសា ពហូ|
      block |គរុឡា បន្នគា ចេវ វសន្តិ មម អស្សមេ។|
    count |១៣១|
      block |មហានុភាវា ឥសយោ សន្តចិត្តា សមាហិតា|
      block |កមណ្ឌលុធរា សព្ពេ អជិនុត្តរវាសនា|
      block |ជដាភារភរិតាវ វសន្តិ មម អស្សមេ។|
    count |១៣២|
      block |យុគមត្តញ្ច បេក្ខន្តា និបកា សន្តវុត្តិនោ|
      block |លាភាលាភេន សន្តុដ្ឋា វសន្តិ មម អស្សមេ។|
    count |១៣៣|
      block |វាកចីរំ ធុនន្តា តេ ផោដេន្តាជិនចម្មកំ|
      block |សពលេហិ ឧបត្ថទ្ធា គច្ឆន្តិ អម្ពរេ តទា។|
    count |១៣៤|
      block |ន តេ ទកំ អាហរន្តិ កដ្ឋំ វា អគ្គិទារុកំ|
      block |សយញ្ច ឧបសម្បន្នា បាដិហីរស្សិទំ ផលំ។|
    count |១៣៥|
      block |លោហទោណិំ គហេត្វាន វនមជ្ឈេ វសន្តិ តេ|
      block |កុញ្ជរាវ មហានាគា អសម្ភីតាវ កេសរី។|
    count |១៣៦|
      block |អញ្ញេ គច្ឆន្តិ គោយានំ អញ្ញេ បុព្ពវិទេហកំ|
      block |អញ្ញេ ច ឧត្តរកុរុំ សកំ ពលមវស្សិតា។|
    count |១៣៧|
      block |តតោ បិណ្ឌំ អាហរិត្វា បរិភុញ្ជន្តិ ឯកតោ|
      block |សព្ពេសំ បក្កមន្តានំ ឧគ្គតេជាន តាទិនំ។|
    count |១៣៨|
      block |អជិនចម្មសទ្ទេន វនំ សទ្ទាយតេ តទា|
      block |ឯទិសា តេ មហាវីរ សិស្សា ឧគ្គតបា មម។|
    count |១៣៩|
      block |បរិវុតោ អហំ តេហិ វសាមិ មម អស្សមេ|
      block |តោសិតា សកកម្មេន វិនីតាបិ សមាគតា។|
    count |១៤០|
      block |អារាធយិំសុ មំ ឯតេ សកកម្មាភិលាសិនោ|
      block |សីលវន្តោ ច និបកា អប្បមញ្ញាសុ កោវិទា។|
    count |១៤១|
      block |បទុមុត្តរោ លោកវិទូ អាហុតីនំ បដិគ្គហោ|
      block |សមយំ សំវិទិត្វាន ឧបគច្ឆិ វិនាយកោ។|
    count |១៤២|
      block |ឧបគន្ត្វាន សម្ពុទ្ធោ អាតាបី និបកោ មុនិ|
      block |បត្តំ បគ្គយ្ហ សម្ពុទ្ធោ ភិក្ខាយ មមុបាគមិ។|
    count |១៤៣|
      block |ឧបាគតំ មហាវីរំ ជលជុត្តមនាយកំ|
      block |តិណសន្ថរំ បញ្ញាបេត្វា សាលបុប្ផេហិ ឱកិរិំ។|
    count |១៤៤|
      block |និសាទេត្វាន សម្ពុទ្ធំ ហដ្ឋោ សំវិគ្គមានសោ|
      block |ខិប្បំ បព្ពតមារុយ្ហ អគឡុំ អគ្គហិំ អហំ។|
    count |១៤៥|
      block |កុម្ភមត្តំ គហេត្វាន បនសំ ទេវគន្ធិកំ|
      block |ខន្ធេ អារោបយិត្វាន ឧបគច្ឆិំ វិនាយកំ។|
    count |១៤៦|
      block |ផលំ ពុទ្ធស្ស ទត្វាន អគឡុំ អនុលិម្បហំ|
      block |បសន្នចិត្តោ សុមនោ ពុទ្ធសេដ្ឋំ អវន្ទិហំ។|
    count |១៤៧|
      block |បទុមុត្តរោ លោកវិទូ អាហុតីនំ បដិគ្គហោ|
      block |ឥសិមជ្ឈេ និសីទិត្វា ឥមា គាថា អភាសថ។|
    count |១៤៨|
      block |យោ មេ ផលញ្ច អគឡុំ អាសនញ្ច អទាសិ មេ|
      block |តមហំ កិត្តយិស្សាមិ សុណាថ មម ភាសតោ។|
    count |១៤៩|
      block |គាមេ វា យទិ វារញ្ញេ បព្ភារេសុ គុហាសុ វា|
      block |ឥមស្ស ចិត្តមញ្ញាយ និព្ពត្តិស្សតិ ភោជនំ។|
    count |១៥០|
      block |ទេវលោកេ មនុស្សេ វា ឧបបន្នោ អយំ នរោ|
      block |ភោជនេហិ ច វត្ថេហិ បរិសំ តប្បយិស្សតិ។|
    count |១៥១|
      block |ឧបបជ្ជតិ យំ យោនិំ ទេវត្តំ អថ មានុសំ|
      block |អក្ខោភភោគោ ហុត្វាន សំសរិស្សតិយំ នរោ។|
    count |១៥២|
      block |តិំសកប្បសហស្សានិ ទេវលោកេ រមិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |១៥៣|
      block |ឯកសត្តតិក្ខត្តុញ្ច ទេវរជ្ជំ ករិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៥៤|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៥៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ វិហរិស្សតិនាសវោ។|
    count |១៥៦|
      block |សុលទ្ធលាភោ លទ្ធោ មេ យោហំ អទ្ទក្ខិំ នាយកំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១៥៧|
      block |គាមេ វា យទិ វារញ្ញេ បព្ភារេសុ គុហាសុ វា|
      block |មម សង្កប្បមញ្ញាយ ភោជនំ ហោតិ មេ សទា។|
    count |១៥៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៥៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបសីវោ ថេរោ ឥមា គាថាយោ អភាសិត្ថាតិ។|
    stand |ឧបសីវត្ថេរស្សាបទានំ បញ្ចមំ។|
  block |៦។ នន្ទកត្ថេរអបទានំ|
    count |១៦១|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |បសទំ មិគមេសន្តោ សយម្ភុំ អទ្ទសំ អហំ។|
    count |១៦២|
      block |អនុរុទ្ធោ នាម សម្ពុទ្ធោ សយម្ភូ អបរាជិតោ|
      block |វិវេកកាមោ សោ ធីរោ វនមជ្ឈោគហី តទា។|
    count |១៦៣|
      block |ចតុទណ្ឌេ គហេត្វាន ចតុដ្ឋានេ ឋបេសហំ|
      block |មណ្ឌបំ សុកតំ កត្វា បទ្មបុប្ផេហិ ឆាទយិំ។|
    count |១៦៤|
      block |មណ្ឌបំ ឆាទយិត្វាន សយម្ភុំ អភិវាទយិំ|
      block |ធនុំ តត្ថេវ និក្ខិប្ប បព្ពជិំ អនគារិយំ។|
    count |១៦៥|
      block |នចិរំ បព្ពជិតស្ស ព្យាធិ មេ ឧទបជ្ជថ|
      block |បុព្ពកម្មំ សរិត្វាន តត្ថ កាលង្កតោ អហំ។|
    count |១៦៦|
      block |បុព្ពកម្មេន សំយុត្តោ តុសិតំ អគមាសហំ|
      block |តត្ថ សោណ្ណមយំ ព្យម្ហំ និព្ពត្តតិ យទិច្ឆកំ។|
    count |១៦៧|
      block |សហស្សយុត្តំ ហយវាហិំ ទិព្ពយានមធិដ្ឋិតោ|
      block |អារុហិត្វាន តំ យានំ គច្ឆាមហំ យទិច្ឆកំ។|
    count |១៦៨|
      block |តតោ មេ និយ្យមានស្ស ទេវភូតស្ស មេ សតោ|
      block |សមន្តា យោជនសតំ មណ្ឌបោ មេ ធរីយតិ។|
    count |១៦៩|
      block |សយនេហំ តុវដ្ដាមិ អច្ឆន្នេ បុប្ផសន្ថតេ|
      block |អន្តលិក្ខា ច បទុមា វស្សន្តេ និច្ចកាលិកំ។|
    count |១៧០|
      block |មរីចិកេ ផន្ទមានេ តប្បមានេ ច អាតបេ|
      block |ន មំ តាបេតិ អាតាបោ មណ្ឌបស្ស ឥទំ ផលំ។|
    count |១៧១|
      block |ទុគ្គតិំ សមតិក្កន្តោ អបាយា បិហិតា មម|
      block |មណ្ឌបេ រុក្ខមូលេ វា សន្តាបោ មេ ន វិជ្ជតិ។|
    count |១៧២|
      block |មហីសញ្ញំ អធិដ្ឋាយ លោណតោយំ តរាមហំ|
      block |តស្ស មេ សុកតំ កម្មំ ពុទ្ធបូជាយិទំ ផលំ។|
    count |១៧៣|
      block |អបថម្បិ បថំ កត្វា គច្ឆាមិ អនិលញ្ជសេ|
      block |អហោ មេ សុកតំ កម្មំ ពុទ្ធបូជាយិទំ ផលំ។|
    count |១៧៤|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |អាសវា មេ បរិក្ខីណា ពុទ្ធបូជាយិទំ ផលំ។|
    count |១៧៥|
      block |ជហិតា បុរិមា ជាតិ ពុទ្ធស្ស ឱរសោ អហំ|
      block |ទាយាទោម្ហិ ច សទ្ធម្មេ ពុទ្ធបូជាយិទំ ផលំ។|
    count |១៧៦|
      block |អារាធិតោម្ហិ សុគតំ គោតមំ សក្យបុង្គវំ|
      block |ធម្មធជោ ធម្មទាយាទោ ពុទ្ធបូជាយិទំ ផលំ។|
    count |១៧៧|
      block |ឧបដ្ឋិត្វាន សម្ពុទ្ធំ គោតមំ សក្យបុង្គវំ|
      block |បារង្គមនិយំ មគ្គំ អបុច្ឆិំ លោកនាយកំ។|
    count |១៧៨|
      block |អជ្ឈិដ្ឋោ កថយី ពុទ្ធោ គម្ភីរំ និបុណំ បទំ|
      block |តស្សាហំ ធម្មំ សុត្វាន បត្តោម្ហិ អាសវក្ខយំ។|
    count |១៧៩|
      block |អហោ មេ សុកតំ កម្មំ បរិមុត្តោម្ហិ ជាតិយា|
      block |សព្ពាសវបរិក្ខីណោ នត្ថិ ទានិ បុនព្ភវោ។|
    count |១៨០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៨១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៨២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នន្ទកោ ថេរោ ឥមា គាថាយោ អភាសិត្ថាតិ។|
    stand |នន្ទកត្ថេរស្សាបទានំ ឆដ្ឋំ។|
  block |៧។ ហេមកត្ថេរអបទានំ|
    count |១៨៣|
      block |បព្ភារកូដំ និស្សាយ អនោមោ នាម តាបសោ|
      block |អស្សមំ សុកតំ កត្វា បណ្ណសាលេ វសី តទា។|
    count |១៨៤|
      block |សិទ្ធំ តស្ស តបោ កម្មំ សិទ្ធិបត្តោ សកេ ពលេ|
      block |សកសាមញ្ញវិក្កន្តោ អាតាបី និបកោ មុនិ។|
    count |១៨៥|
      block |វិសារទោ សសមយេ បរវាទេ ច កោវិទោ|
      block |បដ្ឋោ ភូមន្តលិក្ខម្ហិ ឧប្បាតម្ហិ ច កោវិទោ។|
    count |១៨៦|
      block |វីតសោកោ និរារម្ភោ អប្បាហារោ អលោលុបោ|
      block |លាភាលាភេន សន្តុដ្ឋោ ឈាយី ឈានរតោ មុនិ។|
    count |១៨៧|
      block |បិយទស្សី នាម សម្ពុទ្ធោ អគ្គោ ការុណិកោ មុនិ|
      block |សត្តេ តារេតុកាមោ សោ ករុណាយ ផរី តទា។|
    count |១៨៨|
      block |ពោធនេយ្យំ ជនំ ទិស្វា បិយទស្សី មហាមុនិ|
      block |ចក្កវាឡសហស្សម្បិ គន្ត្វា ឱវទតេ មុនិ។|
    count |១៨៩|
      block |មមុទ្ធរិតុកាមោ សោ មមស្សមមុបាគមិ|
      block |ន ទិដ្ឋោ មេ ជិនោ បុព្ពេ ន សុតោបិ ច កស្សចិ។|
    count |១៩០|
      block |ឧប្បាតា សុបិនា មយ្ហំ លក្ខណា សុប្បកាសិតា|
      block |បដ្ឋោ ភូមន្តលិក្ខម្ហិ នក្ខត្តបទកោវិទោ។|
    count |១៩១|
      block |សោហំ ពុទ្ធស្ស សុត្វាន តត្ថ ចិត្តំ បសាទយិំ|
      block |តិដ្ឋន្តោ វា និសិន្នោ វា សរាមិ និច្ចកាលិកំ។|
    count |១៩២|
      block |មយិ ឯវំ សរន្តម្ហិ ភគវាបិ អនុស្សរិ|
      block |ពុទ្ធំ អនុស្សរន្តស្ស បីតិ មេ ហោតិ តាវទេ។|
    count |១៩៣|
      block |កាលញ្ច បុនរាគម្ម ឧបេសិ មំ មហាមុនិ|
      block |សម្បត្តេបិ ន ជានាមិ អយំ ពុទ្ធោ មហាមុនិ។|
    count |១៩៤|
      block |អនុកម្បកោ ការុណិកោ បិយទស្សី មហាមុនិ|
      block |សញ្ជានាបេសិ អត្តានំ អហំ ពុទ្ធោ សទេវកេ។|
    count |១៩៥|
      block |សញ្ជានិត្វាន សម្ពុទ្ធំ បិយទស្សិំ មហាមុនិំ|
      block |សកំ ចិត្តំ បសាទេត្វា ឥទំ វចនមព្រវិំ។|
    count |១៩៦|
      block |អញ្ញេ បីឋេ ច បល្លង្កេ អាសន្ទីសុ និសីទរេ|
      block |តុវម្បិ សព្ពទស្សាវី និសីទ រតនាសនេ។|
    count |១៩៧|
      block |សព្ពរតនមយំ បីឋំ និម្មិនិត្វាន តាវទេ|
      block |បិយទស្សិស្ស មុនិនោ អទាសិំ ឥទ្ធិនិម្មិតំ។|
    count |១៩៨|
      block |រតនេ ច និសិន្នស្ស បីឋកេ ឥទ្ធិនិម្មិតេ|
      block |កុម្ភមត្តំ ជម្ពុផលំ អទាសិំ តាវទេ អហំ។|
    count |១៩៩|
      block |មម ហាសំ ជនេត្វាន បរិភុញ្ជិ មហាមុនិ|
      block |តទា ចិត្តំ បសាទេត្វា សត្ថារំ អភិវាទយិំ។|
    count |២០០|
      block |បិយទស្សី តុ ភគវា លោកជេដ្ឋោ នរាសភោ|
      block |រតនាសនមាសីនោ ឥមា គាថា អភាសថ។|
    count |២០១|
      block |យោ មេ រតនមយំ បីឋំ អមតញ្ច ផលំ អទា|
      block |តមហំ កិត្តយិស្សាមិ សុណាថ មម ភាសតោ។|
    count |២០២|
      block |សត្តសត្តតិ កប្បានិ ទេវលោកេ រមិស្សតិ|
      block |បញ្ចសត្តតិក្ខត្តុញ្ច ចក្កវត្តី ភវិស្សតិ។|
    count |២០៣|
      block |ទ្វត្តិំសក្ខត្តុំ ទេវិន្ទោ ទេវរជ្ជំ ករិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |២០៤|
      block |សោណ្ណមយំ រូបិមយំ បល្លង្កំ សុកតំ ពហុំ|
      block |លោហិតង្គមយញ្ចេវ លច្ឆតិ រតនាមយំ។|
    count |២០៥|
      block |ចង្កមន្តម្បិ មនុជំ បុញ្ញកម្មសមង្គិនំ|
      block |បល្លង្កានិ អនេកានិ បរិវារេស្សរេ តទា។|
    count |២០៦|
      block |កូដាគារា ច បាសាទា សយនញ្ច មហារហំ|
      block |ឥមស្ស ចិត្តមញ្ញាយ និព្ពត្តិស្សន្តិ តាវទេ។|
    count |២០៧|
      block |សដ្ឋិ នាគសហស្សានិ សព្ពាលង្ការភូសិតា|
      block |សុវណ្ណកច្ឆា មាតង្គា ហេមកប្បនវាសសា។|
    count |២០៨|
      block |អារូឡ្ហា គាមណីយេហិ តោមរង្កុសបាណិភិ|
      block |ឥមំ បរិចរិស្សន្តិ រត្នបីឋស្សិទំ ផលំ។|
    count |២០៩|
      block |សដ្ឋិ អស្សសហស្សានិ សព្ពាលង្ការភូសិតា|
      block |អាជានីយាវ ជាតិយា សិន្ធវា សីឃវាហិនោ។|
    count |២១០|
      block |អារូឡ្ហា គាមណីយេហិ ឥល្លិយាចាបធារិភិ|
      block |តេបិមំ បរិចរិស្សន្តិ រត្នបីឋស្សិទំ ផលំ។|
    count |២១១|
      block |សដ្ឋិ រថសហស្សានិ សព្ពាលង្ការភូសិតា|
      block |ទីបា អថោបិ វេយគ្ឃា សន្នទ្ធា ឧស្សិតទ្ធជា។|
    count |២១២|
      block |អារូឡ្ហា គាមណីយេហិ ចាបហត្ថេហិ វម្មិភិ|
      block |បរិវារេស្សន្តិមំ និច្ចំ រត្នបីឋស្សិទំ ផលំ។|
    count |២១៣|
      block |សដ្ឋិ ធេនុសហស្សានិ ទោហញ្ញា បុង្គវូសភេ|
      block |វច្ឆកេ ជនយិស្សន្តិ រត្នបីឋស្សិទំ ផលំ។|
    count |២១៤|
      block |សោឡសិត្ថិសហស្សានិ សព្ពាលង្ការភូសិតា|
      block |វិចិត្តវត្ថាភរណា អាមុក្កមណិកុណ្ឌលា។|
    count |២១៥|
      block |អឡារបម្ហា ហសុលា សុសញ្ញា តនុមជ្ឈិមា|
      block |បរិវារេស្សន្តិមំ និច្ចំ រត្នបីឋស្សិទំ ផលំ។|
    count |២១៦|
      block |អដ្ឋារសេ កប្បសតេ គោតមោ នាម ចក្ខុមា|
      block |តមន្ធការំ វិធមិត្វា ពុទ្ធោ លោកេ ភវិស្សតិ។|
    count |២១៧|
      block |តស្ស ទស្សនមាគម្ម បព្ពជិស្សតិកិញ្ចនោ|
      block |តោសយិត្វាន សត្ថារំ សាសនេភិរមិស្សតិ។|
    count |២១៨|
      block |តស្ស ធម្មំ សុណិត្វាន កិលេសេ ឃាតយិស្សតិ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |២១៩|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |ឧត្តមត្ថំ បត្ថយន្តោ សាសនេ វិហរាមហំ។|
    count |២២០|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |២២១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២២២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ហេមកោ ថេរោ ឥមា គាថាយោ អភាសិត្ថាតិ|
    stand |ហេមកត្ថេរស្សាបទានំ សត្តមំ។|
    stand |សត្តរសមំ ភាណវារំ។|
  block |៨។ តោទេយ្យត្ថេរអបទានំ|
    count |២២៤|
      block |រាជា អជិតញ្ជយោ នាម កេតុមតីបុរុត្តមេ|
      block |សូរោ វិក្កមសម្បន្នោ បុរមជ្ឈាវសី តទា។|
    count |២២៥|
      block |តស្ស រញ្ញោ បមត្តស្ស អដវិយោ សមុដ្ឋហុំ|
      block |ឱតារា តុណ្ឌិកា ចេវ រដ្ឋំ វិទ្ធំសយុំ តទា។|
    count |២២៦|
      block |បច្ចន្តេ កុបិតេ ខិប្បំ សន្និបាតេសិរិន្ទមោ|
      block |ភដេ ចេវ ពលត្ថេ ច អរិំ និគ្គាហយិ តទា។|
    count |២២៧|
      block |ហត្ថារោហា អនីកដ្ឋា សូរា ច ចម្មយោធិនោ|
      block |ធនុគ្គហា ច ឧគ្គា ច សព្ពេ សន្និបតុំ តទា។|
    count |២២៨|
      block |អាឡារិកា ច កប្បកា ន្ហាបកា មាលការកា|
      block |សូរា វិជិតសង្គាមា សព្ពេ សន្និបតុំ តទា។|
    count |២២៩|
      block |ខគ្គហត្ថា ច បុរិសា ចាបហត្ថា ច វម្មិនោ|
      block |លុទ្ទា វិជិតសង្គាមា សព្ពេ សន្និបតុំ តទា។|
    count |២៣០|
      block |តិធាបភិន្នា មាតង្គា កុញ្ជរា សដ្ឋិហាយនា|
      block |សុវណ្ណកច្ឆាលង្ការា សព្ពេ សន្និបតុំ តទា។|
    count |២៣១|
      block |ខមា សីតស្ស ឧណ្ហស្ស ឧក្ការុហរណស្ស ច|
      block |យោធាជីវា កតកម្មា សព្ពេ សន្និបតុំ តទា។|
    count |២៣២|
      block |សង្ខសទ្ទំ ភេរិសទ្ទំ អថោ ឧតុជ សទ្ទកំ|
      block |ឯតេហិ តេ ហាសយន្តា សព្ពេ សន្និបតុំ តទា។|
    count |២៣៣|
      block |តិសូលកោន្តិមន្តេហិ ច|
      block |កោដ្ដេន្តានំ និបាតេន្តា សព្ពេ សន្និបតុំ តទា។|
    count |២៣៤|
      block |កិមេវាតិនិសាមេត្វា សរាជា អជិតញ្ជយោ|
      block |សដ្ឋិ បាណសហស្សានិ សូលេ ឧត្តាសយិំ តទា។|
    count |២៣៥|
      block |សទ្ទំ មានុសកាកំសុ អហោ រាជា អធម្មិកោ|
      block |និរយេ បច្ចមានស្ស កទា អន្តោ ភវិស្សតិ។|
    count |២៣៦|
      block |សយនេហំ តុវដ្ដេន្តោ បស្សាមិ និរយេ តទា|
      block |ន សុបាមិ ទិវារត្តិំ សូលេន តជ្ជយន្តិ មំ។|
    count |២៣៧|
      block |កិំ បមាទេន រជ្ជេន វាហនេន ពលេន ច|
      block |ន តេ បហោន្តិ ធារេតុំ តាបយន្តិ មមំ សទា។|
    count |២៣៨|
      block |កិំ មេ បុត្តេហិ ទារេហិ រជ្ជេន សកលេន ច|
      block |យំនូន បព្ពជេយ្យាហំ គតិមគ្គំ វិសោធយេ។|
    count |២៣៩|
      block |សដ្ឋិ នាគសហស្សានិ សព្ពាលង្ការភូសិតេ|
      block |សុវណ្ណកច្ឆេ មាតង្គេ ហេមកប្បនវាសសេ។|
    count |២៤០|
      block |អារូឡ្ហេ គាមណីយេហិ តោមរង្កុសបាណិភិ|
      block |សង្គាមាវចរេ ឋានេ អនបេក្ខោ វិហាយហំ|
      block |សកកម្មេន សន្តត្តោ និក្ខមិំ អនគារិយំ។|
    count |២៤១|
      block |សដ្ឋិ អស្សសហស្សានិ សព្ពាលង្ការភូសិតេ|
      block |អាជានីយេវ ជាតិយា សិន្ធវេ សីឃវាហនេ។|
    count |២៤២|
      block |អារូឡ្ហេ គាមណីយេហិ ចាបហត្ថេហិ វម្មិភិ|
      block |បហារេត្វាន តេ សព្ពេ និក្ខមិំ អនគារិយំ។|
    count |២៤៣|
      block |សដ្ឋិ រថសហស្សានិ សព្ពាលង្ការភូសិតេ|
      block |ទីបេ អថោបិ វេយគ្ឃេ សន្នទ្ធេ ឧស្សិតទ្ធជេ|
      block |តេ សព្ពេ បរិហារេត្វា បព្ពជិំ អនគារិយំ។|
    count |២៤៤|
      block |សដ្ឋិ ធេនុសហស្សានិ សព្ពា កំសូបធារណា|
      block |តាយោបិ ឆឌ្ឌយិត្វាន បព្ពជិំ អនគារិយំ។|
    count |២៤៥|
      block |សដ្ឋិ ឥត្ថិសហស្សានិ សព្ពាលង្ការភូសិតា|
      block |វិចិត្តវត្ថាភរណា អាមុក្កមណិកុណ្ឌលា។|
    count |២៤៦|
      block |អឡារបម្ហា ហសុលា សុសញ្ញា តនុមជ្ឈិមា|
      block |តា ហិត្វា កន្ទមានាយោ បព្ពជិំ អនគារិយំ។|
    count |២៤៧|
      block |សដ្ឋិ គាមសហស្សានិ បរិបុណ្ណានិ សព្ពសោ|
      block |ឆឌ្ឌយិត្វាន តំ រជ្ជំ បព្ពជិំ អនគារិយំ។|
    count |២៤៨|
      block |នគរា និក្ខមិត្វាន ហិមវន្តមុបាគមិំ|
      block |ភាគីរថីនទីតីរេ អស្សមំ មាបយិំ អហំ។|
    count |២៤៩|
      block |បណ្ណសាលំ ករិត្វាន អគ្យាគារំ អកាសហំ|
      block |អារទ្ធវីរិយោ បហិតត្តោ វសាមិ អស្សមេ អហំ។|
    count |២៥០|
      block |មណ្ឌបេ រុក្ខមូលេ វា សុញ្ញាគារេ ច ឈាយតោ|
      block |ន តុ វិជ្ជតិ តាសោ មេ ន បស្សេ ភយភេរវំ។|
    count |២៥១|
      block |សុមេធោ នាម សម្ពុទ្ធោ អគ្គោ ការុណិកោ មុនិ|
      block |ញាណាលោកេន ជោតន្តោ លោកេ ឧប្បជ្ជិ តាវទេ។|
    count |២៥២|
      block |មម អស្សមសាមន្តា យក្ខោ អាសិ មហិទ្ធិកោ|
      block |ពុទ្ធសេដ្ឋម្ហិ ឧប្បន្នេ អារោចេសិ មមំ តទា។|
    count |២៥៣|
      block |ពុទ្ធោ លោកេ សមុប្បន្នោ សុមេធោ នាម ចក្ខុមា|
      block |តារេតិ ជនតំ សព្ពំ តម្បិ សោ តារយិស្សតិ។|
    count |២៥៤|
      block |យក្ខស្ស វចនំ សុត្វា សំវិគ្គោ អាសិ តាវទេ|
      block |ពុទ្ធោ ពុទ្ធោតិ ចិន្តេន្តោ អស្សមំ បដិសាមយិំ។|
    count |២៥៥|
      block |អគ្គិទារុញ្ច ឆឌ្ឌេត្វា សំសាមេត្វាន សន្ថតំ|
      block |អស្សមំ អភិវន្ទិត្វា និក្ខមិំ វិបិនា អហំ។|
    count |២៥៦|
      block |តតោ ចន្ទនមាទាយ គាមា គាមំ បុរា បុរំ|
      block |ទេវទេវំ គវេសន្តោ ឧបគច្ឆិំ វិនាយកំ។|
    count |២៥៧|
      block |ភគវា តម្ហិ សមយេ សុមេធោ លោកនាយកោ|
      block |ចតុសច្ចំ បកាសេន្តោ ពោធេតិ ជនតំ ពហុំ។|
    count |២៥៨|
      block |អញ្ជលិំ បគ្គហេត្វាន សីសេ កត្វាន ចន្ទនំ|
      block |សម្ពុទ្ធំ អភិវាទេត្វា ឥមា គាថា អភាសហំ។|
    count |២៥៩|
      block |វស្សិកេ បុប្ផមានម្ហិ សន្តិកេ ឧបវាយតិ|
      block |ត្វំ វីរ គុណគន្ធេន ទិសា សព្ពា បវាយសិ។|
    count |២៦០|
      block |ចម្បកេ នាគវនិកេ អតិមុត្តកកេតកេ|
      block |សាលេសុ បុប្ផមានេសុ អនុវាតំ បវាយតិ។|
    count |២៦១|
      block |តវ គន្ធំ សុណិត្វាន ហិមវន្តា ឥធាគមិំ|
      block |បូជេមិ តំ មហាវីរ លោកជេដ្ឋ មហាយស។|
    count |២៦២|
      block |វរចន្ទនេនានុលិម្បិំ សុមេធំ លោកនាយកំ|
      block |សកំ ចិត្តំ បសាទេត្វា តុណ្ហី អដ្ឋាសិ តាវទេ។|
    count |២៦៣|
      block |សុមេធោ នាម ភគវា លោកជេដ្ឋោ នរាសភោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |២៦៤|
      block |យោ មេ គុណេ បកិត្តេសិ ចន្ទនញ្ច អបូជយិ|
      block |តមហំ កិត្តយិស្សាមិ សុណាថ មម ភាសតោ។|
    count |២៦៥|
      block |អាទេយ្យវាក្យវចនោ ព្រហ្មា ឧជុ បតាបវា|
      block |បញ្ចវីសតិកប្បានិ សប្បភាសោ ភវិស្សតិ។|
    count |២៦៦|
      block |ឆព្ពីសតិកប្បសតេ ទេវលោកេ រមិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |២៦៧|
      block |តេត្តិំសក្ខត្តុំ ទេវិន្ទោ ទេវរជ្ជំ ករិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |២៦៨|
      block |តតោ ចុតោយំ មនុជោ មនុស្សត្តំ គមិស្សតិ|
      block |បុញ្ញកម្មេន សំយុត្តោ ព្រហ្មពន្ធុ ភវិស្សតិ។|
    count |២៦៩|
      block |អជ្ឈាយកោ មន្តធរោ តិណ្ណំ វេទាន បារគូ|
      block |តិលក្ខណេន សម្បន្នោ ពាវរី នាម ព្រាហ្មណោ។|
    count |២៧០|
      block |តស្ស សិស្សោ ភវិត្វាន ហេស្សតិ មន្តបារគូ|
      block |ឧបគន្ត្វាន សម្ពុទ្ធំ គោតមំ សក្យបុង្គវំ។|
    count |២៧១|
      block |បុច្ឆិត្វា និបុណេ បញ្ហេ ភាវយិត្វាន អញ្ជសំ|
      block |សព្ពាសវេ បរិញ្ញាយ វិហរិស្សតិនាសវោ។|
    count |២៧២|
      block |តិវិធគ្គិ និព្ពុតា មយ្ហំ ភវា សព្ពេ សមូហតា|
      block |សព្ពាសវេ បរិញ្ញាយ វិហរាមិ អនាសវោ។|
    count |២៧៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៧៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៧៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តោទេយ្យោ ថេរោ ឥមា គាថាយោ អភាសិត្ថាតិ។|
    stand |តោទេយ្យត្ថេរស្សាបទានំ អដ្ឋមំ។|
  block |៩។ ជតុកណ្ណិត្ថេរអបទានំ|
    count |២៧៦|
      block |នគរេ ហំសវតិយា សេដ្ឋិបុត្តោ អហោសហំ|
      block |សមប្បិតោ កាមគុណេ បរិចារេមហំ តទា។|
    count |២៧៧|
      block |តតោ បាសាទមារុយ្ហ មហាភោគេ វលញ្ជកោ|
      block |តត្ថ នច្ចេហិ គីតេហិ បរិចារេមហំ តទា។|
    count |២៧៨|
      block |តូរិយា អាហតា មយ្ហំ សម្មតាឡសមាហិតា|
      block |នច្ចន្តា ឥត្ថិយោ សព្ពា ហរន្តិយេវ មេ មនោ។|
    count |២៧៩|
      block |ចេលាបិកា លាមណិកា កុញ្ជវាសី តិមជ្ឈិកា|
      block |លង្ឃិកា សោកជ្ឈាយី ច បរិវារេន្តិ មំ សទា។|
    count |២៨០|
      block |វេតាឡិនោ កុម្ភថូនី នដា ច នច្ចកា ពហូ|
      block |នដកា នាដកា ចេវ បរិវារេន្តិ មំ សទា។|
    count |២៨១|
      block |កប្បកា ន្ហាបកា សូទា មាលាការា សុបាសកា|
      block |ជល្លា មល្លា ច តេ សព្ពេ បរិវារេន្តិ មំ សទា។|
    count |២៨២|
      block |ឯតេសុ កីឡមានេសុ សិក្ខិតេ កតុបាសនេ|
      block |រត្តិន្ទិវំ ន ជានាមិ ឥន្ទោវ តិទសង្គណេ។|
    count |២៨៣|
      block |អទ្ធិកា បថិកា សព្ពេ យាចកា វរកា ពហូ|
      block |ឧបគច្ឆន្តិ តេ និច្ចំ ភិក្ខយន្តា មមំ ឃរំ។|
    count |២៨៤|
      block |សមណា ព្រាហ្មណា ចេវ បុញ្ញក្ខេត្តា អនុត្តរា|
      block |វឌ្ឍយន្តា មមំ បុញ្ញំ អាគច្ឆន្តិ មមំ ឃរំ។|
    count |២៨៥|
      block |បដគា លដុកា សព្ពេ និគណ្ឋា បុប្ផសាដកា|
      block |តេទណ្ឌិកា ឯកសិខា អាគច្ឆន្តិ មមំ ឃរំ។|
    count |២៨៦|
      block |អាជីវកា វិលុត្តាវី គោធម្មា ទេវធម្មិកា|
      block |រជោជល្លធរា ឯតេ អាគច្ឆន្តិ មមំ ឃរំ។|
    count |២៨៧|
      block |បរិត្តកា សន្តិបត្តា កោធបុគ្គនិកា ពហូ|
      block |តបស្សី វនចារី ច អាគច្ឆន្តិ មមំ ឃរំ។|
    count |២៨៨|
      block |ឱឌ្ឌកា ទមិឡា ចេវ សាកុឡា មលវាឡកា|
      block |សវរា យោនកា ចេវ អាគច្ឆន្តិ មមំ ឃរំ។|
    count |២៨៩|
      block |អន្ធកា មុណ្ឌកា សព្ពេ កោដលា ហនុវិន្ទកា|
      block |អារាវចីនរដ្ឋា ច អាគច្ឆន្តិ មមំ ឃរំ។|
    count |២៩០|
      block |អលសន្ទកា បល្លវកា ធម្មរា និគ្គមានុសា|
      block |គេហិកា ចេតបុត្តា ច អាគច្ឆន្តិ មមំ ឃរំ។|
    count |២៩១|
      block |មាធុរកា កោសលកា កលិង្គា ហត្ថិបោរិកា|
      block |ឥសិណ្ឌា មក្កលា ចេវ អាគច្ឆន្តិ មមំ ឃរំ។|
    count |២៩២|
      block |ចេលាវកា អារព្ភា ច ឱឃុឡ្ហា មេឃលា ពហូ|
      block |ខុទ្ទកា សុទ្ទកា ចេវ អាគច្ឆន្តិ មមំ ឃរំ។|
    count |២៩៣|
      block |រោហណា សិន្ធវា ចេវ ចិតកា ឯកកណ្ណិកា|
      block |សុរដ្ឋា អបរន្តា ច អាគច្ឆន្តិ មមំ ឃរំ។|
    count |២៩៤|
      block |សុប្បារកា កុមារា ច មល្លសោវណ្ណភូមិកា|
      block |វជ្ជីតង្គា ច តេ សព្ពេ អាគច្ឆន្តិ មមំ ឃរំ។|
    count |២៩៥|
      block |នឡការា បេសការា ចម្មការា ច តច្ឆកា|
      block |កម្មារា កុម្ភការា ច អាគច្ឆន្តិ មមំ ឃរំ។|
    count |២៩៦|
      block |មណិការា លោហការា សោណ្ណការា ច ទុស្សិកា|
      block |តិបុការា ច តេ សព្ពេ អាគច្ឆន្តិ មមំ ឃរំ។|
    count |២៩៧|
      block |ឧសុការា ភមការា បេសការា ច គន្ធិកា|
      block |រជកា តុន្នវាយា ច អាគច្ឆន្តិ មមំ ឃរំ។|
    count |២៩៨|
      block |តេលិកា កដ្ឋហារា ច ឧទហារា ច បេស្សិកា|
      block |សូបិកា សូបរក្ខា ច អាគច្ឆន្តិ មមំ ឃរំ។|
    count |២៩៩|
      block |ទោវារិកា អនីកដ្ឋា ពន្ធិកា បុប្ផឆឌ្ឌកា|
      block |ហត្ថារុហា ហត្ថិបាលា អាគច្ឆន្តិ មមំ ឃរំ។|
    count |៣០០|
      block |អានន្ទស្ស មហារញ្ញោ មមត្ថស្ស អទាសហំ|
      block |សត្តវណ្ណេន រតនេន ឩនត្ថំ បូរយាមហំ។|
    count |៣០១|
      block |យេ មយា កិត្តិតា សព្ពេ នានាវណ្ណា ពហូ ជនា|
      block |តេសាហំ ចិត្តមញ្ញាយ តប្បយិំ រតនេនហំ។|
    count |៣០២|
      block |វគ្គូសុ ភាសមានាសុ វជ្ជមានាសុ ភេរិសុ|
      block |សង្ខេសុ ធមយន្តេសុ សកគេហេ រមាមហំ។|
    count |៣០៣|
      block |ភគវា តម្ហិ សមយេ បទុមុត្តរនាយកោ|
      block |វសីសតសហស្សេហិ បរិក្ខីណាសវេហិ សោ។|
    count |៣០៤|
      block |ភិក្ខូហិ សហិតោ វីថិំ បដិបជ្ជិត្ថ ចក្ខុមា|
      block |ឱភាសេន្តោ ទិសា សព្ពា ទីបរុក្ខោវ ជោតតិ។|
    count |៣០៥|
      block |វជ្ជន្តិ ភេរិយោ សព្ពា គច្ឆន្តេ លោកនាយកេ|
      block |បភា និទ្ធាវតេ តស្ស សតរំសីវ ឧគ្គតោ។|
    count |៣០៦|
      block |កវាដន្តរិកាយាបិ បវិដ្ឋេន ច រស្មិនា|
      block |អន្តោឃរេសុ វិបុលោ អាលោកោ អាសិ តាវទេ។|
    count |៣០៧|
      block |បភំ ទិស្វាន ពុទ្ធស្ស បារិសជ្ជេ អវោចហំ|
      block |និស្សំសយំ ពុទ្ធសេដ្ឋោ ឥមំ វីថិមុបាគតោ។|
    count |៣០៨|
      block |ខិប្បំ ឱរុយ្ហ បាសាទា អគមិំ អន្តរាបណំ|
      block |សម្ពុទ្ធំ អភិវាទេត្វា ឥទំ វចនមព្រវិំ។|
    count |៣០៩|
      block |អនុកម្បតុ មេ ពុទ្ធោ ជលជុត្តមនាយកោ|
      block |វសីសតសហស្សេហិ អធិវាសេសិ សោ មុនិ។|
    count |៣១០|
      block |និមន្តេត្វាន សម្ពុទ្ធំ អភិនេសិំ សកំ ឃរំ|
      block |តត្ថ អន្នេន បានេន សន្តប្បេសិំ មហាមុនិំ។|
    count |៣១១|
      block |ភុត្តាវិំ កាលមញ្ញាយ ពុទ្ធសេដ្ឋស្ស តាទិនោ|
      block |សតង្គិកេន តូរិយេន ពុទ្ធសេដ្ឋំ ឧបដ្ឋហិំ។|
    count |៣១២|
      block |បទុមុត្តរោ លោកវិទូ អាហុតីនំ បដិគ្គហោ|
      block |អន្តោឃរេ និសីទិត្វា ឥមា គាថា អភាសថ។|
    count |៣១៣|
      block |យោ មំ តូរិយេហុបដ្ឋាសិ អន្នបានញ្ចទាសិ មេ|
      block |តមហំ កិត្តយិស្សាមិ សុណាថ មម ភាសតោ។|
    count |៣១៤|
      block |បហូតភក្ខោ ហុត្វាន សហិរញ្ញោ សភោជនោ|
      block |ចតុទីបេ ឯករជ្ជំ ការយិស្សតិយំ នរោ។|
    count |៣១៥|
      block |បញ្ចសីលេ សមាទាយ ទសកម្មបថេ តតោ|
      block |សមាទាយ បវត្តេន្តោ បរិសំ សិក្ខាបយិស្សតិ។|
    count |៣១៦|
      block |តូរិយសតសហស្សានិ ភេរិយោ សមលង្កតា|
      block |វជ្ជយិស្សន្តិមំ និច្ចំ ឧបដ្ឋានស្សិទំ ផលំ។|
    count |៣១៧|
      block |តិំសកប្បសហស្សានិ ទេវលោកេ រមិស្សតិ|
      block |ចតុសដ្ឋិក្ខត្តុំ ទេវិន្ទោ ទេវរជ្ជំ ករិស្សតិ។|
    count |៣១៨|
      block |ចតុសដ្ឋិក្ខត្តុំ រាជា ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៣១៩|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៣២០|
      block |ឧបបជ្ជតិ យំ យោនិំ ទេវត្តំ អថ មានុសំ|
      block |អនូនភោគោ ហុត្វាន មនុស្សត្តំ គមិស្សតិ។|
    count |៣២១|
      block |អជ្ឈាយកោ ភវិត្វាន តិណ្ណំ វេទាន បារគូ|
      block |ឧត្តមត្ថំ គវេសន្តោ ចរិស្សតិ មហិំ ឥមំ។|
    count |៣២២|
      block |សោ បច្ឆា បព្ពជិត្វាន សុក្កមូលេន ចោទិតោ|
      block |គោតមស្ស ភគវតោ សាសនេភិរមិស្សតិ។|
    count |៣២៣|
      block |អារាធយិត្វាន សម្ពុទ្ធំ គោតមំ សក្យបុង្គវំ|
      block |កិលេសេ ឈាបយិត្វាន អរហាយំ ភវិស្សតិ។|
    count |៣២៤|
      block |វិបិនេ ព្យគ្ឃរាជាវ មិគរាជាវ កេសរី|
      block |អភីតោ វិហរាមជ្ជ សក្យបុត្តស្ស សាសនេ។|
    count |៣២៥|
      block |ទេវលោកេ មនុស្សេ វា ទលិទ្ទេ ទុគ្គតិម្ហិ វា|
      block |និព្ពត្តិំ មេ ន បស្សាមិ ឧបដ្ឋានស្សិទំ ផលំ។|
    count |៣២៦|
      block |វិវេកមនុយុត្តោម្ហិ ឧបសន្តោ និរូបធិ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣២៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣២៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ជតុកណ្ណិត្ថេរោ ឥមា គាថាយោ អភាសិត្ថាតិ។|
    stand |ជតុកណ្ណិត្ថេរស្សាបទានំ នវមំ។|
  block |១០។ ឧទេនត្ថេរអបទានំ|
    count |៣៣០|
      block |ហិមវន្តស្សាវិទូរេ បទុមោ នាម បព្ពតោ|
      block |អស្សមោ សុកតោ មយ្ហំ បណ្ណសាលា សុមាបិតា។|
    count |៣៣១|
      block |នទិយោ សន្ទរេ តត្ថ សុបតិត្ថា មនោរមា|
      block |អច្ឆោទកា សីតជលា សន្ទរេ នទិយោ សទា។|
    count |៣៣២|
      block |បាឋីនា បាវុសា មច្ឆា ពលជា មុញ្ជរោហិតា|
      block |សោភេន្តា នទិយោ ឯតេ វសន្តិ នទិយា សទា។|
    count |៣៣៣|
      block |អម្ពជម្ពូហិ សញ្ឆន្នា ករេរិតិលកា តថា|
      block |ឧទ្ទាលកា បាដលិយោ សោភេន្តិ មម អស្សមំ។|
    count |៣៣៤|
      block |អង្កោលកា ពិម្ពិជាលា មាយាការី ច បុប្ផិតា|
      block |គន្ធេន ឧបវាយន្តា សោភេន្តិ មម អស្សមំ។|
    count |៣៣៥|
      block |អតិមុត្តា សត្តលិកា នាគា សាលា ច បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៣៦|
      block |កោសម្ពា សឡលា នីបា អដ្ឋង្គាបិ ច បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៣៧|
      block |ហរីតកា អាមលកា អម្ពជម្ពុវិភីតកា|
      block |កោលា ភល្លាតកា ពិល្លា ផលានិ ពហុ អស្សមេ។|
    count |៣៣៨|
      block |កលម្ពា កន្ទលី តត្ថ បុប្ផន្តិ មម អស្សមេ|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៣៩|
      block |អសោកបិណ្ឌិវារី ច និម្ពរុក្ខា ច បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៤០|
      block |បុន្នាគា គិរិបុន្នាគា តិមិរា តត្ថ បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៤១|
      block |និគ្គុណ្ឌី សិរិនិគ្គុណ្ឌី ចម្បរុក្ខេត្ថ បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៤២|
      block |អវិទូរេ បោក្ខរណី ចក្កវាកូបកូជិតា|
      block |មន្ទាលកេហិ សញ្ឆន្នា បទុមុប្បលកេហិ ច។|
    count |៣៤៣|
      block |អច្ឆោទកា សីតជលា សុបតិត្ថា មនោរមា|
      block |អច្ឆា ផលិកសមានា សោភេន្តិ មម អស្សមំ។|
    count |៣៤៤|
      block |បទុមា បុប្ផរេ តត្ថ បុណ្ឌរីកា ច ឧប្បលា|
      block |មន្ទាលកេហិ សញ្ឆន្នា សោភេន្តិ មម អស្សមំ។|
    count |៣៤៥|
      block |បាឋីនា បាវុសា មច្ឆា ពលជា មុញ្ជរោហិតា|
      block |វិចរន្តាវ តេ តត្ថ សោភេន្តិ មម អស្សមំ។|
    count |៣៤៦|
      block |កុម្ភីលា សុសុមារា ច កច្ឆបា ច គហា ពហូ|
      block |ឱគហា អជគរា ច សោភេន្តិ មម អស្សមំ។|
    count |៣៤៧|
      block |បារេវតា រវិហំសា ចក្កវាកា នទីចរា|
      block |ទិន្ទិភា សាឡិកា ចេត្ថ សោភេន្តិ មម អស្សមំ។|
    count |៣៤៨|
      block |នយិតា អម្ពគន្ធី ច កេតកា តត្ថ បុប្ផិតា|
      block |ទិព្ពគន្ធំ សម្បវន្តា សោភេន្តិ មម អស្សមំ។|
    count |៣៤៩|
      block |សីហា ព្យគ្ឃា ច ទីបី ច អច្ឆកោកតរច្ឆកា|
      block |អនុសញ្ចរន្តា បវនេ សោភេន្តិ មម អស្សមំ។|
    count |៣៥០|
      block |ជដាភារេន ភរិតា អជិនុត្តរវាសនា|
      block |អនុសញ្ចរន្តា បវនេ សោភេន្តិ មម អស្សមំ។|
    count |៣៥១|
      block |អជិនានិធរា ឯតេ និបកា សន្តវុត្តិនោ|
      block |អប្បាហារាវ តេ សព្ពេ សោភេន្តិ មម អស្សមំ។|
    count |៣៥២|
      block |ខារិភារំ គហេត្វាន អជ្ឈោគយ្ហ វនំ តទា|
      block |មូលផលានិ ភុញ្ជន្តា វសន្តិ អស្សមេ តទា។|
    count |៣៥៣|
      block |ន តេ ទារុំ អាហរន្តិ ឧទកំ បាទធោវនំ|
      block |សព្ពេសំ អានុភាវេន សយមេវាហរីយតិ។|
    count |៣៥៤|
      block |ចុល្លាសីតិសហស្សានិ ឥសយេត្ថ សមាគតា|
      block |សព្ពេវ ឈាយិនោ ឯតេ ឧត្តមត្ថគវេសកា។|
    count |៣៥៥|
      block |តបស្សិនោ ព្រហ្មចារី ចោទេន្តា អប្បនាវ តេ|
      block |អម្ពរាវចរា សព្ពេ វសន្តិ អស្សមេ តទា។|
    count |៣៥៦|
      block |បញ្ចាហំ សន្និបតន្តិ ឯកគ្គា សន្តវុត្តិនោ|
      block |អញ្ញោញ្ញំ អភិវាទេត្វា បក្កមន្តិ ទិសាមុខា។|
    count |៣៥៧|
      block |បទុមុត្តរោ នាម ជិនោ សព្ពធម្មាន បារគូ|
      block |តមន្ធការំ វិធមំ ឧប្បជ្ជិ តាវទេ ជិនោ។|
    count |៣៥៨|
      block |មម អស្សមសាមន្តា យក្ខោ អាសិ មហិទ្ធិកោ|
      block |សោ មេ សំសិត្ថ សម្ពុទ្ធំ ជលជុត្តមនាយកំ។|
    count |៣៥៩|
      block |ឯស ពុទ្ធោ សមុប្បន្នោ បទុមុត្តរោ មហាមុនិ|
      block |ខិប្បំ គន្ត្វាន សម្ពុទ្ធំ បយិរូបាស មារិស។|
    count |៣៦០|
      block |យក្ខស្ស វចនំ សុត្វា វិប្បសន្នេន ចេតសា|
      block |អស្សមំ សំសាមេត្វាន និក្ខមិំ វិបិនា តទា។|
    count |៣៦១|
      block |ចេឡេវ ឌយ្ហមានម្ហិ និក្ខមិត្វាន អស្សមា|
      block |ឯករត្តិំ និវាសេត្វា ឧបគច្ឆិំ វិនាយកំ។|
    count |៣៦២|
      block |បទុមុត្តរោ លោកវិទូ អាហុតីនំ បដិគ្គហោ|
      block |ចតុសច្ចំ បកាសេន្តោ ទេសេសិ អមតំ បទំ។|
    count |៣៦៣|
      block |សុផុល្លំ បទុមំ គយ្ហ ឧបគន្ត្វា មហេសិនោ|
      block |បសន្នចិត្តោ សុមនោ ពុទ្ធស្ស អភិរោបយិំ។|
    count |៣៦៤|
      block |បូជយិត្វាន សម្ពុទ្ធំ ជលជុត្តមនាយកំ|
      block |ឯកំសំ អជិនំ កត្វា សន្ថវិំ លោកនាយកំ។|
    count |៣៦៥|
      block |យេន ញាណេន សម្ពុទ្ធោ វសតីហ អនាសវោ|
      block |តំ ញាណំ កិត្តយិស្សាមិ សុណាថ មម ភាសតោ។|
    count |៣៦៦|
      block |សំសារសោតំ ឆិន្ទិត្វា តារេសិ សព្ពបាណិនំ|
      block |តវ ធម្មំ សុណិត្វាន តណ្ហាសោតំ តរន្តិ តេ។|
    count |៣៦៧|
      block |តុវំ សត្ថា ច កេតុ ច ធជោ យូបោ ច បាណិនំ|
      block |បរាយណោ បតិដ្ឋា ច ទីបោ ច ទ្វិបទុត្តម។|
    count |៣៦៨|
      block |យាវតា គណិនោ លោកេ សត្ថវាហា បវុច្ចរេ|
      block |តុវំ អគ្គោសិ សព្ពញ្ញុ តវ អន្តោគធាវ តេ។|
    count |៣៦៩|
      block |តវ ញាណេន សព្ពញ្ញុ តារេសិ ជនតំ ពហុំ|
      block |តវ ទស្សនមាគម្ម ទុក្ខស្សន្តំ ករិស្សរេ។|
    count |៣៧០|
      block |យេ កេចិមេ គន្ធជាតា លោកេ វាយន្តិ ចក្ខុម|
      block |តវ គន្ធសមោ នត្ថិ បុញ្ញក្ខេត្តេ មហាមុនេ។|
    count |៣៧១|
      block |តិរច្ឆានយោនិំ និរយំ បរិមោចេសិ ចក្ខុម|
      block |អសង្ខតំ បទំ សន្តំ ទេសេសិ ត្វំ មហាមុនេ។|
    count |៣៧២|
      block |បទុមុត្តរោ លោកវិទូ អាហុតីនំ បដិគ្គហោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៣៧៣|
      block |យោ មេ ញាណំ អបូជេសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    count |៣៧៤|
      block |តិំសកប្បសហស្សានិ ទេវលោកេ រមិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |៣៧៥|
      block |សុលទ្ធលាភំ លទ្ធោម្ហិ តោសយិត្វាន សុព្ពតំ|
      block |សព្ពាសវេ បរិញ្ញាយ វិហរាមិ អនាសវោ។|
    count |៣៧៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៧៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៧៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |មេត្តេយ្យោ បុណ្ណកោ ថេរោ មេត្តគូ ធោតកោបិ ច|
      block |ឧបសិវោ ច នន្ទោ ច ហេមកោ សត្តមោ តហិំ។|
      block |តោទេយ្យោ ជតុកណ្ណី ច ឧទេនោ ច មហាយសោ|
      block |តីណិ គាថាសតានេត្ថ អសីតិ តីណិ ចុត្តរិំ។|
    block |ឥត្ថំ សុទំ អាយស្មា ឧទេនោ ថេរោ ឥមា គាថាយោ អភាសិត្ថាតិ។|
    stand |ឧទេនត្ថេរស្សាបទានំ ទសមំ។|
    stand |មេត្តេយ្យវគ្គោ ឯកចត្តាលីសមោ។|
    block |តស្សុទ្ទានំ|
