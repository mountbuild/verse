block |៣៧។ មន្ទារវបុប្ផិយវគ្គោ|
  block |១។ មន្ទារវបុប្ផិយត្ថេរអបទានំ|
    count |១|
      block |តាវតិំសា ឥធាគន្ត្វា មង្គលោ នាម មាណវោ|
      block |មន្ទារវំ គហេត្វាន វិបស្សិស្ស មហេសិនោ។|
    count |២|
      block |សមាធិនា និសិន្នស្ស មត្ថកេ ធារយិំ អហំ|
      block |សត្តាហំ ធារយិត្វាន ទេវលោកំ បុនាគមិំ។|
    count |៣|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មន្ទារវបុប្ផិយោ ថេរោ ឥមា គាថាយោ អភាសិត្ថាតិ។|
    stand |មន្ទារវបុប្ផិយត្ថេរស្សាបទានំ បឋមំ។|
  block |២។ កក្ការុបុប្ផិយត្ថេរអបទានំ|
    count |៥|
      block |យាមា ទេវា ឥធាគន្ត្វា គោតមំ សិរិវច្ឆសំ|
      block |កក្ការុមាលំ បគ្គយ្ហ ពុទ្ធស្ស អភិរោបយិំ។|
    count |៦|
      block |ទ្វេនវុតេ ឥតោ កប្បេ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កក្ការុបុប្ផិយោ ថេរោ ឥមា គាថាយោ អភាសិត្ថាតិ។|
    stand |កក្ការុបុប្ផិយត្ថេរស្សាបទានំ ទុតិយំ។|
  block |៣។ ភិសមុឡាលទាយកត្ថេរអបទានំ|
    count |៨|
      block |ផុស្សោ នាមាសិ សម្ពុទ្ធោ សព្ពធម្មាន បារគូ|
      block |វិវេកកាមោ សព្ពញ្ញូ អាគញ្ឆិ មម សន្តិកេ។|
    count |៩|
      block |តស្មិំ ចិត្តំ បសាទេត្វា មហាការុណិកេ ជិនេ|
      block |ភិសមុឡាលំ បគ្គយ្ហ ពុទ្ធសេដ្ឋស្សទាសហំ។|
    count |១០|
      block |ទ្វេនវុតេ ឥតោ កប្បេ យំ ភិសមទទិំ តទា|
      block |ទុគ្គតិំ នាភិជានាមិ ភិសទានស្សិទំ ផលំ។|
    count |១១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភិសមុឡាលទាយកោ ថេរោ ឥមា គាថាយោ អភាសិត្ថាតិ។|
    stand |ភិសមុឡាលទាយកត្ថេរស្សាបទានំ តតិយំ។|
  block |៤។ កេសរបុប្ផិយត្ថេរអបទានំ|
    count |១២|
      block |វិជ្ជាធរោ តទា អាសិំ ហិមវន្តម្ហិ បព្ពតេ|
      block |អទ្ទសំ វិរជំ ពុទ្ធំ ចង្កមន្តំ មហាយសំ។|
    count |១៣|
      block |តីណិ កេសរបុប្ផានិ សីសេ កត្វានហំ តទា|
      block |ឧបសង្កម្ម សម្ពុទ្ធំ វេស្សភុំ អភិបូជយិំ។|
    count |១៤|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កេសរបុប្ផិយោ ថេរោ ឥមា គាថាយោ អភាសិត្ថាតិ។|
    stand |កេសរបុប្ផិយត្ថេរស្សាបទានំ ចតុត្ថំ។|
  block |៥។ អង្កោលបុប្ផិយត្ថេរអបទានំ|
    count |១៦|
      block |បទុមោ នាម សម្ពុទ្ធោ ចិត្តកូដេ វសី តទា|
      block |ទិស្វាន តំ អហំ ពុទ្ធំ សយម្ភុំ អបរាជិតំ។|
    count |១៧|
      block |អង្កោលំ បុប្ផិតំ ទិស្វា ឱចិនិត្វានហំ តទា|
      block |ឧបគន្ត្វាន សម្ពុទ្ធំ បូជយិំ បទុមំ ជិនំ។|
    count |១៨|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អង្កោលបុប្ផិយោ ថេរោ ឥមា គាថាយោ អភាសិត្ថាតិ។|
    stand |អង្កោលបុប្ផិយត្ថេរស្សាបទានំ បញ្ចមំ។|
  block |៦។ កទម្ពបុប្ផិយត្ថេរអបទានំ|
    count |២០|
      block |សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ|
      block |កញ្ចនគ្ឃិយសង្កាសំ ពាត្តិំសវរលក្ខណំ។|
    count |២១|
      block |និសជ្ជ បាសាទវរេ អទ្ទសំ លោកនាយកំ|
      block |កទម្ពបុប្ផំ បគ្គយ្ហ វិបស្សិំ អភិបូជយិំ។|
    count |២២|
      block |ឯកនវុតិតោ កប្បេ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កទម្ពបុប្ផិយោ ថេរោ ឥមា គាថាយោ អភាសិត្ថាតិ។|
    stand |កទម្ពបុប្ផិយត្ថេរស្សាបទានំ ឆដ្ឋំ។|
  block |៧។ ឧទ្ទាលកបុប្ផិយត្ថេរអបទានំ|
    count |២៤|
      block |អនោមោ នាម សម្ពុទ្ធោ គង្គាកូលេ វសី តទា|
      block |ឧទ្ទាលកំ គហេត្វាន បូជយិំ អបរាជិតំ។|
    count |២៥|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទ្ទាលកបុប្ផិយោ ថេរោ ឥមា គាថាយោ អភាសិត្ថាតិ។|
    stand |ឧទ្ទាលកបុប្ផិយត្ថេរស្សាបទានំ សត្តមំ។|
  block |៨។ ឯកចម្បកបុប្ផិយត្ថេរអបទានំ|
    count |២៧|
      block |ឧបសន្តោ ច សម្ពុទ្ធោ វសតី បព្ពតន្តរេ|
      block |ឯកចម្បកមាទាយ ឧបគច្ឆិំ នរុត្តមំ។|
    count |២៨|
      block |បសន្នចិត្តោ សុមនោ បច្ចេកមុនិមុត្តមំ|
      block |ឧភោហត្ថេហិ បគ្គយ្ហ បូជយិំ អបរាជិតំ។|
    count |២៩|
      block |បញ្ចសដ្ឋិម្ហិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកចម្បកបុប្ផិយោ ថេរោ ឥមា គាថាយោ អភាសិត្ថាតិ។|
    stand |ឯកចម្បកបុប្ផិយត្ថេរស្សាបទានំ អដ្ឋមំ។|
  block |៩។ តិមិរបុប្ផិយត្ថេរអបទានំ|
    count |៣១|
      block |ចន្ទភាគានទីតីរេ អនុសោតំ វជាមហំ|
      block |អទ្ទសំ វិរជំ ពុទ្ធំ សាលរាជំវ ផុល្លិតំ។|
    count |៣២|
      block |បសន្នចិត្តោ សុមនោ បច្ចេកមុនិមុត្តមំ|
      block |គហេត្វា តិមិរំ បុប្ផំ មត្ថកេ ឱកិរិំ អហំ។|
    count |៣៣|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិមិរបុប្ផិយោ ថេរោ ឥមា គាថាយោ អភាសិត្ថាតិ។|
    stand |តិមិរបុប្ផិយត្ថេរស្សាបទានំ នវមំ។|
  block |១០។ សឡលបុប្ផិយត្ថេរអបទានំ|
    count |៣៥|
      block |ចន្ទភាគានទីតីរេ អហោសិំ កិន្នរោ តទា|
      block |តត្ថទ្ទសំ ទេវទេវំ ចង្កមន្តំ នរាសភំ។|
    count |៣៦|
      block |ឱចិនិត្វាន សឡលំ បុប្ផំ ពុទ្ធស្សទាសហំ|
      block |ឧបសិង្ឃិ មហាវីរោ សឡលំ ទេវគន្ធិកំ។|
    count |៣៧|
      block |បដិគ្គហេត្វា សម្ពុទ្ធោ វិបស្សី លោកនាយកោ|
      block |ឧបសិង្ឃិ មហាវីរោ បេក្ខមានស្ស មេ សតោ។|
    count |៣៨|
      block |បសន្នចិត្តោ សុមនោ វន្ទិត្វា ទ្វិបទុត្តមំ|
      block |អញ្ជលិំ បគ្គហេត្វាន បុន បព្ពតមារុហិំ។|
    count |៣៩|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |មន្ទារវញ្ច កក្ការុ ភិសកេសរបុប្ផិយោ|
      block |អង្កោលកោ កទម្ពី ច ឧទ្ទាលី ឯកចម្បកោ|
      block |តិមិរំ សឡលញ្ចេវ គាថា តាលីសមេវ ច។|
    block |ឥត្ថំ សុទំ អាយស្មា សឡលបុប្ផិយោ ថេរោ ឥមា គាថាយោ អភាសិត្ថាតិ។|
    stand |សឡលបុប្ផិយត្ថេរស្សាបទានំ ទសមំ។|
    stand |មន្ទារវបុប្ផិយវគ្គោ សត្តតិំសតិមោ។|
    block |តស្សុទ្ទានំ|
