block |៣៥។ ឯកបទុមិយវគ្គោ|
  block |១។ ឯកបទុមិយត្ថេរអបទានំ|
    count |១|
      block |បទុមុត្តរោ នាម ជិនោ សព្ពធម្មាន បារគូ|
      block |ភវាភវេ វិភាវេន្តោ តារេសិ ជនតំ ពហុំ។|
    count |២|
      block |ហំសរាជា តទា ហោមិ ទិជានំ បវរោ អហំ|
      block |ជាតស្សរំ សមោគយ្ហ កីឡាមិ ហំសកីឡិតំ។|
    count |៣|
      block |បទុមុត្តរោ លោកវិទូ អាហុតីនំ បដិគ្គហោ|
      block |ជាតស្សរស្ស ឧបរិ អាគច្ឆិ តាវទេ ជិនោ។|
    count |៤|
      block |ទិស្វានហំ ទេវទេវំ សយម្ភុំ លោកនាយកំ|
      block |វណ្ដេ ឆេត្វាន បទុមំ សតបត្តំ មនោរមំ។|
    count |៥|
      block |មុខតុណ្ឌេន បគ្គយ្ហ បសន្នោ លោកនាយកេ|
      block |ឧក្ខិបិត្វាន គគណេ ពុទ្ធសេដ្ឋំ អបូជយិំ។|
    count |៦|
      block |បទុមុត្តរោ លោកវិទូ អាហុតីនំ បដិគ្គហោ|
      block |អន្តលិក្ខេ ឋិតោ សត្ថា អកា មេ អនុមោទនំ។|
    count |៧|
      block |ឥមិនា ឯកបទុមេន ចេតនាបណិធីហិ ច|
      block |កប្បានំ សតសហស្សំ វិនិបាតំ ន គច្ឆសិ។|
    count |៨|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |មម កម្មំ បកិត្តេត្វា អគមា យេន បត្ថិតំ។|
    count |៩|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១០|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកបទុមិយោ ថេរោ ឥមា គាថាយោ អភាសិត្ថាតិ។|
    stand |ឯកបទុមិយត្ថេរស្សាបទានំ បឋមំ។|
  block |២។ តីណុប្បលមាលិយត្ថេរអបទានំ|
    count |១១|
      block |ចន្ទភាគានទីតីរេ អហោសិំ វានរោ តទា|
      block |អទ្ទសំ វិរជំ ពុទ្ធំ និសិន្នំ បព្ពតន្តរេ។|
    count |១២|
      block |ឱភាសេន្តំ ទិសា សព្ពា សាលរាជំវ ផុល្លិតំ|
      block |លក្ខណព្យញ្ជនូបេតំ ទិស្វា អត្តមនោ អហុំ។|
    count |១៣|
      block |ឧទគ្គចិត្តោ សុមនោ បីតិយា ហដ្ឋមានសោ|
      block |តីណិ ឧប្បលបុប្ផានិ មត្ថកេ អភិរោបយិំ។|
    count |១៤|
      block |បុប្ផានិ អភិរោបេត្វា វិបស្សិស្ស មហេសិនោ|
      block |សគារវោ ភវិត្វាន បក្កាមិំ ឧត្តរាមុខោ។|
    count |១៥|
      block |គច្ឆន្តោ បដិកុដិកោ វិប្បសន្នេន ចេតសា|
      block |សេលន្តរេ បតិត្វាន បាបុណិំ ជីវិតក្ខយំ។|
    count |១៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៧|
      block |សតានំ តីណិក្ខត្តុញ្ច ទេវរជ្ជំ អការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |១៨|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តីណុប្បលមាលិយោ ថេរោ ឥមា គាថាយោ អភាសិត្ថាតិ។|
    stand |តីណុប្បលមាលិយត្ថេរស្សាបទានំ ទុតិយំ។|
  block |៣។ ធជទាយកត្ថេរអបទានំ|
    count |២០|
      block |តិស្សោ នាម អហុ សត្ថា លោកជេដ្ឋោ នរាសភោ|
      block |តយោបធិក្ខយេ ទិស្វា ធជំ អារោបិតំ មយា។|
    count |២១|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២២|
      block |សតានំ តីណិក្ខត្តុញ្ច ទេវរជ្ជំ អការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |២៣|
      block |បទេសរជ្ជំ វិបុលំ គណនាតោ អសង្ខិយំ|
      block |អនុភោមិ សកំ កម្មំ បុព្ពេ សុកតមត្តនោ។|
    count |២៤|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ធជទានស្សិទំ ផលំ។|
    count |២៥|
      block |ឥច្ឆមានោ ចហំ អជ្ជ សកាននំ សបព្ពតំ|
      block |ខោមទុស្សេន ឆាទេយ្យំ តទា មយ្ហំ កតេ ផលំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធជទាយកោ ថេរោ ឥមា គាថាយោ អភាសិត្ថាតិ។|
    stand |ធជទាយកត្ថេរស្សាបទានំ តតិយំ។|
  block |៤។ តិកិង្កណិបូជកត្ថេរអបទានំ|
    count |២៧|
      block |ហិមវន្តស្សាវិទូរេ ភូតគណោ នាម បព្ពតោ|
      block |តត្ថទ្ទសំ បំសុកូលំ ទុមគ្គម្ហិ វិលគ្គិតំ។|
    count |២៨|
      block |តីណិ កិង្កណិបុប្ផានិ ឱចិនិត្វានហំ តទា|
      block |ហដ្ឋោ ហដ្ឋេន ចិត្តេន បំសុកូលំ អបូជយិំ។|
    count |២៩|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ តិណ្ណំ បុប្ផានិទំ ផលំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិកិង្កណិបូជកោ ថេរោ ឥមា គាថាយោ អភាសិត្ថាតិ។|
    stand |តិកិង្កណិបូជកត្ថេរស្សាបទានំ ចតុត្ថំ។|
  block |៥។ នឡាគារិកត្ថេរអបទានំ|
    count |៣១|
      block |ហិមវន្តស្សាវិទូរេ ហារិតោ នាម បព្ពតោ|
      block |សយម្ភូ នារទោ នាម រុក្ខមូលេ វសី តទា។|
    count |៣២|
      block |នឡាគារំ ករិត្វាន តិណេន ឆាទយិំ អហំ|
      block |ចង្កមំ សោធយិត្វាន សយម្ភុស្ស អទាសហំ។|
    count |៣៣|
      block |ចតុទ្ទសសុ កប្បេសុ ទេវលោកេ រមិំ អហំ|
      block |ចតុសត្តតិក្ខត្តុញ្ច ទេវរជ្ជំ អការយិំ។|
    count |៣៤|
      block |ចតុសត្តតិ ក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |៣៥|
      block |ឧព្ពិទ្ធំ ភវនំ មយ្ហំ ឥន្ទលដ្ឋីវ ឧគ្គតំ|
      block |សហស្សថម្ភំ អតុលំ វិមានំ សបភស្សរំ។|
    count |៣៦|
      block |ទ្វេ សម្បត្តី អនុភោត្វា សុក្កមូលេន ចោទិតោ|
      block |គោតមស្ស ភគវតោ សាសនេ បព្ពជិំ អហំ។|
    count |៣៧|
      block |បធានបហិតត្តោម្ហិ ឧបសន្តោ និរូបធិ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នឡាគារិកោ ថេរោ ឥមា គាថាយោ អភាសិត្ថាតិ។|
    stand |នឡាគារិកត្ថេរស្សាបទានំ បញ្ចមំ។|
  block |៦។ ចម្បកបុប្ផិយត្ថេរអបទានំ|
    count |៣៩|
      block |ហិមវន្តស្សាវិទូរេ ជាបលោ នាម បព្ពតោ|
      block |ពុទ្ធោ សុទស្សនោ នាម វិហាសិ បព្ពតន្តរេ។|
    count |៤០|
      block |បុប្ផំ ហេមវន្តំ គយ្ហ គច្ឆំ វេហាយសេនហំ|
      block |អទ្ទសំ វិរជំ ពុទ្ធំ ឱឃតិណ្ណមនាសវំ។|
    count |៤១|
      block |សត្ត ចម្បកបុប្ផានិ សីសេ កត្វានហំ តទា|
      block |ពុទ្ធស្ស អភិរោបេសិំ សយម្ភុស្ស មហេសិនោ។|
    count |៤២|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចម្បកបុប្ផិយោ ថេរោ ឥមា គាថាយោ អភាសិត្ថាតិ។|
    stand |ចម្បកបុប្ផិយត្ថេរស្សាបទានំ ឆដ្ឋំ។|
  block |៧។ បទុមបូជកត្ថេរអបទានំ|
    count |៤៤|
      block |ហិមវន្តស្សាវិទូរេ រោមសោ នាម បព្ពតោ|
      block |ពុទ្ធោបិ សម្ភវោ នាម អព្ភោកាសេ វសី តទា។|
    count |៤៥|
      block |ភវនា និក្ខមិត្វាន បទុមំ ធារយិំ អហំ|
      block |ឯកាហំ ធារយិត្វាន បុន ភវនុបាគមិំ។|
    count |៤៦|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទុមបូជកោ ថេរោ ឥមា គាថាយោ អភាសិត្ថាតិ។|
    stand |បទុមបូជកត្ថេរស្សាបទានំ សត្តមំ។|
    stand |តេរសមំ ភាណវារំ។|
  block |៨។ តិណមុដ្ឋិទាយកត្ថេរអបទានំ|
    count |៤៨|
      block |ហិមវន្តស្សាវិទូរេ លម្ពកោ នាម បព្ពតោ|
      block |ឧបតិស្សោ នាម សម្ពុទ្ធោ អព្ភោកាសម្ហិ ចង្កមិ។|
    count |៤៩|
      block |មិគលុទ្ទោ តទា អាសិំ អរញ្ញេ កាននេ អហំ|
      block |ទិស្វាន តំ ទេវទេវំ សយម្ភុំ អបរាជិតំ។|
    count |៥០|
      block |វិប្បសន្នេន ចិត្តេន តទា តស្ស មហេសិនោ|
      block |និសីទនត្ថំ ពុទ្ធស្ស តិណមុដ្ឋិមទាសហំ។|
    count |៥១|
      block |ទត្វាន ទេវទេវស្ស ភិយ្យោ ចិត្តំ បសាទយិំ|
      block |សម្ពុទ្ធំ អភិវាទេត្វា បក្កាមិំ ឧត្តរាមុខោ។|
    count |៥២|
      block |អចិរំ គតមត្តំ មំ មិគរាជា អបោថយិ|
      block |សីហេន បោថិតោ សន្តោ តត្ថ កាលង្កតោ អហំ។|
    count |៥៣|
      block |អាសន្នេ មេ កតំ កម្មំ ពុទ្ធសេដ្ឋេ អនាសវេ|
      block |សុមុត្តោ សរវេគោវ ទេវលោកំ អគញ្ឆហំ។|
    count |៥៤|
      block |យូបោ តត្ថ សុភោ អាសិ បុញ្ញកម្មាភិនិម្មិតោ|
      block |សហស្សកណ្ឌោ សតភេណ្ឌុ ធជាលុ ហរិតាមយោ។|
    count |៥៥|
      block |បភា និទ្ធាវតេ តស្ស សតរំសីវ ឧគ្គតោ|
      block |អាកិណ្ណោ ទេវកញ្ញាហិ អាមោទិំ កាមកាមហំ។|
    count |៥៦|
      block |ទេវលោកា ចវិត្វាន សុក្កមូលេន ចោទិតោ|
      block |អាគន្ត្វាន មនុស្សត្តំ បត្តោម្ហិ អាសវក្ខយំ។|
    count |៥៧|
      block |ចតុន្នវុតិតោ កប្បេ និសីទនមទាសហំ|
      block |ទុគ្គតិំ នាភិជានាមិ តិណមុដ្ឋិយិទំ ផលំ។|
    count |៥៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណមុដ្ឋិទាយកោ ថេរោ ឥមា គាថាយោ អភាសិត្ថាតិ។|
    stand |តិណមុដ្ឋិទាយកត្ថេរស្សាបទានំ អដ្ឋមំ។|
  block |៩។ តិន្ទុកផលទាយកត្ថេរអបទានំ|
    count |៥៩|
      block |កណិការំវ ជោតន្តំ និសិន្នំ បព្ពតន្តរេ|
      block |អទ្ទសំ វិរជំ ពុទ្ធំ ឱឃតិណ្ណមនាសវំ។|
    count |៦០|
      block |តិន្ទុកំ សផលំ ទិស្វា ភិន្ទិត្វាន សកោសកំ|
      block |បសន្នចិត្តោ សុមនោ សយម្ភុស្ស មទាសហំ។|
    count |៦១|
      block |ឯកនវុតិតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិន្ទុកផលទាយកោ ថេរោ ឥមា គាថាយោ អភាសិត្ថាតិ។|
    stand |តិន្ទុកផលទាយកត្ថេរស្សាបទានំ នវមំ។|
  block |១០។ ឯកញ្ជលិយត្ថេរអបទានំ|
    count |៦៣|
      block |រោមសោ នាម សម្ពុទ្ធោ នទីកូលេ វសី តទា|
      block |អទ្ទសំ វិរជំ ពុទ្ធំ បីតរំសិំវ ភាណុមំ។|
    count |៦៤|
      block |ឧក្កាមុខបហដ្ឋំវ ខទិរង្គារសន្និភំ|
      block |ឱសធិំវ វិរោចន្តំ ឯកញ្ជលិមកាសហំ។|
    count |៦៥|
      block |ចតុន្នវុតិតោ កប្បេ យំ អញ្ជលិមកាសហំ|
      block |ទុគ្គតិំ នាភិជានាមិ អញ្ជលិយា ឥទំ ផលំ។|
    count |៦៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |បទុមី ឧប្បលមាលី ធជោ កិង្កណិកំ នឡំ|
      block |ចម្បកោ បទុមោ មុដ្ឋិ តិន្ទុកេកញ្ជលី តថា|
      block |ឆ ច សដ្ឋិ ច គាថាយោ គណិតាយោ វិភាវិភិ។|
    block |ឥត្ថំ សុទំ អាយស្មា ឯកញ្ជលិយោ ថេរោ ឥមា គាថាយោ អភាសិត្ថាតិ។|
    stand |ឯកញ្ជលិយត្ថេរស្សាបទានំ ទសមំ។|
    stand |ឯកបទុមិយវគ្គោ បញ្ចតិំសតិមោ។|
    block |តស្សុទ្ទានំ|
