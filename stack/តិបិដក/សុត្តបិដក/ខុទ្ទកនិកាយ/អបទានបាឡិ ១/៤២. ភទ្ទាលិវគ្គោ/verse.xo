block |៤២។ ភទ្ទាលិវគ្គោ|
  block |១។ ភទ្ទាលិត្ថេរអបទានំ|
    count |១|
      block |សុមេធោ នាម សម្ពុទ្ធោ អគ្គោ ការុណិកោ មុនិ|
      block |វិវេកកាមោ លោកគ្គោ ហិមវន្តមុបាគមិ។|
    count |២|
      block |អជ្ឈោគាហេត្វា ហិមវំ សុមេធោ លោកនាយកោ|
      block |បល្លង្កំ អាភុជិត្វាន និសីទិ បុរិសុត្តមោ។|
    count |៣|
      block |សមាធិំ សោ សមាបន្នោ សុមេធោ លោកនាយកោ|
      block |សត្តរត្តិន្ទិវំ ពុទ្ធោ និសីទិ បុរិសុត្តមោ។|
    count |៤|
      block |ខារិភារំ គហេត្វាន វនមជ្ឈោគហិំ អហំ|
      block |តត្ថទ្ទសាសិំ សម្ពុទ្ធំ ឱឃតិណ្ណមនាសវំ។|
    count |៥|
      block |សម្មជ្ជនិំ គហេត្វាន សម្មជ្ជិត្វាន អស្សមំ|
      block |ចតុទណ្ឌេ ឋបេត្វាន អកាសិំ មណ្ឌបំ តទា។|
    count |៦|
      block |សាលបុប្ផំ អាហរិត្វា មណ្ឌបំ ឆាទយិំ អហំ|
      block |បសន្នចិត្តោ សុមនោ អភិវន្ទិំ តថាគតំ។|
    count |៧|
      block |យំ វទន្តិ សុមេធោតិ ភូរិបញ្ញំ សុមេធសំ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៨|
      block |ពុទ្ធស្ស គិរមញ្ញាយ សព្ពេ ទេវា សមាគមុំ|
      block |អសំសយំ ពុទ្ធសេដ្ឋោ ធម្មំ ទេសេតិ ចក្ខុមា។|
    count |៩|
      block |សុមេធោ នាម សម្ពុទ្ធោ អាហុតីនំ បដិគ្គហោ|
      block |ទេវសង្ឃេ និសីទិត្វា ឥមា គាថា អភាសថ។|
    count |១០|
      block |យោ មេ សត្តាហំ មណ្ឌបំ ធារយី សាលឆាទិតំ|
      block |តមហំ កិត្តយិស្សាមិ សុណាថ មម ភាសតោ។|
    count |១១|
      block |ទេវភូតោ មនុស្សោ វា ហេមវណ្ណោ ភវិស្សតិ|
      block |បហូតភោគោ ហុត្វាន កាមភោគី ភវិស្សតិ។|
    count |១២|
      block |សដ្ឋិ នាគសហស្សានិ សព្ពាលង្ការភូសិតា|
      block |សុវណ្ណកច្ឆា មាតង្គា ហេមកប្បនវាសសា។|
    count |១៣|
      block |អារូឡ្ហា គាមណីយេហិ តោមរង្កុសបាណិភិ|
      block |សាយំ បាតោ ឧបដ្ឋានំ អាគមិស្សន្តិមំ នរំ|
      block |តេហិ នាគេហិ បរិវុតោ រមិស្សតិ អយំ នរោ។|
    count |១៤|
      block |សដ្ឋិ អស្សសហស្សានិ សព្ពាលង្ការភូសិតា|
      block |អាជានីយាវ ជាតិយា សិន្ធវា សីឃវាហិនោ។|
    count |១៥|
      block |អារូឡ្ហា គាមណីយេហិ ឥល្លិយាចាបធារិភិ|
      block |បរិវារេស្សន្តិមំ និច្ចំ ពុទ្ធបូជាយិទំ ផលំ។|
    count |១៦|
      block |សដ្ឋិ រថសហស្សានិ សព្ពាលង្ការភូសិតា|
      block |ទីបា អថោបិ វេយគ្ឃា សន្នទ្ធា ឧស្សិតទ្ធជា។|
    count |១៧|
      block |អារូឡ្ហា គាមណីយេហិ ចាបហត្ថេហិ វម្មិភិ|
      block |បរិវារេស្សន្តិមំ និច្ចំ ពុទ្ធបូជាយិទំ ផលំ។|
    count |១៨|
      block |សដ្ឋិ គាមសហស្សានិ បរិបុណ្ណានិ សព្ពសោ|
      block |បហូតធនធញ្ញានិ សុសមិទ្ធានិ សព្ពសោ|
      block |សទា បាតុភវិស្សន្តិ ពុទ្ធបូជាយិទំ ផលំ។|
    count |១៩|
      block |ហត្ថី អស្សា រថា បត្តី សេនា ច ចតុរង្គិនី|
      block |បរិវារេស្សន្តិមំ និច្ចំ ពុទ្ធបូជាយិទំ ផលំ។|
    count |២០|
      block |អដ្ឋារសេ កប្បសតេ ទេវលោកេ រមិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |២១|
      block |សតានំ តីណិក្ខត្តុញ្ច ទេវរជ្ជំ ករិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |២២|
      block |តិំសកប្បសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២៣|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ វិហរិស្សតិនាសវោ។|
    count |២៤|
      block |តិំសកប្បសហស្សម្ហិ អទ្ទសំ លោកនាយកំ|
      block |ឯត្ថន្តរមុបាទាយ គវេសិំ អមតំ បទំ។|
    count |២៥|
      block |លាភា មយ្ហំ សុលទ្ធំ មេ យមហញ្ញាសិ សាសនំ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៦|
      block |នមោ តេ បុរិសាជញ្ញ នមោ តេ បុរិសុត្តម|
      block |តវ ញាណំ បកិត្តេត្វា បត្តោម្ហិ អចលំ បទំ។|
    count |២៧|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពត្ថ សុខិតោ ហោមិ ផលំ មេ ញាណកិត្តនេ។|
    count |២៨|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |២៩|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣០|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៣១|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភទ្ទាលិត្ថេរោ ឥមា គាថាយោ អភាសិត្ថាតិ។|
    stand |ភទ្ទាលិត្ថេរស្សាបទានំ បឋមំ។|
  block |២។ ឯកឆត្តិយត្ថេរអបទានំ|
    count |៣២|
      block |ចន្ទភាគានទីតីរេ អស្សមោ សុកតោ មម|
      block |សុសុទ្ធបុលិនាកិណ្ណោ បន្នសាលា សុមាបិតា។|
    count |៣៣|
      block |ឧត្តានកូលា នទិកា សុបតិត្ថា មនោរមា|
      block |មច្ឆកច្ឆបសម្បន្នា សុសុមារនិសេវិតា។|
    count |៣៤|
      block |អច្ឆា ទីបី ច មយូរា ករវីកា ច សាឡិកា|
      block |កូជន្តិ សព្ពទា ឯតេ សោភយន្តា មមស្សមំ។|
    count |៣៥|
      block |កោកិលា មញ្ជុភាណី ច ហំសា ច មធុរស្សរា|
      block |អភិកូជន្តិ តេ តត្ថ សោភយន្តា មមស្សមំ។|
    count |៣៦|
      block |សីហា ព្យគ្ឃា វរាហា ច អច្ឆ កោកតរច្ឆកា|
      block |គិរិទុគ្គម្ហិ នាទេន្តិ សោភយន្តា មមស្សមំ។|
    count |៣៧|
      block |ឯណីមិគា ច សរភា ភេរណ្ឌា សូករា ពហូ|
      block |គិរិទុគ្គម្ហិ នាទេន្តិ សោភយន្តា មមស្សមំ។|
    count |៣៨|
      block |ឧទ្ទាលកា ចម្បកា ច បាដលី សិន្ទុវារកា|
      block |អតិមុត្តា អសោកា ច សោភយន្តិ មមស្សមំ។|
    count |៣៩|
      block |អង្កោលា យូថិកា ចេវ សត្តលី ពិម្ពិជាលិកា|
      block |កណិការា ច បុប្ផន្តិ សោភយន្តា មមស្សមំ។|
    count |៤០|
      block |នាគា សាលា ច សឡលា បុណ្ឌរីកេត្ថ បុប្ផិតា|
      block |ទិព្ពគន្ធំ សម្បវន្តា សោភយន្តិ មមស្សមំ។|
    count |៤១|
      block |អជ្ជុនា អសនា ចេត្ថ មហានាមា ច បុប្ផិតា|
      block |សាលា ច កង្គុបុប្ផា ច សោភយន្តិ មមស្សមំ។|
    count |៤២|
      block |អម្ពា ជម្ពូ ច តិលកា និម្ពា ច សាលកល្យាណី|
      block |ទិព្ពគន្ធំ សម្បវន្តា សោភយន្តិ មមស្សមំ។|
    count |៤៣|
      block |អសោកា ច កបិដ្ឋា ច គិរិមាលេត្ថ បុប្ផិតា|
      block |ទិព្ពគន្ធំ សម្បវន្តា សោភយន្តិ មមស្សមំ។|
    count |៤៤|
      block |កទម្ពា កទលី ចេវ ឥសិមុគ្គា ច រោបិតា|
      block |ធុវំ ផលានិ ធារេន្តិ សោភយន្តា មមស្សមំ។|
    count |៤៥|
      block |ហរីតកា អាមលកា អម្ពជម្ពុវិភីតកា|
      block |កោលា ភល្លាតកា ពិល្លា ផលិនោ មម អស្សមេ។|
    count |៤៦|
      block |អវិទូរេ បោក្ខរណី សុបតិត្ថា មនោរមា|
      block |មន្ទាលកេហិ សញ្ឆន្នា បទុមុប្បលកេហិ ច។|
    count |៤៧|
      block |គព្ភំ គណ្ហន្តិ បទុមា អញ្ញេ បុប្ផន្តិ កេសរី|
      block |ឱបត្តកណ្ណិកា ចេវ បុប្ផន្តិ មម អស្សមេ។|
    count |៤៨|
      block |បាឋីនា បាវុសា មច្ឆា ពលជា មុញ្ជរោហិតា|
      block |អច្ឆោទកម្ហិ វិចរំ សោភយន្តិ មមស្សមំ។|
    count |៤៩|
      block |នយិតា អម្ពគន្ធី ច អនុកូលេ ច កេតកា|
      block |ទិព្ពគន្ធំ សម្បវន្តា សោភយន្តិ មមស្សមំ។|
    count |៥០|
      block |មធុ ភិសម្ហា សវតិ ខីរសប្បិ មុឡាលិភិ|
      block |ទិព្ពគន្ធំ សម្បវន្តា សោភយន្តិ មមស្សមំ។|
    count |៥១|
      block |បុលិនា សោភនា តត្ថ អាកិណ្ណា ជលសេវិតា|
      block |ឱបុប្ផា បុប្ផិតា សេន្តិ សោភយន្តា មមស្សមំ។|
    count |៥២|
      block |ជដាភារេន ភរិតា អជិនុត្តរវាសនា|
      block |វាកចីរធរា សព្ពេ សោភយន្តិ មមស្សមំ។|
    count |៥៣|
      block |យុគមត្តមបេក្ខន្តា និបកា សន្តវុត្តិនោ|
      block |កាមភោគេ អនបេក្ខា វសន្តិ មម អស្សមេ។|
    count |៥៤|
      block |បរូឡ្ហកច្ឆនខលោមា បង្កទន្តា រជស្សិរា|
      block |រជោជល្លធរា សព្ពេ វសន្តិ មម អស្សមេ។|
    count |៥៥|
      block |អភិញ្ញាបារមិប្បត្តា អន្តលិក្ខចរា ច តេ|
      block |ឧគ្គច្ឆន្តា នភំ ឯតេ សោភយន្តិ មមស្សមំ។|
    count |៥៦|
      block |តេហិ សិស្សេហិ បរិវុតោ វសាមិ វិបិនេ តទា|
      block |រត្តិន្ទិវំ ន ជានាមិ សទា ឈានសមប្បិតោ។|
    count |៥៧|
      block |ភគវា តម្ហិ សមយេ អត្ថទស្សី មហាមុនិ|
      block |តមន្ធការំ នាសេន្តោ ឧប្បជ្ជិ លោកនាយកោ។|
    count |៥៨|
      block |អថ អញ្ញតរោ សិស្សោ អាគច្ឆិ មម សន្តិកំ|
      block |មន្តេ អជ្ឈេតុកាមោ សោ ឆឡង្គំ នាម លក្ខណំ។|
    count |៥៩|
      block |ពុទ្ធោ លោកេ សមុប្បន្នោ អត្ថទស្សី មហាមុនិ|
      block |ចតុសច្ចំ បកាសេន្តោ ទេសេតិ អមតំ បទំ។|
    count |៦០|
      block |តុដ្ឋហដ្ឋោ បមុទិតោ ធម្មន្តរគតាសយោ|
      block |អស្សមា អភិនិក្ខម្ម ឥទំ វចនមព្រវិំ។|
    count |៦១|
      block |ពុទ្ធោ លោកេ សមុប្បន្នោ ទ្វត្តិំសវរលក្ខណោ|
      block |ឯថ សព្ពេ គមិស្សាម សម្មាសម្ពុទ្ធសន្តិកំ។|
    count |៦២|
      block |ឱវាទបដិករា តេ សធម្មេ បារមិំ គតា|
      block |សាធូតិ សម្បដិច្ឆិំសុ ឧត្តមត្ថគវេសកា។|
    count |៦៣|
      block |ជដាភារភរិតា តេ អជិនុត្តរវាសនា|
      block |ឧត្តមត្ថំ គវេសន្តា និក្ខមិំសុ វនា តទា។|
    count |៦៤|
      block |ភគវា តម្ហិ សមយេ អត្ថទស្សី មហាយសោ|
      block |ចតុសច្ចំ បកាសេន្តោ ទេសេតិ អមតំ បទំ។|
    count |៦៥|
      block |សេតច្ឆត្តំ គហេត្វាន ពុទ្ធសេដ្ឋស្ស ធារយិំ|
      block |ឯកាហំ ធារយិត្វាន ពុទ្ធសេដ្ឋំ អវន្ទហំ។|
    count |៦៦|
      block |អត្ថទស្សី តុ ភគវា លោកជេដ្ឋោ នរាសភោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៦៧|
      block |យោ មេ ឆត្តំ អធារេសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    count |៦៨|
      block |ឥមស្ស ជាយមានស្ស ទេវត្តេ អថ មានុសេ|
      block |ធារេស្សតិ សទា ឆត្តំ ឆត្តទានស្សិទំ ផលំ។|
    count |៦៩|
      block |សត្តសត្តតិកប្បានិ ទេវលោកេ រមិស្សតិ|
      block |សហស្សក្ខត្តុំ រាជា ច ចក្កវត្តី ភវិស្សតិ។|
    count |៧០|
      block |សត្តសត្តតិក្ខត្តុញ្ច ទេវរជ្ជំ ករិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៧១|
      block |អដ្ឋារសេ កប្បសតេ គោតមោ សក្យបុង្គវោ|
      block |តមន្ធការំ នាសេន្តោ ឧប្បជ្ជិស្សតិ ចក្ខុមា។|
    count |៧២|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ វិហរិស្សតិនាសវោ។|
    count |៧៣|
      block |យតោ អហំ កម្មមកំ ឆត្តំ ពុទ្ធស្ស ធារយំ|
      block |ឯត្ថន្តរេ ន ជានាមិ សេតច្ឆត្តំ អធារិតំ។|
    count |៧៤|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |ឆត្តធារណមជ្ជាបិ វត្តតេ និច្ចកាលិកំ។|
    count |៧៥|
      block |អហោ មេ សុកតំ កម្មំ អត្ថទស្សិស្ស តាទិនោ|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |៧៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ឯកឆត្តិយោ ថេរោ ឥមា គាថាយោ អភាសិត្ថាតិ|
    stand |ឯកឆត្តិយត្ថេរស្សាបទានំ ទុតិយំ។|
  block |៣។ តិណសូលកឆាទនិយត្ថេរអបទានំ|
    count |៧៩|
      block |ជាតិំ ជរញ្ច មរណំ បច្ចវេក្ខិំ អហំ តទា|
      block |ឯកកោ អភិនិក្ខម្ម បព្ពជិំ អនគារិយំ។|
    count |៨០|
      block |ចរមានោនុបុព្ពេន គង្គាតីរំ ឧបាគមិំ|
      block |តត្ថទ្ទសាសិំ បថវិំ គង្គាតីរេ សមុន្នតំ។|
    count |៨១|
      block |អស្សមំ តត្ថ មាបេត្វា វសាមិ អស្សមេ អហំ|
      block |សុកតោ ចង្កមោ មយ្ហំ នានាទិជគណាយុតោ។|
    count |៨២|
      block |មមុបេន្តិ ច វិស្សត្ថា កូជន្តិ ច មនោហរំ|
      block |រមមានោ សហ តេហិ វសាមិ អស្សមេ អហំ។|
    count |៨៣|
      block |មម អស្សមសាមន្តា មិគរាជា ចតុក្កមោ|
      block |អាសយា អភិនិក្ខម្ម គជ្ជិ សោ អសនី វិយ។|
    count |៨៤|
      block |នទិតេ មិគរាជេ ច ហាសោ មេ ឧទបជ្ជថ|
      block |មិគរាជំ គវេសន្តោ អទ្ទសំ លោកនាយកំ។|
    count |៨៥|
      block |ទិស្វានាហំ ទេវទេវំ តិស្សំ លោកគ្គនាយកំ|
      block |ហដ្ឋោ ហដ្ឋេន ចិត្តេន បូជយិំ នាគកេសរំ។|
    count |៨៦|
      block |ឧគ្គច្ឆន្តំវ សូរិយំ សាលរាជំវ បុប្ផិតំ|
      block |ឱសធិំវ វិរោចន្តំ សន្ថវិំ លោកនាយកំ។|
    count |៨៧|
      block |តវ ញាណេន សព្ពញ្ញុ មោចេសិមំ សទេវកំ|
      block |តវំ អារាធយិត្វាន ជាតិយា បរិមុច្ចរេ។|
    count |៨៨|
      block |អទស្សនេន សព្ពញ្ញុ ពុទ្ធានំ សព្ពទស្សិនំ|
      block |បតន្តិវីចិនិរយំ រាគទោសេហិ ឱផុដា។|
    count |៨៩|
      block |តវ ទស្សនមាគម្ម សព្ពញ្ញុ លោកនាយក|
      block |បមុច្ចន្តិ ភវា សព្ពា ផុសន្តិ អមតំ បទំ។|
    count |៩០|
      block |យទា ពុទ្ធា ចក្ខុមន្តោ ឧប្បជ្ជន្តិ បភង្ករា|
      block |កិលេសេ ឈាបយិត្វាន អាលោកំ ទស្សយន្តិ តេ។|
    count |៩១|
      block |កិត្តយិត្វាន សម្ពុទ្ធំ តិស្សំ លោកគ្គនាយកំ|
      block |ហដ្ឋោ ហដ្ឋេន ចិត្តេន តិណសូលំ អបូជយិំ។|
    count |៩២|
      block |មម សង្កប្បមញ្ញាយ តិស្សោ លោកគ្គនាយកោ|
      block |សកាសនេ និសីទិត្វា ឥមា គាថា អភាសថ។|
    count |៩៣|
      block |យោ មំ បុប្ផេហិ ឆាទេសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    count |៩៤|
      block |បញ្ចវីសតិក្ខត្តុំ សោ ទេវរជ្ជំ ករិស្សតិ|
      block |បញ្ចសត្តតិក្ខត្តុញ្ច ចក្កវត្តី ភវិស្សតិ។|
    count |៩៥|
      block |បទេសរជ្ជំ វិបុលំ គណនាតោ អសង្ខិយំ|
      block |តស្ស កម្មនិស្សន្ទេន បុប្ផានំ បូជនាយ ច។|
    count |៩៦|
      block |សីសំន្ហាតោ ចយំ បោសោ បុប្ផមាកង្ខតេ យទិ|
      block |បុញ្ញកម្មេន សំយុត្តំ បុរតោ បាតុភវិស្សតិ។|
    count |៩៧|
      block |យំ យំ ឥច្ឆតិ កាមេហិ តំ តំ បាតុភវិស្សតិ|
      block |សង្កប្បំ បរិបូរេត្វា និព្ពាយិស្សតិនាសវោ។|
    block |អដ្ឋារសមំ ភាណវារំ។|
    count |៩៨|
      block |កិលេសេ ឈាបយិត្វាន សម្បជានោ បតិស្សតោ|
      block |ឯកាសនេ និសីទិត្វា អរហត្តមបាបុណិំ។|
    count |៩៩|
      block |ចង្កមន្តោ និបជ្ជន្តោ និសិន្នោ ឧទ វា ឋិតោ|
      block |ពុទ្ធសេដ្ឋំ សរិត្វាន វិហរាមិ អហំ សទា។|
    count |១០០|
      block |ចីវរេ បិណ្ឌបាតេ ច បច្ចយេ សយនាសនេ|
      block |តត្ថ មេ ឩនតា នត្ថិ ពុទ្ធបូជាយិទំ ផលំ។|
    count |១០១|
      block |សោ ទានិ បត្តោ អមតំ សន្តំ បទមនុត្តរំ|
      block |សព្ពាសវេ បរិញ្ញាយ វិហរាមិ អនាសវោ។|
    count |១០២|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១០៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១០៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណសូលកឆាទនិយោ ថេរោ ឥមា គាថាយោ អភាសិត្ថាតិ។|
    stand |តិណសូលកឆាទនិយត្ថេរស្សាបទានំ តតិយំ។|
  block |៤។ មធុមំសទាយកត្ថេរអបទានំ|
    count |១០៦|
      block |នគរេ ពន្ធុមតិយា សូករិកោ អហោសហំ|
      block |ឧក្កោដំ រន្ធយិត្វាន មធុមំសម្ហិ ឱកិរិំ។|
    count |១០៧|
      block |សន្និបាតំ អហំ គន្ត្វា ឯកំ បត្តំ គហេសហំ|
      block |បូរយិត្វាន តំ បត្តំ ភិក្ខុសង្ឃស្សទាសហំ។|
    count |១០៨|
      block |យោត្ថ ថេរតរោ ភិក្ខុ និយ្យាទេសិ មមំ តទា|
      block |ឥមិនា បត្តបូរេន លភស្សុ វិបុលំ សុខំ។|
    count |១០៩|
      block |ទុវេ សម្បត្តិយោ ភុត្វា សុក្កមូលេន ចោទិតោ|
      block |បច្ឆិមេ វត្តមានម្ហិ កិលេសេ ឈាបយិស្សតិ។|
    count |១១០|
      block |តត្ថ ចិត្តំ បសាទេត្វា តាវតិំសមគច្ឆហំ|
      block |តត្ថ ភុត្វា បិវិត្វា ច លភាមិ វិបុលំ សុខំ។|
    count |១១១|
      block |មណ្ឌបេ រុក្ខមូលេ វា បុព្ពកម្មំ អនុស្សរិំ|
      block |អន្នបានាភិវស្សោ មេ អភិវស្សតិ តាវទេ។|
    count |១១២|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |ឥធាបិ អន្នបានំ មេ វស្សតេ សព្ពកាលិកំ។|
    count |១១៣|
      block |តេនេវ មធុទានេន សន្ធាវិត្វា ភវេ អហំ|
      block |សព្ពាសវេ បរិញ្ញាយ វិហរាមិ អនាសវោ។|
    count |១១៤|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ មធុទានស្សិទំ ផលំ។|
    count |១១៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១១៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មធុមំសទាយកោ ថេរោ ឥមា គាថាយោ អភាសិត្ថាតិ។|
    stand |មធុមំសទាយកត្ថេរស្សាបទានំ ចតុត្ថំ។|
  block |៥។ នាគបល្លវត្ថេរអបទានំ|
    count |១១៨|
      block |នគរេ ពន្ធុមតិយា រាជុយ្យានេ វសាមហំ|
      block |មម អស្សមសាមន្តា និសីទិ លោកនាយកោ។|
    count |១១៩|
      block |នាគបល្លវមាទាយ ពុទ្ធស្ស អភិរោបយិំ|
      block |បសន្នចិត្តោ សុមនោ សុគតំ អភិវាទយិំ។|
    count |១២០|
      block |ឯកនវុតិតោ កប្បេ យំ បល្លវមបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១២១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១២២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នាគបល្លវោ ថេរោ ឥមា គាថាយោ អភាសិត្ថាតិ។|
    stand |នាគបល្លវត្ថេរស្សាបទានំ បញ្ចមំ។|
  block |៦។ ឯកទីបិយត្ថេរអបទានំ|
    count |១២៤|
      block |បរិនិព្ពុតេ សុគតេ សិទ្ធត្ថេ លោកនាយកេ|
      block |សទេវមានុសា សព្ពេ បូជេន្តិ ទ្វិបទុត្តមំ។|
    count |១២៥|
      block |អារោបិតេ ច ចិតកេ សិទ្ធត្ថេ លោកនាយកេ|
      block |យថាសកេន ថាមេន ចិតំ បូជេន្តិ សត្ថុនោ។|
    count |១២៦|
      block |អវិទូរេ ចិតកស្ស ទីបំ ឧជ្ជាលយិំ អហំ|
      block |យាវ ឧទេតិ សូរិយោ ទីបំ មេ តាវ ឧជ្ជលិ។|
    count |១២៧|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១២៨|
      block |តត្ថ មេ សុកតំ ព្យម្ហំ ឯកទីបីតិ ញាយតិ|
      block |ទីបសតសហស្សានិ ព្យម្ហេ បជ្ជលរេ មម។|
    count |១២៩|
      block |ឧទយន្តោវ សូរិយោ ទេហោ មេ ជោតតេ សទា|
      block |សប្បភាហិ សរីរស្ស អាលោកោ ហោតិ មេ សទា។|
    count |១៣០|
      block |តិរោកុដ្ដំ តិរោសេលំ សមតិគ្គយ្ហ បព្ពតំ|
      block |សមន្តា យោជនសតំ បស្សាមិ ចក្ខុនា អហំ។|
    count |១៣១|
      block |សត្តសត្តតិក្ខត្តុញ្ច ទេវលោកេ រមិំ អហំ|
      block |ឯកតិំសតិក្ខត្តុញ្ច ទេវរជ្ជមការយិំ។|
    count |១៣២|
      block |អដ្ឋវីសតិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៣៣|
      block |ទេវលោកា ចវិត្វាន និព្ពត្តិំ មាតុកុច្ឆិយំ|
      block |មាតុកុច្ឆិគតស្សាបិ អក្ខិ មេ ន និមីលតិ។|
    count |១៣៤|
      block |ជាតិយា ចតុវស្សោហំ បព្ពជិំ អនគារិយំ|
      block |អឌ្ឍមាសេ អសម្បត្តេ អរហត្តមបាបុណិំ។|
    count |១៣៥|
      block |ទិព្ពចក្ខុំ វិសោធេសិំ ភវា សព្ពេ សមូហតា|
      block |សព្ពេ កិលេសា សញ្ឆិន្នា ឯកទីបស្សិទំ ផលំ។|
    count |១៣៦|
      block |តិរោកុដ្ដំ តិរោសេលំ បព្ពតញ្ចាបិ កេវលំ|
      block |សមតិក្កម្ម បស្សាមិ ឯកទីបស្សិទំ ផលំ។|
    count |១៣៧|
      block |វិសមា មេ សមា ហោន្តិ អន្ធការោ ន វិជ្ជតិ|
      block |នាហំ បស្សាមិ តិមិរំ ឯកទីបស្សិទំ ផលំ។|
    count |១៣៨|
      block |ចតុន្នវុតិតោ កប្បេ យំ ទីបមទទិំ តទា|
      block |ទុគ្គតិំ នាភិជានាមិ ឯកទីបស្សិទំ ផលំ។|
    count |១៣៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៤០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកទីបិយោ ថេរោ ឥមា គាថាយោ អភាសិត្ថាតិ។|
    stand |ឯកទីបិយត្ថេរស្សាបទានំ ឆដ្ឋំ។|
  block |៧។ ឧច្ឆង្គបុប្ផិយត្ថេរអបទានំ|
    count |១៤២|
      block |នគរេ ពន្ធុមតិយា អហោសិំ មាលិកោ តទា|
      block |ឧច្ឆង្គំ បូរយិត្វាន អគមំ អន្តរាបណំ។|
    count |១៤៣|
      block |ភគវា តម្ហិ សមយេ ភិក្ខុសង្ឃបុរក្ខតោ|
      block |មហតា អានុភាវេន និយ្យាតិ លោកនាយកោ។|
    count |១៤៤|
      block |ទិស្វាន លោកបជ្ជោតំ វិបស្សិំ លោកតារណំ|
      block |បុប្ផំ បគ្គយ្ហ ឧច្ឆង្គា ពុទ្ធសេដ្ឋំ អបូជយិំ។|
    count |១៤៥|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៤៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៤៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧច្ឆង្គបុប្ផិយោ ថេរោ ឥមា គាថាយោ អភាសិត្ថាតិ។|
    stand |ឧច្ឆង្គបុប្ផិយត្ថេរស្សាបទានំ សត្តមំ។|
  block |៨។ យាគុទាយកត្ថេរអបទានំ|
    count |១៤៩|
      block |អតិថិំ មេ គហេត្វាន អគច្ឆិំ គាមកំ តទា|
      block |សម្បុណ្ណនទិកំ ទិស្វា សង្ឃារាមំ ឧបាគមិំ។|
    count |១៥០|
      block |អារញ្ញកា ធុតធរា ឈាយិនោ លូខចីវរា|
      block |វិវេកាភិរតា ធីរា សង្ឃារាមេ វសន្តិ តេ។|
    count |១៥១|
      block |គតិ តេសំ ឧបច្ឆិន្នា សុវិមុត្តាន តាទិនំ|
      block |បិណ្ឌាយ តេ ន គច្ឆន្តិ ឱរុទ្ធនទិតាយ ហិ។|
    count |១៥២|
      block |បសន្នចិត្តោ សុមនោ វេទជាតោ កតញ្ជលី|
      block |តណ្ឌុលំ មេ គហេត្វាន យាគុទានំ អទាសហំ។|
    count |១៥៣|
      block |បញ្ចន្នំ យាគុំ ទត្វាន បសន្នោ សេហិ បាណិភិ|
      block |សកកម្មាភិរទ្ធោហំ តាវតិំសមគច្ឆហំ។|
    count |១៥៤|
      block |មណិមយញ្ច មេ ព្យម្ហំ និព្ពត្តិ តិទសេ គណេ|
      block |នារីគណេហិ សហិតោ មោទាមិ ព្យម្ហមុត្តមេ។|
    count |១៥៥|
      block |តេត្តិំសក្ខត្តុំ ទេវិន្ទោ ទេវរជ្ជមការយិំ|
      block |តិំសក្ខត្តុំ ចក្កវត្តី មហារជ្ជមការយិំ។|
    count |១៥៦|
      block |បទេសរជ្ជំ វិបុលំ គណនាតោ អសង្ខិយំ|
      block |ទេវលោកេ មនុស្សេ វា អនុភោត្វា សយំ អហំ។|
    count |១៥៧|
      block |បច្ឆិមេ ភវេ សម្បត្តេ បព្ពជិំ អនគារិយំ|
      block |សហ ឱរោបិតេ កេសេ សព្ពំ សម្បដិវិជ្ឈហំ។|
    count |១៥៨|
      block |ខយតោ វយតោ ចាបិ សម្មសន្តោ កឡេវរំ|
      block |បុរេ សិក្ខាបទាទានា អរហត្តមបាបុណិំ។|
    count |១៥៩|
      block |សុទិន្នំ មេ ទានវរំ វាណិជ្ជំ សម្បយោជិតំ|
      block |តេនេវ យាគុទានេន បត្តោម្ហិ អចលំ បទំ។|
    count |១៦០|
      block |សោកំ បរិទ្ទវំ ព្យាធិំ ទរថំ ចិត្តតាបនំ|
      block |នាភិជានាមិ ឧប្បន្នំ យាគុទានស្សិទំ ផលំ។|
    count |១៦១|
      block |យាគុំ សង្ឃស្ស ទត្វាន បុញ្ញក្ខេត្តេ អនុត្តរេ|
      block |បញ្ចានិសំសេ អនុភោមិ អហោ យាគុសុយិដ្ឋតា។|
    count |១៦២|
      block |អព្យាធិតា រូបវតា ខិប្បំ ធម្មនិសន្តិតា|
      block |លាភិតា អន្នបានស្ស អាយុ បញ្ចមកំ មម។|
    count |១៦៣|
      block |យោ កោចិ វេទំ ជនយំ សង្ឃេ យាគុំ ទទេយ្យ សោ|
      block |ឥមានិ បញ្ច ឋានានិ បដិគណ្ហេយ្យ បណ្ឌិតោ។|
    count |១៦៤|
      block |ករណីយំ កតំ សព្ពំ ភវា ឧគ្ឃាដិតា មយា|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |១៦៥|
      block |សោ អហំ វិចរិស្សាមិ គាមា គាមំ បុរា បុរំ|
      block |នមស្សមានោ សម្ពុទ្ធំ ធម្មស្ស ច សុធម្មតំ។|
    count |១៦៦|
      block |តិំសកប្បសហស្សម្ហិ យំ ទានមទទិំ តទា|
      block |ទុគ្គតិំ នាភិជានាមិ យាគុទានស្សិទំ ផលំ។|
    count |១៦៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៦៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា យាគុទាយកោ ថេរោ ឥមា គាថាយោ អភាសិត្ថាតិ។|
    stand |យាគុទាយកត្ថេរស្សាបទានំ អដ្ឋមំ។|
  block |៩។ បត្ថោទនទាយកត្ថេរអបទានំ|
    count |១៧០|
      block |វនចារី បុរេ អាសិំ សតតំ វនកម្មិកោ|
      block |បត្ថោទនំ គហេត្វាន កម្មន្តំ អគមាសហំ។|
    count |១៧១|
      block |តត្ថទ្ទសាសិំ សម្ពុទ្ធំ សយម្ភុំ អបរាជិតំ|
      block |វនា បិណ្ឌាយ និក្ខន្តំ ទិស្វា ចិត្តំ បសាទយិំ។|
    count |១៧២|
      block |បរកម្មាយនេ យុត្តោ បុញ្ញញ្ច មេ ន វិជ្ជតិ|
      block |អយំ បត្ថោទនោ អត្ថិ ភោជយិស្សាមហំ មុនិំ។|
    count |១៧៣|
      block |បត្ថោទនំ គហេត្វាន សយម្ភុស្ស អទាសហំ|
      block |មម និជ្ឈាយមានស្ស បរិភុញ្ជិ តទា មុនិ។|
    count |១៧៤|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៧៥|
      block |ឆត្តិំសក្ខត្តុំ ទេវិន្ទោ ទេវរជ្ជមការយិំ|
      block |តេត្តិំសក្ខត្តុំ រាជា ច ចក្កវត្តី អហោសហំ។|
    count |១៧៦|
      block |បទេសរជ្ជំ វិបុលំ គណនាតោ អសង្ខិយំ|
      block |សុខិតោ យសវា ហោមិ បត្ថោទនស្សិទំ ផលំ។|
    count |១៧៧|
      block |ភវាភវេ សំសរន្តោ លភាមិ អមិតំ ធនំ|
      block |ភោគេ មេ ឩនតា នត្ថិ បត្ថោទនស្សិទំ ផលំ។|
    count |១៧៨|
      block |នទីសោតបដិភាគា ភោគា និព្ពត្តរេ មម|
      block |បរិមេតុំ ន សក្កោមិ បត្ថោទនស្សិទំ ផលំ។|
    count |១៧៩|
      block |ឥមំ ខាទ ឥមំ ភុញ្ជ ឥមម្ហិ សយនេ សយ|
      block |តេនាហំ សុខិតោ ហោមិ បត្ថោទនស្សិទំ ផលំ។|
    count |១៨០|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ បត្ថោទនស្សិទំ ផលំ។|
    count |១៨១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៨២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៨៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បត្ថោទនទាយកោ ថេរោ ឥមា គាថាយោ អភាសិត្ថាតិ។|
    stand |បត្ថោទនទាយកត្ថេរស្សាបទានំ នវមំ។|
  block |១០។ មញ្ចទាយកត្ថេរអបទានំ|
    count |១៨៤|
      block |បរិនិព្ពុតេ ការុណិកេ សិទ្ធត្ថេ លោកនាយកេ|
      block |វិត្ថារិកេ បាវចនេ ទេវមានុសសក្កតេ។|
    count |១៨៥|
      block |ចណ្ឌាលោ អាសហំ តត្ថ អាសន្ទិបីឋការកោ|
      block |តេន កម្មេន ជីវាមិ តេន បោសេមិ ទារកេ។|
    count |១៨៦|
      block |អាសន្ទិំ សុកតំ កត្វា បសន្នោ សេហិ បាណិភិ|
      block |សយមេវុបគន្ត្វាន ភិក្ខុសង្ឃស្សទាសហំ។|
    count |១៨៧|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៨៨|
      block |ទេវលោកគតោ សន្តោ មោទាមិ តិទសេ គណេ|
      block |សយនានិ មហគ្ឃានិ និព្ពត្តន្តិ យទិច្ឆកំ។|
    count |១៨៩|
      block |បញ្ញាសក្ខត្តុំ ទេវិន្ទោ ទេវរជ្ជមការយិំ|
      block |អសីតិក្ខត្តុំ រាជា ច ចក្កវត្តី អហោសហំ។|
    count |១៩០|
      block |បទេសរជ្ជំ វិបុលំ គណនាតោ អសង្ខិយំ|
      block |សុខិតោ យសវា ហោមិ មញ្ចទានស្សិទំ ផលំ។|
    count |១៩១|
      block |ទេវលោកា ចវិត្វាន ឯមិ ចេ មានុសំ ភវំ|
      block |មហារហា សុសយនា សយមេវ ភវន្តិ មេ។|
    count |១៩២|
      block |អយំ បច្ឆិមកោ មយ្ហំ ចរិមោ វត្តតេ ភវោ|
      block |អជ្ជាបិ សយនេ កាលេ សយនំ ឧបតិដ្ឋតិ។|
    count |១៩៣|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ មញ្ចទានស្សិទំ ផលំ។|
    count |១៩៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៩៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៩៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ភទ្ទាលី ឯកឆត្តោ ច តិណសូលោ ច មំសទោ|
      block |នាគបល្លវិកោ ទីបី ឧច្ឆង្គិ យាគុទាយកោ។|
      block |បត្ថោទនី មញ្ចទទោ គាថាយោ គណិតា ចិហ|
      block |ទ្វេសតានិ ច គាថានំ គាថា ចេកា តទុត្តរិ។|
    stand |ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ|
    block |អភាសិត្ថាតិ។|
    stand |មញ្ចទាយកត្ថេរស្សាបទានំ ទសមំ។|
    stand |ភទ្ទាលិវគ្គោ ពាចត្តាលីសមោ។|
    block |តស្សុទ្ទានំ|
