block |១៦។ ពន្ធុជីវកវគ្គោ|
  block |១។ ពន្ធុជីវកត្ថេរអបទានំ|
    count |១|
      block |ចន្ទំវ វិមលំ សុទ្ធំ វិប្បសន្នមនាវិលំ|
      block |នន្ទីភវបរិក្ខីណំ តិណ្ណំ លោកេ វិសត្តិកំ។|
    count |២|
      block |និព្ពាបយន្តំ ជនតំ តិណ្ណំ តារយតំ វរំ|
      block |មុនិំ វនម្ហិ ឈាយន្តំ ឯកគ្គំ សុសមាហិតំ។|
    count |៣|
      block |ពន្ធុជីវកបុប្ផានិ លគេត្វា សុត្តកេនហំ|
      block |ពុទ្ធស្ស អភិរោបយិំ សិខិនោ លោកពន្ធុនោ។|
    count |៤|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥|
      block |ឥតោ សត្តមកេ កប្បេ មនុជិន្ទោ មហាយសោ|
      block |សមន្តចក្ខុ នាមាសិ ចក្កវត្តី មហព្ពលោ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពន្ធុជីវកោ ថេរោ ឥមា គាថាយោ អភាសិត្ថាតិ។|
    stand |ពន្ធុជីវកត្ថេរស្សាបទានំ បឋមំ។|
  block |២។ តម្ពបុប្ផិយត្ថេរអបទានំ|
    count |៧|
      block |បរកម្មាយនេ យុត្តោ អបរាធំ អកាសហំ|
      block |វនន្តំ អភិធាវិស្សំ ភយវេរសមប្បិតោ។|
    count |៨|
      block |បុប្ផិតំ បាទបំ ទិស្វា បិណ្ឌិពន្ធំ សុនិម្មិតំ|
      block |តម្ពបុប្ផំ គហេត្វាន ពោធិយំ ឱកិរិំ អហំ។|
    count |៩|
      block |សម្មជ្ជិត្វាន តំ ពោធិំ បាដលិំ បាទបុត្តមំ|
      block |បល្លង្កំ អាភុជិត្វាន ពោធិមូលេ ឧបាវិសិំ។|
    count |១០|
      block |គតមគ្គំ គវេសន្តា អាគច្ឆុំ មម សន្តិកំ|
      block |តេ ច ទិស្វានហំ តត្ថ អាវជ្ជិំ ពោធិមុត្តមំ។|
    count |១១|
      block |វន្ទិត្វាន អហំ ពោធិំ វិប្បសន្នេន ចេតសា|
      block |អនេកតាលេ បបតិំ គិរិទុគ្គេ ភយានកេ។|
    count |១២|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពោធិបូជាយិទំ ផលំ។|
    count |១៣|
      block |ឥតោ ច តតិយេ កប្បេ រាជា សុសញ្ញតោ អហំ|
      block |សត្តរតនសម្បន្នោ ចក្កវត្តី មហព្ពលោ។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តម្ពបុប្ផិយោ ថេរោ ឥមា គាថាយោ អភាសិត្ថាតិ។|
    stand |តម្ពបុប្ផិយត្ថេរស្សាបទានំ ទុតិយំ។|
  block |៣។ វីថិសម្មជ្ជកត្ថេរអបទានំ|
    count |១៥|
      block |ឧទេន្តំ សតរំសិំវ បីតរំសិំវ ភាណុមំ|
      block |បន្នរសេ យថា ចន្ទំ និយ្យន្តំ លោកនាយកំ។|
    count |១៦|
      block |អដ្ឋសដ្ឋិសហស្សានិ សព្ពេ ខីណាសវា អហុំ|
      block |បរិវារិំសុ សម្ពុទ្ធំ ទ្វិបទិន្ទំ នរាសភំ។|
    count |១៧|
      block |សម្មជ្ជិត្វាន តំ វីថិំ និយ្យន្តេ លោកនាយកេ|
      block |ឧស្សាបេសិំ ធជំ តត្ថ វិប្បសន្នេន ចេតសា។|
    count |១៨|
      block |ឯកនវុតិតោ កប្បេ យំ ធជំ អភិរោបយិំ|
      block |ទុគ្គតិំ នាភិជានាមិ ធជទានស្សិទំ ផលំ។|
    count |១៩|
      block |ឥតោ ចតុត្ថកេ កប្បេ រាជាហោសិំ មហព្ពលោ|
      block |សព្ពាការេន សម្បន្នោ សុធជោ ឥតិ វិស្សុតោ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វីថិសម្មជ្ជកោ ថេរោ ឥមា គាថាយោ អភាសិត្ថាតិ។|
    stand |វីថិសម្មជ្ជកត្ថេរស្សាបទានំ តតិយំ។|
  block |៤។ កក្ការុបុប្ផបូជកត្ថេរអបទានំ|
    count |២១|
      block |ទេវបុត្តោ អហំ សន្តោ បូជយិំ សិខិនាយកំ|
      block |កក្ការុបុប្ផំ បគ្គយ្ហ ពុទ្ធស្ស អភិរោបយិំ។|
    count |២២|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៣|
      block |ឥតោ ច នវមេ កប្បេ រាជា សត្តុត្តមោ អហុំ|
      block |សត្តរតនសម្បន្នោ ចក្កវត្តី មហព្ពលោ។|
    count |២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កក្ការុបុប្ផបូជកោ ថេរោ ឥមា គាថាយោ អភាសិត្ថាតិ។|
    stand |កក្ការុបុប្ផបូជកត្ថេរស្សាបទានំ ចតុត្ថំ។|
  block |៥។ មន្ទារវបុប្ផបូជកត្ថេរអបទានំ|
    count |២៥|
      block |ទេវបុត្តោ អហំ សន្តោ បូជយិំ សិខិនាយកំ|
      block |មន្ទារវេន បុប្ផេន ពុទ្ធស្ស អភិរោបយិំ។|
    count |២៦|
      block |សត្តាហំ ឆទនំ អាសិ ទិព្ពំ មាលំ តថាគតេ|
      block |សព្ពេ ជនា សមាគន្ត្វា នមស្សិំសុ តថាគតំ។|
    count |២៧|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៨|
      block |ឥតោ ច ទសមេ កប្បេ រាជាហោសិំ ជុតិន្ធរោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មន្ទារវបុប្ផបូជកោ ថេរោ ឥមា គាថាយោ អភាសិត្ថាតិ។|
    stand |មន្ទារវបុប្ផបូជកត្ថេរស្សាបទានំ បញ្ចមំ។|
  block |៦។ កទម្ពបុប្ផិយត្ថេរអបទានំ|
    count |៣០|
      block |ហិមវន្តស្សាវិទូរេ កុក្កុដោ នាម បព្ពតោ|
      block |តម្ហិ បព្ពតបាទម្ហិ សត្ត ពុទ្ធា វសន្តិ តេ។|
    count |៣១|
      block |កទម្ពំ បុប្ផិតំ ទិស្វា ទីបរាជំវ ឧគ្គតំ|
      block |ឧភោ ហត្ថេហិ បគ្គយ្ហ សត្ត ពុទ្ធេ សមោកិរិំ។|
    count |៣២|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៣|
      block |ទ្វេនវុតេ ឥតោ កប្បេ សត្តាសុំ បុប្ផនាមកា|
      block |សត្តរតនសម្បន្នា ចក្កវត្តី មហព្ពលា។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា កទម្ពបុប្ផិយោ ថេរោ ឥមា គាថាយោ អភាសិត្ថាតិ|
    stand |កទម្ពបុប្ផិយត្ថេរស្សាបទានំ ឆដ្ឋំ។|
  block |៧។ តិណសូលកត្ថេរអបទានំ|
    count |៣៥|
      block |ហិមវន្តស្សាវិទូរេ ភូតគណោ នាម បព្ពតោ|
      block |វសតេកោ ជិនោ តត្ថ សយម្ភូ លោកនិស្សដោ។|
    count |៣៦|
      block |តិណសូលំ គហេត្វាន ពុទ្ធស្ស អភិរោបយិំ|
      block |ឯកូនសតសហស្សំ កប្បំ ន វិនិបាតិកោ។|
    count |៣៧|
      block |ឥតោ ឯកាទសេ កប្បេ ឯកោសិំ ធរណីរុហោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណសូលកោ ថេរោ ឥមា គាថាយោ អភាសិត្ថាតិ។|
    stand |តិណសូលកត្ថេរស្សាបទានំ សត្តមំ។|
  block |៨។ នាគបុប្ផិយត្ថេរអបទានំ|
    count |៣៩|
      block |សុវច្ឆោ នាម នាមេន ព្រាហ្មណោ មន្តបារគូ|
      block |បុរក្ខតោ សសិស្សេហិ វសតេ បព្ពតន្តរេ។|
    count |៤០|
      block |បទុមុត្តរោ នាម ជិនោ អាហុតីនំ បដិគ្គហោ|
      block |មមុទ្ធរិតុកាមោ សោ អាគច្ឆិ មម សន្តិកំ។|
    count |៤១|
      block |វេហាសម្ហិ ចង្កមតិ ធូបាយតិ ជលតេ តថា|
      block |ហាសំ មមំ វិទិត្វាន បក្កាមិ បាចិនាមុខោ។|
    count |៤២|
      block |តញ្ច អច្ឆរិយំ ទិស្វា អព្ភុតំ លោមហំសនំ|
      block |នាគបុប្ផំ គហេត្វាន គតមគ្គម្ហិ ឱកិរិំ។|
    count |៤៣|
      block |សតសហស្សិតោ កប្បេ យំ បុប្ផំ ឱកិរិំ អហំ|
      block |តេន ចិត្តប្បសាទេន ទុគ្គតិំ នុបបជ្ជហំ។|
    count |៤៤|
      block |ឯកត្តិំសេ កប្បសតេ រាជា អាសិ មហារហោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នាគបុប្ផិយោ ថេរោ ឥមា គាថាយោ អភាសិត្ថាតិ។|
    stand |នាគបុប្ផិយត្ថេរស្សាបទានំ អដ្ឋមំ។|
  block |៩។ បុន្នាគបុប្ផិយត្ថេរអបទានំ|
    count |៤៦|
      block |កាននំ វនមោគយ្ហ វសាមិ លុទ្ទកោ អហំ|
      block |បុន្នាគំ បុប្ផិតំ ទិស្វា ពុទ្ធសេដ្ឋំ អនុស្សរិំ។|
    count |៤៧|
      block |តំ បុប្ផំ ឱចិនិត្វាន សុគន្ធំ គន្ធិតំ សុភំ|
      block |ថូបំ ករិត្វា បុលិនេ ពុទ្ធស្ស អភិរោបយិំ។|
    count |៤៨|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៩|
      block |ឯកម្ហិ នវុតេ កប្បេ ឯកោ អាសិំ តមោនុទោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុន្នាគបុប្ផិយោ ថេរោ ឥមា គាថាយោ អភាសិត្ថាតិ។|
    stand |បុន្នាគបុប្ផិយត្ថេរស្សាបទានំ នវមំ។|
  block |១០។ កុមុទទាយកត្ថេរអបទានំ|
    count |៥១|
      block |ហិមវន្តស្សាវិទូរេ មហាជាតស្សរោ អហុ|
      block |បទុមុប្បលសញ្ឆន្នោ បុណ្ឌរីកសមោត្ថដោ។|
    count |៥២|
      block |កុកុត្ថោ នាម នាមេន តត្ថាសិំ សកុណោ តទា|
      block |សីលវា ពុទ្ធិសម្បន្នោ បុញ្ញាបុញ្ញេសុ កោវិទោ។|
    count |៥៣|
      block |បទុមុត្តរោ លោកវិទូ អាហុតីនំ បដិគ្គហោ|
      block |ជាតស្សរស្សាវិទូរេ សញ្ចរិត្ថ មហាមុនិ។|
    count |៥៤|
      block |ជលជំ កុមុទំ ឆេត្វា ឧបនេសិំ មហេសិនោ|
      block |មម សង្កប្បមញ្ញាយ បដិគ្គហិ មហាមុនិ។|
    count |៥៥|
      block |តញ្ច ទានំ ទទិត្វាន សុក្កមូលេន ចោទិតោ|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |៥៦|
      block |សោឡសេតោ កប្បសតេ អាសុំ វរុណនាមកា|
      block |អដ្ឋ ឯតេ ជនាធិបា ចក្កវត្តី មហព្ពលា។|
    count |៥៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ពន្ធុជីវោ តម្ពបុប្ផី វីថិកក្ការុបុប្ផិយោ|
      block |មន្ទារវោ កទម្ពី ច សូលកោ នាគបុប្ផិយោ|
      block |បុន្នាគោ កោមុទី គាថា ឆប្បញ្ញាស បកិត្តិតាតិ។|
    block |ឥត្ថំ សុទំ អាយស្មា កុមុទទាយកោ ថេរោ ឥមា គាថាយោ អភាសិត្ថាតិ។|
    stand |កុមុទទាយកត្ថេរស្សាបទានំ ទសមំ។|
    stand |ពន្ធុជីវកវគ្គោ សោឡសមោ។|
    block |តស្សុទ្ទានំ|
