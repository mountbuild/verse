block |៣៦។ សទ្ទសញ្ញកវគ្គោ|
  block |១។ សទ្ទសញ្ញកត្ថេរអបទានំ|
    count |១|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |តត្ថទ្ទសាសិំ សម្ពុទ្ធំ ទេវសង្ឃបុរក្ខតំ។|
    count |២|
      block |ចតុសច្ចំ បកាសេន្តំ ឧទ្ធរន្តំ មហាជនំ|
      block |អស្សោសិំ មធុរំ វាចំ ករវីករុទោបមំ។|
    count |៣|
      block |ព្រហ្មសរស្ស មុនិនោ សិខិនោ លោកពន្ធុនោ|
      block |ឃោសេ ចិត្តំ បសាទេត្វា បត្តោម្ហិ អាសវក្ខយំ។|
    count |៤|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បសាទស្ស ឥទំ ផលំ។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។|
    stand |សទ្ទសញ្ញកត្ថេរស្សាបទានំ បឋមំ។|
  block |២។ យវកលាបិយត្ថេរអបទានំ|
    count |៦|
      block |នគរេ អរុណវតិយា អាសិំ យវសិកោ តទា|
      block |បន្ថេ ទិស្វាន សម្ពុទ្ធំ យវកលាបំ សន្ថរិំ។|
    count |៧|
      block |អនុកម្បកោ ការុណិកោ សិខី លោកគ្គនាយកោ|
      block |មម សង្កប្បមញ្ញាយ និសីទិ យវសន្ថរេ។|
    count |៨|
      block |ទិស្វា និសិន្នំ វិមលំ មហាឈាយិំ វិនាយកំ|
      block |បាមោជ្ជំ ជនយិត្វាន តត្ថ កាលង្កតោ អហំ។|
    count |៩|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ យវត្ថរេ ឥទំ ផលំ។|
    count |១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា យវកលាបិយោ ថេរោ ឥមា គាថាយោ អភាសិត្ថាតិ។|
    stand |យវកលាបិយត្ថេរស្សាបទានំ ទុតិយំ។|
  block |៣។ កិំសុកបូជកត្ថេរអបទានំ|
    count |១១|
      block |កិំសុកំ បុប្ផិតំ ទិស្វា បគ្គហេត្វាន អញ្ជលិំ|
      block |ពុទ្ធំ សរិត្វា សិទ្ធត្ថំ អាកាសេ អភិបូជយិំ។|
    count |១២|
      block |ចតុន្នវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កិំសុកបូជកោ ថេរោ ឥមា គាថាយោ អភាសិត្ថាតិ។|
    stand |កិំសុកបូជកត្ថេរស្សាបទានំ តតិយំ។|
  block |៤។ សកោសកកោរណ្ឌទាយកត្ថេរអបទានំ|
    count |១៤|
      block |អក្កន្តញ្ច បទំ ទិស្វា សិខិនោ លោកពន្ធុនោ|
      block |ឯកំសំ អជិនំ កត្វា បទសេដ្ឋំ អវន្ទហំ។|
    count |១៥|
      block |កោរណ្ឌំ បុប្ផិតំ ទិស្វា បាទបំ ធរណីរុហំ|
      block |សកោសកំ គហេត្វាន បទចក្កំ អបូជយិំ។|
    count |១៦|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បទបូជាយិទំ ផលំ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សកោសក កោរណ្ឌទាយកោ ថេរោ ឥមា គាថាយោ អភាសិត្ថាតិ។|
    stand |សកោសកកោរណ្ឌទាយកត្ថេរស្សាបទានំ ចតុត្ថំ។|
  block |៥។ ទណ្ឌទាយកត្ថេរអបទានំ|
    count |១៨|
      block |កាននំ វនមោគយ្ហ វេឡុំ ឆេត្វានហំ តទា|
      block |អាលម្ពនំ ករិត្វាន សង្ឃស្ស អទទំ អហំ។|
    count |១៩|
      block |តេន ចិត្តប្បសាទេន សុព្ពតេ អភិវាទិយ|
      block |អាលម្ពនម្បិ ទត្វាន បក្កាមិំ ឧត្តរាមុខោ។|
    count |២០|
      block |ចតុន្នវុតិតោ កប្បេ យំ ទណ្ឌមទទិំ តទា|
      block |ទុគ្គតិំ នាភិជានាមិ ទណ្ឌទានស្សិទំ ផលំ។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ទណ្ឌទាយកោ ថេរោ ឥមា គាថាយោ អភាសិត្ថាតិ។|
    stand |ទណ្ឌទាយកត្ថេរស្សាបទានំ បញ្ចមំ។|
  block |៦។ អម្ពយាគុទាយកត្ថេរអបទានំ|
    count |២២|
      block |សតរំសី នាម សម្ពុទ្ធោ សយម្ភូ អបរាជិតោ|
      block |វុដ្ឋហិត្វា សមាធិម្ហា ភិក្ខាយ មមុបាគមិ។|
    count |២៣|
      block |បច្ចេកពុទ្ធំ ទិស្វាន អម្ពយាគុំ អទាសហំ|
      block |វិប្បសន្នមនំ តស្ស វិប្បសន្នេន ចេតសា។|
    count |២៤|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ អម្ពយាគុយិទំ ផលំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អម្ពយាគុទាយកោ ថេរោ ឥមា គាថាយោ អភាសិត្ថាតិ។|
    stand |អម្ពយាគុទាយកត្ថេរស្សាបទានំ ឆដ្ឋំ។|
  block |៧។ សុបុដកបូជកត្ថេរអបទានំ|
    count |២៦|
      block |ទិវាវិហារា និក្ខន្តោ វិបស្សី លោកនាយកោ|
      block |ភិក្ខាយ វិចរន្តោ សោ មម សន្តិកុបាគមិ។|
    count |២៧|
      block |តតោ បតីតោ សុមនោ ពុទ្ធសេដ្ឋស្ស តាទិនោ|
      block |លោណសុបុដកំ ទត្វា កប្បំ សគ្គម្ហិ មោទហំ។|
    count |២៨|
      block |ឯកនវុតិតោ កប្បេ យំ បុដកមទាសហំ|
      block |ទុគ្គតិំ នាភិជានាមិ បុដកស្ស ឥទំ ផលំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុបុដកបូជកោ ថេរោ ឥមា គាថាយោ អភាសិត្ថាតិ។|
    stand |សុបុដកបូជកត្ថេរស្សាបទានំ សត្តមំ។|
  block |៨។ មញ្ចទាយកត្ថេរអបទានំ|
    count |៣០|
      block |វិបស្សិនោ ភគវតោ លោកជេដ្ឋស្ស តាទិនោ|
      block |ឯកំ មញ្ចំ មយា ទិន្នំ បសន្នេន សបាណិនា។|
    count |៣១|
      block |ហត្ថិយានំ អស្សយានំ ទិព្ពយានំ សមជ្ឈគំ|
      block |តេន មញ្ចកទានេន បត្តោម្ហិ អាសវក្ខយំ។|
    count |៣២|
      block |ឯកនវុតិតោ កប្បេ យំ មញ្ចមទទិំ តទា|
      block |ទុគ្គតិំ នាភិជានាមិ មញ្ចទានស្សិទំ ផលំ។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ អភាសិត្ថាតិ។|
    stand |មញ្ចទាយកត្ថេរស្សាបទានំ អដ្ឋមំ។|
  block |៩។ សរណគមនិយត្ថេរអបទានំ|
    count |៣៤|
      block |អារុហិម្ហ តទា នាវំ ភិក្ខុ ចាជីវកោ ចហំ|
      block |នាវាយ ភិជ្ជមានាយ ភិក្ខុ មេ សរណំ អទា។|
    count |៣៥|
      block |ឯកត្តិំសេ ឥតោ កប្បេ យញ្ច មេ សរណំ អទា|
      block |ទុគ្គតិំ នាភិជានាមិ សរណាគមនេ ផលំ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សរណគមនិយោ ថេរោ ឥមា គាថាយោ អភាសិត្ថាតិ។|
    stand |សរណគមនិយត្ថេរស្សាបទានំ នវមំ។|
  block |១០។ បិណ្ឌបាតិកត្ថេរអបទានំ|
    count |៣៧|
      block |តិស្សោ នាមាសិ សម្ពុទ្ធោ វិហាសិ វិបិនេ តទា|
      block |តុសិតា ហិ ឥធាគន្ត្វា បិណ្ឌបាតំ អទាសហំ។|
    count |៣៨|
      block |សម្ពុទ្ធមភិវាទេត្វា តិស្សំ នាម មហាយសំ|
      block |សកំ ចិត្តំ បសាទេត្វា តុសិតំ អគមាសហំ។|
    count |៣៩|
      block |ទ្វេនវុតេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ បិណ្ឌបាតស្សិទំ ផលំ។|
    count |៤០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សទ្ទសញ្ញី យវសិកោ កិំសុកោរណ្ឌបុប្ផិយោ|
      block |អាលម្ពនោ អម្ពយាគុ សុបុដី មញ្ចទាយកោ|
      block |សរណំ បិណ្ឌបាតោ ច គាថា តាលីសមេវ ច។|
    block |ឥត្ថំ សុទំ អាយស្មា បិណ្ឌបាតិកោ ថេរោ ឥមា គាថាយោ អភាសិត្ថាតិ។|
    stand |បិណ្ឌបាតិកត្ថេរស្សាបទានំ ទសមំ។|
    stand |សទ្ទសញ្ញកវគ្គោ ឆត្តិំសតិមោ។|
    block |តស្សុទ្ទានំ|
