block |១៨។ កុមុទវគ្គោ|
  block |១។ កុមុទមាលិយត្ថេរអបទានំ|
    count |១|
      block |បព្ពតេ ហិមវន្តម្ហិ មហាជាតស្សរោ អហុ|
      block |តត្ថជោ រក្ខសោ អាសិំ ឃោររូបោ មហព្ពលោ។|
    count |២|
      block |កុមុទំ បុប្ផតេ តត្ថ ចក្កមត្តានិ ជាយរេ|
      block |ឱចិនាមិ ច តំ បុប្ផំ ពលិនោ សមិតិំ តទា។|
    count |៣|
      block |អត្ថទស្សី តុ ភគវា ទ្វិបទិន្ទោ នរាសភោ|
      block |បុប្ផសង្កោចិតំ ទិស្វា អាគច្ឆិ មម សន្តិកំ។|
    count |៤|
      block |ឧបាគតញ្ច សម្ពុទ្ធំ ទេវទេវំ នរាសភំ|
      block |សព្ពញ្ច បុប្ផំ បគ្គយ្ហ ពុទ្ធស្ស អភិរោបយិំ។|
    count |៥|
      block |យាវតា ហិមវន្តន្តា បរិសា សា តទា អហុ|
      block |តាវច្ឆទនសម្បន្នោ អគមាសិ តថាគតោ។|
    count |៦|
      block |អដ្ឋារសេ កប្បសតេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៧|
      block |ឥតោ បន្នរសេ កប្បេ សត្តាហេសុំ ជនាធិបា|
      block |សហស្សរថនាមា តេ ចក្កវត្តី មហព្ពលា។|
    count |៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កុមុទមាលិយោ ថេរោ ឥមា គាថាយោ អភាសិត្ថាតិ។|
    stand |កុមុទមាលិយត្ថេរស្សាបទានំ បឋមំ។|
  block |២។ និស្សេណិទាយកត្ថេរអបទានំ|
    count |៩|
      block |កោណ្ឌញ្ញស្ស ភគវតោ លោកជេដ្ឋស្ស តាទិនោ|
      block |អារោហត្ថាយ បាសាទំ និស្សេណី ការិតា មយា។|
    count |១០|
      block |តេន ចិត្តប្បសាទេន អនុភោត្វាន សម្បទា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១១|
      block |ឯកត្តិំសម្ហិ កប្បានំ សហស្សម្ហិ តយោ អហុំ|
      block |សម្ពហុលា នាម រាជានោ ចក្កវត្តី មហព្ពលា។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា និស្សេណិទាយកោ ថេរោ ឥមា គាថាយោ អភាសិត្ថាតិ។|
    stand |និស្សេណិទាយកត្ថេរស្សាបទានំ ទុតិយំ។|
  block |៣។ រត្តិបុប្ផិយត្ថេរអបទានំ|
    count |១៣|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |វិបស្សិំ អទ្ទសំ ពុទ្ធំ ទេវទេវំ នរាសភំ។|
    count |១៤|
      block |រត្តិកំ បុប្ផិតំ ទិស្វា កុដជំ ធរណីរុហំ|
      block |សមូលំ បគ្គហេត្វាន ឧបនេសិំ មហេសិនោ។|
    count |១៥|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |១៦|
      block |ឥតោ ច អដ្ឋមេ កប្បេ សុប្បសន្នសនាមកោ|
      block |សត្តរតនសម្បន្នោ រាជាហោសិំ មហព្ពលោ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រត្តិបុប្ផិយោ ថេរោ ឥមា គាថាយោ អភាសិត្ថាតិ។|
    stand |រត្តិបុប្ផិយត្ថេរស្សាបទានំ តតិយំ។|
  block |៤។ ឧទបានទាយកត្ថេរអបទានំ|
    count |១៨|
      block |វិបស្សិនោ ភគវតោ ឧទបានោ កតោ មយា|
      block |បិណ្ឌបាតញ្ច ទត្វាន និយ្យាទេសិមហំ តទា។|
    count |១៩|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ឧទបានស្សិទំ ផលំ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទបានទាយកោ ថេរោ ឥមា គាថាយោ អភាសិត្ថាតិ។|
    stand |ឧទបានទាយកត្ថេរស្សាបទានំ ចតុត្ថំ។|
  block |៥។ សីហាសនទាយកត្ថេរអបទានំ|
    count |២១|
      block |និព្ពុតេ លោកនាថម្ហិ បទុមុត្តរនាយកេ|
      block |បសន្នចិត្តោ សុមនោ សីហាសនមទាសហំ។|
    count |២២|
      block |ពហូហិ គន្ធមាលេហិ ទិដ្ឋធម្មសុខាវហេ|
      block |តត្ថ បូជញ្ច កត្វាន និព្ពាយតិ ពហុជ្ជនោ។|
    count |២៣|
      block |បសន្នចិត្តោ សុមនោ វន្ទិត្វា ពោធិមុត្តមំ|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |២៤|
      block |បន្នរសសហស្សម្ហិ កប្បានំ អដ្ឋ អាសុ តេ|
      block |សិលុច្ចយសនាមា ច រាជានោ ចក្កវត្តិនោ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា សីហាសនទាយកោ ថេរោ ឥមា គាថាយោ អភាសិត្ថាតិ|
    stand |សីហាសនទាយកត្ថេរស្សាបទានំ បញ្ចមំ។|
  block |៦។ មគ្គទត្តិកត្ថេរអបទានំ|
    count |២៦|
      block |អនោមទស្សី ភគវា ទ្វិបទិន្ទោ នរាសភោ|
      block |ទិដ្ឋធម្មសុខត្ថាយ អព្ភោកាសម្ហិ ចង្កមិ។|
    count |២៧|
      block |ឧទ្ធតេ បាទេ បុប្ផានិ សោភំ មុទ្ធនិ តិដ្ឋរេ|
      block |បសន្នចិត្តោ សុមនោ វន្ទិត្វា បុប្ផមោកិរិំ។|
    count |២៨|
      block |វីសកប្បសហស្សម្ហិ ឥតោ បញ្ច ជនា អហុំ|
      block |បុប្ផច្ឆទនិយា នាម ចក្កវត្តី មហព្ពលា។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មគ្គទត្តិកោ ថេរោ ឥមា គាថាយោ អភាសិត្ថាតិ។|
    stand |មគ្គទត្តិកត្ថេរស្សាបទានំ ឆដ្ឋំ។|
  block |៧។ ឯកទីបិយត្ថេរអបទានំ|
    count |៣០|
      block |បទុមុត្តរស្ស មុនិនោ សឡលេ ពោធិមុត្តមេ|
      block |បសន្នចិត្តោ សុមនោ ឯកទីបំ អទាសហំ។|
    count |៣១|
      block |ភវេ និព្ពត្តមានម្ហិ និព្ពត្តេ បុញ្ញសញ្ចយេ|
      block |ទុគ្គតិំ នាភិជានាមិ ទីបទានស្សិទំ ផលំ។|
    count |៣២|
      block |សោឡសេ កប្បសហស្សេ ឥតោ តេ ចតុរោ ជនា|
      block |ចន្ទាភា នាម នាមេន ចក្កវត្តី មហព្ពលា។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកទីបិយោ ថេរោ ឥមា គាថាយោ អភាសិត្ថាតិ។|
    stand |ឯកទីបិយត្ថេរស្សាបទានំ សត្តមំ។|
    stand |នវមំ ភាណវារំ។|
  block |៨។ មណិបូជកត្ថេរអបទានំ|
    count |៣៤|
      block |ឱរេន ហិមវន្តស្ស នទិកា សម្បវត្តថ|
      block |តស្សា ចានុបខេត្តម្ហិ សយម្ភូ វសតេ តទា។|
    count |៣៥|
      block |មណិំ បគ្គយ្ហ បល្លង្កំ សាធុចិត្តំ មនោរមំ|
      block |បសន្នចិត្តោ សុមនោ ពុទ្ធស្ស អភិរោបយិំ។|
    count |៣៦|
      block |ចតុន្នវុតិតោ កប្បេ យំ មណិំ អភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៧|
      block |ឥតោ ច ទ្វាទសេ កប្បេ សតរំសីសនាមកា|
      block |អដ្ឋ តេ អាសុំ រាជានោ ចក្កវត្តី មហព្ពលា។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មណិបូជកោ ថេរោ ឥមា គាថាយោ អភាសិត្ថាតិ។|
    stand |មណិបូជកត្ថេរស្សាបទានំ អដ្ឋមំ។|
  block |៩។ តិកិច្ឆកត្ថេរអបទានំ|
    count |៣៩|
      block |នគរេ ពន្ធុមតិយា វេជ្ជោ អាសិំ សុសិក្ខិតោ|
      block |អាតុរានំ សទុក្ខានំ មហាជនសុខាវហោ។|
    count |៤០|
      block |ព្យាធិតំ សមណំ ទិស្វា សីលវន្តំ មហាជុតិំ|
      block |បសន្នចិត្តោ សុមនោ ភេសជ្ជមទទិំ តទា។|
    count |៤១|
      block |អរោគោ អាសិ តេនេវ សមណោ សំវុតិន្ទ្រិយោ|
      block |អសោកោ នាម នាមេន ឧបដ្ឋាកោ វិបស្សិនោ។|
    count |៤២|
      block |ឯកនវុតិតោ កប្បេ យំ ឱសធមទាសហំ|
      block |ទុគ្គតិំ នាភិជានាមិ ភេសជ្ជស្ស ឥទំ ផលំ។|
    count |៤៣|
      block |ឥតោ ច អដ្ឋមេ កប្បេ សព្ពោសធសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិកិច្ឆកោ ថេរោ ឥមា គាថាយោ អភាសិត្ថាតិ។|
    stand |តិកិច្ឆកត្ថេរស្សាបទានំ នវមំ។|
  block |១០។ សង្ឃុបដ្ឋាកត្ថេរអបទានំ|
    count |៤៥|
      block |វេស្សភុម្ហិ ភគវតិ អហោសារាមិកោ អហំ|
      block |បសន្នចិត្តោ សុមនោ ឧបដ្ឋិំ សង្ឃមុត្តមំ។|
    count |៤៦|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ឧបដ្ឋានស្សិទំ ផលំ។|
    count |៤៧|
      block |ឥតោ តេ សត្តមេ កប្បេ សត្តេវាសុំ សមោទកា|
      block |សត្តរតនសម្បន្នា ចក្កវត្តី មហព្ពលា។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កុមុទោ អថ និស្សេណី រត្តិកោ ឧទបានទោ|
      block |សីហាសនី មគ្គទទោ ឯកទីបី មណិប្បទោ|
      block |តិកិច្ឆកោ ឧបដ្ឋាកោ ឯកបញ្ញាស គាថកាតិ។|
    block |ឥត្ថំ សុទំ អាយស្មា សង្ឃុបដ្ឋាកោ ថេរោ ឥមា គាថាយោ អភាសិត្ថាតិ។|
    stand |សង្ឃុបដ្ឋាកត្ថេរស្សាបទានំ ទសមំ។|
    stand |កុមុទវគ្គោ អដ្ឋារសមោ។|
    block |តស្សុទ្ទានំ|
