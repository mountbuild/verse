block |៨។ នាគសមាលវគ្គោ|
  block |១។ នាគសមាលត្ថេរអបទានំ|
    count |១|
      block |អបាដលិំ អហំ បុប្ផំ ឧជ្ឈិតំ សុមហាបថេ|
      block |ថូបម្ហិ អភិរោបេសិំ សិខិនោ លោកពន្ធុនោ។|
    count |២|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ថូបបូជាយិទំ ផលំ។|
    count |៣|
      block |ឥតោ បន្នរសេ កប្បេ ភូមិយោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នាគសមាលោ ថេរោ ឥមា គាថាយោ អភាសិត្ថាតិ។|
    stand |នាគសមាលត្ថេរស្សាបទានំ បឋមំ។|
  block |២។ បទសញ្ញកត្ថេរអបទានំ|
    count |៥|
      block |អក្កន្តញ្ច បទំ ទិស្វា តិស្សស្សាទិច្ចពន្ធុនោ|
      block |ហដ្ឋោ ហដ្ឋេន ចិត្តេន បទេ ចិត្តំ បសាទយិំ។|
    count |៦|
      block |ទ្វេនវុតេ ឥតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ បទសញ្ញាយិទំ ផលំ។|
    count |៧|
      block |ឥតោ សត្តមកេ កប្បេ សុមេធោ នាម ខត្តិយោ|
      block |សត្តរតនសម្បន្នោ ចក្កវតី មហព្ពលោ។|
    count |៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទសញ្ញកោ ថេរោ ឥមា គាថាយោ អភាសិត្ថាតិ។|
    stand |បទសញ្ញកត្ថេរស្សាបទានំ ទុតិយំ។|
  block |៣។ ពុទ្ធសញ្ញកត្ថេរអបទានំ|
    count |៩|
      block |ទុមគ្គេ បំសុកូលិកំ លគ្គំ ទិស្វាន សត្ថុនោ|
      block |តតោ តមញ្ជលិំ កត្វា បំសុកូលំ អវន្ទហំ។|
    count |១០|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |១១|
      block |ឥតោ ចតុត្ថកេ កប្បេ ទុមសារោសិ ខត្តិយោ|
      block |ចាតុរន្តោ វិជិតាវី ចក្កវត្តី មហព្ពលោ។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។|
    stand |ពុទ្ធសញ្ញកត្ថេរស្សាបទានំ តតិយំ។|
  block |៤។ ភិសាលុវទាយកត្ថេរអបទានំ|
    count |១៣|
      block |កាននំ វនមោគយ្ហ វសាមិ វិបិនេ អហំ|
      block |វិបស្សិំ អទ្ទសំ ពុទ្ធំ អាហុតីនំ បដិគ្គហំ។|
    count |១៤|
      block |ភិសាលុវញ្ច បាទាសិំ ឧទកំ ហត្ថធោវនំ|
      block |វន្ទិត្វា សិរសា បាទេ បក្កាមិ ឧត្តរាមុខោ។|
    count |១៥|
      block |ឯកនវុតិតោ កប្បេ ភិសាលុវមទំ តទា|
      block |ទុគ្គតិំ នាភិជានាមិ បុញ្ញកម្មស្សិទំ ផលំ។|
    count |១៦|
      block |ឥតោ តតិយកេ កប្បេ ភិសសម្មតខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភិសាលុវទាយកោ ថេរោ ឥមា គាថាយោ អភាសិត្ថាតិ។|
    stand |ភិសាលុវទាយកត្ថេរស្សាបទានំ ចតុត្ថំ។|
    stand |ឆដ្ឋភាណវារំ។|
  block |៥។ ឯកសញ្ញកត្ថេរអបទានំ|
    count |១៨|
      block |ខណ្ឌោ នាមាសិ នាមេន វិបស្សិស្សគ្គសាវកោ|
      block |ឯកា ភិក្ខា មយា ទិន្នា លោកាហុតិបដិគ្គហេ។|
    count |១៩|
      block |តេន ចិត្តប្បសាទេន ទ្វិបទិន្ទ នរាសភ|
      block |ទុគ្គតិំ នាភិជានាមិ ឯកភិក្ខាយិទំ ផលំ។|
    count |២០|
      block |ចត្តាលីសម្ហិតោ កប្បេ វរុណោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកសញ្ញកោ ថេរោ ឥមា គាថាយោ អភាសិត្ថាតិ។|
    stand |ឯកសញ្ញកត្ថេរស្សាបទានំ បញ្ចមំ។|
  block |៦។ តិណសន្ថរទាយកត្ថេរអបទានំ|
    count |២២|
      block |ហិមវន្តស្សាវិទូរេ មហាជាតស្សរោ អហុ|
      block |សតបត្តេហិ សញ្ឆន្នោ នានាសកុណមាលយោ។|
    count |២៣|
      block |តម្ហិ ន្ហត្វា ច បិត្វា ច អវិទូរេ វសាមហំ|
      block |អទ្ទសំ សមណានគ្គំ គច្ឆន្តំ អនិលញ្ជសេ។|
    count |២៤|
      block |មម សង្កប្បមញ្ញាយ សត្ថា លោកេ អនុត្តរោ|
      block |អព្ភតោ ឱរុហិត្វាន ភូមិយំឋាសិ តាវទេ។|
    count |២៥|
      block |វិសាណេន តិណំ គយ្ហ និសីទនមទាសហំ|
      block |និសីទិ ភគវា តត្ថ តិស្សោ លោកគ្គនាយកោ។|
    count |២៦|
      block |សកំ ចិត្តំ បសាទេត្វា អវន្ទិ លោកនាយកំ|
      block |បដិកុដិកោ អបសក្កិំ និជ្ឈាយន្តោ មហាមុនិំ។|
    count |២៧|
      block |តេន ចិត្តប្បសាទេន និម្មានំ ឧបបជ្ជហំ|
      block |ទុគ្គតិំ នាភិជានាមិ សន្ថរស្ស ឥទំ ផលំ។|
    count |២៨|
      block |ឥតោ ទុតិយកេ កប្បេ មិគ សម្មតខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណសន្ថរទាយកោ ថេរោ ឥមា គាថាយោ អភាសិត្ថាតិ។|
    stand |តិណសន្ថរទាយកត្ថេរស្សាបទានំ ឆដ្ឋំ។|
  block |៧។ សូចិទាយកត្ថេរអបទានំ|
    count |៣០|
      block |តិំសកប្បសហស្សម្ហិ សម្ពុទ្ធោ លោកនាយកោ|
      block |សុមេធោ នាម នាមេន ពាត្តិំសវរលក្ខណោ។|
    count |៣១|
      block |តស្ស កញ្ចនវណ្ណស្ស ទ្វិបទិន្ទស្ស តាទិនោ|
      block |បញ្ច សូចី មយា ទិន្នា សិព្ពនត្ថាយ ចីវរំ។|
    count |៣២|
      block |តេនេវ សូចិទានេន និបុណត្ថវិបស្សកំ|
      block |តិក្ខំ លហុញ្ច ផាសុញ្ច ញាណំ មេ ឧទបជ្ជថ។|
    count |៣៣|
      block |កិលេសា ឈាបិតា មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៣៤|
      block |ទ្វិបទាធិបតី នាម រាជានោ ចតុរោ អហុំ|
      block |សត្តរតនសម្បន្នា ចក្កវត្តី មហព្ពលា។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សូចិទាយកោ ថេរោ ឥមា គាថាយោ អភាសិត្ថាតិ។|
    stand |សូចិទាយកត្ថេរស្សាបទានំ សត្តមំ។|
  block |៨។ បាដលិបុប្ផិយត្ថេរអបទានំ|
    count |៣៦|
      block |សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ|
      block |កញ្ចនគ្ឃិយសង្កាសំ ពាត្តិំសវរលក្ខណំ។|
    count |៣៧|
      block |សេដ្ឋិបុត្តោ តទា អាសិំ សុខុមាលោ សុខេធិតោ|
      block |ឧច្ឆង្គេ បាដលិបុប្ផំ កត្វាន អភិសំហរិំ។|
    count |៣៨|
      block |ហដ្ឋោ ហដ្ឋេន ចិត្តេន បុប្ផេហិ អភិបូជយិំ|
      block |តិស្សំ លោកវិទុំ នាថំ នរទេវំ នមស្សហំ។|
    count |៣៩|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |៤០|
      block |ឥតោ តេសដ្ឋិកប្បម្ហិ អភិសម្មតនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បាដលិបុប្ផិយោ ថេរោ ឥមា គាថាយោ អភាសិត្ថាតិ។|
    stand |បាដលិបុប្ផិយត្ថេរស្សាបទានំ អដ្ឋមំ។|
  block |៩។ ឋិតញ្ជលិយត្ថេរអបទានំ|
    count |៤២|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |តត្ថ អទ្ទសំ សម្ពុទ្ធំ ពាត្តិំសវរលក្ខណំ។|
    count |៤៣|
      block |តត្ថាហំ អញ្ជលិំ កត្វា បក្កាមិំ បាចិនាមុខោ|
      block |អវិទូរេ និសិន្នស្ស និយកេ បណ្ណសន្ថរេ។|
    count |៤៤|
      block |តតោ មេ អសនីបាតោ មត្ថកេ និបតី តទា|
      block |សោហំ មរណកាលម្ហិ អកាសិំ បុនរញ្ជលិំ។|
    count |៤៥|
      block |ទ្វេនវុតេ ឥតោ កប្បេ អញ្ជលិំ អករិំ តទា|
      block |ទុគ្គតិំ នាភិជានាមិ អញ្ជលិស្ស ឥទំ ផលំ។|
    count |៤៦|
      block |ចតុបណ្ណាសកប្បម្ហិ មិគកេតុសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឋិតញ្ជលិយោ ថេរោ ឥមា គាថាយោ អភាសិត្ថាតិ។|
    stand |ឋិតញ្ជលិយត្ថេរស្សាបទានំ នវមំ។|
  block |១០។ តិបទុមិយត្ថេរអបទានំ|
    count |៤៨|
      block |បទុមុត្តរោ នាម ជិនោ សព្ពធម្មាន បារគូ|
      block |ទន្តោ ទន្តបរិវុតោ នគរា និក្ខមី តទា។|
    count |៤៩|
      block |នគរេ ហំសវតិយំ អហោសិំ មាលិកោ តទា|
      block |យំ តត្ថ ឧត្តមំ តោណិ បទ្មបុប្ផានិ អគ្គហិំ។|
    count |៥០|
      block |អទ្ទសំ វិរជំ ពុទ្ធំ បដិមគ្គន្តរាបណេ|
      block |សហ ទិស្វាន សម្ពុទ្ធំ ឯវំ ចិន្តេសហំ តទា។|
    count |៥១|
      block |កិំ មេ ឥមេហិ បុប្ផេហិ រញ្ញោ ឧបនិតេហិ មេ|
      block |គាមំ វា គាមខេត្តំ វា សហស្សំ វា លភេយ្យហំ។|
    count |៥២|
      block |អទន្តទមនំ វីរំ សព្ពសត្តសុខាវហំ|
      block |លោកនាថំ បូជយិត្វា លច្ឆាមិ អមតំ ធនំ។|
    count |៥៣|
      block |ឯវាហំ ចិន្តយិត្វាន សកំ ចិត្តំ បសាទយិំ|
      block |តីណិ លោហិតកេ គយ្ហ អាកាសេ ឧក្ខិបិំ តទា។|
    count |៥៤|
      block |មយា ឧក្ខិត្តមត្តម្ហិ អាកាសេ បត្ថរិំសុ តេ|
      block |ធារិំសុ មត្ថកេ តត្ថ ឧទ្ធំវណ្ដា អធោមុខា។|
    count |៥៥|
      block |យេ កេចិ មនុជា ទិស្វា ឧក្កុដ្ឋិំ សម្បវត្តយុំ|
      block |ទេវតា អន្តលិក្ខម្ហិ សាធុការំ បវត្តយុំ។|
    count |៥៦|
      block |អច្ឆេរំ លោកេ ឧប្បន្នំ ពុទ្ធសេដ្ឋស្ស វាហសា|
      block |សព្ពេ ធម្មំ សុណិស្សាម បុប្ផានំ វាហសា មយំ។|
    count |៥៧|
      block |បទុមុត្តរោ លោកវិទូ អាហុតីនំ បដិគ្គហោ|
      block |វីថិយញ្ហិ ឋិតោ សន្តោ ឥមា គាថា អភាសថ។|
    count |៥៨|
      block |យោ សោ ពុទ្ធំ អបូជេសិ រត្តបទ្មេហិ មាណវោ|
      block |តមហំ កិត្តយិស្សាមិ សុណាថ មម ភាសតោ។|
    count |៥៩|
      block |តិំសកប្បសហស្សានិ ទេវលោកេ រមិស្សតិ|
      block |តិំសកប្បានិ ទេវិន្ទោ ទេវរជ្ជំ ករិស្សតិ។|
    count |៦០|
      block |មហាវិត្ថារិកំ នាម ព្យម្ហំ ហេស្សតិ តាវទេ|
      block |តិយោជនសតុព្ពិទ្ធំ ទិយឌ្ឍសតវិត្ថតំ។|
    count |៦១|
      block |ចត្តារិសតសហស្សានិ និយ្យូហា ច សុមាបិតា|
      block |កូដាគារវរូបេតា មហាសយនមណ្ឌិតា។|
    count |៦២|
      block |កោដិសតសហស្សិយោ បរិវារេស្សន្តិ អច្ឆរា|
      block |កុសលា នច្ចគីតស្ស វាទិតេបិ បទក្ខិណា។|
    count |៦៣|
      block |ឯតាទិសេ ព្យម្ហវរេ នារីគណសមាកុលេ|
      block |វស្សិស្សតិ បុប្ផវស្សោ ទិព្ពោ លោហិតកោ សទា។|
    count |៦៤|
      block |ភិត្តិខីលេ នាគទន្តេ ទ្វារពាហាយ តោរណេ|
      block |ចក្កមត្តា លោហិតកា ឱលម្ពិស្សន្តិ តាវទេ។|
    count |៦៥|
      block |បត្តេន បត្តសញ្ឆន្នេ អន្តោព្យម្ហវរេ ឥមំ|
      block |អត្ថរិត្វា បារុបិត្វា តុវដ្ដិស្សន្តិ តាវទេ។|
    count |៦៦|
      block |ភវនំ បរិវារេត្វា សមន្តា សតយោជនេ|
      block |តេបិ បទ្មា លោហិតកា ទិព្ពគន្ធំ បវាយរេ។|
    count |៦៧|
      block |បញ្ចសត្តតិក្ខត្តុញ្ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៦៨|
      block |សម្បត្តិយោ ទុវេ ភុត្វា អនីតិ អនុបទ្ទវោ|
      block |សម្បត្តេ បរិយោសានេ និព្ពានំ បាបុណិស្សតិ។|
    count |៦៩|
      block |សុទិដ្ឋោ វត មេ ពុទ្ធោ វាណិជ្ជំ សុបយោជិតំ|
      block |បទ្មានិ តីណិ បូជេត្វា អនុភោសិំ តិសម្បទា។|
    count |៧០|
      block |អជ្ជ មេ ធម្មប្បត្តស្ស វិប្បមុត្តស្ស សព្ពសោ|
      block |សុបុប្ផិតំ លោហិតកំ ធារយិស្សតិ មត្ថកេ។|
    count |៧១|
      block |មម កម្មំ កថេន្តស្ស បទុមុត្តរសត្ថុនោ|
      block |សតបាណសហស្សានំ ធម្មាភិសមយោ អហុ។|
    count |៧២|
      block |សតសហស្សិតោ កប្បេ យំ ពុទ្ធមភិបូជយិំ|
      block |ទុគ្គតិំ នាភិជានាមិ តិបទុមានិទំ ផលំ។|
    count |៧៣|
      block |កិលេសា ឈាបិតា មយ្ហំ ភវា សព្ពេ សមូហតា|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |៧៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |នាគសមាលោ បទសញ្ញី សញ្ញកាលុវទាយកោ|
      block |ឯកសញ្ញី តិណសន្ថារោ សូចិបាដលិបុប្ផិយោ|
      block |ឋិតញ្ជលី តិបទុមី គាថាយោ បញ្ចសត្តតិ។|
    block |ឥត្ថំ សុទំ អាយស្មា តិបទុមិយោ ថេរោ ឥមា គាថាយោ អភាសិត្ថាតិ។|
    stand |តិបទុមិយត្ថេរស្សាបទានំ ទសមំ។|
    stand |នាគសមាលវគ្គោ អដ្ឋមោ។|
    block |តស្សុទ្ទានំ|
