block |៣០។ ចិតកបូជកវគ្គោ|
  block |១។ ចិតកបូជកត្ថេរអបទានំ|
    count |១|
      block |អជិតោ នាម នាមេន អហោសិំ ព្រាហ្មណោ តទា|
      block |អាហុតិំ យិដ្ឋុកាមោហំ នានាបុប្ផំ សមានយិំ។|
    count |២|
      block |ជលន្តំ ចិតកំ ទិស្វា សិខិនោ លោកពន្ធុនោ|
      block |តញ្ច បុប្ផំ សមានេត្វា ចិតកេ ឱកិរិំ អហំ។|
    count |៣|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤|
      block |សត្តវីសេ ឥតោ កប្បេ សត្តាសុំ មនុជាធិបា|
      block |សុបជ្ជលិតនាមា តេ ចក្កវត្តី មហព្ពលា។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។|
    stand |ចិតកបូជកត្ថេរស្សាបទានំ បឋមំ។|
  block |២។ បុប្ផធារកត្ថេរអបទានំ|
    count |៦|
      block |វាកចីរធរោ អាសិំ អជិនុត្តរវាសនោ|
      block |អភិញ្ញា បញ្ច និព្ពត្តា ចន្ទស្ស បរិមជ្ជកោ។|
    count |៧|
      block |វិបស្សិំ លោកបជ្ជោតំ ទិស្វា អភិគតំ មមំ|
      block |បារិច្ឆត្តកបុប្ផានិ ធារេសិំ សត្ថុនោ អហំ។|
    count |៨|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ធារណាយ ឥទំ ផលំ។|
    count |៩|
      block |សត្តាសីតិម្ហិតោ កប្បេ ឯកោ អាសិំ មហីបតិ|
      block |សមន្តធារណោ នាម ចក្កវត្តី មហព្ពលោ។|
    count |១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុប្ផធារកោ ថេរោ ឥមា គាថាយោ អភាសិត្ថាតិ។|
    stand |បុប្ផធារកត្ថេរស្សាបទានំ ទុតិយំ។|
  block |៣។ ឆត្តទាយកត្ថេរអបទានំ|
    count |១១|
      block |បុត្តោ មម បព្ពជិតោ កាសាយវសនោ តទា|
      block |សោ ច ពុទ្ធត្តំ សម្បត្តោ និព្ពុតោ លោកបូជិតោ។|
    count |១២|
      block |វិចិនន្តោ សកំ បុត្តំ អគមំ បច្ឆតោ អហំ|
      block |និព្ពុតស្ស មហន្តស្ស ចិតកំ អគមាសហំ។|
    count |១៣|
      block |បគ្គយ្ហ អញ្ជលិំ តត្ថ វន្ទិត្វា ចិតកំ អហំ|
      block |សេតច្ឆត្តញ្ច បគ្គយ្ហ អារោបេសិំ អហំ តទា។|
    count |១៤|
      block |ចតុន្នវុតិតោ កប្បេ យំ ឆត្តមភិរោបយិំ|
      block |ទុគ្គតិំ នាភិជានាមិ ឆត្តទានស្សិទំ ផលំ។|
    count |១៥|
      block |បញ្ចវីសេ ឥតោ កប្បេ សត្ត អាសុំ ជនាធិបា|
      block |មហារហសនាមា តេ ចក្កវត្តី មហព្ពលា។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឆត្តទាយកោ ថេរោ ឥមា គាថាយោ អភាសិត្ថាតិ។|
    stand |ឆត្តទាយកត្ថេរស្សាបទានំ តតិយំ។|
  block |៤។ សទ្ទសញ្ញកត្ថេរអបទានំ|
    count |១៧|
      block |អនុគ្គតម្ហិ អាទិច្ចេ បនាទោ វិបុលោ អហុ|
      block |ពុទ្ធសេដ្ឋស្ស លោកម្ហិ បាតុភាវោ មហេសិនោ។|
    count |១៨|
      block |ឃោស មស្សោសហំ តត្ថ ន ច បស្សាមិ តំ ជិនំ|
      block |មរណញ្ច អនុប្បត្តោ ពុទ្ធសញ្ញមនុស្សរិំ។|
    count |១៩|
      block |ចតុន្នវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។|
    stand |សទ្ទសញ្ញកត្ថេរស្សាបទានំ ចតុត្ថំ។|
  block |៥។ គោសីសនិក្ខេបកត្ថេរអបទានំ|
    count |២១|
      block |អារាមទ្វារា និក្ខម្ម គោសីសំ សន្ថតំ មយា|
      block |អនុភោមិ សកំ កម្មំ បុព្ពកម្មស្សិទំ ផលំ។|
    count |២២|
      block |អាជានិយា វាតជវា សិន្ធវា សីឃវាហនា|
      block |អនុភោមិ សព្ពមេតំ គោសីសស្ស ឥទំ ផលំ។|
    count |២៣|
      block |អហោ ការំ បរមការំ សុខត្តេ សុកតំ មយា|
      block |សង្ឃេ កតស្ស ការស្ស ន អញ្ញំ កលមគ្ឃតិ។|
    count |២៤|
      block |ចតុន្នវុតិតោ កប្បេ យំ សីសំ សន្ថរិំ អហំ|
      block |ទុគ្គតិំ នាភិជានាមិ សន្ថរស្ស ឥទំ ផលំ។|
    count |២៥|
      block |បញ្ចសត្តតិកប្បម្ហិ សុប្បតិដ្ឋិតនាមកោ|
      block |ឯកោ អាសិំ មហាតេជោ ចក្កវត្តី មហព្ពលោ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គោសីសនិក្ខេបកោ ថេរោ ឥមា គាថាយោ អភាសិត្ថាតិ។|
    stand |គោសីសនិក្ខេបកត្ថេរស្សាបទានំ បញ្ចមំ។|
  block |៦។ បាទបូជកត្ថេរអបទានំ|
    count |២៧|
      block |បព្ពតេ ហិមវន្តម្ហិ អហោសិំ កិន្នរោ តទា|
      block |អទ្ទសំ វិរជំ ពុទ្ធំ បីតរំសិំវ ភាណុមំ។|
    count |២៨|
      block |ឧបេតំ តមហំ ពុទ្ធំ វិបស្សិំ លោកនាយកំ|
      block |ចន្ទនំ តគរញ្ចាបិ បាទេ ឱសិញ្ចហំ តទា។|
    count |២៩|
      block |ឯកនវុតិតោ កប្បេ យំ បាទំ អភិបូជយិំ|
      block |ទុគ្គតិំ នាភិជានាមិ បាទបូជាយិទំ ផលំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បាទបូជកោ ថេរោ ឥមា គាថាយោ អភាសិត្ថាតិ។|
    stand |បាទបូជកត្ថេរស្សាបទានំ ឆដ្ឋំ។|
  block |៧។ ទេសកិត្តកត្ថេរអបទានំ|
    count |៣១|
      block |ឧបសាលកនាមោហំ អហោសិំ ព្រាហ្មណោ តទា|
      block |កាននំ វនមោគាឡ្ហំ លោកជេដ្ឋំ នរាសភំ។|
    count |៣២|
      block |ទិស្វាន វន្ទិំ បាទេសុ លោកាហុតិបដិគ្គហំ|
      block |បសន្នចិត្តំ មំ ញត្វា ពុទ្ធោ អន្តរធាយថ។|
    count |៣៣|
      block |កាននា អភិនិក្ខម្ម ពុទ្ធសេដ្ឋមនុស្សរិំ|
      block |តំ ទេសំ កិត្តយិត្វាន កប្បំ សគ្គម្ហិ មោទហំ។|
    count |៣៤|
      block |ទ្វេនវុតេ ឥតោ កប្បេ យំ ទេសមភិកិត្តយិំ|
      block |ទុគ្គតិំ នាភិជានាមិ កិត្តនាយ ឥទំ ផលំ។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ទេសកិត្តកោ ថេរោ ឥមា គាថាយោ អភាសិត្ថាតិ។|
    stand |ទេសកិត្តកត្ថេរស្សាបទានំ សត្តមំ។|
  block |៨។ សរណគមនិយត្ថេរអបទានំ|
    count |៣៦|
      block |បព្ពតេ ហិមវន្តម្ហិ អហោសិំ លុទ្ទកោ តទា|
      block |វិបស្សិំ អទ្ទសំ ពុទ្ធំ លោកជេដ្ឋំ នរាសភំ។|
    count |៣៧|
      block |ឧបាសិត្វាន សម្ពុទ្ធំ វេយ្យាវច្ចមកាសហំ|
      block |សរណញ្ច ឧបាគច្ឆិំ ទ្វិបទិន្ទស្ស តាទិនោ។|
    count |៣៨|
      block |ឯកនវុតិតោ កប្បេ សរណំ ឧបគច្ឆហំ|
      block |ទុគ្គតិំ នាភិជានាមិ សរណាគមនប្ផលំ។|
    count |៣៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សរណគមនិយោ ថេរោ ឥមា គាថាយោ អភាសិត្ថាតិ។|
    stand |សរណគមនិយត្ថេរស្សាបទានំ អដ្ឋមំ។|
  block |៩។ អម្ពបិណ្ឌិយត្ថេរអបទានំ|
    count |៤០|
      block |រោមសោ នាម នាមេន ទានវោ ឥតិ វិស្សុតោ|
      block |អម្ពបិណ្ឌី មយា ទិន្នា វិបស្សិស្ស មហេសិនោ។|
    count |៤១|
      block |ឯកនវុតិតោ កប្បេ យមម្ពមទទិំ តទា|
      block |ទុគ្គតិំ នាភិជានាមិ អម្ពទានស្សិទំ ផលំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អម្ពបិណ្ឌិយោ ថេរោ ឥមា គាថាយោ អភាសិត្ថាតិ។|
    stand |អម្ពបិណ្ឌិយត្ថេរស្សាបទានំ នវមំ។|
  block |១០។ អនុសំសាវកត្ថេរអបទានំ|
    count |៤៣|
      block |បិណ្ឌាយ ចរមានាហំ វិបស្សិមទ្ទសំ ជិនំ|
      block |ឧឡុង្គភិក្ខំ បាទាសិំ ទ្វិបទិន្ទស្ស តាទិនោ។|
    count |៤៤|
      block |បសន្នចិត្តោ សុមនោ អភិវាទេសហំ តទា|
      block |អនុសំសាវយិំ ពុទ្ធំ ឧត្តមត្ថស្ស បត្តិយា។|
    count |៤៥|
      block |ឯកនវុតិតោ កប្បេ អនុសំសាវយិំ អហំ|
      block |ទុគ្គតិំ នាភិជានាមិ អនុសំសាវនា ផលំ។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ចិតកំ បារិឆត្តោ ច សទ្ទគោសីសសន្ថរំ|
      block |បាទោ បទេសំ សរណំ អម្ពោ សំសាវកោបិ ច|
      block |អដ្ឋតាលីស គាថាយោ គណិតាយោ វិភាវិភិ។|
      block |កណិការោ ហត្ថិទទោ អាលម្ពណុទកាសនំ|
      block |តុវរំ ថោមកោ ចេវ ឧក្ខេបំ សីសុបធានំ។|
      block |បណ្ណទោ ចិតបូជី ច គាថាយោ ចេវ សព្ពសោ|
      block |ចត្តារិ ច សតានីហ ឯកបញ្ញាសមេវ ច។|
      block |បញ្ចវីសសតា សព្ពា ទ្វាសត្តតិ តទុត្តរិ|
      block |តិសតំ អបទានានំ គណិតា អត្ថទស្សិភិ។|
    block |ឥត្ថំ សុទំ អាយស្មា អនុសំសាវកោ ថេរោ ឥមា គាថាយោ អភាសិត្ថាតិ។|
    stand |អនុសំសាវកត្ថេរស្សាបទានំ ទសមំ។|
    stand |ចិតកបូជកវគ្គោ តិំសតិមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |កណិការវគ្គទសកំ។|
    stand |តតិយសតកំ សមត្តំ។|
