block |៩។ តិមិរវគ្គោ|
  block |១។ តិមិរបុប្ផិយត្ថេរអបទានំ|
    count |១|
      block |ចន្ទភាគានទីតីរេ អនុសោតំ វជាមហំ|
      block |និសិន្នំ សមណំ ទិស្វា វិប្បសន្នមនាវិលំ។|
    count |២|
      block |តត្ថ ចិត្តំ បសាទេត្វា ឯវំ ចិន្តេសហំ តទា|
      block |តារយិស្សតិ តិណ្ណោយំ ទន្តោយំ ទមយិស្សតិ។|
    count |៣|
      block |អស្សាសិស្សតិ អស្សត្ថោ សន្តោ ច សមយិស្សតិ|
      block |មោចយិស្សតិ មុត្តោ ច និព្ពាបេស្សតិ និព្ពុតោ។|
    count |៤|
      block |ឯវាហំ ចិន្តយិត្វាន សិទ្ធត្ថស្ស មហេសិនោ|
      block |គហេត្វា តិមិរបុប្ផំ មត្ថកេ ឱកិរិំ អហំ។|
    count |៥|
      block |អញ្ជលិំ បគ្គហេត្វាន កត្វា ច នំ បទក្ខិណំ|
      block |វន្ទិត្វា សត្ថុនោ បាទេ បក្កាមិំ អបរំ ទិសំ។|
    count |៦|
      block |អចិរំ គតមត្តំ មំ មិគរាជា វិហេឋយិ|
      block |បបាតមនុគច្ឆន្តោ តត្ថេវ បបតិំ អហំ។|
    count |៧|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |៨|
      block |ឆប្បញ្ញាសម្ហិ កប្បម្ហិ សត្តេវាសុំ មហាយសា|
      block |សត្តរតនសម្បន្នា ចក្កវត្តី មហព្ពលា។|
    count |៩|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិមិរបុប្ផិយោ ថេរោ ឥមា គាថាយោ អភាសិត្ថាតិ។|
    stand |តិមិរបុប្ផិយត្ថេរស្សាបទានំ បឋមំ។|
  block |២។ គតសញ្ញកត្ថេរអបទានំ|
    count |១០|
      block |ជាតិយា សត្តវស្សោហំ បព្ពជិំ អនគារិយំ|
      block |អវន្ទិំ សត្ថុនោ បាទេ វិប្បសន្នេន ចេតសា។|
    count |១១|
      block |សត្តនង្គលកីបុប្ផេ អាកាសេ ឧក្ខិបិំ អហំ|
      block |តិស្សំ ពុទ្ធំ សមុទ្ទិស្ស អនន្តគុណសាគរំ។|
    count |១២|
      block |សុគតានុគតំ មគ្គំ បូជេត្វា ហដ្ឋមានសោ|
      block |អញ្ជលិញ្ច តទាកាសិំ បសន្នោ សេហិ បាណិភិ។|
    count |១៣|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៤|
      block |ឥតោ អដ្ឋមកេ កប្បេ តយោ អគ្គិសិខា អហុ|
      block |សត្តរតនសម្បន្នា ចក្កវត្តី មហព្ពលា។|
    count |១៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គតសញ្ញកោ ថេរោ ឥមា គាថាយោ អភាសិត្ថាតិ។|
    stand |គតសញ្ញកត្ថេរស្សាបទានំ ទុតិយំ។|
  block |៣។ និបន្នញ្ជលិកត្ថេរអបទានំ|
    count |១៦|
      block |រុក្ខមូលេ និសិន្នោហំ ព្យាធិតោ បរមេន ច|
      block |បរមការុញ្ញបត្តោម្ហិ អរញ្ញេ កាននេ អហំ។|
    count |១៧|
      block |អនុកម្បំ ឧបាទាយ តិស្សោ សត្ថា ឧបេសិ មំ|
      block |សោហំ និបន្នកោ សន្តោ សិរេ កត្វាន អញ្ជលិំ។|
    count |១៨|
      block |បសន្នចិត្តោ សុមនោ សព្ពសត្តានមុត្តមំ|
      block |សម្ពុទ្ធំ អភិវាទេត្វា តត្ថ កាលង្កតោ អហំ។|
    count |១៩|
      block |ទ្វេនវុតេ ឥតោ កប្បេ យំ វន្ទិំ បុរិសុត្តមំ|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |២០|
      block |ឥតោ បញ្ចមកេ កប្បេ បញ្ចេវាសុំ មហាសិខា|
      block |សត្តរតនសម្បន្នា ចក្កវត្តី មហព្ពលា។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា និបន្នញ្ជលិកោ ថេរោ ឥមា គាថាយោ អភាសិត្ថាតិ។|
    stand |និបន្នញ្ជលិកត្ថេរស្សាបទានំ តតិយំ។|
  block |៤។ អធោបុប្ផិយត្ថេរអបទានំ|
    count |២២|
      block |អភិភូ នាម សោ ភិក្ខុ សិខិនោ អគ្គសាវកោ|
      block |មហានុភាវោ តេវិជ្ជោ ហិមវន្តំ ឧបាគមិ។|
    count |២៣|
      block |អហម្បិ ហិមវន្តម្ហិ រមណីយស្សមេ ឥសិ|
      block |វសាមិ អប្បមញ្ញាសុ ឥទ្ធីសុ ច តទា វសី។|
    count |២៤|
      block |បក្ខិជាតោ វិយាកាសេ បព្ពតំ អធិវត្តយិំ|
      block |អធោបុប្ផំ គហេត្វាន អាគច្ឆិំ បព្ពតំ អហំ។|
    count |២៥|
      block |សត្ត បុប្ផានិ គណ្ហិត្វា មត្ថកេ ឱកិរិំ អហំ|
      block |អាលោកិតេ ច វីរេន បក្កាមិំ បាចិនាមុខោ។|
    count |២៦|
      block |អាវាសំ អភិសម្ភោសិំ បត្វាន អស្សមំ អហំ|
      block |ខារិភារំ គហេត្វាន បាយាសិំ បព្ពតន្តរំ។|
    count |២៧|
      block |អជគរោ មំ បីឡេសិ ឃោររូបោ មហព្ពលោ|
      block |បុព្ពកម្មំ សរិត្វាន តត្ថ កាលង្កតោ អហំ។|
    count |២៨|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អធោបុប្ផិយោ ថេរោ ឥមា គាថាយោ អភាសិត្ថាតិ។|
    stand |អធោបុប្ផិយត្ថេរស្សាបទានំ ចតុត្ថំ។|
  block |៥។ រំសិសញ្ញកត្ថេរអបទានំ|
    count |៣០|
      block |បព្ពតេ ហិមវន្តម្ហិ វាសំ កប្បេសហំ បុរេ|
      block |អជិនុត្តរវាសោហំ វសាមិ បព្ពតន្តរេ។|
    count |៣១|
      block |សុវណ្ណវណ្ណំ សម្ពុទ្ធំ សតរំសិំវ ភាណុមំ|
      block |វនន្តរគតំ ទិស្វា សាលរាជំវ បុប្ផិតំ។|
    count |៣២|
      block |រំស្យា ចិត្តំ បសាទេត្វា វិបស្សិស្ស មហេសិនោ|
      block |បគ្គយ្ហ អញ្ជលិំ វន្ទិំ សិរសា ឧក្កុដី អហំ។|
    count |៣៣|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ រំសិសញ្ញាយិទំ ផលំ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។|
    stand |រំសិសញ្ញកត្ថេរស្សាបទានំ បញ្ចមំ។|
  block |៦។ ទុតិយរំសិសញ្ញកត្ថេរអបទានំ|
    count |៣៥|
      block |បព្ពតេ ហិមវន្តម្ហិ វាកចីរធរោ អហំ|
      block |ចង្កមញ្ច សមារូឡ្ហោ និសីទិំ បាចិនាមុខោ។|
    count |៣៦|
      block |បព្ពតេ សុគតំ ទិស្វា ផុស្សំ ឈានរតំ តទា|
      block |អញ្ជលិំ បគ្គហេត្វាន រំស្យា ចិត្តំ បសាទយិំ។|
    count |៣៧|
      block |ទ្វេនវុតេ ឥតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ រំសិសញ្ញាយិទំ ផលំ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។|
    stand |ទុតិយរំសិសញ្ញកត្ថេរស្សាបទានំ ឆដ្ឋំ។|
  block |៧។ ផលទាយកត្ថេរអបទានំ|
    count |៣៩|
      block |បព្ពតេ ហិមវន្តម្ហិ ខរាជិនធរោ អហំ|
      block |ផុស្សំ ជិនវរំ ទិស្វា ផលហត្ថោ ផលំ អទំ។|
    count |៤០|
      block |យមហំ ផលមទាសិំ វិប្បសន្នេន ចេតសា|
      block |ភវេ និព្ពត្តមានម្ហិ ផលំ និព្ពត្តតេ មម។|
    count |៤១|
      block |ទ្វេនវុតេ ឥតោ កប្បេ យំ ផលំ អទទិំ អហំ|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។|
    stand |ផលទាយកត្ថេរស្សាបទានំ សត្តមំ។|
  block |៨។ សទ្ទសញ្ញកត្ថេរអបទានំ|
    count |៤៣|
      block |បព្ពតេ ហិមវន្តម្ហិ វសាមិ បណ្ណសន្ថរេ|
      block |ផុស្សស្ស ធម្មំ ភណតោ សទ្ទេ ចិត្តំ បសាទយិំ។|
    count |៤៤|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បុញ្ញកម្មស្សិទំ ផលំ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។|
    stand |សទ្ទសញ្ញកត្ថេរស្សាបទានំ អដ្ឋមំ។|
  block |៩។ ពោធិសិញ្ចកត្ថេរអបទានំ|
    count |៤៦|
      block |វិបស្សិស្ស ភគវតោ មហាពោធិមហោ អហុ|
      block |បព្ពជ្ជុបគតោ សន្តោ ឧបគច្ឆិំ អហំ តទា។|
    count |៤៧|
      block |កុសុមោទកមាទាយ ពោធិយា ឱកិរិំ អហំ|
      block |មោចយិស្សតិ នោ មុត្តោ និព្ពាបេស្សតិ និព្ពុតោ។|
    count |៤៨|
      block |ឯកនវុតិតោ កប្បេ យំ ពោធិមភិសិញ្ចយិំ|
      block |ទុគ្គតិំ នាភិជានាមិ ពោធិសិញ្ចាយិទំ ផលំ។|
    count |៤៩|
      block |តេត្តិំសេ វត្តមានម្ហិ កប្បេ អាសុំ ជនាធិបា|
      block |ឧទកសេចនា នាម អដ្ឋេតេ ចក្កវត្តិនោ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពោធិសិញ្ចកោ ថេរោ ឥមា គាថាយោ អភាសិត្ថាតិ។|
    stand |ពោធិសិញ្ចកត្ថេរស្សាបទានំ នវមំ។|
  block |១០។ បទុមបុប្ផិយត្ថេរអបទានំ|
    count |៥១|
      block |បោក្ខរវនំ បវិដ្ឋោ ភញ្ជន្តោ បទុមានិហំ|
      block |តត្ថទ្ទសំ ផុស្សំ ពុទ្ធំ ពាត្តិំសវរលក្ខណំ។|
    count |៥២|
      block |បទុមបុប្ផំ គហេត្វាន អាកាសេ ឧក្ខិបិំ អហំ|
      block |បាបកម្មំ សរិត្វាន បព្ពជិំ អនគារិយំ។|
    count |៥៣|
      block |បព្ពជិត្វាន កាយេន មនសា សំវុតេន ច|
      block |វចីទុច្ចរិតំ ហិត្វា អាជីវំ បរិសោធយិំ។|
    count |៥៤|
      block |ទ្វេនវុតេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥៥|
      block |បទុមាភាសនាមា ច អដ្ឋារស មហីបតី|
      block |អដ្ឋារសេសុ កប្បេសុ អដ្ឋតាលីសមាសិសុំ។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បទុមបុប្ផិយោ ថេរោ ឥមា គាថាយោ អភាសិត្ថាតិ|
      block |តិមិរនង្គលីបុប្ផ និប្បន្នញ្ជលិកោ អធោ|
      block |ទ្វេ រំសិសញ្ញី ផលទោ សទ្ទសញ្ញី ច សេចកោ|
      block |បទ្មបុប្ផី ច គាថាយោ ឆប្បញ្ញាស បកិត្តិតា។|
    stand |បទុមបុប្ផិយត្ថេរស្សាបទានំ ទសមំ។|
    stand |តិមិរវគ្គោ នវមោ។|
    block |តស្សុទ្ទានំ|
