block |៣៤។ គន្ធោទកវគ្គោ|
  block |១។ គន្ធធូបិយត្ថេរអបទានំ|
    count |១|
      block |សិទ្ធត្ថស្ស ភគវតោ គន្ធធូបំ អទាសហំ|
      block |សុមនេហិ បដិច្ឆន្នំ ពុទ្ធានុច្ឆវិកញ្ច តំ។|
    count |២|
      block |កញ្ចនគ្ឃិយសង្កាសំ ពុទ្ធំ លោកគ្គនាយកំ|
      block |ឥន្ទីវរំវ ជលិតំ អាទិត្តំវ ហុតាសនំ។|
    count |៣|
      block |ព្យគ្ឃុសភំវ បវរំ អភិជាតំវ កេសរិំ|
      block |និសិន្នំ សមណានគ្គំ ភិក្ខុសង្ឃបុរក្ខតំ។|
    count |៤|
      block |ទិស្វា ចិត្តំ បសាទេត្វា បគ្គហេត្វាន អញ្ជលិំ|
      block |វន្ទិត្វា សត្ថុនោ បាទេ បក្កាមិំ ឧត្តរាមុខោ។|
    count |៥|
      block |ចតុន្នវុតិតោ កប្បេ យំ គន្ធមទទិំ តទា|
      block |ទុគ្គតិំ នាភិជានាមិ គន្ធបូជាយិទំ ផលំ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គន្ធធូបិយោ ថេរោ ឥមា គាថាយោ អភាសិត្ថាតិ។|
    stand |គន្ធធូបិយត្ថេរស្សាបទានំ បឋមំ។|
  block |២។ ឧទកបូជកត្ថេរអបទានំ|
    count |៧|
      block |សុវណ្ណវណ្ណំ សម្ពុទ្ធំ គច្ឆន្តំ អនិលញ្ជសេ|
      block |ឃតាសនំវ ជលិតំ អាទិត្តំវ ហុតាសនំ។|
    count |៨|
      block |បាណិនា ឧទកំ គយ្ហ អាកាសេ ឧក្ខិបិំ អហំ|
      block |សម្បដិច្ឆិ មហាវីរោ ពុទ្ធោ ការុណិកោ ឥសិ។|
    count |៩|
      block |អន្តលិក្ខេ ឋិតោ សត្ថា បទុមុត្តរនាមកោ|
      block |មម សង្កប្បមញ្ញាយ ឥមំ គាថមភាសថ។|
    count |១០|
      block |ឥមិនា ទកទានេន បីតិឧប្បាទនេន ច|
      block |កប្បសតសហស្សម្បិ ទុគ្គតិំ នុបបជ្ជសិ។|
    count |១១|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |១២|
      block |សហស្សរាជនាមេន តយោ ច ចក្កវត្តិនោ|
      block |បញ្ចសដ្ឋិកប្បសតេ ចាតុរន្តា ជនាធិបា។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទកបូជកោ ថេរោ ឥមា គាថាយោ អភាសិត្ថាតិ។|
    stand |ឧទកបូជកត្ថេរស្សាបទានំ ទុតិយំ។|
  block |៣។ បុន្នាគបុប្ផិយត្ថេរអបទានំ|
    count |១៤|
      block |កាននំ វនមោគយ្ហ វសាមិ លុទ្ទកោ អហំ|
      block |បុន្នាគំ បុប្ផិតំ ទិស្វា ពុទ្ធសេដ្ឋំ អនុស្សរិំ។|
    count |១៥|
      block |តំ បុប្ផំ ឱចិនិត្វាន សុគន្ធំ គន្ធិតំ សុភំ|
      block |ថូបំ កត្វាន បុលិនេ ពុទ្ធស្ស អភិរោបយិំ។|
    count |១៦|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៧|
      block |ឯកម្ហិ នវុតេ កប្បេ ឯកោ អាសិំ តមោនុទោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុន្នាគបុប្ផិយោ ថេរោ ឥមា គាថាយោ អភាសិត្ថាតិ។|
    stand |បុន្នាគបុប្ផិយត្ថេរស្សាបទានំ តតិយំ។|
  block |៤។ ឯកទុស្សទាយកត្ថេរអបទានំ|
    count |១៩|
      block |នគរេ ហំសវតិយា អហោសិំ តិណហារកោ|
      block |តិណហារេន ជីវាមិ តេន បោសេមិ ទារកេ។|
    count |២០|
      block |បទុមុត្តរោ នាម ជិនោ សព្ពធម្មាន បារគូ|
      block |តមន្ធការំ នាសេត្វា ឧប្បជ្ជិ លោកនាយកោ។|
    count |២១|
      block |សកេ ឃរេ និសីទិត្វា ឯវំ ចិន្តេសហំ តទា|
      block |ពុទ្ធោ លោកេ សមុប្បន្នោ ទេយ្យធម្មោ ច នត្ថិ មេ។|
    count |២២|
      block |ឥទំ មេ សាដកំ ឯកំ នត្ថិ មេ កោចិ ទាយកោ|
      block |ទុក្ខោ និរយសម្ផស្សោ រោបយិស្សាមិ ទក្ខិណំ។|
    count |២៣|
      block |ឯវាហំ ចិន្តយិត្វាន សកំ ចិត្តំ បសាទយិំ|
      block |ឯកំ ទុស្សំ គហេត្វាន ពុទ្ធសេដ្ឋស្សទាសហំ។|
    count |២៤|
      block |ឯកំ ទុស្សំ ទទិត្វាន ឧក្កុដ្ឋិំ សម្បវត្តយិំ|
      block |យទិ ពុទ្ធោ តុវំ វីរ តារេហិ មំ មហាមុនិ។|
    count |២៥|
      block |បទុមុត្តរោ លោកវិទូ អាហុតីនំ បដិគ្គហោ|
      block |មម ទានំ បកិត្តេន្តោ អកា មេ អនុមោទនំ។|
    count |២៦|
      block |ឥមិនា ឯកទុស្សេន ចេតនាបណិធីហិ ច|
      block |កប្បសតសហស្សានិ វិនិបាតំ ន គច្ឆតិ។|
    count |២៧|
      block |ឆត្តិំសក្ខត្តុំ ទេវិន្ទោ ទេវរជ្ជំ ករិស្សតិ|
      block |តេត្តិំសក្ខត្តុំ រាជា ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |២៨|
      block |ទេវលោកេ មនុស្សេ វា សំសរន្តោ តុវំ ភវេ|
      block |រូបវា គុណសម្បន្នោ អនវក្កន្តទេហវា|
      block |អក្ខោភំ អមិតំ ទុស្សំ លភិស្សសិ យទិច្ឆកំ។|
    count |២៩|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |នភំ អព្ភុគ្គមី ធីរោ ហំសរាជាវ អម្ពរេ។|
    count |៣០|
      block |យំ យំ យោនុបបជ្ជាមិ ទេវត្តំ អថ មានុសំ|
      block |ភោគេ មេ ឩនតា នត្ថិ ឯកទុស្សស្សិទំ ផលំ។|
    count |៣១|
      block |បទុទ្ធារេ បទុទ្ធារេ ទុស្សំ និព្ពត្តតេ មមំ|
      block |ហេដ្ឋា ទុស្សម្ហិ តិដ្ឋាមិ ឧបរិ ឆទនំ មម។|
    count |៣២|
      block |ចក្កវាឡមុបាទាយ សកាននំ សបព្ពតំ|
      block |ឥច្ឆមានោ ចហំ អជ្ជ ទុស្សេហិ ឆាទយេយ្យហំ។|
    count |៣៣|
      block |តេនេវ ឯកទុស្សេន សំសរន្តោ ភវាភវេ|
      block |សុវណ្ណវណ្ណោ ហុត្វាន សំសរាមិ ភវាភវេ។|
    count |៣៤|
      block |វិបាកំ ឯកទុស្សស្ស នជ្ឈគំ កត្ថចិក្ខយំ|
      block |អយំ មេ អន្តិមា ជាតិ វិបច្ចតិ ឥធាបិ មេ។|
    count |៣៥|
      block |សតសហស្សិតោ កប្បេ យំ ទុស្សមទទិំ តទា|
      block |ទុគ្គតិំ នាភិជានាមិ ឯកទុស្សស្សិទំ ផលំ។|
    count |៣៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកទុស្សទាយកោ ថេរោ ឥមា គាថាយោ អភាសិត្ថាតិ។|
    stand |ឯកទុស្សទាយកត្ថេរស្សាបទានំ ចតុត្ថំ។|
  block |៥។ ផុសិតកម្បិយត្ថេរអបទានំ|
    count |៣៨|
      block |វិបស្សី នាម|
      block |ខីណាសវេហិ សហិតោ សង្ឃារាមេ វសី តទា។|
    block |សម្ពុទ្ធោ លោកជេដ្ឋោ នរាសភោ។|
    count |៣៩|
      block |អារាមទ្វារា និក្ខម្ម វិបស្សី លោកនាយកោ|
      block |សហ សតសហស្សេហិ អដ្ឋ ខីណាសវេហិ សោ។|
    count |៤០|
      block |អជិនេន និវត្ថោហំ វាកចីរធរោបិ ច|
      block |កុសុមោទកមាទាយ សម្ពុទ្ធំ ឧបសង្កមិំ។|
    count |៤១|
      block |សកំ ចិត្តំ បសាទេត្វា វេទជាតោ កតញ្ជលី|
      block |កុសុមោទកមាទាយ ពុទ្ធមព្ភុក្កិរិំ អហំ។|
    count |៤២|
      block |តេន កម្មេន សម្ពុទ្ធោ ជលជុត្តមនាមកោ|
      block |មម កម្មំ បកិត្តេត្វា អគមា យេន បត្ថិតំ។|
    count |៤៣|
      block |ផុសិតា បញ្ចសហស្សា យេហិ បូជេសហំ ជិនំ|
      block |អឌ្ឍតេយ្យសហស្សេហិ ទេវរជ្ជំ អការយិំ។|
    count |៤៤|
      block |អឌ្ឍតេយ្យសហស្សេហិ ចក្កវត្តី អហោសហំ|
      block |អវសេសេន កម្មេន អរហត្តមបាបុណិំ។|
    count |៤៥|
      block |ទេវរាជា យទា ហោមិ មនុជាធិបតី យទា|
      block |តមេវ នាមធេយ្យំ មេ ផុសិតោ នាម ហោមហំ។|
    count |៤៦|
      block |ទេវភូតស្ស សន្តស្ស អថាបិ មានុសស្ស វា|
      block |សមន្តា ព្យាមតោ មយ្ហំ ផុសិតំវ បវស្សតិ។|
    count |៤៧|
      block |ភវា ឧគ្ឃាដិតា មយ្ហំ កិលេសា ឈាបិតា មម|
      block |សព្ពាសវបរិក្ខីណោ ផុសិតស្ស ឥទំ ផលំ។|
    count |៤៨|
      block |ចន្ទនស្សេវ មេ កាយា តថា គន្ធោ បវាយតិ|
      block |សរីរតោ មម គន្ធោ អឌ្ឍកោសេ បវាយតិ។|
    count |៤៩|
      block |ទិព្ពគន្ធំ សម្បវន្តំ បុញ្ញកម្មសមង្គិនំ|
      block |គន្ធំ ឃត្វាន ជានន្តិ ផុសិតោ អាគតោ ឥធ។|
    count |៥០|
      block |សាខាបលាសកដ្ឋានិ តិណានិបិ ច សព្ពសោ|
      block |មម សង្កប្បមញ្ញាយ គន្ធោ សម្បជ្ជតេ ខណេ។|
    count |៥១|
      block |សតសហស្សិតោ កប្បេ ចន្ទនំ អភិបូជយិំ|
      block |ទុគ្គតិំ នាភិជានាមិ ផុសិតស្ស ឥទំ ផលំ។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផុសិតកម្បិយោ ថេរោ ឥមា គាថាយោ អភាសិត្ថាតិ។|
    stand |ផុសិតកម្បិយត្ថេរស្សាបទានំ បញ្ចមំ។|
  block |៦។ បភង្ករត្ថេរអបទានំ|
    count |៥៣|
      block |បទុមុត្តរភគវតោ លោកជេដ្ឋស្ស តាទិនោ|
      block |វិបិនេ ចេតិយំ អាសិ វាឡមិគសមាកុលេ។|
    count |៥៤|
      block |ន កោចិ វិសហិ គន្តុំ ចេតិយំ អភិវន្ទិតុំ|
      block |តិណកដ្ឋលតោនទ្ធំ បលុគ្គំ អាសិ ចេតិយំ។|
    count |៥៥|
      block |វនកម្មិកោ តទា អាសិំ បិតុមាតុមតេនហំ|
      block |អទ្ទសំ វិបិនេ ថូបំ លុគ្គំ តិណលតាកុលំ។|
    count |៥៦|
      block |ទិស្វានាហំ ពុទ្ធថូបំ គរុចិត្តំ ឧបដ្ឋហិំ|
      block |ពុទ្ធសេដ្ឋស្ស ថូបោយំ បលុគ្គោ អច្ឆតី វនេ។|
    count |៥៧|
      block |នច្ឆន្នំ នប្បតិរូបំ ជានន្តស្ស គុណាគុណំ|
      block |ពុទ្ធថូបំ អសោធេត្វា អញ្ញំ កម្មំ បយោជយេ។|
    count |៥៨|
      block |តិណកដ្ឋញ្ច វល្លិញ្ច សោធយិត្វាន ចេតិយេ|
      block |វន្ទិត្វា អដ្ឋ វារានិ បដិកុដិកោ អគច្ឆហំ។|
    count |៥៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៦០|
      block |តត្ថ មេ សុកតំ ព្យម្ហំ សោវណ្ណំ សបភស្សរំ|
      block |សដ្ឋិយោជនមុព្ពិទ្ធំ តិំសយោជនវិត្ថតំ។|
    count |៦១|
      block |តិសតានិ ច វារានិ ទេវរជ្ជមការយិំ|
      block |បញ្ចវីសតិក្ខត្តុញ្ច ចក្កវត្តី អហោសហំ។|
    count |៦២|
      block |ភវាភវេ សំសរន្តោ មហាភោគំ លភាមហំ|
      block |ភោគេ មេ ឩនតា នត្ថិ សោធនាយ ឥទំ ផលំ។|
    count |៦៣|
      block |សិវិកា ហត្ថិខន្ធេន វិបិនេ គច្ឆតោ មម|
      block |យំ យំ ទិសាហំ គច្ឆាមិ សរណំ សម្បតេ វនំ។|
    count |៦៤|
      block |ខាណុំ វា កណ្ដកំ វាបិ នាហំ បស្សាមិ ចក្ខុនា|
      block |បុញ្ញកម្មេន សំយុត្តោ សយមេវាបនីយរេ។|
    count |៦៥|
      block |កុដ្ឋំ គណ្ឌោ កិលាសោ ច អបមារោ វិតច្ឆិកា|
      block |ទទ្ទុ កច្ឆុ ច មេ នត្ថិ សោធនាយ ឥទំ ផលំ។|
    count |៦៦|
      block |អញ្ញម្បិ មេ អច្ឆរិយំ ពុទ្ធថូបស្ស សោធនេ|
      block |នាភិជានាមិ មេ កាយេ ជាតំ បិឡកពិន្ទុកំ។|
    count |៦៧|
      block |អញ្ញម្បិ មេ អច្ឆរិយំ ពុទ្ធថូបម្ហិ សោធិតេ|
      block |ទុវេ ភវេ សំសរាមិ ទេវត្តេ អថ មានុសេ។|
    count |៦៨|
      block |អញ្ញម្បិ មេ អច្ឆរិយំ ពុទ្ធថូបម្ហិ សោធិតេ|
      block |សុវណ្ណវណ្ណោ សព្ពត្ថ សប្បភាសោ ភវាមហំ។|
    count |៦៩|
      block |អញ្ញម្បិ មេ អច្ឆរិយំ ពុទ្ធថូបម្ហិ សោធិតេ|
      block |អមនាបំ វិវជ្ជតិ មនាបំ ឧបតិដ្ឋតិ។|
    count |៧០|
      block |អញ្ញម្បិ មេ អច្ឆរិយំ ពុទ្ធថូបម្ហិ សោធិតេ|
      block |វិសុទ្ធំ ហោតិ មេ ចិត្តំ ឯកគ្គំ សុសមាហិតំ។|
    count |៧១|
      block |អញ្ញម្បិ មេ អច្ឆរិយំ ពុទ្ធថូបម្ហិ សោធិតេ|
      block |ឯកាសនេ និសីទិត្វា អរហត្តមបាបុណិំ។|
    count |៧២|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ សោធនាយ ឥទំ ផលំ។|
    count |៧៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បភង្ករោ ថេរោ ឥមា គាថាយោ អភាសិត្ថាតិ។|
    stand |បភង្ករត្ថេរស្សាបទានំ ឆដ្ឋំ។|
  block |៧។ តិណកុដិទាយកត្ថេរអបទានំ|
    count |៧៤|
      block |នគរេ ពន្ធុមតិយា អហោសិំ បរកម្មិកោ|
      block |បរកម្មាយនេ យុត្តោ បរភត្តំ អបស្សិតោ។|
    count |៧៥|
      block |រហោគតោ និសីទិត្វា ឯវំ ចិន្តេសហំ តទា|
      block |ពុទ្ធោ លោកេ សមុប្បន្នោ អធិការោ ច នត្ថិ មេ។|
    count |៧៦|
      block |កាលោ មេ គតិំ សោធេតុំ ខណោ មេ បដិបាទិតោ|
      block |ទុក្ខោ និរយសម្ផស្សោ អបុញ្ញានញ្ហិ បាណិនំ។|
    count |៧៧|
      block |ឯវាហំ ចិន្តយិត្វាន កម្មសាមិំ ឧបាគមិំ|
      block |ឯកាហំ កម្មំ យាចិត្វា វិបិនំ បាវិសិំ អហំ។|
    count |៧៨|
      block |តិណកដ្ឋញ្ច វល្លិញ្ច អាហរិត្វានហំ តទា|
      block |តិទណ្ឌកេ ឋបេត្វាន អកំ តិណកុដិំ អហំ។|
    count |៧៩|
      block |សង្ឃស្សត្ថាយ កុដិកំ និយ្យាទេត្វាន តំ អហំ|
      block |តទហេយេវ អាគន្ត្វា កម្មសាមិំ ឧបាគមិំ។|
    count |៨០|
      block |តេន កម្មេន សុកតេន តាវតិំសមគច្ឆហំ|
      block |តត្ថ មេ សុកតំ ព្យម្ហំ កុដិកាយ សុនិម្មិតំ។|
    count |៨១|
      block |សហស្សកណ្ឌំ សតភេណ្ឌុ ធជាលុ ហរិតាមយំ|
      block |សតសហស្សនិយ្យូហា ព្យម្ហេ បាតុភវិំសុ មេ។|
    count |៨២|
      block |យំ យំ យោនុបបជ្ជាមិ ទេវត្តំ អថ មានុសំ|
      block |មម សង្កប្បមញ្ញាយ បាសាទោ ឧបតិដ្ឋតិ។|
    count |៨៣|
      block |ភយំ វា ឆម្ភិតត្តំ វា លោមហំសោ ន វិជ្ជតិ|
      block |តាសំ មម ន ជានាមិ តិណកុដិកាយិទំ ផលំ។|
    count |៨៤|
      block |សីហព្យគ្ឃា ច ទីបី ច អច្ឆកោកតរច្ឆកា|
      block |សព្ពេ មំ បរិវជ្ជេន្តិ តិណកុដិកាយិទំ ផលំ។|
    count |៨៥|
      block |សរីសបា ច ភូតា ច អហី កុម្ភណ្ឌរក្ខសា|
      block |តេបិ មំ បរិវជ្ជេន្តិ តិណកុដិកាយិទំ ផលំ។|
    count |៨៦|
      block |ន បាបសុបិនស្សាបិ សរាមិ ទស្សនំ មម|
      block |ឧបដ្ឋិតា សតិ មយ្ហំ តិណកុដិកាយិទំ ផលំ។|
    count |៨៧|
      block |តាយេវ តិណកុដិកាយ អនុភោត្វាន សម្បទា|
      block |គោតមស្ស ភគវតោ ធម្មំ សច្ឆិករិំ អហំ។|
    count |៨៨|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ តិណកុដិកាយិទំ ផលំ។|
    count |៨៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណកុដិទាយកោ ថេរោ ឥមា គាថាយោ អភាសិត្ថាតិ។|
    stand |តិណកុដិទាយកត្ថេរស្សាបទានំ សត្តមំ។|
  block |៨។ ឧត្តរេយ្យទាយកត្ថេរអបទានំ|
    count |៩០|
      block |នគរេ ហំសវតិយា អហោសិំ ព្រាហ្មណោ តទា|
      block |អជ្ឈាយកោ មន្តធរោ តិណ្ណំ វេទាន បារគូ។|
    count |៩១|
      block |បុរក្ខតោ សសិស្សេហិ ជាតិមា ច សុសិក្ខិតោ|
      block |តោយាភិសេចនត្ថាយ នគរា និក្ខមិំ តទា។|
    count |៩២|
      block |បទុមុត្តរោ នាម ជិនោ សព្ពធម្មាន បារគូ|
      block |ខីណាសវសហស្សេហិ បាវិសី នគរំ ជិនោ។|
    count |៩៣|
      block |សុចារុរូបំ ទិស្វាន អានេញ្ជការិតំ វិយ|
      block |បរិវុតំ អរហន្តេហិ ទិស្វា ចិត្តំ បសាទយិំ។|
    count |៩៤|
      block |សិរស្មិំ អញ្ជលិំ កត្វា នមស្សិត្វាន សុព្ពតំ|
      block |បសន្នចិត្តោ សុមនោ ឧត្តរីយមទាសហំ។|
    count |៩៥|
      block |ឧភោ ហត្ថេហិ បគ្គយ្ហ សាដកំ ឧក្ខិបិំ អហំ|
      block |យាវតា ពុទ្ធបរិសា តាវ ឆាទេសិ សាដកោ។|
    count |៩៦|
      block |បិណ្ឌចារំ ចរន្តស្ស មហាភិក្ខុគណាទិនោ|
      block |ឆទំ ករោន្តោ អដ្ឋាសិ ហាសយន្តោ មមំ តទា។|
    count |៩៧|
      block |ឃរតោ និក្ខមន្តស្ស សយម្ភូ អគ្គបុគ្គលោ|
      block |វីថិយំវ ឋិតោ សត្ថា អកា មេ អនុមោទនំ។|
    count |៩៨|
      block |បសន្នចិត្តោ សុមនោ យោ មេ អទាសិ សាដកំ|
      block |តមហំ កិត្តយិស្សាមិ សុណោថ មម ភាសតោ។|
    count |៩៩|
      block |តិំសកប្បសហស្សានិ ទេវលោកេ រមិស្សតិ|
      block |បញ្ញាសក្ខត្តុំ ទេវិន្ទោ ទេវរជ្ជំ ករិស្សតិ។|
    count |១០០|
      block |ទេវលោកេ វសន្តស្ស បុញ្ញកម្មសមង្គិនោ|
      block |សមន្តា យោជនសតំ ទុស្សច្ឆន្នំ ភវិស្សតិ។|
    count |១០១|
      block |ឆត្តិំសក្ខត្តុំ រាជា ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |១០២|
      block |ភវេ សំសរមានស្ស បុញ្ញកម្មសមង្គិនោ|
      block |មនសា បត្ថិតំ សព្ពំ និព្ពត្តិស្សតិ តាវទេ។|
    count |១០៣|
      block |កោសេយ្យកម្ពលិយានិ ខោមកប្បាសិកានិ ច|
      block |មហគ្ឃានិ ច ទុស្សានិ បដិលច្ឆតិយំ នរោ។|
    count |១០៤|
      block |មនសា បត្ថិតំ សព្ពំ បដិលច្ឆតិយំ នរោ|
      block |ឯកទុស្សស្ស វិបាកំ អនុភោស្សតិ សព្ពទា។|
    count |១០៥|
      block |សោ បច្ឆា បព្ពជិត្វាន សុក្កមូលេន ចោទិតោ|
      block |គោតមស្ស ភគវតោ ធម្មំ សច្ឆិករិស្សតិ។|
    count |១០៦|
      block |អហោ មេ សុកតំ កម្មំ សព្ពញ្ញុស្ស មហេសិនោ|
      block |ឯកាហំ សាដកំ ទត្វា បត្តោម្ហិ អមតំ បទំ។|
    count |១០៧|
      block |មណ្ឌបេ រុក្ខមូលេ វា វសតោ សុញ្ញកេ ឃរេ|
      block |ធារេតិ ទុស្សឆទនំ សមន្តា ព្យាមតោ មម។|
    count |១០៨|
      block |អវិញ្ញត្តំ និវាសេមិ ចីវរំ បច្ចយញ្ចហំ|
      block |លាភី អន្នស្ស បានស្ស ឧត្តរេយ្យស្សិទំ ផលំ។|
    count |១០៩|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ វត្ថទានស្សិទំ ផលំ។|
    count |១១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧត្តរេយ្យទាយកោ ថេរោ ឥមា គាថាយោ អភាសិត្ថាតិ។|
    stand |ឧត្តរេយ្យទាយកត្ថេរស្សាបទានំ អដ្ឋមំ។|
  block |៩។ ធម្មសវនិយត្ថេរអបទានំ|
    count |១១១|
      block |បទុមុត្តរោ នាម ជិនោ សព្ពធម្មាន បារគូ|
      block |ចតុសច្ចំ បកាសេន្តោ សន្តារេសិ ពហុំ ជនំ។|
    count |១១២|
      block |អហំ តេន សមយេន ជដិលោ ឧគ្គតាបនោ|
      block |ធុនន្តោ វាកចីរានិ គច្ឆាមិ អម្ពរេ តទា។|
    count |១១៣|
      block |ពុទ្ធសេដ្ឋស្ស ឧបរិ គន្តុំ ន វិសហាមហំ|
      block |បក្ខីវ សេលមាសជ្ជ គមនំ ន លភាមហំ។|
    count |១១៤|
      block |ន មេ ឥទំ ភូតបុព្ពំ ឥរិយស្ស វិកោបនំ|
      block |ទកេ យថា ឧម្មុជ្ជិត្វា ឯវំ គច្ឆាមិ អម្ពរេ។|
    count |១១៥|
      block |ឧឡារភូតោ មនុជោ ហេដ្ឋាសីនោ ភវិស្សតិ|
      block |ហន្ទ មេនំ គវេសិស្សំ អបិ អត្ថំ លភេយ្យហំ។|
    count |១១៦|
      block |ឱរោហន្តោ អន្តលិក្ខា សទ្ទមស្សោសិ សត្ថុនោ|
      block |អនិច្ចតំ កថេន្តស្ស តមហំ ឧគ្គហិំ តទា។|
    count |១១៧|
      block |អនិច្ចសញ្ញមុគ្គយ្ហ អគមាសិំ មមស្សមំ|
      block |យាវតាយុំ វសិត្វាន តត្ថ កាលង្កតោ អហំ។|
    count |១១៨|
      block |ចរិមេ វត្តមានម្ហិ តំ ធម្មសវនំ សរិំ|
      block |តេន កម្មេន សុកតេន តាវតិំសមគច្ឆហំ។|
    count |១១៩|
      block |តិំសកប្បសហស្សានិ ទេវលោកេ រមិំ អហំ|
      block |ឯកបញ្ញាសក្ខត្តុញ្ច ទេវរជ្ជមការយិំ។|
    count |១២០|
      block |ឯកសត្តតិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |១២១|
      block |បិតុគេហេ និសីទិត្វា សមណោ ភាវិតិន្ទ្រិយោ|
      block |គាថាយ បរិទីបេន្តោ អនិច្ចតមុទាហរិ។|
    count |១២២|
      block |អនុស្សរាមិ តំ សញ្ញំ សំសរន្តោ ភវាភវេ|
      block |ន កោដិំ បដិវិជ្ឈាមិ និព្ពានំ អច្ចុតំ បទំ។|
    count |១២៣|
      block |អនិច្ចា វត សង្ខារា ឧប្បាទវយធម្មិនោ|
      block |ឧប្បជ្ជិត្វា និរុជ្ឈន្តិ តេសំ វូបសមោ សុខោ។|
    count |១២៤|
      block |សហ គាថំ សុណិត្វាន បុព្ពកម្មំ អនុស្សរិំ|
      block |ឯកាសនេ និសីទិត្វា អរហត្តមបាបុណិំ។|
    count |១២៥|
      block |ជាតិយា សត្តវស្សោហំ អរហត្តមបាបុណិំ|
      block |ឧបសម្បាទយិ ពុទ្ធោ គុណមញ្ញាយ ចក្ខុមា។|
    count |១២៦|
      block |ទារកោវ អហំ សន្តោ ករណីយំ សមាបយិំ|
      block |កិំ មេ ករណីយំ អជ្ជ សក្យបុត្តស្ស សាសនេ។|
    count |១២៧|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ សទ្ធម្មសវនេ ផលំ។|
    count |១២៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធម្មសវនិយោ ថេរោ ឥមា គាថាយោ អភាសិត្ថាតិ។|
    stand |ធម្មសវនិយត្ថេរស្សាបទានំ នវមំ។|
  block |១០។ ឧក្ខិត្តបទុមិយត្ថេរអបទានំ|
    count |១២៩|
      block |នគរេ ហំសវតិយា អហោសិំ មាលិកោ តទា|
      block |ឱគាហេត្វា បទុមសរំ សតបត្តំ ឱចិនាមហំ។|
    count |១៣០|
      block |បទុមុត្តរោ នាម ជិនោ សព្ពធម្មាន បារគូ|
      block |សហ សតសហស្សេហិ សន្តចិត្តេហិ តាទិភិ។|
    count |១៣១|
      block |ខីណាសវេហិ សុទ្ធេហិ ឆឡភិញ្ញេហិ ឈាយិភិ|
      block |មម វុទ្ធិំ សមន្វេសំ អាគច្ឆិ មម សន្តិកំ។|
    count |១៣២|
      block |ទិស្វានហំ ទេវទេវំ សយម្ភុំ លោកនាយកំ|
      block |វណ្ដេ ឆេត្វា សតបត្តំ ឧក្ខិបិមម្ពរេ តទា។|
    count |១៣៣|
      block |យទិ ពុទ្ធោ តុវំ វីរ លោកជេដ្ឋោ នរាសភោ|
      block |សយំ គន្ត្វា សតបត្តា មត្ថកេ ធារយន្តុ តេ។|
    count |១៣៤|
      block |អធិដ្ឋហិ មហាវីរោ លោកជេដ្ឋោ នរាសភោ|
      block |ពុទ្ធស្ស អានុភាវេន មត្ថកេ ធារយិំសុ តេ។|
    count |១៣៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៣៦|
      block |តត្ថ មេ សុកតំ ព្យម្ហំ សតបត្តន្តិ វុច្ចតិ|
      block |សដ្ឋិយោជនមុព្ពិទ្ធំ តិំសយោជនវិត្ថតំ។|
    count |១៣៧|
      block |សហស្សក្ខត្តុំ ទេវិន្ទោ ទេវរជ្ជមការយិំ|
      block |បញ្ចសត្តតិក្ខត្តុញ្ច ចក្កវត្តី អហោសហំ។|
    count |១៣៨|
      block |បទេសរជ្ជំ វិបុលំ គណនាតោ អសង្ខិយំ|
      block |អនុភោមិ សកំ កម្មំ បុព្ពេ សុកតមត្តនោ។|
    count |១៣៩|
      block |តេនេវេកបទុមេន អនុភោត្វាន សម្បទា|
      block |គោតមស្ស ភគវតោ ធម្មំ សច្ឆិករិំ អហំ។|
    count |១៤០|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |១៤១|
      block |សតសហស្សិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ឯកបទុមស្សិទំ ផលំ។|
    count |១៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |គន្ធធូបោ ឧទកញ្ច បុន្នាគ ឯកទុស្សកា|
      block |ផុសិតោ ច បភង្ករោ កុដិទោ ឧត្តរីយកោ។|
      block |សវនី ឯកបទុមី គាថាយោ សព្ពបិណ្ឌិតា|
      block |ឯកំ គាថាសតញ្ចេវ ចតុតាលីសមេវ ច។|
    block |ឥត្ថំ សុទំ អាយស្មា ឧក្ខិត្តបទុមិយោ ថេរោ ឥមា គាថាយោ អភាសិត្ថាតិ។|
    stand |ឧក្ខិត្តបទុមិយត្ថេរស្សាបទានំ ទសមំ។|
    stand |គន្ធោទកវគ្គោ ចតុតិំសតិមោ។|
    block |តស្សុទ្ទានំ|
