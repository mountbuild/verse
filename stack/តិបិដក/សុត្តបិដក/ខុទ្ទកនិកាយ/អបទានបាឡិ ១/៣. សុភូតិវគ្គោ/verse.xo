block |៣។ សុភូតិវគ្គោ|
  block |១។ សុភូតិត្ថេរអបទានំ|
    count |១|
      block |ហិមវន្តស្សាវិទូរេ និសភោ នាម បព្ពតោ|
      block |អស្សមោ សុកតោ មយ្ហំ បណ្ណសាលា សុមាបិតា។|
    count |២|
      block |កោសិយោ នាម នាមេន ជដិលោ ឧគ្គតាបនោ|
      block |ឯកាកិយោ អទុតិយោ វសាមិ និសភេ តទា។|
    count |៣|
      block |ផលំ មូលញ្ច បណ្ណញ្ច ន ភុញ្ជាមិ អហំ តទា|
      block |បវត្តំវ សុបាតាហំ ឧបជីវាមិ តាវទេ។|
    count |៤|
      block |នាហំ កោបេមិ អាជីវំ ចជមានោបិ ជីវិតំ|
      block |អារាធេមិ សកំ ចិត្តំ វិវជ្ជេមិ អនេសនំ។|
    count |៥|
      block |រាគូបសំហិតំ ចិត្តំ យទា ឧប្បជ្ជតេ មម|
      block |សយំវ បច្ចវេក្ខាមិ ឯកគ្គោ តំ ទមេមហំ។|
    count |៦|
      block |រជ្ជសេ រជ្ជនីយេ ច ទុស្សនីយេ ច ទុស្សសេ|
      block |មុយ្ហសេ មោហនីយេ ច និក្ខមស្សុ វនា តុវំ។|
    count |៧|
      block |វិសុទ្ធានំ អយំ វាសោ និម្មលានំ តបស្សិនំ|
      block |មា ខោ វិសុទ្ធំ ទូសេសិ និក្ខមស្សុ វនា តុវំ។|
    count |៨|
      block |អគារិកោ ភវិត្វាន យទា បុត្តំ លភិស្សសិ|
      block |ឧភោបិ មា វិរាធេសិ និក្ខមស្សុ វនា តុវំ។|
    count |៩|
      block |ឆវាលាតំ យថា កដ្ឋំ ន ក្វចិ កិច្ចការកំ|
      block |នេវ គាមេ អរញ្ញេ វា ន ហិ តំ កដ្ឋសម្មតំ។|
    count |១០|
      block |ឆវាលាតូបមោ ត្វំសិ ន គិហី នាបិ សញ្ញតោ|
      block |ឧភតោ មុត្តកោ អជ្ជ និក្ខមស្សុ វនា តុវំ។|
    count |១១|
      block |សិយា នុ ខោ តវ ឯតំ កោ បជានាតិ តេ ឥទំ|
      block |សទ្ធាធុរំ វហិសិ មេ កោសជ្ជពហុលាយ ច។|
    count |១២|
      block |ជិគុច្ឆិស្សន្តិ តំ វិញ្ញូ អសុចិំ នាគរិកោ យថា|
      block |អាកឌ្ឍិត្វាន ឥសយោ ចោទយិស្សន្តិ តំ សទា។|
    count |១៣|
      block |តំ វិញ្ញូ បវទិស្សន្តិ សមតិក្កន្តសាសនំ|
      block |សំវាសំ អលភន្តោ ហិ កថំ ជីវិហិសិ តុវំ។|
    count |១៤|
      block |តិធាបភិន្នំ មាតង្គំ កុញ្ជរំ សដ្ឋិហាយនំ|
      block |ពលី នាគោ ឧបគន្ត្វា យូថា នីហរតេ គជំ។|
    count |១៥|
      block |យូថា វិនិស្សដោ សន្តោ សុខំ សាតំ ន វិន្ទតិ|
      block |ទុក្ខិតោ វិមនោ ហោតិ បជ្ឈាយន្តោ បវេធតិ។|
    count |១៦|
      block |តថេវ ជដិលា តម្បិ នីហរិស្សន្តិ ទុម្មតិំ|
      block |តេហិ ត្វំ និស្សដោ សន្តោ សុខំ សាតំ ន លច្ឆសិ។|
    count |១៧|
      block |ទិវា វា យទិ វា រត្តិំ សោកសល្លសមប្បិតោ|
      block |ឌយ្ហសិ បរិឡាហេន គជោ យូថាវ និស្សដោ។|
    count |១៨|
      block |ជាតរូបំ យថា កូដំ នេវ ឈាយតិ កត្ថចិ|
      block |តថា សីលវិហីនោ ត្វំ ន ឈាយិស្សសិ កត្ថចិ។|
    count |១៩|
      block |អគារំ វសមានោបិ កថំ ជីវិហិសិ តុវំ|
      block |មត្តិកំ បេត្តិកញ្ចាបិ នត្ថិ តេ និហិតំ ធនំ។|
    count |២០|
      block |សយំ កម្មំ ករិត្វាន គត្តេ សេទំ បមោចយំ|
      block |ឯវំ ជីវិហិសិ គេហេ សាធុ តេ តំ ន រុច្ចតិ។|
    count |២១|
      block |ឯវាហំ តត្ថ វារេមិ សំកិលេសគតំ មនំ|
      block |នានាធម្មកថំ កត្វា បាបា ចិត្តំ និវារយិំ។|
    count |២២|
      block |ឯវំ មេ វិហរន្តស្ស អប្បមាទវិហារិនោ|
      block |តិំសវស្សសហស្សានិ វិបិនេ មេ អតិក្កមុំ។|
    count |២៣|
      block |អប្បមាទរតំ ទិស្វា ឧត្តមត្ថំ គវេសកំ|
      block |បទុមុត្តរសម្ពុទ្ធោ អាគច្ឆិ មម សន្តិកំ។|
    count |២៤|
      block |តិម្ពរូសកវណ្ណាភោ អប្បមេយ្យោ អនូបមោ|
      block |រូបេនាសទិសោ ពុទ្ធោ អាកាសេ ចង្កមី តទា។|
    count |២៥|
      block |សុផុល្លោ សាលរាជាវ វិជ្ជូវព្ភឃនន្តរេ|
      block |ញាណេនាសទិសោ ពុទ្ធោ អាកាសេ ចង្កមី តទា។|
    count |២៦|
      block |សីហរាជា វសម្ភីតោ|
      block |លាសិតោ ព្យគ្ឃរាជាវ អាកាសេ ចង្កមី តទា។|
    block |គជរាជាវ ទប្បិតោ។|
    count |២៧|
      block |សិង្គីនិក្ខសវណ្ណាភោ ខទិរង្គារសន្និភោ|
      block |មណិ យថា ជោតិរសោ អាកាសេ ចង្កមី តទា។|
    count |២៨|
      block |វិសុទ្ធកេលាសនិភោ បុណ្ណមាយេវ ចន្ទិមា|
      block |មជ្ឈន្ហិកេវ សូរិយោ អាកាសេ ចង្កមី តទា។|
    count |២៩|
      block |ទិស្វា នភេ ចង្កមន្តំ ឯវំ ចិន្តេសហំ តទា|
      block |ទេវោ នុ ខោ អយំ សត្តោ ឧទាហុ មនុជោ អយំ។|
    count |៣០|
      block |ន មេ សុតោ វា ទិដ្ឋោ វា មហិយា ឯទិសោ នរោ|
      block |អបិ មន្តបទំ អត្ថិ អយំ សត្ថា ភវិស្សតិ។|
    count |៣១|
      block |ឯវាហំ ចិន្តយិត្វាន សកំ ចិត្តំ បសាទយិំ|
      block |នានាបុប្ផញ្ច គន្ធញ្ច សន្និបាតេសហំ តទា។|
    count |៣២|
      block |បុប្ផាសនំ បញ្ញបេត្វា សាធុចិត្តំ មនោរមំ|
      block |នរសារថិនំ អគ្គំ ឥទំ វចនមព្រវិំ។|
    count |៣៣|
      block |ឥទំ មេ អាសនំ វីរ បញ្ញត្តំ តវនុច្ឆវំ|
      block |ហាសយន្តោ មមំ ចិត្តំ និសីទ កុសុមាសនេ។|
    count |៣៤|
      block |និសីទិ តត្ថ ភគវា អសម្ភីតោវ កេសរី|
      block |សត្តរត្តិន្ទិវំ ពុទ្ធោ បវរេ កុសុមាសនេ។|
    count |៣៥|
      block |នមស្សមានោ អដ្ឋាសិំ សត្តរត្តិន្ទិវំ អហំ|
      block |វុដ្ឋហិត្វា សមាធិម្ហា សត្ថា លោកេ អនុត្តរោ|
      block |មម កម្មំ បកិត្តេន្តោ ឥទំ វចនមព្រវិ។|
    count |៣៦|
      block |ភាវេហិ ពុទ្ធានុស្សតិំ ភាវនានមនុត្តរំ|
      block |ឥមំ សតិំ ភាវយិត្វា បូរយិស្សសិ មានសំ។|
    count |៣៧|
      block |តិំសកប្បសហស្សានិ ទេវលោកេ រមិស្សសិ|
      block |អសីតិក្ខត្តុំ ទេវិន្ទោ ទេវរជ្ជំ ករិស្សសិ|
      block |សហស្សក្ខត្តុំ ចក្កវត្តី រាជា រដ្ឋេ ភវិស្សសិ។|
    count |៣៨|
      block |បទេសរជ្ជំ វិបុលំ គណនាតោ អសង្ខិយំ|
      block |អនុភោស្សសិ តំ សព្ពំ ពុទ្ធានុស្សតិយា ផលំ។|
    count |៣៩|
      block |ភវាភវេ សំសរន្តោ មហាភោគំ លភិស្សសិ|
      block |ភោគេ តេ ឩនតា នត្ថិ ពុទ្ធានុស្សតិយា ផលំ។|
    count |៤០|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៤១|
      block |អសីតិកោដិំ ឆឌ្ឌេត្វា ទាសេ កម្មករេ ពហូ|
      block |គោតមស្ស ភគវតោ សាសនេ បព្ពជិស្សសិ។|
    count |៤២|
      block |អារាធយិត្វា សម្ពុទ្ធំ គោតមំ សក្យបុង្គវំ|
      block |សុភូតិ នាម នាមេន ហេស្សតិ សត្ថុ សាវកោ។|
    count |៤៣|
      block |ភិក្ខុសង្ឃេ និសីទិត្វា ទក្ខិណេយ្យគុណម្ហិ តំ|
      block |តថារណវិហារេ ច ទ្វីសុ អគ្គេ ឋបេស្សតិ។|
    count |៤៤|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |នភំ អព្ភុគ្គមី វីរោ ហំសរាជាវ អម្ពរេ។|
    count |៤៥|
      block |សាសិតោ លោកនាថេន នមស្សិត្វា តថាគតំ|
      block |សទា ភាវេមិ មុទិតោ ពុទ្ធានុស្សតិមុត្តមំ។|
    count |៤៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសំ អគច្ឆហំ។|
    count |៤៧|
      block |អសីតិក្ខត្តុំ ទេវិន្ទោ ទេវរជ្ជមការយិំ|
      block |សហស្សក្ខត្តុំ រាជា ច ចក្កវត្តី អហោសហំ។|
    count |៤៨|
      block |បទេសរជ្ជំ វិបុលំ គណនាតោ អសង្ខិយំ|
      block |អនុភោមិ សុសម្បត្តិំ ពុទ្ធានុស្សតិយា ផលំ។|
    count |៤៩|
      block |ភវាភវេ សំសរន្តោ មហាភោគំ លភាមហំ|
      block |ភោគេ មេ ឩនតា នត្ថិ ពុទ្ធានុស្សតិយា ផលំ។|
    count |៥០|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធានុស្សតិយា ផលំ។|
    count |៥១|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុភូតិ ថេរោ ឥមា គាថាយោ អភាសិត្ថាតិ។|
    stand |សុភូតិត្ថេរស្សាបទានំ បឋមំ។|
  block |២។ ឧបវានត្ថេរអបទានំ|
    count |៥២|
      block |បទុមុត្តរោ នាម ជិនោ សព្ពធម្មាន បារគូ|
      block |ជលិត្វា អគ្គិក្ខន្ធោវ សម្ពុទ្ធោ បរិនិព្ពុតោ។|
    count |៥៣|
      block |មហាជនា សមាគម្ម បូជយិត្វា តថាគតំ|
      block |ចិតំ កត្វាន សុកតំ សរីរំ អភិរោបយុំ។|
    count |៥៤|
      block |សរីរកិច្ចំ កត្វាន ធាតុំ តត្ថ សមានយុំ|
      block |សទេវមានុសា សព្ពេ ពុទ្ធថូបំ អកំសុ តេ។|
    count |៥៥|
      block |បឋមា កញ្ចនមយា ទុតិយាសិ មណីមយា|
      block |តតិយា រូបិយមយា ចតុត្ថី ផលិកាមយា។|
    count |៥៦|
      block |តថា បញ្ចមិយា ភូមិ លោហិតង្គមយា អហុ|
      block |ឆដ្ឋា មសារគល្លស្ស សព្ពរតនមយូបរិ។|
    count |៥៧|
      block |ជង្ឃា មណិមយា អាសិ វេទិកា រតនមយា|
      block |សព្ពសោណ្ណមយោ ថូបោ ឧទ្ធំ យោជនមុគ្គតោ។|
    count |៥៨|
      block |ទេវា តត្ថ សមាគន្ត្វា ឯកតោ មន្តយុំ តទា|
      block |មយម្បិ ថូបំ កស្សាម លោកនាថស្ស តាទិនោ។|
    count |៥៩|
      block |ធាតុ អាវេណិកា នត្ថិ សរីរំ ឯកបិណ្ឌិតំ|
      block |ឥមម្ហិ ពុទ្ធថូបម្ហិ កស្សាម កញ្ចុកំ មយំ។|
    count |៦០|
      block |ទេវា សត្តហិ រត្នេហិ អញ្ញំ វឌ្ឍេសុ យោជនំ|
      block |ថូបោ ទ្វិយោជនុព្ពេធោ តិមិរំ ព្យបហន្តិ សោ។|
    count |៦១|
      block |នាគា តត្ថ សមាគន្ត្វា ឯកតោ មន្តយុំ តទា|
      block |មនុស្សា ចេវ ទេវា ច ពុទ្ធថូបំ អកំសុ តេ។|
    count |៦២|
      block |មា នោ បមត្តា អស្សុម្ហ អប្បមត្តា សទេវកា|
      block |មយម្បិ ថូបំ កស្សាម លោកនាថស្ស តាទិនោ។|
    count |៦៣|
      block |ឥន្ទនីលំ មហានីលំ អថោ ជោតិរសំ មណិំ|
      block |ឯកតោ សន្និបាតេត្វា ពុទ្ធថូបំ អឆាទយុំ។|
    count |៦៤|
      block |សព្ពំ មណិមយំ អាសិ តាវតា ពុទ្ធចេតិយំ|
      block |តិយោជនសមុព្ពិទ្ធំ អាលោកករណំ តទា។|
    count |៦៥|
      block |គរុឡា ច សមាគន្ត្វា ឯកតោ មន្តយុំ តទា|
      block |មនុស្សា ទេវា នាគា ច ពុទ្ធថូបំ អកំសុ តេ។|
    count |៦៦|
      block |មា នោ បមត្តា អស្សុម្ហ អប្បមត្តា សទេវកា|
      block |មយម្បិ ថូបំ កស្សាម លោកនាថស្ស តាទិនោ។|
    count |៦៧|
      block |សព្ពំ មណិមយំ ថូបំ អករុំ តេ ច កញ្ចុកំ|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ។|
    count |៦៨|
      block |ចតុយោជនមុព្ពិទ្ធោ ពុទ្ធថូបោ វិរោចតិ|
      block |ឱភាសេតិ ទិសា សព្ពា សតរំសីវ ឧគ្គតោ។|
    count |៦៩|
      block |កុម្ភណ្ឌា ច សមាគន្ត្វា ឯកតោ មន្តយុំ តទា|
      block |មនុស្សា ចេវ ទេវា ច នាគា ច គរុឡា តថា។|
      block |បច្ចេកំ ពុទ្ធសេដ្ឋស្ស អកំសុ ថូបមុត្តមំ។|
    count |៧០|
      block |មា នោ បមត្តា អស្សុម្ហ អប្បមត្តា សទេវកា|
      block |មយម្បិ ថូបំ កស្សាម លោកនាថស្ស តាទិនោ|
      block |រតនេហិ ឆាទេស្សាម អាយតំ ពុទ្ធចេតិយំ។|
    count |៧១|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ|
      block |បញ្ចយោជនមុព្ពិទ្ធោ ថូបោ ឱភាសតេ តទា។|
    count |៧២|
      block |យក្ខា តត្ថ សមាគន្ត្វា ឯកតោ មន្តយុំ តទា|
      block |មនុស្សា ទេវា នាគា ច គរុឡា កុម្ភអណ្ឌកា។|
    count |៧៣|
      block |បច្ចេកំ ពុទ្ធសេដ្ឋស្ស អកំសុ ថូបមុត្តមំ|
      block |មា នោ បមត្តា អស្សុម្ហ អប្បមត្តា សទេវកា។|
    count |៧៤|
      block |មយម្បិ ថូបំ កស្សាម លោកនាថស្ស តាទិនោ|
      block |ផលិកាហិ ឆាទេស្សាម អាយតំ ពុទ្ធចេតិយំ។|
    count |៧៥|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ|
      block |ឆ យោជនានិ ឧព្ពិទ្ធោ ថូបោ ឱភាសតេ តទា។|
    count |៧៦|
      block |គន្ធព្ពា ច សមាគន្ត្វា ឯកតោ មន្តយុំ តទា|
      block |មនុជា ទេវតា នាគា គរុឡា កុម្ភយក្ខកា។|
    count |៧៧|
      block |សព្ពេកំសុ ពុទ្ធថូបំ មយមេត្ថ អការកា|
      block |មយម្បិ ថូបំ កស្សាម លោកនាថស្ស តាទិនោ។|
    count |៧៨|
      block |វេទិយោ សត្ត កត្វាន ឆត្តមារោបយិំសុ តេ|
      block |សព្ពសោណ្ណមយំ ថូបំ គន្ធព្ពា ការយុំ តទា។|
    count |៧៩|
      block |សត្តយោជនមុព្ពិទ្ធោ ថូបោ ឱភាសតេ តទា|
      block |រត្តិន្ទិវា ន ញាយន្តិ អាលោកោ ហោតិ សព្ពទា។|
    count |៨០|
      block |អភិភោន្តិ ន តស្សាភា ចន្ទសូរា សតារកា|
      block |សមន្តា យោជនសតេ បទីបោបិ ន បជ្ជលិ។|
    count |៨១|
      block |តេន កាលេន យេ កេចិ ថូបំ បូជេន្តិ មានុសា|
      block |ន តេ ថូបមារុហន្តិ អម្ពរេ ឧក្ខិបន្តិ តេ។|
    count |៨២|
      block |ទេវេហិ ឋបិតោ យក្ខោ អភិសម្មតនាមកោ|
      block |ធជំ វា បុប្ផទាមំ វា អភិរោបេតិ ឧត្តរិ។|
    count |៨៣|
      block |ន តេ បស្សន្តិ តំ យក្ខំ ទាមំ បស្សន្តិ គច្ឆតោ|
      block |ឯវំ បស្សិត្វា គច្ឆន្តា សព្ពេ គច្ឆន្តិ សុគ្គតិំ។|
    count |៨៤|
      block |វិរុទ្ធា យេ បាវចនេ បសន្នា យេ ច សាសនេ|
      block |បាដិហេរំ ទដ្ឋុកាមា ថូបំ បូជេន្តិ មានុសា។|
    count |៨៥|
      block |នគរេ ហំសវតិយា អហោសិំ ភតកោ តទា|
      block |អាមោទិតំ ជនំ ទិស្វា ឯវំ ចិន្តេសហំ តទា។|
    count |៨៦|
      block |ឧឡារោ ភគវា ហេសោ យស្ស ធាតុធរេទិសំ|
      block |ឥមា ច ជនតា តុដ្ឋា ការំ កុព្ពំ ន តប្បរេ។|
    count |៨៧|
      block |អហម្បិ ការំ កស្សាមិ លោកនាថស្ស តាទិនោ|
      block |តស្ស ធម្មេសុ ទាយាទោ ភវិស្សាមិ អនាគតេ។|
    count |៨៨|
      block |សុធោតំ រជកេនាហំ ឧត្តរេយ្យបដំ មម|
      block |វេឡគ្គេ អាលគេត្វាន ធជំ ឧក្ខិបិមម្ពរេ។|
    count |៨៩|
      block |អភិសម្មតកោ គយ្ហ អម្ពរេហាសិ មេ ធជំ|
      block |វាតេរិតំ ធជំ ទិស្វា ភិយ្យោ ហាសំ ជនេសហំ។|
    count |៩០|
      block |តត្ថ ចិត្តំ បសាទេត្វា សមណំ ឧបសង្កមិំ|
      block |តំ ភិក្ខុំ អភិវាទេត្វា វិបាកំ បុច្ឆហំ ធជេ។|
    count |៩១|
      block |សោ មេ កថេសិ អានន្ទ បីតិសញ្ជននំ មម|
      block |តស្ស ធជស្ស វិបាកំ អនុភោស្សសិ សព្ពទា។|
    count |៩២|
      block |ហត្ថី អស្សា រថា បត្តី សេនា ច ចតុរង្គិនី|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |៩៣|
      block |សដ្ឋិតូរិយសហស្សានិ ភេរិយោ សមលង្កតា|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |៩៤|
      block |ឆឡាសីតិសហស្សានិ នារិយោ សមលង្កតា|
      block |វិចិត្តវត្ថាភរណា អាមុត្តមណិកុណ្ឌលា។|
    count |៩៥|
      block |អឡារបម្ហា ហសុលា សុសញ្ញា តនុមជ្ឈិមា|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |៩៦|
      block |តិំសកប្បសហស្សានិ ទេវលោកេ រមិស្សសិ|
      block |អសីតិក្ខត្តុំ ទេវិន្ទោ ទេវរជ្ជំ ករិស្សសិ។|
    count |៩៧|
      block |សហស្សក្ខត្តុំ រាជា ច ចក្កវត្តី ភវិស្សសិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៩៨|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៩៩|
      block |ទេវលោកា ចវិត្វាន សុក្កមូលេន ចោទិតោ|
      block |បុញ្ញកម្មេន សំយុត្តោ ព្រហ្មពន្ធុ ភវិស្សសិ។|
    count |១០០|
      block |អសីតិកោដិំ ឆឌ្ឌេត្វា ទាសេ កម្មករេ ពហូ|
      block |គោតមស្ស ភគវតោ សាសនេ បព្ពជិស្សសិ។|
    count |១០១|
      block |អារាធយិត្វា សម្ពុទ្ធំ គោតមំ សក្យបុង្គវំ|
      block |ឧបវានោតិ នាមេន ហេស្សសិ សត្ថុ សាវកោ។|
    count |១០២|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |សុមុត្តោ សរវេគោវ កិលេសេ ឈាបយី មម។|
    count |១០៣|
      block |ចក្កវត្តិស្ស សន្តស្ស ចតុទីបិស្សរស្ស មេ|
      block |តិយោជនានិ សមន្តា ឧស្សីសន្តិ ធជា សទា។|
    count |១០៤|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ធជទានស្សិទំ ផលំ។|
    count |១០៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបវានោ ថេរោ ឥមា គាថាយោ អភាសិត្ថាតិ។|
    stand |ឧបវានត្ថេរស្សាបទានំ ទុតិយំ។|
  block |៣។ តិសរណគមនិយត្ថេរអបទានំ|
    count |១០៦|
      block |នគរេ ចន្ទវតិយា មាតុឧបដ្ឋាកោ អហុំ|
      block |អន្ធា មាតា បិតា មយ្ហំ តេ បោសេមិ អហំ តទា។|
    count |១០៧|
      block |រហោគតោ និសីទិត្វា ឯវំ ចិន្តេសហំ តទា|
      block |បោសេន្តោ មាតាបិតរោ បព្ពជ្ជំ ន លភាមហំ។|
    count |១០៨|
      block |មហន្ធការបិហិតា តិវិធគ្គីហិ ឌយ្ហរេ|
      block |ឯតាទិសេ ភវេ ជាតេ នត្ថិ កោចិ វិនាយកោ។|
    count |១០៩|
      block |ពុទ្ធោ លោកេ សមុប្បន្នោ ទិប្បតិ ទានិ សាសនំ|
      block |សក្កា ឧទ្ធរិតុំ អត្តា បុញ្ញកាមេន ជន្តុនា។|
    count |១១០|
      block |ឧគ្គយ្ហ តីណិ សរណេ បរិបុណ្ណានិ គោបយិំ|
      block |តេន កម្មេន សុកតេន បដិមោក្ខាមិ ទុគ្គតិំ។|
    count |១១១|
      block |និសភោ នាម សមណោ ពុទ្ធស្ស អគ្គសាវកោ|
      block |តមហំ ឧបគន្ត្វាន សរណគមនំ គហិំ។|
    count |១១២|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា សរណគមនំ បរិបុណ្ណំ អគោបយិំ។|
    count |១១៣|
      block |ចរិមេ វត្តមានម្ហិ សរណំ តំ អនុស្សរិំ|
      block |តេន កម្មេន សុកតេន តាវតិំសំ អគច្ឆហំ។|
    count |១១៤|
      block |ទេវលោកគតោ សន្តោ បុញ្ញកម្មសមាហិតោ|
      block |យំ ទេសំ ឧបបជ្ជាមិ អដ្ឋ ហេតូ លភាមហំ។|
    count |១១៥|
      block |ទិសាសុ បូជិតោ ហោមិ តិក្ខបញ្ញោ ភវាមហំ|
      block |សព្ពេ ទេវានុវត្តន្តិ អមិតភោគំ លភាមហំ។|
    count |១១៦|
      block |សុវណ្ណវណ្ណោ សព្ពត្ថ បដិកន្តោ ភវាមហំ|
      block |មិត្តានំ អចលោ ហោមិ យសោ អព្ភុគ្គតោ មមំ។|
    count |១១៧|
      block |អសីតិក្ខត្តុ ទេវិន្ទោ ទេវរជ្ជមការយិំ|
      block |ទិព្ពសុខំ អនុភវិំ អច្ឆរាហិ បុរក្ខតោ។|
    count |១១៨|
      block |បញ្ចសត្តតិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |១១៩|
      block |បច្ឆិមេ ភវេ សម្បត្តេ បុញ្ញកម្មសមាហិតោ|
      block |បុរេ សាវត្ថិយំ ជាតោ មហាសាលេ សុអឌ្ឍកេ។|
    count |១២០|
      block |នគរា និក្ខមិត្វាន ទារកេហិ បុរក្ខតោ|
      block |ហសខិឌ្ឌសមង្គីហំ សង្ឃារាមំ ឧបាគមិំ។|
    count |១២១|
      block |តត្ថទ្ទសាសិំ សមណំ វិប្បមុត្តំ និរូបធិំ|
      block |សោ មេ ធម្មមទេសេសិ សរណញ្ច អទាសិ មេ។|
    count |១២២|
      block |សោហំ សុត្វាន សរណំ សរណំ មេ អនុស្សរិំ|
      block |ឯកាសនេ និសីទិត្វា អរហត្តមបាបុណិំ។|
    count |១២៣|
      block |ជាតិយា សត្តមេ វស្សេ អរហត្តមបាបុណិំ|
      block |ឧបសម្បាទយិ ពុទ្ធោ គុណមញ្ញាយ ចក្ខុមា។|
    count |១២៤|
      block |អបរិមេយ្យេ ឥតោ កប្បេ សរណានិ អគច្ឆហំ|
      block |តតោ មេ សុកតំ កម្មំ ផលំ ទស្សេសិ មេ ឥធ។|
    count |១២៥|
      block |សុគោបិតំ មេ សរណំ មានសំ សុប្បណីហិតំ|
      block |អនុភោត្វា យសំ សព្ពំ បត្តោម្ហិ អចលំ បទំ។|
    count |១២៦|
      block |យេសំ សោតាវធានត្ថិ សុណោថ មម ភាសតោ|
      block |អហំ វោ កថយិស្សាមិ សាមំ ទិដ្ឋំ បទំ មម។|
    count |១២៧|
      block |ពុទ្ធោ លោកេ សមុប្បន្នោ វត្តតេ ជិនសាសនំ|
      block |អមតា វាទិតា ភេរី សោកសល្លវិនោទនា។|
    count |១២៨|
      block |យថាសកេន ថាមេន បុញ្ញក្ខេត្តេ អនុត្តរេ|
      block |អធិការំ ករេយ្យាថ បស្សយិស្សថ និព្ពុតិំ។|
    count |១២៩|
      block |បគ្គយ្ហ តីណិ សរណេ បញ្ចសីលានិ គោបិយ|
      block |ពុទ្ធេ ចិត្តំ បសាទេត្វា ទុក្ខស្សន្តំ ករិស្សថ។|
    count |១៣០|
      block |សម្មា ធម្មំ ភាវេត្វាន សីលានិ បរិគោបិយ|
      block |អចិរំ អរហត្តំ វោ សព្ពេបិ បាបុណិស្សថ។|
    count |១៣១|
      block |តេវិជ្ជោ ឥទ្ធិបត្តោម្ហិ ចេតោបរិយកោវិទោ|
      block |សាវកោ តេ មហាវីរ សរណោ វន្ទតិ សត្ថុនោ។|
    count |១៣២|
      block |អបរិមេយ្យេ ឥតោ កប្បេ សរណំ ពុទ្ធស្ស គច្ឆហំ|
      block |ទុគ្គតិំ នាភិជានាមិ សរណំ គមនេ ផលំ។|
    count |១៣៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិសរណគមនិយោ ថេរោ ឥមា គាថាយោ អភាសិត្ថាតិ។|
    stand |តិសរណគមនិយត្ថេរស្សាបទានំ តតិយំ។|
  block |៤។ បញ្ចសីលសមាទានិយត្ថេរអបទានំ|
    count |១៣៤|
      block |នគរេ ចន្ទវតិយា ភតកោ អាសហំ តទា|
      block |បរកម្មាយនេ យុត្តោ បព្ពជ្ជំ ន លភាមហំ។|
    count |១៣៥|
      block |មហន្ធការបិហិតា តិវិធគ្គីហិ ឌយ្ហរេ|
      block |កេន នុ ខោ ឧបាយេន វិសំយុត្តោ ភវេ អហំ។|
    count |១៣៦|
      block |ទេយ្យធម្មោ ច មេ នត្ថិ វរាកោ ភតកោ អហំ|
      block |យំនូនាហំ បញ្ចសីលំ រក្ខេយ្យំ បរិបូរយំ។|
    count |១៣៧|
      block |អនោមទស្សិស្ស មុនិនោ និសភោ នាម សាវកោ|
      block |តមហំ ឧបសង្កម្ម បញ្ចសិក្ខាបទគ្គហិំ។|
    count |១៣៨|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា បញ្ចសីលានិ បរិបុណ្ណានិ គោបយិំ។|
    count |១៣៩|
      block |មច្ចុកាលេ ច សម្បត្តេ ទេវា អស្សាសយន្តិ មំ|
      block |រថោ សហស្សយុត្តោ តេ មារិសាយំ ឧបដ្ឋិតោ។|
    count |១៤០|
      block |វត្តន្តេ ចរិមេ ចិត្តេ មម សីលំ អនុស្សរិំ|
      block |តេន កម្មេន សុកតេន តាវតិំសំ អគច្ឆហំ។|
    count |១៤១|
      block |តិំសក្ខត្តុញ្ច ទេវិន្ទោ ទេវរជ្ជមការយិំ|
      block |ទិព្ពសុខំ អនុភវិំ អច្ឆរាហិ បុរក្ខតោ។|
    count |១៤២|
      block |បញ្ចសត្តតិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៤៣|
      block |ទេវលោកា ចវិត្វាន សុក្កមូលេន ចោទិតោ|
      block |បុរេ វេសាលិយំ ជាតោ មហាសាលេ សុអឌ្ឍកេ។|
    count |១៤៤|
      block |វស្សូបនាយិកេ កាលេ ទិប្បន្តេ ជិនសាសនេ|
      block |មាតា ច មេ បិតា ចេវ បញ្ចសិក្ខាបទគ្គហុំ។|
    count |១៤៥|
      block |សហ សុត្វានហំ សីលំ មម សីលំ អនុស្សរិំ|
      block |ឯកាសនេ និសីទិត្វា អរហត្តមបាបុណិំ។|
    count |១៤៦|
      block |ជាតិយា បញ្ចវស្សេន អរហត្តមបាបុណិំ|
      block |ឧបសម្បាទយិ ពុទ្ធោ គុណមញ្ញាយ ចក្ខុមា។|
    count |១៤៧|
      block |បរិបុណ្ណានិ គោបេត្វា បញ្ចសិក្ខាបទានហំ|
      block |អបរិមេយ្យេ ឥតោ កប្បេ វិនិបាតំ ន គច្ឆហំ។|
    count |១៤៨|
      block |ស្វាហំ យសមនុភវិំ តេសំ សីលាន វាហសា|
      block |កប្បកោដិម្បិ កិត្តេន្តោ កិត្តយេ ឯកទេសកំ។|
    count |១៤៩|
      block |បញ្ចសីលានិ គោបេត្វា តយោ ហេតូ លភាមហំ|
      block |ទីឃាយុកោ មហាភោគោ តិក្ខបញ្ញោ ភវាមហំ។|
    count |១៥០|
      block |សំកិត្តេន្តោ ច សព្ពេសំ អភិមត្តញ្ច បោរិសំ|
      block |ភវាភវេ សំសរិត្វា ឯតេ ឋានេ លភាមហំ។|
    count |១៥១|
      block |អបរិមេយ្យសីលេសុ វត្តន្តា ជិនសាវកា|
      block |ភវេសុ យទិ រជ្ជេយ្យុំ វិបាកោ កីទិសោ ភវេ។|
    count |១៥២|
      block |សុចិណ្ណំ មេ បញ្ចសីលំ ភតកេន តបស្សិនា|
      block |តេន សីលេនហំ អជ្ជ មោចយិំ សព្ពពន្ធនា។|
    count |១៥៣|
      block |អបរិមេយ្យេ ឥតោ កប្បេ បញ្ចសីលានិ គោបយិំ|
      block |ទុគ្គតិំ នាភិជានាមិ បញ្ចសីលានិទំ ផលំ។|
    count |១៥៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បញ្ចសីលសមាទានិយោ ថេរោ ឥមា គាថាយោ អភាសិត្ថាតិ។|
    stand |បញ្ចសីលសមាទានិយត្ថេរស្សាបទានំ ចតុត្ថំ។|
  block |៥។ អន្នសំសាវកត្ថេរអបទានំ|
    count |១៥៥|
      block |សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ|
      block |កញ្ចនគ្ឃិយសំកាសំ ពាត្តិំសវរលក្ខណំ។|
    count |១៥៦|
      block |សិទ្ធត្ថំ លោកបជ្ជោតំ អប្បមេយ្យំ អនោបមំ|
      block |អលត្ថំ បរមំ បីតិំ ទិស្វា ទន្តំ ជុតិន្ធរំ។|
    count |១៥៧|
      block |សម្ពុទ្ធំ អភិនាមេត្វា ភោជយិំ តំ មហាមុនិំ|
      block |មហាការុណិកោ លោកេ អនុមោទិ មមំ តទា។|
    count |១៥៨|
      block |តស្មិំ មហាការុណិកេ បរមស្សាសការកេ|
      block |ពុទ្ធេ ចិត្តំ បសាទេត្វា កប្បំ សគ្គម្ហិ មោទហំ។|
    count |១៥៩|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ភិក្ខាទានស្សិទំ ផលំ។|
    count |១៦០|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អន្នសំសាវកោ ថេរោ ឥមា គាថាយោ អភាសិត្ថាតិ។|
    stand |អន្នសំសាវកត្ថេរស្សាបទានំ បញ្ចមំ។|
  block |៦។ ធូបទាយកត្ថេរអបទានំ|
    count |១៦១|
      block |សិទ្ធត្ថស្ស ភគវតោ លោកជេដ្ឋស្ស តាទិនោ|
      block |កុដិធូបំ មយា ទិន្នំ វិប្បសន្នេន ចេតសា។|
    count |១៦២|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពេសម្បិ បិយោ ហោមិ ធូបទានស្សិទំ ផលំ។|
    count |១៦៣|
      block |ចតុន្នវុតិតោ កប្បេ យំ ធូបមទទិំ តទា|
      block |ទុគ្គតិំ នាភិជានាមិ ធូបទានស្សិទំ ផលំ។|
    count |១៦៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធូបទាយកោ ថេរោ ឥមា គាថាយោ អភាសិត្ថាតិ។|
    stand |ធូបទាយកត្ថេរស្សាបទានំ ឆដ្ឋំ។|
  block |៧។ បុលិនបូជកត្ថេរអបទានំ|
    count |១៦៥|
      block |វិបស្សិស្ស ភគវតោ ពោធិយា បាទបុត្តមេ|
      block |បុរាណបុលិនំ ហិត្វា សុទ្ធបុលិនមាកិរិំ។|
    count |១៦៦|
      block |ឯកនវុតិតោ កប្បេ យំ បុលិនមទាសហំ|
      block |ទុគ្គតិំ នាភិជានាមិ បុលិនទានស្សិទំ ផលំ។|
    count |១៦៧|
      block |តិំសតិមេ ឥតោ កប្បេ រាជា អាសិំ ជនាធិភូ|
      block |មហាបុលិននាមេន ចក្កវត្តី មហព្ពលោ។|
    count |១៦៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុលិនបូជកោ ថេរោ ឥមា គាថាយោ អភាសិត្ថាតិ។|
    stand |បុលិនបូជកត្ថេរស្សាបទានំ សត្តមំ។|
  block |៨។ ឧត្តិយត្ថេរអបទានំ|
    count |១៦៩|
      block |ចន្ទភាគានទីតីរេ សុសុមារោ អហំ តទា|
      block |សគោចរប្បសុតោហំ នទីតិត្ថំ អគច្ឆហំ។|
    count |១៧០|
      block |សិទ្ធត្ថោ តម្ហិ សមយេ សយម្ភូ អគ្គបុគ្គលោ|
      block |នទិំ តរិតុកាមោ សោ នទីតិត្ថំ ឧបាគមិ។|
    count |១៧១|
      block |ឧបាគតេ ច សម្ពុទ្ធេ អហម្បិ តត្ថុបាគមិំ|
      block |ឧបគន្ត្វាន សម្ពុទ្ធំ ឥមំ វាចំ ឧទីរយិំ។|
    count |១៧២|
      block |អភិរូហ មហាវីរ តារេស្សាមិ អហំ តុវំ|
      block |បេត្តិកំ វិសយំ មយ្ហំ អនុកម្ប មហាមុនិ។|
    count |១៧៣|
      block |មម ឧគ្គជ្ជនំ សុត្វា អភិរូហិ មហាមុនិ|
      block |ហដ្ឋោ ហដ្ឋេន ចិត្តេន តារេសិំ លោកនាយកំ។|
    count |១៧៤|
      block |នទិយា បារិមេ តីរេ សិទ្ធត្ថោ លោកនាយកោ|
      block |អស្សាសេសិ មមំ តត្ថ អមតំ បាបុណិស្សសិ។|
    count |១៧៥|
      block |តម្ហា កាយា ចវិត្វាន ទេវលោកំ អាគច្ឆហំ|
      block |ទិព្ពសុខំ អនុភវិំ អច្ឆរាហិ បុរក្ខតោ។|
    count |១៧៦|
      block |សត្តក្ខត្តុញ្ច ទេវិន្ទោ ទេវរជ្ជមកាសហំ|
      block |តីណិក្ខត្តុំ ចក្កវត្តី មហិយា ឥស្សរោ អហុំ។|
    count |១៧៧|
      block |វិវេកមនុយុត្តោហំ និបកោ ច សុសំវុតោ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១៧៨|
      block |ចតុន្នវុតិតោ កប្បេ តារេសិំ យំ នរាសភំ|
      block |ទុគ្គតិំ នាភិជានាមិ តរណាយ ឥទំ ផលំ។|
    count |១៧៩|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧត្តិយោ ថេរោ ឥមា គាថាយោ អភាសិត្ថាតិ។|
    stand |ឧត្តិយត្ថេរស្សាបទានំ អដ្ឋមំ។|
  block |៩។ ឯកញ្ជលិកត្ថេរអបទានំ|
    count |១៨០|
      block |សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ|
      block |វិបស្សិំ សត្ថវាហគ្គំ នរវរំ វិនាយកំ។|
    count |១៨១|
      block |អទន្តទមនំ តាទិំ មហាវាទិំ មហាមតិំ|
      block |ទិស្វា បសន្នោ សុមនោ ឯកញ្ជលិមកាសហំ។|
    count |១៨២|
      block |ឯកនវុតិតោ កប្បេ យមញ្ជលិំ ករិំ តទា|
      block |ទុគ្គតិំ នាភិជានាមិ អញ្ជលិស្ស ឥទំ ផលំ។|
    count |១៨៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកញ្ជលិកោ ថេរោ ឥមា គាថាយោ អភាសិត្ថាតិ។|
    stand |ឯកញ្ជលិកត្ថេរស្សាបទានំ នវមំ។|
  block |១០។ ខោមទាយកត្ថេរអបទានំ|
    count |១៨៤|
      block |នគរេ ពន្ធុមតិយា អហោសិំ វាណិជោ តទា|
      block |តេនេវ ទារំ បោសេមិ រោបេមិ ពីជសម្បទំ។|
    count |១៨៥|
      block |រថិយំ បដិបន្នស្ស វិបស្សិស្ស មហេសិនោ|
      block |ឯកំ ខោមំ មយា ទិន្នំ កុសលត្ថាយ សត្ថុនោ។|
    count |១៨៦|
      block |ឯកនវុតិតោ កប្បេ យំ ខោមមទទិំ តទា|
      block |ទុគ្គតិំ នាភិជានាមិ ខោមទានស្សិទំ ផលំ។|
    count |១៨៧|
      block |សត្តរសេ ឥតោ កប្បេ ឯកោ សិន្ធវសន្ធនោ|
      block |សត្តរតនសម្បន្នោ ចតុទីបម្ហិ ឥស្សរោ។|
    count |១៨៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |សុសូតិ ឧបវានោ ច សរណោ សីលគាហកោ|
      block |អន្នសំសាវកោ ខោមទាយី ច ទសេវ តតិយេ គណេ|
      block |អញ្ជលី ខោមទាយី ច ទសេវ តតិយេ គណេ|
      block |បញ្ចាលីសីតិសតំ វុត្តា គាថាយោ សព្ពបិណ្ឌិតា។|
    block |ឥត្ថំ សុទំ អាយស្មា ខោមទាយកោ ថេរោ ឥមា គាថាយោ អភាសិត្ថាតិ។|
    stand |ខោមទាយកត្ថេរស្សាបទានំ ទសមំ។|
    block |តស្សុទ្ទានំ|
    stand |សុភូតិវគ្គោ តតិយោ។|
    stand |ចតុត្ថភាណវារំ។|
