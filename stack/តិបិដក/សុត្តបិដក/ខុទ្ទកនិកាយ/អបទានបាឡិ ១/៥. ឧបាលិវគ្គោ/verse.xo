block |៥។ ឧបាលិវគ្គោ|
  block |១។ ភាគិនេយ្យុបាលិត្ថេរអបទានំ|
    count |១|
      block |ខីណាសវសហស្សេហិ បរិវុតោ លោកនាយកោ|
      block |វិវេកមនុយុត្តោ សោ គច្ឆតេ បដិសល្លិតុំ។|
    count |២|
      block |អជិនេន និវត្ថោហំ តិទណ្ឌបរិធារកោ|
      block |ភិក្ខុសង្ឃបរិព្យូឡ្ហំ អទ្ទសំ លោកនាយកំ។|
    count |៣|
      block |ឯកំសំ អជិនំ កត្វា សិរេ កត្វាន អញ្ជលិំ|
      block |សម្ពុទ្ធំ អភិវាទេត្វា សន្ថវិំ លោកនាយកំ។|
    count |៤|
      block |យថាណ្ឌជា ច សំសេទា ឱបបាតី ជលាពុជា|
      block |កាកាទិបក្ខិនោ សព្ពេ អន្តលិក្ខចរា សទា។|
    count |៥|
      block |យេ កេចិ បាណភូតត្ថិ សញ្ញិនោ វា អសញ្ញិនោ|
      block |សព្ពេ តេ តវ ញាណម្ហិ អន្តោ ហោន្តិ សមោគធា។|
    count |៦|
      block |គន្ធា ច បព្ពតេយ្យា យេ ហិមវន្តនគុត្តមេ|
      block |សព្ពេ តេ តវ សីលម្ហិ កលាយបិ ន យុជ្ជរេ។|
    count |៧|
      block |មោហន្ធការបក្ខន្ទោ អយំ លោកោ សទេវកោ|
      block |តវ ញាណម្ហិ ជោតន្តេ អន្ធការា វិធំសិតា។|
    count |៨|
      block |យថា អត្ថង្គតេ សូរិយេ ហោន្តិ សត្តា តមោគតា|
      block |ឯវំ ពុទ្ធេ អនុប្បន្នេ ហោតិ លោកោ តមោគតោ។|
    count |៩|
      block |យថោទយន្តោ អាទិច្ចោ វិនោទេតិ តមំ សទា|
      block |តថេវ ត្វំ ពុទ្ធសេដ្ឋ វិទ្ធំសេសិ តមំ សទា។|
    count |១០|
      block |បធានបហិតត្តោសិ ពុទ្ធោ លោកេ សទេវកេ|
      block |តវ កម្មាភិរទ្ធេន តោសេសិ ជនតំ ពហុំ។|
    count |១១|
      block |តំ សព្ពំ អនុមោទិត្វា បទុមុត្តរោ មហាមុនិ|
      block |នភំ អព្ភុគ្គមី ធីរោ ហំសរាជាវ អម្ពរេ។|
    count |១២|
      block |អព្ភុគ្គន្ត្វាន សម្ពុទ្ធោ មហេសិ បទុមុត្តរោ|
      block |អន្តលិក្ខេ ឋិតោ សត្ថា ឥមា គាថា អភាសថ។|
    count |១៣|
      block |យេនិទំ ថវិតំ ញាណំ ឱបម្មេហិ សមាយុតំ|
      block |តមហំ កិត្តយិស្សាមិ សុណាថ មម ភាសតោ។|
    count |១៤|
      block |អដ្ឋារសញ្ច ខត្តុំ សោ ទេវរាជា ភវិស្សតិ|
      block |បថព្យា រជ្ជំ តិសតំ វសុធំ អាវសិស្សតិ។|
    count |១៥|
      block |បញ្ចវីសតិក្ខត្តុញ្ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៦|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៧|
      block |តុសិតា ហិ ចវិត្វាន សុក្កមូលេន ចោទិតោ|
      block |ហីនោវ ជាតិយា សន្តោ ឧបាលិ នាម ហេស្សតិ។|
    count |១៨|
      block |សោ បច្ឆា បព្ពជិត្វាន វិរាជេត្វាន បាបកំ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |១៩|
      block |តុដ្ឋោ ច គោតមោ ពុទ្ធោ សក្យបុត្តោ មហាយសោ|
      block |វិនយាធិគតំ តស្ស ឯតទគ្គេ ឋបេស្សតិ។|
    count |២០|
      block |សទ្ធាយាហំ បព្ពជិតោ កតកិច្ចោ អនាសវោ|
      block |សព្ពាសវេ បរិញ្ញាយ វិហរាមិ អនាសវោ។|
    count |២១|
      block |ភគវា ចានុកម្បី មំ វិនយេហំ វិសារទោ|
      block |សកកម្មាភិរទ្ធោ ច វិហរាមិ អនាសវោ។|
    count |២២|
      block |សំវុតោ បាតិមោក្ខម្ហិ ឥន្ទ្រិយេសុ ច បញ្ចសុ|
      block |ធារេមិ វិនយំ សព្ពំ កេវលំ រតនាករំ។|
    count |២៣|
      block |មមញ្ច គុណមញ្ញាយ សត្ថា លោកេ អនុត្តរោ|
      block |ភិក្ខុសង្ឃេ និសីទិត្វា ឯតទគ្គេ ឋបេសិ មំ។|
    count |២៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបាលិថេរោ ឥមា គាថាយោ អភាសិត្ថាតិ។|
    stand |ភាគិនេយ្យុបាលិត្ថេរស្សាបទានំ បឋមំ។|
  block |២។ សោណកោឡិវិសត្ថេរអបទានំ|
    count |២៥|
      block |អនោមទស្សិស្ស មុនិនោ លោកជេដ្ឋស្ស តាទិនោ|
      block |សុធាយ លេបនំ កត្វា ចង្កមំ ការយិំ អហំ។|
    count |២៦|
      block |នានាវណេហិ បុប្ផេហិ ចង្កមំ សន្ថរិំ អហំ|
      block |អាកាសេ វិតានំ កត្វា ភោជយិំ ពុទ្ធមុត្តមំ។|
    count |២៧|
      block |អញ្ជលិំ បគ្គហេត្វាន អភិវាទេត្វាន សុព្ពតំ|
      block |ទីឃសាលំ ភគវតោ និយ្យាទេសិមហំ តទា។|
    count |២៨|
      block |មម សង្កប្បមញ្ញាយ សត្ថា លោកេ អនុត្តរោ|
      block |បដិគ្គហេសិ ភគវា អនុកម្បាយ ចក្ខុមា។|
    count |២៩|
      block |បដិគ្គហេត្វាន សម្ពុទ្ធោ ទក្ខិណេយ្យោ សទេវកេ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៣០|
      block |យោ សោ ហដ្ឋេន ចិត្តេន ទីឃសាលំ អទាសិ មេ|
      block |តមហំ កិត្តយិស្សាមិ សុណាថ មម ភាសតោ។|
    count |៣១|
      block |ឥមស្ស មច្ចុកាលម្ហិ បុញ្ញកម្មសមង្គិនោ|
      block |សហស្សយុត្តស្សរថោ ឧបដ្ឋិស្សតិ តាវទេ។|
    count |៣២|
      block |តេន យានេនយំ បោសោ ទេវលោកំ គមិស្សតិ|
      block |អនុមោទិស្សរេ ទេវា សម្បត្តេ កុសលព្ភវេ។|
    count |៣៣|
      block |មហារហំ ព្យម្ហំ សេដ្ឋំ រតនមត្តិកលេបនំ|
      block |កូដាគារវរូបេតំ ព្យម្ហំ អជ្ឈាវសិស្សតិ។|
    count |៣៤|
      block |តិំសកប្បសហស្សានិ ទេវលោកេ រមិស្សតិ|
      block |បញ្ចវីសតិ កប្បានិ ទេវរាជា ភវិស្សតិ។|
    count |៣៥|
      block |សត្តសត្តតិក្ខត្តុញ្ច ចក្កវត្តី ភវិស្សតិ|
      block |យសោធរសនាមា តេ សព្ពេបិ ឯកនាមកា។|
    count |៣៦|
      block |ទ្វេ សម្បត្តី អនុភោត្វា វឌ្ឍេត្វា បុញ្ញសញ្ចយំ|
      block |អដ្ឋវីសតិកប្បម្ហិ ចក្កវត្តី ភវិស្សតិ។|
    count |៣៧|
      block |តត្រាបិ ព្យម្ហំ បវរំ វិស្សកម្មេន មាបិតំ|
      block |ទសសទ្ទាវិវិត្តំ តំ បុរមជ្ឈាវសិស្សតិ។|
    count |៣៨|
      block |អបរិមេយ្យេ ឥតោ កប្បេ ភូមិបាលោ មហិទ្ធិកោ|
      block |ឱក្កាកោ នាម នាមេន រាជា រដ្ឋេ ភវិស្សតិ។|
    count |៣៩|
      block |សោឡសិត្ថិសហស្សានំ សព្ពាសំ បវរា ច សា|
      block |អភិជាតា ខត្តិយានី នវ បុត្តេ ជនេស្សតិ។|
    count |៤០|
      block |នវ បុត្តេ ជនេត្វាន ខត្តិយានី មរិស្សតិ|
      block |តរុណី ច បិយា កញ្ញា មហេសិត្តំ ករិស្សតិ។|
    count |៤១|
      block |ឱក្កាកំ តោសយិត្វាន វរំ កញ្ញា លភិស្សតិ|
      block |វរំ លទ្ធាន សា កញ្ញា បុត្តេ បព្ពាជយិស្សតិ។|
    count |៤២|
      block |បព្ពាជិតា ច តេ សព្ពេ គមិស្សន្តិ នគុត្តមំ|
      block |ជាតិភេទភយា សព្ពេ ភគិនីហិ វសិស្សរេ។|
    count |៤៣|
      block |ឯកា ច កញ្ញា ព្យាធីហិ ភវិស្សតិ បរិក្ខតា|
      block |មា នោ ជាតិ បភិជ្ជីតិ និខណិស្សន្តិ ខត្តិយា។|
    count |៤៤|
      block |ខត្តិយោ នីហរិត្វាន តាយ សទ្ធិំ វសិស្សតិ|
      block |ភវិស្សតិ តទា ភេទោ ឱក្កាកកុលសម្ភវោ។|
    count |៤៥|
      block |តេសំ បជា ភវិស្សន្តិ កោឡិយា នាម ជាតិយា|
      block |តត្ថ មានុសកំ ភោគំ អនុភោស្សតិនប្បកំ។|
    count |៤៦|
      block |តម្ហា កាយា ចវិត្វាន ទេវលោកំ គមិស្សតិ|
      block |តត្រាបិ បវរំ ព្យម្ហំ លភិស្សតិ មនោរមំ។|
    count |៤៧|
      block |ទេវលោកា ចវិត្វាន សុក្កមូលេន ចោទិតោ|
      block |អាគន្ត្វាន មនុស្សត្តំ សោណោ នាម ភវិស្សតិ។|
    count |៤៨|
      block |អារទ្ធវីរិយោ បហិតត្តោ បទហំ សត្ថុ សាសនេ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៤៩|
      block |អនន្តទស្សី ភគវា គោតមោ សក្យបុង្គវោ|
      block |វិសេសញ្ញូ មហាវីរោ អគ្គដ្ឋានេ ឋបេស្សតិ។|
    count |៥០|
      block |វុដ្ឋម្ហិ ទេវេ ចតុរង្គុលម្ហិ តិណេ អនិលេរិតអង្គណម្ហិ|
      block |ឋត្វាន យោគស្ស បយុត្តតាទិនោ តតោត្តរិំ បារមតា ន វិជ្ជតិ។|
    count |៥១|
      block |ឧត្តមេ ទមថេ ទន្តោ ចិត្តំ មេ សុបណីហិតំ|
      block |ភារោ មេ ឱហិតោ សព្ពោ និព្ពុតោម្ហិ អនាសវោ។|
    count |៥២|
      block |អង្គីរសោ មហានាគោ អភិជាតោវ កេសរី|
      block |ភិក្ខុសង្ឃេ និសីទិត្វា ឯតទគ្គេ ឋបេសិ មំ។|
    count |៥៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សោណោ កោឡិវិសោ ថេរោ ឥមា គាថាយោ អភាសិត្ថាតិ។|
    stand |សោណកោឡិវិសត្ថេរស្សាបទានំ ទុតិយំ។|
  block |៣។ កាឡិគោធាបុត្តភទ្ទិយត្ថេរអបទានំ|
    count |៥៤|
      block |បទុមុត្តរសម្ពុទ្ធំ មេត្តចិត្តំ មហាមុនិំ|
      block |ឧបេតិ ជនតា សព្ពា សព្ពលោកគ្គនាយកំ។|
    count |៥៥|
      block |សត្តុកញ្ច ពទ្ធកញ្ច អាមិសំ បានភោជនំ|
      block |ទទន្តិ សត្ថុនោ សព្ពេ បុញ្ញក្ខេត្តេ អនុត្តរេ។|
    count |៥៦|
      block |អហម្បិ ទានំ ទស្សាមិ ទេវទេវស្ស តាទិនោ|
      block |ពុទ្ធសេដ្ឋំ និមន្តេត្វា សង្ឃម្បិ ច អនុត្តរំ។|
    count |៥៧|
      block |ឧយ្យោជិតា មយា ចេតេ និមន្តេសុំ តថាគតំ|
      block |កេវលំ ភិក្ខុសង្ឃញ្ច បុញ្ញក្ខេត្តំ អនុត្តរំ។|
    count |៥៨|
      block |សតសហស្សបល្លង្កំ សោវណ្ណំ គោនកត្ថតំ|
      block |តូលិកាបដលិកាយ ខោមកប្បាសិកេហិ ច|
      block |មហារហំ បញ្ញាបយិំ អាសនំ ពុទ្ធយុត្តកំ។|
    count |៥៩|
      block |បទុមុត្តរោ លោកវិទូ ទេវទេវោ នរាសភោ|
      block |ភិក្ខុសង្ឃបរិព្យូឡ្ហោ មម ទ្វារមុបាគមិ។|
    count |៦០|
      block |បច្ចុគ្គន្ត្វាន សម្ពុទ្ធំ លោកនាថំ យសស្សិនំ|
      block |បសន្នចិត្តោ សុមនោ អភិនាមយិំ សង្ឃរំ។|
    count |៦១|
      block |ភិក្ខូនំ សតសហស្សំ ពុទ្ធញ្ច លោកនាយកំ|
      block |បសន្នចិត្តោ សុមនោ បរមន្នេន តប្បយិំ។|
    count |៦២|
      block |បទុមុត្តរោ លោកវិទូ អាហុតីនំ បដិគ្គហោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៦៣|
      block |យេនិទំ អាសនំ ទិន្នំ សោវណ្ណំ គោនកត្ថតំ|
      block |តមហំ កិត្តយិស្សាមិ សុណាថ មម ភាសតោ។|
    count |៦៤|
      block |ចតុសត្តតិក្ខត្តុំ សោ ទេវរជ្ជំ ករិស្សតិ|
      block |អនុភោស្សតិ សម្បត្តិំ អច្ឆរាហិ បុរក្ខតោ។|
    count |៦៥|
      block |បទេសរជ្ជំ សហស្សំ វសុធំ អាវសិស្សតិ|
      block |ឯកបញ្ញាសក្ខត្តុញ្ច ចក្កវត្តី ភវិស្សតិ។|
    count |៦៦|
      block |សព្ពាសុ ភវយោនីសុ ឧច្ចាកុលី ភវិស្សតិ|
      block |សោ ច បច្ឆា បព្ពជិត្វា សុក្កមូលេន ចោទិតោ|
      block |ភទ្ទិយោ នាម នាមេន ហេស្សតិ សត្ថុ សាវកោ។|
    count |៦៧|
      block |វិវេកមនុយុត្តោម្ហិ បន្តសេននិវាសហំ|
      block |ផលញ្ចាធិគតំ សព្ពំ ចត្តក្លេសោម្ហិ អជ្ជហំ។|
    count |៦៨|
      block |មម សព្ពំ អភិញ្ញាយ សព្ពញ្ញូ លោកនាយកោ|
      block |ភិក្ខុសង្ឃេ និសីទិត្វា ឯតទគ្គេ ឋបេសិ មំ។|
    count |៦៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភទ្ទិយោ កាឡិគោធាយ បុត្តោ ថេរោ ឥមា គាថាយោ អភាសិត្ថាតិ។|
    stand |ភទ្ទិយស្ស កាឡិគោធាយ បុត្តត្ថេរស្សាបទានំ តតិយំ។|
  block |៤។ សន្និដ្ឋាបកត្ថេរអបទានំ|
    count |៧០|
      block |អរញ្ញេ កុដិកំ កត្វា វសាមិ បព្ពតន្តរេ|
      block |លាភាលាភេន សន្តុដ្ឋោ យសេន អយសេន ច។|
    count |៧១|
      block |បទុមុត្តរោ លោកវិទូ អាហុតីនំ បដិគ្គហោ|
      block |វសីសតសហស្សេហិ អាគច្ឆិ មម សន្តិកំ។|
    count |៧២|
      block |ឧបាគតំ មហានាគំ ជលជុត្តមនាមកំ|
      block |តិណសន្ថរំ បញ្ញាបេត្វា អទាសិំ សត្ថុនោ អហំ។|
    count |៧៣|
      block |បសន្នចិត្តោ សុមនោ អាមណ្ឌំ បានីយញ្ចហំ|
      block |អទាសិំ ឧជុភូតស្ស វិប្បសន្នេន ចេតសា។|
    count |៧៤|
      block |សតសហស្សិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ អាមណ្ឌស្ស ឥទំ ផលំ។|
    count |៧៥|
      block |ឯកតាលីសកប្បម្ហិ ឯកោ អាសិំ អរិន្ទមោ|
      block |សត្តរតនសម្បន្នោ ចក្កវត្តី មហព្ពលោ។|
    count |៧៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សន្និដ្ឋាបកោ ថេរោ ឥមា គាថាយោ អភាសិត្ថាតិ។|
    stand |សន្និដ្ឋាបកត្ថេរស្សាបទានំ ចតុត្ថំ។|
  block |៥។ បញ្ចហត្ថិយត្ថេរអបទានំ|
    count |៧៧|
      block |សុមេធោ នាម សម្ពុទ្ធោ គច្ឆតេ អន្តរាបណេ|
      block |ឱក្ខិត្តចក្ខុ មិតភាណី សតិមា សំវុតិន្ទ្រិយោ។|
    count |៧៨|
      block |បញ្ច ឧប្បលហត្ថានិ អាវេឡត្ថំ អហំសុ មេ|
      block |តេន ពុទ្ធំ អបូជេសិំ បសន្នោ សេហិ បាណិភិ។|
    count |៧៩|
      block |អារោបិតា ច តេ បុប្ផា ឆទនំ អស្សុ សត្ថុនោ|
      block |សមាធិំសុ មហានាគំ សិស្សា អាចរិយំ យថា។|
    count |៨០|
      block |តិំសកប្បសហស្សម្ហិ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៨១|
      block |ឥតោ វីសកប្បសតេ អហេសុំ បញ្ច ខត្តិយា|
      block |ហត្ថិយា នាម នាមេន ចក្កវត្តី មហព្ពលា។|
    count |៨២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បញ្ចហត្ថិយោ ថេរោ ឥមា គាថាយោ អភាសិត្ថាតិ។|
    stand |បញ្ចហត្ថិយត្ថេរស្សាបទានំ បញ្ចមំ។|
  block |៦។ បទុមច្ឆទនិយត្ថេរអបទានំ|
    count |៨៣|
      block |និព្ពុតេ លោកនាថម្ហិ វិបស្សិម្ហគ្គបុគ្គលេ|
      block |សុផុល្លបទុមំ គយ្ហ ចិតមារោបយិំ អហំ។|
    count |៨៤|
      block |អារោបិតេ ច ចិតកេ វេហាសំ នភមុគ្គមិ|
      block |អាកាសេ ឆទនំ កត្វា ចិតកម្ហិ អធារយិ។|
    count |៨៥|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៨៦|
      block |សត្តតាលីសិតោ កប្បេ បទុមិស្សរនាមកោ|
      block |ចាតុរន្តោ វិជិតាវី ចក្កវត្តី មហព្ពលោ។|
    count |៨៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បទុមច្ឆទនិយោ ថេរោ ឥមា គាថាយោ អភាសិត្ថាតិ|
    stand |បទុមច្ឆទនិយត្ថេរស្សាបទានំ ឆដ្ឋំ។|
  block |៧។ សយនទាយកត្ថេរអបទានំ|
    count |៨៨|
      block |សិទ្ធត្ថស្ស ភគវតោ មេត្តចិត្តស្ស តាទិនោ|
      block |សយនគ្គំ មយា ទិន្នំ ទុស្សភណ្ឌេហិ អត្ថតំ។|
    count |៨៩|
      block |បដិគ្គហេសិ ភគវា កប្បិយំ សយនាសនំ|
      block |ឧដ្ឋាយ សយនា តម្ហា វេហាសំ ឧគ្គមី ជិនោ។|
    count |៩០|
      block |ចតុន្នវុតិតោ កប្បេ យំ សយនមទាសហំ|
      block |ទុគ្គតិំ នាភិជានាមិ សយនស្ស ឥទំ ផលំ។|
    count |៩១|
      block |ឯកបញ្ញាសិតោ កប្បេ វរកោ ទេវសវ្ហយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សយនទាយកោ ថេរោ ឥមា គាថាយោ អភាសិត្ថាតិ។|
    stand |សយនទាយកត្ថេរស្សាបទានំ សត្តមំ។|
  block |៨។ ចង្កមនទាយកត្ថេរអបទានំ|
    count |៩៣|
      block |អត្ថទស្សិស្ស មុនិនោ លោកជេដ្ឋស្ស តាទិនោ|
      block |ឥដ្ឋកាហិ ចិនិត្វាន ចង្កមំ ការយិំ អហំ។|
    count |៩៤|
      block |ឧច្ចតោ បញ្ចរតនំ ចង្កមំ សាធុមាបិតំ|
      block |អាយាមតោ ហត្ថសតំ ភាវនីយ្យំ មនោរមំ។|
    count |៩៥|
      block |បដិគ្គហេសិ ភគវា អត្ថទស្សី នរុត្តមោ|
      block |ហត្ថេន បុលិនំ គយ្ហ ឥមា គាថា អភាសថ។|
    count |៩៦|
      block |ឥមិនា បុលិនទានេន ចង្កមំ សុកតេន ច|
      block |សត្តរតនសម្បន្នំ បុលិនំ អនុភោស្សតិ។|
    count |៩៧|
      block |តីណិ កប្បានិ ទេវេសុ ទេវរជ្ជំ ករិស្សតិ|
      block |អនុភោស្សតិ សម្បត្តិំ អច្ឆរាហិ បុរក្ខតោ។|
    count |៩៨|
      block |មនុស្សលោកមាគន្ត្វា រាជា រដ្ឋេ ភវិស្សតិ|
      block |តិក្ខត្តុំ ចក្កវត្តី ច មហិយា សោ ភវិស្សតិ។|
    count |៩៩|
      block |អដ្ឋារសេ កប្បសតេ យំ កម្មមករិំ តទា|
      block |ទុគ្គតិំ នាភិជានាមិ ចង្កមស្ស ឥទំ ផលំ។|
    count |១០០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចង្កមនទាយកោ ថេរោ ឥមា គាថាយោ អភាសិត្ថាតិ។|
    stand |ចង្កមនទាយកត្ថេរស្សាបទានំ អដ្ឋមំ។|
  block |៩។ សុភទ្ទត្ថេរអបទានំ|
    count |១០១|
      block |បទុមុត្តរោ លោកវិទូ អាហុតីនំ បដិគ្គហោ|
      block |ជនតំ ឧទ្ធរិត្វាន និព្ពាយតិ មហាយសោ។|
    count |១០២|
      block |និព្ពាយន្តេ ច សម្ពុទ្ធេ ទសសហស្សិ កម្បថ|
      block |ជនកាយោ មហា អាសិ ទេវា សន្និបតុំ តទា។|
    count |១០៣|
      block |ចន្ទនំ បូរយិត្វាន តគរាមល្លិកាហិ ច|
      block |ហដ្ឋោ ហដ្ឋេន ចិត្តេន អារោបយិំ នរុត្តមំ។|
    count |១០៤|
      block |មម សង្កប្បមញ្ញាយ សត្ថា លោកេ អនុត្តរោ|
      block |និបន្នកោវ សម្ពុទ្ធោ ឥមា គាថា អភាសថ។|
    count |១០៥|
      block |យោ មេ បច្ឆិមកេ កាលេ គន្ធមាលេន ឆាទយិ|
      block |តមហំ កិត្តយិស្សាមិ សុណាថ មម ភាសតោ។|
    count |១០៦|
      block |ឥតោ ចុតោ អយំ បោសោ តុសិតកាយំ គមិស្សតិ|
      block |តត្ថ រជ្ជំ ករិត្វាន និម្មានំ សោ គមិស្សតិ។|
    count |១០៧|
      block |ឯតេនេវ ឧបាយេន ទត្វា មាលំ វរុត្តមំ|
      block |សកកម្មាភិរទ្ធោ សោ សម្បត្តិំ អនុភោស្សតិ។|
    count |១០៨|
      block |បុនាបិ តុសិតេ កាយេ និព្ពត្តិស្សតិយំ នរោ|
      block |តម្ហា កាយា ចវិត្វាន មនុស្សត្តំ គមិស្សតិ។|
    count |១០៩|
      block |សក្យបុត្តោ មហានាគោ អគ្គោ លោកេ សទេវកេ|
      block |ពោធយិត្វា ពហូ សត្តេ និព្ពាយិស្សតិ ចក្ខុមា។|
    count |១១០|
      block |តទា សោបគតោ សន្តោ សុក្កមូលេន ចោទិតោ|
      block |ឧបសង្កម្ម សម្ពុទ្ធំ បញ្ហំ បុច្ឆិស្សតិ តទា។|
    count |១១១|
      block |ហាសយិត្វាន សម្ពុទ្ធោ សព្ពញ្ញូ លោកនាយកោ|
      block |បុញ្ញកម្មំ បរិញ្ញាយ សច្ចានិ វិវរិស្សតិ។|
    count |១១២|
      block |អារទ្ធោ ច អយំ បញ្ហោ តុដ្ឋោ ឯកគ្គមានសោ|
      block |សត្ថារំ អភិវាទេត្វា បព្ពជ្ជំ យាចយិស្សតិ។|
    count |១១៣|
      block |បសន្នមានសំ ទិស្វា សកកម្មេន តោសិតំ|
      block |បព្ពាជេស្សតិ សោ ពុទ្ធោ អគ្គមគ្គស្ស កោវិទោ។|
    count |១១៤|
      block |វាយមិត្វានយំ បោសោ សម្មាសម្ពុទ្ធសាសនេ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    stand |បញ្ចមភាណវារំ។|
    count |១១៥|
      block |បុព្ពកម្មេន សំយុត្តោ ឯកគ្គោ សុសមាហិតោ|
      block |ពុទ្ធស្ស ឱរសោ បុត្តោ ធម្មជោម្ហិ សុនិម្មិតោ។|
    count |១១៦|
      block |ធម្មរាជំ ឧបគម្ម អបុច្ឆិំ បញ្ហមុត្តមំ|
      block |កថយន្តោ ច មេ បញ្ហំ ធម្មសោតំ ឧបានយិ។|
    count |១១៧|
      block |តស្សាហំ ធម្មមញ្ញាយ វិហាសិំ សាសនេ រតោ|
      block |សព្ពាសវេ បរិញ្ញាយ វិហរាមិ អនាសវោ។|
    count |១១៨|
      block |សតសហស្សិតោ កប្បេ ជលជុត្តមនាយកោ|
      block |និព្ពាយិ អនុបាទានោ ទីបោវ តេលសង្ខយា។|
    count |១១៩|
      block |សត្តយោជនិកំ អាសិ ថូបញ្ច រតនាមយំ|
      block |ធជំ តត្ថ អបូជេសិំ សព្ពភទ្ទំ មនោរមំ។|
    count |១២០|
      block |កស្សបស្ស ច ពុទ្ធស្ស តិស្សោ នាមគ្គសាវកោ|
      block |បុត្តោ មេ ឱរសោ អាសិ ទាយាទោ ជិនសាសនេ។|
    count |១២១|
      block |តស្ស ហីនេន មនសា វាចំ ភាសិំ អភទ្ទកំ|
      block |តេន កម្មវិបាកេន បច្ឆា មេ អាសិ ភទ្ទកំ។|
    count |១២២|
      block |ឧបវត្តនេ សាលវនេ បច្ឆិមេ សយនេ មុនិ|
      block |បព្ពាជេសិ មហាវីរោ ហិតោ ការុណិកោ ជិនោ។|
    count |១២៣|
      block |អជ្ជេវ ទានិ បព្ពជ្ជា អជ្ជេវ ឧបសម្បទា|
      block |អជ្ជេវ បរិនិព្ពានំ សម្មុខា ទ្វិបទុត្តមេ។|
    count |១២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុភទ្ទោ ថេរោ ឥមា គាថាយោ អភាសិត្ថាតិ។|
    stand |សុភទ្ទត្ថេរស្សាបទានំ នវមំ។|
  block |១០។ ចុន្ទត្ថេរអបទានំ|
    count |១២៥|
      block |សិទ្ធត្ថស្ស ភគវតោ លោកជេដ្ឋស្ស តាទិនោ|
      block |អគ្ឃិយំ ការយិត្វាន ជាតិបុប្ផេហិ ឆាទយិំ។|
    count |១២៦|
      block |និដ្ឋាបេត្វាន តំ បុប្ផំ ពុទ្ធស្ស ឧបនាមយិំ|
      block |បុប្ផាវសេសំ បគ្គយ្ហ ពុទ្ធស្ស អភិរោបយិំ។|
    count |១២៧|
      block |កញ្ចនគ្ឃិយសង្កាសំ ពុទ្ធំ លោកគ្គនាយកំ|
      block |បសន្នចិត្តោ សុមនោ បុប្ផគ្ឃិយមុបានយិំ។|
    count |១២៨|
      block |វិតិណ្ណកង្ខោ សម្ពុទ្ធោ តិណ្ណោឃេហិ បុរក្ខតោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |១២៩|
      block |ទិព្ពគន្ធំ បវាយន្តំ យោ មេ បុប្ផគ្ឃិយំ អទា|
      block |តមហំ កិត្តយិស្សាមិ សុណាថ មម ភាសតោ។|
    count |១៣០|
      block |ឥតោ ចុតោ អយំ បោសោ ទេវសង្ឃបុរក្ខតោ|
      block |ជាតិបុប្ផេហិ បរិកិណ្ណោ ទេវលោកំ គមិស្សតិ។|
    count |១៣១|
      block |ឧព្ពិទ្ធំ ភវនំ តស្ស សោវណ្ណញ្ច មណីមយំ|
      block |ព្យម្ហំ បាតុភវិស្សតិ បុញ្ញកម្មប្បភាវិតំ។|
    count |១៣២|
      block |ចតុសត្តតិក្ខត្តុំ សោ ទេវរជ្ជំ ករិស្សតិ|
      block |អនុភោស្សតិ សម្បត្តិំ អច្ឆរាហិ បុរក្ខតោ។|
    count |១៣៣|
      block |បថព្យា រជ្ជំ តិសតំ វសុធំ អាវសិស្សតិ|
      block |បញ្ចសត្តតិក្ខត្តុញ្ច ចក្កវត្តី ភវិស្សតិ។|
    count |១៣៤|
      block |ទុជ្ជយោ នាម នាមេន ហេស្សតិ មនុជាធិបោ|
      block |អនុភោត្វាន តំ បុញ្ញំ សកកម្មំ អបស្សិតោ។|
    count |១៣៥|
      block |វិនិបាតំ អគន្ត្វាន មនុស្សត្តំ គមិស្សតិ|
      block |ហិរញ្ញំ តស្ស និចិតំ កោដិសតមនប្បកំ។|
    count |១៣៦|
      block |និព្ពត្តិស្សតិ យោនិម្ហិ ព្រាហ្មណេ សោ ភវិស្សតិ|
      block |វង្គន្តស្ស សុតោ ធីមា សារិយា ឱរសោ បិយោ។|
    count |១៣៧|
      block |សោ ច បច្ឆា បព្ពជិត្វា អង្គីរសស្ស សាសនេ|
      block |ចូឡចុន្ទោតិ នាមេន ហេស្សតិ សត្ថុ សាវកោ។|
    count |១៣៨|
      block |សាមណេរោវ សោ សន្តោ ខីណាសវោ ភវិស្សតិ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |១៣៩|
      block |ឧបដ្ឋហិំ មហាវីរំ អញ្ញេ ច បេសលេ ពហូ|
      block |ភាតរំ មេ ចុបដ្ឋាសិំ ឧត្តមត្ថស្ស បត្តិយា។|
    count |១៤០|
      block |ភាតរំ មេ ឧបដ្ឋិត្វា ធាតុំ បត្តម្ហិ ឱហិយ|
      block |សម្ពុទ្ធំ ឧបនាមេសិំ លោកជេដ្ឋំ នរាសភំ។|
    count |១៤១|
      block |ឧភោ ហត្ថេហិ បគ្គយ្ហ ពុទ្ធោ លោកេ សទេវកេ|
      block |សន្ទស្សយន្តោ តំ ធាតុំ កិត្តយិ អគ្គសាវកំ។|
    count |១៤២|
      block |ចិត្តញ្ច សុវិមុត្តំ មេ សទ្ធា មយ្ហំ បតិដ្ឋិតា|
      block |សព្ពាសវេ បរិញ្ញាយ វិហរាមិ អនាសវោ។|
    count |១៤៣|
      block |បដិសម្ភិទានុប្បត្តា វិមោក្ខាបិ ច ផស្សិតា|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឧបាលិ សោណោ ភទ្ទិយោ សន្និដ្ឋាបកហត្ថិយោ|
      block |ឆទនំ សេយ្យចង្កមំ សុភទ្ទោ ចុន្ទសវ្ហយោ|
      block |គាថាសតំ សតាលីសំ ចតស្សោ ច តទុត្តរិ។|
    block |ឥត្ថំ សុទំ អាយស្មា ចុន្ទោ ថេរោ ឥមា គាថាយោ អភាសិត្ថាតិ។|
    stand |ចុន្ទត្ថេរស្សាបទានំ ទសមំ។|
    stand |ឧបាលិវគ្គោ បញ្ចមោ។|
    block |តស្សុទ្ទានំ|
