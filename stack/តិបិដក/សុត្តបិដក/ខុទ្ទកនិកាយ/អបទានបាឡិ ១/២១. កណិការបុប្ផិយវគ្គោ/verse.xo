block |២១។ កណិការបុប្ផិយវគ្គោ|
  block |១។ កណិការបុប្ផិយត្ថេរអបទានំ|
    count |១|
      block |កណិការំ បុប្ផិតំ ទិស្វា ឱចិនិត្វានហំ តទា|
      block |តិស្សស្ស អភិរោបេសិំ ឱឃតិណ្ណស្ស តាទិនោ។|
    count |២|
      block |ទ្វេនវុតេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣|
      block |បញ្ចត្តិំសេ ឥតោ កប្បេ អរុណបាណីតិ វិស្សុតោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កណិការបុប្ផិយោ ថេរោ ឥមា គាថាយោ អភាសិត្ថាតិ។|
    stand |កណិការបុប្ផិយត្ថេរស្សាបទានំ បឋមំ។|
  block |២។ មិនេលបុប្ផិយត្ថេរអបទានំ|
    count |៥|
      block |សុវណ្ណវណ្ណោ ភគវា សតរំសី បតាបវា|
      block |ចង្កមនំ សមារូឡ្ហោ មេត្តចិត្តោ សិខីសភោ។|
    count |៦|
      block |បសន្នចិត្តោ សុមនោ វន្ទិត្វា ញាណមុត្តមំ|
      block |មិនេលបុប្ផំ បគ្គយ្ហ ពុទ្ធស្ស អភិរោបយិំ។|
    count |៧|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៨|
      block |ឯកូនតិំសកប្បម្ហិ សុមេឃឃននាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មិនេលបុប្ផិយោ ថេរោ ឥមា គាថាយោ អភាសិត្ថាតិ។|
    stand |មិនេលបុប្ផិយត្ថេរស្សាបទានំ ទុតិយំ។|
  block |៣។ កិង្កណិបុប្ផិយត្ថេរអបទានំ|
    count |១០|
      block |កញ្ចនគ្ឃិយសង្កាសោ សព្ពញ្ញូ លោកនាយកោ|
      block |ឱទកំ ទហមោគ្គយ្ហ សិនាយិ លោកនាយកោ។|
    count |១១|
      block |បគ្គយ្ហ កិង្កណិំ បុប្ផំ វិបស្សិស្សាភិរោបយិំ|
      block |ឧទគ្គចិត្តោ សុមនោ ទ្វិបទិន្ទស្ស តាទិនោ។|
    count |១២|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៣|
      block |សត្តវីសតិកប្បម្ហិ រាជា ភីមរថោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កិង្កណិបុប្ផិយោ ថេរោ ឥមា គាថាយោ អភាសិត្ថាតិ។|
    stand |កិង្កណិបុប្ផិយត្ថេរស្សាបទានំ តតិយំ។|
  block |៤។ តរណិយត្ថេរអបទានំ|
    count |១៥|
      block |អត្ថទស្សី តុ ភគវា ទ្វិបទិន្ទោ នរាសភោ|
      block |បុរក្ខតោ សាវកេហិ គង្គាតីរមុបាគមិ។|
    count |១៦|
      block |សមតិត្តិ កាកបេយ្យា គង្គា អាសិ ទុរុត្តរា|
      block |ឧត្តារយិំ ភិក្ខុសង្ឃំ ពុទ្ធញ្ច ទ្វិបទុត្តមំ។|
    count |១៧|
      block |អដ្ឋារសេ កប្បសតេ យំ កម្មមករិំ តទា|
      block |ទុគ្គតិំ នាភិជានាមិ តរណាយ ឥទំ ផលំ។|
    count |១៨|
      block |តេរសេតោ កប្បសតេ បញ្ច សព្ពោភវា អហុំ|
      block |សត្តរតនសម្បន្នា ចក្កវត្តី មហព្ពលា។|
    count |១៩|
      block |បច្ឆិមេ ច ភវេ អស្មិំ ជាតោហំ ព្រាហ្មណេ កុលេ|
      block |សទ្ធិំ តីហិ សហាយេហិ បព្ពជិំ សត្ថុ សាសនេ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា តរណិយោ ថេរោ ឥមា គាថាយោ អភាសិត្ថាតិ|
    stand |តរណិយត្ថេរស្សាបទានំ ចតុត្ថំ។|
  block |៥។ និគ្គុណ្ឌិបុប្ផិយត្ថេរអបទានំ|
    count |២១|
      block |វិបស្សិស្ស ភគវតោ អាសិមារាមិកោ អហំ|
      block |និគ្គុណ្ឌិបុប្ផំ បគ្គយ្ហ ពុទ្ធស្ស អភិរោបយិំ។|
    count |២២|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៣|
      block |បញ្ចវីសេ ឥតោ កប្បេ ឯកោ អាសិំ ជនាធិបោ|
      block |មហាបតាបនាមេន ចក្កវត្តី មហព្ពលោ។|
    count |២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា និគ្គុណ្ឌិបុប្ផិយោ ថេរោ ឥមា គាថាយោ អភាសិត្ថាតិ។|
    stand |និគ្គុណ្ឌិបុប្ផិយត្ថេរស្សាបទានំ បញ្ចមំ។|
  block |៦។ ឧទកទាយកត្ថេរអបទានំ|
    count |២៥|
      block |ភុញ្ជន្តំ សមណំ ទិស្វា វិប្បសន្នមនាវិលំ|
      block |ឃដេនោទកមាទាយ សិទ្ធត្ថស្ស អទាសហំ។|
    count |២៦|
      block |និម្មលោ ហោមហំ អជ្ជ វិមលោ ខីណសំសយោ|
      block |ភវេ និព្ពត្តមានម្ហិ ផលំ និព្ពត្តតេ មម។|
    count |២៧|
      block |ចតុន្នវុតិតោ កប្បេ ឧទកំ យមទាសហំ|
      block |ទុគ្គតិំ នាភិជានាមិ ទកទានស្សិទំ ផលំ។|
    count |២៨|
      block |ឯកសដ្ឋិម្ហិតោ កប្បេ ឯកោវ វិមលោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទកទាយកោ ថេរោ ឥមា គាថាយោ អភាសិត្ថាតិ។|
    stand |ឧទកទាយកត្ថេរស្សាបទានំ ឆដ្ឋំ។|
  block |៧។ សលលមាលិយត្ថេរអបទានំ|
    count |៣០|
      block |កណិការំវ ជោតន្តំ និសិន្នំ បព្ពតន្តរេ|
      block |ឱភាសេន្តំ ទិសា សព្ពា សិទ្ធត្ថំ នរសារថិំ។|
    count |៣១|
      block |ធនុំ អទ្វេជ្ឈំ កត្វាន ឧសុំ សន្នយ្ហហំ តទា|
      block |បុប្ផំ សវណ្ដំ ឆេត្វាន ពុទ្ធស្ស អភិរោបយិំ។|
    count |៣២|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៣|
      block |ឯកបញ្ញាសិតោ កប្បេ ឯកោ អាសិំ ជុតិន្ធរោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សលលមាលិយោ ថេរោ ឥមា គាថាយោ អភាសិត្ថាតិ។|
    stand |សលលមាលិយត្ថេរស្សាបទានំ សត្តមំ។|
  block |៨។ កោរណ្ឌបុប្ផិយត្ថេរអបទានំ|
    count |៣៥|
      block |អក្កន្តញ្ច បទំ ទិស្វា ចក្កាលង្ការភូសិតំ|
      block |បទេនានុបទំ យន្តោ វិបស្សិស្ស មហេសិនោ។|
    count |៣៦|
      block |កោរណ្ឌំ បុប្ផិតំ ទិស្វា សមូលំ បូជិតំ មយា|
      block |ហដ្ឋោ ហដ្ឋេន ចិត្តេន អវន្ទិំ បទមុត្តមំ។|
    count |៣៧|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៨|
      block |សត្តបញ្ញាសកប្បម្ហិ ឯកោ វីតមលោ អហុំ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ អភាសិត្ថាតិ។|
    stand |កោរណ្ឌបុប្ផិយត្ថេរស្សាបទានំ អដ្ឋមំ។|
  block |៩។ អាធារទាយកត្ថេរអបទានំ|
    count |៤០|
      block |អាធារកំ មយា ទិន្នំ សិខិនោ លោកពន្ធុនោ|
      block |ធារេមិ បថវិំ សព្ពំ កេវលំ វសុធំ ឥមំ។|
    count |៤១|
      block |កិលេសា ឈាបិតា មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៤២|
      block |សត្តវីសេ ឥតោ កប្បេ អហេសុំ ចតុរោ ជនា|
      block |សមន្តវរណា នាម ចក្កវត្តី មហព្ពលា។|
    count |៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាធារទាយកោ ថេរោ ឥមា គាថាយោ អភាសិត្ថាតិ។|
    stand |អាធារទាយកត្ថេរស្សាបទានំ នវមំ។|
  block |១០។ បាបនិវារិយត្ថេរអបទានំ|
    count |៤៤|
      block |តិស្សស្ស តុ ភគវតោ ទេវទេវស្ស តាទិនោ|
      block |ឯកច្ឆត្តំ មយា ទិន្នំ វិប្បសន្នេន ចេតសា។|
    count |៤៥|
      block |និវុតំ ហោតិ មេ បាបំ កុសលស្សុបសម្បទា|
      block |អាកាសេ ឆត្តំ ធារេន្តិ បុព្ពកម្មស្សិទំ ផលំ។|
    count |៤៦|
      block |ចរិមំ វត្តតេ មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៤៧|
      block |ទ្វេនវុតេ ឥតោ កប្បេ យំ ឆត្តមទទិំ តទា|
      block |ទុគ្គតិំ នាភិជានាមិ ឆត្តទានស្សិទំ ផលំ។|
    count |៤៨|
      block |ទ្វេសត្តតិម្ហិតោ កប្បេ អដ្ឋាសិំសុ ជនាធិបា|
      block |មហានិទាននាមេន រាជានោ ចក្កវត្តិនោ។|
    count |៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បាបនិវារិយោ ថេរោ ឥមា គាថាយោ អភាសិត្ថាតិ|
      block |កណិការោ មិនេលញ្ច កិង្កណិ តរណេន ច|
      block |និគ្គុណ្ឌិបុប្ផី ទកទោ សលលោ ច កុរណ្ឌកោ|
      block |អាធារកោ បាបវារី អដ្ឋតាលីស គាថកាតិ។|
    stand |បាបនិវារិយត្ថេរស្សាបទានំ ទសមំ។|
    stand |កណិការបុប្ផិយវគ្គោ ឯកវីសតិមោ។|
    block |តស្សុទ្ទានំ|
