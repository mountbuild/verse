block |១៤។ សោភិតវគ្គោ|
  block |១។ សោភិតត្ថេរអបទានំ|
    count |១|
      block |បទុមុត្តរោ នាម ជិនោ លោកជេដ្ឋោ នរាសភោ|
      block |មហតោ ជនកាយស្ស ទេសេតិ អមតំ បទំ។|
    count |២|
      block |តស្សាហំ វចនំ សុត្វា វាចាសភិមុទីរិតំ|
      block |អញ្ជលិំ បគ្គហេត្វាន ឯកគ្គោ អាសហំ តទា។|
    count |៣|
      block |យថា សមុទ្ទោ ឧទធីនមគ្គោ នេរូ នគានំ បវរោ សិលុច្ចយោ|
      block |តថេវ យេ ចិត្តវសេន វត្តរេ ន ពុទ្ធញាណស្ស កលំ ឧបេន្តិ តេ។|
    count |៤|
      block |ធម្មវិធិំ ឋបេត្វាន ពុទ្ធោ ការុណិកោ ឥសិ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៥|
      block |យោ សោ ញាណំ បកិត្តេសិ ពុទ្ធម្ហិ លោកនាយកេ|
      block |កប្បានំ សតសហស្សំ ទុគ្គតិំ ន គមិស្សតិ។|
    count |៦|
      block |កិលេសេ ឈាបយិត្វាន ឯកគ្គោ សុសមាហិតោ|
      block |សោភិតោ នាម នាមេន ហេស្សតិ សត្ថុ សាវកោ។|
    count |៧|
      block |បញ្ញាសេ កប្បសហស្សេ សត្តេវាសុំ យសុគ្គតា|
      block |សត្តរតនសម្បន្នា ចក្កវត្តី មហព្ពលា។|
    count |៨|
      block |កិលេសា ឈាបិតា មយ្ហំ ភវា សព្ពេ សមូហតា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៩|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សោភិតោ ថេរោ ឥមា គាថាយោ អភាសិត្ថាតិ។|
    stand |សោភិតត្ថេរស្សាបទានំ បឋមំ។|
  block |២។ សុទស្សនត្ថេរអបទានំ|
    count |១០|
      block |វិនតា នទិយា តីរេ បិលក្ខុ ផលិតោ អហុ|
      block |តាហំ រុក្ខំ គវេសន្តោ អទ្ទសំ លោកនាយកំ។|
    count |១១|
      block |កេតកំ បុប្ផិតំ ទិស្វា វណ្ដេ ឆេត្វានហំ តទា|
      block |ពុទ្ធស្ស អភិរោបេសិំ សិខិនោ លោកពន្ធុនោ។|
    count |១២|
      block |យេន ញាណេន បត្តោសិ អច្ចុតំ អមតំ បទំ|
      block |តំ ញាណំ អភិបូជេមិ ពុទ្ធសេដ្ឋ មហាមុនិ។|
    count |១៣|
      block |ញាណម្ហិ បូជំ កត្វាន បិលក្ខុមទ្ទសំ អហំ|
      block |បដិលទ្ធោម្ហិ តំ បញ្ញំ ញាណបូជាយិទំ ផលំ។|
    count |១៤|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ញាណបូជាយិទំ ផលំ។|
    count |១៥|
      block |ឥតោ តេរសកប្បម្ហិ ទ្វាទសាសុំ ផលុគ្គតា|
      block |សត្តរតនសម្បន្នា ចក្កវត្តី មហប្ផលា។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុទស្សនោ ថេរោ ឥមា គាថាយោ អភាសិត្ថាតិ។|
    stand |សុទស្សនត្ថេរស្សាបទានំ ទុតិយំ។|
  block |៣។ ចន្ទនបូជនកត្ថេរអបទានំ|
    count |១៧|
      block |ចន្ទភាគានទីតីរេ អហោសិំ កិន្នរោ តទា|
      block |បុប្ផភក្ខោ ចហំ អាសិំ បុប្ផានិវសនោ តថា។|
    count |១៨|
      block |អត្ថទស្សី តុ ភគវា លោកជេដ្ឋោ នរាសភោ|
      block |វិបិនគ្គេន និយ្យាសិ ហំសរាជាវ អម្ពរេ។|
    count |១៩|
      block |នមោ តេ បុរិសាជញ្ញ ចិត្តំ តេ សុវិសោធិតំ|
      block |បសន្នមុខវណ្ណោសិ វិប្បសន្នមុខិន្ទ្រិយោ។|
    count |២០|
      block |ឱរោហិត្វាន អាកាសា ភូរិបញ្ញោ សុមេធសោ|
      block |សង្ឃាដិំ បត្ថរិត្វាន បល្លង្កេន ឧបាវិសិ។|
    count |២១|
      block |វិលីនំ ចន្ទនាទាយ អគមាសិំ ជិនន្តិកំ|
      block |បសន្នចិត្តោ សុមនោ ពុទ្ធស្ស អភិរោបយិំ។|
    count |២២|
      block |អភិវាទេត្វាន សម្ពុទ្ធំ លោកជេដ្ឋំ នរាសភំ|
      block |បាមោជ្ជំ ជនយិត្វាន បក្កាមិំ ឧត្តរាមុខោ។|
    count |២៣|
      block |អដ្ឋារសេ កប្បសតេ ចន្ទនំ យំ អបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៤|
      block |ចតុទ្ទសេ កប្បសតេ ឥតោ អាសិំសុ តេ តយោ|
      block |រោហណី នាម នាមេន ចក្កវត្តី មហព្ពលា។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ចន្ទនបូជនកោ ថេរោ ឥមា គាថាយោ អភាសិត្ថាតិ|
    stand |ចន្ទនបូជនកត្ថេរស្សាបទានំ តតិយំ។|
    stand |អដ្ឋមភាណវារំ។|
  block |៤។ បុប្ផច្ឆទនិយត្ថេរអបទានំ|
    count |២៦|
      block |សុនន្ទោ នាម នាមេន ព្រាហ្មណោ មន្តបារគូ|
      block |អជ្ឈាយកោ យាចយោគោ វាជបេយ្យំ អយាជយិ។|
    count |២៧|
      block |បទុមុត្តរោ លោកវិទូ អគ្គោ ការុណិកោ ឥសិ|
      block |ជនតំ អនុកម្បន្តោ អម្ពរេ ចង្កមី តទា។|
    count |២៨|
      block |ចង្កមិត្វាន សម្ពុទ្ធោ សព្ពញ្ញូ លោកនាយកោ|
      block |មេត្តាយ អផរិ សត្តេ អប្បមាណេ និរូបធិ។|
    count |២៩|
      block |វណ្ដេ ឆេត្វាន បុប្ផានិ ព្រាហ្មណោ មន្តបារគូ|
      block |សព្ពេ សិស្សេ សមានេត្វា អាកាសេ ឧក្ខិបាបយិ។|
    count |៣០|
      block |យាវតា នគរំ អាសិ បុប្ផានំ ឆទនំ តទា|
      block |ពុទ្ធស្ស អានុភាវេន សត្តាហំ ន វិគច្ឆថ។|
    count |៣១|
      block |តេនេវ សុក្កមូលេន អនុភោត្វាន សម្បទា|
      block |សព្ពាសវេ បរិញ្ញាយ តិណ្ណោ លោកេ វិសត្តិកំ។|
    count |៣២|
      block |ឯការសេ កប្បសតេ បញ្ចតិំសាសុ ខត្តិយា|
      block |អម្ពរំសសនាមា តេ ចក្កវត្តី មហព្ពលា។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុប្ផច្ឆទនិយោ ថេរោ ឥមា គាថាយោ អភាសិត្ថាតិ។|
    stand |បុប្ផច្ឆទនិយត្ថេរស្សាបទានំ ចតុត្ថំ។|
  block |៥។ រហោសញ្ញកត្ថេរអបទានំ|
    count |៣៤|
      block |ហិមវន្តស្សាវិទូរេ វសភោ នាម បព្ពតោ|
      block |តស្មិំ បព្ពតបាទម្ហិ អស្សមោ អាសិ មាបិតោ។|
    count |៣៥|
      block |តីណិ សិស្សសហស្សានិ វាចេសិំ ព្រាហ្មណោ តទា|
      block |សំហរិត្វាន តេ សិស្សេ ឯកមន្តំ ឧបាវិសិំ។|
    count |៣៦|
      block |ឯកមន្តំ និសីទិត្វា ព្រាហ្មណោ មន្តបារគូ|
      block |ពុទ្ធវេទំ គវេសន្តោ ញាណេ ចិត្តំ បសាទយិំ។|
    count |៣៧|
      block |តត្ថ ចិត្តំ បសាទេត្វា និសីទិំ បណ្ណសន្ថរេ|
      block |បល្លង្កំ អាភុជិត្វាន តត្ថ កាលង្កតោ អហំ។|
    count |៣៨|
      block |ឯកត្តិំសេ ឥតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ញាណសញ្ញាយិទំ ផលំ។|
    count |៣៩|
      block |សត្តវីសតិកប្បម្ហិ រាជា សិរិធរោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |៤០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រហោសញ្ញកោ ថេរោ ឥមា គាថាយោ អភាសិត្ថាតិ។|
    stand |រហោសញ្ញកត្ថេរស្សាបទានំ បញ្ចមំ។|
  block |៦។ ចម្បកបុប្ផិយត្ថេរអបទានំ|
    count |៤១|
      block |កណិការំវ ជោតន្តំ និសិន្នំ បព្ពតន្តរេ|
      block |ឱភាសេន្តំ ទិសា សព្ពា ឱសធិំ វិយ តារកំ។|
    count |៤២|
      block |តយោ មាណវកា អាសុំ សកេ សិប្បេ សុសិក្ខិតា|
      block |ខារិភារំ គហេត្វាន អន្វេន្តិ មម បច្ឆតោ។|
    count |៤៣|
      block |បុដកេ សត្ត បុប្ផានិ និក្ខិត្តានិ តបស្សិនា|
      block |គហេត្វា តានិ ញាណម្ហិ វេស្សភុស្សាភិរោបយិំ។|
    count |៤៤|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ញាណបូជាយិទំ ផលំ។|
    count |៤៥|
      block |ឯកូនតិំសកប្បម្ហិ វិបុលាភ សនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ចម្បកបុប្ផិយោ ថេរោ ឥមា គាថាយោ អភាសិត្ថាតិ|
    stand |ចម្បកបុប្ផិយត្ថេរស្សាបទានំ ឆដ្ឋំ។|
  block |៧។ អត្ថសន្ទស្សកត្ថេរអបទានំ|
    count |៤៧|
      block |វិសាលមាឡេ អាសីនោ អទ្ទសំ លោកនាយកំ|
      block |ខីណាសវំ ពលប្បត្តំ ភិក្ខុសង្ឃបុរក្ខតំ។|
    count |៤៨|
      block |សតសហស្សា តេវិជ្ជា ឆឡភិញ្ញា មហិទ្ធិកា|
      block |បរិវារេន្តិ សម្ពុទ្ធំ កោ ទិស្វា នប្បសីទតិ។|
    count |៤៩|
      block |ញាណេ ឧបនិធា យស្ស ន វិជ្ជតិ សទេវកេ|
      block |អនន្តញាណំ សម្ពុទ្ធំ កោ ទិស្វា នប្បសីទតិ។|
    count |៥០|
      block |ធម្មកាយញ្ច ទីបេន្តំ កេវលំ រតនាករំ|
      block |វិកប្បេតុំ ន សក្កោន្តិ កោ ទិស្វា នប្បសីទតិ។|
    count |៥១|
      block |ឥមាហិ តីហិ គាថាហិ នារទោវ្ហយវច្ឆលោ|
      block |បទុមុត្តរំ ថវិត្វាន សម្ពុទ្ធំ អបរាជិតំ។|
    count |៥២|
      block |តេន ចិត្តប្បសាទេន ពុទ្ធសន្ថវនេន ច|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |៥៣|
      block |ឥតោ តិំសកប្បសតេ សុមិត្តោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អត្ថសន្ទស្សកោ ថេរោ ឥមា គាថាយោ អភាសិត្ថាតិ។|
    stand |អត្ថសន្ទស្សកត្ថេរស្សាបទានំ សត្តមំ។|
  block |៨។ ឯកបសាទនិយត្ថេរអបទានំ|
    count |៥៥|
      block |នារទោ ឥតិ មេ នាមំ កេសវោ ឥតិ មំ វិទូ|
      block |កុសលាកុសលំ ឯសំ អគមំ ពុទ្ធសន្តិកំ។|
    count |៥៦|
      block |មេត្តចិត្តោ ការុណិកោ អត្ថទស្សី មហាមុនិ|
      block |អស្សាសយន្តោ សត្តេ សោ ធម្មំ ទេសេតិ ចក្ខុមា។|
    count |៥៧|
      block |សកំ ចិត្តំ បសាទេត្វា សិរេ កត្វាន អញ្ជលិំ|
      block |សត្ថារំ អភិវាទេត្វា បក្កាមិំ បាចិនាមុខោ។|
    count |៥៨|
      block |សត្តរសេ កប្បសតេ រាជា អាសិ មហីបតិ|
      block |អមិត្តតាបនោ នាម ចក្កវត្តី មហព្ពលោ។|
    count |៥៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកបសាទនិយោ ថេរោ ឥមា គាថាយោ អភាសិត្ថាតិ។|
    stand |ឯកបសាទនិយត្ថេរស្សាបទានំ អដ្ឋមំ។|
  block |៩។ សាលបុប្ផទាយកត្ថេរអបទានំ|
    count |៦០|
      block |មិគរាជា តទា អាសិំ អភិជាតោ សុកេសរី|
      block |គិរិទុគ្គំ គវេសន្តោ អទ្ទសំ លោកនាយកំ។|
    count |៦១|
      block |អយំ នុ ខោ មហាវីរោ និព្ពាបេតិ មហាជនំ|
      block |យំនូនាហំ ឧបាសេយ្យំ ទេវទេវំ នរាសភំ។|
    count |៦២|
      block |សាខំ សាលស្ស ភញ្ជិត្វា សកោសំ បុប្ផមាហរិំ|
      block |ឧបគន្ត្វាន សម្ពុទ្ធំ អទាសិំ បុប្ផមុត្តមំ។|
    count |៦៣|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |៦៤|
      block |ឥតោ ច នវមេ កប្បេ វិរោចនសនាមកា|
      block |តយោ អាសិំសុ រាជានោ ចក្កវត្តី មហព្ពលា។|
    count |៦៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សាលបុប្ផទាយកោ ថេរោ ឥមា គាថាយោ អភាសិត្ថាតិ។|
    stand |សាលបុប្ផទាយកត្ថេរស្សាបទានំ នវមំ។|
  block |១០។ បិយាលផលទាយកត្ថេរអបទានំ|
    count |៦៦|
      block |បារាវតោ តទា អាសិំ បរំ អនុបរោធកោ|
      block |បព្ភារេ សេយ្យំ កប្បេមិ អវិទូរេ សិខិសត្ថុនោ។|
    count |៦៧|
      block |សាយំ បាតញ្ច បស្សាមិ ពុទ្ធំ លោកគ្គនាយកំ|
      block |ទេយ្យធម្មោ ច មេ នត្ថិ ទ្វិបទិន្ទស្ស តាទិនោ។|
    count |៦៨|
      block |បិយាលផលមាទាយ អគមំ ពុទ្ធសន្តិកំ|
      block |បដិគ្គហេសិ ភគវា លោកជេដ្ឋោ នរាសភោ។|
    count |៦៩|
      block |តតោ បរំ ឧបាទាយ បរិចារិំ វិនាយកំ|
      block |តេន ចិត្តប្បសាទេន តត្ថ កាលង្កតោ អហំ។|
    count |៧០|
      block |ឯកត្តិំសេ ឥតោ កប្បេ យំ ផលំ អទទិំ អហំ|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៧១|
      block |ឥតោ បន្នរសេ កប្បេ តយោ អាសុំ បិយាលិនោ|
      block |សត្តរតនសម្បន្នា ចក្កវត្តី មហព្ពលា។|
    count |៧២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សោភិតសុទស្សនោ ច ចន្ទនោ បុប្ផឆទនោ|
      block |រហោ ចម្បកបុប្ផី ច អត្ថសន្ទស្សកេន ច។|
      block |ឯកបសាទី សាលទទោ ទសមោ ផលទាយកោ|
      block |គាថាយោ សត្តតិ ទ្វេ ច គណិតាយោ វិភាវិភិ។|
    block |ឥត្ថំ សុទំ អាយស្មា បិយាលផលទាយកោ ថេរោ ឥមា គាថាយោ អភាសិត្ថាតិ។|
    stand |បិយាលផលទាយកត្ថេរស្សាបទានំ ទសមំ។|
    stand |សោភិតវគ្គោ ចុទ្ទសមោ។|
    block |តស្សុទ្ទានំ|
