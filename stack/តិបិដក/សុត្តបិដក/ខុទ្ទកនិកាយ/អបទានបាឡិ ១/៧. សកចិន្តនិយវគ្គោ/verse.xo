block |៧។ សកចិន្តនិយវគ្គោ|
  block |១។ សកចិន្តនិយត្ថេរអបទានំ|
    count |១|
      block |បវនំ កាននំ ទិស្វា អប្បសទ្ទមន្នាវិលំ|
      block |ឥសីនំ អនុចិណ្ណំវ អាហុតីនំ បដិគ្គហំ។|
    count |២|
      block |ថូបំ កត្វាន បុលិនំ នានាបុប្ផំ សមោកិរិំ|
      block |សម្មុខា វិយ សម្ពុទ្ធំ និម្មិតំ អភិវន្ទហំ។|
    count |៣|
      block |សត្តរតនសម្បន្នោ រាជា រដ្ឋម្ហិ ឥស្សរោ|
      block |សកកម្មាភិរទ្ធោហំ បុប្ផបូជាយិទំ ផលំ។|
    count |៤|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |៥|
      block |អសីតិកប្បេនន្តយសោ ចក្កវត្តី អហោសហំ|
      block |សត្តរតនសម្បន្នោ ចតុទីបម្ហិ ឥស្សរោ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សកចិន្តនិយោ ថេរោ ឥមា គាថាយោ អភាសិត្ថាតិ។|
    stand |សកចិន្តនិយត្ថេរស្សាបទានំ បឋមំ។|
  block |២។ អវោបុប្ផិយត្ថេរអបទានំ|
    count |៧|
      block |វិហារា អភិនិក្ខម្ម អព្ភុដ្ឋហិយ ចង្កមេ|
      block |ចតុសច្ចំ បកាសន្តោ ទេសេតិ អមតំ បទំ។|
    count |៨|
      block |សិខិស្ស គិរមញ្ញាយ ពុទ្ធសេដ្ឋស្ស តាទិនោ|
      block |នានាបុប្ផំ គហេត្វាន អាកាសម្ហិ សមោកិរិំ។|
    count |៩|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |១០|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |១១|
      block |ឥតោ វីសតិកប្បម្ហិ សុមេធោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អវោបុប្ផិយោ ថេរោ ឥមា គាថាយោ អភាសិត្ថាតិ។|
    stand |អវោបុប្ផិយត្ថេរស្សាបទានំ ទុតិយំ។|
  block |៣។ បច្ចាគមនិយត្ថេរអបទានំ|
    count |១៣|
      block |សិន្ធុយា នទិយា តីរេ ចក្កវាកោ អហំ តទា|
      block |សុទ្ធសេវាលភក្ខោហំ បាបេសុ ច សុសញ្ញតោ។|
    count |១៤|
      block |អទ្ទសំ វិរជំ ពុទ្ធំ គច្ឆន្តំ អនិលញ្ជសេ|
      block |តុណ្ឌេន សាលំ បគ្គយ្ហ វិបស្សិស្សាភិរោបយិំ។|
    count |១៥|
      block |យស្ស សទ្ធា តថាគតេ អចលា សុបតិដ្ឋិតា|
      block |តេន ចិត្តប្បសាទេន ទុគ្គតិំ សោ ន គច្ឆតិ។|
    count |១៦|
      block |ស្វាគតំ វត មេ អាសិ ពុទ្ធសេដ្ឋស្ស សន្តិកេ|
      block |វិហង្គមេន សន្តេន សុពីជំ រោបិតំ មយា។|
    count |១៧|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៨|
      block |សុចារុទស្សនា នាម អដ្ឋេតេ ឯកនាមកា|
      block |កប្បេ សត្តរសេ អាសុំ ចក្កវត្តី មហព្ពលា។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បច្ចាគមនិយោ ថេរោ ឥមា គាថាយោ អភាសិត្ថាតិ។|
    stand |បច្ចាគមនិយត្ថេរស្សាបទានំ តតិយំ។|
  block |៤។ បរប្បសាទកត្ថេរអបទានំ|
    count |២០|
      block |ឧសភំ បវរំ វីរំ មហេសិំ វិជិតាវិនំ|
      block |សុវណ្ណវណ្ណំ សម្ពុទ្ធំ កោ ទិស្វា នប្បសីទតិ។|
    count |២១|
      block |ហិមវាវាបរិមេយ្យោ សាគរោវ ទុរុត្តរោ|
      block |តថេវ ឈានំ ពុទ្ធស្ស កោ ទិស្វា នប្បសីទតិ។|
    count |២២|
      block |វសុធា យថាប្បមេយ្យា ចិត្តា វនវដំសកា|
      block |តថេវ សីលំ ពុទ្ធស្ស កោ ទិស្វា នប្បសីទតិ។|
    count |២៣|
      block |អនិលញ្ជសាសង្ខុព្ភោ យថាកាសោ អសង្ខិយោ|
      block |តថេវ ញាណំ ពុទ្ធស្ស កោ ទិស្វា នប្បសីទតិ។|
    count |២៤|
      block |ឥមាហិ ចតុគាថាហិ ព្រាហ្មណោ សេនសវ្ហយោ|
      block |ពុទ្ធសេដ្ឋំ ថវិត្វាន សិទ្ធត្ថំ អបរាជិតំ។|
    count |២៥|
      block |ចតុន្នវុតិកប្បានិ ទុគ្គតិំ នុបបជ្ជថ|
      block |សុគតិំ សុខសម្បត្តិំ អនុភោសិមនប្បកំ។|
    count |២៦|
      block |ចតុន្នវុតិតោ កប្បេ ថវិត្វា លោកនាយកំ|
      block |ទុគ្គតិំ នាភិជានាមិ ថោមនាយ ឥទំ ផលំ។|
    count |២៧|
      block |ចាតុទ្ទសម្ហិ កប្បម្ហិ ចតុរោ អាសុមុគ្គតា|
      block |សត្តរតនសម្បន្នា ចក្កវត្តី មហព្ពលា។|
    count |២៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បរប្បសាទកោ ថេរោ ឥមា គាថាយោ អភាសិត្ថាតិ។|
    stand |បរប្បសាទកត្ថេរស្សាបទានំ ចតុត្ថំ។|
  block |៥។ ភិសទាយកត្ថេរអបទានំ|
    count |២៩|
      block |វេស្សភូ នាម នាមេន ឥសីនំ តតិយោ អហុ|
      block |កាននំ វនមោគយ្ហ វិហាសិ បុរិសុត្តមោ។|
    count |៣០|
      block |ភិសមុឡាលំ គណ្ហិត្វា អគមំ ពុទ្ធសន្តិកំ|
      block |តញ្ច ពុទ្ធស្ស បាទាសិំ បសន្នោ សេហិ បាណិភិ។|
    count |៣១|
      block |ករេន ច បរាមដ្ឋោ វេស្សភូវរពុទ្ធិនា|
      block |សុខាហំ នាភិជានាមិ សមំ តេន កុតោត្តរិំ។|
    count |៣២|
      block |ចរិមោ វត្តតេ មយ្ហំ ភវា សព្ពេ សមូហតា|
      block |ហត្ថិនាគេន សន្តេន កុសលំ រោបិតំ មយា។|
    count |៣៣|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ភិសទានស្សិទំ ផលំ។|
    count |៣៤|
      block |សមោធានា ច រាជានោ សោឡស មនុជាធិបា|
      block |កប្បម្ហិ ចុទ្ទសេ អាសុំ ចក្កវត្តី មហព្ពលា។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភិសទាយកោ ថេរោ ឥមា គាថាយោ អភាសិត្ថាតិ។|
    stand |ភិសទាយកត្ថេរស្សាបទានំ បញ្ចមំ។|
  block |៦។ សុចិន្តិតត្ថេរអបទានំ|
    count |៣៦|
      block |គិរិទុគ្គចរោ អាសិំ អភិជាតោវ កេសរី|
      block |មិគសង្ឃំ វធិត្វាន ជីវាមិ បព្ពតន្តរេ។|
    count |៣៧|
      block |អត្ថទស្សី តុ ភគវា សព្ពញ្ញូ វទតំ វរោ|
      block |មមុទ្ធរិតុកាមោ សោ អាគច្ឆិ បព្ពតុត្តមំ។|
    count |៣៨|
      block |បសទញ្ច មិគំ ហន្ត្វា ភក្ខិតុំ សមុបាគមិំ|
      block |ភគវា តម្ហិ សមយេ ភិក្ខមានោ ឧបាគមិ។|
    count |៣៩|
      block |វរមំសានិ បគ្គយ្ហ អទាសិំ តស្ស សត្ថុនោ|
      block |អនុមោទិ មហាវីរោ និព្ពាបេន្តោ មមំ តទា។|
    count |៤០|
      block |តេន ចិត្តប្បសាទេន គិរិទុគ្គំ បវិសិំ អហំ|
      block |បីតិំ ឧប្បាទយិត្វាន តត្ថ កាលង្កតោ អហំ។|
    count |៤១|
      block |ឯតេន មំសទានេន ចិត្តស្ស បណិធីហិ ច|
      block |បន្នរសេ កប្បសតេ ទេវលោកេ រមិំ អហំ។|
    count |៤២|
      block |អវសេសេសុ កប្បេសុ កុសលំ ចិន្តិតំ មយា|
      block |តេនេវ មំសទានេន ពុទ្ធានុស្សរណេន ច។|
    count |៤៣|
      block |អដ្ឋត្តិំសម្ហិ កប្បម្ហិ អដ្ឋ ទីឃាយុនាមកា|
      block |សដ្ឋិម្ហិតោ កប្បសតេ ទុវេ វរុណនាមកា។|
    count |៤៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុចិន្តិតោ ថេរោ ឥមា គាថាយោ អភាសិត្ថាតិ។|
    stand |សុចិន្តិតត្ថេរស្សាបទានំ ឆដ្ឋំ។|
  block |៧។ វត្ថទាយកត្ថេរអបទានំ|
    count |៤៥|
      block |បក្ខិជាតោ តទា អាសិំ សុបណ្ណោ គរុឡាធិបោ|
      block |អទ្ទសំ វិរជំ ពុទ្ធំ គច្ឆន្តំ គន្ធមាទនំ។|
    count |៤៦|
      block |ជហិត្វា គរុឡវណ្ណំ មាណវកំ អធារយិំ|
      block |ឯកំ វត្ថំ មយា ទិន្នំ ទ្វិបទិន្ទស្ស តាទិនោ។|
    count |៤៧|
      block |តញ្ច ទុស្សំ បដិគ្គយ្ហ ពុទ្ធោ លោកគ្គនាយកោ|
      block |អន្តលិក្ខេ ឋិតោ សត្ថា ឥមា គាថា អភាសថ។|
    count |៤៨|
      block |ឥមិនា វត្ថទានេន ចិត្តស្ស បណិធីហិ ច|
      block |បហាយ គរុឡំ យោនិំ ទេវលោកេ រមិស្សតិ។|
    count |៤៩|
      block |អត្ថទស្សី តុ ភគវា លោកជេដ្ឋោ នរាសភោ|
      block |វត្ថទានំ បសំសិត្វា បក្កាមិ ឧត្តរាមុខោ។|
    count |៥០|
      block |ភវេ និព្ពត្តមានម្ហិ ហោន្តិ មេ វត្ថសម្បទា|
      block |អាកាសេ ឆទនំ ហោតិ វត្ថទានស្សិទំ ផលំ។|
    count |៥១|
      block |អរុណវា សត្ត ជនា ចក្កវត្តី មហព្ពលា|
      block |ឆត្តិំសតិម្ហិ អាសិំសុ កប្បម្ហិ មនុជាធិបា។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វត្ថទាយកោ ថេរោ ឥមា គាថាយោ អភាសិត្ថាតិ។|
    stand |វត្ថទាយកត្ថេរស្សាបទានំ សត្តមំ។|
  block |៨។ អម្ពទាយកត្ថេរអបទានំ|
    count |៥៣|
      block |អនោមទស្សី ភគវា និសិន្នោ បព្ពតន្តរេ|
      block |មេត្តាយ អផរិ លោកេ អប្បមាណេ និរូបធិ។|
    count |៥៤|
      block |កបិ អហំ តទា អាសិំ ហិមវន្តេ នគុត្តមេ|
      block |ទិស្វា អនោមទស្សិំ តំ ពុទ្ធេ ចិត្តំ បសាទយិំ។|
    count |៥៥|
      block |អវិទូរេ ហិមវន្តស្ស អម្ពាសុំ ផលិនោ តទា|
      block |តតោ បក្កំ គហេត្វាន អម្ពំ សមធុកំ អទំ។|
    count |៥៦|
      block |តំ មេ ពុទ្ធោ វិយាកាសិ អនោមទស្សី មហាមុនិ|
      block |ឥមិនា មធុទានេន អម្ពទានេន ចូភយំ។|
    count |៥៧|
      block |សត្តបញ្ញាសកប្បម្ហិ ទេវលោកេ រមិស្សតិ|
      block |អវសេសេសុ កប្បេសុ វោកិណ្ណំ សំសរិស្សតិ។|
    count |៥៨|
      block |ខេបេត្វា បាបកំ កម្មំ បរិបក្កាយ ពុទ្ធិយា|
      block |វិនិបាតមគន្ត្វាន កិលេសេ ឈាបយិស្សតិ។|
    count |៥៩|
      block |ទមេន ឧត្តមេនាហំ ទមិតោម្ហិ មហេសិនា|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |៦០|
      block |សត្តសត្តតិកប្បសតេ អម្ពដ្ឋជសនាមកា|
      block |ចតុទ្ទស តេ រាជានោ ចក្កវត្តី មហព្ពលា។|
    count |៦១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អម្ពទាយកោ ថេរោ ឥមា គាថាយោ អភាសិត្ថាតិ។|
    stand |អម្ពទាយកត្ថេរស្សាបទានំ អដ្ឋមំ។|
  block |៩។ សុមនត្ថេរអបទានំ|
    count |៦២|
      block |សុមនោ នាម នាមេន មាលាការោ អហំ តទា|
      block |អទ្ទសំ វិរជំ ពុទ្ធំ លោកាហុតិបដិគ្គហំ។|
    count |៦៣|
      block |ឧភោ ហត្ថេហិ បគ្គយ្ហ សុមនំ បុប្ផមុត្តមំ|
      block |ពុទ្ធស្ស អភិរោបេសិំ សិខិនោ លោកពន្ធុនោ។|
    count |៦៤|
      block |ឥមាយ បុប្ផបូជាយ ចេតនាបណិធីហិ ច|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៦៥|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៦៦|
      block |ឆព្ពីសតិម្ហិ កប្បម្ហិ ចត្តារោសុំ មហាយសា|
      block |សត្តរតនសម្បន្នា រាជានោ ចក្កវត្តិនោ។|
    count |៦៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុមនោ ថេរោ ឥមា គាថាយោ អភាសិត្ថាតិ។|
    stand |សុមនត្ថេរស្សាបទានំ នវមំ។|
  block |១០។ បុប្ផចង្កោដិយត្ថេរអបទានំ|
    count |៦៨|
      block |អភីតរូបំ សីហំវ គរុឡគ្គំវ បក្ខិនំ|
      block |ព្យគ្ឃូសភំវ បវរំ អភិជាតំវ កេសរិំ។|
    count |៦៩|
      block |សិខិំ តិលោកសរណំ អនេជំ អបរាជិតំ|
      block |និសិន្នំ សមណានគ្គំ ភិក្ខុសង្ឃបុរក្ខតំ។|
    count |៧០|
      block |ចង្កោដកេ ឋបេត្វាន អនោជំ បុប្ផមុត្តមំ|
      block |សហ ចង្កោដកេនេវ ពុទ្ធសេដ្ឋំ សមោកិរិំ។|
    count |៧១|
      block |តេន ចិត្តប្បសាទេន ទ្វិបទិន្ទ នរាសភ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |៧២|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៧៣|
      block |សម្បុណ្ណេ តិំសកប្បម្ហិ ទេវភូតិសនាមកា|
      block |សត្តរតនសម្បន្នា បញ្ចាសុំ ចក្កវត្តិនោ។|
    count |៧៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សកចិន្តី អវោបុប្ផី សបច្ចាគមនេន ច|
      block |បរប្បសាទី ភិសទោ សុចិន្តិ វត្ថទាយកោ។|
      block |អម្ពទាយី ច សុមនោ បុប្ផចង្កោដកីបិ ច|
      block |គាថេកសត្តតិ វុត្តា គណិតា អត្ថទស្សិភិ។|
    block |ឥត្ថំ សុទំ អាយស្មា បុប្ផចង្កោដិយោ ថេរោ ឥមា គាថាយោ អភាសិត្ថាតិ។|
    stand |បុប្ផចង្កោដិយត្ថេរស្សាបទានំ ទសមំ។|
    stand |សកចិន្តនិយវគ្គោ សត្តមោ។|
    block |តស្សុទ្ទានំ|
