block |៦។ ពីជនិវគ្គោ|
  block |១។ វិធូបនទាយកត្ថេរអបទានំ|
    count |១|
      block |បទុមុត្តរពុទ្ធស្ស លោកជេដ្ឋស្ស តាទិនោ|
      block |ពីជនិកា មយា ទិន្នា ទ្វិបទិន្ទស្ស តាទិនោ។|
    count |២|
      block |សកំ ចិត្តំ បសាទេត្វា បគ្គហេត្វាន អញ្ជលិំ|
      block |សម្ពុទ្ធមភិវាទេត្វា បក្កមិំ ឧត្តរាមុខោ។|
    count |៣|
      block |ពីជនិំ បគ្គហេត្វាន សត្ថា លោកគ្គនាយកោ|
      block |ភិក្ខុសង្ឃេ ឋិតោ សន្តោ ឥមា គាថា អភាសថ។|
    count |៤|
      block |ឥមិនា ពីជនិទានេន ចិត្តស្ស បណិធីហិ ច|
      block |កប្បានំ សតសហស្សំ វិនិបាតំ ន គច្ឆតិ។|
    count |៥|
      block |អារទ្ធវីរិយោ បហិតត្តោ ចេតោគុណសមាហិតោ|
      block |ជាតិយា សត្តវស្សោហំ អរហត្តំ អបាបុណិំ។|
    count |៦|
      block |សដ្ឋិកប្បសហស្សម្ហិ ពីជមានសនាមកា|
      block |សោឡសាសិំសុ រាជានោ ចក្កវត្តី មហព្ពលា។|
    count |៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វិធូបនទាយកោ ថេរោ ឥមា គាថាយោ អភាសិត្ថាតិ។|
    stand |វិធូបនទាយកត្ថេរស្សាបទានំ បឋមំ។|
  block |២។ សតរំសិត្ថេរអបទានំ|
    count |៨|
      block |ឧព្ពិទ្ធំ សេលមារុយ្ហ និសីទិ បុរិសុត្តមោ|
      block |បព្ពតស្សាវិទូរម្ហិ ព្រាហ្មណោ មន្តបារគូ។|
    count |៩|
      block |ឧបវិដ្ឋំ មហាវីរំ ទេវទេវំ នរាសភំ|
      block |អញ្ជលិំ បគ្គហេត្វាន សន្ថវិំ លោកនាយកំ។|
    count |១០|
      block |ឯស ពុទ្ធោ មហាវីរោ វរធម្មប្បកាសកោ|
      block |ជលតិ អគ្គិខន្ធោវ ភិក្ខុសង្ឃបុរក្ខតោ។|
    count |១១|
      block |មហាសមុទ្ទោវក្ខុព្ភោ អណ្ណវោវ ទុរុត្តរោ|
      block |មិគរាជាវសម្ភីតោ ធម្មំ ទេសេតិ ចក្ខុមា។|
    count |១២|
      block |មម សង្កប្បមញ្ញាយ បទុមុត្តរនាយកោ|
      block |ភិក្ខុសង្ឃេ ឋិតោ សត្ថា ឥមា គាថា អភាសថ។|
    count |១៣|
      block |យេនាយំ អញ្ជលី ទិន្នោ ពុទ្ធសេដ្ឋោ ច ថោមិតោ|
      block |តិំសកប្បសហស្សានិ ទេវរជ្ជំ ករិស្សតិ។|
    count |១៤|
      block |កប្បសតសហស្សម្ហិ អង្គីរសសនាមកោ|
      block |វិវដ្ដច្ឆទោ សម្ពុទ្ធោ ឧប្បជ្ជិស្សតិ តាវទេ។|
    count |១៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សតរំសីតិ នាមេន អរហា សោ ភវិស្សតិ។|
    count |១៦|
      block |ជាតិយា សត្តវស្សោហំ បព្ពជិំ អនគារិយំ|
      block |សតរំសិម្ហិ នាមេន បភា និទ្ធាវតេ មម។|
    count |១៧|
      block |មណ្ឌបេ រុក្ខមូលេ វា ឈាយី ឈានរតោ អហំ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១៨|
      block |សដ្ឋិកប្បសហស្សម្ហិ ចតុរោ រាមនាមកា|
      block |សត្តរតនសម្បន្នា ចក្កវត្តី មហព្ពលា។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សតរំសិ ថេរោ ឥមា គាថាយោ អភាសិត្ថាតិ។|
    stand |សតរំសិត្ថេរស្សាបទានំ ទុតិយំ។|
  block |៣។ សយនទាយកត្ថេរអបទានំ|
    count |២០|
      block |បទុមុត្តរពុទ្ធស្ស សព្ពលោកានុកម្បិនោ|
      block |សយនំ តស្ស បាទាសិំ វិប្បសន្នេន ចេតសា។|
    count |២១|
      block |តេន សយនទានេន សុខេត្តេ ពីជសម្បទា|
      block |ភោគា និព្ពត្តរេ តស្ស សយនស្ស ឥទំ ផលំ។|
    count |២២|
      block |អាកាសេ សេយ្យំ កប្បេមិ ធារេមិ បថវិំ ឥមំ|
      block |បាណេសុ មេ ឥស្សរិយំ សយនស្ស ឥទំ ផលំ។|
    count |២៣|
      block |បញ្ចកប្បសហស្សម្ហិ អដ្ឋ អាសុំ មហាតេជា|
      block |ចតុត្តិំសេ កប្បសតេ ចតុរោ ច មហព្ពលា។|
    count |២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សយនទាយកោ ថេរោ ឥមា គាថាយោ អភាសិត្ថាតិ។|
    stand |សយនទាយកត្ថេរស្សាបទានំ តតិយំ។|
  block |៤។ គន្ធោទកិយត្ថេរអបទានំ|
    count |២៥|
      block |បទុមុត្តរពុទ្ធស្ស មហាពោធិមហោ អហុ|
      block |វិចិត្តំ ឃដមាទាយ គន្ធោទកមទាសហំ។|
    count |២៦|
      block |ន្ហានកាលេ ច ពោធិយា មហាមេឃោ បវស្សថ|
      block |និន្នាទោ ច មហា អាសិ អសនិយា ផលន្តិយា។|
    count |២៧|
      block |តេនេវាសនិវេគេន តត្ថ កាលង្កតោ អហំ|
      block |ទេវលោកេ ឋិតោ សន្តោ ឥមា គាថា អភាសហំ។|
    count |២៨|
      block |អហោ ពុទ្ធោ អហោ ធម្មោ អហោ នោ សត្ថុសម្បទា|
      block |កឡេវរំ មេ បតិតំ ទេវលោកេ រមាមហំ។|
    count |២៩|
      block |ឧព្ពិទ្ធំ ភវនំ មយ្ហំ សតភូមំ សមុគ្គតំ|
      block |កញ្ញាសតសហស្សានិ បរិវារេន្តិ មំ សទា។|
    count |៣០|
      block |អាពាធា មេ ន វិជ្ជន្តិ សោកោ មយ្ហំ ន វិជ្ជតិ|
      block |បរិឡាហំ ន បស្សាមិ បុញ្ញកម្មស្សិទំ ផលំ។|
    count |៣១|
      block |អដ្ឋវីសេ កប្បសតេ រាជា សំវសិតោ អហុំ|
      block |សត្តរតនសម្បន្នោ ចក្កវត្តី មហព្ពលោ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គន្ធោទកិយោ ថេរោ ឥមា គាថាយោ អភាសិត្ថាតិ។|
    stand |គន្ធោទកិយត្ថេរស្សាបទានំ ចតុត្ថំ។|
  block |៥។ ឱបវយ្ហត្ថេរអបទានំ|
    count |៣៣|
      block |បទុមុត្តរពុទ្ធស្ស អាជានីយមទាសហំ|
      block |និយ្យាទេត្វាន សម្ពុទ្ធេ អគមាសិំ សកំ ឃរំ។|
    count |៣៤|
      block |ទេវលោ នាម នាមេន សត្ថុនោ អគ្គសាវកោ|
      block |វរធម្មស្ស ទាយាទោ អាគច្ឆិ មម សន្តិកំ។|
    count |៣៥|
      block |សបត្តភារោ ភគវា អាជានេយ្យោ ន កប្បតិ|
      block |តវ សង្កប្បមញ្ញាយ អធិវាសេសិ ចក្ខុមា។|
    count |៣៦|
      block |អគ្ឃាបេត្វា វាតជវំ សិន្ធវំ សីឃវាហនំ|
      block |បទុមុត្តរពុទ្ធស្ស ខមនីយមទាសហំ។|
    count |៣៧|
      block |យំ យំ យោនុបបជ្ជាមិ ទេវត្តំ អថ មានុសំ|
      block |ខមនីយំ វាតជវំ ចិត្តំ និព្ពត្តតេ មម។|
    count |៣៨|
      block |លាភំ តេសំ សុលទ្ធំវ យេ លភន្តុបសម្បទំ|
      block |បុនបិ បយិរុបាសេយ្យំ ពុទ្ធោ លោកេ សចេ ភវេ។|
    count |៣៩|
      block |អដ្ឋវីសតិក្ខត្តុំហំ រាជា អាសិំ មហព្ពលោ|
      block |ចាតុរន្តោ វិជិតាវី ជម្ពុសណ្ឌស្ស ជម្ពុឥស្សរោ។|
    count |៤០|
      block |ឥទំ បច្ឆិមកំ មយ្ហំ ចរិមោ វត្តតេ ភវោ|
      block |បត្តោស្មិ អចលំ ឋានំ ហិត្វា ជយបរាជយំ។|
    count |៤១|
      block |ចតុតិំសសហស្សម្ហិ មហាតេជោសិ ខត្តិយោ|
      block |សតរតនសម្បន្នោ ចក្កវត្តី មហព្ពលោ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឱបវយ្ហោ ថេរោ ឥមា គាថាយោ អភាសិត្ថាតិ។|
    stand |ឱបវយ្ហត្ថេរស្សាបទានំ បញ្ចមំ។|
  block |៦។ សបរិវារាសនត្ថេរអបទានំ|
    count |៤៣|
      block |បទុមុត្តរពុទ្ធស្ស បិណ្ឌបាតំ អទាសហំ|
      block |គន្ត្វា កិលិដ្ឋកំ ឋានំ មល្លិកាហិ បរិក្ខិតំ។|
    count |៤៤|
      block |តម្ហាសនម្ហិ អាសីនោ ពុទ្ធោ លោកគ្គនាយកោ|
      block |អកិត្តយិ បិណ្ឌបាតំ ឧជុភូតោ សមាហិតោ។|
    count |៤៥|
      block |យថាបិ ភទ្ទកេ ខេត្តេ ពីជំ អប្បម្បិ រោបិតំ|
      block |សម្មា ធារំ បវេច្ឆន្តេ ផលំ តោសេតិ កស្សកំ។|
    count |៤៦|
      block |តថេវាយំ បិណ្ឌបាតោ សុខេត្តេ រោបិតោ តយា|
      block |ភវេ និព្ពត្តមានម្ហិ ផលំ តេ តោសយិស្សតិ។|
    count |៤៧|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |បិណ្ឌបាតំ គហេត្វាន បក្កាមិ ឧត្តរាមុខោ។|
    count |៤៨|
      block |សំវុតោ បាតិមោក្ខស្មិំ ឥន្ទ្រិយេសុ ច បញ្ចសុ|
      block |បវិវេកមនុយុត្តោ វិហរាមិ អនាសវោ។|
    count |៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សបរិវារាសនោ ថេរោ ឥមា គាថាយោ អភាសិត្ថាតិ។|
    stand |សបរិវារាសនត្ថេរស្សាបទានំ ឆដ្ឋំ។|
  block |៧។ បញ្ចទីបកត្ថេរអបទានំ|
    count |៥០|
      block |បទុមុត្តរពុទ្ធស្ស សព្ពភូតានុកម្បិនោ|
      block |សទ្ទហិត្វាន សទ្ធម្មេ ឧជុទិដ្ឋិ អហោសហំ។|
    count |៥១|
      block |បទីបទានំ បាទាសិំ បរិវារេត្វាន ពោធិយំ|
      block |សទ្ទហន្តោ បទីបានិ អករិំ តាវទេ អហំ។|
    count |៥២|
      block |យំ យំ យោនុបបជ្ជាមិ ទេវត្តំ អថ មានុសំ|
      block |អាកាសេ ឧក្កំ ធារេន្តិ ទីបទានស្សិទំ ផលំ។|
    count |៥៣|
      block |តិរោកុដ្ដំ តិរោសេលំ សមតិគ្គយ្ហ បព្ពតំ|
      block |សមន្តា យោជនសតំ ទស្សនំ អនុភោមហំ។|
    count |៥៤|
      block |តេន កម្មាវសេសេន បត្តោម្ហិ អាសវក្ខយំ|
      block |ធារេមិ អន្តិមំ ទេហំ ទ្វិបទិន្ទស្ស សាសនេ។|
    count |៥៥|
      block |ចតុត្តិំសេ កប្បសតេ សតចក្ខុសនាមកា|
      block |រាជាហេសុំ មហាតេជា ចក្កវត្តី មហព្ពលា។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បញ្ចទីបកោ ថេរោ ឥមា គាថាយោ អភាសិត្ថាតិ។|
    stand |បញ្ចទីបកត្ថេរស្សាបទានំ សត្តមំ។|
  block |៨។ ធជទាយកត្ថេរអបទានំ|
    count |៥៧|
      block |បទុមុត្តរពុទ្ធស្ស ពោធិយា បាទបុត្តមេ|
      block |ហដ្ឋោ ហដ្ឋេន ចិត្តេន ធជមារោបយិំ អហំ។|
    count |៥៨|
      block |បតិតបត្តានិ គណ្ហិត្វា ពហិទ្ធា ឆឌ្ឌយិំ អហំ|
      block |អន្តោសុទ្ធំ ពហិសុទ្ធំ អធិមុត្តមនាសវំ។|
    count |៥៩|
      block |សម្មុខា វិយ សម្ពុទ្ធំ អវន្ទិំ ពោធិមុត្តមំ|
      block |បទុមុត្តរោ លោកវិទូ អាហុតីនំ បដិគ្គហោ។|
    count |៦០|
      block |ភិក្ខុសង្ឃេ ឋិតោ សត្ថា ឥមា គាថា អភាសថ|
      block |ឥមិនា ធជទានេន ឧបដ្ឋានេន ចូភយំ។|
    count |៦១|
      block |កប្បានំ សតសហស្សំ ទុគ្គតិំ សោ ន គច្ឆតិ|
      block |ទេវេសុ ទេវសោភគ្យំ អនុភោស្សតិនប្បកំ។|
    count |៦២|
      block |អនេកសតក្ខត្តុញ្ច រាជា រដ្ឋេ ភវិស្សតិ|
      block |ឧគ្គតោ នាម នាមេន ចក្កវត្តី ភវិស្សតិ។|
    count |៦៣|
      block |សម្បត្តិំ អនុភោត្វាន សុក្កមូលេន ចោទិតោ|
      block |គោតមស្ស ភគវតោ សាសនេភិរមិស្សតិ។|
    count |៦៤|
      block |បធានបហិតត្តោម្ហិ ឧបសន្តោ និរូបធិ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៦៥|
      block |ឯកបញ្ញាសសហស្សេ កប្បេ ឧគ្គតសវ្ហយោ|
      block |បញ្ញាសសតសហស្សេ ខត្តិយោ មេឃសវ្ហយោ។|
    count |៦៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធជទាយកោ ថេរោ ឥមា គាថាយោ អភាសិត្ថាតិ។|
    stand |ធជទាយកត្ថេរស្សាបទានំ អដ្ឋមំ។|
  block |៩។ បទុមត្ថេរអបទានំ|
    count |៦៧|
      block |ចតុសច្ចំ បកាសេន្តោ វរធម្មប្បវត្តកោ|
      block |វស្សតេ អមតំ វុដ្ឋិំ និព្ពាបេន្តោ មហាជនំ។|
    count |៦៨|
      block |សធជំ បទុមំ គយ្ហ អឌ្ឍកោសេ ឋិតោ អហំ|
      block |បទុមុត្តរមុនិស្ស បហដ្ឋោ ឧក្ខិបិមម្ពរេ។|
    count |៦៩|
      block |អាគច្ឆន្តេ ច បទុមេ អព្ភុតោ អាសិ តាវទេ|
      block |មម សង្កប្បមញ្ញាយ បគ្គណ្ហិ វទតំ វរោ។|
    count |៧០|
      block |ករសេដ្ឋេន បគ្គយ្ហ ជលជំ បុប្ផមុត្តមំ|
      block |ភិក្ខុសង្ឃេ ឋិតោ សត្ថា ឥមា គាថា អភាសថ។|
    count |៧១|
      block |យេនិទំ បទុមំ ខិត្តំ សព្ពញ្ញុម្ហិ វិនាយកេ|
      block |តមហំ កិត្តយិស្សាមិ សុណាថ មម ភាសតោ។|
    count |៧២|
      block |តិំសកប្បានិ ទេវិន្ទោ ទេវរជ្ជំ ករិស្សតិ|
      block |បថព្យា រជ្ជំ សត្តសតំ វសុធំ អាវសិស្សតិ។|
    count |៧៣|
      block |តត្ថ បត្តំ គណេត្វាន ចក្កវត្តី ភវិស្សតិ|
      block |អាកាសតោ បុប្ផវុដ្ឋិ អភិវស្សិស្សតី តទា។|
    count |៧៤|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម នាមេន សត្ថា លោកេ ភវិស្សតិ។|
    count |៧៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៧៦|
      block |និក្ខមិត្វាន កុច្ឆិម្ហា សម្បជានោ បតិស្សតោ|
      block |ជាតិយា បញ្ចវស្សោហំ អរហត្តំ អបាបុណិំ។|
    count |៧៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទុមោ ថេរោ ឥមា គាថាយោ អភាសិត្ថាតិ។|
    stand |បទុមត្ថេរស្សាបទានំ នវមំ។|
  block |១០។ អសនពោធិយត្ថេរអបទានំ|
    count |៧៨|
      block |ជាតិយា សត្តវស្សោហំ អទ្ទសំ លោកនាយកំ|
      block |បសន្នចិត្តោ សុមនោ ឧបគច្ឆិំ នរុត្តមំ។|
    count |៧៩|
      block |តិស្សស្សាហំ ភគវតោ លោកជេដ្ឋស្ស តាទិនោ|
      block |ហដ្ឋោ ហដ្ឋេន ចិត្តេន រោបយិំ ពោធិមុត្តមំ។|
    count |៨០|
      block |អសនោ នាមធេយ្យេន ធរណីរុហបាទបោ|
      block |បញ្ចវស្សេ បរិចរិំ អសនំ ពោធិមុត្តមំ។|
    count |៨១|
      block |បុប្ផិតំ បាទបំ ទិស្វា អព្ភុតំ លោមហំសនំ|
      block |សកំ កម្មំ បកិត្តេន្តោ ពុទ្ធសេដ្ឋំ ឧបាគមិំ។|
    count |៨២|
      block |តិស្សោ តទា សោ សម្ពុទ្ធោ សយម្ភូ អគ្គបុគ្គលោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៨៣|
      block |យេនាយំ រោបិតា ពោធិ ពុទ្ធបូជា ច សក្កតា|
      block |តមហំ កិត្តយិស្សាមិ សុណាថ មម ភាសតោ។|
    count |៨៤|
      block |តិំសកប្បានិ ទេវេសុ ទេវរជ្ជំ ករិស្សតិ|
      block |ចតុសដ្ឋិ ចក្ខត្តុំ សោ ចក្កវត្តី ភវិស្សតិ។|
    count |៨៥|
      block |តុសិតា ហិ ចវិត្វាន សុក្កមូលេន ចោទិតោ|
      block |ទ្វេ សម្បត្តី អនុភោត្វា មនុស្សត្តេ រមិស្សតិ។|
    count |៨៦|
      block |បធានបហិតត្តោ សោ ឧបសន្តោ និរូបធិ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៨៧|
      block |វិវេកមនុយុត្តោហំ ឧបសន្តោ និរូបធិ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៨៨|
      block |ទ្វេនវុតេ ឥតោ កប្បេ ពោធិំ រោបេសហំ តទា|
      block |ទុគ្គតិំ នាភិជានាមិ ពោធិរោបស្សិទំ ផលំ។|
    count |៨៩|
      block |ចតុសត្តតិតោ កប្បេ ទណ្ឌសេនោតិ វិស្សុតោ|
      block |សត្តរតនសម្បន្នោ ចក្កវត្តី តទា អហុំ។|
    count |៩០|
      block |តេសត្តតិម្ហិតោ កប្បេ សត្តាហេសុំ មហីបតី|
      block |សមន្តនេមិនាមេន រាជានោ ចក្កវត្តិនោ។|
    count |៩១|
      block |បណ្ណវីសតិតោ កប្បេ បុណ្ណកោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ពីជនី សតរំសី ច សយនោទកិវាហិយោ|
      block |បរិវារោ បទីបញ្ច ធជោ បទុមបូជកោ|
      block |ពោធិ ច ទសមោ វុត្តោ គាថា ទ្វេនវុតិ តថា។|
    block |ឥត្ថំ សុទំ អាយស្មា អសនពោធិយោ ថេរោ ឥមា គាថាយោ អភាសិត្ថាតិ។|
    stand |អសនពោធិយត្ថេរស្សាបទានំ ទសមំ។|
    stand |ពីជនិវគ្គោ ឆដ្ឋោ។|
    block |តស្សុទ្ទានំ|
