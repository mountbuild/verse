block |២៩។ បណ្ណទាយកវគ្គោ|
  block |១។ បណ្ណទាយកត្ថេរអបទានំ|
    count |១|
      block |បណ្ណសាលេ និសិន្នោម្ហិ បណ្ណភោជនភោជនោ|
      block |ឧបវិដ្ឋញ្ច មំ សន្តំ ឧបាគច្ឆិ មហាឥសិ។|
    count |២|
      block |សិទ្ធត្ថោ លោកបជ្ជោតោ សព្ពលោកតិកិច្ឆកោ|
      block |តស្ស បណ្ណំ មយា ទិន្នំ និសិន្នំ បណ្ណសន្ថរេ។|
    count |៣|
      block |ចតុន្នវុតិតោ កប្បេ យំ បណ្ណមទទិំ តទា|
      block |ទុគ្គតិំ នាភិជានាមិ បណ្ណទានស្សិទំ ផលំ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បណ្ណទាយកោ ថេរោ ឥមា គាថាយោ អភាសិត្ថាតិ។|
    stand |បណ្ណទាយកត្ថេរស្សាបទានំ បឋមំ។|
  block |២។ ផលទាយកត្ថេរអបទានំ|
    count |៥|
      block |សិនេរុសមសន្តោសោ ធរណីសម សាទិសោ|
      block |វុដ្ឋហិត្វា សមាធិម្ហា ភិក្ខាយ មមុបដ្ឋិតោ។|
    count |៦|
      block |ហរីតកំ អាមលកំ អម្ពជម្ពុវិភីតកំ|
      block |កោលំ ភល្លាតកំ ពិល្លំ ផារុសកផលានិ ច។|
    count |៧|
      block |សិទ្ធត្ថស្ស មហេសិស្ស សព្ពលោកានុកម្បិនោ|
      block |តញ្ច សព្ពំ មយា ទិន្នំ វិប្បសន្នេន ចេតសា។|
    count |៨|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៩|
      block |សត្តបញ្ញាសិតោ កប្បេ ឯកជ្ឈោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។|
    stand |ផលទាយកត្ថេរស្សាបទានំ ទុតិយំ។|
  block |៣។ បច្ចុគ្គមនិយត្ថេរអបទានំ|
    count |១១|
      block |សីហំ យថា វនចរំ និសភាជានិយំ យថា|
      block |កកុធំ វិលសន្តំវ អាគច្ឆន្តំ នរាសភំ។|
    count |១២|
      block |សិទ្ធត្ថំ លោកបជ្ជោតំ សព្ពលោកតិកិច្ឆកំ|
      block |អកាសិំ បច្ចុគ្គមនំ វិប្បសន្នេន ចេតសា។|
    count |១៣|
      block |ចតុន្នវុតិតោ កប្បេ បច្ចុគ្គច្ឆិំ នរាសភំ|
      block |ទុគ្គតិំ នាភិជានាមិ បច្ចុគ្គមនេ ឥទំ ផលំ។|
    count |១៤|
      block |សត្តតិំសេ ឥតោ កប្បេ ឯកោ អាសិំ ជនាធិបោ|
      block |សបរិវារោតិ នាមេន ចក្កវត្តី មហព្ពលោ។|
    count |១៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បច្ចុគ្គមនិយោ ថេរោ ឥមា គាថាយោ អភាសិត្ថាតិ។|
    stand |បច្ចុគ្គមនិយត្ថេរស្សាបទានំ តតិយំ។|
  block |៤។ ឯកបុប្ផិយត្ថេរអបទានំ|
    count |១៦|
      block |ទក្ខិណម្ហិ ទុវារម្ហិ បិសាចោ អាសហំ តទា|
      block |អទ្ទសំ វិរជំ ពុទ្ធំ បីតរំសិំវ ភាណុមំ។|
    count |១៧|
      block |វិបស្សិស្ស នរគ្គស្ស សព្ពលោកហិតេសិនោ|
      block |ឯកបុប្ផំ មយា ទិន្នំ ទ្វិបទិន្ទស្ស តាទិនោ។|
    count |១៨|
      block |ឯកនវុតិតោ កប្បេ យំ បុប្ផមទទិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកបុប្ផិយោ ថេរោ ឥមា គាថាយោ អភាសិត្ថាតិ។|
    stand |ឯកបុប្ផិយត្ថេរស្សាបទានំ ចតុត្ថំ។|
  block |៥។ មឃវបុប្ផិយត្ថេរអបទានំ|
    count |២០|
      block |នម្មទានទិយា តីរេ សយម្ភូ អបរាជិតោ|
      block |សមាធិំ សោ សមាបន្នោ វិប្បសន្នោ អនាវិលោ។|
    count |២១|
      block |ទិស្វា បសន្នសុមនោ សម្ពុទ្ធំ អបរាជិតំ|
      block |តាហំ មឃវបុប្ផេន សយម្ភុំ បូជយិំ តទា។|
    count |២២|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មឃវបុប្ផិយោ ថេរោ ឥមា គាថាយោ អភាសិត្ថាតិ។|
    stand |មឃវបុប្ផិយត្ថេរស្សាបទានំ បញ្ចមំ។|
  block |៦។ ឧបដ្ឋាកទាយកត្ថេរអបទានំ|
    count |២៤|
      block |រថិយំ បដិបជ្ជន្តំ អាហុតីនំ បដិគ្គហំ|
      block |ទ្វិបទិន្ទំ មហានាគំ លោកជេដ្ឋំ នរាសភំ។|
    count |២៥|
      block |បក្កោសាបិយ តស្សាហំ សព្ពលោកហិតេសិនោ|
      block |ឧបដ្ឋាកោ មយា ទិន្នោ សិទ្ធត្ថស្ស មហេសិនោ។|
    count |២៦|
      block |បដិគ្គហេត្វា សម្ពុទ្ធោ និយ្យាទេសិ មហាមុនិ|
      block |ឧដ្ឋាយ អាសនា តម្ហា បក្កាមិ បាចិនាមុខោ។|
    count |២៧|
      block |ចតុន្នវុតិតោ កប្បេ ឧបដ្ឋាកមទំ តទា|
      block |ទុគ្គតិំ នាភិជានាមិ ឧបដ្ឋានស្សិទំ ផលំ។|
    count |២៨|
      block |សត្តបញ្ញាសិតោ កប្បេ ពលសេនសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបដ្ឋាកទាយកោ ថេរោ ឥមា គាថាយោ អភាសិត្ថាតិ។|
    stand |ឧបដ្ឋាកទាយកត្ថេរស្សាបទានំ ឆដ្ឋំ។|
  block |៧។ អបទានិយត្ថេរអបទានំ|
    count |៣០|
      block |អបទានំ សុគតានំ កិត្តយិំហំ មហេសិនំ|
      block |បាទេ ច សិរសា វន្ទិំ បសន្នោ សេហិ បាណិភិ។|
    count |៣១|
      block |ទ្វេនវុតេ ឥតោ កប្បេ អបទានំ បកិត្តយិំ|
      block |ទុគ្គតិំ នាភិជានាមិ កិត្តនាយ ឥទំ ផលំ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អបទានិយោ ថេរោ ឥមា គាថាយោ អភាសិត្ថាតិ។|
    stand |អបទានិយត្ថេរស្សាបទានំ សត្តមំ។|
  block |៨។ សត្តាហបព្ពជិតត្ថេរអបទានំ|
    count |៣៣|
      block |វិបស្សិស្ស ភគវតោ សង្ឃោ សក្កតមានិតោ|
      block |ព្យសនំ មេ អនុប្បត្តំ ញាតិភេទោ បុរេ អហុ។|
    count |៣៤|
      block |បព្ពជ្ជំ ឧបគន្ត្វាន ព្យសនុបសមាយហំ|
      block |សត្តាហាភិរតោ តត្ថ សត្ថុសាសនកម្យតា។|
    count |៣៥|
      block |ឯកនវុតិតោ កប្បេ យមហំ បព្ពជិំ តទា|
      block |ទុគ្គតិំ នាភិជានាមិ បព្ពជ្ជាយ ឥទំ ផលំ។|
    count |៣៦|
      block |សត្តសដ្ឋិម្ហិតោ កប្បេ សត្ត អាសុំ មហីបតី|
      block |សុនិក្ខមាតិ ញាយន្តិ ចក្កវត្តី មហព្ពលា។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សត្តាហបព្ពជិតោ ថេរោ ឥមា គាថាយោ អភាសិត្ថាតិ។|
    stand |សត្តាហបព្ពជិតត្ថេរស្សាបទានំ អដ្ឋមំ។|
  block |៩។ ពុទ្ធុបដ្ឋាយិកត្ថេរអបទានំ|
    count |៣៨|
      block |វេដម្ភិនីតិ មេ នាមំ បិតុសន្តំ មមំ តទា|
      block |មម ហត្ថំ គហេត្វាន ឧបានយិ មហាមុនិំ។|
    count |៣៩|
      block |ឥមេមំ ឧទ្ទិសិស្សន្តិ ពុទ្ធា លោកគ្គនាយកា|
      block |តេហំ ឧបដ្ឋិំ សក្កច្ចំ បសន្នោ សេហិ បាណិភិ។|
    count |៤០|
      block |ឯកត្តិំសេ ឥតោ កប្បេ ពុទ្ធេ ឧបដ្ឋហិំ តទា|
      block |ទុគ្គតិំ នាភិជានាមិ ឧបដ្ឋានស្សិទំ ផលំ។|
    count |៤១|
      block |តេវីសម្ហិ ឥតោ កប្បេ ចតុរោ អាសុ ខត្តិយា|
      block |សមណុបដ្ឋាកា នាម ចក្កវត្តី មហព្ពលា។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពុទ្ធុបដ្ឋាយិកោ ថេរោ ឥមា គាថាយោ អភាសិត្ថាតិ។|
    stand |ពុទ្ធុបដ្ឋាយិកត្ថេរស្សាបទានំ នវមំ។|
  block |១០។ បុព្ពង្គមិយត្ថេរអបទានំ|
    count |៤៣|
      block |ចុល្លាសីតិសហស្សានិ បព្ពជិម្ហ អកិញ្ចនា|
      block |តេសំ បុព្ពង្គមោ អាសិំ ឧត្តមត្ថស្ស បត្តិយា។|
    count |៤៤|
      block |សរាគា សភវា ចេតេ វិប្បសន្នមនាវិលា|
      block |ឧបដ្ឋហិំសុ សក្កច្ចំ បសន្នា សេហិ បាណិភិ។|
    count |៤៥|
      block |ខីណាសវា វន្តទោសា កតកិច្ចា អនាសវា|
      block |ផរិំសុ មេត្តចិត្តេន សយម្ភូ អបរាជិតា។|
    count |៤៦|
      block |តេសំ ឧបដ្ឋហិត្វាន សម្ពុទ្ធានំ បតិស្សតោ|
      block |មរណញ្ច អនុប្បត្តោ ទេវត្តញ្ច អគម្ហសេ។|
    count |៤៧|
      block |ចតុន្នវុតិតោ កប្បេ យំ សីលមនុបាលយិំ|
      block |ទុគ្គតិំ នាភិជានាមិ សញ្ញមស្ស ឥទំ ផលំ។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |បណ្ណំ ផលំ បច្ចុគ្គមំ ឯកបុប្ផិ ច មឃវា|
      block |ឧបដ្ឋាកាបទានញ្ច បព្ពជ្ជា ពុទ្ធុបដ្ឋាកោ|
      block |បុព្ពង្គមោ ច គាថាយោ អដ្ឋតាលីស កិត្តិតា។|
    block |ឥត្ថំ សុទំ អាយស្មា បុព្ពង្គមិយោ ថេរោ ឥមា គាថាយោ អភាសិត្ថាតិ។|
    stand |បុព្ពង្គមិយត្ថេរស្សាបទានំ ទសមំ។|
    stand |បណ្ណទាយកវគ្គោ ឯកូនតិំសតិមោ។|
    block |តស្សុទ្ទានំ|
