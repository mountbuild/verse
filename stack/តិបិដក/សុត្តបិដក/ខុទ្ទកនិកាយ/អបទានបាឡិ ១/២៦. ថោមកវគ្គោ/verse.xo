block |២៦។ ថោមកវគ្គោ|
  block |១។ ថោមកត្ថេរអបទានំ|
    count |១|
      block |ទេវលោកេ ឋិតោ សន្តោ វិបស្សិស្ស មហេសិនោ|
      block |ធម្មំ សុណិត្វា មុទិតោ ឥមំ វាចំ អភាសហំ។|
    count |២|
      block |នមោ តេ បុរិសាជញ្ញ នមោ តេ បុរិសុត្តម|
      block |ពហុជ្ជនំ តារយសិ ទេសេន្តោ អមតំ បទំ។|
    count |៣|
      block |ឯកនវុតិតោ កប្បេ យំ វាចមភណិំ តទា|
      block |ទុគ្គតិំ នាភិជានាមិ ថោមនាយ ឥទំ ផលំ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ថោមកោ ថេរោ ឥមា គាថាយោ អភាសិត្ថាតិ។|
    stand |ថោមកត្ថេរស្សាបទានំ បឋមំ។|
  block |២។ ឯកាសនទាយកត្ថេរអបទានំ|
    count |៥|
      block |វិជហិត្វា ទេវវណ្ណំ សភរិយោ ឥធាគមិំ|
      block |អធិការំ កត្តុកាមោ ពុទ្ធសេដ្ឋស្ស សាសនេ។|
    count |៦|
      block |ទេវលោ នាម នាមេន បទុមុត្តរសាវកោ|
      block |តស្ស ភិក្ខា មយា ទិន្នា វិប្បសន្នេន ចេតសា។|
    count |៧|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បិណ្ឌបាតស្សិទំ ផលំ។|
    count |៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកាសនទាយកោ ថេរោ ឥមា គាថាយោ អភាសិត្ថាតិ។|
    stand |ឯកាសនទាយកត្ថេរស្សាបទានំ ទុតិយំ។|
  block |៣។ ចិតកបូជកត្ថេរអបទានំ|
    count |៩|
      block |អានន្ទោ នាម សម្ពុទ្ធោ សយម្ភូ អបរាជិតោ|
      block |អរញ្ញេ បរិនិព្ពាយិ អមនុស្សម្ហិ កាននេ។|
    count |១០|
      block |ទេវលោកា ឥធាគន្ត្វា ចិតំ កត្វានហំ តទា|
      block |សរីរំ តត្ថ ឈាបេសិំ សក្ការញ្ច អកាសហំ។|
    count |១១|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។|
    stand |ចិតកបូជកត្ថេរស្សាបទានំ តតិយំ។|
  block |៤។ តិចម្បកបុប្ផិយត្ថេរអបទានំ|
    count |១៣|
      block |ហិមវន្តស្សាវិទូរេ វិកតោ នាម បព្ពតោ|
      block |តស្ស វេមជ្ឈេ វសតិ សមណោ ភាវិតិន្ទ្រិយោ។|
    count |១៤|
      block |ទិស្វាន តស្សោបសមំ វិប្បសន្នេន ចេតសា|
      block |តីណិ ចម្បកបុប្ផានិ គហេត្វាន សមោកិរិំ។|
    count |១៥|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិចម្បកបុប្ផិយោ ថេរោ ឥមា គាថាយោ អភាសិត្ថាតិ។|
    stand |តិចម្បកបុប្ផិយត្ថេរស្សាបទានំ ចតុត្ថំ។|
  block |៥។ សត្តបាដលិយត្ថេរអបទានំ|
    count |១៧|
      block |កណិការំវ ជោតន្តំ និសិន្នំ បព្ពតន្តរេ|
      block |សត្ត បាដលិបុប្ផានិ ពុទ្ធស្ស អភិរោបយិំ។|
    count |១៨|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សត្តបាដលិយោ ថេរោ ឥមា គាថាយោ អភាសិត្ថាតិ។|
    stand |សត្តបាដលិយត្ថេរស្សាបទានំ បញ្ចមំ។|
  block |៦។ ឧបាហនទាយកត្ថេរអបទានំ|
    count |២០|
      block |អហោសិំ ចន្ទនោ នាម សម្ពុទ្ធស្សត្រជោ តទា|
      block |ឯកោបាហនោ មយា ទិន្នោ ពោធិំ សម្បជ្ជ មេ តុវំ។|
    count |២១|
      block |ឯកនវុតិតោ កប្បេ យំ បានធិំ ទទិំ តទា|
      block |ទុគ្គតិំ នាភិជានាមិ ឧបាហនស្សិទំ ផលំ។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបាហនទាយកោ ថេរោ ឥមា គាថាយោ អភាសិត្ថាតិ។|
    stand |ឧបាហនទាយកត្ថេរស្សាបទានំ ឆដ្ឋំ។|
  block |៧។ មញ្ជរិបូជកត្ថេរអបទានំ|
    count |២៣|
      block |មញ្ជរិកំ ករិត្វាន រថិយំ បដិបជ្ជហំ|
      block |អទ្ទសំ សមណានគ្គំ ភិក្ខុសង្ឃបុរក្ខតំ។|
    count |២៤|
      block |បសន្នចិត្តោ សុមនោ បរមាយ ច បីតិយា|
      block |ឧភោ ហត្ថេហិ បគ្គយ្ហ ពុទ្ធស្ស អភិរោបយិំ។|
    count |២៥|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |២៦|
      block |ឥតោ តេសត្តតិកប្បេ ឯកោ អាសិំ មហីបតិ|
      block |ជោតិយោ នាម នាមេន ចក្កវត្តី មហព្ពលោ។|
    count |២៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មញ្ជរិបូជកោ ថេរោ ឥមា គាថាយោ អភាសិត្ថាតិ។|
    stand |មញ្ជរិបូជកត្ថេរស្សាបទានំ សត្តមំ។|
  block |៨។ បណ្ណទាយកត្ថេរអបទានំ|
    count |២៨|
      block |បព្ពតេ ហិមវន្តម្ហិ វាកចីរធរោ អហំ|
      block |អលោណបណ្ណភក្ខោម្ហិ និយមេសុ ច សំវុតោ។|
    count |២៩|
      block |បាតរាសេ អនុប្បត្តេ សិទ្ធត្ថោ ឧបគច្ឆិ មំ|
      block |តាហំ ពុទ្ធស្ស បាទាសិំ បសន្នោ សេហិ បាណិភិ។|
    count |៣០|
      block |ចតុន្នវុតិតោ កប្បេ យំ បណ្ណមទទិំ តទា|
      block |ទុគ្គតិំ នាភិជានាមិ បណ្ណទានស្សិទំ ផលំ។|
    count |៣១|
      block |សត្តវីសតិកប្បម្ហិ រាជា អាសិំ សទត្ថិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បណ្ណទាយកោ ថេរោ ឥមា គាថាយោ អភាសិត្ថាតិ។|
    stand |បណ្ណទាយកត្ថេរស្សាបទានំ អដ្ឋមំ។|
  block |៩។ កុដិទាយកត្ថេរអបទានំ|
    count |៣៣|
      block |វិបិនចារី សម្ពុទ្ធោ រុក្ខមូលេ វសី តទា|
      block |បណ្ណសាលំ ករិត្វាន អទាសិំ អបរាជិតេ។|
    count |៣៤|
      block |ឯកនវុតិតោ កប្បេ យំ បណ្ណកុដិកំ អទំ|
      block |ទុគ្គតិំ នាភិជានាមិ កុដិទានស្សិទំ ផលំ។|
    count |៣៥|
      block |អដ្ឋវីសេ ឥតោ កប្បេ សោឡសាសិំសុ រាជានោ|
      block |សព្ពត្ថ អភិវស្សីតិ វុច្ចរេ ចក្កវត្តិនោ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កុដិទាយកោ ថេរោ ឥមា គាថាយោ អភាសិត្ថាតិ។|
    stand |កុដិទាយកត្ថេរស្សាបទានំ នវមំ។|
  block |១០។ អគ្គបុប្ផិយត្ថេរអបទានំ|
    count |៣៧|
      block |សុវណ្ណវណ្ណំ សម្ពុទ្ធំ និសិន្នំ បព្ពតន្តរេ|
      block |ឱភាសយន្តំ រំសេន សិខិនំ សិខិនំ យថា។|
    count |៣៨|
      block |អគ្គជំ បុប្ផមាទាយ ឧបាគច្ឆិំ នរុត្តមំ|
      block |បសន្នចិត្តោ សុមនោ ពុទ្ធស្ស អភិរោបយិំ។|
    count |៣៩|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤០|
      block |បញ្ចវីសតិកប្បម្ហិ អហោសិ អមិតោគតោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ថោមកេកាសនចិតកំ ចម្បកោ សត្តបាដលិ|
      block |បានធិ មញ្ជរី បណ្ណំ កុដិទោ អគ្គបុប្ផិយោ|
      block |គាថាយោ គណិតា ចេត្ថ ឯកតាលីសមេវ ចាតិ។|
    block |ឥត្ថំ សុទំ អាយស្មា អគ្គបុប្ផិយោ ថេរោ ឥមា គាថាយោ អភាសិត្ថាតិ។|
    stand |អគ្គបុប្ផិយត្ថេរស្សាបទានំ ទសមំ។|
    stand |ថោមកវគ្គោ ឆព្ពីសតិមោ។|
    block |តស្សុទ្ទានំ|
