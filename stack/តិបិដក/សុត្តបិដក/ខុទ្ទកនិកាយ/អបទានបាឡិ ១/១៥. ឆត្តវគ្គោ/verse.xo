block |១៥។ ឆត្តវគ្គោ|
  block |១។ អតិឆត្តិយត្ថេរអបទានំ|
    count |១|
      block |បរិនិព្ពុតេ ភគវតិ អត្ថទស្សីនរុត្តមេ|
      block |ឆត្តាតិឆត្តំ ការេត្វា ថូបម្ហិ អភិរោបយិំ។|
    count |២|
      block |កាលេន កាលមាគន្ត្វា នមស្សិំ លោកនាយកំ|
      block |បុប្ផច្ឆទនំ កត្វាន ឆត្តម្ហិ អភិរោបយិំ។|
    count |៣|
      block |សត្តរសេ កប្បសតេ ទេវរជ្ជមការយិំ|
      block |មនុស្សត្តំ ន គច្ឆាមិ ថូបបូជាយិទំ ផលំ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អតិឆត្តិយោ ថេរោ ឥមា គាថាយោ អភាសិត្ថាតិ។|
    stand |អតិឆត្តិយត្ថេរស្សាបទានំ បឋមំ។|
  block |២។ ថម្ភារោបកត្ថេរអបទានំ|
    count |៥|
      block |និព្ពុតេ លោកនាថម្ហិ ធម្មទស្សីនរាសភេ|
      block |អារោបេសិំ ធជត្ថម្ភំ ពុទ្ធសេដ្ឋស្ស ចេតិយេ។|
    count |៦|
      block |និស្សេណិំ មាបយិត្វាន ថូបសេដ្ឋំ សមារុហិំ|
      block |ជាតិបុប្ផំ គហេត្វាន ថូបម្ហិ អភិរោបយិំ។|
    count |៧|
      block |អហោ ពុទ្ធោ អហោ ធម្មោ អហោ នោ សត្ថុ សម្បទា|
      block |ទុគ្គតិំ នាភិជានាមិ ថូបបូជាយិទំ ផលំ។|
    count |៨|
      block |ចតុន្នវុតិតោ កប្បេ ថូបសីខសនាមកា|
      block |សោឡសាសិំសុ រាជានោ ចក្កវត្តី មហព្ពលា។|
    count |៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ថម្ភារោបកោ ថេរោ ឥមា គាថាយោ អភាសិត្ថាតិ។|
    stand |ថម្ភារោបកត្ថេរស្សាបទានំ ទុតិយំ។|
  block |៣។ វេទិការកត្ថេរអបទានំ|
    count |១០|
      block |និព្ពុតេ លោកនាថម្ហិ បិយទស្សីនរុត្តមេ|
      block |បសន្នចិត្តោ សុមនោ មុត្តាវេទិមកាសហំ។|
    count |១១|
      block |មណីហិ បរិវារេត្វា អកាសិំ វេទិមុត្តមំ|
      block |វេទិកាយ មហំ កត្វា តត្ថ កាលង្កតោ អហំ។|
    count |១២|
      block |យំ យំ យោនុបបជ្ជាមិ ទេវត្តំ អថ មានុសំ|
      block |មណី ធារេន្តិ អាកាសេ បុញ្ញកម្មស្សិទំ ផលំ។|
    count |១៣|
      block |សោឡសិតោ កប្បសតេ មណិប្បភាសនាមកា|
      block |ឆត្តិំសាសិំសុ រាជានោ ចក្កវត្តី មហព្ពលា។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វេទិការកោ ថេរោ ឥមា គាថាយោ អភាសិត្ថាតិ។|
    stand |វេទិការកត្ថេរស្សាបទានំ តតិយំ។|
  block |៤។ សបរិវារិយត្ថេរអបទានំ|
    count |១៥|
      block |បទុមុត្តរោ នាម ជិនោ លោកជេដ្ឋោ នរាសភោ|
      block |ជលិត្វា អគ្គិក្ខន្ធោវ សម្ពុទ្ធោ បរិនិព្ពុតោ។|
    count |១៦|
      block |និព្ពុតេ ច មហាវីរេ ថូបោ វិត្ថារិកោ អហុ|
      block |ទូរតោវ ឧបដ្ឋេន្តិ ធាតុគេហវរុត្តមេ។|
    count |១៧|
      block |បសន្នចិត្តោ សុមនោ អកំ ចន្ទនវេទិកំ|
      block |ទិស្សតិ ថូបខន្ធោ ច ថូបានុច្ឆវិកោ តទា។|
    count |១៨|
      block |ភវេ និព្ពត្តមានម្ហិ ទេវត្តេ អថ មានុសេ|
      block |ឱមត្តំ មេ ន បស្សាមិ បុព្ពកម្មស្សិទំ ផលំ។|
    count |១៩|
      block |បញ្ចទសកប្បសតេ ឥតោ អដ្ឋ ជនា អហុំ|
      block |សព្ពេ សមត្តនាមា តេ ចក្កវត្តី មហព្ពលា។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សបរិវារិយោ ថេរោ ឥមា គាថាយោ អភាសិត្ថាតិ។|
    stand |សបរិវារិយត្ថេរស្សាបទានំ ចតុត្ថំ។|
  block |៥។ ឧមាបុប្ផិយត្ថេរអបទានំ|
    count |២១|
      block |និព្ពុតេ លោកមហិតេ អាហុតីនំ បដិគ្គហេ|
      block |សិទ្ធត្ថម្ហិ ភគវតិ មហាថូបមហោ អហុ។|
    count |២២|
      block |មហេ បវត្តមានម្ហិ សិទ្ធត្ថស្ស មហេសិនោ|
      block |ឧមាបុប្ផំ គហេត្វាន ថូបម្ហិ អភិរោបយិំ។|
    count |២៣|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ថូបបូជាយិទំ ផលំ។|
    count |២៤|
      block |ឥតោ ច នវមេ កប្បេ សោមទេវសនាមកា|
      block |បញ្ចាសីតិសុ រាជានោ ចក្កវត្តី មហព្ពលា។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧមាបុប្ផិយោ ថេរោ ឥមា គាថាយោ អភាសិត្ថាតិ។|
    stand |ឧមាបុប្ផិយត្ថេរស្សាបទានំ បញ្ចមំ។|
  block |៦។ អនុលេបទាយកត្ថេរអបទានំ|
    count |២៦|
      block |អនោមទស្សីមុនិនោ ពោធិវេទិមកាសហំ|
      block |សុធាយ បិណ្ឌំ ទត្វាន បាណិកម្មំ អកាសហំ។|
    count |២៧|
      block |ទិស្វា តំ សុកតំ កម្មំ អនោមទស្សី នរុត្តមោ|
      block |ភិក្ខុសង្ឃេ ឋិតោ សត្ថា ឥមំ គាថំ អភាសថ។|
    count |២៨|
      block |ឥមិនា សុធកម្មេន ចេតនាបណិធីហិ ច|
      block |សម្បត្តិំ អនុភោត្វាន ទុក្ខស្សន្តំ ករិស្សតិ។|
    count |២៩|
      block |បសន្នមុខវណ្ណោម្ហិ ឯកគ្គោ សុសមាហិតោ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៣០|
      block |ឥតោ កប្បសតេ អាសិំ បរិបុណ្ណេ អនូនកេ|
      block |រាជា សព្ពឃនោ នាម ចក្កវត្តី មហព្ពលោ។|
    count |៣១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អនុលេបទាយកោ ថេរោ ឥមា គាថាយោ អភាសិត្ថាតិ។|
    stand |អនុលេបទាយកត្ថេរស្សាបទានំ ឆដ្ឋំ។|
  block |៧។ មគ្គទាយកត្ថេរអបទានំ|
    count |៣២|
      block |ឧត្តរិត្វាន នទិកំ វនំ គច្ឆតិ ចក្ខុមា|
      block |តមទ្ទសាសិំ សម្ពុទ្ធំ សិទ្ធត្ថំ វរលក្ខណំ។|
    count |៣៣|
      block |កុទាល បិដកមាទាយ សមំ កត្វាន តំ បថំ|
      block |សត្ថារំ អភិវាទេត្វា សកំ ចិត្តំ បសាទយិំ។|
    count |៣៤|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ មគ្គទានស្សិទំ ផលំ។|
    count |៣៥|
      block |សត្តបញ្ញាសកប្បម្ហិ ឯកោ អាសិំ ជនាធិបោ|
      block |នាមេន សុប្បពុទ្ធោតិ នាយកោ សោ នរិស្សរោ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មគ្គទាយកោ ថេរោ ឥមា គាថាយោ អភាសិត្ថាតិ។|
    stand |មគ្គទាយកត្ថេរស្សាបទានំ សត្តមំ។|
  block |៨។ ផលកទាយកត្ថេរអបទានំ|
    count |៣៧|
      block |យានការោ បុរេ អាសិំ ទារុកម្មេ សុសិក្ខិតោ|
      block |ចន្ទនំ ផលកំ កត្វា អទាសិំ លោកពន្ធុនោ។|
    count |៣៨|
      block |បភាសតិ ឥទំ ព្យម្ហំ សុវណ្ណស្ស សុនិម្មិតំ|
      block |ហត្ថិយានំ អស្សយានំ ទិព្ពយានំ ឧបដ្ឋិតំ។|
    count |៣៩|
      block |បាសាទា សិវិកា ចេវ និព្ពត្តន្តិ យទិច្ឆកំ|
      block |អក្ខុព្ភំ រតនំ មយ្ហំ ផលកស្ស ឥទំ ផលំ។|
    count |៤០|
      block |ឯកនវុតិតោ កប្បេ ផលកំ យមហំ ទទិំ|
      block |ទុគ្គតិំ នាភិជានាមិ ផលកស្ស ឥទំ ផលំ។|
    count |៤១|
      block |សត្តបញ្ញាសកប្បម្ហិ ចតុរោ និម្មិតាវ្ហយា|
      block |សត្តរតនសម្បន្នា ចក្កវត្តី មហព្ពលា។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផលកទាយកោ ថេរោ ឥមា គាថាយោ អភាសិត្ថាតិ។|
    stand |ផលកទាយកត្ថេរស្សាបទានំ អដ្ឋមំ។|
  block |៩។ វដំសកិយត្ថេរអបទានំ|
    count |៤៣|
      block |សុមេធោ នាម នាមេន សយម្ភូ អបរាជិតោ|
      block |វិវេកមនុព្រូហន្តោ អជ្ឈោគហិ មហាវនំ។|
    count |៤៤|
      block |សឡលំ បុប្ផិតំ ទិស្វា គន្ថិត្វាន វដំសកំ|
      block |ពុទ្ធស្ស អភិរោបេសិំ សម្មុខា លោកនាយកំ។|
    count |៤៥|
      block |តិំសកប្បសហស្សម្ហិ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៦|
      block |ឩនវីសេ កប្បសតេ សោឡសាសុំ សុនិម្មិតា|
      block |សត្តរតនសម្បន្នា ចក្កវត្តី មហព្ពលា។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វដំសកិយោ ថេរោ ឥមា គាថាយោ អភាសិត្ថាតិ។|
    stand |វដំសកិយត្ថេរស្សាបទានំ នវមំ។|
  block |១០។ បល្លង្កទាយកត្ថេរអបទានំ|
    count |៤៨|
      block |សុមេធស្ស ភគវតោ លោកជេដ្ឋស្ស តាទិនោ|
      block |បល្លង្កោ ហិ មយា ទិន្នោ សឧត្តរសបច្ឆទោ។|
    count |៤៩|
      block |សត្តរតនសម្បន្នោ បល្លង្កោ អាសិ សោ តទា|
      block |មម សង្កប្បមញ្ញាយ និព្ពត្តតិ សទា មម។|
    count |៥០|
      block |តិំសកប្បសហស្សម្ហិ បល្លង្កមទទិំ តទា|
      block |ទុគ្គតិំ នាភិជានាមិ បល្លង្កស្ស ឥទំ ផលំ។|
    count |៥១|
      block |វីសកប្បសហស្សម្ហិ សុវណ្ណាភា តយោ ជនា|
      block |សត្តរតនសម្បន្នា ចក្កវត្តី មហព្ពលា។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឆត្តំ ថម្ភោ ច វេទិ ច បរិវារុមបុប្ផិយោ|
      block |អនុលេបោ ច មគ្គោ ច ផលកោ ច វដំសកោ|
      block |បល្លង្កទាយី ច គាថាយោ ឆប្បញ្ញាស បកិត្តិតាតិ។|
    block |ឥត្ថំ សុទំ អាយស្មា បល្លង្កទាយកោ ថេរោ ឥមា គាថាយោ អភាសិត្ថាតិ។|
    stand |បល្លង្កទាយកត្ថេរស្សាបទានំ ទសមំ។|
    stand |ឆត្តវគ្គោ បន្នរសមោ។|
    block |តស្សុទ្ទានំ|
