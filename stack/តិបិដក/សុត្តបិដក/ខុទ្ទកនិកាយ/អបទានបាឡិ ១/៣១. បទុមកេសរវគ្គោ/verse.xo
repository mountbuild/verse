block |៣១។ បទុមកេសរវគ្គោ|
  block |១។ បទុមកេសរិយត្ថេរអបទានំ|
    count |១|
      block |ឥសិសង្ឃេ អហំ បុព្ពេ អាសិំ មាតង្គវារណោ|
      block |មហេសីនំ បសាទេន បទ្មកេសរមោកិរិំ។|
    count |២|
      block |បច្ចេកជិនសេដ្ឋេសុ ធុតរាគេសុ តាទិសុ|
      block |តេសុ ចិត្តំ បសាទេត្វា កប្បំ សគ្គម្ហិ មោទហំ។|
    count |៣|
      block |ឯកនវុតិតោ កប្បេ កេសរំ ឱកិរិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទុមកេសរិយោ ថេរោ ឥមា គាថាយោ អភាសិត្ថាតិ។|
    stand |បទុមកេសរិយត្ថេរស្សាបទានំ បឋមំ។|
  block |២។ សព្ពគន្ធិយត្ថេរអបទានំ|
    count |៥|
      block |គន្ធមាលំ មយា ទិន្នំ វិបស្សិស្ស មហេសិនោ|
      block |អទាសិំ ឧជុភូតស្ស កោសេយ្យវត្ថមុត្តមំ។|
    count |៦|
      block |ឯកនវុតិតោ កប្បេ យំ វត្ថមទទិំ បុរេ|
      block |ទុគ្គតិំ នាភិជានាមិ គន្ធទានស្សិទំ ផលំ។|
    count |៧|
      block |ឥតោ បន្នរសេ កប្បេ សុចេឡោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សព្ពគន្ធិយោ ថេរោ ឥមា គាថាយោ អភាសិត្ថាតិ។|
    stand |សព្ពគន្ធិយត្ថេរស្សាបទានំ ទុតិយំ។|
  block |៣។ បរមន្នទាយកត្ថេរអបទានំ|
    count |៩|
      block |កណិការំវ ជោតន្តំ ឧទយន្តំវ ភាណុមំ|
      block |វិបស្សិំ អទ្ទសំ ពុទ្ធំ លោកជេដ្ឋំ នរាសភំ។|
    count |១០|
      block |អញ្ជលិំ បគ្គហេត្វាន អភិនេសិំ សកំ ឃរំ|
      block |អភិនេត្វាន សម្ពុទ្ធំ បរមន្នមទាសហំ។|
    count |១១|
      block |ឯកនវុតិតោ កប្បេ បរមន្នមទិំ តទា|
      block |ទុគ្គតិំ នាភិជានាមិ បរមន្នស្សិទំ ផលំ។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បរមន្នទាយកោ ថេរោ ឥមា គាថាយោ អភាសិត្ថាតិ។|
    stand |បរមន្នទាយកត្ថេរស្សាបទានំ តតិយំ។|
  block |៤។ ធម្មសញ្ញកត្ថេរអបទានំ|
    count |១៣|
      block |វិបស្សិនោ ភគវតោ មហាពោធិមហោ អហុ|
      block |រុក្ខដ្ឋស្សេវ សម្ពុទ្ធោ លោកជេដ្ឋោ នរាសភោ។|
    count |១៤|
      block |ភគវា តម្ហិ សមយេ ភិក្ខុសង្ឃបុរក្ខតោ|
      block |ចតុសច្ចំ បកាសេតិ វាចាសភិមុទីរយំ។|
    count |១៥|
      block |សង្ខិត្តេន ច ទេសេន្តោ វិត្ថារេន ច ទេសយំ|
      block |វិវដ្ដច្ឆទោ សម្ពុទ្ធោ និព្ពាបេសិ មហាជនំ។|
    count |១៦|
      block |តស្សាហំ ធម្មំ សុត្វាន លោកជេដ្ឋស្ស តាទិនោ|
      block |វន្ទិត្វា សត្ថុនោ បាទេ បក្កាមិំ ឧត្តរាមុខោ។|
    count |១៧|
      block |ឯកនវុតិតោ កប្បេ យំ ធម្មមសុណិំ តទា|
      block |ទុគ្គតិំ នាភិជានាមិ ធម្មសវស្សិទំ ផលំ។|
    count |១៨|
      block |តេត្តិំសម្ហិ ឥតោ កប្បេ ឯកោ អាសិំ មហីបតិ|
      block |សុតវា នាម នាមេន ចក្កវត្តី មហព្ពលោ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធម្មសញ្ញកោ ថេរោ ឥមា គាថាយោ អភាសិត្ថាតិ។|
    stand |ធម្មសញ្ញកត្ថេរស្សាបទានំ ចតុត្ថំ។|
  block |៥។ ផលទាយកត្ថេរអបទានំ|
    count |២០|
      block |ភាគីរថីនទីតីរេ អហោសិ អស្សមោ តទា|
      block |តមហំ អស្សមំ គច្ឆិំ ផលហត្ថោ អបេក្ខវា។|
    count |២១|
      block |វិបស្សិំ តត្ថ អទ្ទក្ខិំ បីតរំសិំវ ភាណុមំ|
      block |យំ មេ អត្ថិ ផលំ សព្ពំ អទាសិំ សត្ថុនោ អហំ។|
    count |២២|
      block |ឯកនវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។|
    stand |ផលទាយកត្ថេរស្សាបទានំ បញ្ចមំ។|
  block |៦។ សម្បសាទកត្ថេរអបទានំ|
    count |២៤|
      block |នមោ តេ ពុទ្ធ វីរត្ថុ វិប្បមុត្តោសិ សព្ពធិ|
      block |ព្យសនម្ហិ អនុប្បត្តោ តស្ស មេ សរណំ ភវ។|
    count |២៥|
      block |សិទ្ធត្ថោ តស្ស ព្យាកាសិ លោកេ អប្បដិបុគ្គលោ|
      block |មហោទធិសមោ សង្ឃោ អប្បមេយ្យោ អនុត្តរោ។|
    count |២៦|
      block |តត្ថ ត្វំ វិរជេ ខេត្តេ អនន្តផលទាយកេ|
      block |សង្ឃេ ចិត្តំ បសាទេត្វា សុពីជំ វាប រោបយ។|
    count |២៧|
      block |ឥទំ វត្វាន សព្ពញ្ញូ លោកជេដ្ឋោ នរាសភោ|
      block |មមេវ អនុសាសិត្វា វេហាសំ នភមុគ្គមិ។|
    count |២៨|
      block |អចិរំ គតមត្តម្ហិ សព្ពញ្ញុម្ហិ នរាសភេ|
      block |មរណំ សមនុប្បត្តោ តុសិតំ ឧបបជ្ជហំ។|
    count |២៩|
      block |តទាហំ វិរជេ ខេត្តេ អនន្តផលទាយកេ|
      block |សង្ឃេ ចិត្តំ បសាទេត្វា កប្បំ សគ្គម្ហិ មោទហំ។|
    count |៣០|
      block |ចតុន្នវុតិតោ កប្បេ បសាទមលភិំ តទា|
      block |ទុគ្គតិំ នាភិជានាមិ បសាទស្ស ឥទំ ផលំ។|
    count |៣១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សម្បសាទកោ ថេរោ ឥមា គាថាយោ អភាសិត្ថាតិ។|
    stand |សម្បសាទកត្ថេរស្សាបទានំ ឆដ្ឋំ។|
  block |៧។ អារាមទាយកត្ថេរអបទានំ|
    count |៣២|
      block |សិទ្ធត្ថស្ស ភគវតោ អារាមោ រោបិតោ មយា|
      block |សន្ទច្ឆាយេសុ រុក្ខេសុ ឧបាសន្តេសុ បក្ខិសុ។|
    count |៣៣|
      block |អទ្ទសំ វិរជំ ពុទ្ធំ អាហុតីនំ បដិគ្គហំ|
      block |អារាមំ អភិនាមេសិំ លោកជេដ្ឋំ នរាសភំ។|
    count |៣៤|
      block |ហដ្ឋោ ហដ្ឋេន ចិត្តេន ផលំ បុប្ផមទាសហំ|
      block |តតោ ជាតប្បសាទោវ តំ វនំ បរិណាមយិំ។|
    count |៣៥|
      block |ពុទ្ធស្ស យមិទំ ទាសិំ វិប្បសន្នេន ចេតសា|
      block |ភវេ និព្ពត្តមានម្ហិ និព្ពត្តតិ ផលំ មម។|
    count |៣៦|
      block |ចតុន្នវុតិតោ កប្បេ យំ អារាមមទំ តទា|
      block |ទុគ្គតិំ នាភិជានាមិ អារាមស្ស ឥទំ ផលំ។|
    count |៣៧|
      block |សត្តតិំសេ ឥតោ កប្បេ សត្តាសុំ មុទុសីតលា|
      block |សត្តរតនសម្បន្នា ចក្កវត្តី មហព្ពលា។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អារាមទាយកោ ថេរោ ឥមា គាថាយោ អភាសិត្ថាតិ។|
    stand |អារាមទាយកត្ថេរស្សាបទានំ សត្តមំ។|
  block |៨។ អនុលេបទាយកត្ថេរអបទានំ|
    count |៣៩|
      block |អត្ថទស្សិស្ស មុនិនោ អទ្ទសំ សាវកំ អហំ|
      block |នវកម្មំ ករោន្តស្ស សីមាយ ឧបគច្ឆហំ។|
    count |៤០|
      block |និដ្ឋិតេ នវកម្មេ ច អនុលេបមទាសហំ|
      block |បសន្នចិត្តោ សុមនោ បុញ្ញក្ខេត្តេ អនុត្តរេ។|
    count |៤១|
      block |អដ្ឋារសេ កប្បសតេ យំ កម្មមករិំ តទា|
      block |ទុគ្គតិំ នាភិជានាមិ អនុលេបស្សិទំ ផលំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អនុលេបទាយកោ ថេរោ ឥមា គាថាយោ អភាសិត្ថាតិ។|
    stand |អនុលេបទាយកត្ថេរស្សាបទានំ អដ្ឋមំ។|
  block |៩។ ពុទ្ធសញ្ញកត្ថេរអបទានំ|
    count |៤៣|
      block |ឧទេន្តំ សតរំសិំវ បីតរំសិំវ ភាណុមំ|
      block |វនន្តរគតំ សន្តំ លោកជេដ្ឋំ នរាសភំ។|
    count |៤៤|
      block |អទ្ទសំ សុបិនន្តេន សិទ្ធត្ថំ លោកនាយកំ|
      block |តត្ថ ចិត្តំ បសាទេត្វា សុគតិំ ឧបបជ្ជហំ។|
    count |៤៥|
      block |ចតុន្នវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។|
    stand |ពុទ្ធសញ្ញកត្ថេរស្សាបទានំ នវមំ។|
  block |១០។ បព្ភារទាយកត្ថេរអបទានំ|
    count |៤៧|
      block |បិយទស្សិនោ ភគវតោ បព្ភារោ សោធិតោ មយា|
      block |ឃដកញ្ច ឧបដ្ឋាសិំ បរិភោគាយ តាទិនោ។|
    count |៤៨|
      block |តំ មេ ពុទ្ធោ វិយាកាសិ បិយទស្សី មហាមុនិ|
      block |សហស្សកណ្ឌោ សតភេណ្ឌុ ធជាលុ ហរិតាមយោ។|
    count |៤៩|
      block |និព្ពត្តិស្សតិ សោ យូបោ រតនញ្ច អនប្បកំ|
      block |បព្ភារទានំ ទត្វាន កប្បំ សគ្គម្ហិ មោទហំ។|
    count |៥០|
      block |ឥតោ ពាត្តិំសកប្បម្ហិ សុសុទ្ធោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កេសរំ គន្ធមន្នញ្ច ធម្មសញ្ញី ផលេន ច|
      block |បសាទារាមទាយី ច លេបកោ ពុទ្ធសញ្ញកោ|
      block |បព្ភារទោ ច គាថាយោ ឯកបញ្ញាស កិត្តិតា។|
    block |ឥត្ថំ សុទំ អាយស្មា បព្ភារទាយកោ ថេរោ ឥមា គាថាយោ អភាសិត្ថាតិ។|
    stand |បព្ភារទាយកត្ថេរស្សាបទានំ ទសមំ។|
    stand |បទុមកេសរវគ្គោ ឯកតិំសតិមោ។|
    block |តស្សុទ្ទានំ|
