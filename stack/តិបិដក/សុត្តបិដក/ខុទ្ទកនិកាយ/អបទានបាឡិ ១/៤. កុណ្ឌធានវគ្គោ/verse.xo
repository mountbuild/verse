block |៤។ កុណ្ឌធានវគ្គោ|
  block |១។ កុណ្ឌធានត្ថេរអបទានំ|
    count |១|
      block |សត្តាហំ បដិសល្លីនំ សយម្ភុំ អគ្គបុគ្គលំ|
      block |បសន្នចិត្តោ សុមនោ ពុទ្ធសេដ្ឋំ ឧបដ្ឋហិំ។|
    count |២|
      block |វុដ្ឋិតំ កាលមញ្ញាយ បទុមុត្តរំ មហាមុនិំ|
      block |មហន្តិំ កទលីកណ្ណិំ គហេត្វា ឧបគច្ឆហំ។|
    count |៣|
      block |បដិគ្គហេត្វា ភគវា សព្ពញ្ញូ លោកនាយកោ|
      block |មម ចិត្តំ បសាទេន្តោ បរិភុញ្ជិ មហាមុនិ។|
    count |៤|
      block |បរិភុញ្ជិត្វា សម្ពុទ្ធោ សត្ថវាហោ អនុត្តរោ|
      block |សកាសនេ និសីទិត្វា ឥមា គាថា អភាសថ។|
    count |៥|
      block |យេ ច សន្តិ សមិតារោ យក្ខា ឥមម្ហិ បព្ពតេ|
      block |អរញ្ញេ ភូតភព្យានិ សុណន្តុ វចនំ មម។|
    count |៦|
      block |យោ សោ ពុទ្ធំ ឧបដ្ឋាសិ មិគរាជំវ កេសរិំ|
      block |តមហំ កិត្តយិស្សាមិ សុណាថ មម ភាសតោ។|
    count |៧|
      block |ឯកាទសញ្ចក្ខត្តុំ សោ ទេវរាជា ភវិស្សតិ|
      block |ចតុតិំសតិក្ខត្តុញ្ច ចក្កវត្តី ភវិស្សតិ។|
    count |៨|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៩|
      block |អក្កោសិត្វាន សមណេ សីលវន្តេ អនាសវេ|
      block |បាបកម្មវិបាកេន នាមធេយ្យំ លភិស្សតិ។|
    count |១០|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កុណ្ឌធានោតិ នាមេន សាវកោ សោ ភវិស្សតិ។|
    count |១១|
      block |បវិវេកមនុយុត្តោ ឈាយី ឈានរតោ អហំ|
      block |តោសយិត្វាន សត្ថារំ វិហរាមិ អនាសវោ។|
    count |១២|
      block |សាវកេហិ បរិវុតោ ភិក្ខុសង្ឃបុរក្ខតោ|
      block |ភិក្ខុសង្ឃេ និសីទិត្វា សលាកំ គាហយី ជិនោ។|
    count |១៣|
      block |ឯកំសំ ចីវរំ កត្វា វន្ទិត្វា លោកនាយកំ|
      block |វទតំ វរស្ស បុរតោ បឋមំ អគ្គហេសហំ។|
    count |១៤|
      block |តេន កម្មេន ភគវា ទសសហស្សីកម្បកោ|
      block |ភិក្ខុសង្ឃេ និសីទិត្វា អគ្គដ្ឋានេ ឋបេសិ មំ។|
    count |១៥|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កុណ្ឌធានោ ថេរោ ឥមា គាថាយោ អភាសិត្ថាតិ។|
    stand |កុណ្ឌធានត្ថេរស្សាបទានំ បឋមំ។|
  block |២។ សាគតត្ថេរអបទានំ|
    count |១៧|
      block |សោភិតោ នាម នាមេន អហោសិំ ព្រាហ្មណោ តទា|
      block |បុរក្ខតោ សសិស្សេហិ អារាមំ អគមាសហំ។|
    count |១៨|
      block |ភគវា តម្ហិ សមយេ ភិក្ខុសង្ឃបុរក្ខតោ|
      block |អារាមទ្វារា និក្ខម្ម អដ្ឋាសិ បុរិសុត្តមោ។|
    count |១៩|
      block |តមទ្ទសាសិំ សម្ពុទ្ធំ ទន្តំ ទន្តបុរក្ខតំ|
      block |សកំ ចិត្តំ បសាទេត្វា សន្ថវិំ លោកនាយកំ។|
    count |២០|
      block |យេ កេចិ បាទបា សព្ពេ មហិយា តេ វិរូហរេ|
      block |ពុទ្ធិមន្តោ តថា សត្តា រុហន្តិ ជិនសាសនេ។|
    count |២១|
      block |សត្ថវាហោសិ សប្បញ្ញោ មហេសិ ពហុកេ ជនេ|
      block |វិបថា ឧទ្ធរិត្វាន បថំ អាចិក្ខសេ តុវំ។|
    count |២២|
      block |ទន្តោ ទន្តបរិកិណ្ណោ ឈាយី ឈានរតេហិ ច|
      block |អាតាបី បហិតត្តេហិ ឧបសន្តេហិ តាទិភិ។|
    count |២៣|
      block |អលង្កតោ បរិសាហិ បុញ្ញញាណេហិ សោភតិ|
      block |បភា និទ្ធាវតេ តុយ្ហំ សូរិយោទយនេ យថា។|
    count |២៤|
      block |បសន្នចិត្តំ ទិស្វាន មហេសី បទុមុត្តរោ|
      block |ភិក្ខុសង្ឃេ ឋិតោ សត្ថា ឥមា គាថា អភាសថ។|
    count |២៥|
      block |យោ សោ ហាសំ ជនេត្វាន មមំ កិត្តេសិ ព្រាហ្មណោ|
      block |កប្បានំ សតសហស្សំ ទេវលោកេ រមិស្សតិ។|
    count |២៦|
      block |តុសិតា ហិ ចវិត្វាន សុក្កមូលេន ចោទិតោ|
      block |គោតមស្ស ភគវតោ សាសនេ បព្ពជិស្សតិ។|
    count |២៧|
      block |តេន កម្មេន សុកតេន អរហត្តំ លភិស្សតិ|
      block |សាគតោ នាម នាមេន ហេស្សតិ សត្ថុ សាវកោ។|
    count |២៨|
      block |បព្ពជិត្វាន កាយេន បាបកម្មំ វិវជ្ជយិំ|
      block |វចីទុច្ចរិតំ ហិត្វា អាជីវំ បរិសោធយិំ។|
    count |២៩|
      block |ឯវំ វិហរមានោហំ តេជោធាតូសុ កោវិទោ|
      block |សព្ពាសវេ បរិញ្ញាយ វិហរាមិ អនាសវោ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សាគតោ ថេរោ ឥមា គាថាយោ អភាសិត្ថាតិ។|
    stand |សាគតត្ថេរស្សាបទានំ ទុតិយំ។|
  block |៣។ មហាកច្ចានត្ថេរអបទានំ|
    count |៣១|
      block |បទុមុត្តរនាថស្ស បទុមំ នាម ចេតិយំ|
      block |សិលាសនំ ការយិត្វា សុវណ្ណេនាភិលេបយិំ។|
    count |៣២|
      block |រតនាមយឆត្តញ្ច បគ្គយ្ហ វាឡពីជនិំ|
      block |ពុទ្ធស្ស អភិរោបេសិំ លោកពន្ធុស្ស តាទិនោ។|
    count |៣៣|
      block |យាវតា ទេវតា ភុម្មា សព្ពេ សន្និបតុំ តទា|
      block |រតនាមយឆត្តានំ វិបាកំ កថយិស្សតិ។|
    count |៣៤|
      block |តញ្ច សព្ពំ សុណិស្សាម កថយន្តស្ស សត្ថុនោ|
      block |ភិយ្យោ ហាសំ ជនេយ្យាម សម្មាសម្ពុទ្ធសាសនេ។|
    count |៣៥|
      block |ហេមាសនេ និសីទិត្វា សយម្ភូ អគ្គបុគ្គលោ|
      block |ភិក្ខុសង្ឃបរិព្យូឡ្ហោ ឥមា គាថា អភាសថ។|
    count |៣៦|
      block |យេនិទំ អាសនំ ទិន្នំ សោវណ្ណំ រតនាមយំ|
      block |តមហំ កិត្តយិស្សាមិ សុណាថ មម ភាសតោ។|
    count |៣៧|
      block |តិំសកប្បានិ ទេវិន្ទោ ទេវរជ្ជំ ករិស្សតិ|
      block |សមន្តា យោជនសតំ អាភាយាភិភវិស្សតិ។|
    count |៣៨|
      block |មនុស្សលោកមាគន្ត្វា ចក្កវត្តី ភវិស្សតិ|
      block |បភស្សរោតិ នាមេន ឧគ្គតេជោ ភវិស្សតិ។|
    count |៣៩|
      block |ទិវា វា យទិ វា រត្តិំ សតរំសីវ ឧគ្គតោ|
      block |សមន្តា អដ្ឋរតនំ ឧជ្ជោតិស្សតិ ខត្តិយោ។|
    count |៤០|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៤១|
      block |តុសិតា ហិ ចវិត្វាន សុក្កមូលេន ចោទិតោ|
      block |កច្ចានោ នាម នាមេន ព្រហ្មពន្ធុ ភវិស្សតិ។|
    count |៤២|
      block |សោ បច្ឆា បព្ពជិត្វាន អរហា ហេស្សតិនាសវោ|
      block |គោតមោ លោកបជ្ជោតោ អគ្គដ្ឋានេ ឋបេស្សតិ។|
    count |៤៣|
      block |សំខិត្តបុច្ឆិតំ បញ្ហំ វិត្ថារេន កថេស្សតិ|
      block |កថយន្តោ ច តំ បញ្ហំ អជ្ឈាសយំ បូរយិស្សតិ។|
    count |៤៤|
      block |អឌ្ឍេ កុលេ អភិជាតោ ព្រាហ្មណោ មន្តបារគូ|
      block |ឱហាយ ធនធញ្ញានិ បព្ពជិំ អនគារិយំ។|
    count |៤៥|
      block |សំខិត្តេនបិ បុច្ឆន្តេ វិត្ថារេន កថេមហំ|
      block |អជ្ឈាសយំ តេសំ បូរេមិ តោសេមិ ទ្វិបទុត្តមំ។|
    count |៤៦|
      block |តោសិតោ មេ មហាវីរោ សយម្ភូ អគ្គបុគ្គលោ|
      block |ភិក្ខុសង្ឃេ និសីទិត្វា ឯតទគ្គេ ឋបេសិ មំ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មហាកច្ចានោ ថេរោ ឥមា គាថាយោ អភាសិត្ថាតិ។|
    stand |មហាកច្ចានត្ថេរស្សាបទានំ តតិយំ។|
  block |៤។ កាឡុទាយិត្ថេរអបទានំ|
    count |៤៨|
      block |បទុមុត្តរពុទ្ធស្ស លោកជេដ្ឋស្ស តាទិនោ|
      block |អទ្ធានំ បដិបន្នស្ស ចរតោ ចារិកំ តទា។|
    count |៤៩|
      block |សុផុល្លំ បទុមំ គយ្ហ ឧប្បលំ មល្លិកញ្ចហំ|
      block |បរមន្នំ គហេត្វាន អទាសិំ សត្ថុនោ អហំ។|
    count |៥០|
      block |បរិភុញ្ជិ មហាវីរោ បរមន្នំ សុភោជនំ|
      block |តញ្ច បុប្ផំ គហេត្វាន ជនស្ស សម្បទស្សយិ។|
    count |៥១|
      block |ឥដ្ឋំ កន្តំ បិយំ លោកេ ជលជំ បុប្ផមុត្តមំ|
      block |សុទុក្ករំ កតំ តេន យោ មេ បុប្ផំ អទាសិទំ។|
    count |៥២|
      block |យោ បុប្ផមភិរោបេសិ បរមន្នញ្ចទាសិ មេ|
      block |តមហំ កិត្តយិស្សាមិ សុណាថ មម ភាសតោ។|
    count |៥៣|
      block |ទស អដ្ឋ ចក្ខត្តុំ សោ ទេវរជ្ជំ ករិស្សតិ|
      block |ឧប្បលំ បទុមញ្ចាបិ មល្លិកញ្ច តទុត្តរិ។|
    count |៥៤|
      block |អស្ស បុញ្ញវិបាកេន ទិព្ពគន្ធសមាយុតំ|
      block |អាកាសេ ឆទនំ កត្វា ធារយិស្សតិ តាវទេ។|
    count |៥៥|
      block |បញ្ចវីសតិក្ខត្តុញ្ច ចក្កវត្តី ភវិស្សតិ|
      block |បថព្យា រជ្ជំ បញ្ចសតំ វសុធំ អាវសិស្សតិ។|
    count |៥៦|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៥៧|
      block |សកកម្មាភិរទ្ធោ សោ សុក្កមូលេន ចោទិតោ|
      block |សក្យានំ នន្ទិជននោ ញាតិពន្ធុ ភវិស្សតិ។|
    count |៥៨|
      block |សោ បច្ឆា បព្ពជិត្វាន សុក្កមូលេន ចោទិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៥៩|
      block |បដិសម្ភិទមនុប្បត្តំ កតកិច្ចមនាសវំ|
      block |គោតមោ លោកពន្ធុ តំ ឯតទគ្គេ ឋបេស្សតិ។|
    count |៦០|
      block |បធានបហិតត្តោ សោ ឧបសន្តោ និរូបធិ|
      block |ឧទាយី នាម នាមេន ហេស្សតិ សត្ថុ សាវកោ។|
    count |៦១|
      block |រាគោ ទោសោ ច មោហោ ច មានោ មក្ខោ ច ធំសិតោ|
      block |សព្ពាសវេ បរិញ្ញាយ វិហរាមិ អនាសវោ។|
    count |៦២|
      block |តោសយិញ្ចាបិ សម្ពុទ្ធំ អាតាបី និបកោ អហំ|
      block |បសាទិតោ ច សម្ពុទ្ធោ ឯតទគ្គេ ឋបេសិ មំ។|
    count |៦៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា កាឡុទាយី ថេរោ ឥមា គាថាយោ អភាសិត្ថាតិ|
    stand |កាឡុទាយីថេរស្សាបទានំ ចតុត្ថំ។|
  block |៥។ មោឃរាជត្ថេរអបទានំ|
    count |៦៤|
      block |អត្ថទស្សី តុ ភគវា សយម្ភូ អបរាជិតោ|
      block |ភិក្ខុសង្ឃបរិព្យូឡ្ហោ រថិយំ បដិបជ្ជថ។|
    count |៦៥|
      block |សិស្សេហិ សម្បរិវុតោ ឃរម្ហា អភិនិក្ខមិំ|
      block |និក្ខមិត្វានហំ តត្ថ អទ្ទសំ លោកនាយកំ។|
    count |៦៦|
      block |អភិវាទិយ សម្ពុទ្ធំ សិរេ កត្វាន អញ្ជលិំ|
      block |សកំ ចិត្តំ បសាទេត្វា សន្ថវិំ លោកនាយកំ។|
    count |៦៧|
      block |យាវតា រូបិនោ សត្តា អរូបី វា អសញ្ញិនោ|
      block |សព្ពេ តេ តវ ញាណម្ហិ អន្តោ ហោន្តិ សមោគធា។|
    count |៦៨|
      block |សុខុមច្ឆិកជាលេន ឧទកំ យោ បរិក្ខិបេ|
      block |យេ កេចិ ឧទកេ បាណា អន្តោជាលេ ភវន្តិ តេ។|
    count |៦៩|
      block |យេសញ្ច ចេតនា អត្ថិ រូបិនោ ច អរូបិនោ|
      block |សព្ពេ តេ តវ ញាណម្ហិ អន្តោ ហោន្តិ សមោគធា។|
    count |៧០|
      block |សមុទ្ធរសិមំ លោកំ អន្ធការសមាកុលំ|
      block |តវ ធម្មំ សុណិត្វាន កង្ខាសោតំ តរន្តិ តេ។|
    count |៧១|
      block |អវិជ្ជានិវុតេ លោកេ អន្ធការេន ឱត្ថដេ|
      block |តវ ញាណម្ហិ ជោតន្តេ អន្ធការា បធំសិតា។|
    count |៧២|
      block |តុវំ ចក្ខូសិ សព្ពេសំ មហាតមបនូទនោ|
      block |តវ ធម្មំ សុណិត្វាន និព្ពាយតិ ពហុជ្ជនោ។|
    count |៧៣|
      block |បុដកំ បូរយិត្វាន មធុខុទ្ទមនេឡកំ|
      block |ឧភោ ហត្ថេហិ បគ្គយ្ហ ឧបនេសិំ មហេសិនោ។|
    count |៧៤|
      block |បដិគ្គណ្ហិ មហាវីរោ សហត្ថេន មហា ឥសី|
      block |ភុញ្ជិត្វា តញ្ច សព្ពញ្ញូ វេហាសំ នភមុគ្គមិ។|
    count |៧៥|
      block |អន្តលិក្ខេ ឋិតោ សត្ថា អត្ថទស្សី នរាសភោ|
      block |មម ចិត្តំ បសាទេន្តោ ឥមា គាថា អភាសថ។|
    count |៧៦|
      block |យេនិទំ ថវិតំ ញាណំ ពុទ្ធសេដ្ឋោ ច ថោមិតោ|
      block |តេន ចិត្តប្បសាទេន ទុគ្គតិំ សោ ន គច្ឆតិ។|
    count |៧៧|
      block |ចតុទ្ទសញ្ចក្ខត្តុំ សោ ទេវរជ្ជំ ករិស្សតិ|
      block |បថព្យា រជ្ជំ អដ្ឋសតំ វសុធំ អាវសិស្សតិ។|
    count |៧៨|
      block |បញ្ចេវ សតក្ខត្តុញ្ច ចក្កវត្តី ភវិស្សតិ|
      block |បទេសរជ្ជំ អសង្ខេយ្យំ មហិយា ការយិស្សតិ។|
    count |៧៩|
      block |អជ្ឈាយកោ មន្តធរោ តិណ្ណំ វេទាន បារគូ|
      block |គោតមស្ស ភគវតោ សាសនេ បព្ពជិស្សតិ។|
    count |៨០|
      block |គម្ភីរំ និបុណំ អត្ថំ ញាណេន វិចិនិស្សតិ|
      block |មោឃរាជាតិ នាមេន ហេស្សតិ សត្ថុ សាវកោ។|
    count |៨១|
      block |តីហិ វិជ្ជាហិ សម្បន្នំ កតកិច្ចមនាសវំ|
      block |គោតមោ សត្ថវាហគ្គោ ឯតទគ្គេ ឋបេស្សតិ។|
    count |៨២|
      block |ហិត្វា មានុសកំ យោគំ ឆេត្វាន ភវពន្ធនំ|
      block |សព្ពាសវេ បរិញ្ញាយ វិហរាមិ អនាសវោ។|
    count |៨៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា មោឃរាជោ ថេរោ ឥមា គាថាយោ អភាសិត្ថាតិ|
    stand |មោឃរាជត្ថេរស្សាបទានំ បញ្ចមំ។|
  block |៦។ អធិមុត្តត្ថេរអបទានំ|
    count |៨៤|
      block |និព្ពុតេ លោកនាថម្ហិ អត្ថទស្សីនរុត្តមេ|
      block |ឧបដ្ឋហិំ ភិក្ខុសង្ឃំ វិប្បសន្នេន ចេតសា។|
    count |៨៥|
      block |និមន្តេត្វា ភិក្ខុសង្ឃំ ឧជុភូតំ សមាហិតំ|
      block |ឧច្ឆុនា មណ្ឌបំ កត្វា ភោជេសិំ សង្ឃមុត្តមំ។|
    count |៨៦|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពេ សត្តេ អភិភោមិ បុញ្ញកម្មស្សិទំ ផលំ។|
    count |៨៧|
      block |អដ្ឋារសេ កប្បសតេ យំ ទានមទទិំ តទា|
      block |ទុគ្គតិំ នាភិជានាមិ ឧច្ឆុទានស្សិទំ ផលំ។|
    count |៨៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា អធិមុត្តោ ថេរោ ឥមា គាថាយោ អភាសិត្ថាតិ|
    stand |អធិមុត្តត្ថេរស្សាបទានំ ឆដ្ឋំ។|
  block |៧។ លសុណទាយកត្ថេរអបទានំ|
    count |៨៩|
      block |ហិមវន្តស្សាវិទូរេ តាបសោ អាសហំ តទា|
      block |លសុណំ ឧបជីវាមិ លសុណំ មយ្ហភោជនំ។|
    count |៩០|
      block |ខារិយោ បូរយិត្វាន សង្ឃារាមមគច្ឆហំ|
      block |ហដ្ឋោ ហដ្ឋេន ចិត្តេន សង្ឃស្ស លសុណំ អទំ។|
    count |៩១|
      block |វិបស្សិស្ស នរគ្គស្ស សាសនេ និរតស្សហំ|
      block |សង្ឃស្ស លសុណំ ទត្វា កប្បំ សគ្គម្ហិ មោទហំ។|
    count |៩២|
      block |ឯកនវុតិតោ កប្បេ លសុណំ យមទំ តទា|
      block |ទុគ្គតិំ នាភិជានាមិ លសុណស្ស ឥទំ ផលំ។|
    count |៩៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា លសុណទាយកោ ថេរោ ឥមា គាថាយោ អភាសិត្ថាតិ|
    stand |លសុណទាយកត្ថេរស្សាបទានំ សត្តមំ។|
  block |៨។ អាយាគទាយកត្ថេរអបទានំ|
    count |៩៤|
      block |និព្ពុតេ លោកនាថម្ហិ សិខិម្ហិ វទតំ វរេ|
      block |ហដ្ឋោ ហដ្ឋេន ចិត្តេន អវន្ទិំ ថូបមុត្តមំ។|
    count |៩៥|
      block |វឌ្ឍកីហិ កថាបេត្វា មូលំ ទត្វានហំ តទា|
      block |ហដ្ឋោ ហដ្ឋេន ចិត្តេន អាយាគំ ការបេសហំ។|
    count |៩៦|
      block |អដ្ឋ កប្បានិ ទេវេសុ អព្ពោកិណ្ណំ វសិំ អហំ|
      block |អវសេសេសុ កប្បេសុ វោកិណ្ណំ សំសរិំ អហំ។|
    count |៩៧|
      block |កាយេ វិសំ ន កមតិ សត្ថានិ ន ច ហន្តិ មេ|
      block |ឧទកេហំ ន មិយ្យាមិ អាយាគស្ស ឥទំ ផលំ។|
    count |៩៨|
      block |យទិច្ឆាមិ អហំ វស្សំ មហាមេឃោ បវស្សតិ|
      block |ទេវាបិ មេ វសំ ឯន្តិ បុញ្ញកម្មស្សិទំ ផលំ។|
    count |៩៩|
      block |សត្តរតនសម្បន្នោ តិសក្ខត្តុំ អហោសហំ|
      block |ន មំ កេចាវជានន្តិ បុញ្ញកម្មស្សិទំ ផលំ។|
    count |១០០|
      block |ឯកត្តិំសេ ឥតោ កប្បេ អាយាគំ យមការយិំ|
      block |ទុគ្គតិំ នាភិជានាមិ អាយាគស្ស ឥទំ ផលំ។|
    count |១០១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាយាគទាយកោ ថេរោ ឥមា គាថាយោ អភាសិត្ថាតិ។|
    stand |អាយាគទាយកត្ថេរស្សាបទានំ អដ្ឋមំ។|
  block |៩។ ធម្មចក្កិកត្ថេរអបទានំ|
    count |១០២|
      block |សិទ្ធត្ថស្ស ភគវតោ សីហាសនស្ស សម្មុខា|
      block |ធម្មចក្កំ មេ ឋបិតំ សុកតំ វិញ្ញុវណ្ណិតំ។|
    count |១០៣|
      block |ចារុវណ្ណោវ សោភាមិ សយោគ្គពលវាហនោ|
      block |បរិវារេន្តិ មំ និច្ចំ អនុយន្តា ពហុជ្ជនា។|
    count |១០៤|
      block |សដ្ឋិតូរិយសហស្សេហិ បរិចារេមហំ សទា|
      block |បរិវារេន សោភាមិ បុញ្ញកម្មស្សិទំ ផលំ។|
    count |១០៥|
      block |ចតុន្នវុតិតោ កប្បេ យំ ចក្កំ ឋបយិំ អហំ|
      block |ទុគ្គតិំ នាភិជានាមិ ធម្មចក្កស្សិទំ ផលំ។|
    count |១០៦|
      block |ឥតោ ឯកាទសេ កប្បេ អដ្ឋាសិំសុ ជនាធិបា|
      block |សហស្សរាជនាមេន ចក្កវត្តី មហព្ពលា។|
    count |១០៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធម្មចក្កិកោ ថេរោ ឥមា គាថាយោ អភាសិត្ថាតិ។|
    stand |ធម្មចក្កិកត្ថេរស្សាបទានំ នវមំ។|
  block |១០។ កប្បរុក្ខិយត្ថេរអបទានំ|
    count |១០៨|
      block |សិទ្ធត្ថស្ស ភគវតោ ថូបសេដ្ឋស្ស សម្មុខា|
      block |វិចិត្តទុស្សេ លគេត្វា កប្បរុក្ខំ ឋបេសហំ។|
    count |១០៩|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សោភយន្តោ មម ទ្វារំ កប្បរុក្ខោ បតិដ្ឋតិ។|
    count |១១០|
      block |អហញ្ច បរិសា ចេវ យេ កេចិ មម វស្សិតា|
      block |តម្ហា ទុស្សំ គហេត្វាន និវាសេម មយំ សទា។|
    count |១១១|
      block |ចតុន្នវុតិតោ កប្បេ យំ រុក្ខំ ឋបយិំ អហំ|
      block |ទុគ្គតិំ នាភិជានាមិ កប្បរុក្ខស្សិទំ ផលំ។|
    count |១១២|
      block |ឥតោ ច សត្តមេ កប្បេ សុចេឡា អដ្ឋ ខត្តិយា|
      block |សត្តរតនសម្បន្នា ចក្កវត្តី មហព្ពលា។|
    count |១១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កុណ្ឌសាគតកច្ចានា ឧទាយី មោឃរាជកោ|
      block |អធិមុត្តោ លសុណទោ អាយាគី ធម្មចក្កិកោ|
      block |កប្បរុក្ខី ច ទសមោ គាថា ទ្វយទសសតំ។|
    block |ឥត្ថំ សុទំ អាយស្មា កប្បរុក្ខិយោ ថេរោ ឥមា គាថាយោ អភាសិត្ថាតិ។|
    stand |កប្បរុក្ខិយត្ថេរស្សាបទានំ ទសមំ។|
    stand |កុណ្ឌធានវគ្គោ ចតុត្ថោ។|
    block |តស្សុទ្ទានំ|
