block |១។ ពុទ្ធវគ្គោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |បឋមោ ភាគោ|
    block |១។ ពុទ្ធអបទានំ|
      count |១|
        block |តថាគតំ ជេតវនេ វសន្តំ អបុច្ឆិ វេទេហមុនី នតង្គោ|
        block |សព្ពញ្ញុពុទ្ធា កិរ នាម ហោន្តិ ភវន្តិ តេ ហេតុភិ កេហិ វីរ។|
      count |២|
        block |តទាហ សព្ពញ្ញុវរោ មហេសី អានន្ទភទ្ទំ មធុរស្សរេន|
        block |យេ បុព្ពពុទ្ធេសុ កតាធិការា អលទ្ធមោក្ខា ជិនសាសនេសុ។|
      count |៣|
        block |តេនេវ សម្ពោធិមុខេន ធីរា អជ្ឈាសយេនាបិ មហាពលេន|
        block |បញ្ញាយ តេជេន សុតិក្ខបញ្ញា សព្ពញ្ញុភាវំ អនុបាបុណន្តិ។|
      count |៤|
        block |អហម្បិ បុព្ពពុទ្ធេសុ ពុទ្ធត្តមភិបត្ថយិំ|
        block |មនសាយេវ ហុត្វាន ធម្មរាជា អសង្ខិយា។|
      count |៥|
        block |អថ ពុទ្ធាបទានានិ សុណាថ សុទ្ធមានសា|
        block |តិំសបារមិសម្បុណ្ណា ធម្មរាជា អសង្ខិយា។|
      count |៦|
        block |សម្ពោធិំ ពុទ្ធសេដ្ឋានំ សសង្ឃេ លោកនាយកេ|
        block |ទសង្គុលី នមស្សិត្វា សិរសា អភិវាទយិំ។|
      count |៧|
        block |យាវតា ពុទ្ធខេត្តេសុ រតនា វិជ្ជន្តិសង្ខិយា|
        block |អាកាសដ្ឋា ច ភូមដ្ឋា មនសា សព្ពមាហរិំ។|
      count |៨|
        block |តត្ថ រូបិយភូមិយំ បាសាទំ មាបយិំ អហំ|
        block |នេកភុម្មំ រតនមយំ ឧព្ពិទ្ធំ នភមុគ្គតំ។|
      count |៩|
        block |វិចិត្តថម្ភំ សុកតំ សុវិភត្តំ មហារហំ|
        block |កនកមយសង្ឃាដំ កោន្តច្ឆត្តេហិ មណ្ឌិតំ។|
      count |១០|
        block |បឋមា វេឡុរិយា ភូមិ វិមលព្ភសមា សុភា|
        block |នឡិនជលជាកិណ្ណា វរកញ្ចនភូមិយា។|
      count |១១|
        block |បវាឡំសា បវាឡវណ្ណា កាចិ លោហិតកា សុភា|
        block |ឥន្ទគោបកវណ្ណាភា ភូមិ ឱភាសតី ទិសា។|
      count |១២|
        block |សុវិភត្តា ឃរមុខា និយ្យូហា សីហបញ្ជរា|
        block |ចតុរោ វេទិកា ជាលា គន្ធាវេឡា មនោរមា។|
      count |១៣|
        block |នីលា បីតា លោហិតកា ឱទាតា សុទ្ធកាឡកា|
        block |កូដាគារវរូបេតា សត្តរតនភូសិតា។|
      count |១៤|
        block |ឱលោកមយា បទុមា វាឡវិហង្គសោភិតា|
        block |នក្ខត្តតារកាកិណ្ណា ចន្ទសូរេហិ មណ្ឌិតា។|
      count |១៥|
        block |ហេមជាលេន សញ្ឆន្នា សោណ្ណកិង្កិណិកាយុតា|
        block |វាតវេគេន កូជន្តិ សោណ្ណមាលា មនោរមា។|
      count |១៦|
        block |មញ្ជេដ្ឋកំ លោហិតកំ បីតកំ ហរិបិញ្ជរំ|
        block |នានារង្គេហិ សម្បីតំ ឧស្សិតទ្ធជមាលិនី។|
      count |១៧|
        block |ន នំ ពហូនេកសតា ផលិកា រជតាមយា|
        block |មណិមយា លោហិតង្គា មសារគល្លមយា តថា|
        block |នានាសយនវិចិត្តា សណ្ហកាសិកសន្ថតា។|
      count |១៨|
        block |កម្បលា ទុកូលា ចីនា បដ្ដុណ្ណា បណ្ឌុបាវុរា|
        block |វិវិធត្ថរណំ សព្ពំ មនសា បញ្ញបេសហំ។|
      count |១៩|
        block |តាសុ តាស្វេវ ភូមីសុ រតនកូដលង្កតំ|
        block |មណិវេរោចនា ឧក្កា ធារយន្តា សុតិដ្ឋរេ។|
      count |២០|
        block |សោភន្តិ ឯសិកា ថម្ភា សុភា កញ្ចនតោរណា|
        block |ជម្ពោនទា សារមយា អថោ រជតមយាបិ ច។|
      count |២១|
        block |នេកា សន្ធី សុវិភត្តា កវាដគ្គឡចិត្តិតា|
        block |ឧភតោ បុណ្ណឃដានេកា បទុមុប្បលសំយុតា។|
      count |២២|
        block |អតីតេ សព្ពពុទ្ធេ ច សសង្ឃេ លោកនាយកេ|
        block |បកតិវណ្ណរូបេន និម្មិនិត្វា សសាវកេ។|
      count |២៣|
        block |តេន ទ្វារេន បវិសិត្វា សព្ពេ ពុទ្ធា សសាវកា|
        block |សព្ពសោណ្ណមយេ បីឋេ និសិន្នា អរិយមណ្ឌលា។|
      count |២៤|
        block |យេ ច ឯតរហិ អត្ថិ ពុទ្ធា លោកេ អនុត្តរា|
        block |អតីតេ វត្តមានា ច ភវនំ សព្ពេ សមាហរិំ។|
      count |២៥|
        block |បច្ចេកពុទ្ធេនេកសតេ សយម្ភូ អបរាជិតេ|
        block |អតីតេ វត្តមានេ ច ភវនំ សព្ពេ សមាហរិំ។|
      count |២៦|
        block |កប្បរុក្ខា ពហូ អត្ថិ យេ ទិព្ពា យេ ច មានុសា|
        block |សព្ពំ ទុស្សំ សមាហន្តា អច្ឆាទេមិ តិចីវរំ។|
      count |២៧|
        block |ខជ្ជំ ភោជ្ជំ សាយនីយំ សម្បន្នំ បានភោជនំ|
        block |មណិមយេ សុភេ បត្តេ សំបូរេត្វា អទាសហំ។|
      count |២៨|
        block |ទិព្ពវត្ថសមា ហុត្វា មដ្ឋា ចីវរសំយុតា|
        block |មធុរា សក្ខរា ចេវ តេលា ច មធុផាណិតា។|
      count |២៩|
        block |តប្បិតា បរមន្នេន សព្ពេ តេ អរិយមណ្ឌលា|
        block |រតនគព្ភំ បវិសិត្វា កេសរីវ គុហាសយា។|
      count |៣០|
        block |មហារហម្ហិ សយនេ សីហសេយ្យមកប្បយុំ|
        block |សម្បជានា សមុដ្ឋាយ សយនេ បល្លង្កមាភុជុំ។|
      count |៣១|
        block |គោចរំ សព្ពពុទ្ធានំ ឈានរតិសមប្បិតា|
        block |អញ្ញេ ធម្មានិ ទេសេន្តិ អញ្ញេ កីឡន្តិ ឥទ្ធិយា។|
      count |៣២|
        block |អញ្ញេ អភិញ្ញា អប្បេន្តិ អភិញ្ញា វសិភាវិតា|
        block |វិកុព្ពនា វិកុព្ពន្តិ អញ្ញេនេកសហស្សិយោ។|
      count |៣៣|
        block |ពុទ្ធាបិ ពុទ្ធេ បុច្ឆន្តិ វិសយំ សព្ពញ្ញុមាលយំ|
        block |គម្ភីរំ និបុណំ ឋានំ បញ្ញាយ វិនិពុជ្ឈរេ។|
      count |៣៤|
        block |សាវកា ពុទ្ធេ បុច្ឆន្តិ ពុទ្ធា បុច្ឆន្តិ សាវកេ|
        block |អញ្ញមញ្ញញ្ច បុច្ឆិត្វា អញ្ញោញ្ញំ ព្យាករោន្តិ តេ។|
      count |៣៥|
        block |ពុទ្ធា បច្ចេកពុទ្ធា ច សាវកា បរិចារកា|
        block |ឯវំ សកាយ រតិយា បាសាទេភិរមន្តិ តេ។|
      count |៣៦|
        block |ឆត្តា តិដ្ឋន្តុ រតនា កញ្ចនាវេឡបន្តិកា|
        block |មុត្តាជាលបរិក្ខិត្តា សព្ពេ ធារេន្តុ មត្ថកេ។|
      count |៣៧|
        block |ភវន្តុ ចេឡវិតានា សោណ្ណតារកចិត្តិតា|
        block |វិចិត្តមល្យវិតតា សព្ពេ ធារេន្តុ មត្ថកេ។|
      count |៣៨|
        block |វិតតា មល្យទាមេហិ គន្ធទាមេហិ សោភិតា|
        block |ទុស្សទាមបរិកិណ្ណា រតនទាមភូសិតា។|
      count |៣៩|
        block |បុប្ផាភិកិណ្ណា សុចិត្តា សុរភិគន្ធភូសិតា|
        block |គន្ធបញ្ចង្គុលិកតា ហេមច្ឆទនឆាទិតា។|
      count |៤០|
        block |ចតុទ្ទិសា បោក្ខរញ្ញោ បទុមុប្បលសន្ថតា|
        block |សោវណ្ណរូបា ខាយន្តុ បទ្មំរេណុរជុគ្គតា។|
      count |៤១|
        block |បុប្ផន្តុ បាទបា សព្ពេ បាសាទស្ស សមន្តតោ|
        block |សយញ្ច បុប្ផា មុញ្ចិត្វា គន្ត្វា ភវនមោកិរុំ។|
      count |៤២|
        block |សិខិនោ តត្ថ នច្ចន្តុ ទិព្ពហំសា បកូជរេ|
        block |ករវីកា ច គាយន្តុ ទិជសង្ឃា សមន្តតោ។|
      count |៤៣|
        block |ភេរិយោ សព្ពា វជ្ជន្តុ វីណា សព្ពា រសន្តុ តា|
        block |សព្ពា សង្គីតិ វត្តន្តុ បាសាទស្ស សមន្តតោ។|
      count |៤៤|
        block |យាវតា ពុទ្ធខេត្តម្ហិ ចក្កវាឡេ តតោ បរេ|
        block |មហន្តា ជោតិសម្បន្នា អច្ឆិន្នា រតនាមយា។|
      count |៤៥|
        block |តិដ្ឋន្តុ សោណ្ណបល្លង្កា ទីបរុក្ខា ជលន្តុ តេ|
        block |ភវន្តុ ឯកបជ្ជោតា ទសសហស្សិបរម្បរា។|
      count |៤៦|
        block |គណិកា លាសិកា ចេវ នច្ចន្តុ អច្ឆរាគណា|
        block |នានារង្គា បទិស្សន្តុ បាសាទស្ស សមន្តតោ។|
      count |៤៧|
        block |ទុមគ្គេ បព្ពតគ្គេ វា សិនេរុគិរិមុទ្ធនិ|
        block |ឧស្សាបេមិ ធជំ សព្ពំ វិចិត្តំ បញ្ចវណ្ណិកំ។|
      count |៤៨|
        block |នរា នាគា ច គន្ធព្ពា សព្ពេ ទេវា ឧបេន្តុ តេ|
        block |នមស្សន្តា បញ្ជលិកា បាសាទំ បរិវារយុំ។|
      count |៤៩|
        block |យំ កិញ្ចិ កុសលំ កម្មំ កត្តព្ពំ កិរិយំ មម|
        block |កាយេន វាចា មនសា តិទសេ សុកតំ កតំ។|
      count |៥០|
        block |យេ សត្តា សញ្ញិនោ អត្ថិ យេ ច សត្តា អសញ្ញិនោ|
        block |កតំ បុញ្ញផលំ មយ្ហំ សព្ពេ ភាគី ភវន្តុ តេ។|
      count |៥១|
        block |យេសំ កតំ សុវិទិតំ ទិន្នំ បុញ្ញផលំ មយា|
        block |យេ ច តត្ថ ន ជានន្តិ ទេវា គន្ត្វា និវេទយុំ។|
      count |៥២|
        block |សព្ពលោកម្ហិ យេ សត្តា ជីវន្តាហារហេតុកា|
        block |មនុញ្ញំ ភោជនំ សព្ពំ លភន្តុ មម ចេតសា។|
      count |៥៣|
        block |មនសា ទានំ មយា ទិន្នំ មនសា បសាទមាវហិំ|
        block |បូជិតា សព្ពសម្ពុទ្ធា បច្ចេកា ជិនសាវកា។|
      count |៥៤|
        block |តេន កម្មេន សុកតេន ចេតនាបណិធីហិ ច|
        block |ជហិត្វា មានុសំ ទេហំ តាវតិំសមគច្ឆហំ។|
      count |៥៥|
        block |ទុវេ ភវេ បជានាមិ ទេវត្តេ អថ មានុសេ|
        block |អញ្ញំ គតិំ ន ជានាមិ មនសា បត្ថនាផលំ។|
      count |៥៦|
        block |ទេវានំ អធិកោ ហោមិ ភវាមិ មនុជាធិបោ|
        block |រូបលក្ខណសម្បន្នោ បញ្ញាយ អសមោ ភវេ។|
      count |៥៧|
        block |ភោជនំ វិវិធំ សេដ្ឋំ រតនញ្ច អនប្បកំ|
        block |វិវិធានិ ច វត្ថានិ នភា ខិប្បំ ឧបេន្តិ មំ។|
      count |៥៨|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ ទិព្ពា ភក្ខា ឧបេន្តិ មំ។|
      count |៥៩|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ រតនា សព្ពេ ឧបេន្តិ មំ។|
      count |៦០|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ សព្ពេ គន្ធា ឧបេន្តិ មំ។|
      count |៦១|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ សព្ពេ យានា ឧបេន្តិ មំ។|
      count |៦២|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ សព្ពេ មាលា ឧបេន្តិ មំ។|
      count |៦៣|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ អលង្ការា ឧបេន្តិ មំ។|
      count |៦៤|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ សព្ពា កញ្ញា ឧបេន្តិ មំ។|
      count |៦៥|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ មធុសក្ខរា ឧបេន្តិ មំ។|
      count |៦៦|
        block |បថព្យា បព្ពតេ ចេវ អាកាសេ ឧទកេ វនេ|
        block |យំ យំ ហត្ថំ បសារេមិ សព្ពេ ខជ្ជា ឧបេន្តិ មំ។|
      count |៦៧|
        block |អធនេ អទ្ធិក ជនេ យាចកេ ច បថាវិនោ|
        block |ទទាមិហំ ទានវរំ សម្ពោធិវរបត្តិយា។|
      count |៦៨|
        block |នាទេន្តោ បព្ពតំ សេលំ គជ្ជេន្តោ ពហលំ គិរិំ|
        block |សទេវកំ ហាសយន្តោ ពុទ្ធោ លោកេ ភវាមហំ។|
      count |៦៩|
        block |ទិសា ទសវិធា លោកេ យាយតោ នត្ថិ អន្តកំ|
        block |តស្មិញ្ច ទិសាភាគម្ហិ ពុទ្ធខេត្តា អសង្ខិយា។|
      count |៧០|
        block |បភា បកិត្តិតា មយ្ហំ យមកា រំសិវាហនា|
        block |ឯត្ថន្តរេ រំសិជាលំ អាលោកោ វិបុលោ ភវេ។|
      count |៧១|
        block |ឯត្តកេ លោកធាតុម្ហិ សព្ពេ បស្សន្តុ មំ ជនា|
        block |សព្ពេ មំ អនុវត្តន្តុ យាវ ព្រហ្មនិវេសនំ។|
      count |៧២|
        block |វិសិដ្ឋមធុនាទេន អមតភេរិមាហនិំ|
        block |ឯត្ថន្តរេ ជនា សព្ពេ សុណន្តុ មធុរំ គិរំ។|
      count |៧៣|
        block |ធម្មមេឃេន វស្សន្តេ សព្ពេ ហោន្តុ អនាសវា|
        block |យេត្ថ បច្ឆិមកា សត្តា សោតាបន្នា ភវន្តុ តេ។|
      count |៧៤|
        block |ទត្វា ទាតព្ពកំ ទានំ សីលំ បូរេត្វា អសេសតោ|
        block |នេក្ខម្មបារមិំ គន្ត្វា បត្តោ សម្ពោធិមុត្តមំ។|
      count |៧៥|
        block |បណ្ឌិតេ បរិបុច្ឆិត្វា កត្វា វីរិយមុត្តមំ|
        block |ខន្តិយា បារមិំ គន្ត្វា បត្តោ សម្ពោធិមុត្តមំ។|
      count |៧៦|
        block |កត្វា ទឡ្ហមធិដ្ឋានំ សច្ចបារមិ បូរិយ|
        block |មេត្តាយ បារមិំ គន្ត្វា បត្តោ សម្ពោធិមុត្តមំ។|
      count |៧៧|
        block |លាភាលាភេ សុខេ ទុក្ខេ សម្មានេ ចាវមាននេ|
        block |សព្ពត្ថ សមកោ ហុត្វា បត្តោ សម្ពោធិមុត្តមំ។|
      count |៧៨|
        block |កោសជ្ជំ ភយតោ ទិស្វា វីរិយំ ចាបិ ខេមតោ|
        block |អារទ្ធវីរិយា ហោថ ឯសា ពុទ្ធានុសាសនី។|
      count |៧៩|
        block |វិវាទំ ភយតោ ទិស្វា អវិវាទញ្ច ខេមតោ|
        block |សមគ្គា សខិលា ហោថ ឯសា ពុទ្ធានុសាសនី។|
      count |៨០|
        block |បមាទំ ភយតោ ទិស្វា អប្បមាទញ្ច ខេមតោ|
        block |ភាវេថដ្ឋង្គិកំ មគ្គំ ឯសា ពុទ្ធានុសាសនី។|
      count |៨១|
        block |សមាគតា ពហូ ពុទ្ធា អរហន្តា ច សព្ពសោ|
        block |សម្ពុទ្ធេ អរហន្តេ ច វន្ទមានា នមស្សថ។|
      count |៨២|
        block |ឯវំ អចិន្តិយា ពុទ្ធា ពុទ្ធធម្មា អចិន្តិយា|
        block |អចិន្តិយេ បសន្នានំ វិបាកោ ហោតិ អចិន្តិយោ។|
      block |ឥត្ថំ សុទំ ភគវា អត្តនោ ពុទ្ធចរិយំ សម្ភាវយមានោ ពុទ្ធាបទានិយំ នាម ធម្មបរិយាយំ អភាសិត្ថាតិ។|
      stand |ពុទ្ធាបទានំ សមត្តំ។|
    block |២។ បច្ចេកពុទ្ធអបទានំ|
      block |អថ បច្ចេកពុទ្ធាបទានំ សុណាថ|
      count |៨៣|
        block |តថាគតំ ជេតវនេ វសន្តំ អបុច្ឆិ វេទេហមុនី នតង្គោ|
        block |បច្ចេកពុទ្ធា កិរ នាម ហោន្តិ ភវន្តិ តេ ហេតុភិ កេហិ វីរ។|
      count |៨៤|
        block |តទាហ សព្ពញ្ញុវរោ មហេសី អានន្ទភទ្ទំ មធុរស្សរេន|
        block |យេ បុព្ពពុទ្ធេសុ កតាធិការា អលទ្ធមោក្ខា ជិនសាសនេសុ។|
      count |៨៥|
        block |តេនេវ សំវេគមុខេន ធីរា វិនាបិ ពុទ្ធេហិ សុតិក្ខបញ្ញា|
        block |អារម្មណេនាបិ បរិត្តកេន បច្ចេកពោធិំ អនុបាបុណន្តិ។|
      count |៨៦|
        block |សព្ពម្ហិ លោកម្ហិ មមំ ឋបេត្វា បច្ចេកពុទ្ធេហិ សមោវ នត្ថិ|
        block |តេសំ ឥមំ វណ្ណបទេសមត្តំ វក្ខាមហំ សាធុ មហាមុនីនំ។|
      count |៨៧|
        block |សយមេវ ពុទ្ធានំ មហាឥសីនំ សាធូនិ វាក្យានិ មធូវ ខុទ្ទំ|
        block |អនុត្តរំ ភេសជំ បត្ថយន្តា សុណាថ សព្ពេសុ បសន្នចិត្តា។|
      count |៨៨|
        block |បច្ចេកពុទ្ធានំ សមាគតានំ បរម្បរំ ព្យាករណានិ យានិ|
        block |អាទីនវោ យញ្ច វិរាគវត្ថុំ យថា ច ពោធិំ អនុបាបុណិំសុ។|
      count |៨៩|
        block |សរាគវត្ថូសុ វិរាគសញ្ញី រត្តម្ហិ លោកម្ហិ វិរត្តចិត្តា|
        block |ហិត្វា បបញ្ចេ ជិតផន្ទិតានិ តថេវ ពោធិំ អនុបាបុណិំសុ។|
      count |៩០|
        block |សព្ពេសុ ភូតេសុ និធាយ ទណ្ឌំ អវិហេឋយំ អញ្ញតរម្បិ តេសំ|
        block |មេត្តេន ចិត្តេន ហិតានុកម្បី ឯកោ ចរេ ខគ្គវិសាណកប្បោ។|
      count |៩១|
        block |សព្ពេសុ ភូតេសុ និធាយ ទណ្ឌំ អវិហេឋយំ អញ្ញតរម្បិ តេសំ|
        block |ន បុត្តមិច្ឆេយ្យ កុតោ សហាយំ ឯកោ ចរេ ខគ្គវិសាណកប្បោ។|
      count |៩២|
        block |សំសគ្គជាតស្ស ភវន្តិ ស្នេហា ស្នេហន្វយំ ទុក្ខមិទំ បហោតិ|
        block |អាទីនវំ ស្នេហជំ បេក្ខមានោ ឯកោ ចរេ ខគ្គវិសាណកប្បោ។|
      count |៩៣|
        block |មិត្តេ សុហជ្ជេ អនុកម្បមានោ ហាបេតិ អត្ថំ បដិពទ្ធចិត្តោ|
        block |ឯតំ ភយំ សន្ថវេ បេក្ខមានោ ឯកោ ចរេ ខគ្គវិសាណកប្បោ។|
      count |៩៤|
        block |វំសោ វិសាលោវ យថា វិសត្តោ បុត្តេសុ ទារេសុ ច យា អបេក្ខា|
        block |វំសេ កឡីរោវ អសជ្ជមានោ ឯកោ ចរេ ខគ្គវិសាណកប្បោ។|
      count |៩៥|
        block |មិគោ អរញ្ញម្ហិ យថា អពទ្ធោ យេនិច្ឆកំ គច្ឆតិ គោចរាយ|
        block |វិញ្ញូ នរោ សេរិតំ បេក្ខមានោ ឯកោ ចរេ ខគ្គវិសាណកប្បោ។|
      count |៩៦|
        block |អាមន្តនា ហោតិ សហាយមជ្ឈេ វាសេ ច ឋានេ គមនេ ចារិកាយ|
        block |អនភិជ្ឈិតំ សេរិតំ បេក្ខមានោ ឯកោ ចរេ ខគ្គវិសាណកប្បោ។|
      count |៩៧|
        block |ខិឌ្ឌា រតី ហោតិ សហាយមជ្ឈេ បុត្តេសុ បេមំ វិបុលញ្ច ហោតិ|
        block |បិយវិប្បយោគំ វិជិគុច្ឆមានោ ឯកោ ចរេ ខគ្គវិសាណកប្បោ។|
      count |៩៨|
        block |ចាតុទ្ទិសោ អប្បដិឃោ ច ហោតិ សន្តុស្សមានោ ឥតរីតរេន|
        block |បរិស្សយានំ សហិតា អឆម្ភី ឯកោ ចរេ ខគ្គវិសាណកប្បោ។|
      count |៩៩|
        block |ទុស្សង្គហា បព្ពជិតាបិ ឯកេ អថោ គហដ្ឋា ឃរមាវសន្តា|
        block |អប្បោស្សុក្កោ បរបុត្តេសុ ហុត្វា ឯកោ ចរេ ខគ្គវិសាណកប្បោ។|
      count |១០០|
        block |ឱរោបយិត្វា គិហិព្យញ្ជនានិ សញ្ឆិន្នបត្តោ យថា កោវិឡារោ|
        block |ឆេត្វាន វីរោ គិហិពន្ធនានិ ឯកោ ចរេ ខគ្គវិសាណកប្បោ។|
      count |១០១|
        block |សចេ លភេថ និបកំ សហាយំ សទ្ធិំ ចរំ សាធុវិហារិធីរំ|
        block |អភិភុយ្យ សព្ពានិ បរិស្សយានិ ចរេយ្យ តេនត្តមនោ សតីមា។|
      count |១០២|
        block |នោ ចេ លភេថ និបកំ សហាយំ សទ្ធិំ ចរំ សាធុវិហារិធីរំ|
        block |រាជាវ រដ្ឋំ វិជិតំ បហាយ ឯកោ ចរេ មាតង្គរញ្ញេវ នាគោ។|
      count |១០៣|
        block |អទ្ធា បសំសាម សហាយសម្បទំ សេដ្ឋា សមា សេវិតព្ពា សហាយា|
        block |ឯតេ អលទ្ធា អនវជ្ជភោជី ឯកោ ចរេ ខគ្គវិសាណកប្បោ។|
      count |១០៤|
        block |ទិស្វា សុវណ្ណស្ស បភស្សរានិ កម្មារបុត្តេន សុនិដ្ឋិតានិ|
        block |សង្ឃដ្ដមានានិ ទុវេ ភុជស្មិំ ឯកោ ចរេ ខគ្គវិសាណកប្បោ។|
      count |១០៥|
        block |ឯវំ ទុតីយេន សហា មមស្ស វាចាភិលាបោ អភិសជ្ជនា វា|
        block |ឯតំ ភយំ អាយតិំ បេក្ខមានោ ឯកោ ចរេ ខគ្គវិសាណកប្បោ។|
      count |១០៦|
        block |កាមា ហិ ចិត្រា មធុរា មនោរមា វិរូបរូបេន មថេន្តិ ចិត្តំ|
        block |អាទីនវំ កាមគុណេសុ ទិស្វា ឯកោ ចរេ ខគ្គវិសាណកប្បោ។|
      count |១០៧|
        block |ឦតី ច គណ្ឌោ ច ឧបទ្ទវោ ច រោគោ ច សល្លញ្ច ភយញ្ច មេតំ|
        block |ឯតំ ភយំ កាមគុណេសុ ទិស្វា ឯកោ ចរេ ខគ្គវិសាណកប្បោ។|
      count |១០៨|
        block |សីតញ្ច ឧណ្ហញ្ច ខុទំ បិបាសំ វាតាតបេ ឌំសសរីសបេ ច|
        block |សព្ពានិបេតានិ អភិព្ភវិត្វា ឯកោ ចរេ ខគ្គវិសាណកប្បោ។|
      count |១០៩|
        block |នាគោវ យូថានិ វិវជ្ជយិត្វា សញ្ជាតខន្ធោ បទុមី ឧឡារោ|
        block |យថាភិរន្តំ វិហរំ អរញ្ញេ ឯកោ ចរេ ខគ្គវិសាណកប្បោ។|
      count |១១០|
        block |អដ្ឋានតំ សង្គណិការតស្ស យំ ផស្សយេ សាមយិកំ វិមុត្តិំ|
        block |អាទិច្ចពន្ធុស្ស វចោ និសម្ម ឯកោ ចរេ ខគ្គវិសាណកប្បោ។|
      count |១១១|
        block |ទិដ្ឋីវិសូកានិ ឧបាតិវត្តោ បត្តោ និយាមំ បដិលទ្ធមគ្គោ|
        block |ឧប្បន្នញាណោម្ហិ អនញ្ញនេយ្យោ ឯកោ ចរេ ខគ្គវិសាណកប្បោ។|
      count |១១២|
        block |និល្លោលុបោ និក្កុហោ និប្បិបាសោ និម្មក្ខ និទ្ធន្តកសាវមោហោ|
        block |និរាសយោ សព្ពលោកេ ភវិត្វា ឯកោ ចរេ ខគ្គវិសាណកប្បោ។|
      count |១១៣|
        block |បាបំ សហាយំ បរិវជ្ជយេថ អនត្ថទស្សិំ វិសមេ និវិដ្ឋំ|
        block |សយំ ន សេវេ បសុតំ បមត្តំ ឯកោ ចរេ ខគ្គវិសាណកប្បោ។|
      count |១១៤|
        block |ពហុស្សុតំ ធម្មធរំ ភជេថ មិត្តំ ឧឡារំ បដិភានវន្តំ|
        block |អញ្ញាយ អត្ថានិ វិនេយ្យ កង្ខំ ឯកោ ចរេ ខគ្គវិសាណកប្បោ។|
      count |១១៥|
        block |ខិឌ្ឌំ រតិំ កាមសុខញ្ច លោកេ អនលង្ករិត្វា អនបេក្ខមានោ|
        block |វិភូសដ្ឋានា វិរតោ សច្ចវាទី ឯកោ ចរេ ខគ្គវិសាណកប្បោ។|
      count |១១៦|
        block |បុត្តញ្ច ទារំ បិតរញ្ច មាតរំ ធនានិ ធញ្ញានិ ច ពន្ធវានិ|
        block |ហិត្វាន កាមានិ យថោធិកានិ ឯកោ ចរេ ខគ្គវិសាណកប្បោ។|
      count |១១៧|
        block |សង្គោ ឯសោ បរិត្តមេត្ថ សោខ្យំ អប្បស្សាទោ ទុក្ខមេវេត្ថ ភិយ្យោ|
        block |គឡោ ឯសោ ឥតិ ញត្វា មតិមា ឯកោ ចរេ ខគ្គវិសាណកប្បោ។|
      count |១១៨|
        block |សន្ទាលយិត្វាន សំយោជនានិ ជាលំវ ភេត្វា សលិលម្ពុចារី|
        block |អគ្គីវ ទឌ្ឍំ អនិវត្តមានោ ឯកោ ចរេ ខគ្គវិសាណកប្បោ។|
      count |១១៩|
        block |ឱក្ខិត្តចក្ខូ ន ច បាទលោលោ គុត្តិន្ទ្រិយោ រក្ខិតមានសានោ|
        block |អនវស្សុតោ អបរិឌយ្ហមានោ ឯកោ ចរេ ខគ្គវិសាណកប្បោ។|
      count |១២០|
        block |ឱហារយិត្វា គិហិព្យញ្ជនានិ សញ្ឆន្នបត្តោ យថា បារិឆត្តោ|
        block |កាសាយវត្ថោ អភិនិក្ខមិត្វា ឯកោ ចរេ ខគ្គវិសាណកប្បោ។|
      count |១២១|
        block |រសេសុ គេធំ អករំ អលោលោ អនញ្ញបោសី សបទានចារី|
        block |កុលេ កុលេ អប្បដិពទ្ធចិត្តោ ឯកោ ចរេ ខគ្គវិសាណកប្បោ។|
      count |១២២|
        block |បហាយ បញ្ចាវរណានិ ចេតសោ ឧបក្កិលេសេ ព្យបនុជ្ជ សព្ពេ|
        block |អនិស្សិតោ ឆេជ្ជ សិនេហទោសំ ឯកោ ចរេ ខគ្គវិសាណកប្បោ។|
      count |១២៣|
        block |វិបិដ្ឋិកត្វាន សុខញ្ច ទុក្ខំ បុព្ពេវ សោមនស្សទោមនស្សំ|
        block |លទ្ធានុបេក្ខំ សមថំ វិសុទ្ធំ ឯកោ ចរេ ខគ្គវិសាណកប្បោ។|
      count |១២៤|
        block |អារទ្ធវីរិយោ បរមត្ថបត្តិយា អលីនចិត្តោ អកុសីតវុត្តិ|
        block |ទឡ្ហនិក្កមោ ថាមពលូបបន្នោ ឯកោ ចរេ ខគ្គវិសាណកប្បោ។|
      count |១២៥|
        block |បដិសល្លានំ ឈានមរិញ្ចមានោ ធម្មេសុ និច្ចំ អនុធម្មចារី|
        block |អាទីនវំ សម្មសិតា ភវេសុ ឯកោ ចរេ ខគ្គវិសាណកប្បោ។|
      count |១២៦|
        block |តណ្ហក្ខយំ បត្ថយមប្បមត្តោ អនេឡមូគោ សុតវា សតីមា|
        block |សង្ខាតធម្មោ និយតោ បធានវា ឯកោ ចរេ ខគ្គវិសាណកប្បោ។|
      count |១២៧|
        block |សីហោវ សទ្ទេសុ អសន្តសន្តោ វាតោវ ជាលម្ហិ អសជ្ជមានោ|
        block |បទុមំវ តោយេន អលិម្បមានោ ឯកោ ចរេ ខគ្គវិសាណកប្បោ។|
      count |១២៨|
        block |សីហោ យថា ទាឋពលី បសយ្ហ រាជា មិគានំ អភិភុយ្យ ចារី|
        block |សេវេថ បន្តានិ សេនាសនានិ ឯកោ ចរេ ខគ្គវិសាណកប្បោ។|
      count |១២៩|
        block |មេត្តំ ឧបេក្ខំ ករុណំ វិមុត្តិំ អាសេវមានោ មុទិតញ្ច កាលេ|
        block |សព្ពេន លោកេន អវិរុជ្ឈមានោ ឯកោ ចរេ ខគ្គវិសាណកប្បោ។|
      count |១៣០|
        block |រាគញ្ច ទោសញ្ច បហាយ មោហំ សន្ទាលយិត្វាន សំយោជនានិ|
        block |អសន្តសំ ជីវិតសង្ខយម្ហិ ឯកោ ចរេ ខគ្គវិសាណកប្បោ។|
      count |១៣១|
        block |ភជន្តិ សេវន្តិ ច ការណត្ថា និក្ការណា ទុល្លភា អជ្ជ មិត្តា|
        block |អត្តត្ថបញ្ញា អសុចីមនុស្សា ឯកោ ចរេ ខគ្គវិសាណកប្បោ។|
      count |១៣២|
        block |វិសុទ្ធសីលា សុវិសុទ្ធបញ្ញា សមាហិតា ជាគរិយានុយុត្តា|
        block |វិបស្សកា ធម្មវិសេសទស្សី មគ្គង្គពោជ្ឈង្គគតេ វិជញ្ញា។|
      count |១៣៣|
        block |សុញ្ញប្បណិធិញ្ច តថានិមិត្តំ អាសេវយិត្វា ជិនសាសនម្ហិ|
        block |យេ សាវកត្តំ ន វជន្តិ ធីរា ភវន្តិ បច្ចេកជិនា សយម្ភូ។|
      count |១៣៤|
        block |មហន្តធម្មា ពហុធម្មកាយា ចិត្តិស្សរា សព្ពទុក្ខោឃតិណ្ណា|
        block |ឧទគ្គចិត្តា បរមត្ថទស្សី សីហោបមា ខគ្គវិសាណកប្បា។|
      count |១៣៥|
        block |សន្តិន្ទ្រិយា សន្តមនា សមាធី បច្ចន្តសត្តេសុ បតិប្បចារា|
        block |ទីបា បរត្ថ ឥធ វិជ្ជលន្តា បច្ចេកពុទ្ធា សតតំ ហិតាមេ។|
      count |១៣៦|
        block |បហីនសព្ពាវរណា ជនិន្ទា លោកប្បទីបា ឃនកញ្ចនាភា|
        block |និស្សំសយំ លោកសុទក្ខិណេយ្យា បច្ចេកពុទ្ធា សតតប្បិតាមេ។|
      count |១៣៧|
        block |បច្ចេកពុទ្ធានំ សុភាសិតានិ ចរន្តិ លោកម្ហិ សទេវកម្ហិ|
        block |សុត្វា តថា យេ ន ករោន្តិ ពាលា ចរន្តិ ទុក្ខេសុ បុនប្បុនំ តេ។|
      count |១៣៨|
        block |បច្ចេកពុទ្ធានំ សុភាសិតានិ មធុំ យថា ខុទ្ទមវស្សវន្តំ|
        block |សុត្វា តថា យេ បដិបត្តិយុត្តា ភវន្តិ តេ សច្ចទសា សបញ្ញា។|
      count |១៣៩|
        block |បច្ចេកពុទ្ធេហិ ជិនេហិ ភាសិតា កថា ឧឡារា អភិនិក្ខមិត្វា|
        block |តា សក្យសីហេន នរុត្តមេន បកាសិតា ធម្មវិជាននត្ថំ។|
      count |១៤០|
        block |លោកានុកម្បាយ ឥមានិ តេសំ បច្ចេកពុទ្ធាន វិកុព្ពិតានិ|
        block |សំវេគសង្គមតិវឌ្ឍនត្ថំ សយម្ភុសីហេន បកាសិតានីតិ។|
      stand |បច្ចេកពុទ្ធាបទានំ សមត្តំ។|
    block |៣-១។ សារិបុត្តត្ថេរអបទានំ|
      block |អថ ថេរាបទានំ សុណាថ|
      count |១៤១|
        block |ហិមវន្តស្ស អវិទូរេ លម្ពកោ នាម បព្ពតោ|
        block |អស្សមោ សុកតោ មយ្ហំ បណ្ណសាលា សុមាបិតា។|
      count |១៤២|
        block |ឧត្តានកូលា នទិកា សុបតិត្ថា មនោរមា|
        block |សុសុទ្ធបុឡិនាកិណ្ណា អវិទូរេ មមស្សមំ។|
      count |១៤៣|
        block |អសក្ខរា អបព្ភារា សាទុ អប្បដិគន្ធិកា|
        block |សន្ទតី នទិកា តត្ថ សោភយន្តា មមស្សមំ។|
      count |១៤៤|
        block |កុម្ភីលា មករា ចេត្ថ សុសុមារា ច កច្ឆបា|
        block |ចរន្តិ នទិយា តត្ថ សោភយន្តា មមស្សមំ។|
      count |១៤៥|
        block |បាឋីនា បាវុសា មច្ឆា ពលជា មុញ្ជរោហិតា|
        block |វគ្គឡា បបតាយន្តា សោភយន្តិ មមស្សមំ។|
      count |១៤៦|
        block |ឧភោ កូលេសុ នទិយា បុប្ផិនោ ផលិនោ ទុមា|
        block |ឧភតោ អភិលម្ពន្តា សោភយន្តិ មមស្សមំ។|
      count |១៤៧|
        block |អម្ពា សាលា ច តិលកា បាដលី សិន្ទុវារកា|
        block |ទិព្ពគន្ធា សម្បវន្តិ បុប្ផិតា មម អស្សមេ។|
      count |១៤៨|
        block |ចម្បកា សឡលា នីបា នាគបុន្នាគកេតកា|
        block |ទិព្ពគន្ធា សម្បវន្តិ បុប្ផិតា មម អស្សមេ។|
      count |១៤៩|
        block |អតិមុត្តា អសោកា ច ភគិនីមាលា ច បុប្ផិតា|
        block |អង្កោលា ពិម្ពិជាលា ច បុប្ផិតា មម អស្សមេ។|
      count |១៥០|
        block |កេតកា កន្ទលិ ចេវ គោធុកា តិណសូលិកា|
        block |ទិព្ពគន្ធំ សម្បវន្តា សោភយន្តិ មមស្សមំ។|
      count |១៥១|
        block |កណិការា កណ្ណិកា ច អសនា អជ្ជុនា ពហូ|
        block |ទិព្ពគន្ធំ សម្បវន្តា សោភយន្តិ មមស្សមំ។|
      count |១៥២|
        block |បុន្នាគា គិរិបុន្នាគា កោវិឡារា ច បុប្ផិតា|
        block |ទិព្ពគន្ធំ សម្បវន្តា សោភយន្តិ មមស្សមំ។|
      count |១៥៣|
        block |ឧទ្ធាលកា ច កុដជា កទម្ពា វកុលា ពហូ|
        block |ទិព្ពគន្ធំ សម្បវន្តា សោភយន្តិ មមស្សមំ។|
      count |១៥៤|
        block |អាឡកា ឥសិមុគ្គា ច កទលិមាតុលុង្គិយោ|
        block |គន្ធោទកេន សំវឌ្ឍា ផលានិ ធារយន្តិ តេ។|
      count |១៥៥|
        block |អញ្ញេ បុប្ផន្តិ បទុមា អញ្ញេ ជាយន្តិ កេសរី|
        block |អញ្ញេ ឱបុប្ផា បទុមា បុប្ផិតា តឡាកេ តទា។|
      count |១៥៦|
        block |គព្ភំ គណ្ហន្តិ បទុមា និទ្ធាវន្តិ មុលាឡិយោ|
        block |សិំឃាដិបត្តមាកិណ្ណា សោភន្តិ តឡាកេ តទា។|
      count |១៥៧|
        block |នយិតា អម្ពគន្ធី ច ឧត្តលី ពន្ធុជីវកា|
        block |ទិព្ពគន្ធា សម្បវន្តិ បុប្ផិតា តឡាកេ តទា។|
      count |១៥៨|
        block |បាឋីនា បាវុសា មច្ឆា ពលជា មុញ្ជរោហិតា|
        block |សំគុលា មគ្គុរា ចេវ វសន្តិ តឡាកេ តទា។|
      count |១៥៩|
        block |កុម្ភីលា សុសុមារា ច តន្តិគាហា ច រក្ខសា|
        block |ឱគុហា អជគរា ច វសន្តិ តឡាកេ តទា។|
      count |១៦០|
        block |បារេវតា រវិហំសា ចក្កវាកា នទីចរា|
        block |កោកិលា សុកសាឡិកា ឧបជីវន្តិ តំ សរំ។|
      count |១៦១|
        block |កុក្កុត្ថកា កុឡីរកា វនេ បោក្ខរសាតកា|
        block |ទិន្ទិភា សុវបោតា ច ឧបជីវន្តិ តំ សរំ។|
      count |១៦២|
        block |ហំសា កោញ្ចា មយូរា ច កោកិលា តម្ពចូឡកា|
        block |បម្បកា ជីវំជីវា ច ឧបជីវន្តិ តំ សរំ។|
      count |១៦៣|
        block |កោសិកា បោដ្ឋសីសា ច កុររា សេនកា ពហូ|
        block |មហាកាឡា ច សកុណា ឧបជីវន្តិ តំ សរំ។|
      count |១៦៤|
        block |បសទា ច វរាហា ច ចមរា គណ្ឌកា ពហូ|
        block |រោហិច្ចា សុកបោតា ច ឧបជីវន្តិ តំ សរំ។|
      count |១៦៥|
        block |សីហព្យគ្ឃា ច ទីបី ច អច្ឆកោកតរច្ឆកា|
        block |តិធា បភិន្នមាតង្គា ឧបជីវន្តិ តំ សរំ។|
      count |១៦៦|
        block |កិន្នរា វានរា ចេវ អថោបិ វនកម្មិកា|
        block |ចេតា ច លុទ្ទកា ចេវ ឧបជីវន្តិ តំ សរំ។|
      count |១៦៧|
        block |តិន្ទុកានិ បិយាលានិ មធុកា កាសុមារយោ|
        block |ធុវំ ផលានិ ធារេន្តិ អវិទូរេ មមស្សមំ។|
      count |១៦៨|
        block |កោសម្ពា សឡលា និម្ពា សាទុផលសមាយុតា|
        block |ធុវំ ផលានិ ធារេន្តិ អវិទូរេ មមស្សមំ។|
      count |១៦៩|
        block |ហរីតកា អាមលកា អម្ពជម្ពុវិភីតកា|
        block |កោលា ភល្លាតកា ពិល្លា ផលានិ ធារយន្តិ តេ។|
      count |១៧០|
        block |អាលុវា ច កឡម្ពា ច ពិឡាលីតក្កឡានិ ច|
        block |ជីវកា សុតកា ចេវ ពហុកា មម អស្សមេ។|
      count |១៧១|
        block |អស្សមស្សាវិទូរម្ហិ តឡាកាសុំ សុនិម្មិតា|
        block |អច្ឆោទកា សីតជលា សុបតិត្ថា មនោរមា។|
      count |១៧២|
        block |បទុមុប្បលសញ្ឆន្នា បុណ្ឌរីកសមាយុតា|
        block |មន្ទាលកេហិ សញ្ឆន្នា ទិព្ពគន្ធោ បវាយតិ។|
      count |១៧៣|
        block |ឯវំ សព្ពង្គសម្បន្នេ បុប្ផិតេ ផលិតេ វនេ|
        block |សុកតេ អស្សមេ រម្មេ វិហរាមិ អហំ តទា។|
      count |១៧៤|
        block |សីលវា វតសម្បន្នោ ឈាយី ឈានរតោ សទា|
        block |បញ្ចាភិញ្ញាពលប្បត្តោ សុរុចិ នាម តាបសោ។|
      count |១៧៥|
        block |ចតុវីសសហស្សានិ សិស្សា មយ្ហំ ឧបដ្ឋហុ|
        block |សព្ពេវ ព្រាហ្មណា ឯតេ ជាតិមន្តោ យសស្សិនោ។|
      count |១៧៦|
        block |លក្ខណេ ឥតិហាសេ ច សនិឃណ្ដុសកេដុភេ|
        block |បទកា វេយ្យាករណា សធម្មេ បារមិំ គតា។|
      count |១៧៧|
        block |ឧប្បាតេសុ និមិត្តេសុ លក្ខណេសុ ច កោវិទា|
        block |បថព្យា ភូមន្តលិក្ខេ មម សិស្សា សុសិក្ខិតា។|
      count |១៧៨|
        block |អប្បិច្ឆា និបកា ឯតេ អប្បាហារា អលោលុបា|
        block |លាភាលាភេន សន្តុដ្ឋា បរិវារេន្តិ មំ សទា។|
      count |១៧៩|
        block |ឈាយី ឈានរតា ធីរា សន្តចិត្តា សមាហិតា|
        block |អាកិញ្ចញ្ញំ បត្ថយន្តា បរិវារេន្តិ មំ សទា។|
      count |១៨០|
        block |អភិញ្ញាបារមិប្បត្តា បេត្តិកេ គោចរេ រតា|
        block |អន្តលិក្ខចរា ធីរា បរិវារេន្តិ មំ សទា។|
      count |១៨១|
        block |សំវុតា ឆសុ ទ្វារេសុ អនេជា រក្ខិតិន្ទ្រិយា|
        block |អសំសដ្ឋា ច តេ ធីរា មម សិស្សា ទុរាសទា។|
      count |១៨២|
        block |បល្លង្កេន និសជ្ជាយ ឋានចង្កមនេន ច|
        block |វីតិនាមេន្តិ តេ រត្តិំ មម សិស្សា ទុរាសទា។|
      count |១៨៣|
        block |រជនីយេ ន រជ្ជន្តិ ទុស្សនីយេ ន ទុស្សរេ|
        block |មោហនីយេ ន មុយ្ហន្តិ មម សិស្សា ទុរាសទា។|
      count |១៨៤|
        block |ឥទ្ធិំ វីមំសមានា តេ វត្តន្តិ និច្ចកាលិកំ|
        block |បថវិំ តេ បកម្បេន្តិ សារម្ភេន ទុរាសទា។|
      count |១៨៥|
        block |កីឡមានា ច តេ សិស្សា កីឡន្តិ ឈានកីឡិតំ|
        block |ជម្ពុតោ ផលមានេន្តិ មម សិស្សា ទុរាសទា។|
      count |១៨៦|
        block |អញ្ញេ គច្ឆន្តិ គោយានំ អញ្ញេ បុព្ពវិទេហកំ|
        block |អញ្ញេ ច ឧត្តរកុរុំ ឯសនាយ ទុរាសទា។|
      count |១៨៧|
        block |បុរតោ បេសេន្តិ ខារិំ បច្ឆតោ ច វជន្តិ តេ|
        block |ចតុវីសសហស្សេហិ ឆាទិតំ ហោតិ អម្ពរំ។|
      count |១៨៨|
        block |អគ្គិបាកី អនគ្គី ច ទន្តោទុក្ខលិកាបិ ច|
        block |អស្មេន កោដ្ដិតា កេចិ បវត្តផលភោជនា។|
      count |១៨៩|
        block |ឧទកោរោហណា កេចិ សាយំ បាតោ សុចីរតា|
        block |តោយាភិសេចនករា មម សិស្សា ទុរាសទា។|
      count |១៩០|
        block |បរូឡ្ហកច្ឆនខលោមា បង្កទន្តា រជស្សិរា|
        block |គន្ធិតា សីលគន្ធេន មម សិស្សា ទុរាសទា។|
      count |១៩១|
        block |បាតោវ សន្និបតិត្វា ជដិលា ឧគ្គតាបនា|
        block |លាភាលាភំ បកិត្តេត្វា គច្ឆន្តិ អម្ពរេ តទា។|
      count |១៩២|
        block |ឯតេសំ បក្កមន្តានំ មហាសទ្ទោ បវត្តតិ|
        block |អជិនចម្មសទ្ទេន មុទិតា ហោន្តិ ទេវតា។|
      count |១៩៣|
        block |ទិសោទិសំ បក្កមន្តិ អន្តលិក្ខចរា ឥសី|
        block |សកេ ពលេនុបត្ថទ្ធា តេ គច្ឆន្តិ យទិច្ឆកំ។|
      count |១៩៤|
        block |បថវីកម្បកា ឯតេ សព្ពេវ នភចារិនោ|
        block |ឧគ្គតេជា ទុប្បសហា សាគរោវ អខោភិយា។|
      count |១៩៥|
        block |ឋានចង្កមិនោ កេចិ កេចិ នេសជ្ជិកា ឥសី|
        block |បវត្តភោជនា កេចិ មម សិស្សា ទុរាសទា។|
      count |១៩៦|
        block |មេត្តាវិហារិនោ ឯតេ ហិតេសី សព្ពបាណិនំ|
        block |អនត្តុក្កំសកា សព្ពេ ន តេ វម្ភេន្តិ កស្សចិ។|
      count |១៩៧|
        block |សីហរាជាវសម្ភីតា គជរាជាវ ថាមវា|
        block |ទុរាសទា ព្យគ្ឃារិវ អាគច្ឆន្តិ មមន្តិកេ។|
      count |១៩៨|
        block |វិជ្ជាធរា ទេវតា ច នាគគន្ធព្ពរក្ខសា|
        block |កុម្ភណ្ឌា ទានវា គរុឡា ឧបជីវន្តិ តំ សរំ។|
      count |១៩៩|
        block |តេ ជដាខារិភរិតា អជិនុត្តរវាសនា|
        block |អន្តលិក្ខចរា សព្ពេ ឧបជីវន្តិ តំ សរំ។|
      count |២០០|
        block |សទានុច្ឆវិកា ឯតេ អញ្ញមញ្ញំ សគារវា|
        block |ចតុព្ពីសសហស្សានំ ខិបិតសទ្ទោ ន វិជ្ជតិ។|
      count |២០១|
        block |បាទេ បាទំ និក្ខិបន្តា អប្បសទ្ទា សុសំវុតា|
        block |ឧបសង្កម្ម សព្ពេវ សិរសា វន្ទរេ មមំ។|
      count |២០២|
        block |តេហិ សិស្សេហិ បរិវុតោ សន្តេហិ ច តបស្សិភិ|
        block |វសាមិ អស្សមេ តត្ថ ឈាយី ឈានរតោ អហំ។|
      count |២០៣|
        block |ឥសីនំ សីលគន្ធេន បុប្ផគន្ធេន ចូភយំ|
        block |ផលីនំ ផលគន្ធេន គន្ធិតោ ហោតិ អស្សមោ។|
      count |២០៤|
        block |រត្តិន្ទិវំ ន ជានាមិ អរតិ មេ ន វិជ្ជតិ|
        block |សកេ សិស្សេ ឱវទន្តោ ភិយ្យោ ហាសំ លភាមហំ។|
      count |២០៥|
        block |បុប្ផានំ បុប្ផមានានំ ផលានញ្ច វិបច្ចតំ|
        block |ទិព្ពគន្ធា បវាយន្តិ សោភយន្តា មមស្សមំ។|
      count |២០៦|
        block |សមាធិម្ហា វុដ្ឋហិត្វា អាតាបី និបកោ អហំ|
        block |ខារិភារំ គហេត្វាន វនំ អជ្ឈោគហិំ អហំ។|
      count |២០៧|
        block |ឧប្បាតេ សុបិនេ ចាបិ លក្ខណេសុ សុសិក្ខិតោ|
        block |បវត្តមានំ មន្តបទំ ធារយាមិ អហំ តទា។|
      count |២០៨|
        block |អនោមទស្សី ភគវា លោកជេដ្ឋោ នរាសភោ|
        block |វិវេកកាមោ សម្ពុទ្ធោ ហិមវន្តមុបាគមិ។|
      count |២០៩|
        block |អជ្ឈោគាហេត្វា ហិមវន្តំ អគ្គោ ការុណិកោ មុនិ|
        block |បល្លង្កំ អាភុជិត្វាន និសីទិ បុរិសុត្តមោ។|
      count |២១០|
        block |តមទ្ទសាហំ សម្ពុទ្ធំ សប្បភាសំ មនោរមំ|
        block |ឥន្ទីវរំវ ជលិតំ អាទិត្តំវ ហុតាសនំ។|
      count |២១១|
        block |ជលន្តំ ទីបរុក្ខំវ វិជ្ជុតំ គគណេ យថា|
        block |សុផុល្លំ សាលរាជំវ អទ្ទសំ លោកនាយកំ។|
      count |២១២|
        block |អយំ នាគោ មហាវីរោ ទុក្ខស្សន្តករោ មុនិ|
        block |ឥមំ ទស្សនមាគម្ម សព្ពទុក្ខា បមុច្ចរេ។|
      count |២១៣|
        block |ទិស្វានាហំ ទេវទេវំ លក្ខណំ ឧបធារយិំ|
        block |ពុទ្ធោ នុ ខោ ន វា ពុទ្ធោ ហន្ទ បស្សាមិ ចក្ខុមំ។|
      count |២១៤|
        block |សហស្សារានិ ចក្កានិ ទិស្សន្តិ ចរណុត្តមេ|
        block |លក្ខណានិស្ស ទិស្វាន និដ្ឋំ គច្ឆិំ តថាគតេ។|
      count |២១៥|
        block |សម្មជ្ជនិំ គហេត្វាន សម្មជ្ជិត្វានហំ តទា|
        block |អថ បុប្ផេ សមានេត្វា ពុទ្ធសេដ្ឋំ អបូជយិំ។|
      count |២១៦|
        block |បូជយិត្វាន តំ ពុទ្ធំ ឱឃតិណ្ណមនាសវំ|
        block |ឯកំសំ អជិនំ កត្វា នមស្សិំ លោកនាយកំ។|
      count |២១៧|
        block |យេន ញាណេន សម្ពុទ្ធោ វិហរតិ អនាសវោ|
        block |តំ ញាណំ កិត្តយិស្សាមិ សុណាថ មម ភាសតោ។|
      count |២១៨|
        block |សមុទ្ធរសិមំ លោកំ សយម្ភូ អមិតោទយ|
        block |តវ ទស្សនមាគម្ម កង្ខាសោតំ តរន្តិ តេ។|
      count |២១៩|
        block |តុវំ សត្ថា ច កេតុ ច ធជោ យូបោ ច បាណិនំ|
        block |បរាយណោ បតិដ្ឋា ច ទីបោ ច ទ្វិបទុត្តមោ។|
      count |២២០|
        block |សក្កា សមុទ្ទេ ឧទកំ បមេតុំ អាឡ្ហកេន វា|
        block |ន ត្វេវ តវ សព្ពញ្ញុ ញាណំ សក្កា បមេតវេ។|
      count |២២១|
        block |ធារេតុំ បថវិំ សក្កា ឋបេត្វា តុលមណ្ឌលេ|
        block |ន ត្វេវ តវ សព្ពញ្ញុ ញាណំ សក្កា ធរេតវេ។|
      count |២២២|
        block |អាកាសោ មិនិតុំ សក្កា រជ្ជុយា អង្គុលេន វា|
        block |ន ត្វេវ តវ សព្ពញ្ញុ ញាណំ សក្កា បមេតវេ។|
      count |២២៣|
        block |មហាសមុទ្ទេ ឧទកំ បថវី ចាខិលា ជដំ|
        block |ពុទ្ធញាណំ ឧបាទាយ ឧបមាតោ ន យុជ្ជរេ។|
      count |២២៤|
        block |សទេវកស្ស លោកស្ស ចិត្តំ យេសំ បវត្តតិ|
        block |អន្តោជាលីកតា ឯតេ តវ ញាណម្ហិ ចក្ខុម។|
      count |២២៥|
        block |យេន ញាណេន បត្តោសិ កេវលំ ពោធិមុត្តមំ|
        block |តេន ញាណេន សព្ពញ្ញុ មទ្ទសី បរតិត្ថិយេ។|
      count |២២៦|
        block |ឥមា គាថា ថវិត្វាន សុរុចិ នាម តាបសោ|
        block |អជិនំ បត្ថរិត្វាន បថវិយំ និសីទិ សោ។|
      count |២២៧|
        block |ចុល្លាសីតិសហស្សានិ អជ្ឈោគាឡ្ហោ មហណ្ណវេ|
        block |អច្ចុគតោ តាវទេវ គិរិរាជា បវុច្ចតិ។|
      count |២២៨|
        block |តាវ អច្ចុគ្គតោ នេរុ អាយតោ វិត្ថតោ ច សោ|
        block |ចុណ្ណិតោ អណុភេទេន កោដិសតសហស្សសោ។|
      count |២២៩|
        block |លក្ខេ ឋបិយមានម្ហិ បរិក្ខយមគច្ឆថ|
        block |ន ត្វេវ តវ សព្ពញ្ញុ ញាណំ សក្កា បមេតវេ។|
      count |២៣០|
        block |សុខុមច្ឆិកេន ជាលេន ឧទកំ យោ បរិក្ខិបេ|
        block |យេ កេចិ ឧទកេ បាណា អន្តោជាលីកតា សិយុំ។|
      count |២៣១|
        block |តថេវ ហិ មហាវីរ យេ កេចិ បុថុតិត្ថិយា|
        block |ទិដ្ឋិគហនបក្ខន្ទា បរាមាសេន មោហិតា។|
      count |២៣២|
        block |តវ សុទ្ធេន ញាណេន អនាវរណទស្សិនា|
        block |អន្តោជាលីកតា ឯតេ ញាណំ តេ នាតិវត្តរេ។|
      count |២៣៣|
        block |ភគវា តម្ហិ សមយេ អនោមទស្សី មហាយសោ|
        block |វុដ្ឋហិត្វា សមាធិម្ហា ទិសំ ឱលោកយី ជិនោ។|
      count |២៣៤|
        block |អនោមទស្សិមុនិនោ និសភោ នាម សាវកោ|
        block |បរិវុតោ សតសហស្សេហិ សន្តចិត្តេហិ តាទិភិ។|
      count |២៣៥|
        block |ខីណាសវេហិ សុទ្ធេហិ ឆឡភិញ្ញេហិ ឈាយិភិ|
        block |ចិត្តមញ្ញាយ ពុទ្ធស្ស ឧបេសិ លោកនាយកំ។|
      count |២៣៦|
        block |អន្តលិក្ខេ ឋិតា តត្ថ បទក្ខិណមកំសុ តេ|
        block |នមស្សន្តា បញ្ជលិកា ឱតរុំ ពុទ្ធសន្តិកេ។|
      count |២៣៧|
        block |អនោមទស្សី ភគវា លោកជេដ្ឋោ នរាសភោ|
        block |ភិក្ខុសង្ឃេ និសិទិត្វា សិតំ បាតុករី ជិនោ។|
      count |២៣៨|
        block |វរុណោ នាមុបដ្ឋាកោ អនោមទស្សិស្ស សត្ថុនោ|
        block |ឯកំសំ ចីវរំ កត្វា អបុច្ឆិ លោកនាយកំ។|
      count |២៣៩|
        block |កោ នុ ខោ ភគវា ហេតុ សិតកម្មស្ស សត្ថុនោ|
        block |ន ហិ ពុទ្ធា អហេតូហិ សិតំ បាតុករោន្តិ តេ។|
      count |២៤០|
        block |អនោមទស្សី ភគវា លោកជេដ្ឋោ នរាសភោ|
        block |ភិក្ខុមជ្ឈេ និសីទិត្វា ឥមំ គាថំ អភាសថ។|
      count |២៤១|
        block |យោ មំ បុប្ផេន បូជេសិ ញាណញ្ចាបិ អនុត្ថវិ|
        block |តមហំ កិត្តយិស្សាមិ សុណោថ មម ភាសតោ។|
      count |២៤២|
        block |ពុទ្ធស្ស គិរមញ្ញាយ សព្ពេ ទេវា សមាគតា|
        block |សទ្ធម្មំ សោតុកាមា តេ សម្ពុទ្ធមុបសង្កមុំ។|
      count |២៤៣|
        block |ទសសុ លោកធាតូសុ ទេវកាយា មហិទ្ធិកា|
        block |សទ្ធម្មំ សោតុកាមា តេ សម្ពុទ្ធមុបសង្កមុំ។|
      count |២៤៤|
        block |ហត្ថី អស្សា រថា បត្តី សេនា ច ចតុរង្គិនី|
        block |បរិវារេស្សន្តិមំ និច្ចំ ពុទ្ធបូជាយិទំ ផលំ។|
      count |២៤៥|
        block |សដ្ឋិតូរិយសហស្សានិ ភេរិយោ សមលង្កតា|
        block |ឧបដ្ឋិស្សន្តិមំ និច្ចំ ពុទ្ធបូជាយិទំ ផលំ។|
      count |២៤៦|
        block |សោឡសិត្ថិសហស្សានិ នារិយោ សមលង្កតា|
        block |វិចិត្តវត្ថាភរណា អាមុត្តមណិកុណ្ឌលា។|
      count |២៤៧|
        block |អឡារបម្ហា ហសុលា សុសញ្ញា តនុមជ្ឈិមា|
        block |បរិវារេស្សន្តិមំ និច្ចំ ពុទ្ធបូជាយិទំ ផលំ។|
      count |២៤៨|
        block |កប្បសតសហស្សានិ ទេវលោកេ រមិស្សតិ|
        block |សហស្សក្ខត្តុំ ចក្កវត្តី រាជា រដ្ឋេ ភវិស្សតិ។|
      count |២៤៩|
        block |សហស្សក្ខត្តុំ ទេវិន្ទោ ទេវរជ្ជំ ករិស្សតិ|
        block |បទេសរជ្ជំ វិបុលំ គណនាតោ អសង្ខិយំ។|
      count |២៥០|
        block |បច្ឆិមេ ភវសម្បត្តេ មនុស្សត្តំ គមិស្សតិ|
        block |ព្រាហ្មណី សារិយា នាម ធារយិស្សតិ កុច្ឆិនា។|
      count |២៥១|
        block |មាតុយា នាមគោត្តេន បញ្ញាយិស្សតិយំ នរោ|
        block |សារិបុត្តោតិ នាមេន តិក្ខបញ្ញោ ភវិស្សតិ។|
      count |២៥២|
        block |អសីតិកោដី ឆឌ្ឌេត្វា បព្ពជិស្សតិកិញ្ចនោ|
        block |គវេសន្តោ សន្តិបទំ ចរិស្សតិ មហិំ ឥមំ។|
      count |២៥៣|
        block |អប្បរិមេយ្យេ ឥតោ កប្បេ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |២៥៤|
        block |តស្ស ធម្មេសុ ទាយាទោ ឱរសោ ធម្មនិម្មិតោ|
        block |សារិបុត្តោតិ នាមេន ហេស្សតិ អគ្គសាវកោ។|
      count |២៥៥|
        block |អយំ ភាគីរថី គង្គា ហិមវន្តា បភាវិតា|
        block |មហាសមុទ្ទមប្បេតិ តប្បយន្តី មហោទធិំ។|
      count |២៥៦|
        block |តថេវាយំ សារិបុត្តោ សកេ តីសុ វិសារទោ|
        block |បញ្ញាយ បារមិំ គន្ត្វា តប្បយិស្សតិ បាណិនេ។|
      count |២៥៧|
        block |ហិមវន្តមុបាទាយ សាគរញ្ច មហោទធិំ|
        block |ឯត្ថន្តរេ យំ បុលិនំ គណនាតោ អសង្ខិយំ។|
      count |២៥៨|
        block |តម្បិ សក្កា អសេសេន សង្ខាតុំ គណនា យថា|
        block |ន ត្វេវ សារិបុត្តស្ស បញ្ញាយន្តោ ភវិស្សតិ។|
      count |២៥៩|
        block |លក្ខេ ឋបិយមានម្ហិ ខីយេ គង្គាយ វាលុកា|
        block |ន ត្វេវ សារិបុត្តស្ស បញ្ញាយន្តោ ភវិស្សតិ។|
      count |២៦០|
        block |មហាសមុទ្ទេ ឩមិយោ គណនាតោ អសង្ខិយា|
        block |តថេវ សារិបុត្តស្ស បញ្ញាយន្តោ ន ហេស្សតិ។|
      count |២៦១|
        block |អារាធយិត្វា សម្ពុទ្ធំ គោតមំ សក្យបុង្គវំ|
        block |បញ្ញាយ បារមិំ គន្ត្វា ហេស្សតិ អគ្គសាវកោ។|
      count |២៦២|
        block |បវត្តិតំ ធម្មចក្កំ សក្យបុត្តេន តាទិនា|
        block |អនុវត្តេស្សតិ សម្មា វស្សេន្តោ ធម្មវុដ្ឋិយោ។|
      count |២៦៣|
        block |សព្ពមេតំ អភិញ្ញាយ គោតមោ សក្យបុង្គវោ|
        block |ភិក្ខុសង្ឃេ និសីទិត្វា អគ្គដ្ឋានេ ឋបេស្សតិ។|
      count |២៦៤|
        block |អហោ មេ សុកតំ កម្មំ អនោមទស្សិស្ស សត្ថុនោ|
        block |យស្សាហំ ការំ កត្វាន សព្ពត្ថ បារមិំ គតោ។|
      count |២៦៥|
        block |អបរិមេយ្យេ កតំ កម្មំ ផលំ ទស្សេសិ មេ ឥធ|
        block |សុមុត្តោ សរវេគោវ កិលេសេ ឈាបយិំ អហំ។|
      count |២៦៦|
        block |អសង្ខតំ គវេសន្តោ និព្ពានំ អចលំ បទំ|
        block |វិចិនំ តិត្ថិយេ សព្ពេ ឯសាហំ សំសរិំ ភវេ។|
      count |២៦៧|
        block |យថាបិ ព្យាធិតោ បោសោ បរិយេសេយ្យ ឱសធំ|
        block |វិចិនេយ្យ វនំ សព្ពំ ព្យាធិតោ បរិមុត្តិយា។|
      count |២៦៨|
        block |អសង្ខតំ គវេសន្តោ និព្ពានំ អមតំ បទំ|
        block |អព្ពោកិណ្ណំ បញ្ចសតំ បព្ពជិំ ឥសិបព្ពជំ។|
      count |២៦៩|
        block |ជដាភារេន ភរិតោ អជិនុត្តរនិវាសនោ|
        block |អភិញ្ញាបារមិំ គន្ត្វា ព្រហ្មលោកំ អគច្ឆិហំ។|
      count |២៧០|
        block |នត្ថិ ពាហិរកេ សុទ្ធិ ឋបេត្វា ជិនសាសនំ|
        block |យេ កេចិ ពុទ្ធិមា សត្តា សុជ្ឈន្តិ ជិនសាសនេ។|
      count |២៧១|
        block |អត្តការមយំ ឯតំ នយិទំ ឥតិហីតិហំ|
        block |អសង្ខតំ គវេសន្តោ កុតិត្ថេ សញ្ចរិំ អហំ។|
      count |២៧២|
        block |យថា សារត្ថិកោ បោសោ កទលិំ ឆេត្វាន ផាលយេ|
        block |ន តត្ថ សារំ វិន្ទេយ្យ សារេន រិត្តកោ ហិ សោ។|
      count |២៧៣|
        block |តថេវ តិត្ថិយា លោកេ នានាទិដ្ឋី ពហុជ្ជនា|
        block |អសង្ខតេន រិត្តាសេ សារេន កទលី យថា។|
      count |២៧៤|
        block |បច្ឆិមេ ភវសម្បត្តេ ព្រហ្មពន្ធុ អហោសហំ|
        block |មហាភោគំ ឆឌ្ឌេត្វាន បព្ពជិំ អនគារិយំ។|
      stand |បឋមភាណវារំ។|
      count |២៧៥|
        block |អជ្ឈាយកោ មន្តធរោ តិណ្ណំ វេទាន បារគូ|
        block |ព្រាហ្មណោ សញ្ចយោ នាម តស្ស មូលេ វសាមហំ។|
      count |២៧៦|
        block |សាវកោ តេ មហាវីរ អស្សជិ នាម ព្រាហ្មណោ|
        block |ទុរាសទោ ឧគ្គតេជោ បិណ្ឌាយ ចរតី តទា។|
      count |២៧៧|
        block |តមទ្ទសាសិំ សប្បញ្ញំ មុនិំ មោនេ សមាហិតំ|
        block |សន្តចិត្តំ មហានាគំ សុផុល្លំ បទុមំ យថា។|
      count |២៧៨|
        block |ទិស្វា មេ ចិត្តមុប្បជ្ជិ សុទន្តំ សុទ្ធមានសំ|
        block |ឧសភំ បវរំ វីរំ អរហាយំ ភវិស្សតិ។|
      count |២៧៩|
        block |បាសាទិកោ ឥរិយតិ អភិរូបោ សុសំវុតោ|
        block |ឧត្តមេ ទមថេ ទន្តោ អមតទស្សី ភវិស្សតិ។|
      count |២៨០|
        block |យំនូនាហំ ឧត្តមត្ថំ បុច្ឆេយ្យំ តុដ្ឋមានសំ|
        block |សោ មេ បុដ្ឋោ កថេស្សតិ បដិបុច្ឆាមហំ តទា។|
      count |២៨១|
        block |បិណ្ឌបាតំ ចរន្តស្ស បច្ឆតោ អគមាសហំ|
        block |ឱកាសំ បដិមានេន្តោ បុច្ឆិតុំ អមតំ បទំ។|
      count |២៨២|
        block |វីថិន្តរេ អនុប្បត្តំ ឧបគន្ត្វាន បុច្ឆហំ|
        block |កថំ គោត្តោសិ ត្វំ វីរ កស្ស សិស្សោសិ មារិស។|
      count |២៨៣|
        block |សោ មេ បុដ្ឋោ វិយាកាសិ អសម្ភីតោវ កេសរី|
        block |ពុទ្ធោ លោកេ សមុប្បន្នោ តស្ស សិស្សោម្ហិ អាវុសោ។|
      count |២៨៤|
        block |កីទិសំ តេ មហាវីរ អនុជាត មហាយស|
        block |ពុទ្ធស្ស សាសនំ ធម្មំ សាធុ មេ កថយស្សុ ភោ។|
      count |២៨៥|
        block |សោ មេ បុដ្ឋោ កថី សព្ពំ គម្ភីរំ និបុណំ បទំ|
        block |តណ្ហាសល្លស្ស ហន្តារំ សព្ពទុក្ខាបនូទនំ។|
      count |២៨៦|
        block |យេ ធម្មា ហេតុប្បភវា តេសំ ហេតុំ តថាគតោ អាហ|
        block |តេសញ្ច យោ និរោធោ ឯវំ វាទី មហាសមណោ។|
      count |២៨៧|
        block |សោហំ វិស្សជ្ជិតេ បញ្ហេ បឋមំ ផលមជ្ឈគំ|
        block |វិរជោ វិមលោ អាសិំ សុត្វាន ជិនសាសនំ។|
      count |២៨៨|
        block |សុត្វាន មុនិនោ វាក្យំ បស្សិត្វា ធម្មមុត្តមំ|
        block |បរិយោគាឡ្ហសទ្ធម្មោ ឥមំ គាថមភាសហំ។|
      count |២៨៩|
        block |ឯសេវ ធម្មោ យទិ តាវទេវ បច្ចព្យថបទមសោកំ|
        block |អទិដ្ឋំ អព្ភតីតំ ពហុកេហិ កប្បនហុតេហិ។|
      count |២៩០|
        block |ស្វាហំ ធម្មំ គវេសន្តោ កុតិត្ថេ សញ្ចរិំ អហំ|
        block |សោ មេ អត្ថោ អនុប្បត្តោ កាលោ មេ នប្បមជ្ជិតុំ។|
      count |២៩១|
        block |តោសិតោហំ អស្សជិនា បត្វាន អចលំ បទំ|
        block |សហាយកំ គវេសន្តោ អស្សមំ អគមាសហំ។|
      count |២៩២|
        block |ទូរតោវ មមំ ទិស្វា សហាយោ មេ សុសិក្ខិតោ|
        block |ឥរិយាបថសម្បន្នោ ឥទំ វចនមព្រវិ។|
      count |២៩៣|
        block |បសន្នមុខនេត្តោសិ មុនិភាវោវ ទិស្សតិ|
        block |អមតាធិគតោ កច្ចិ និព្ពានមច្ចុតំ បទំ។|
      count |២៩៤|
        block |សុភានុរូបោ អាយាសិ អានេញ្ជការិតោ វិយ|
        block |ទន្តោវ ទន្តទមថោ ឧបសន្តោសិ ព្រាហ្មណ។|
      count |២៩៥|
        block |អមតំ មយាធិគតំ សោកសល្លាបនូទនំ|
        block |ត្វម្បិ តំ អធិគច្ឆេសិ គច្ឆាម ពុទ្ធសន្តិកំ។|
      count |២៩៦|
        block |សាធូតិ សោ បដិស្សុត្វា សហាយោ មេ សុសិក្ខិតោ|
        block |ហត្ថេន ហត្ថំ គណ្ហិត្វា ឧបគម្ម តវន្តិកំ។|
      count |២៩៧|
        block |ឧភោបិ បព្ពជិស្សាម សក្យបុត្ត តវន្តិកេ|
        block |តវ សាសនមាគម្ម វិហរាម អនាសវា។|
      count |២៩៨|
        block |កោលិតោ ឥទ្ធិយា សេដ្ឋោ អហំ បញ្ញាយ បារគោ|
        block |ឧភោវ ឯកតោ ហុត្វា សាសនំ សោភយាមសេ។|
      count |២៩៩|
        block |អបរិយោសិតសង្កប្បោ កុតិត្ថេ សញ្ចរិំ អហំ|
        block |តវ ទស្សនមាគម្ម សង្កប្បោ បូរិតោ មម។|
      count |៣០០|
        block |បថវិយំ បតិដ្ឋាយ បុប្ផន្តិ សមយេ ទុមា|
        block |ទិព្ពគន្ធា សម្បវន្តិ តោសេន្តិ សព្ពបាណិនំ។|
      count |៣០១|
        block |តថេវាហំ មហាវីរ សក្យបុត្ត មហាយស|
        block |សាសនេ តេ បតិដ្ឋាយ សមយេសាមិ បុប្ផិតុំ។|
      count |៣០២|
        block |វិមុត្តិបុប្ផំ ឯសន្តោ ភវសំសារមោចនំ|
        block |វិមុត្តិបុប្ផលាភេន តោសេមិ សព្ពបាណិនំ។|
      count |៣០៣|
        block |យាវតា ពុទ្ធខេត្តម្ហិ ឋបេត្វាន មហាមុនិំ|
        block |បញ្ញាយ សទិសោ នត្ថិ តវ បុត្តស្ស ចក្ខុម។|
      count |៣០៤|
        block |សុវិនីតា ច តេ សិស្សា បរិសា ច សុសិក្ខិតា|
        block |ឧត្តមេ ទមថេ ទន្តា បរិវារេន្តិ តំ សទា។|
      count |៣០៥|
        block |ឈាយី ឈានរតា ធីរា សន្តចិត្តា សមាហិតា|
        block |មុនី មោនេយ្យសម្បន្នា បរិវារេន្តិ តំ សទា។|
      count |៣០៦|
        block |អប្បិច្ឆា និបកា ធីរា អប្បាហារា អលោលុបា|
        block |លាភាលាភេន សន្តុដ្ឋា បរិវារេន្តិ តំ សទា។|
      count |៣០៧|
        block |អារញ្ញិកា ធុតរតា ឈាយិនោ លូខចីវរា|
        block |វិវេកាភិរតា ធីរា បរិវារេន្តិ តំ សទា។|
      count |៣០៨|
        block |បដិបន្នា ផលដ្ឋា ច សេខា ផលសមង្គិនោ|
        block |អាសីសកា ឧត្តមត្ថំ បរិវារេន្តិ តំ សទា។|
      count |៣០៩|
        block |សោតាបន្នា ច វិមលា សកទាគាមិនោ ច យេ|
        block |អនាគាមី ច អរហា បរិវារេន្តិ តំ សទា។|
      count |៣១០|
        block |សតិបដ្ឋានកុសលា ពោជ្ឈង្គភាវនារតា|
        block |សាវកា តេ ពហូ សព្ពេ បរិវារេន្តិ តំ សទា។|
      count |៣១១|
        block |ឥទ្ធិបាទេសុ កុសលា សមាធិភាវនារតា|
        block |សម្មប្បធានានុយុត្តា បរិវារេន្តិ តំ សទា។|
      count |៣១២|
        block |តេវិជ្ជា ឆឡភិញ្ញា ច ឥទ្ធិយា បារមិំ គតា|
        block |បញ្ញាយ បារមិំ បត្តា បរិវារេន្តិ តំ សទា។|
      count |៣១៣|
        block |ឯទិសា តេ មហាវីរ តវ សិស្សា សុសិក្ខិតា|
        block |ទុរាសទា ឧគ្គតេជា បរិវារេន្តិ តំ សទា។|
      count |៣១៤|
        block |តេហិ សិស្សេហិ បរិវុតោ សញ្ញតេហិ តបស្សិភិ|
        block |មិគរាជាវសម្ភីតោ ឧឡុរាជាវ សោភសិ។|
      count |៣១៥|
        block |បថវិយំ បតិដ្ឋាយ រុហន្តិ ធរណីរុហា|
        block |វេបុល្លតំ បាបុណន្តិ ផលញ្ច ទស្សយន្តិ តេ។|
      count |៣១៦|
        block |បថវីសទិសោ ត្វំសិ សក្យបុត្ត មហាយស|
        block |សាសនេ តេ បតិដ្ឋាយ លភន្តិ អមតំ ផលំ។|
      count |៣១៧|
        block |សិន្ធុ សរស្សតី ចេវ នទិយោ ចន្ទភាគិកា|
        block |គង្គា ច យមុនា ចេវ សរភូ ច អថោ មហី។|
      count |៣១៨|
        block |ឯតាសំ សន្ទមានានំ សាគរោ សម្បដិច្ឆតិ|
        block |ជហន្តិ បុរិមំ នាមំ សាគរោតេវ ញាយតិ។|
      count |៣១៩|
        block |តថេវិមេ ចតុព្ពណ្ណា បព្ពជិត្វា តវន្តិកេ|
        block |ជហន្តិ បុរិមំ នាមំ ពុទ្ធបុត្តាតិ ញាយរេ។|
      count |៣២០|
        block |យថាបិ ចន្ទោ វិមលោ គច្ឆំ អាកាសធាតុយា|
        block |សព្ពេ តារគណេ លោកេ អាភាយ អតិរោចតិ។|
      count |៣២១|
        block |តថេវ ត្វំ មហាវីរ បរិវុតោ ទេវមានុសេ|
        block |ឯតេ សព្ពេ អតិក្កម្ម ជលសិ សព្ពទា តុវំ។|
      count |៣២២|
        block |គម្ភីរេ ឧដ្ឋិតា ឩមី ន វេលមតិវត្តរេ|
        block |សព្ពា វេលំវ ផុសន្តិ សញ្ចុណ្ណា វិកិរន្តិ តា។|
      count |៣២៣|
        block |តថេវ តិត្ថិយា លោកេ នានាទិដ្ឋី ពហុជ្ជនា|
        block |ធម្មំ វាទិតុកាមា តេ នាតិវត្តន្តិ តំ មុនិំ។|
      count |៣២៤|
        block |សចេ ច តំ បាបុណន្តិ បដិវាទេហិ ចក្ខុម|
        block |តវន្តិកំ ឧបាគន្ត្វា សញ្ចុណ្ណាវ ភវន្តិ តេ។|
      count |៣២៥|
        block |យថាបិ ឧទកេ ជាតា កុមុទា មន្ទាលកា ពហូ|
        block |ឧបលិម្បន្តិ តោយេន កទ្ទមកលលេន ច។|
      count |៣២៦|
        block |តថេវ ពហុកា សត្តា លោកេ ជាតា វិរូហរេ|
        block |អដ្ដិតា រាគទោសេន កទ្ទមេ កុមុទំ យថា។|
      count |៣២៧|
        block |យថាបិ បទុមំ ជលជំ ជលមជ្ឈេ វិរូហតិ|
        block |ន សោ លិម្បតិ តោយេន បរិសុទ្ធោ ហិ កេសរី។|
      count |៣២៨|
        block |តថេវ ត្វំ មហាវីរ លោកេ ជាតោ មហាមុនិ|
        block |នោបលិម្បសិ លោកេន តោយេន បទុមំ យថា។|
      count |៣២៩|
        block |យថាបិ រម្មកេ មាសេ ពហូ បុប្ផន្តិ វារិជា|
        block |នាតិក្កមន្តិ តំ មាសំ សមយោ បុប្ផនាយ សោ។|
      count |៣៣០|
        block |តថេវ ត្វំ មហាវីរ បុប្ផិតោ តេ វិមុត្តិយា|
        block |សាសនំ នាតិវត្តន្តិ បទុមំ វារិជំ យថា។|
      count |៣៣១|
        block |សុបុប្ផិតោ សាលរាជា ទិព្ពគន្ធំ បវាយតិ|
        block |អញ្ញសាលេហិ បរិវុតោ សាលរាជាវ សោភតិ។|
      count |៣៣២|
        block |តថេវ ត្វំ មហាវីរ ពុទ្ធញាណេន បុប្ផិតោ|
        block |ភិក្ខុសង្ឃបរិវុតោ សាលរាជាវ សោភសិ។|
      count |៣៣៣|
        block |យថាបិ សេលោ ហិមវា ឱសធោ សព្ពបាណិនំ|
        block |នាគានំ អសុរានញ្ច ទេវតានញ្ច អាលយោ។|
      count |៣៣៤|
        block |តថេវ ត្វំ មហាវីរ ឱសធោ វិយ បាណិនំ|
        block |តេវិជ្ជា ឆឡភិញ្ញា ច ឥទ្ធិយា បារមិំ គតា។|
      count |៣៣៥|
        block |អនុសិដ្ឋា មហាវីរ តយា ការុណិកេន តេ|
        block |រមន្តិ ធម្មរតិយា វសន្តិ តវ សាសនេ។|
      count |៣៣៦|
        block |មិគរាជា យថា សីហោ អភិនិក្ខម្ម អាសយា|
        block |ចតុទ្ទិសានុវិលោកេត្វា|
      block |តិក្ខត្តុំ អភិនាទតិ។|
      count |៣៣៧|
        block |សព្ពេ មិគា ឧត្តសន្តិ មិគរាជស្ស គជ្ជតោ|
        block |តថា ហិ ជាតិមា ឯសោ បសូ តាសេតិ សព្ពទា។|
      count |៣៣៨|
        block |គជ្ជតោ តេ មហាវីរ វសុធា សម្បកម្បតិ|
        block |ពោធនេយ្យាវពុជ្ឈន្តិ តសន្តិ មារកាយិកា។|
      count |៣៣៩|
        block |តសន្តិ តិត្ថិយា សព្ពេ នទតោ តេ មហាមុនិ|
        block |កាកា សេនាវ វិព្ភន្តា មិគរញ្ញា យថា មិគា។|
      count |៣៤០|
        block |យេ កេចិ គណិនោ លោកេ សត្ថារោតិ បវុច្ចរេ|
        block |បរម្បរាគតំ ធម្មំ ទេសេន្តិ បរិសាយ តេ។|
      count |៣៤១|
        block |ន ហេវំ ត្វំ មហាវីរ ធម្មំ ទេសេសិ បាណិនំ|
        block |សាមំ សច្ចានិ ពុជ្ឈិត្វា កេវលំ ពោធិបក្ខិយំ។|
      count |៣៤២|
        block |អាសយានុសយំ ញត្វា ឥន្ទ្រិយានំ ពលាពលំ|
        block |ភព្ពាភព្ពេ វិទិត្វាន មហាមេឃោវ គជ្ជសិ។|
      count |៣៤៣|
        block |ចក្កវាឡបរិយន្តា និសិន្នា បរិសា ភវេ|
        block |នានាទិដ្ឋី វិចិនន្តា វិមតិច្ឆេទនាយ តំ។|
      count |៣៤៤|
        block |សព្ពេសំ ចិត្តមញ្ញាយ ឱបម្មកុសលោ មុនិ|
        block |ឯកំ បញ្ហំ កថេន្តោវ វិមតិំ ឆិន្ទសិ បាណិនំ។|
      count |៣៤៥|
        block |ឧបតិស្សសទិសេហេវ វសុធា បូរិតា ភវេ|
        block |សព្ពេវ តេ បញ្ជលិកា កិត្តយុំ លោកនាយកំ។|
      count |៣៤៦|
        block |កប្បំ វា តេ កិត្តយន្តា នានាវណ្ណេហិ កិត្តយុំ|
        block |បរិមេតុំ ន សក្កេយ្យុំ អប្បមេយ្យោ តថាគតោ។|
      count |៣៤៧|
        block |យថាសកេន ថាមេន កិត្តិតោ ហិ មយា ជិនោ|
        block |កប្បកោដីបិ កិត្តេន្តា ឯវមេវ បកិត្តយុំ។|
      count |៣៤៨|
        block |សចេ ហិ កោចិ ទេវោ វា មនុស្សោ វា សុសិក្ខិតោ|
        block |បមេតុំ បរិកប្បេយ្យ វិឃាតំវ លភេយ្យ សោ។|
      count |៣៤៩|
        block |សាសនេ តេ បតិដ្ឋាយ សក្យបុត្ត មហាយស|
        block |បញ្ញាយ បារមិំ គន្ត្វា វិហរាមិ អនាសវោ។|
      count |៣៥០|
        block |តិត្ថិយេ សម្បមទ្ទាមិ វត្តេមិ ជិនសាសនំ|
        block |ធម្មសេនាបតិ អជ្ជ សក្យបុត្តស្ស សាសនេ។|
      count |៣៥១|
        block |អបរិមេយ្យេ កតំ កម្មំ ផលំ ទស្សេសិ មេ ឥធ|
        block |សុខិត្តោ សរវេគោវ កិលេសេ ឈាបយី មម។|
      count |៣៥២|
        block |យោ កោចិ មនុជោ ភារំ ធារេយ្យ មត្ថកេ សទា|
        block |ភារេន ទុក្ខិតោ អស្ស ភារេហិ ភរិតោ តថា។|
      count |៣៥៣|
        block |ឌយ្ហមានោ តីហគ្គីហិ ភវេសុ សំសរិំ អហំ|
        block |ភរិតោ ភវភារេន គិរិំ ឧច្ចារិតោ យថា។|
      count |៣៥៤|
        block |ឱរោបិតោ ច មេ ភារោ ភវា ឧគ្ឃាដិតា មយា|
        block |ករណីយំ កតំ សព្ពំ សក្យបុត្តស្ស សាសនេ។|
      count |៣៥៥|
        block |យាវតា ពុទ្ធខេត្តម្ហិ ឋបេត្វា សក្យបុង្គវំ|
        block |អហំ អគ្គោម្ហិ បញ្ញាយ សទិសោ មេ ន វិជ្ជតិ។|
      count |៣៥៦|
        block |សមាធិម្ហិ សុកុសលោ ឥទ្ធិយា បារមិំ គតោ|
        block |ឥច្ឆមានោ ចហំ អជ្ជ សហស្សំ អភិនិម្មិនេ។|
      count |៣៥៧|
        block |អនុបុព្ពវិហារស្ស វសីភូតោ មហាមុនិ|
        block |កថេសិ សាសនំ មយ្ហំ និរោធោ សយនំ មម។|
      count |៣៥៨|
        block |ទិព្ពចក្ខុ វិសុទ្ធំ មេ សមាធិកុសលោ អហំ|
        block |សម្មប្បធានានុយុត្តោ ពោជ្ឈង្គភាវនារតោ។|
      count |៣៥៩|
        block |សាវកេន ហិ បត្តព្ពំ សព្ពមេវ កតំ មយា|
        block |លោកនាថំ ឋបេត្វាន សទិសោ មេ ន វិជ្ជតិ។|
      count |៣៦០|
        block |សមាបត្តីនំ កុសលោ ឈានវិមោក្ខាន ខិប្បបដិលាភី|
        block |ពោជ្ឈង្គភាវនារតោ សាវកគុណបារមិគតោស្មិ។|
      count |៣៦១|
        block |សាវកគុណេនបិ ផុស្សេន ពុទ្ធិយា បរិសុត្តមភារវា|
        block |យំ សទ្ធាសង្គហិតំ ចិត្តំ សទា សព្រហ្មចារីសុ។|
      count |៣៦២|
        block |ឧទ្ធតវិសោវ សប្បោ ឆិន្នវិសាណោវ ឧសភោ|
        block |និក្ខិត្តមានទប្បោវ ឧបេមិ គរុគារវេន គណំ។|
      count |៣៦៣|
        block |យទិ រូបិនី ភវេយ្យ បញ្ញា មេ វសុមតីបិ ន សមេយ្យ|
        block |អនោមទស្សិស្ស ភគវតោ ផលមេតំ ញាណថវនាយ។|
      count |៣៦៤|
        block |បវត្តិតំ ធម្មចក្កំ សក្យបុត្តេន តាទិនា|
        block |អនុវត្តេមហំ សម្មា ញាណថវនាយិទំ ផលំ។|
      count |៣៦៥|
        block |មា មេ កទាចិ បាបិច្ឆោ កុសីតោ ហីនវីរិយោ|
        block |អប្បស្សុតោ អនាទរោ សមេតោ អហុ កត្ថចិ។|
      count |៣៦៦|
        block |ពហុស្សុតោ ច មេធាវី សីលេសុ សុសមាហិតោ|
        block |ចេតោសមថានុយុត្តោ អបិ មុទ្ធនិ តិដ្ឋតុ។|
      count |៣៦៧|
        block |តំ វោ វទាមិ ភទ្ទន្តេ យាវន្តេត្ថ សមាគតា|
        block |អប្បិច្ឆា ហោថ សន្តុដ្ឋា ឈាយី ឈានរតា សទា។|
      count |៣៦៨|
        block |យមហំ បឋមំ ទិស្វា វិរជោ វិមលោ អហុំ|
        block |សោ មេ អាចរិយោ ធីរោ អស្សជិ នាម សាវកោ។|
      count |៣៦៩|
        block |តស្សាហំ វាហសា អជ្ជ ធម្មសេនាបតី អហុំ|
        block |សព្ពត្ថ បារមិំ បត្វា វិហរាមិ អនាសវោ។|
      count |៣៧០|
        block |យោ មេ អាចរិយោ អាសិ អស្សជិ នាម សាវកោ|
        block |យស្សំ ទិសាយំ វសតិ ឧស្សីសម្ហិ ករោមហំ។|
      count |៣៧១|
        block |មម កម្មំ សរិត្វាន គោតមោ សក្យបុង្គវោ|
        block |ភិក្ខុសង្ឃេ និសីទិត្វា អគ្គដ្ឋានេ ឋបេសិ មំ។|
      count |៣៧២|
        block ||
        block |នាគោវ ពន្ធនំ ឆេត្វា វិហរាមិ អនាសវោ។|
      block |កិលេសា ឈាបិតា មយ្ហំ ភវា សព្ពេ សមូហតា។|
      count |៣៧៣|
        block |ស្វាគតំ វត មេ អាសិ ពុទ្ធសេដ្ឋស្ស សន្តិកេ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
      count |៣៧៤|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា សារិបុត្តោ ថេរោ ឥមា គាថាយោ|
      block |អភាសិត្ថាតិ។|
      stand |សារិបុត្តត្ថេរស្សាបទានំ បឋមំ។|
    block |៣-២។ មហាមោគ្គល្លានត្ថេរអបទានំ|
      count |៣៧៥|
        block |អនោមទស្សី ភគវា លោកជេដ្ឋោ នរាសភោ|
        block |វិហាសិ ហិមវន្តម្ហិ ទេវសង្ឃបុរក្ខតោ។|
      count |៣៧៦|
        block |វរុណោ នាម នាមេន នាគរាជា អហំ តទា|
        block |កាមរូបី វិកុព្ពាមិ មហោទធិនិវាសហំ។|
      count |៣៧៧|
        block |សង្គណិយំ គណំ ហិត្វា តូរិយំ បដ្ឋបេសហំ|
        block |សម្ពុទ្ធំ បរិវារេត្វា វាទេសុំ អច្ឆរា តទា។|
      count |៣៧៨|
        block |វជ្ជមានេសុ តូរេសុ ទេវា តូរានិ វជ្ជយុំ|
        block |ឧភិន្នំ សទ្ទំ សុត្វាន ពុទ្ធោបិ សម្បពុជ្ឈថ។|
      count |៣៧៩|
        block |និមន្តេត្វាន សម្ពុទ្ធំ សកំ ភវនុបាគមិំ|
        block |អាសនំ បញ្ញបេត្វាន កាលមារោចយិំ អហំ។|
      count |៣៨០|
        block |ខីណាសវសហស្សេហិ បរិវុតោ លោកនាយកោ|
        block |ឱភាសេន្តោ ទិសា សព្ពា ភវនំ មេ ឧបាគមិ។|
      count |៣៨១|
        block |ឧបវិដ្ឋំ មហាវីរំ ទេវទេវំ នរាសភំ|
        block |សភិក្ខុសង្ឃំ តប្បេសិំ អន្នបានេនហំ តទា។|
      count |៣៨២|
        block |អនុមោទិ មហាវីរោ សយម្ភូ អគ្គបុគ្គលោ|
        block |ភិក្ខុសង្ឃេ និសីទិត្វា ឥមា គាថា អភាសថ។|
      count |៣៨៣|
        block |យោ សោ សង្ឃំ អបូជេសិ ពុទ្ធញ្ច លោកនាយកំ|
        block |តេន ចិត្តប្បសាទេន ទេវលោកំ គមិស្សតិ។|
      count |៣៨៤|
        block |សត្តសត្តតិក្ខត្តុញ្ច ទេវរជ្ជំ ករិស្សតិ|
        block |បថព្យា រជ្ជំ អដ្ឋសតំ វសុធំ អាវសិស្សតិ។|
      count |៣៨៥|
        block |បញ្ចបញ្ញាសក្ខត្តុញ្ច ចក្កវត្តី ភវិស្សតិ|
        block |ភោគា អសង្ខិយា តស្ស ឧប្បជ្ជិស្សន្តិ តាវទេ។|
      count |៣៨៦|
        block |អបរិមេយ្យេ ឥតោ កប្បេ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៣៨៧|
        block |និរយា សោ ចវិត្វាន មនុស្សតំ គមិស្សតិ|
        block |កោលិតោ នាម នាមេន ព្រហ្មពន្ធុ ភវិស្សតិ។|
      count |៣៨៨|
        block |សោ បច្ឆា បព្ពជិត្វាន កុសលមូលេន ចោទិតោ|
        block |គោតមស្ស ភគវតោ ទុតិយោ ហេស្សតិ សាវកោ។|
      count |៣៨៩|
        block |អារទ្ធវីរិយោ បហិតត្តោ ឥទ្ធិយា បារមិំ គតោ|
        block |សព្ពាសវេ បរិញ្ញាយ និព្ពាយិស្សតិនាសវោ។|
      count |៣៩០|
        block |បាបមិត្តោបនិស្សាយ កាមរាគវសំ គតោ|
        block |មាតរំ បិតរញ្ចាបិ ឃាតយិំ ទុដ្ឋមានសោ។|
      count |៣៩១|
        block |យំ យំ យោនុបបជ្ជាមិ និរយំ អថ មានុសំ|
        block |បាបកម្មសមង្គិតា ភិន្នសីសោ មរាមហំ។|
      count |៣៩២|
        block |ឥទំ បច្ឆិមកំ មយ្ហំ ចរិមោ វត្តតេ ភវោ|
        block |ឥធាបិ ឯទិសោ មយ្ហំ មរណកាលេ ភវិស្សតិ។|
      count |៣៩៣|
        block |បវិវេកមនុយុត្តោ សមាធិភាវនារតោ|
        block |សព្ពាសវេ បរិញ្ញាយ វិហរាមិ អនាសវោ។|
      count |៣៩៤|
        block |ធរណិម្បិ សុគម្ភីរំ ពហលំ ទុប្បធំសិយំ|
        block |វាមង្គុដ្ឋេន ខោភេយ្យំ ឥទ្ធិយា បារមិំ គតោ។|
      count |៣៩៥|
        block |អស្មិមានំ ន បស្សាមិ មានោ មយ្ហំ ន វិជ្ជតិ|
        block |សាមណេរេ ឧបាទាយ គរុចិត្តំ ករោមហំ។|
      count |៣៩៦|
        block |អបរិមេយ្យេ ឥតោ កប្បេ យំ កម្មមភិនីហរិំ|
        block |តាហំ ភូមិមនុប្បត្តោ បត្តោម្ហិ អាសវក្ខយំ។|
      count |៣៩៧|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា មហាមោគ្គល្លានោ ថេរោ ឥមា គាថាយោ អភាសិត្ថាតិ។|
      stand |មហាមោគ្គល្លានត្ថេរស្សាបទានំ ទុតិយំ។|
    block |៣-៣។ មហាកស្សបត្ថេរអបទានំ|
      count |៣៩៨|
        block |បទុមុត្តរស្ស ភគវតោ លោកជេដ្ឋស្ស តាទិនោ|
        block |និព្ពុតេ លោកនាថម្ហិ បូជំ កុព្ពន្តិ សត្ថុនោ។|
      count |៣៩៩|
        block |ឧទគ្គចិត្តា ជនតា អាមោទិតបមោទិតា|
        block |តេសុ សំវេគជាតេសុ បីតិ មេ ឧទបជ្ជថ។|
      count |៤០០|
        block |ញាតិមិត្តេ សមានេត្វា ឥទំ វចនមព្រវិំ|
        block |បរិនិព្ពុតោ មហាវីរោ ហន្ទ បូជំ ករោមសេ។|
      count |៤០១|
        block |សាធូតិ តេ បដិស្សុត្វា ភិយ្យោ ហាសំ ជនិំសុ មេ|
        block |ពុទ្ធស្មិំ លោកនាថម្ហិ កាហាម បុញ្ញសញ្ចយំ។|
      count |៤០២|
        block |អគ្ឃិយំ សុកតំ កត្វា សតហត្ថសមុគ្គតំ|
        block |ទិយឌ្ឍហត្ថបត្ថដំ វិមានំ នភមុគ្គតំ។|
      count |៤០៣|
        block |កត្វាន ហម្មិយំ តត្ថ តាលបន្តីហិ ចិត្តិតំ|
        block |សកំ ចិត្តំ បសាទេត្វា ចេតិយំ បូជយុត្តមំ។|
      count |៤០៤|
        block |អគ្គិក្ខន្ធោវ ជលិតោ កិំសុកោ ឥវ ផុល្លិតោ|
        block |ឥន្ទលដ្ឋីវ អាកាសេ ឱភាសេតិ ចតុទ្ទិសា។|
      count |៤០៥|
        block |តត្ថ ចិត្តំ បសាទេត្វា កត្វាន កុសលំ ពហុំ|
        block |បុព្ពកម្មំ សរិត្វាន តិទសំ ឧបបជ្ជហំ។|
      count |៤០៦|
        block |សហស្សយុត្តំ ហយវាហិំ ទិព្ពយានមធិដ្ឋិតោ|
        block |ឧព្ពិទ្ធំ ភវនំ មយ្ហំ សត្តភូមំ សមុគ្គតំ។|
      count |៤០៧|
        block |កូដាគារសហស្សានិ សព្ពសោណ្ណមយា អហុំ|
        block |ជលន្តិ សកតេជេន ទិសា សព្ពា បភាសយំ។|
      count |៤០៨|
        block |សន្តិ អញ្ញេបិ និយ្យូហា លោហិតង្គមយា តទា|
        block |តេបិ ជោតន្តិ អាភាយ សមន្តា ចតុរោ ទិសា។|
      count |៤០៩|
        block |បុញ្ញកម្មាភិនិព្ពត្តា កូដាគារា សុនិម្មិតា|
        block |មណិមយាបិ ជោតន្តិ ទិសា ទស សមន្តតោ។|
      count |៤១០|
        block |តេសំ ឧជ្ជោតមានានំ ឱភាសោ វិបុលោ អហុ|
        block |សព្ពេ ទេវេ អភិភោមិ បុញ្ញកម្មស្សិទំ ផលំ។|
      count |៤១១|
        block |សដ្ឋិកប្បសហស្សម្ហិ ឧព្ពិទ្ធោ នាម ខត្តិយោ|
        block |ចាតុរន្តោ វិជិតាវី បថវិំ អាវសិំ អហំ។|
      count |៤១២|
        block |តថេវ ភទ្ទកេ កប្បេ តិំសក្ខត្តុំ អហោសហំ|
        block |សកកម្មាភិរទ្ធោម្ហិ ចក្កវត្តី មហព្ពលោ។|
      count |៤១៣|
        block |សត្តរតនសម្បន្នោ ចតុទីបម្ហិ ឥស្សរោ|
        block |តត្ថាបិ ភវនំ មយ្ហំ ឥន្ទលដ្ឋីវ ឧគ្គតំ។|
      count |៤១៤|
        block |អាយាមតោ ចតុព្ពីសំ វិត្ថារេន ច ទ្វាទស|
        block |រម្មណំ នាម នគរំ ទឡ្ហបាការតោរណំ។|
      count |៤១៥|
        block |អាយាមតោ បញ្ចសតំ វិត្ថារេន តទឌ្ឍកំ|
        block |អាកិណ្ណំ ជនកាយេហិ តិទសានំ បុរំ វិយ។|
      count |៤១៦|
        block |យថា សូចិឃរេ សូចី បក្ខិត្តា បណ្ណវីសតិ|
        block |អញ្ញមញ្ញំ បឃដ្ដេន្តិ អាកិណ្ណំ ហោតិ លង្កតំ។|
      count |៤១៧|
        block |ឯវម្បិ នគរំ មយ្ហំ ហត្ថិស្សរថសំកុលំ|
        block |មនុស្សេហិ សទាកិណ្ណំ រម្មណំ នគរុត្តមំ។|
      count |៤១៨|
        block |តត្ថ ភុត្វា បិវិត្វា ច បុន ទេវត្តនំ គតោ។|
        block |ភវេ បច្ឆិមកេ មយ្ហំ អហោសិ កុលសម្បទា។|
      count |៤១៩|
        block |ព្រាហ្មញ្ញកុលសម្ភូតោ មហារតនសញ្ចយោ|
        block |អសីតិកោដិយោ ហិត្វា ហិរញ្ញស្សាបិ បព្ពជិំ។|
      count |៤២០|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា មហាកស្សបោ ថេរោ ឥមា គាថាយោ អភាសិត្ថាតិ។|
      stand |មហាកស្សបត្ថេរស្សាបទានំ តតិយំ។|
    block |៣-៤។ អនុរុទ្ធត្ថេរអបទានំ|
      count |៤២១|
        block |សុមេធំ ភគវន្តាហំ លោកជេដ្ឋំ នរាសភំ|
        block |វូបកដ្ឋំ វិហរន្តំ អទ្ទសំ លោកនាយកំ។|
      count |៤២២|
        block |ឧបគន្ត្វាន សម្ពុទ្ធំ សុមេធំ លោកនាយកំ|
        block |អញ្ជលិំ បគ្គហេត្វាន ពុទ្ធសេដ្ឋមយាចហំ។|
      count |៤២៣|
        block |អនុកម្ប មហាវីរ លោកជេដ្ឋ នរាសភ|
        block |បទីបំ តេ បទស្សាមិ រុក្ខមូលម្ហិ ឈាយតោ។|
      count |៤២៤|
        block |អធិវាសេសិ សោ ធីរោ សយម្ភូ វទតំ វរោ|
        block |ទុមេសុ វិនិវិជ្ឈិត្វា យន្តំ យោជិយហំ តទា។|
      count |៤២៥|
        block |សហស្សវដ្ដិំ បាទាសិំ ពុទ្ធស្ស លោកពន្ធុនោ|
        block |សត្តាហំ បជ្ជលិត្វាន ទីបា វូបសមិំសុ មេ។|
      count |៤២៦|
        block |តេន ចិត្តប្បសាទេន ចេតនាបណិធីហិ ច|
        block |ជហិត្វា មានុសំ ទេហំ វិមានមុបបជ្ជហំ។|
      count |៤២៧|
        block |ឧបបន្នស្ស ទេវត្តំ ព្យម្ហំ អាសិ សុនិម្មិតំ|
        block |សមន្តតោ បជ្ជលតិ ទីបទានស្សិទំ ផលំ។|
      count |៤២៨|
        block |សមន្តា យោជនសតំ វិរោចេសិមហំ តទា|
        block |សព្ពេ ទេវេ អភិភោមិ ទីបទានស្សិទំ ផលំ។|
      count |៤២៩|
        block |តិំសកប្បានិ ទេវិន្ទោ ទេវរជ្ជមការយិំ|
        block |ន មំ កេចីតិមញ្ញន្តិ ទីបទានស្សិទំ ផលំ។|
      count |៤៣០|
        block |អដ្ឋវីសតិក្ខត្តុញ្ច ចក្កវត្តី អហោសហំ|
        block |ទិវា រត្តិញ្ច បស្សាមិ សមន្តា យោជនំ តទា។|
      count |៤៣១|
        block |សហស្សលោកំ ញាណេន បស្សាមិ សត្ថុ សាសនេ|
        block |ទិព្ពចក្ខុមនុប្បត្តោ ទីបទានស្សិទំ ផលំ។|
      count |៤៣២|
        block |សុមេធោ នាម សម្ពុទ្ធោ តិំសកប្បសហស្សិតោ|
        block |តស្ស ទីបោ មយា ទិន្នោ វិប្បសន្នេន ចេតសា។|
      count |៤៣៣|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា អនុរុទ្ធោ ថេរោ ឥមា គាថាយោ អភាសិត្ថាតិ។|
      stand |អនុរុទ្ធត្ថេរស្សាបទានំ ចតុត្ថំ។|
    block |៣-៥។ បុណ្ណមន្តាណិបុត្តត្ថេរអបទានំ|
      count |៤៣៤|
        block |អជ្ឈាយកោ មន្តធរោ តិណ្ណំ វេទាន បារគូ|
        block |បុរក្ខតោម្ហិ សិស្សេហិ ឧបគច្ឆិំ នរុត្តមំ។|
      count |៤៣៥|
        block |បទុមុត្តរោ លោកវិទូ អាហុតីនំ បដិគ្គហោ|
        block |មម កម្មំ បកិត្តេសិ សង្ខិត្តេន មហាមុនិ។|
      count |៤៣៦|
        block |តាហំ ធម្មំ សុណិត្វាន អភិវាទេត្វាន សត្ថុនោ|
        block |អញ្ជលិំ បគ្គហេត្វាន បក្កមិំ ទក្ខិណាមុខោ។|
      count |៤៣៧|
        block |សង្ខិត្តេន សុណិត្វាន វិត្ថារេន អភាសយិំ|
        block |សព្ពេ សិស្សា អត្តមនា សុត្វាន មម ភាសតោ|
        block |សកំ ទិដ្ឋិំ វិនោទេត្វា ពុទ្ធេ ចិត្តំ បសាទយុំ។|
      count |៤៣៨|
        block |សង្ខិត្តេនបិ ទេសេមិ វិត្ថារេន តថេវហំ|
        block |អភិធម្មនយញ្ញូហំ កថាវត្ថុវិសុទ្ធិយា|
        block |សព្ពេសំ វិញ្ញាបេត្វាន វិហរាមិ អនាសវោ។|
      count |៤៣៩|
        block |ឥតោ បញ្ចសតេ កប្បេ ចតុរោ សុប្បកាសកា|
        block |សត្តរតនសម្បន្នា ចតុទីបម្ហិ ឥស្សរា។|
      count |៤៤០|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បុណ្ណោ មន្តាណិបុត្តោ ថេរោ ឥមា គាថាយោ អភាសិត្ថាតិ។|
      stand |បុណ្ណមន្តាណិបុត្តត្ថេរស្សាបទានំ បញ្ចមំ។|
    block |៣-៦។ ឧបាលិត្ថេរអបទានំ|
      count |៤៤១|
        block |នគរេ ហំសវតិយា សុជាតោ នាម ព្រាហ្មណោ|
        block |អសីតិកោដិនិចយោ បហូតធនធញ្ញវា។|
      count |៤៤២|
        block |អជ្ឈាយកោ មន្តធរោ តិណ្ណំ វេទាន បារគូ|
        block |លក្ខណេ ឥតិហាសេ ច សធម្មេ បារមិំ គតោ។|
      count |៤៤៣|
        block |បរិព្ពាជា ឯកសិខា គោតមា|
        block |ចរកា តាបសា ចេវ ចរន្តិ មហិយា តទា។|
      block |ពុទ្ធសាវកា។|
      count |៤៤៤|
        block |តេបិ មំ បរិវារេន្តិ ព្រាហ្មណោ វិស្សុតោ ឥតិ|
        block |ពហុជ្ជនោ មំ បូជេតិ នាហំ បូជេមិ កិញ្ចនំ។|
      count |៤៤៥|
        block |បូជារហំ ន បស្សាមិ មានត្ថទ្ធោ អហំ តទា|
        block |ពុទ្ធោតិ វចនំ នត្ថិ តាវ នុប្បជ្ជតេ ជិនោ។|
      count |៤៤៦|
        block |អច្ចយេន អហោរត្តំ បទុមុត្តរនាមកោ|
        block |សព្ពំ តមំ វិនោទេត្វា លោកេ ឧប្បជ្ជិ ចក្ខុមា។|
      count |៤៤៧|
        block |វិត្ថារិកេ ពាហុជញ្ញេ បុថុភូតេ ច សាសនេ|
        block |ឧបាគមិ តទា ពុទ្ធោ នគរំ ហំសសវ្ហយំ។|
      count |៤៤៨|
        block |បិតុ អត្ថាយ សោ ពុទ្ធោ ធម្មំ ទេសេសិ ចក្ខុមា|
        block |តេន កាលេន បរិសា សមន្តា យោជនំ តទា។|
      count |៤៤៩|
        block |សម្មតោ មនុជានំ សោ សុនន្ទោ នាម តាបសោ|
        block |យាវតា ពុទ្ធបរិសា បុប្ផេហច្ឆាទយី តទា។|
      count |៤៥០|
        block |ចតុសច្ចំ បកាសេន្តេ សេដ្ឋេ ច បុប្ផមណ្ឌបេ|
        block |កោដិសតសហស្សានំ ធម្មាភិសមយោ អហុ។|
      count |៤៥១|
        block |សត្តរត្តិន្ទិវំ ពុទ្ធោ វស្សេត្វា ធម្មវុដ្ឋិយោ|
        block |អដ្ឋមេ ទិវសេ បត្តេ សុនន្ទំ កិត្តយី ជិនោ។|
      count |៤៥២|
        block |ទេវលោកេ មនុស្សេ វា សំសរន្តោ អយំ ភវេ|
        block |សព្ពេសំ បវរោ ហុត្វា ភវេសុ សំសរិស្សតិ។|
      count |៤៥៣|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៤៥៤|
        block |តស្ស ធម្មេសុ ទាយាទោ ឱរសោ ធម្មនិម្មិតោ|
        block |មន្តាណិបុត្តោ បុណ្ណោតិ ហេស្សតិ សត្ថុ សាវកោ។|
      count |៤៥៥|
        block |ឯវំ កិត្តយិ សម្ពុទ្ធោ សុនន្ទំ តាបសំ តទា|
        block |ហាសយន្តោ ជនំ សព្ពំ ទស្សយន្តោ សកំ ពលំ។|
      count |៤៥៦|
        block |កតញ្ជលី នមស្សន្តិ សុនន្ទំ តាបសំ ជនា|
        block |ពុទ្ធេ ការំ ករិត្វាន សោធេសិ គតិមត្តនោ។|
      count |៤៥៧|
        block |តត្ថ មេ អហុ សង្កប្បោ សុត្វាន មុនិនោ វចំ|
        block |អហម្បិ ការំ កស្សាមិ យថា បស្សាមិ គោតមំ។|
      count |៤៥៨|
        block |ឯវាហំ ចិន្តយិត្វាន កិរិយំ ចិន្តយិំ មម|
        block |ក្យាហំ កម្មំ អាចរាមិ បុញ្ញក្ខេត្តេ អនុត្តរេ។|
      count |៤៥៩|
        block |អយញ្ច បាឋិកោ ភិក្ខុ សព្ពបាឋិស្ស សាសនេ|
        block |វិនយេ អគ្គនិក្ខិត្តោ តំ ឋានំ បត្ថយេ អហំ។|
      count |៤៦០|
        block |ឥទំ មេ អមិតំ ភោគំ អក្ខោភំ សាគរូបមំ|
        block |តេន ភោគេន ពុទ្ធស្ស អារាមំ មាបយេ អហំ។|
      count |៤៦១|
        block |សោភនំ នាម អារាមំ នគរស្ស បុរត្ថតោ|
        block |កិណិត្វា សតសហស្សេន សង្ឃារាមំ អមាបយិំ។|
      count |៤៦២|
        block |កូដាគារេ ច បាសាទេ មណ្ឌបេ ហម្មិយេ គុហា|
        block |ចង្កមេ សុកតេ កត្វា សង្ឃារាមំ អមាបយិំ។|
      count |៤៦៣|
        block |ជន្តាឃរំ អគ្គិសាលំ អថោ ឧទកមាឡកំ|
        block |ន្ហានឃរំ មាបយិត្វា ភិក្ខុសង្ឃស្សទាសហំ។|
      count |៤៦៤|
        block |អាសន្ទិយោ បីឋកេ ច បរិភោគេ ច ភាជនេ|
        block |អារាមិកញ្ច ភេសជ្ជំ សព្ពមេតំ អទាសហំ។|
      count |៤៦៥|
        block |អារក្ខំ បដ្ឋបេត្វាន បាការំ ការយិំ ទឡ្ហំ|
        block |មា នំ កោចិ វិហេឋេសិ សន្តចិត្តាន តាទិនំ។|
      count |៤៦៦|
        block |សតសហស្សេនាវាសំ សង្ឃារាមេ អមាបយិំ|
        block |វេបុល្លំ តំ មាបយិត្វា សម្ពុទ្ធំ ឧបនាមយិំ។|
      count |៤៦៧|
        block |និដ្ឋាបិតោ មយារាមោ សម្បដិច្ឆ តុវំ មុនិ|
        block |និយ្យាទេស្សាមិ តំ វីរ អធិវាសេហិ ចក្ខុម។|
      count |៤៦៨|
        block |បទុមុត្តរោ លោកវិទូ អាហុតីនំ បដិគ្គហោ|
        block |មម សង្កប្បមញ្ញាយ អធិវាសេសិ នាយកោ។|
      count |៤៦៩|
        block |អធិវាសនមញ្ញាយ សព្ពញ្ញុស្ស មហេសិនោ|
        block |ភោជនំ បដិយាទេត្វា កាលមារោចយិំ អហំ។|
      count |៤៧០|
        block |អារោចិតម្ហិ កាលម្ហិ បទុមុត្តរនាយកោ|
        block |ខីណាសវសហស្សេហិ អារាមំ មេ ឧបាគមិ។|
      count |៤៧១|
        block |និសិន្នំ កាលមញ្ញាយ អន្នបានេន តប្បយិំ|
        block |ភុត្តាវិំ កាលមញ្ញាយ ឥទំ វចនមព្រវិំ។|
      count |៤៧២|
        block |កីតោ សតសហស្សេន តត្តកេនេវ ការិតោ|
        block |សោភនោ នាម អារាមោ សម្បដិច្ឆ តុវំ មុនិ។|
      count |៤៧៣|
        block |ឥមិនារាមទានេន ចេតនាបណិធីហិ ច|
        block |ភវេ និព្ពត្តមានោហំ លភាមិ មម បត្ថិតំ។|
      count |៤៧៤|
        block |បដិគ្គហេត្វា សម្ពុទ្ធោ សង្ឃារាមំ សុមាបិតំ|
        block |ភិក្ខុសង្ឃេ និសីទិត្វា ឥទំ វចនមព្រវិ។|
      count |៤៧៥|
        block |យោ សោ ពុទ្ធស្ស បាទាសិ សង្ឃារាមំ សុមាបិតំ|
        block |តមហំ កិត្តយិស្សាមិ សុណាថ មម ភាសតោ។|
      count |៤៧៦|
        block |ហត្ថី អស្សា រថា បត្តី សេនា ច ចតុរង្គិនី|
        block |បរិវារេស្សន្តិមំ និច្ចំ សង្ឃារាមស្សិទំ ផលំ។|
      count |៤៧៧|
        block |សដ្ឋិ តូរសហស្សានិ ភេរិយោ សមលង្កតា|
        block |បរិវារេស្សន្តិមំ និច្ចំ សង្ឃារាមស្សិទំ ផលំ។|
      count |៤៧៨|
        block |ឆឡសីតិសហស្សានិ នារិយោ សមលង្កតា|
        block |វិចិត្តវត្ថាភរណា អាមុត្តមណិកុណ្ឌលា។|
      count |៤៧៩|
        block |អឡារបម្ហា ហសុលា សុសញ្ញា តនុមជ្ឈិមា|
        block |បរិវារេស្សន្តិមំ និច្ចំ សង្ឃារាមស្សិទំ ផលំ។|
      count |៤៨០|
        block |តិំសកប្បសហស្សានិ ទេវលោកេ រមិស្សតិ|
        block |សហស្សក្ខត្តុំ ទេវិន្ទោ ទេវរជ្ជំ ករិស្សតិ។|
      count |៤៨១|
        block |ទេវរាជេន បត្តព្ពំ សព្ពំ បដិលភិស្សតិ|
        block |អនូនភោគោ ហុត្វាន ទេវរជ្ជំ ករិស្សតិ។|
      count |៤៨២|
        block |សហស្សក្ខត្តុំ ចក្កវត្តី រាជា រដ្ឋេ ភវិស្សតិ|
        block |បថព្យា រជ្ជំ វិបុលំ គណនាតោ អសង្ខិយំ។|
      count |៤៨៣|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៤៨៤|
        block |តស្ស ធម្មេសុ ទាយាទោ ឱរសោ ធម្មនិម្មិតោ|
        block |ឧបាលិ នាម នាមេន ហេស្សតិ សត្ថុ សាវកោ។|
      count |៤៨៥|
        block |វិនយេ បារមិំ បត្វា ឋានាឋានេ ច កោវិទោ|
        block |ជិនសាសនំ ធារេន្តោ វិហរិស្សតិនាសវោ។|
      count |៤៨៦|
        block |សព្ពមេតំ អភិញ្ញាយ គោតមោ សក្យបុង្គវោ|
        block |ភិក្ខុសង្ឃេ និសីទិត្វា ឯតទគ្គេ ឋបេស្សតិ។|
      count |៤៨៧|
        block |អបរិមេយ្យុបាទាយ បត្ថេមិ តវ សាសនំ|
        block |សោ មេ អត្ថោ អនុប្បត្តោ សព្ពសំយោជនក្ខយោ។|
      count |៤៨៨|
        block |យថា សូលាវុតោ បោសោ រាជទណ្ឌេន តជ្ជិតោ|
        block |សូលេ សាតំ អវិន្ទន្តោ បរិមុត្តិំវ ឥច្ឆតិ។|
      count |៤៨៩|
        block |តថេវាហំ មហាវីរ ភវទណ្ឌេន តជ្ជិតោ|
        block |កម្មសូលាវុតោ សន្តោ បិបាសាវេទនដ្ដិតោ។|
      count |៤៩០|
        block |ភវេ សាតំ ន វិន្ទាមិ ឌយ្ហន្តោ តីហិ អគ្គិភិ|
        block |បរិមុត្តិំ គវេសាមិ យថាបិ រាជទណ្ឌិតោ។|
      count |៤៩១|
        block |យថា វិសាទោ បុរិសោ វិសេន បរិបីឡិតោ|
        block |អគទំ សោ គវេសេយ្យ វិសឃាតាយុបាលនំ។|
      count |៤៩២|
        block |គវេសមានោ បស្សេយ្យ អគទំ វិសឃាតកំ|
        block |តំ បិវិត្វា សុខី អស្ស វិសម្ហា បរិមុត្តិយា។|
      count |៤៩៣|
        block |តថេវាហំ មហាវីរ យថា វិសហតោ នរោ|
        block |សម្បីឡិតោ អវិជ្ជាយ សទ្ធម្មាគទមេសហំ។|
      count |៤៩៤|
        block |ធម្មាគទំ គវេសន្តោ អទ្ទក្ខិំ សក្យសាសនំ|
        block |អគ្គំ សព្ពោសធានំ តំ សព្ពសល្លវិនោទនំ។|
      count |៤៩៥|
        block |ធម្មោសធំ បិវិត្វាន វិសំ សព្ពំ សមូហនិំ|
        block |អជរាមរំ សីតិភាវំ និព្ពានំ ផស្សយិំ អហំ។|
      count |៤៩៦|
        block |យថា ភូតដ្ដិតោ បោសោ ភូតគ្គាហេន បីឡិតោ|
        block |ភូតវេជ្ជំ គវេសេយ្យ ភូតស្មា បរិមុត្តិយា។|
      count |៤៩៧|
        block |គវេសមានោ បស្សេយ្យ ភូតវិជ្ជាសុ កោវិទំ|
        block |តស្ស សោ វិហនេ ភូតំ សមូលញ្ច វិនាសយេ។|
      count |៤៩៨|
        block |តថេវាហំ មហាវីរ តមគ្គាហេន បីឡិតោ|
        block |ញាណាលោកំ គវេសាមិ តមតោ បរិមុត្តិយា។|
      count |៤៩៩|
        block |អថទ្ទសំ សក្យមុនិំ កិលេសតមសោធនំ|
        block |សោ មេ តមំ វិនោទេសិ ភូតវេជ្ជោវ ភូតកំ។|
      count |៥០០|
        block |សំសារសោតំ សញ្ឆិន្ទិំ តណ្ហាសោតំ និវារយិំ|
        block |ភវំ ឧគ្ឃាដយិំ សព្ពំ ភូតវេជ្ជោវ មូលតោ។|
      count |៥០១|
        block |គរុឡោ យថា ឱបតតិ បន្នគំ ភក្ខមត្តនោ|
        block |សមន្តា យោជនសតំ វិក្ខោភេតិ មហាសរំ។|
      count |៥០២|
        block |បន្នគំ សោ គហេត្វាន អធោសីសំ វិហេឋយំ|
        block |អាទាយ សោ បក្កមតិ យេនកាមំ វិហង្គមោ។|
      count |៥០៣|
        block |តថេវាហំ មហាវីរ យថាបិ គរុឡោ ពលី|
        block |អសង្ខតំ គវេសន្តោ ទោសេ វិក្ខាលយិំ អហំ។|
      count |៥០៤|
        block |ទិដ្ឋោ អហំ ធម្មវរំ សន្តិបទមនុត្តរំ|
        block |អាទាយ វិហរាមេតំ គរុឡោ បន្នគំ យថា។|
      count |៥០៥|
        block |អាសាវតី នាម លតា ជាតា ចិត្តលតាវនេ|
        block |តស្សា វស្សសហស្សេន ឯកំ និព្ពត្តតេ ផលំ។|
      count |៥០៦|
        block |តំ ទេវា បយិរុបាសន្តិ តាវទូរផលេ សតិ|
        block |ទេវានំ សា បិយា ឯវំ អាសាវតី លតុត្តមា។|
      count |៥០៧|
        block |សតសហស្សុបាទាយ តាហំ បរិចរេ មុនិ|
        block |សាយំ បាតំ នមស្សាមិ ទេវា អាសាវតិំ យថា។|
      count |៥០៨|
        block |អវញ្ឈា បារិចរិយា អមោឃា ច នមស្សនា|
        block |ទូរាគតម្បិ មំ សន្តំ ខណោយំ ន វិរាធយិ។|
      count |៥០៩|
        block |បដិសន្ធិំ ន បស្សាមិ វិចិនន្តោ ភវេ អហំ|
        block |និរូបធិ វិប្បមុត្តោ ឧបសន្តោ ចរាមហំ។|
      count |៥១០|
        block |យថាបិ បទុមំ នាម សូរិយរំសេន បុប្ផតិ|
        block |តថេវាហំ មហាវីរ ពុទ្ធរំសេន បុប្ផិតោ។|
      count |៥១១|
        block |យថា ពលាកយោនិម្ហិ ន វិជ្ជតិ បុមោ សទា|
        block |មេឃេសុ គជ្ជមានេសុ គព្ភំ គណ្ហន្តិ តា សទា។|
      count |៥១២|
        block |ចិរម្បិ គព្ភំ ធារេន្តិ យាវ មេឃោ ន គជ្ជតិ|
        block |ភារតោ បរិមុច្ចន្តិ យទា មេឃោ បវស្សតិ។|
      count |៥១៣|
        block |បទុមុត្តរពុទ្ធស្ស ធម្មមេឃេន គជ្ជតោ|
        block |សទ្ទេន ធម្មមេឃស្ស ធម្មគព្ភំ អគណ្ហហំ។|
      count |៥១៤|
        block |សតសហស្សុបាទាយ បុញ្ញគព្ភំ ធរេមហំ|
        block |នប្បមុច្ចាមិ ភារតោ ធម្មមេឃោ ន គជ្ជតិ។|
      count |៥១៥|
        block |យទា តុវំ សក្យមុនិ រម្មេ កបិលវត្ថវេ|
        block |គជ្ជសិ ធម្មមេឃេន ភារតោ បរិមុច្ចហំ។|
      count |៥១៦|
        block |សុញ្ញតំ អនិមិត្តញ្ច តថាប្បណិហិតម្បិ ច|
        block |ចតុរោ ច ផលេ សព្ពេ ធម្មេវំ វិជនយិំ អហំ។|
      stand |ទុតិយភាណវារំ។|
      count |៥១៧|
        block |អបរិមេយ្យុបាទាយ បត្ថេមិ តវ សាសនំ|
        block |សោ មេ អត្ថោ អនុប្បត្តោ សន្តិបទមនុត្តរំ។|
      count |៥១៨|
        block |វិនយេ បារមិំ បត្តោ យថាបិ បាឋិកោ ឥសិ|
        block |ន មេ សមសមោ អត្ថិ ធារេមិ សាសនំ អហំ។|
      count |៥១៩|
        block |វិនយេ ខន្ធកេ ចាបិ តិកច្ឆេទេ ច បញ្ចកេ|
        block |ឯត្ថ មេ វិមតិ នត្ថិ អក្ខរេ ព្យញ្ជនេបិ វា។|
      count |៥២០|
        block |និគ្គហេ បដិកម្មេ ច ឋានាឋានេ ច កោវិទោ|
        block |ឱសារណេ វុដ្ឋាបនេ សព្ពត្ថ បារមិំ គតោ។|
      count |៥២១|
        block |វិនយេ ខន្ធកេ វាបិ និក្ខិបិត្វា បទំ អហំ|
        block |ឧភតោ វិនិវេឋេត្វា រសតោ ឱសរេយ្យហំ។|
      count |៥២២|
        block |និរុត្តិយា សុកុសលោ អត្ថានត្ថេ ច កោវិទោ|
        block |អនញ្ញាតំ មយា នត្ថិ ឯកគ្គោ សត្ថុ សាសនេ។|
      count |៥២៣|
        block |រូបទក្ខោ អហំ អជ្ជ សក្យបុត្តស្ស សាសនេ|
        block |កង្ខំ សព្ពំ វិនោទេមិ ឆិន្ទាមិ សព្ពសំសយំ។|
      count |៥២៤|
        block |បទំ អនុបទញ្ចាបិ អក្ខរញ្ចាបិ ព្យញ្ជនំ|
        block |និទានេ បរិយោសានេ សព្ពត្ថ កោវិទោ អហំ។|
      count |៥២៥|
        block |យថាបិ រាជា ពលវា និគ្គណ្ហិត្វា បរន្តបេ|
        block |វិជិនិត្វាន សង្គាមំ នគរំ តត្ថ មាបយេ។|
      count |៥២៦|
        block |បាការំ បរិខញ្ចាបិ ឯសិកំ ទ្វារកោដ្ឋកំ|
        block |អដ្ដាលកេ ច វិវិធេ ការយេ នគរេ ពហូ។|
      count |៥២៧|
        block |សិង្ឃាដកំ ចច្ចរញ្ច សុវិភត្តន្តរាបណំ|
        block |ការយេយ្យ សភំ តត្ថ អត្ថានត្ថវិនិច្ឆយំ។|
      count |៥២៨|
        block |និគ្ឃាតត្ថំ អមិត្តានំ ឆិទ្ទាឆិទ្ទញ្ច ជានិតុំ|
        block |ពលកាយស្ស រក្ខាយ សេនាបច្ចំ ឋបេតិ សោ។|
      count |៥២៩|
        block |អារក្ខត្ថាយ ភណ្ឌស្ស និធានកុសលំ នរំ|
        block |មា មេ ភណ្ឌំ វិនស្សីតិ ភណ្ឌរក្ខំ ឋបេតិ សោ។|
      count |៥៣០|
        block |មមត្តោ|
        block |តស្សាធិករណំ ទេតិ មិត្តស្ស បដិបជ្ជិតុំ។|
      block |ហោតិ យោ រញ្ញោ វុទ្ធិំ យស្ស ច ឥច្ឆតិ។|
      count |៥៣១|
        block |ឧប្បាតេសុ និមិត្តេសុ លក្ខណេសុ ច កោវិទំ|
        block |អជ្ឈាយកំ មន្តធរំ បោរោហិច្ចេ ឋបេតិ សោ។|
      count |៥៣២|
        block |ឯតេហង្គេហិ សម្បន្នោ ខត្តិយោតិ បវុច្ចតិ|
        block |សទា រក្ខន្តិ រាជានំ ចក្កវាកោវ ទុក្ខិតំ។|
      count |៥៣៣|
        block |តថេវ ត្វំ មហាវីរ ហតាមិត្តោវ ខត្តិយោ|
        block |សទេវកស្ស លោកស្ស ធម្មរាជាតិ វុច្ចតិ។|
      count |៥៣៤|
        block |តិត្ថិយេ និហនិត្វាន មារញ្ចាបិ សសេនកំ|
        block |តមន្ធការំ វិធមិត្វា ធម្មនគរំ អមាបយិ។|
      count |៥៣៥|
        block |សីលំ បាការកំ តត្ថ ញាណំ តេ ទ្វារកោដ្ឋកំ|
        block |សទ្ធា តេ ឯសិកា វីរ ទ្វារបាលោ ច សំវរោ។|
      count |៥៣៦|
        block |សតិបដ្ឋានមដ្ដាលំ បញ្ញា តេ ចច្ចរំ មុនេ|
        block |ឥទ្ធិបាទញ្ច សិង្ឃាដំ ធម្មវីថិ សុមាបិតា។|
      count |៥៣៧|
        block |សុត្តន្តំ អភិធម្មញ្ច វិនយញ្ចាបិ កេវលំ|
        block |នវង្គំ ពុទ្ធវចនំ ឯសា ធម្មសភា តវ។|
      count |៥៣៨|
        block |សុញ្ញតំ អនិមិត្តញ្ច វិហារញ្ចប្បណីហិតំ|
        block |អានេញ្ជញ្ច និរោធោ ច ឯសា ធម្មកុដី តវ។|
      count |៥៣៩|
        block |បញ្ញាយ អគ្គោ និក្ខិត្តោ បដិភានេ ច កោវិទោ|
        block |សារិបុត្តោតិ នាមេន ធម្មសេនាបតី តវ។|
      count |៥៤០|
        block |ចុតូបបាតកុសលោ ឥទ្ធិយា បារមិំ គតោ|
        block |កោលិតោ នាម នាមេន បោរោហិច្ចោ តវំ មុនេ។|
      count |៥៤១|
        block |បោរាណកវំសធរោ ឧគ្គតេជោ ទុរាសទោ|
        block |ធុតវាទីគុណេនគ្គោ អក្ខទស្សោ តវំ មុនេ។|
      count |៥៤២|
        block |ពហុស្សុតោ ធម្មធរោ សព្ពបាឋី ច សាសនេ|
        block |អានន្ទោ នាម នាមេន ធម្មារក្ខោ តវំ មុនេ។|
      count |៥៤៣|
        block |ឯតេ សព្ពេ អតិក្កម្ម បមេសិ ភគវា មមំ|
        block |វិនិច្ឆយំ មេ បាទាសិ វិនយេ វិញ្ញុទេសិតំ។|
      count |៥៤៤|
        block |យោ កោចិ វិនយេ បញ្ហំ បុច្ឆតិ ពុទ្ធសាវកោ|
        block |តត្ថ មេ ចិន្តនា នត្ថិ តញ្ញេវត្ថំ កថេមហំ។|
      count |៥៤៥|
        block |យាវតា ពុទ្ធខេត្តម្ហិ ឋបេត្វា តំ មហាមុនិ|
        block |វិនយេ មាទិសោ នត្ថិ កុតោ ភិយ្យោ ភវិស្សតិ។|
      count |៥៤៦|
        block |ភិក្ខុសង្ឃេ និសីទិត្វា ឯវំ គជ្ជតិ គោតមោ|
        block |ឧបាលិស្ស សមោ នត្ថិ វិនយេ ខន្ធកេសុ ច។|
      count |៥៤៧|
        block |យាវតា ពុទ្ធភណិតំ នវង្គំ សត្ថុសាសនំ|
        block |វិនយោគធំ តំ សព្ពំ|
      block |វិនយមូលបស្សិនោ។|
      count |៥៤៨|
        block |មម កម្មំ សរិត្វាន គោតមោ សក្យបុង្គវោ|
        block |ភិក្ខុសង្ឃេ និសីទិត្វា ឯតទគ្គេ ឋបេសិ មំ។|
      count |៥៤៩|
        block |សតសហស្សុបាទាយ ឥមំ ឋានំ អបត្ថយិំ|
        block |សោ មេ អត្ថោ អនុប្បត្តោ វិនយេ បារមិំ គតោ។|
      count |៥៥០|
        block |សក្យានំ នន្ទិជននោ កប្បកោ អាសហំ បុរេ|
        block |វិជហិត្វាន តំ ជាតិំ បុត្តោ ជាតោ មហេសិនោ។|
      count |៥៥១|
        block |ឥតោ ទុតិយកេ កប្បេ អញ្ជសោ នាម ខត្តិយោ|
        block |អនន្តតេជោ អមិតយសោ ភូមិបាលោ មហទ្ធនោ។|
      count |៥៥២|
        block |តស្ស រញ្ញោ អហំ បុត្តោ ចន្ទនោ នាម ខត្តិយោ|
        block |ជាតិមទេនុបត្ថទ្ធោ យសភោគមទេន ច។|
      count |៥៥៣|
        block |នាគសតសហស្សានិ សព្ពាលង្ការភូសិតា|
        block |តិធាបភិន្នា មាតង្គា បរិវារេន្តិ មំ សទា។|
      count |៥៥៤|
        block |សពលេហិ បរេតោហំ ឧយ្យានំ គន្តុកាមកោ|
        block |អារុយ្ហ សិរិកំ នាគំ នគរា និក្ខមិំ តទា។|
      count |៥៥៥|
        block |ចរណេន ច សម្បន្នោ គុត្តទ្វារោ សុសំវុតោ|
        block |ទេវលោ នាម សម្ពុទ្ធោ អាគច្ឆិ បុរតោ មម។|
      count |៥៥៦|
        block |បេសេត្វា សិរិកំ នាគំ ពុទ្ធំ អាសាទយិំ តទា|
        block |តតោ សញ្ជាតកោបោ សោ នាគោ នុទ្ធរតេ បទំ។|
      count |៥៥៧|
        block |នាគំ រុណ្ណមនំ ទិស្វា ពុទ្ធេ កោធំ អកាសហំ|
        block |វិហេសយិត្វា សម្ពុទ្ធំ ឧយ្យានំ អគមាសហំ។|
      count |៥៥៨|
        block |សាតំ តត្ថ ន វិន្ទាមិ សិរោ បជ្ជលិតោ យថា|
        block |បរិឡាហេន ឌយ្ហាមិ មច្ឆោវ ពឡិសាទកោ។|
      count |៥៥៩|
        block |សសាគរន្តា បថវី អាទិត្តា វិយ ហោតិ មេ|
        block |បិតុ សន្តិកុបាគម្ម ឥទំ វចនមព្រវិំ។|
      count |៥៦០|
        block |អាសីវិសំវ កុបិតំ អគ្គិក្ខន្ធំវ អាគតំ|
        block |មត្តំវ កុញ្ជរំ ទន្តិំ យំ សយម្ភុមសាទយិំ។|
      count |៥៦១|
        block |អាសាទិតោ មយា ពុទ្ធោ ឃោរោ ឧគ្គតបោ ជិនោ|
        block |បុរា សព្ពេ វិនស្សាម ខមាបេស្សាម តំ មុនិំ។|
      count |៥៦២|
        block |នោ ចេ តំ និជ្ឈាបេស្សាម អត្តទន្តំ សមាហិតំ|
        block |ឱរេន សត្តទិវសា រដ្ឋំ មេ វិធមិស្សតិ។|
      count |៥៦៣|
        block |សុមេខលោ កោសិយោ ច សិគ្គវោ ចាបិ សត្តកោ|
        block |អាសាទយិត្វា ឥសយោ ទុគ្គតា តេ សរដ្ឋកា។|
      count |៥៦៤|
        block |យទា កុប្បន្តិ ឥសយោ សញ្ញតា ព្រហ្មចារិនោ|
        block |សទេវកំ វិនាសេន្តិ សសាគរំ សបព្ពតំ។|
      count |៥៦៥|
        block |តិយោជនសហស្សម្ហិ បុរិសេ សន្និបាតយិំ|
        block |អច្ចយំ ទេសនត្ថាយ សយម្ភុំ ឧបសង្កមិំ។|
      count |៥៦៦|
        block |អល្លវត្ថា អល្លសិរា សព្ពេវ បញ្ជលីកតា|
        block |ពុទ្ធស្ស បាទេ និបតិត្វា ឥទំ វចនមព្រវុំ។|
      count |៥៦៧|
        block |ខមស្សុ ត្វំ មហាវីរ អភិយាចតិ តំ ជនោ|
        block |បរិឡាហំ វិនោទេហិ មា នោ រដ្ឋំ វិនាសយ។|
      count |៥៦៨|
        block |សទេវមានុសា សព្ពេ សទានវា សរក្ខសា|
        block |អយោមយេន កុដេន សិរំ ភិន្ទេយ្យុ មេ សទា។|
      count |៥៦៩|
        block |ទកេ អគ្គិ ន សណ្ឋាតិ ពីជំ សេលេ ន រូហតិ|
        block |អគទេ កិមិ ន សណ្ឋាតិ កោបោ ពុទ្ធេ ន ជាយតិ។|
      count |៥៧០|
        block |យថា ច ភូមិ អចលា អប្បមេយ្យោ ច សាគរោ|
        block |អនន្តកោ ច អាកាសោ ឯវំ ពុទ្ធា អខោភិយា។|
      count |៥៧១|
        block |សទា ខន្តា មហាវីរា ខមិតា ច តបស្សិនោ|
        block |ខន្តានំ ខមិតានញ្ច គមនំ តំ ន វិជ្ជតិ។|
      count |៥៧២|
        block |ឥទំ វត្វាន សម្ពុទ្ធោ បរិឡាហំ វិនោទយំ|
        block |មហាជនស្ស បុរតោ នភំ អព្ភុគ្គមិ តទា។|
      count |៥៧៣|
        block |តេន កម្មេនហំ វីរ ហីនត្តំ អជ្ឈុបាគតោ|
        block |សមតិក្កម្ម តំ ជាតិំ បាវិសិំ អភយំ បុរំ។|
      count |៥៧៤|
        block |តទាបិ មំ មហាវីរ ឌយ្ហមានំ សុសណ្ឋិតំ|
        block |បរិឡាហំ វិនោទេសិ សយម្ភុញ្ច ខមាបយិំ។|
      count |៥៧៥|
        block |អជ្ជាបិ មំ មហាវីរ ឌយ្ហមានំ តិហគ្គិភិ|
        block |និព្ពាបេសិ តយោ អគ្គី សីតិភាវញ្ច បាបយិំ។|
      count |៥៧៦|
        block |យេសំ សោតាវធានត្ថិ សុណាថ មម ភាសតោ|
        block |អត្ថំ តុម្ហំ បវក្ខាមិ យថា ទិដ្ឋំ បទំ មម។|
      count |៥៧៧|
        block |សយម្ភុំ តំ វិមានេត្វា សន្តចិត្តំ សមាហិតំ|
        block |តេន កម្មេនហំ អជ្ជ ជាតោម្ហិ នីចយោនិយំ។|
      count |៥៧៨|
        block |មា វោ ខណំ វិរាធេថ ខណាតីតា ហិ សោចរេ|
        block |សទត្ថេ វាយមេយ្យាថ ខណោ វោ បដិបាទិតោ។|
      count |៥៧៩|
        block |ឯកច្ចានញ្ច វមនំ ឯកច្ចានំ វិរេចនំ|
        block |វិសំ ហលាហលំ ឯកេ ឯកច្ចានញ្ច ឱសធំ។|
      count |៥៨០|
        block |វមនំ បដិបន្នានំ ផលដ្ឋានំ វិរេចនំ|
        block |ឱសធំ ផលលាភីនំ បុញ្ញក្ខេត្តំ គវេសិនំ។|
      count |៥៨១|
        block |សាសនេន វិរុទ្ធានំ វិសំ ហលាហលំ យថា|
        block |អាសីវិសោ ទិដ្ឋវិសោ ឯវំ ឈាបេតិ តំ នរំ។|
      count |៥៨២|
        block |សកិំ បីតំ ហលាហលំ ឧបរុន្ធតិ ជីវិតំ|
        block |សាសនេន វិរុជ្ឈិត្វា កប្បកោដិម្ហិ ឌយ្ហតិ។|
      count |៥៨៣|
        block |ខន្តិយា អវិហិំសាយ មេត្តចិត្តវតាយ ច|
        block |សទេវកំ សោ តារតិ តស្មា តេ អវិរាធិយា។|
      count |៥៨៤|
        block |លាភាលាភេ ន សជ្ជន្តិ សម្មាននវិមាននេ|
        block |បថវីសទិសា ពុទ្ធា តស្មា តេ ន វិរាធិយា។|
      count |៥៨៥|
        block |ទេវទត្តេ ច វធកេ ចោរេ អង្គុលិមាលកេ|
        block |រាហុលេ ធនបាលេ ច សព្ពេសំ សមកោ មុនិ។|
      count |៥៨៦|
        block |ឯតេសំ បដិឃោ នត្ថិ រាគោមេសំ ន វិជ្ជតិ|
        block |សព្ពេសំ សមកោ ពុទ្ធោ វធកស្សោរសស្ស ច។|
      count |៥៨៧|
        block |បន្ថេ ទិស្វាន កាសាវំ ឆឌ្ឌិតំ មីឡ្ហមក្ខិតំ|
        block |សិរស្មិំ អញ្ជលិំ កត្វា វន្ទិតព្ពំ ឥសិទ្ធជំ។|
      count |៥៨៨|
        block |អព្ភតីតា ច យេ ពុទ្ធា វត្តមានា អនាគតា|
        block |ធជេនានេន សុជ្ឈន្តិ តស្មា ឯតេ នមស្សិយា។|
      count |៥៨៩|
        block |សត្ថុកប្បំ សុវិនយំ ធារេមិ ហទយេនហំ|
        block |នមស្សមានោ វិនយំ វិហរិស្សាមិ សព្ពទា។|
      count |៥៩០|
        block |វិនយោ អាសយោ មយ្ហំ វិនយោ ឋានចង្កមំ|
        block |កប្បេមិ វិនយេ វាសំ វិនយោ មម គោចរោ។|
      count |៥៩១|
        block |វិនយេ បារមិប្បត្តោ សមថេ ចាបិ កោវិទោ|
        block |ឧបាលិ តំ មហាវីរ បាទេ វន្ទតិ សត្ថុនោ។|
      count |៥៩២|
        block |សោ អហំ វិចរិស្សាមិ គាមា គាមំ បុរា បុរំ|
        block |នមស្សមានោ សម្ពុទ្ធំ ធម្មស្ស ច សុធម្មតំ។|
      count |៥៩៣|
        block |កិលេសា ឈាបិតា មយ្ហំ ភវា សព្ពេ សមូហតា|
        block |សព្ពាសវា បរិក្ខីណា នត្ថិ ទានិ បុនព្ភវោ។|
      count |៥៩៤|
        block |ស្វាគតំ វត មេ អាសិ ពុទ្ធសេដ្ឋស្ស សន្តិកេ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
      count |៥៩៥|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ឧបាលិ ថេរោ ឥមា គាថាយោ អភាសិត្ថាតិ។|
      stand |ឧបាលិត្ថេរស្សាបទានំ ឆដ្ឋំ។|
    block |៣-៧។ អញ្ញាសិកោណ្ឌញ្ញត្ថេរអបទានំ|
      count |៥៩៦|
        block |បទុមុត្តរសម្ពុទ្ធំ លោកជេដ្ឋំ វិនាយកំ|
        block |ពុទ្ធភូមិមនុប្បត្តំ បឋមំ អទ្ទសំ អហំ។|
      count |៥៩៧|
        block |យាវតា ពោធិយា មូលេ យក្ខា សព្ពេ សមាគតា|
        block |សម្ពុទ្ធំ បរិវារេត្វា វន្ទន្តិ បញ្ជលីកតា។|
      count |៥៩៨|
        block |សព្ពេ ទេវា តុដ្ឋមនា អាកាសេ សញ្ចរន្តិ តេ|
        block |ពុទ្ធោ អយំ អនុប្បត្តោ អន្ធការតមោនុទោ។|
      count |៥៩៩|
        block |តេសំ ហាសបរេតានំ មហានាទោ អវត្តថ|
        block |កិលេសេ ឈាបយិស្សាម សម្មាសម្ពុទ្ធសាសនេ។|
      count |៦០០|
        block |ទេវានំ គិរមញ្ញាយ វាចាសភិមុទីរិហំ|
        block |ហដ្ឋោ ហដ្ឋេន ចិត្តេន អាទិភិក្ខមទាសហំ។|
      count |៦០១|
        block |មម សង្កប្បមញ្ញាយ សត្ថា លោកេ អនុត្តរោ|
        block |ទេវសង្ឃេ និសីទិត្វា ឥមា គាថា អភាសថ។|
      count |៦០២|
        block |សត្តាហំ អភិនិក្ខម្ម ពោធិំ អជ្ឈគមំ អហំ|
        block |ឥទំ មេ បឋមំ ភត្តំ ព្រហ្មចារិស្ស យាបនំ។|
      count |៦០៣|
        block |តុសិតា ហិ ឥធាគន្ត្វា យោ មេ ភិក្ខំ ឧបានយិ|
        block |តមហំ កិត្តយិស្សាមិ សុណោថ មម ភាសតោ។|
      count |៦០៤|
        block |តិំសកប្បសហស្សានិ ទេវរជ្ជំ ករិស្សតិ|
        block |សព្ពេ ទេវេ អភិភោត្វា តិទិវំ អាវសិស្សតិ។|
      count |៦០៥|
        block |ទេវលោកា ចវិត្វាន មនុស្សត្តំ គមិស្សតិ|
        block |សហស្សធា ចក្កវត្តី តត្ថ រជ្ជំ ករិស្សតិ។|
      count |៦០៦|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៦០៧|
        block |តិទសា សោ ចវិត្វាន មនុស្សត្តំ គមិស្សតិ|
        block |អគារា បព្ពជិត្វាន ឆព្ពស្សានិ វសិស្សតិ។|
      count |៦០៨|
        block |តតោ សត្តមកេ វស្សេ ពុទ្ធោ សច្ចំ កថេស្សតិ|
        block |កោណ្ឌញ្ញោ នាម នាមេន បឋមំ សច្ឆិកាហិតិ។|
      count |៦០៩|
        block |និក្ខន្តេនានុបព្ពជិំ បធានំ សុកតំ មយា|
        block |កិលេសេ ឈាបនត្ថាយ បព្ពជិំ អនគារិយំ។|
      count |៦១០|
        block |អភិគន្ត្វាន សព្ពញ្ញូ ពុទ្ធោ លោកេ សទេវកេ|
        block |ឥសិនាមេ មិគារញ្ញេ អមតភេរិមាហនិ។|
      count |៦១១|
        block |សោ ទានិ បត្តោ អមតំ សន្តិបទមនុត្តរំ|
        block |សព្ពាសវេ បរិញ្ញាយ វិហរាមិ អនាសវោ។|
      count |៦១២|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា អញ្ញាសិកោណ្ឌញ្ញោ ថេរោ ឥមា|
      block |គាថាយោ អភាសិត្ថាតិ។|
      stand |អញ្ញាសិកោណ្ឌញ្ញត្ថេរស្សាបទានំ សត្តមំ។|
    block |៣-៨។ បិណ្ឌោលភារទ្វាជត្ថេរអបទានំ|
      count |៦១៣|
        block |បទុមុត្តរោ នាម ជិនោ សយម្ភូ អគ្គបុគ្គលោ|
        block |បុរតោ ហិមវន្តស្ស ចិត្តកូដេ វសី តទា។|
      count |៦១៤|
        block |អភីតរូបោ តត្ថាសិំ មិគរាជា ចតុក្កមោ|
        block |តស្ស សទ្ទំ សុណិត្វាន វិក្ខម្ភន្តិ ពហុជ្ជនា។|
      count |៦១៥|
        block |សុផុល្លំ បទុមំ គយ្ហ ឧបគច្ឆិំ នរាសភំ|
        block |វុដ្ឋិតស្ស សមាធិម្ហា ពុទ្ធស្ស អភិរោបយិំ។|
      count |៦១៦|
        block |ចាតុទ្ទិសំ នមស្សិត្វា ពុទ្ធសេដ្ឋំ នរុត្តមំ|
        block |សកំ ចិត្តំ បសាទេត្វា សីហនាទំ នទិំ អហំ។|
      count |៦១៧|
        block |បទុមុត្តរោ លោកវិទូ អាហុតីនំ បដិគ្គហោ|
        block |សកាសនេ និសីទិត្វា ឥមា គាថា អភាសថ។|
      count |៦១៨|
        block |ពុទ្ធស្ស គិរមញ្ញាយ សព្ពេ ទេវា សមាគតា|
        block |អាគតោ វទតំ សេដ្ឋោ ធម្មំ សោស្សាម តំ មយំ។|
      count |៦១៩|
        block |តេសំ ហាសបរេតានំ បុរតោ លោកនាយកោ|
        block |មម សទ្ទំ បកិត្តេសិ ទីឃទស្សី មហាមុនិ។|
      count |៦២០|
        block |យេនិទំ បទុមំ ទិន្នំ សីហនាទោ ច នាទិតោ|
        block |តមហំ កិត្តយិស្សាមិ សុណាថ មម ភាសតោ។|
      count |៦២១|
        block |ឥតោ អដ្ឋមកេ កប្បេ ចក្កវត្តី ភវិស្សតិ|
        block |សត្តរតនសម្បន្នោ ចតុទីបម្ហិ ឥស្សរោ។|
      count |៦២២|
        block |ការយិស្សតិ ឥស្សរិយំ មហិយា ចតុសដ្ឋិយា|
        block |បទុមោ នាម នាមេន ចក្កវត្តី មហព្ពលោ។|
      count |៦២៣|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៦២៤|
        block |បកាសិតេ បាវចនេ ព្រហ្មពន្ធុ ភវិស្សតិ|
        block |ព្រហ្មញ្ញា អភិនិក្ខម្ម បព្ពជិស្សតិ តាវទេ។|
      count |៦២៥|
        block |បធានបហិតត្តោ សោ ឧបសន្តោ និរូបធិ|
        block |សព្ពាសវេ បរិញ្ញាយ និព្ពាយិស្សតិនាសវោ។|
      count |៦២៦|
        block |វិជនេ បន្តសេយ្យម្ហិ វាឡមិគសមាកុលេ|
        block |សព្ពាសវេ បរិញ្ញាយ និព្ពាយិស្សតិនាសវោ។|
      count |៦២៧|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បិណ្ឌោលភារទ្វាជោ ថេរោ ឥមា គាថាយោ អភាសិត្ថាតិ។|
      stand |បិណ្ឌោលភារទ្វាជត្ថេរស្សាបទានំ អដ្ឋមំ។|
    block |៣-៩។ ខទិរវនិយរេវតត្ថេរអបទានំ|
      count |៦២៨|
        block |គង្គា ភាគីរថី នាម ហិមវន្តា បភាវិតា|
        block |កុតិត្ថេ នាវិកោ អាសិំ ឱរិមេ ច តរិំ អហំ។|
      count |៦២៩|
        block |បទុមុត្តរោ នាយកោ សម្ពុទ្ធោ ទ្វិបទុត្តមោ|
        block |វសី សតសហស្សេហិ គង្គាតីរមុបាគតោ។|
      count |៦៣០|
        block |ពហូ នាវា សមានេត្វា វឌ្ឍកីហិ សុសង្ខតំ|
        block |នាវាយ ឆទនំ កត្វា បដិមានិំ នរាសភំ។|
      count |៦៣១|
        block |អាគន្ត្វាន ច សម្ពុទ្ធោ អារូហិ តញ្ច នាវកំ|
        block |វារិមជ្ឈេ ឋិតោ សត្ថា ឥមា គាថា អភាសថ។|
      count |៦៣២|
        block |យោ សោ តារេសិ សម្ពុទ្ធំ សង្ឃញ្ចាបិ អនាសវំ|
        block |តេន ចិត្តប្បសាទេន ទេវលោកេ រមិស្សតិ។|
      count |៦៣៣|
        block |និព្ពត្តិស្សតិ តេ ព្យម្ហំ សុកតំ នាវសណ្ឋិតំ|
        block |អាកាសេ បុប្ផឆទនំ ធារយិស្សតិ សព្ពទា។|
      count |៦៣៤|
        block |អដ្ឋបញ្ញាសកប្បម្ហិ តារកោ នាម ខត្តិយោ|
        block |ចាតុរន្តោ វិជិតាវី ចក្កវត្តី ភវិស្សតិ។|
      count |៦៣៥|
        block |សត្តបញ្ញាសកប្បម្ហិ ចម្មកោ នាម ខត្តិយោ|
        block |ឧគ្គច្ឆន្តោវ សូរិយោ ជោតិស្សតិ មហព្ពលោ។|
      count |៦៣៦|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៦៣៧|
        block |តិទសា សោ ចវិត្វាន មនុស្សត្តំ គមិស្សតិ|
        block |រេវតោ នាម នាមេន ព្រហ្មពន្ធុ ភវិស្សតិ។|
      count |៦៣៨|
        block |អគារា និក្ខមិត្វាន សុក្កមូលេន ចោទិតោ|
        block |គោតមស្ស ភគវតោ សាសនេ បព្ពជិស្សតិ។|
      count |៦៣៩|
        block |សោ បច្ឆា បព្ពជិត្វាន យុត្តយោគោ វិបស្សកោ|
        block |សព្ពាសវេ បរិញ្ញាយ និព្ពាយិស្សតិនាសវោ។|
      count |៦៤០|
        block |វីរិយំ មេ ធុរធោរយ្ហំ យោគក្ខេមាធិវាហនំ|
        block |ធារេមិ អន្តិមំ ទេហំ សម្មាសម្ពុទ្ធសាសនេ។|
      count |៦៤១|
        block |សតសហស្សេ កតំ កម្មំ ផលំ ទស្សេសិ មេ ឥធ|
        block |សុមុត្តោ សរវេគោវ កិលេសេ ឈាបយី មម។|
      count |៦៤២|
        block |តតោ មំ វននិរតំ ទិស្វា លោកន្តគូ មុនិ|
        block |វនវាសិភិក្ខូនគ្គំ បញ្ញបេសិ មហាមតិ។|
      count |៦៤៣|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ខទិរវនិយោ រេវតោ ថេរោ ឥមា គាថាយោ អភាសិត្ថាតិ។|
      stand |ខទិរវនិយរេវតត្ថេរស្សាបទានំ នវមំ។|
    block |៣-១០។ អានន្ទត្ថេរអបទានំ|
      count |៦៤៤|
        block |អារាមទ្វារា និក្ខម្ម បទុមុត្តរោ មហាមុនិ|
        block |វស្សេន្តោ អមតំ វុដ្ឋិំ និព្ពាបេសិ មហាជនំ។|
      count |៦៤៥|
        block |សតសហស្សំ តេ ធីរា ឆឡភិញ្ញា មហិទ្ធិកា|
        block |បរិវារេន្តិ សម្ពុទ្ធំ ឆាយាវ អនបាយិនី។|
      count |៦៤៦|
        block |ហត្ថិក្ខន្ធគតោ អាសិំ សេតច្ឆត្តំ វរុត្តមំ|
        block |សុចារុរូបំ ទិស្វាន វិត្តិ មេ ឧទបជ្ជថ។|
      count |៦៤៧|
        block |ឱរុយ្ហ ហត្ថិខន្ធម្ហា ឧបគច្ឆិំ នរាសភំ|
        block |រតនាមយឆត្តំ មេ ពុទ្ធសេដ្ឋស្ស ធារយិំ។|
      count |៦៤៨|
        block |មម សង្កប្បមញ្ញាយ បទុមុត្តរោ មហាឥសិ|
        block |តំ កថំ ឋបយិត្វាន ឥមា គាថា អភាសថ។|
      count |៦៤៩|
        block |យោ សោ ឆត្តមធារេសិ សោណ្ណាលង្ការភូសិតំ|
        block |តមហំ កិត្តយិស្សាមិ សុណោថ មម ភាសតោ។|
      count |៦៥០|
        block |ឥតោ គន្ត្វា អយំ បោសោ តុសិតំ អាវសិស្សតិ|
        block |អនុភោស្សតិ សម្បត្តិំ អច្ឆរាហិ បុរក្ខតោ។|
      count |៦៥១|
        block |ចតុត្តិំសតិក្ខត្តុញ្ច ទេវរជ្ជំ ករិស្សតិ|
        block |ពលាធិបោ អដ្ឋសតំ វសុធំ អាវសិស្សតិ។|
      count |៦៥២|
        block |អដ្ឋបញ្ញាសក្ខត្តុញ្ច ចក្កវត្តី ភវិស្សតិ|
        block |បទេសរជ្ជំ វិបុលំ មហិយា ការយិស្សតិ។|
      count |៦៥៣|
        block |កប្បសតសហស្សម្ហិ ឱក្កាកកុលសម្ភវោ|
        block |គោតមោ នាម គោត្តេន សត្ថា លោកេ ភវិស្សតិ។|
      count |៦៥៤|
        block |សក្យានំ កុលកេតុស្ស ញាតិពន្ធុ ភវិស្សតិ|
        block |អានន្ទោ នាម នាមេន ឧបដ្ឋាកោ មហេសិនោ។|
      count |៦៥៥|
        block |អាតាបី និបកោ ចាបិ ពាហុសច្ចេ សុកោវិទោ|
        block |និវាតវុត្តិ អត្ថទ្ធោ សព្ពបាឋី ភវិស្សតិ។|
      count |៦៥៦|
        block |បធានបហិតត្តោ សោ ឧបសន្តោ និរូបធិ|
        block |សព្ពាសវេ បរិញ្ញាយ និព្ពាយិស្សតិនាសវោ។|
      count |៦៥៧|
        block |សន្តិ អារញ្ញកា នាគា កុញ្ជរា សដ្ឋិហាយនា|
        block |តិធាបភិន្នា មាតង្គា ឦសាទន្តា ឧរូឡ្ហវា។|
      count |៦៥៨|
        block |អនេកសតសហស្សា បណ្ឌិតាបិ មហិទ្ធិកា|
        block |សព្ពេ តេ ពុទ្ធនាគស្ស ន ហោន្តុ បណិធិម្ហិ តេ។|
      count |៦៥៩|
        block |អាទិយាមេ នមស្សាមិ មជ្ឈិមេ អថ បច្ឆិមេ|
        block |បសន្នចិត្តោ សុមនោ ពុទ្ធសេដ្ឋំ ឧបដ្ឋហិំ។|
      count |៦៦០|
        block |អាតាបី និបកោ ចាបិ សម្បជានោ បតិស្សតោ|
        block |សោតាបត្តិផលំ បត្តោ សេខភូមីសុ កោវិទោ។|
      count |៦៦១|
        block |សតសហស្សិតោ កប្បេ យំ កម្មមភិនីហរិំ|
        block |តាហំ ភូមិមនុប្បត្តោ ឋិតា សទ្ធម្មមាចលា។|
      count |៦៦២|
        block |ស្វាគតំ វត មេ អាសិ ពុទ្ធសេដ្ឋស្ស សន្តិកេ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
      count |៦៦៣|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
        block |ពុទ្ធោ បច្ចេកពុទ្ធោ ច សារិបុត្តោ ច កោលិតោ|
        block |កស្សបោ អនុរុទ្ធោ ច បុណ្ណត្ថេរោ ឧបាលិ ច។|
        block |អញ្ញាសិកោណ្ឌញ្ញោ បិណ្ឌោលោ រេវតានន្ទបណ្ឌិតោ|
        block |ឆសតានិ ច បញ្ញាស គាថាយោ សព្ពបិណ្ឌិតា។|
      block |ឥត្ថំ សុទំ អាយស្មា អានន្ទោ ថេរោ ឥមា គាថាយោ អភាសិត្ថាតិ។|
      stand |អានន្ទត្ថេរស្សាបទានំ ទសមំ។|
      block |តស្សុទ្ទានំ|
      stand |អបទានេ ពុទ្ធវគ្គោ បឋមោ។|
