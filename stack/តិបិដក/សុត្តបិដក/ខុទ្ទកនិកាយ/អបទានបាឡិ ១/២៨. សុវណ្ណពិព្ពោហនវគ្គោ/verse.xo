block |២៨។ សុវណ្ណពិព្ពោហនវគ្គោ|
  block |១។ សុវណ្ណពិព្ពោហនិយត្ថេរអបទានំ|
    count |១|
      block |ឯកាសនំ អហមទំ បសន្នោ សេហិ បាណិភិ|
      block |ពិព្ពោហនញ្ច បាទាសិំ ឧត្តមត្ថស្ស បត្តិយា។|
    count |២|
      block |ឯកនវុតិតោ កប្បេ ពិព្ពោហនមទាសហំ|
      block |ទុគ្គតិំ នាភិជានាមិ ពិព្ពោហនស្សិទំ ផលំ។|
    count |៣|
      block |ឥតោ តេសដ្ឋិមេ កប្បេ អសមោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុវណ្ណពិព្ពោហនិយោ ថេរោ ឥមា គាថាយោ អភាសិត្ថាតិ។|
    stand |សុវណ្ណពិព្ពោហនិយត្ថេរស្សាបទានំ បឋមំ។|
  block |២។ តិលមុដ្ឋិទាយកត្ថេរអបទានំ|
    count |៥|
      block |មម សង្កប្បមញ្ញាយ សត្ថា លោកគ្គនាយកោ|
      block |មនោមយេន កាយេន ឥទ្ធិយា ឧបសង្កមិ។|
    count |៦|
      block |សត្ថារំ ឧបសង្កន្តំ វន្ទិត្វា បុរិសុត្តមំ|
      block |បសន្នចិត្តោ សុមនោ តិលមុដ្ឋិមទាសហំ។|
    count |៧|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ តិលមុដ្ឋិយិទំ ផលំ។|
    count |៨|
      block |ឥតោ សោឡសកប្បម្ហិ តន្តិសោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិលមុដ្ឋិទាយកោ ថេរោ ឥមា គាថាយោ អភាសិត្ថាតិ។|
    stand |តិលមុដ្ឋិទាយកត្ថេរស្សាបទានំ ទុតិយំ។|
  block |៣។ ចង្កោដកិយត្ថេរអបទានំ|
    count |១០|
      block |មហាសមុទ្ទំ និស្សាយ វសតី បព្ពតន្តរេ|
      block |បច្ចុគ្គន្ត្វាន កត្វាន ចង្កោដក មទាសហំ។|
    count |១១|
      block |សិទ្ធត្ថស្ស មហេសិនោ សព្ពសត្តានុកម្បិនោ|
      block |បុប្ផចង្កោដកំ ទត្វា កប្បំ សគ្គម្ហិ មោទហំ។|
    count |១២|
      block |ចតុន្នវុតិតោ កប្បេ ចង្កោដកមទំ តទា|
      block |ទុគ្គតិំ នាភិជានាមិ ចង្កោដកស្សិទំ ផលំ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចង្កោដកិយោ ថេរោ ឥមា គាថាយោ អភាសិត្ថាតិ។|
    stand |ចង្កោដកិយត្ថេរស្សាបទានំ តតិយំ។|
  block |៤។ អព្ភញ្ជនទាយកត្ថេរអបទានំ|
    count |១៤|
      block |កោណ្ឌញ្ញស្ស ភគវតោ វីតរាគស្ស តាទិនោ|
      block |អាកាសសមចិត្តស្ស និប្បបញ្ចស្ស ឈាយិនោ។|
    count |១៥|
      block |សព្ពមោហាតិវត្តស្ស សព្ពលោកហិតេសិនោ|
      block |អព្ភញ្ជនំ មយា ទិន្នំ ទ្វិបទិន្ទស្ស តាទិនោ។|
    count |១៦|
      block |អបរិមេយ្យេ ឥតោ កប្បេ អព្ភញ្ជនមទំ តទា|
      block |ទុគ្គតិំ នាភិជានាមិ អព្ភញ្ជនស្សិទំ ផលំ។|
    count |១៧|
      block |ឥតោ បន្នរសេ កប្បេ ចិរប្បោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អព្ភញ្ជនទាយកោ ថេរោ ឥមា គាថាយោ អភាសិត្ថាតិ។|
    stand |អព្ភញ្ជនទាយកត្ថេរស្សាបទានំ ចតុត្ថំ។|
  block |៥។ ឯកញ្ជលិកត្ថេរអបទានំ|
    count |១៩|
      block |ឧទុម្ពរេ វសន្តស្ស និយតេ បណ្ណសន្ថរេ|
      block |វុត្ថោកាសោ មយា ទិន្នោ សមណស្ស មហេសិនោ។|
    count |២០|
      block |តិស្សស្ស ទ្វិបទិន្ទស្ស លោកនាថស្ស តាទិនោ|
      block |អញ្ជលិំ បគ្គហេត្វាន សន្ថរិំ បុប្ផសន្ថរំ។|
    count |២១|
      block |ទ្វេនវុតេ ឥតោ កប្បេ យំ ករិំ បុប្ផសន្ថរំ|
      block |ទុគ្គតិំ នាភិជានាមិ សន្ថរស្ស ឥទំ ផលំ។|
    count |២២|
      block |ឥតោ ចុទ្ទសកប្បម្ហិ អហោសិំ មនុជាធិបោ|
      block |ឯកអញ្ជលិកោ នាម ចក្កវត្តី មហព្ពលោ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកញ្ជលិកោ ថេរោ ឥមា គាថាយោ អភាសិត្ថាតិ។|
    stand |ឯកញ្ជលិកត្ថេរស្សាបទានំ បញ្ចមំ។|
  block |៦។ បោត្ថកទាយកត្ថេរអបទានំ|
    count |២៤|
      block |សត្ថារំ ធម្មមារព្ភ សង្ឃញ្ចាបិ មហេសិនំ|
      block |បោត្ថទានំ មយា ទិន្នំ ទក្ខិណេយ្យេ អនុត្តរេ។|
    count |២៥|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បោត្ថទានស្សិទំ ផលំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បោត្ថកទាយកោ ថេរោ ឥមា គាថាយោ អភាសិត្ថាតិ។|
    stand |បោត្ថកទាយកត្ថេរស្សាបទានំ ឆដ្ឋំ។|
  block |៧។ ចិតកបូជកត្ថេរអបទានំ|
    count |២៧|
      block |ចន្ទភាគានទីតីរេ អនុសោតំ វជាមហំ|
      block |សត្ត មាលុវបុប្ផានិ ចិតមារោបយិំ អហំ។|
    count |២៨|
      block |ចតុន្នវុតិតោ កប្បេ ចិតកំ យមបូជយិំ|
      block |ទុគ្គតិំ នាភិជានាមិ ចិតបូជាយិទំ ផលំ។|
    count |២៩|
      block |សត្តសដ្ឋិម្ហិតោ កប្បេ បដិជគ្គសនាមកា|
      block |សត្តរតនសម្បន្នា សត្តាសុំ ចក្កវត្តិនោ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។|
    stand |ចិតកបូជកត្ថេរស្សាបទានំ សត្តមំ។|
  block |៨។ អាលុវទាយកត្ថេរអបទានំ|
    count |៣១|
      block |បព្ពតេ ហិមវន្តម្ហិ មហាសិន្ធុ សុទស្សនា|
      block |តត្ថទ្ទសំ វីតរាគំ សុប្បភាសំ សុទស្សនំ។|
    count |៣២|
      block |បរមោបសមេ យុត្តំ ទិស្វា វិម្ហិតមានសោ|
      block |អាលុវំ តស្ស បាទាសិំ បសន្នោ សេហិ បាណិភិ។|
    count |៣៣|
      block |ឯកត្តិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ អាលុវស្ស ឥទំ ផលំ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាលុវទាយកោ ថេរោ ឥមា គាថាយោ អភាសិត្ថាតិ។|
    stand |អាលុវទាយកត្ថេរស្សាបទានំ អដ្ឋមំ។|
  block |៩។ ឯកបុណ្ឌរីកត្ថេរអបទានំ|
    count |៣៥|
      block |រោមសោ នាម នាមេន សយម្ភូ សុព្ពតោ តទា|
      block |បុណ្ឌរីកំ មយា ទិន្នំ វិប្បសន្នេន ចេតសា។|
    count |៣៦|
      block |ចតុន្នវុតិតោ កប្បេ បុណ្ឌរីកមទំ តទា|
      block |ទុគ្គតិំ នាភិជានាមិ បុណ្ឌរីកស្សិទំ ផលំ។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកបុណ្ឌរីកោ ថេរោ ឥមា គាថាយោ អភាសិត្ថាតិ។|
    stand |ឯកបុណ្ឌរីកត្ថេរស្សាបទានំ នវមំ។|
  block |១០។ តរណីយត្ថេរអបទានំ|
    count |៣៨|
      block |មហាបថម្ហិ វិសមេ សេតុ ការាបិតោ មយា|
      block |តរណត្ថាយ លោកស្ស បសន្នោ សេហិ បាណិភិ។|
    count |៣៩|
      block |ឯកនវុតិតោ កប្បេ យោ សេតុ ការិតោ មយា|
      block |ទុគ្គតិំ នាភិជានាមិ សេតុទានស្សិទំ ផលំ។|
    count |៤០|
      block |បញ្ចបញ្ញាសិតោ កប្បេ ឯកោ អាសិំ សមោគធោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សុវណ្ណំ តិលមុដ្ឋិ ច ចង្កោដព្ភញ្ជនញ្ជលី|
      block |បោត្ថកោ ចិតមាលុវា ឯកបុណ្ឌរី សេតុនា|
      block |ទ្វេចត្តាលីស គាថាយោ គណិតាយោ វិភាវិភីតិ។|
    block |ឥត្ថំ សុទំ អាយស្មា តរណីយោ ថេរោ ឥមា គាថាយោ អភាសិត្ថាតិ។|
    stand |តរណីយត្ថេរស្សាបទានំ ទសមំ។|
    stand |សុវណ្ណពិព្ពោហនវគ្គោ អដ្ឋវីសតិមោ។|
    block |តស្សុទ្ទានំ|
    stand |ឯកាទសមំ ភាណវារំ។|
