block |៣៨។ ពោធិវន្ទនវគ្គោ|
  block |១។ ពោធិវន្ទកត្ថេរអបទានំ|
    count |១|
      block |បាដលិំ ហរិតំ ទិស្វា បាទបំ ធរណីរុហំ|
      block |ឯកំសំ អញ្ជលិំ កត្វា អវន្ទិំ បាដលិំ អហំ។|
    count |២|
      block |អញ្ជលិំ បគ្គហេត្វាន គរុំ កត្វាន មានសំ|
      block |អន្តោសុទ្ធំ ពហិសុទ្ធំ សុវិមុត្តមនាសវំ។|
    count |៣|
      block |វិបស្សិំ លោកមហិតំ ករុណាញាណសាគរំ|
      block |សម្មុខា វិយ សម្ពុទ្ធំ អវន្ទិំ បាដលិំ អហំ។|
    count |៤|
      block |ឯកនវុតិតោ កប្បេ យំ ពោធិមភិវន្ទហំ|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពោធិវន្ទកោ ថេរោ ឥមា គាថាយោ អភាសិត្ថាតិ។|
    stand |ពោធិវន្ទកត្ថេរស្សាបទានំ បឋមំ។|
  block |២។ បាដលិបុប្ផិយត្ថេរអបទានំ|
    count |៦|
      block |វិបស្សី នាម ភគវា សយម្ភូ អគ្គបុគ្គលោ|
      block |បុរក្ខតោ សសិស្សេហិ បាវិសិ ពន្ធុមំ ជិនោ។|
    count |៧|
      block |តីណិ បាដលិបុប្ផានិ ឧច្ឆង្គេ ឋបិតានិ មេ|
      block |សីសំ ន្ហាយិតុកាមោវ នទីតិត្ថំ អគច្ឆហំ។|
    count |៨|
      block |និក្ខម្ម ពន្ធុមតិយា អទ្ទសំ លោកនាយកំ|
      block |ឥន្ទីវរំវ ជលិតំ អាទិត្តំវ ហុតាសនំ។|
    count |៩|
      block |ព្យគ្ឃូសភំវ បវរំ អភិជាតំវ កេសរិំ|
      block |គច្ឆន្តំ សមណានគ្គំ ភិក្ខុសង្ឃបុរក្ខតំ។|
    count |១០|
      block |តស្មិំ បសន្នោ សុគតេ កិលេសមលធោវនេ|
      block |គហេត្វា តីណិ បុប្ផានិ ពុទ្ធសេដ្ឋំ អបូជយិំ។|
    count |១១|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បាដលិបុប្ផិយោ ថេរោ ឥមា គាថាយោ អភាសិត្ថាតិ។|
    stand |បាដលិបុប្ផិយត្ថេរស្សាបទានំ ទុតិយំ។|
  block |៣។ តីណុប្បលមាលិយត្ថេរអបទានំ|
    count |១៣|
      block |ចន្ទភាគានទីតីរេ អហោសិំ វានរោ តទា|
      block |អទ្ទសំ វិរជំ ពុទ្ធំ និសិន្នំ បព្ពតន្តរេ។|
    count |១៤|
      block |ឱភាសេន្តំ ទិសា សព្ពា សាលរាជំវ ផុល្លិតំ|
      block |លក្ខណព្យញ្ជនូបេតំ ទិស្វានត្តមនោ អហំ។|
    count |១៥|
      block |ឧទគ្គចិត្តោ សុមនោ បីតិយា ហដ្ឋមានសោ|
      block |តីណិ ឧប្បលបុប្ផានិ មត្ថកេ អភិរោបយិំ។|
    count |១៦|
      block |បូជយិត្វាន បុប្ផានិ ផុស្សស្សាហំ មហេសិនោ|
      block |សគារវោ ភវិត្វាន បក្កាមិំ ឧត្តរាមុខោ។|
    count |១៧|
      block |គច្ឆន្តោ បដិកុដិកោ វិប្បសន្នេន ចេតសា|
      block |សេលន្តរេ បតិត្វាន បាបុណិំ ជីវិតក្ខយំ។|
    count |១៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា បុរិមំ ជាតិំ តាវតិំសមគច្ឆហំ។|
    count |១៩|
      block |សតានំ តីណិក្ខត្តុញ្ច ទេវរជ្ជមការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |២០|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តីណុប្បលមាលិយោ ថេរោ ឥមា គាថាយោ អភាសិត្ថាតិ។|
    stand |តីណុប្បលមាលិយត្ថេរស្សាបទានំ តតិយំ។|
  block |៤។ បដ្ដិបុប្ផិយត្ថេរអបទានំ|
    count |២២|
      block |យទា និព្ពាយិ សម្ពុទ្ធោ មហេសី បទុមុត្តរោ|
      block |សមាគម្ម ជនា សព្ពេ សរីរំ នីហរន្តិ តេ។|
    count |២៣|
      block |នីហរន្តេ សរីរម្ហិ វជ្ជមានាសុ ភេរិសុ|
      block |បសន្នចិត្តោ សុមនោ បដ្ដិបុប្ផំ អបូជយិំ។|
    count |២៤|
      block |សតសហស្សិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ សរីរបូជិតេ ផលំ។|
    count |២៥|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |២៦|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បដ្ដិបុប្ផិយោ ថេរោ ឥមា គាថាយោ អភាសិត្ថាតិ។|
    stand |បដ្ដិបុប្ផិយត្ថេរស្សាបទានំ ចតុត្ថំ។|
  block |៥។ សត្តបណ្ណិយត្ថេរអបទានំ|
    count |២៨|
      block |សុមនោ នាម សម្ពុទ្ធោ ឧប្បជ្ជិ លោកនាយកោ|
      block |បសន្នចិត្តោ សុមនោ សត្តបណ្ណិមបូជយិំ។|
    count |២៩|
      block |សតសហស្សិតោ កប្បេ សត្តបណ្ណិមបូជយិំ|
      block |ទុគ្គតិំ នាភិជានាមិ សត្តបណ្ណិបូជាយិទំ ផលំ។|
    count |៣០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សត្តបណ្ណិយោ ថេរោ ឥមា គាថាយោ អភាសិត្ថាតិ។|
    stand |សត្តបណ្ណិយត្ថេរស្សាបទានំ បញ្ចមំ។|
  block |៦។ គន្ធមុដ្ឋិយត្ថេរអបទានំ|
    count |៣៣|
      block |ចិតកេ ករីយមានេ នានាគន្ធេ សមាហតេ|
      block |បសន្នចិត្តោ សុមនោ គន្ធមុដ្ឋិមបូជយិំ។|
    count |៣៤|
      block |សតសហស្សិតោ កប្បេ ចិតកំ យំ អបូជយិំ|
      block |ទុគ្គតិំ នាភិជានាមិ ចិតបូជាយិទំ ផលំ។|
    count |៣៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គន្ធមុដ្ឋិយោ ថេរោ ឥមា គាថាយោ អភាសិត្ថាតិ។|
    stand |គន្ធមុដ្ឋិយត្ថេរស្សាបទានំ ឆដ្ឋំ។|
  block |៧។ ចិតកបូជកត្ថេរអបទានំ|
    count |៣៨|
      block |បរិនិព្ពុតេ ភគវតិ ជលជុត្តមនាមកេ|
      block |អារោបិតម្ហិ ចិតកេ សាលបុប្ផមបូជយិំ។|
    count |៣៩|
      block |សតសហស្សិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ចិតបូជាយិទំ ផលំ។|
    count |៤០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។|
    stand |ចិតកបូជកត្ថេរស្សាបទានំ សត្តមំ។|
  block |៨។ សុមនតាលវណ្ដិយត្ថេរអបទានំ|
    count |៤៣|
      block |សិទ្ធត្ថស្ស ភគវតោ តាលវណ្ដមទាសហំ|
      block |សុមនេហិ បដិច្ឆន្នំ ធារយាមិ មហារហំ។|
    count |៤៤|
      block |ចតុន្នវុតិតោ កប្បេ តាលវណ្ដមទាសហំ|
      block |ទុគ្គតិំ នាភិជានាមិ តាលវណ្ដស្សិទំ ផលំ។|
    count |៤៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុមនតាលវណ្ដិយោ ថេរោ ឥមា គាថាយោ អភាសិត្ថាតិ។|
    stand |សុមនតាលវណ្ដិយត្ថេរស្សាបទានំ អដ្ឋមំ។|
  block |៩។ សុមនទាមិយត្ថេរអបទានំ|
    count |៤៨|
      block |សិទ្ធត្ថស្ស ភគវតោ ន្ហាតកស្ស តបស្សិនោ|
      block |កត្វាន សុមនទាមំ ធារយិំ បុរតោ ឋិតោ។|
    count |៤៩|
      block |ចតុន្នវុតិតោ កប្បេ យំ ទាមំ ធារយិំ តទា|
      block |ទុគ្គតិំ នាភិជានាមិ សុមនធារណេ ផលំ។|
    count |៥០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុមនទាមិយោ ថេរោ ឥមា គាថាយោ អភាសិត្ថាតិ។|
    stand |សុមនទាមិយត្ថេរស្សាបទានំ នវមំ។|
  block |១០។ កាសុមារិផលទាយកត្ថេរអបទានំ|
    count |៥៣|
      block |កណិការំវ ជោតន្តំ និសិន្នំ បព្ពតន្តរេ|
      block |អទ្ទសំ វិរជំ ពុទ្ធំ លោកជេដ្ឋំ នរាសភំ។|
    count |៥៤|
      block |បសន្នចិត្តោ សុមនោ សិរេ កត្វាន អញ្ជលិំ|
      block |កាសុមារិផលំ គយ្ហ ពុទ្ធសេដ្ឋស្សទាសហំ។|
    count |៥៥|
      block |ឯកត្តិំសេ ឥតោ កប្បេ យំ ផលមទទិំ អហំ|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៥៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ពោធិ បាដលិ ឧប្បលី បដ្ដិ ច សត្តបណ្ណិយោ|
      block |គន្ធមុដ្ឋិ ច ចិតកោ តាលំ សុមនទាមកោ|
      block |កាសុមារិផលី ចេវ គាថា ឯកូនសដ្ឋិកា។|
    block |ឥត្ថំ សុទំ អាយស្មា កាសុមារិផលទាយកោ ថេរោ ឥមា គាថាយោ អភាសិត្ថាតិ។|
    stand |កាសុមារិផលទាយកត្ថេរស្សាបទានំ ទសមំ។|
    stand |ពោធិវន្ទនវគ្គោ អដ្ឋតិំសតិមោ។|
    block |តស្សុទ្ទានំ|
