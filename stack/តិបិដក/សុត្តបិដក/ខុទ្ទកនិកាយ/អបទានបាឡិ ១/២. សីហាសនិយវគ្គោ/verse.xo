block |២។ សីហាសនិយវគ្គោ|
  block |១។ សីហាសនទាយកត្ថេរអបទានំ|
    count |១|
      block |និព្ពុតេ លោកនាថម្ហិ សិទ្ធត្ថេ ទ្វិបទុត្តមេ|
      block |វិត្ថារិកេ បាវចនេ ពាហុជញ្ញម្ហិ សាសនេ។|
    count |២|
      block |បសន្នចិត្តោ សុមនោ សីហាសនមកាសហំ|
      block |សីហាសនំ ករិត្វាន បាទបីឋមកាសហំ។|
    count |៣|
      block |សីហាសនេ ច វស្សន្តេ ឃរំ តត្ថ អកាសហំ|
      block |តេន ចិត្តប្បសាទេន តុសិតំ ឧបបជ្ជហំ។|
    count |៤|
      block |អាយាមេន ចតុព្ពីស យោជនំ អាសិ តាវទេ|
      block |វិមានំ សុកតំ មយ្ហំ វិត្ថារេន ចតុទ្ទស។|
    count |៥|
      block |សតំ កញ្ញាសហស្សានិ បរិវារេន្តិ មំ សទា|
      block |សោណ្ណមយញ្ច បល្លង្កំ ព្យម្ហេ អាសិ សុនិម្មិតំ។|
    count |៦|
      block |ហត្ថិយានំ អស្សយានំ ទិព្ពយានំ ឧបដ្ឋិតំ|
      block |បាសាទា សិវិកា ចេវ និព្ពត្តន្តិ យទិច្ឆកំ។|
    count |៧|
      block |មណិមយា ច បល្លង្កា អញ្ញេ សារមយា ពហូ|
      block |និព្ពត្តន្តិ មមំ សព្ពេ សីហាសនស្សិទំ ផលំ។|
    count |៨|
      block |សោណ្ណមយា រូបិមយា ផលិកាវេឡុរិយាមយា|
      block |បាទុកា អភិរូហាមិ បាទបីឋស្សិទំ ផលំ។|
    count |៩|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បុញ្ញកម្មស្សិទំ ផលំ។|
    count |១០|
      block |តេសត្តតិម្ហិតោ កប្បេ ឥន្ទនាមា តយោ ជនា|
      block |ទ្វេសត្តតិម្ហិតោ កប្បេ តយោ សុមននាមកា។|
    count |១១|
      block |សមសត្តតិតោ កប្បេ តយោ វរុណនាមកា|
      block |សត្តរតនសម្បន្នា ចតុទីបម្ហិ ឥស្សរា។|
    count |១២|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សីហាសនទាយកោ ថេរោ ឥមា គាថាយោ អភាសិត្ថាតិ។|
    stand |សីហាសនទាយកត្ថេរស្សាបទានំ បឋមំ។|
  block |២។ ឯកត្ថម្ភិកត្ថេរអបទានំ|
    count |១៣|
      block |សិទ្ធត្ថស្ស ភគវតោ មហាបូគគណោ អហុ|
      block |សរណំ គតា ច តេ ពុទ្ធំ សទ្ទហន្តិ តថាគតំ។|
    count |១៤|
      block |សព្ពេ សង្គម្ម មន្តេត្វា មាឡំ កុព្ពន្តិ សត្ថុនោ|
      block |ឯកត្ថម្ភំ អលភន្តា វិចិនន្តិ ព្រហាវនេ។|
    count |១៥|
      block |តេហំ អរញ្ញេ ទិស្វាន ឧបគម្ម គណំ តទា|
      block |អញ្ជលិំ បគ្គហេត្វាន បរិបុច្ឆិំ គណំ អហំ។|
    count |១៦|
      block |តេ មេ បុដ្ឋា វិយាកំសុ សីលវន្តោ ឧបាសកា|
      block |មាឡំ មយំ កត្តុកាមា ឯកត្ថម្ភោ ន លព្ភតិ។|
    count |១៧|
      block |ឯកត្ថម្ភំ មមំ ទេថ អហំ ទស្សាមិ សត្ថុនោ|
      block |អាហរិស្សាមហំ ថម្ភំ អប្បោស្សុក្កា ភវន្តុ តេ។|
    count |១៨|
      block |តេ មេ ថម្ភំ បវេច្ឆិំសុ បសន្នា តុដ្ឋមានសា|
      block |តតោ បដិនិវត្តិត្វា អគមំសុ សកំ ឃរំ។|
    count |១៩|
      block |អចិរំ គតេ បូគគណេ ថម្ភំ អហាសហំ តទា|
      block |ហដ្ឋោ ហដ្ឋេន ចិត្តេន បឋមំ ឧស្សបេសហំ។|
    count |២០|
      block |តេន ចិត្តប្បសាទេន វិមានំ ឧបបជ្ជហំ|
      block |ឧព្ពិទ្ធំ ភវនំ មយ្ហំ សត្តភូមំ សមុគ្គតំ។|
    count |២១|
      block |វជ្ជមានាសុ ភេរីសុ បរិចារេមហំ សទា|
      block |បញ្ចបញ្ញាសកប្បម្ហិ រាជា អាសិំ យសោធរោ។|
    count |២២|
      block |តត្ថាបិ ភវនំ មយ្ហំ សត្តភូមំ សមុគ្គតំ|
      block |កូដាគារវរូបេតំ ឯកត្ថម្ភំ មនោរមំ។|
    count |២៣|
      block |ឯកវីសតិកប្បម្ហិ ឧទេនោ នាម ខត្តិយោ|
      block |តត្រាបិ ភវនំ មយ្ហំ សត្តភូមំ សមុគ្គតំ។|
    count |២៤|
      block |យំ យំ យោនុបបជ្ជាមិ ទេវត្តំ អថ មានុសំ|
      block |អនុភោមិ សុខំ សព្ពំ ឯកត្ថម្ភស្សិទំ ផលំ។|
    count |២៥|
      block |ចតុន្នវុតិតោ កប្បេ យំ ថម្ភមទទំ តទា|
      block |ទុគ្គតិំ នាភិជានាមិ ឯកត្ថម្ភស្សិទំ ផលំ។|
    count |២៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកត្ថម្ភិកោ ថេរោ ឥមា គាថាយោ អភាសិត្ថាតិ។|
    stand |ឯកត្ថម្ភិកត្ថេរស្សាបទានំ ទុតិយំ។|
  block |៣។ នន្ទត្ថេរអបទានំ|
    count |២៧|
      block |បទុមុត្តរស្ស ភគវតោ លោកជេដ្ឋស្ស តាទិនោ|
      block |វត្ថំ ខោមំ មយា ទិន្នំ សយម្ភុស្ស មហេសិនោ។|
    count |២៨|
      block |តំ មេ ពុទ្ធោ វិយាកាសិ ជលជុត្តរនាមកោ|
      block |ឥមិនា វត្ថទានេន ហេមវណ្ណោ ភវិស្សសិ។|
    count |២៩|
      block |ទ្វេ សម្បត្តី អនុភោត្វា កុសលមូលេហិ ចោទិតោ|
      block |គោតមស្ស ភគវតោ កនិដ្ឋោ ត្វំ ភវិស្សសិ។|
    count |៣០|
      block |រាគរត្តោ សុខសីលោ កាមេសុ គេធមាយុតោ|
      block |ពុទ្ធេន ចោទិតោ សន្តោ តទា ត្វំ បព្ពជិស្សសិ។|
    count |៣១|
      block |បព្ពជិត្វាន ត្វំ តត្ថ កុសលមូលេន ចោទិតោ|
      block |សព្ពាសវេ បរិញ្ញាយ និព្ពាយិស្សសិនាសវោ។|
    count |៣២|
      block |សត្ត កប្បសហស្សម្ហិ ចតុរោ ចេឡនាមកា|
      block |សដ្ឋិ កប្បសហស្សម្ហិ ឧបចេលា ចតុជ្ជនា។|
    count |៣៣|
      block |បញ្ច កប្បសហស្សម្ហិ ចេឡាវ ចតុរោ ជនា|
      block |សត្តរតនសម្បន្នា ចតុទីបម្ហិ ឥស្សរា។|
    count |៣៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នន្ទោ ថេរោ ឥមា គាថាយោ អភាសិត្ថាតិ។|
    stand |នន្ទត្ថេរស្សាបទានំ តតិយំ។|
  block |៤។ ចូឡបន្ថកត្ថេរអបទានំ|
    count |៣៥|
      block |បទុមុត្តរោ នាម ជិនោ អាហុតីនំ បដិគ្គហោ|
      block |គណម្ហា វូបកដ្ឋោ សោ ហិមវន្តេ វសី តទា។|
    count |៣៦|
      block |អហម្បិ ហិមវន្តម្ហិ វសាមិ អស្សមេ តទា|
      block |អចិរាគតំ មហាវីរំ ឧបេសិំ លោកនាយកំ។|
    count |៣៧|
      block |បុប្ផច្ឆត្តំ គហេត្វាន ឧបគច្ឆិំ នរាសភំ|
      block |សមាធិំ សមាបជ្ជន្តំ អន្តរាយមកាសហំ។|
    count |៣៨|
      block |ឧភោ ហត្ថេហិ បគ្គយ្ហ បុប្ផច្ឆត្តំ អទាសហំ|
      block |បដិគ្គហេសិ ភគវា បទុមុត្តរោ មហាមុនិ។|
    count |៣៩|
      block |សព្ពេ ទេវា អត្តមនា ហិមវន្តំ ឧបេន្តិ តេ|
      block |សាធុការំ បវត្តេសុំ អនុមោទិស្សតិ ចក្ខុមា។|
    count |៤០|
      block |ឥទំ វត្វាន តេ ទេវា ឧបគច្ឆុំ នរុត្តមំ|
      block |អាកាសេ ធារយន្តស្ស បទុមច្ឆត្តមុត្តមំ។|
    count |៤១|
      block |សតបត្តឆត្តំ បគ្គយ្ហ អទាសិ តាបសោ មម|
      block |តមហំ កិត្តយិស្សាមិ សុណាថ មម ភាសតោ។|
    count |៤២|
      block |បញ្ចវីសតិកប្បានិ ទេវរជ្ជំ ករិស្សតិ|
      block |ចតុត្តិំសតិក្ខត្តុញ្ច ចក្កវត្តី ភវិស្សតិ។|
    count |៤៣|
      block |យំ យំ យោនិំ សំសរតិ ទេវត្តំ អថ មានុសំ|
      block |អព្ភោកាសេ បតិដ្ឋន្តំ បទុមំ ធារយិស្សតិ។|
    count |៤៤|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៤៥|
      block |បកាសិតេ បាវចនេ មនុស្សត្តំ លភិស្សតិ|
      block |មនោមយម្ហិ កាយម្ហិ ឧត្តមោ សោ ភវិស្សតិ។|
    count |៤៦|
      block |ទ្វេ ភាតរោ ភវិស្សន្តិ ឧភោបិ បន្ថកវ្ហយា|
      block |អនុភោត្វា ឧត្តមត្ថំ ជោតយិស្សន្តិ សាសនំ។|
    count |៤៧|
      block |សោហំ អដ្ឋារសវស្សោ បព្ពជិំ អនគារិយំ|
      block |វិសេសាហំ ន វិន្ទាមិ សក្យបុត្តស្ស សាសនេ។|
    count |៤៨|
      block |ទន្ធា មយ្ហំ គតី អាសិ បរិភូតោ បុរេ អហុំ|
      block |ភាតា ច មំ បណាមេសិ គច្ឆ ទានិ សកំ ឃរំ។|
    count |៤៩|
      block |សោហំ បណាមិតោ សន្តោ សង្ឃារាមស្ស កោដ្ឋកេ|
      block |ទុម្មនោ តត្ថ អដ្ឋាសិំ សាមញ្ញស្មិំ អបេក្ខវា។|
    count |៥០|
      block |ភគវា តត្ថ អាគច្ឆិ សីសំ មយ្ហំ បរាមសិ|
      block |ពាហាយ មំ គហេត្វាន សង្ឃារាមំ បវេសយិ។|
    count |៥១|
      block |អនុកម្បាយ មេ សត្ថា អទាសិ បាទបុញ្ឆនិំ|
      block |ឯវំ សុទ្ធំ អធិដ្ឋេហិ ឯកមន្តមធិដ្ឋហំ។|
    count |៥២|
      block |ហត្ថេហិ តមហំ គយ្ហ សរិំ កោកនទំ អហំ|
      block |តត្ថ ចិត្តំ វិមុច្ចិ មេ អរហត្តំ អបាបុណិំ។|
    count |៥៣|
      block |មនោមយេសុ កាយេសុ សព្ពត្ថ បារមិំ គតោ|
      block |សព្ពាសវេ បរិញ្ញាយ វិហរាមិ អនាសវោ។|
    count |៥៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចូឡបន្ថកោ ថេរោ ឥមា គាថាយោ អភាសិត្ថាតិ។|
    stand |ចូឡបន្ថកត្ថេរស្សាបទានំ ចតុត្ថំ។|
  block |៥។ បិលិន្ទវច្ឆត្ថេរអបទានំ|
    count |៥៥|
      block |និព្ពុតេ លោកនាថម្ហិ សុមេធេ អគ្គបុគ្គលេ|
      block |បសន្នចិត្តោ សុមនោ ថូបបូជំ អកាសហំ។|
    count |៥៦|
      block |យេ ច ខីណាសវា តត្ថ ឆឡភិញ្ញា មហិទ្ធិកា|
      block |តេហំ តត្ថ សមានេត្វា សង្ឃភត្តំ អកាសហំ។|
    count |៥៧|
      block |សុមេធស្ស ភគវតោ ឧបដ្ឋាកោ តទា អហុ|
      block |សុមេធោ នាម នាមេន អនុមោទិត្ថ សោ តទា។|
    count |៥៨|
      block |តេន ចិត្តប្បសាទេន វិមានំ ឧបបជ្ជហំ|
      block |ឆឡាសីតិសហស្សានិ អច្ឆរាយោ រមិំសុ មេ។|
    count |៥៩|
      block |មមេវ អនុវត្តន្តិ សព្ពកាមេហិ តា សទា|
      block |អញ្ញេ ទេវេ អភិភោមិ បុញ្ញកម្មស្សិទំ ផលំ។|
    count |៦០|
      block |បញ្ចវីសតិកប្បម្ហិ វរុណោ នាម ខត្តិយោ|
      block |វិសុទ្ធភោជនោ អាសិំ ចក្កវត្តី អហំ តទា។|
    count |៦១|
      block |ន តេ ពីជំ បវបន្តិ នបិ នីយន្តិ នង្គលា|
      block |អកដ្ឋបាកិមំ សាលិំ បរិភុញ្ជន្តិ មានុសា។|
    count |៦២|
      block |តត្ថ រជ្ជំ ករិត្វាន ទេវត្តំ បុន គច្ឆហំ|
      block |តទាបិ ឯទិសា មយ្ហំ និព្ពត្តា ភោគសម្បទា។|
    count |៦៣|
      block |ន មំ មិត្តា អមិត្តា វា ហិំសន្តិ សព្ពបាណិនោ|
      block |សព្ពេសម្បិ បិយោ ហោមិ បុញ្ញកម្មស្សិទំ ផលំ។|
    count |៦៤|
      block |តិំសកប្បសហស្សម្ហិ យំ ទានមទទិំ តទា|
      block |ទុគ្គតិំ នាភិជានាមិ គន្ធាលេបស្សិទំ ផលំ។|
    count |៦៥|
      block |ឥមស្មិំ ភទ្ទកេ កប្បេ ឯកោ អាសិំ ជនាធិបោ|
      block |មហានុភាវោ រាជាហំ ចក្កវត្តី មហព្ពលោ។|
    count |៦៦|
      block |សោហំ បញ្ចសុ សីលេសុ ឋបេត្វា ជនតំ ពហុំ|
      block |បាបេត្វា សុគតិំយេវ ទេវតានំ បិយោ អហុំ។|
    count |៦៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បិលិន្ទវច្ឆោ ថេរោ ឥមា គាថាយោ អភាសិត្ថាតិ។|
    stand |បិលិន្ទវច្ឆត្ថេរស្សាបទានំ បញ្ចមំ។|
  block |៦។ រាហុលត្ថេរអបទានំ|
    count |៦៨|
      block |បទុមុត្តរស្ស ភគវតោ លោកជេដ្ឋស្ស តាទិនោ|
      block |សត្តភូមម្ហិ បាសាទេ អាទាសំ សន្ថរិំ អហំ។|
    count |៦៩|
      block |ខីណាសវសហស្សេហិ បរិកិណ្ណោ មហាមុនិ|
      block |ឧបាគមិ គន្ធកុដិំ ទ្វិបទិន្ទោ នរាសភោ។|
    count |៧០|
      block |វិរោចេន្តោ គន្ធកុដិំ ទេវទេវោ នរាសភោ|
      block |ភិក្ខុសង្ឃេ ឋិតោ សត្ថា ឥមា គាថា អភាសថ។|
    count |៧១|
      block |យេនាយំ ជោតិតា សេយ្យា អាទាសោវ សុសន្ថតោ|
      block |តមហំ កិត្តយិស្សាមិ សុណាថ មម ភាសតោ។|
    count |៧២|
      block |សោណ្ណមយា រូបិមយា អថោ វេឡុរិយាមយា|
      block |និព្ពត្តិស្សន្តិ បាសាទា យេ កេចិ មនសោ បិយា។|
    count |៧៣|
      block |ចតុសដ្ឋិក្ខត្តុំ ទេវិន្ទោ ទេវរជ្ជំ ករិស្សតិ|
      block |សហស្សក្ខត្តុំ ចក្កវត្តី ភវិស្សតិ អនន្តរា។|
    count |៧៤|
      block |ឯកវីសតិកប្បម្ហិ វិមលោ នាម ខត្តិយោ|
      block |ចាតុរន្តោ វិជិតាវី ចក្កវត្តី ភវិស្សតិ។|
    count |៧៥|
      block |នគរំ រេណុវតី នាម ឥដ្ឋកាហិ សុមាបិតំ|
      block |អាយាមតោ តីណិ សតំ ចតុរស្សសមាយុតំ។|
    count |៧៦|
      block |សុទស្សនោ នាម បាសាទោ វិស្សកម្មេន មាបិតោ|
      block |កូដាគារវរូបេតោ សត្តរតនភូសិតោ។|
    count |៧៧|
      block |ទសសទ្ទាវិវិត្តំ តំ វិជ្ជាធរសមាកុលំ|
      block |សុទស្សនំវ នគរំ ទេវតានំ ភវិស្សតិ។|
    count |៧៨|
      block |បភា និគ្គច្ឆតេ តស្ស ឧគ្គច្ឆន្តេវ សូរិយេ|
      block |វិរោចេស្សតិ តំ និច្ចំ សមន្តា អដ្ឋយោជនំ។|
    count |៧៩|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៨០|
      block |តុសិតា សោ ចវិត្វាន សុក្កមូលេន ចោទិតោ|
      block |គោតមស្ស ភគវតោ អត្រជោ សោ ភវិស្សតិ។|
    count |៨១|
      block |សចេ វសេយ្យ អគារំ ចក្កវត្តី ភវេយ្យ សោ|
      block |អដ្ឋានមេតំ យំ តាទី អគារេ រតិមជ្ឈគា។|
    count |៨២|
      block |និក្ខមិត្វា អគារម្ហា បព្ពជិស្សតិ សុព្ពតោ|
      block |រាហុលោ នាម នាមេន អរហា សោ ភវិស្សតិ។|
    count |៨៣|
      block |កិកីវ អណ្ឌំ រក្ខេយ្យ ចាមរី វិយ វាលធិំ|
      block |និបកោ សីលសម្បន្នោ មមំ រក្ខិ មហាមុនិ។|
    count |៨៤|
      block |តស្សាហំ ធម្មមញ្ញាយ វិហាសិំ សាសនេ រតោ|
      block |សព្ពាសវេ បរិញ្ញាយ វិហរាមិ អនាសវោ។|
    count |៨៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រាហុលោ ថេរោ ឥមា គាថាយោ អភាសិត្ថាតិ។|
    stand |រាហុលត្ថេរស្សាបទានំ ឆដ្ឋំ។|
  block |៧។ ឧបសេនវង្គន្តបុត្តត្ថេរអបទានំ|
    count |៨៦|
      block |បទុមុត្តរំ ភគវន្តំ លោកជេដ្ឋំ នរាសភំ|
      block |បព្ភារម្ហិ និសីទន្តំ ឧបគច្ឆិំ នរុត្តមំ។|
    count |៨៧|
      block |កណិការបុប្ផំ ទិស្វា វណ្ដេ ឆេត្វានហំ តទា|
      block |អលង្ករិត្វា ឆត្តម្ហិ ពុទ្ធស្ស អភិរោបយិំ។|
    count |៨៨|
      block |បិណ្ឌបាតញ្ច បាទាសិំ បរមន្នំ សុភោជនំ|
      block |ពុទ្ធេន នវមេ តត្ថ សមណេ អដ្ឋ ភោជយិំ។|
    count |៨៩|
      block |អនុមោទិ មហាវីរោ សយម្ភូ អគ្គបុគ្គលោ|
      block |ឥមិនា ឆត្តទានេន បរមន្នបវេច្ឆនា។|
    count |៩០|
      block |តេន ចិត្តប្បសាទេន សម្បត្តិមនុភោស្សសិ|
      block |ឆត្តិំសក្ខត្តុំ ទេវិន្ទោ ទេវរជ្ជំ ករិស្សតិ។|
    count |៩១|
      block |ឯកវីសតិក្ខត្តុញ្ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៩២|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៩៣|
      block |សាសនេ ទិព្ពមានម្ហិ មនុស្សត្តំ គមិស្សតិ|
      block |តស្ស ធម្មេសុ ទាយាទោ ឱរសោ ធម្មនិម្មិតោ។|
    count |៩៤|
      block |ឧបសេនោតិ នាមេន ហេស្សតិ សត្ថុ សាវកោ|
      block |សមន្តបាសាទិកត្តា អគ្គដ្ឋានេ ឋបេស្សតិ|
    block |។|
    count |៩៥|
      block |ចរិមំ វត្តតេ មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ ជេត្វា មារំ សវាហនំ។|
    count |៩៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបសេនោ វង្គន្តបុត្តោ ថេរោ ឥមា គាថាយោ អភាសិត្ថាតិ។|
    stand |ឧបសេនវង្គន្តបុត្តត្ថេរស្សាបទានំ សត្តមំ។|
    stand |តតិយភាណវារំ។|
  block |៨។ រដ្ឋបាលត្ថេរអបទានំ|
    count |៩៧|
      block |បទុមុត្តរស្ស ភគវតោ លោកជេដ្ឋស្ស តាទិនោ|
      block |វរនាគោ មយា ទិន្នោ ឦសាទន្តោ ឧរូឡ្ហវា។|
    count |៩៨|
      block |សេតច្ឆត្តោ បសោភិតោ សកប្បនោ សហត្ថិបោ|
      block |អគ្ឃាបេត្វាន តំ សព្ពំ សង្ឃារាមំ អការយិំ។|
    count |៩៩|
      block |ចតុបញ្ញាសសហស្សានិ បាសាទេ ការយិំ អហំ|
      block |មហោឃទានំ ករិត្វាន និយ្យាទេសិំ មហេសិនោ។|
    count |១០០|
      block |អនុមោទិ មហាវីរោ សយម្ភូ អគ្គបុគ្គលោ|
      block |សព្ពេ ជនេ ហាសយន្តោ ទេសេសិ អមតំ បទំ។|
    count |១០១|
      block |តំ មេ ពុទ្ធោ វិយាកាសិ ជលជុត្តរនាមកោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |១០២|
      block |ចតុបញ្ញាសសហស្សានិ បាសាទេ ការយី អយំ|
      block |កថយិស្សាមិ វិបាកំ សុណោថ មម ភាសតោ។|
    count |១០៣|
      block |អដ្ឋារសសហស្សានិ កូដាគារា ភវិស្សរេ|
      block |ព្យម្ហុត្តមម្ហិ និព្ពត្តា សព្ពសោណ្ណមយា ច តេ។|
    count |១០៤|
      block |បញ្ញាសក្ខត្តុំ ទេវិន្ទោ ទេវរជ្ជំ ករិស្សតិ|
      block |អដ្ឋបញ្ញាសក្ខត្តុញ្ច ចក្កវត្តី ភវិស្សតិ។|
    count |១០៥|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១០៦|
      block |ទេវលោកា ចវិត្វាន សុក្កមូលេន ចោទិតោ|
      block |អឌ្ឍេ កុលេ មហាភោគេ និព្ពត្តិស្សតិ តាវទេ។|
    count |១០៧|
      block |សោ បច្ឆា បព្ពជិត្វាន សុក្កមូលេន ចោទិតោ|
      block |រដ្ឋបាលោតិ នាមេន ហេស្សតិ សត្ថុ សាវកោ។|
    count |១០៨|
      block |បធានបហិតត្តោ សោ ឧបសន្តោ និរូបធិ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |១០៩|
      block |ឧដ្ឋាយ អភិនិក្ខម្ម ជហិតា ភោគសម្បទា|
      block |ខេឡបិណ្ឌេវ ភោគម្ហិ បេមំ មយ្ហំ ន វិជ្ជតិ។|
    count |១១០|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១១១|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រដ្ឋបាលោ ថេរោ ឥមា គាថាយោ អភាសិត្ថាតិ។|
    stand |រដ្ឋបាលត្ថេរស្សាបទានំ អដ្ឋមំ។|
  block |៩។ សោបាកត្ថេរអបទានំ|
    count |១១២|
      block |បព្ភារំ សោធយន្តស្ស វិបិនេ បព្ពតុត្តមេ|
      block |សិទ្ធត្ថោ នាម ភគវា អាគច្ឆិ មម សន្តិកំ។|
    count |១១៣|
      block |ពុទ្ធំ ឧបគតំ ទិស្វា លោកជេដ្ឋស្ស តាទិនោ|
      block |សន្ថរំ សន្ថរិត្វាន បុប្ផាសនមទាសហំ។|
    count |១១៤|
      block |បុប្ផាសនេ និសីទិត្វា សិទ្ធត្ថោ លោកនាយកោ|
      block |មមញ្ច គតិមញ្ញាយ អនិច្ចតមុទាហរិ។|
    count |១១៥|
      block |អនិច្ចា វត សង្ខារា ឧប្បាទវយធម្មិនោ|
      block |ឧប្បជ្ជិត្វា និរុជ្ឈន្តិ តេសំ វូបសមោ សុខោ។|
    count |១១៦|
      block |ឥទំ វត្វាន សព្ពញ្ញូ លោកជេដ្ឋោ នរាសភោ|
      block |នភំ អព្ភុគ្គមិ វីរោ ហំសរាជាវ អម្ពរេ។|
    count |១១៧|
      block |សកំ ទិដ្ឋិំ ជហិត្វាន ភាវយានិច្ចសញ្ញហំ|
      block |ឯកាហំ ភាវយិត្វាន តត្ថ កាលំ កតោ អហំ។|
    count |១១៨|
      block |ទ្វេ សម្បត្តី អនុភោត្វា សុក្កមូលេន ចោទិតោ|
      block |បច្ឆិមេ ភវេ សម្បត្តេ សបាកយោនុបាគមិំ។|
    count |១១៩|
      block |អគារា អភិនិក្ខម្ម បព្ពជិំ អនគារិយំ|
      block |ជាតិយា សត្តវស្សោហំ អរហត្តមបាបុណិំ។|
    count |១២០|
      block |អារទ្ធវីរិយោ បហិតត្តោ សីលេសុ សុសមាហិតោ|
      block |តោសេត្វាន មហានាគំ អលត្ថំ ឧបសម្បទំ។|
    count |១២១|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |១២២|
      block |ចតុន្នវុតិតោ កប្បេ យំ សញ្ញំ ភាវយិំ តទា|
      block |តំ សញ្ញំ ភាវយន្តស្ស បត្តោ មេ អាសវក្ខយោ។|
    count |១២៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សោបាកោ ថេរោ ឥមា គាថាយោ អភាសិត្ថាតិ។|
    stand |សោបាកត្ថេរស្សាបទានំ នវមំ។|
  block |១០។ សុមង្គលត្ថេរអបទានំ|
    count |១២៤|
      block |អាហុតិំ យិដ្ឋុកាមោហំ បដិយាទេត្វាន ភោជនំ|
      block |ព្រាហ្មណេ បដិមានេន្តោ វិសាលេ មាឡកេ ឋិតោ។|
    count |១២៥|
      block |អថទ្ទសាសិំ សម្ពុទ្ធំ បិយទស្សិំ មហាយសំ|
      block |សព្ពលោកវិនេតារំ សយម្ភុំ អគ្គបុគ្គលំ។|
    count |១២៦|
      block |ភគវន្តំ ជុតិមន្តំ សាវកេហិ បុរក្ខតំ|
      block |អាទិច្ចមិវ រោចន្តំ រថិយំ បដិបន្នកំ។|
    count |១២៧|
      block |អញ្ជលិំ បគ្គហេត្វាន សកំ ចិត្តំ បសាទយិំ|
      block |មនសាវ និមន្តេសិំ អាគច្ឆតុ មហាមុនិ។|
    count |១២៨|
      block |មម សង្កប្បមញ្ញាយ សត្ថា លោកេ អនុត្តរោ|
      block |ខីណាសវសហស្សេហិ មម ទ្វារំ ឧបាគមិ។|
    count |១២៩|
      block |នមោ តេ បុរិសាជញ្ញ នមោ តេ បុរិសុត្តម|
      block |បាសាទំ អភិរូហិត្វា សីហាសនេ និសីទតំ។|
    count |១៣០|
      block |ទន្តោ ទន្តបរិវារោ តិណ្ណោ តារយតំ វរោ|
      block |បាសាទំ អភិរូហិត្វា និសីទិ បវរាសនេ។|
    count |១៣១|
      block |យំ មេ អត្ថិ សកេ គេហេ អាមិសំ បច្ចុបដ្ឋិតំ|
      block |តាហំ ពុទ្ធស្ស បាទាសិំ បសន្នោ សេហិ បាណិភិ។|
    count |១៣២|
      block |បសន្នចិត្តោ សុមនោ វេទជាតោ កតញ្ជលី|
      block |ពុទ្ធសេដ្ឋំ នមស្សាមិ អហោ ពុទ្ធស្សុឡារតា។|
    count |១៣៣|
      block |អដ្ឋន្នំ បយិរូបាសតំ ភុញ្ជំ ខីណាសវា ពហូ|
      block |តុយ្ហេវេសោ អានុភាវោ សរណំ តំ ឧបេមហំ។|
    count |១៣៤|
      block |បិយទស្សី ច ភគវា លោកជេដ្ឋោ នរាសភោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |១៣៥|
      block |យោ សោ សង្ឃំ អភោជេសិ ឧជុភូតំ សមាហិតំ|
      block |តថាគតញ្ច សម្ពុទ្ធំ សុណាថ មម ភាសតោ។|
    count |១៣៦|
      block |សត្តវីសតិក្ខត្តុំ សោ ទេវរជ្ជំ ករិស្សតិ|
      block |សកកម្មាភិរទ្ធោ សោ ទេវលោកេ រមិស្សតិ។|
    count |១៣៧|
      block |ទស អដ្ឋ ចក្ខត្តុំ សោ ចក្កវត្តី ភវិស្សតិ|
      block |បថព្យា រជ្ជំ បញ្ចសតំ វសុធំ អាវសិស្សតិ។|
    count |១៣៨|
      block |អរញ្ញវនមោគ្គយ្ហ កាននំ ព្យគ្ឃសេវិតំ|
      block |បធានំ បទហិត្វាន កិលេសា ឈាបិតា មយា។|
    count |១៣៩|
      block |អដ្ឋារសេ កប្បសតេ យំ ទានមទទិំ តទា|
      block |ទុគ្គតិំ នាភិជានាមិ ភត្តទានស្សិទំ ផលំ។|
    count |១៤០|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |សីហាសនី ឯកថម្ភី នន្ទោ ច ចូឡបន្ថកោ|
      block |បិលិន្ទរាហុលោ ចេវ វង្គន្តោ រដ្ឋបាលកោ។|
      block |សោបាកោ មង្គលោ ចេវ ទសេវ ទុតិយេ វគ្គេ|
      block |សតញ្ច អដ្ឋតិំស ច គាថា ចេត្ថ បកាសិតា។|
    block |ឥត្ថំ សុទំ អាយស្មា សុមង្គលោ ថេរោ ឥមា គាថាយោ អភាសិត្ថាតិ។|
    stand |សុមង្គលត្ថេរស្សាបទានំ ទសមំ។|
    block |តស្សុទ្ទានំ|
    stand |សីហាសនិយវគ្គោ ទុតិយោ។|
