block |២២។ ហត្ថិវគ្គោ|
  block |១។ ហត្ថិទាយកត្ថេរអបទានំ|
    count |១|
      block |សិទ្ធត្ថស្ស ភគវតោ ទ្វិបទិន្ទស្ស តាទិនោ|
      block |នាគសេដ្ឋោ មយា ទិន្នោ ឦសាទន្តោ ឧរូឡ្ហវា។|
    count |២|
      block |ឧត្តមត្ថំ អនុភោមិ សន្តិបទមនុត្តរំ|
      block |នាគទានំ មយា ទិន្នំ សព្ពលោកហិតេសិនោ។|
    count |៣|
      block |ចតុន្នវុតិតោ កប្បេ យំ នាគ មទទិំ តទា|
      block |ទុគ្គតិំ នាភិជានាមិ នាគទានស្សិទំ ផលំ។|
    count |៤|
      block |អដ្ឋសត្តតិកប្បម្ហិ សោឡសាសិំសុ ខត្តិយា|
      block |សមន្តបាសាទិកា នាម ចក្កវត្តី មហព្ពលា។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ហត្ថិទាយកោ ថេរោ ឥមា គាថាយោ អភាសិត្ថាតិ។|
    stand |ហត្ថិទាយកត្ថេរស្សាបទានំ បឋមំ។|
  block |២។ បានធិទាយកត្ថេរអបទានំ|
    count |៦|
      block |អារញ្ញិកស្ស ឥសិនោ ចិររត្តតបស្សិនោ|
      block |ពុទ្ធស្ស ភាវិតត្តស្ស អទាសិំ បានធិំ អហំ។|
    count |៧|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |ទិព្ពយានំ អនុភោមិ បុព្ពកម្មស្សិទំ ផលំ។|
    count |៨|
      block |ចតុន្នវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បានធិស្ស ឥទំ ផលំ។|
    count |៩|
      block |សត្តសត្តតិតោ កប្បេ អដ្ឋ អាសិំសុ ខត្តិយា|
      block |សុយានា នាម នាមេន ចក្កវត្តី មហព្ពលា។|
    count |១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បានធិទាយកោ ថេរោ ឥមា គាថាយោ អភាសិត្ថាតិ។|
    stand |បានធិទាយកត្ថេរស្សាបទានំ ទុតិយំ។|
  block |៣។ សច្ចសញ្ញកត្ថេរអបទានំ|
    count |១១|
      block |វេស្សភូ តម្ហិ សមយេ ភិក្ខុសង្ឃបុរក្ខតោ|
      block |ទេសេតិ អរិយសច្ចានិ និព្ពាបេន្តោ មហាជនំ។|
    count |១២|
      block |បរមការុញ្ញបត្តោម្ហិ សមិតិំ អគមាសហំ|
      block |សោហំ និសិន្នកោ សន្តោ ធម្មមស្សោសិ សត្ថុនោ។|
    count |១៣|
      block |តស្សាហំ ធម្មំ សុត្វាន ទេវលោកំ អគច្ឆហំ|
      block |តិំសកប្បានិ ទេវេសុ អវសិំ តត្ថហំ បុរេ។|
    count |១៤|
      block |ឯកត្តិំសេ ឥតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ សច្ចសញ្ញាយិទំ ផលំ។|
    count |១៥|
      block |ឆព្ពីសម្ហិ ឥតោ កប្បេ ឯកោ អាសិំ ជនាធិបោ|
      block |ឯកផុសិតនាមេន ចក្កវត្តី មហព្ពលោ។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សច្ចសញ្ញកោ ថេរោ ឥមា គាថាយោ អភាសិត្ថាតិ។|
    stand |សច្ចសញ្ញកត្ថេរស្សាបទានំ តតិយំ។|
  block |៤។ ឯកសញ្ញកត្ថេរអបទានំ|
    count |១៧|
      block |ទុមគ្គេ បំសុកូលិកំ លគ្គំ ទិស្វាន សត្ថុនោ|
      block |អញ្ជលិំ បគ្គហេត្វាន បំសុកូលំ អវន្ទហំ។|
    count |១៨|
      block |ឯកត្តិំសេ ឥតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៩|
      block |បញ្ចវីសេ ឥតោ កប្បេ ឯកោ អាសិំ ជនាធិបោ|
      block |អមិតាភោតិ នាមេន ចក្កវត្តី មហព្ពលោ។|
    count |២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកសញ្ញកោ ថេរោ ឥមា គាថាយោ អភាសិត្ថាតិ។|
    stand |ឯកសញ្ញកត្ថេរស្សាបទានំ ចតុត្ថំ។|
  block |៥។ រំសិសញ្ញកត្ថេរអបទានំ|
    count |២១|
      block |ឧទេន្តំ សតរំសិំវ បីតរំសិំវ ភាណុមំ|
      block |ព្យគ្ឃូសភំវ បវរំ សុជាតំ បព្ពតន្តរេ។|
    count |២២|
      block |ពុទ្ធស្ស អានុភាវោ សោ ជលតេ បព្ពតន្តរេ|
      block |រំសេ ចិត្តំ បសាទេត្វា កប្បំ សគ្គម្ហិ មោទហំ។|
    count |២៣|
      block |អវសេសេសុ កប្បេសុ កុសលំ ចរិតំ មយា|
      block |តេន ចិត្តប្បសាទេន ពុទ្ធានុស្សតិយាបិ ច។|
    count |២៤|
      block |តិំសកប្បសហស្សេតោ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |២៥|
      block |សត្តបញ្ញាសកប្បម្ហិ ឯកោ អាសិំ ជនាធិបោ|
      block |សុជាតោ នាម នាមេន ចក្កវត្តី មហព្ពលោ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។|
    stand |រំសិសញ្ញកត្ថេរស្សាបទានំ បញ្ចមំ។|
  block |៦។ សន្ធិតត្ថេរអបទានំ|
    count |២៧|
      block |អស្សត្ថេ ហរិតោភាសេ សំវិរូឡ្ហម្ហិ បាទបេ|
      block |ឯកំ ពុទ្ធគតំ សញ្ញំ អលភិំហំ បតិស្សតោ។|
    count |២៨|
      block |ឯកត្តិំសេ ឥតោ កប្បេ យំ សញ្ញមលភិំ តទា|
      block |តស្សា សញ្ញាយ វាហសា បត្តោ មេ អាសវក្ខយោ។|
    count |២៩|
      block |ឥតោ តេរសកប្បម្ហិ ធនិដ្ឋោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សន្ធិតោ ថេរោ ឥមា គាថាយោ អភាសិត្ថាតិ។|
    stand |សន្ធិតត្ថេរស្សាបទានំ ឆដ្ឋំ។|
  block |៧។ តាលវណ្ដទាយកត្ថេរអបទានំ|
    count |៣១|
      block |តាលវណ្ដំ មយា ទិន្នំ តិស្សស្សាទិច្ចពន្ធុនោ|
      block |គិម្ហនិព្ពាបនត្ថាយ បរិឡាហោបសន្តិយា។|
    count |៣២|
      block |សន្និព្ពាបេមិ រាគគ្គិំ ទោសគ្គិញ្ច តទុត្តរិំ|
      block |និព្ពាបេមិ ច មោហគ្គិំ តាលវណ្ដស្សិទំ ផលំ។|
    count |៣៣|
      block |កិលេសា ឈាបិតា មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៣៤|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ តាលវណ្ដស្សិទំ ផលំ។|
    count |៣៥|
      block |តេសដ្ឋិម្ហិ ឥតោ កប្បេ មហានាមសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តាលវណ្ដទាយកោ ថេរោ ឥមា គាថាយោ អភាសិត្ថាតិ។|
    stand |តាលវណ្ដទាយកត្ថេរស្សាបទានំ សត្តមំ។|
  block |៨។ អក្កន្តសញ្ញកត្ថេរអបទានំ|
    count |៣៧|
      block |កុសាដកំ គហេត្វាន ឧបជ្ឈាយស្សហំ បុរេ|
      block |មន្តញ្ច អនុសិក្ខាមិ គន្ថាទោសស្ស បត្តិយា។|
    count |៣៨|
      block |អទ្ទសំ វិរជំ ពុទ្ធំ អាហុតីនំ បដិគ្គហំ|
      block |ឧសភំ បវរំ អគ្គំ តិស្សំ ពុទ្ធំ គណុត្តមំ។|
    count |៣៩|
      block |កុសាដកំ បត្ថរិតំ អក្កមន្តំ នរុត្តមំ|
      block |សមុគ្គតំ មហាវីរំ លោកជេដ្ឋំ នរាសភំ។|
    count |៤០|
      block |ទិស្វា តំ លោកបជ្ជោតំ វិមលំ ចន្ទសន្និភំ|
      block |អវន្ទិំ សត្ថុនោ បាទេ វិប្បសន្នេន ចេតសា។|
    count |៤១|
      block |ចតុន្នវុតិតោ កប្បេ យំ អទាសិំ កុសាដកំ|
      block |ទុគ្គតិំ នាភិជានាមិ កុសាដកស្សិទំ ផលំ។|
    count |៤២|
      block |សត្តតិំសេ ឥតោ កប្បេ ឯកោ អាសិំ ជនាធិបោ|
      block |សុនន្ទោ នាម នាមេន ចក្កវត្តី មហព្ពលោ។|
    count |៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា អក្កន្តសញ្ញកោ ថេរោ ឥមា គាថាយោ អភាសិត្ថាតិ|
    stand |អក្កន្តសញ្ញកត្ថេរស្សាបទានំ អដ្ឋមំ។|
  block |៩។ សប្បិទាយកត្ថេរអបទានំ|
    count |៤៤|
      block |និសិន្នោ បាសាទវរេ នារីគណបុរក្ខតោ|
      block |ព្យាធិតំ សមណំ ទិស្វា អភិនាមេសហំ ឃរំ។|
    count |៤៥|
      block |ឧបវិដ្ឋំ មហាវីរំ ទេវទេវំ នរាសភំ|
      block |សប្បិតេលំ មយា ទិន្នំ សិទ្ធត្ថស្ស មហេសិនោ។|
    count |៤៦|
      block |បស្សទ្ធទរថំ ទិស្វា វិប្បសន្នមុខិន្ទ្រិយំ|
      block |វន្ទិត្វា សត្ថុនោ បាទេ អនុសំសាវយិំ បុរេ។|
    count |៤៧|
      block |ទិស្វា មំ សុប្បសន្នត្តំ ឥទ្ធិយា បារមិង្គតោ|
      block |នភំ អព្ភុគ្គមី ធីរោ ហំសរាជាវ អម្ពរេ។|
    count |៤៨|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ សប្បិតេលស្សិទំ ផលំ។|
    count |៤៩|
      block |ឥតោ សត្តរសេ កប្បេ ជុតិទេវ សនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សប្បិទាយកោ ថេរោ ឥមា គាថាយោ អភាសិត្ថាតិ។|
    stand |សប្បិទាយកត្ថេរស្សាបទានំ នវមំ។|
  block |១០។ បាបនិវារិយត្ថេរអបទានំ|
    count |៥១|
      block |បិយទស្សិស្ស ភគវតោ ចង្កមំ សោធិតំ មយា|
      block |នឡកេហិ បដិច្ឆន្នំ វាតាតបនិវារណំ។|
    count |៥២|
      block |បាបំ វិវជ្ជនត្ថាយ កុសលស្សុបសម្បទា|
      block |កិលេសានំ បហានាយ បទហិំ សត្ថុ សាសនេ។|
    count |៥៣|
      block |ឥតោ ឯកាទសេ កប្បេ អគ្គិទេវោតិ វិស្សុតោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ហត្ថិ បានធិ សច្ចញ្ច ឯកសញ្ញិ ច រំសិកោ|
      block |សន្ធិតោ តាលវណ្ដញ្ច តថា អក្កន្តសញ្ញកោ|
      block |សប្បិ បាបនិវារី ច ចតុប្បញ្ញាស គាថកាតិ។|
    block |ឥត្ថំ សុទំ អាយស្មា បាបនិវារិយោ ថេរោ ឥមា គាថាយោ អភាសិត្ថាតិ។|
    stand |បាបនិវារិយត្ថេរស្សាបទានំ ទសមំ។|
    stand |ហត្ថិវគ្គោ ពាវីសតិមោ។|
    block |តស្សុទ្ទានំ|
