block |១៧។ សុបារិចរិយវគ្គោ|
  block |១។ សុបារិចរិយត្ថេរអបទានំ|
    count |១|
      block |បទុមោ នាម នាមេន ទ្វិបទិន្ទោ នរាសភោ|
      block |បវនា អភិនិក្ខម្ម ធម្មំ ទេសេតិ ចក្ខុមា។|
    count |២|
      block |យក្ខានំ សមយោ អាសិ អវិទូរេ មហេសិនោ|
      block |យេន កិច្ចេន សម្បត្តា អជ្ឈាបេក្ខិំសុ តាវទេ។|
    count |៣|
      block |ពុទ្ធស្ស គិរមញ្ញាយ អមតស្ស ច ទេសនំ|
      block |បសន្នចិត្តោ សុមនោ អប្ផោដេត្វា ឧបដ្ឋហិំ។|
    count |៤|
      block |សុចិណ្ណស្ស ផលំ បស្ស ឧបដ្ឋានស្ស សត្ថុនោ|
      block |តិំសកប្បសហស្សេសុ ទុគ្គតិំ នុបបជ្ជហំ។|
    count |៥|
      block |ឩនតិំសេ កប្បសតេ សមលង្កតនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុបារិចរិយោ ថេរោ ឥមា គាថាយោ អភាសិត្ថាតិ។|
    stand |សុបារិចរិយត្ថេរស្សាបទានំ បឋមំ។|
  block |២។ កណវេរបុប្ផិយត្ថេរអបទានំ|
    count |៧|
      block |សិទ្ធត្ថោ នាម ភគវា លោកជេដ្ឋោ នរាសភោ|
      block |បុរក្ខតោ សាវកេហិ នគរំ បដិបជ្ជថ។|
    count |៨|
      block |រញ្ញោ អន្តេបុរេ អាសិំ គោបកោ អភិសម្មតោ|
      block |បាសាទេ ឧបវិដ្ឋោហំ អទ្ទសំ លោកនាយកំ។|
    count |៩|
      block |កណវេរំ គហេត្វាន ភិក្ខុសង្ឃេ សមោកិរិំ|
      block |ពុទ្ធស្ស វិសុំ កត្វាន តតោ ភិយ្យោ សមោកិរិំ។|
    count |១០|
      block |ចតុន្នវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១១|
      block |សត្តាសីតិម្ហិតោ កប្បេ ចតុរាសុំ មហិទ្ធិកា|
      block |សត្តរតនសម្បន្នា ចក្កវត្តី មហព្ពលា។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កណវេរបុប្ផិយោ ថេរោ ឥមា គាថាយោ អភាសិត្ថាតិ។|
    stand |កណវេរបុប្ផិយត្ថេរស្សាបទានំ ទុតិយំ។|
  block |៣។ ខជ្ជកទាយកត្ថេរអបទានំ|
    count |១៣|
      block |តិស្សស្ស ខោ ភគវតោ បុព្ពេ ផលមទាសហំ|
      block |នាឡិកេរញ្ច បាទាសិំ ខជ្ជកំ អភិសម្មតំ។|
    count |១៤|
      block |ពុទ្ធស្ស តមហំ ទត្វា តិស្សស្ស តុ មហេសិនោ|
      block |មោទាមហំ កាមកាមី ឧបបជ្ជិំ យមិច្ឆកំ។|
    count |១៥|
      block |ទ្វេនវុតេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |១៦|
      block |ឥតោ តេរសកប្បម្ហិ រាជា ឥន្ទសមោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ខជ្ជកទាយកោ ថេរោ ឥមា គាថាយោ អភាសិត្ថាតិ។|
    stand |ខជ្ជកទាយកត្ថេរស្សាបទានំ តតិយំ។|
  block |៤។ ទេសបូជកត្ថេរអបទានំ|
    count |១៨|
      block |អត្ថទស្សី តុ ភគវា លោកជេដ្ឋោ នរាសភោ|
      block |អព្ភុគ្គន្ត្វាន វេហាសំ គច្ឆតេ អនិលញ្ជសេ។|
    count |១៩|
      block |យម្ហិ ទេសេ ឋិតោ សត្ថា អព្ភុគ្គច្ឆិ មហាមុនិ|
      block |តាហំ ទេសំ អបូជេសិំ បសន្នោ សេហិ បាណិភិ។|
    count |២០|
      block |អដ្ឋារសេ កប្បសតេ អទ្ទសំ យំ មហាមុនិំ|
      block |ទុគ្គតិំ នាភិជានាមិ ទេសបូជាយិទំ ផលំ។|
    count |២១|
      block |ឯកាទសេ កប្បសតេ គោសុជាតសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ទេសបូជកោ ថេរោ ឥមា គាថាយោ អភាសិត្ថាតិ។|
    stand |ទេសបូជកត្ថេរស្សាបទានំ ចតុត្ថំ។|
  block |៥។ កណិការឆត្តិយត្ថេរអបទានំ|
    count |២៣|
      block |វេស្សភូ នាម សម្ពុទ្ធោ លោកជេដ្ឋោ នរាសភោ|
      block |ទិវាវិហារាយ មុនិ ឱគាហយិ មហាវនំ។|
    count |២៤|
      block |កណិការំ ឱចិនិត្វា ឆត្តំ កត្វានហំ តទា|
      block |បុប្ផច្ឆទនំ កត្វាន ពុទ្ធស្ស អភិរោបយិំ។|
    count |២៥|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៦|
      block |ឥតោ វីសតិកប្បម្ហិ សោណ្ណាភា អដ្ឋ ខត្តិយា|
      block |សត្តរតនសម្បន្នា ចក្កវត្តី មហព្ពលា។|
    count |២៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កណិការឆត្តិយោ ថេរោ ឥមា គាថាយោ អភាសិត្ថាតិ។|
    stand |កណិការឆត្តិយត្ថេរស្សាបទានំ បញ្ចមំ។|
  block |៦។ សប្បិទាយកត្ថេរអបទានំ|
    count |២៨|
      block |ផុស្សោ នាមាសិ ភគវា អាហុតីនំ បដិគ្គហោ|
      block |គច្ឆតេ វីថិយំ វីរោ និព្ពាបេន្តោ មហាជនំ។|
    count |២៩|
      block |អនុបុព្ពេន ភគវា អាគច្ឆិ មម សន្តិកំ|
      block |តតោ តំ បត្តំ បគ្គយ្ហ សប្បិតេលមទាសហំ។|
    count |៣០|
      block |ទ្វេនវុតេ ឥតោ កប្បេ យំ សប្បិមទទិំ តទា|
      block |ទុគ្គតិំ នាភិជានាមិ សប្បិទានស្សិទំ ផលំ។|
    count |៣១|
      block |ឆប្បញ្ញាសេ ឥតោ កប្បេ ឯកោ អាសិ សមោទកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សប្បិទាយកោ ថេរោ ឥមា គាថាយោ អភាសិត្ថាតិ។|
    stand |សប្បិទាយកត្ថេរស្សាបទានំ ឆដ្ឋំ។|
  block |៧។ យូថិកបុប្ផិយត្ថេរអបទានំ|
    count |៣៣|
      block |ចន្ទភាគានទីតីរេ អនុសោតំ វជាមហំ|
      block |សយម្ភុំ អទ្ទសំ តត្ថ សាលរាជំវ ផុល្លិតំ។|
    count |៣៤|
      block |បុប្ផំ យូថិកមាទាយ ឧបគច្ឆិំ មហាមុនិំ|
      block |បសន្នចិត្តោ សុមនោ ពុទ្ធស្ស អភិរោបយិំ។|
    count |៣៥|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៦|
      block |សត្តសដ្ឋិម្ហិតោ កប្បេ ឯកោ សាមុទ្ធរោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា យូថិកបុប្ផិយោ ថេរោ ឥមា គាថាយោ អភាសិត្ថាតិ។|
    stand |យូថិកបុប្ផិយត្ថេរស្សាបទានំ សត្តមំ។|
  block |៨។ ទុស្សទាយកត្ថេរអបទានំ|
    count |៣៨|
      block |តិវរាយំ បុរេ រម្មេ រាជបុត្តោសហំ តទា|
      block |បណ្ណាការំ លភិត្វាន ឧបសន្តស្សទាសហំ។|
    count |៣៩|
      block |អធិវាសេសិ ភគវា វត្ថំ ហត្ថេន អាមសិ|
      block |សិទ្ធត្ថោ អធិវាសេត្វា វេហាសំ នភមុគ្គមិ។|
    count |៤០|
      block |ពុទ្ធស្ស គច្ឆមានស្ស ទុស្សា ធាវន្តិ បច្ឆតោ|
      block |តត្ថ ចិត្តំ បសាទេសិំ ពុទ្ធោ នោ អគ្គបុគ្គលោ។|
    count |៤១|
      block |ចតុន្នវុតិតោ កប្បេ យំ ទុស្សមទទិំ តទា|
      block |ទុគ្គតិំ នាភិជានាមិ ទុស្សទានស្សិទំ ផលំ។|
    count |៤២|
      block |សត្តសដ្ឋិម្ហិតោ កប្បេ ចក្កវត្តី តទា អហុ|
      block |បរិសុទ្ធោតិ នាមេន មនុជិន្ទោ មហព្ពលោ។|
    count |៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ទុស្សទាយកោ ថេរោ ឥមា គាថាយោ អភាសិត្ថាតិ។|
    stand |ទុស្សទាយកត្ថេរស្សាបទានំ អដ្ឋមំ។|
  block |៩។ សមាទបកត្ថេរអបទានំ|
    count |៤៤|
      block |នគរេ ពន្ធុមតិយា មហាបូគគណោ អហុ|
      block |តេសាហំ បវរោ អាសិំ មម ពទ្ធចរា ច តេ។|
    count |៤៥|
      block |សព្ពេ តេ សន្និបាតេត្វា បុញ្ញកម្មេ សមាទយិំ|
      block |មាឡំ កស្សាម សង្ឃស្ស បុញ្ញក្ខេត្តំ អនុត្តរំ។|
    count |៤៦|
      block |សាធូតិ តេ បដិស្សុត្វា មម ឆន្ទវសានុគា|
      block |និដ្ឋាបេត្វា ច តំ មាឡំ វិបស្សិស្ស អទម្ហសេ។|
    count |៤៧|
      block |ឯកនវុតិតោ កប្បេ យំ មាឡមទទិំ តទា|
      block |ទុគ្គតិំ នាភិជានាមិ មាឡទានស្សិទំ ផលំ។|
    count |៤៨|
      block |ឯកូនសត្តតិកប្បេ|
      block |អាទេយ្យោ នាម នាមេន ចក្កវត្តី មហព្ពលោ។|
    block |ឯកោ អាសិ ជនាធិបោ។|
    count |៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សមាទបកោ ថេរោ ឥមា គាថាយោ អភាសិត្ថាតិ។|
    stand |សមាទបកត្ថេរស្សាបទានំ នវមំ។|
  block |១០។ បញ្ចង្គុលិយត្ថេរអបទានំ|
    count |៥០|
      block |តិស្សោ នាមាសិ ភគវា លោកជេដ្ឋោ នរាសភោ|
      block |បវិសតិ គន្ធកុដិំ វិហារកុសលោ មុនិ។|
    count |៥១|
      block |សុគន្ធមាលមាទាយ អគមាសិំ ជិនន្តិកំ|
      block |អបសទ្ទោ ច សម្ពុទ្ធេ បញ្ចង្គុលិមទាសហំ។|
    count |៥២|
      block |ទ្វេនវុតេ ឥតោ កប្បេ យំ គន្ធមភិរោបយិំ|
      block |ទុគ្គតិំ នាភិជានាមិ បញ្ចង្គុលិស្សិទំ ផលំ។|
    count |៥៣|
      block |ទ្វេសត្តតិម្ហិតោ កប្បេ រាជា អាសិំ សយម្បភោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា បញ្ចង្គុលិយោ ថេរោ ឥមា គាថាយោ អភាសិត្ថាតិ|
      block |សុបារិចរិ កណវេរី ខជ្ជកោ ទេសបូជកោ|
      block |កណិការោ សប្បិទទោ យូថិកោ ទុស្សទាយកោ|
      block |មាឡោ ច បញ្ចង្គុលិកោ ចតុបញ្ញាស គាថកាតិ។|
    stand |បញ្ចង្គុលិយត្ថេរស្សាបទានំ ទសមំ។|
    stand |សុបារិចរិយវគ្គោ សត្តរសមោ។|
    block |តស្សុទ្ទានំ|
