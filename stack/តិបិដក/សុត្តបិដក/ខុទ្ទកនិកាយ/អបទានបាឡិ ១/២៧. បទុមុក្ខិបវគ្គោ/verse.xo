block |២៧។ បទុមុក្ខិបវគ្គោ|
  block |១។ អាកាសុក្ខិបិយត្ថេរអបទានំ|
    count |១|
      block |សុវណ្ណវណ្ណំ សិទ្ធត្ថំ គច្ឆន្តំ អន្តរាបណេ|
      block |ជលជគ្គេ ទុវេ គយ្ហ ឧបាគច្ឆិំ នរាសភំ។|
    count |២|
      block |ឯកញ្ច បុប្ផំ បាទេសុ ពុទ្ធសេដ្ឋស្ស និក្ខិបិំ|
      block |ឯកញ្ច បុប្ផំ បគ្គយ្ហ អាកាសេ ឧក្ខិបិំ អហំ។|
    count |៣|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |៤|
      block |ឥតោ ឆត្តិំសកប្បម្ហិ ឯកោ អាសិំ មហីបតិ|
      block |អន្តលិក្ខករោ នាម ចក្កវត្តី មហព្ពលោ។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាកាសុក្ខិបិយោ ថេរោ ឥមា គាថាយោ អភាសិត្ថាតិ។|
    stand |អាកាសុក្ខិបិយត្ថេរស្សាបទានំ បឋមំ។|
  block |២។ តេលមក្ខិយត្ថេរអបទានំ|
    count |៦|
      block |សិទ្ធត្ថម្ហិ ភគវតិ និព្ពុតម្ហិ នរាសភេ|
      block |ពោធិយា វេទិកាយាហំ តេលំ មក្ខេសិ តាវទេ។|
    count |៧|
      block |ចតុន្នវុតិតោ កប្បេ យំ តេលំ មក្ខយិំ តទា|
      block |ទុគ្គតិំ នាភិជានាមិ មក្ខនាយ ឥទំ ផលំ។|
    count |៨|
      block |ចតុវីសេ ឥតោ កប្បេ សុច្ឆវិ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តេលមក្ខិយោ ថេរោ ឥមា គាថាយោ អភាសិត្ថាតិ។|
    stand |តេលមក្ខិយត្ថេរស្សាបទានំ ទុតិយំ។|
  block |៣។ អឌ្ឍចន្ទិយត្ថេរអបទានំ|
    count |១០|
      block |តិស្សស្ស ខោ ភគវតោ ពោធិយា បាទបុត្តមេ|
      block |អឌ្ឍចន្ទំ មយា ទិន្នំ ធរណីរុហបាទបេ។|
    count |១១|
      block |ទ្វេនវុតេ ឥតោ កប្បេ យំ ចន្ទ មភិរោបយិំ|
      block |ទុគ្គតិំ នាភិជានាមិ ពោធិបូជាយិទំ ផលំ។|
    count |១២|
      block |បញ្ចវីសេ ឥតោ កប្បេ ទេវលោ នាម ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អឌ្ឍចន្ទិយោ ថេរោ ឥមា គាថាយោ អភាសិត្ថាតិ។|
    stand |អឌ្ឍចន្ទិយត្ថេរស្សាបទានំ តតិយំ។|
  block |៤។ បទីបទាយកត្ថេរអបទានំ|
    count |១៤|
      block |ទេវភូតោ អហំ សន្តោ ឱរុយ្ហ បថវិំ តទា|
      block |បទីបេ បញ្ច បាទាសិំ បសន្នោ សេហិ បាណិភិ។|
    count |១៥|
      block |ចតុន្នវុតិតោ កប្បេ យំ បទីបមទំ តទា|
      block |ទុគ្គតិំ នាភិជានាមិ ទីបទានស្សិទំ ផលំ។|
    count |១៦|
      block |បញ្ចបញ្ញាសកេ កប្បេ ឯកោ អាសិំ មហីបតិ|
      block |សមន្តចក្ខុនាមេន ចក្កវត្តី មហព្ពលោ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទីបទាយកោ ថេរោ ឥមា គាថាយោ អភាសិត្ថាតិ។|
    stand |បទីបទាយកត្ថេរស្សាបទានំ ចតុត្ថំ។|
  block |៥។ ពិឡាលិទាយកត្ថេរអបទានំ|
    count |១៨|
      block |ហិមវន្តស្សាវិទូរេ រោមសោ នាម បព្ពតោ|
      block |តម្ហិ បព្ពតបាទម្ហិ សមណោ ភាវិតិន្ទ្រិយោ។|
    count |១៩|
      block |ពិឡាលិយោ គហេត្វាន សមណស្ស អទាសហំ|
      block |អនុមោទិ មហាវីរោ សយម្ភូ អបរាជិតោ។|
    count |២០|
      block |ពិឡាលី តេ មម ទិន្នា វិប្បសន្នេន ចេតសា|
      block |ភវេ និព្ពត្តមានម្ហិ ផលំ និព្ពត្តតំ តវ។|
    count |២១|
      block |ចតុន្នវុតិតោ កប្បេ យំ ពិឡាលិមទាសហំ|
      block |ទុគ្គតិំ នាភិជានាមិ ពិឡាលិយា ឥទំ ផលំ។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពិឡាលិទាយកោ ថេរោ ឥមា គាថាយោ អភាសិត្ថាតិ។|
    stand |ពិឡាលិទាយកត្ថេរស្សាបទានំ បញ្ចមំ។|
  block |៦។ មច្ឆទាយកត្ថេរអបទានំ|
    count |២៣|
      block |ចន្ទភាគានទីតីរេ ឧក្កុសោ អាសហំ តទា|
      block |មហន្តំ មច្ឆំ បគ្គយ្ហ សិទ្ធត្ថមុនិនោ អទំ។|
    count |២៤|
      block |ចតុន្នវុតិតោ កប្បេ យំ មច្ឆមទទិំ តទា|
      block |ទុគ្គតិំ នាភិជានាមិ មច្ឆទានស្សិទំ ផលំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មច្ឆទាយកោ ថេរោ ឥមា គាថាយោ អភាសិត្ថាតិ។|
    stand |មច្ឆទាយកត្ថេរស្សាបទានំ ឆដ្ឋំ។|
  block |៧។ ជវហំសកត្ថេរអបទានំ|
    count |២៦|
      block |ចន្ទភាគានទីតីរេ អាសិំ វនចរោ តទា|
      block |សិទ្ធត្ថំ អទ្ទសំ ពុទ្ធំ គច្ឆន្តំ អនិលញ្ជសេ។|
    count |២៧|
      block |អញ្ជលិំ បគ្គហេត្វាន ឧល្លោកេន្តោ មហាមុនិំ|
      block |សកំ ចិត្តំ បសាទេត្វា អវន្ទិំ នាយកំ អហំ។|
    count |២៨|
      block |ចតុន្នវុតិតោ កប្បេ យមវន្ទិំ នរាសភំ|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ជវហំសកោ ថេរោ ឥមា គាថាយោ អភាសិត្ថាតិ។|
    stand |ជវហំសកត្ថេរស្សាបទានំ សត្តមំ។|
  block |៨។ សឡលបុប្ផិយត្ថេរអបទានំ|
    count |៣០|
      block |ចន្ទភាគានទីតីរេ អហោសិំ កិន្នរោ តទា|
      block |វិបស្សិំ អទ្ទសំ ពុទ្ធំ រំសិជាលសមាកុលំ។|
    count |៣១|
      block |បសន្នចិត្តោ សុមនោ បរមាយ ច បីតិយា|
      block |បគ្គយ្ហ សឡលំ បុប្ផំ វិបស្សិំ ឱកិរិំ អហំ។|
    count |៣២|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សឡលបុប្ផិយោ ថេរោ ឥមា គាថាយោ អភាសិត្ថាតិ។|
    stand |សឡលបុប្ផិយត្ថេរស្សាបទានំ អដ្ឋមំ។|
  block |៩។ ឧបាគតាសយត្ថេរអបទានំ|
    count |៣៤|
      block |ហិមវន្តស្ស វេមជ្ឈេ សរោ អាសិ សុនិម្មិតោ|
      block |តត្ថាហំ រក្ខសោ អាសិំ ហេឋសីលោ ភយានកោ។|
    count |៣៥|
      block |អនុកម្បកោ ការុណិកោ វិបស្សី លោកនាយកោ|
      block |មមុទ្ធរិតុកាមោ សោ អាគច្ឆិ មម សន្តិកំ។|
    count |៣៦|
      block |ឧបាគតំ មហាវីរំ ទេវទេវំ នរាសភំ|
      block |អាសយា អភិនិក្ខម្ម អវន្ទិំ សត្ថុនោ អហំ។|
    count |៣៧|
      block |ឯកនវុតិតោ កប្បេ យំ វន្ទិំ បុរិសុត្តមំ|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧបាគតាសយោ ថេរោ ឥមា គាថាយោ អភាសិត្ថាតិ។|
    stand |ឧបាគតាសយត្ថេរស្សាបទានំ នវមំ។|
  block |១០។ តរណិយត្ថេរអបទានំ|
    count |៣៩|
      block |សុវណ្ណវណ្ណោ សម្ពុទ្ធោ វិបស្សី ទក្ខិណារហោ|
      block |នទីតីរេ ឋិតោ សត្ថា ភិក្ខុសង្ឃបុរក្ខតោ។|
    count |៤០|
      block |នាវា ន វិជ្ជតេ តត្ថ សន្តារណី មហណ្ណវេ|
      block |នទិយា អភិនិក្ខម្ម តារេសិំ លោកនាយកំ។|
    count |៤១|
      block |ឯកនវុតិតោ កប្បេ យំ តារេសិំ នរុត្តមំ|
      block |ទុគ្គតិំ នាភិជានាមិ តរណាយ ឥទំ ផលំ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឧក្ខិបី តេលចន្ទី ច ទីបទោ ច ពិឡាលិទោ|
      block |មច្ឆោ ជវោ សឡលទោ រក្ខសោ តរណោ ទស|
      block |គាថាយោ ចេត្ថ សង្ខាតា តាលីសំ ចេកមេវ ចាតិ។|
    block |ឥត្ថំ សុទំ អាយស្មា តរណិយោ ថេរោ ឥមា គាថាយោ អភាសិត្ថាតិ។|
    stand |តរណិយត្ថេរស្សាបទានំ ទសមំ។|
    stand |បទុមុក្ខិបវគ្គោ សត្តវីសតិមោ។|
    block |តស្សុទ្ទានំ|
