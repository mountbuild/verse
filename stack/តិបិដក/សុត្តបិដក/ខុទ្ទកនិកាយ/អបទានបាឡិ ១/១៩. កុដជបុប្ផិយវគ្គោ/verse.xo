block |១៩។ កុដជបុប្ផិយវគ្គោ|
  block |១។ កុដជបុប្ផិយត្ថេរអបទានំ|
    count |១|
      block |សុវណ្ណវណ្ណំ សម្ពុទ្ធំ សតរំសិំវ ឧគ្គតំ|
      block |ទិសំ អនុវិលោកេន្តំ គច្ឆន្តំ អនិលញ្ជសេ។|
    count |២|
      block |កុដជំ បុប្ផិតំ ទិស្វា សំវិត្ថតសមោត្ថតំ|
      block |រុក្ខតោ ឱចិនិត្វាន ផុស្សស្ស អភិរោបយិំ។|
    count |៣|
      block |ទ្វេនវុតេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤|
      block |ឥតោ សត្តរសេ កប្បេ តយោ អាសុំ សុបុប្ផិតា|
      block |សត្តរតនសម្បន្នា ចក្កវត្តី មហព្ពលា។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កុដជបុប្ផិយោ ថេរោ ឥមា គាថាយោ អភាសិត្ថាតិ។|
    stand |កុដជបុប្ផិយត្ថេរស្សាបទានំ បឋមំ។|
  block |២។ ពន្ធុជីវកត្ថេរអបទានំ|
    count |៦|
      block |សិទ្ធត្ថោ នាម សម្ពុទ្ធោ សយម្ភូ សព្ភិ វណ្ណិតោ|
      block |សមាធិំ សោ សមាបន្នោ និសីទិ បព្ពតន្តរេ។|
    count |៧|
      block |ជាតស្សរេ គវេសន្តោ ទកជំ បុប្ផមុត្តមំ|
      block |ពន្ធុជីវកបុប្ផានិ អទ្ទសំ សមនន្តរំ។|
    count |៨|
      block |ឧភោ ហត្ថេហិ បគ្គយ្ហ ឧបាគច្ឆិំ មហាមុនិំ|
      block |បសន្នចិត្តោ សុមនោ សិទ្ធត្ថស្សាភិរោបយិំ។|
    count |៩|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១០|
      block |ឥតោ ចាតុទ្ទសេ កប្បេ ឯកោ អាសិំ ជនាធិបោ|
      block |សមុទ្ទកប្បោ នាមេន ចក្កវត្តី មហព្ពលោ។|
    count |១១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពន្ធុជីវកោ ថេរោ ឥមា គាថាយោ អភាសិត្ថាតិ។|
    stand |ពន្ធុជីវកត្ថេរស្សាបទានំ ទុតិយំ។|
  block |៣។ កោដុម្ពរិយត្ថេរអបទានំ|
    count |១២|
      block |កណិការំវ ជោតន្តំ និសិន្នំ បព្ពតន្តរេ|
      block |អប្បមេយ្យំវ ឧទធិំ វិត្ថតំ ធរណិំ យថា។|
    count |១៣|
      block |បូជិតំ ទេវសង្ឃេន និសភាជានិយំ យថា|
      block |ហដ្ឋោ ហដ្ឋេន ចិត្តេន ឧបាគច្ឆិំ នរុត្តមំ។|
    count |១៤|
      block |សត្តបុប្ផានិ បគ្គយ្ហ កោដុម្ពរសមាកុលំ|
      block |ពុទ្ធស្ស អភិរោបេសិំ សិខិនោ លោកពន្ធុនោ។|
    count |១៥|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៦|
      block |ឥតោ វីសតិកប្បម្ហិ មហានេលសនាមកោ|
      block |ឯកោ អាសិ មហាតេជោ ចក្កវត្តី មហព្ពលោ។|
    count |១៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កោដុម្ពរិយោ ថេរោ ឥមា គាថាយោ អភាសិត្ថាតិ។|
    stand |កោដុម្ពរិយត្ថេរស្សាបទានំ តតិយំ។|
  block |៤។ បញ្ចហត្ថិយត្ថេរអបទានំ|
    count |១៨|
      block |តិស្សោ នាមាសិ ភគវា លោកជេដ្ឋោ នរាសភោ|
      block |បុរក្ខតោ សាវកេហិ រថិយំ បដិបជ្ជថ។|
    count |១៩|
      block |បញ្ច ឧប្បលហត្ថា ច ចាតុរា ឋបិតា មយា|
      block |អាហុតិំ ទាតុកាមោហំ បគ្គណ្ហិំ វតសិទ្ធិយា។|
    count |២០|
      block |សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ|
      block |ពុទ្ធរំសីហិ ផុដ្ឋោស្មិ បូជេសិំ ទ្វិបទុត្តមំ។|
    count |២១|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២២|
      block |ឥតោ តេរសកប្បម្ហិ បញ្ច សុសភសម្មតា|
      block |សត្តរតនសម្បន្នា ចក្កវត្តី មហព្ពលា។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បញ្ចហត្ថិយោ ថេរោ ឥមា គាថាយោ អភាសិត្ថាតិ។|
    stand |បញ្ចហត្ថិយត្ថេរស្សាបទានំ ចតុត្ថំ។|
  block |៥។ ឥសិមុគ្គទាយកត្ថេរអបទានំ|
    count |២៤|
      block |ឧទេន្តំ សតរំសិំវ បីតរំសិំវ ភាណុមំ|
      block |កកុធំ វិលសន្តំវ បទុមុត្តរនាយកំ។|
    count |២៥|
      block |ឥសិមុគ្គានិ បិសិត្វា មធុខុទ្ទេ អនីឡកេ|
      block |បាសាទេវ ឋិតោ សន្តោ អទាសិំ លោកពន្ធុនោ។|
    count |២៦|
      block |អដ្ឋសតសហស្សានិ អហេសុំ ពុទ្ធសាវកា|
      block |សព្ពេសំ បត្តបូរេន្តំ តតោ ចាបិ ពហុត្តរំ។|
    count |២៧|
      block |តេន ចិត្តប្បសាទេន សុក្កមូលេន ចោទិតោ|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |២៨|
      block |ចត្តាលីសម្ហិ សហស្សេ កប្បានំ អដ្ឋតិំស តេ|
      block |ឥសិមុគ្គសនាមា តេ ចក្កវត្តី មហព្ពលា។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឥសិមុគ្គទាយកោ ថេរោ ឥមា គាថាយោ អភាសិត្ថាតិ។|
    stand |ឥសិមុគ្គទាយកត្ថេរស្សាបទានំ បញ្ចមំ។|
  block |៦។ ពោធិឧបដ្ឋាកត្ថេរអបទានំ|
    count |៣០|
      block |នគរេ រម្មវតិយា អាសិំ មុរជវាទកោ|
      block |និច្ចុបដ្ឋានយុត្តោម្ហិ គតោហំ ពោធិមុត្តមំ។|
    count |៣១|
      block |សាយំ បាតំ ឧបដ្ឋិត្វា សុក្កមូលេន ចោទិតោ|
      block |អដ្ឋារសកប្បសតេ ទុគ្គតិំ នុបបជ្ជហំ។|
    count |៣២|
      block |បន្នរសេ កប្បសតេ ឥតោ អាសិំ ជនាធិបោ|
      block |មុរជោ នាម នាមេន ចក្កវត្តី មហព្ពលោ។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពោធិឧបដ្ឋាកោ ថេរោ ឥមា គាថាយោ អភាសិត្ថាតិ។|
    stand |ពោធិឧបដ្ឋាកត្ថេរស្សាបទានំ ឆដ្ឋំ។|
  block |៧។ ឯកចិន្តិកត្ថេរអបទានំ|
    count |៣៤|
      block |យទា ទេវោ ទេវកាយា ចវតេ អាយុសង្ខយា|
      block |តយោ សទ្ទា និច្ឆរន្តិ ទេវានំ អនុមោទតំ។|
    count |៣៥|
      block |ឥតោ ភោ សុគតិំ គច្ឆ មនុស្សានំ សហព្យតំ|
      block |មនុស្សភូតោ សទ្ធម្មេ លភ សទ្ធំ អនុត្តរំ។|
    count |៣៦|
      block |សា តេ សទ្ធា និវិដ្ឋាស្ស មូលជាតា បតិដ្ឋិតា|
      block |យាវជីវំ អសំហីរា សទ្ធម្មេ សុប្បវេទិតេ។|
    count |៣៧|
      block |កាយេន កុសលំ កត្វា វាចាយ កុសលំ ពហុំ|
      block |មនសា កុសលំ កត្វា អព្យាបជ្ជំ និរូបធិំ។|
    count |៣៨|
      block |តតោ ឱបធិកំ បុញ្ញំ កត្វា ទានេន តំ ពហុំ|
      block |អញ្ញេបិ មច្ចេ សទ្ធម្មេ ព្រហ្មចរិយេ និវេសយ។|
    count |៣៩|
      block |ឥមាយ អនុកម្បាយ ទេវា ទេវំ យទា វិទូ|
      block |ចវន្តំ អនុមោទន្តិ ឯហិ ទេវ បុនប្បុនំ។|
    count |៤០|
      block |សំវេគោ មេ តទា អាសិ ទេវសង្ឃេ សមាគតេ|
      block |កំសុ នាម អហំ យោនិំ គមិស្សាមិ ឥតោ ចុតោ។|
    count |៤១|
      block |មម សំវេគមញ្ញាយ សមណោ ភាវិតិន្ទ្រិយោ|
      block |មមុទ្ធរិតុកាមោ សោ អាគច្ឆិ មម សន្តិកំ។|
    count |៤២|
      block |សុមនោ នាម នាមេន បទុមុត្តរសាវកោ|
      block |អត្ថធម្មានុសាសិត្វា សំវេជេសិ មមំ តទា។|
    count |៤៣|
      block |តស្សាហំ វចនំ សុត្វា ពុទ្ធេ ចិត្តំ បសាទយិំ|
      block |តំ ធីរំ អភិវាទេត្វា តត្ថ កាលំកតោ អហំ។|
    count |៤៤|
      block |ឧបបជ្ជិំ ស តត្ថេវ សុក្កមូលេន ចោទិតោ|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកចិន្តិកោ ថេរោ ឥមា គាថាយោ អភាសិត្ថាតិ។|
    stand |ឯកចិន្តិកត្ថេរស្សាបទានំ សត្តមំ។|
  block |៨។ តិកណ្ណិបុប្ផិយត្ថេរអបទានំ|
    count |៤៦|
      block |ទេវភូតោ អហំ សន្តោ អច្ឆរាហិ បុរក្ខតោ|
      block |បុព្ពកម្មំ សរិត្វាន ពុទ្ធសេដ្ឋំ អនុស្សរិំ។|
    count |៤៧|
      block |តិកណ្ណិបុប្ផំ បគ្គយ្ហ សកំ ចិត្តំ បសាទយិំ|
      block |ពុទ្ធម្ហិ អភិរោបេសិំ វិបស្សិម្ហិ នរាសភេ។|
    count |៤៨|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៩|
      block |តេសត្តតិម្ហិតោ កប្បេ ចតុរាសុំ រមុត្តមា|
      block |សត្តរតនសម្បន្នា ចក្កវត្តី មហព្ពលា។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិកណ្ណិបុប្ផិយោ ថេរោ ឥមា គាថាយោ អភាសិត្ថាតិ។|
    stand |តិកណ្ណិបុប្ផិយត្ថេរស្សាបទានំ អដ្ឋមំ។|
  block |៩។ ឯកចារិយត្ថេរអបទានំ|
    count |៥១|
      block |តាវតិំសេសុ ទេវេសុ មហាឃោសោ តទា អហុ|
      block |ពុទ្ធោ ច លោកេ និព្ពាតិ មយញ្ចម្ហ សរាគិនោ។|
    count |៥២|
      block |តេសំ សំវេគជាតានំ សោកសល្លសមង្គិនំ|
      block |សពលេន ឧបត្ថទ្ធោ អគមំ ពុទ្ធសន្តិកំ។|
    count |៥៣|
      block |មន្ទារវំ គហេត្វាន សង្គីតិ អភិនិម្មិតំ|
      block |បរិនិព្ពុតកាលម្ហិ ពុទ្ធស្ស អភិរោបយិំ។|
    count |៥៤|
      block |សព្ពេ ទេវានុមោទិំសុ អច្ឆរាយោ ច មេ តទា|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |៥៥|
      block |សដ្ឋិកប្បសហស្សម្ហិ ឥតោ សោឡស តេ ជនា|
      block |មហាមល្លជនា នាម ចក្កវត្តី មហព្ពលា។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកចារិយោ ថេរោ ឥមា គាថាយោ អភាសិត្ថាតិ។|
    stand |ឯកចារិយត្ថេរស្សាបទានំ នវមំ។|
  block |១០។ តិវណ្ដិបុប្ផិយត្ថេរអបទានំ|
    count |៥៧|
      block |អភិភូតំ បនិជ្ឈន្តិ សព្ពេ សង្គម្ម តេ មមំ|
      block |តេសំ និជ្ឈាយមានានំ បរិឡាហោ អជាយថ។|
    count |៥៨|
      block |សុនន្ទោ នាម នាមេន ពុទ្ធស្ស សាវកោ តទា|
      block |ធម្មទស្សិស្ស មុនិនោ អាគច្ឆិ មម សន្តិកំ។|
    count |៥៩|
      block |យេ មេ ពទ្ធចរា អាសុំ តេ មេ បុប្ផំ អទុំ តទា|
      block |តាហំ បុប្ផំ គហេត្វាន សាវកេ អភិរោបយិំ។|
    count |៦០|
      block |សោហំ កាលំកតោ តត្ថ បុនាបិ ឧបបជ្ជហំ|
      block |អដ្ឋារសេ កប្បសតេ វិនិបាតំ ន គច្ឆហំ។|
    count |៦១|
      block |តេរសេតោ កប្បសតេ អដ្ឋាសុំ ធូមកេតុនោ|
      block |សត្តរតនសម្បន្នា ចក្កវត្តី មហព្ពលា។|
    count |៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា តិវណ្ដិបុប្ផិយោ ថេរោ ឥមា គាថាយោ អភាសិត្ថាតិ|
      block |កុដជោ ពន្ធុជីវី ច កោដុម្ពរិកហត្ថិយោ|
      block |ឥសិមុគ្គោ ច ពោធិ ច ឯកចិន្តី តិកណ្ណិកោ|
      block |ឯកចារី តិវណ្ដិ ច គាថា ទ្វាសដ្ឋិ កិត្តិតាតិ។|
    stand |តិវណ្ដិបុប្ផិយត្ថេរស្សាបទានំ ទសមំ។|
    stand |កុដជបុប្ផិយវគ្គោ ឯកូនវីសតិមោ។|
    block |តស្សុទ្ទានំ|
