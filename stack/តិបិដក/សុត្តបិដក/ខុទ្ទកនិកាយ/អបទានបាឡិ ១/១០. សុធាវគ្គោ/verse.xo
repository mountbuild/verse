block |១០។ សុធាវគ្គោ|
  block |១។ សុធាបិណ្ឌិយត្ថេរអបទានំ|
    count |១|
      block |បូជារហេ បូជយតោ ពុទ្ធេ យទិ វ សាវកេ|
      block |បបញ្ចសមតិក្កន្តេ តិណ្ណសោកបរិទ្ទវេ។|
    count |២|
      block |តេ តាទិសេ បូជយតោ និព្ពុតេ អកុតោភយេ|
      block |ន សក្កា បុញ្ញំ សង្ខាតុំ ឥមេត្តមបិ កេនចិ។|
    count |៣|
      block |ចតុន្នមបិ ទីបានំ ឥស្សរំ យោធ ការយេ|
      block |ឯកិស្សា បូជនាយេតំ កលំ នាគ្ឃតិ សោឡសិំ។|
    count |៤|
      block |សិទ្ធត្ថស្ស នរគ្គស្ស ចេតិយេ ផលិតន្តរេ|
      block |សុធាបិណ្ឌោ មយា ទិន្នោ វិប្បសន្នេន ចេតសា។|
    count |៥|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បដិសង្ខារស្សិទំ ផលំ។|
    count |៦|
      block |ឥតោ តិំសតិកប្បម្ហិ បដិសង្ខារសវ្ហយា|
      block |សត្តរតនសម្បន្នា តេរស ចក្កវត្តិនោ។|
    count |៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុធាបិណ្ឌិយោ ថេរោ ឥមា គាថាយោ អភាសិត្ថាតិ។|
    stand |សុធាបិណ្ឌិយត្ថេរស្សាបទានំ បឋមំ។|
  block |២។ សុចិន្តិកត្ថេរអបទានំ|
    count |៨|
      block |តិស្សស្ស លោកនាថស្ស សុទ្ធបីឋមទាសហំ|
      block |ហដ្ឋោ ហដ្ឋេន ចិត្តេន ពុទ្ធស្សាទិច្ចពន្ធុនោ។|
    count |៩|
      block |អដ្ឋារសេ ឥតោ កប្បេ រាជា អាសិំ មហារុចិ|
      block |ភោគោ ច វិបុលោ អាសិ សយនញ្ច អនប្បកំ។|
    count |១០|
      block |បីឋំ ពុទ្ធស្ស ទត្វាន វិប្បសន្នេន ចេតសា|
      block |អនុភោមិ សកំ កម្មំ បុព្ពេ សុកតមត្តនោ។|
    count |១១|
      block |ទ្វេនវុតេ ឥតោ កប្បេ យំ បីឋមទទិំ តទា|
      block |ទុគ្គតិំ នាភិជានាមិ បីឋទានស្សិទំ ផលំ។|
    count |១២|
      block |អដ្ឋតិំសេ ឥតោ កប្បេ តយោ តេ ចក្កវត្តិនោ|
      block |រុចិ ឧបរុចិ ចេវ មហារុចិ តតិយកោ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុចិន្តិកោ ថេរោ ឥមា គាថាយោ អភាសិត្ថាតិ។|
    stand |សុចិន្តិកត្ថេរស្សាបទានំ ទុតិយំ។|
  block |៣។ អឌ្ឍចេឡកត្ថេរអបទានំ|
    count |១៤|
      block |តិស្សស្សាហំ ភគវតោ ឧបឌ្ឍទុស្សមទាសហំ|
      block |បរមកាបញ្ញបត្តោម្ហិ ទុគ្គតេន សមប្បិតោ។|
    count |១៥|
      block |ឧបឌ្ឍទុស្សំ ទត្វាន កប្បំ សគ្គម្ហិ មោទហំ|
      block |អវសេសេសុ កប្បេសុ កុសលំ ការិតំ មយា។|
    count |១៦|
      block |ទ្វេនវុតេ ឥតោ កប្បេ យំ ទុស្សមទទិំ តទា|
      block |ទុគ្គតិំ នាភិជានាមិ ទុស្សទានស្សិទំ ផលំ។|
    count |១៧|
      block |ឯកូនបញ្ញាសកប្បម្ហិ រាជានោ ចក្កវត្តិនោ|
      block |សមន្តច្ឆទនា នាម ពាត្តិំសាសុំ ជនាធិបា។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អឌ្ឍចេឡកោ ថេរោ ឥមា គាថាយោ អភាសិត្ថាតិ។|
    stand |អឌ្ឍចេឡកត្ថេរស្សាបទានំ តតិយំ។|
  block |៤។ សូចិទាយកត្ថេរអបទានំ|
    count |១៩|
      block |កម្មារោហំ បុរេ អាសិំ ពន្ធុមាយំ បុរុត្តមេ|
      block |សូចិទានំ មយា ទិន្នំ វិបស្សិស្ស មហេសិនោ។|
    count |២០|
      block |វជិរគ្គសមំ ញាណំ ហោតិ កម្មេន តាទិសំ|
      block |វិរាគោម្ហិ វិមុត្តោម្ហិ បត្តោម្ហិ អាសវក្ខយំ។|
    count |២១|
      block |អតីតេ ច ភវេ សព្ពេ វត្តមានេ ចនាគតេ|
      block |ញាណេន វិចិនិំ សព្ពំ សូចិទានស្សិទំ ផលំ។|
    count |២២|
      block |ឯកនវុតិតោ កប្បេ សត្តាសុំ វជិរវ្ហយា|
      block |សត្តរតនសម្បន្នា ចក្កវត្តី មហព្ពលា។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សូចិទាយកោ ថេរោ ឥមា គាថាយោ អភាសិត្ថាតិ។|
    stand |សូចិទាយកត្ថេរស្សាបទានំ ចតុត្ថំ។|
  block |៥។ គន្ធមាលិយត្ថេរអបទានំ|
    count |២៤|
      block |សិទ្ធត្ថស្ស ភគវតោ គន្ធថូបំ អកាសហំ|
      block |សុមនេហិ បដិច្ឆន្នំ ពុទ្ធានុច្ឆវិកំ កតំ។|
    count |២៥|
      block |កញ្ចនគ្ឃិយសង្កាសំ ពុទ្ធំ លោកគ្គនាយកំ|
      block |ឥន្ទីវរំវ ជលិតំ អាទិត្តំវ ហុតាសនំ។|
    count |២៦|
      block |ព្យគ្ឃូសភំវ បវរំ អភិជាតំវ កេសរិំ|
      block |និសិន្នំ សមណានគ្គំ ភិក្ខុសង្ឃបុរក្ខតំ។|
    count |២៧|
      block |វន្ទិត្វា សត្ថុនោ បាទេ បក្កាមិំ ឧត្តរាមុខោ|
      block |ចតុន្នវុតិតោ កប្បេ គន្ធមាលំ យតោ អទំ។|
    count |២៨|
      block |ពុទ្ធេ កតស្ស ការស្ស ផលេនាហំ វិសេសតោ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៩|
      block |ចត្តារីសម្ហិ ឯកូនេ កប្បេ អាសិំសុ សោឡស|
      block |ទេវគន្ធសនាមា តេ រាជានោ ចក្កវត្តិនោ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គន្ធមាលិយោ ថេរោ ឥមា គាថាយោ អភាសិត្ថាតិ។|
    stand |គន្ធមាលិយត្ថេរស្សាបទានំ បញ្ចមំ។|
  block |៦។ តិបុប្ផិយត្ថេរអបទានំ|
    count |៣១|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |បាដលិំ ហរិតំ ទិស្វា តីណិ បុប្ផានិ ឱកិរិំ។|
    count |៣២|
      block |បតិតបត្តានិ គណ្ហិត្វា ពហិ ឆឌ្ឌេសហំ តទា|
      block |អន្តោសុទ្ធំ ពហិសុទ្ធំ សុវិមុត្តំ អនាសវំ។|
    count |៣៣|
      block |សម្មុខា វិយ សម្ពុទ្ធំ វិបស្សិំ លោកនាយកំ|
      block |បាដលិំ អភិវាទេត្វា តត្ថ កាលង្កតោ អហំ។|
    count |៣៤|
      block |ឯកនវុតិតោ កប្បេ យំ ពោធិមភិបូជយិំ|
      block |ទុគ្គតិំ នាភិជានាមិ ពោធិបូជាយិទំ ផលំ។|
    count |៣៥|
      block |សមន្តបាសាទិកា នាម តេរសាសិំសុ រាជិនោ|
      block |ឥតោ តេត្តិំសកប្បម្ហិ ចក្កវត្តី មហព្ពលា។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិបុប្ផិយោ ថេរោ ឥមា គាថាយោ អភាសិត្ថាតិ។|
    stand |តិបុប្ផិយត្ថេរស្សាបទានំ ឆដ្ឋំ។|
  block |៧។ មធុបិណ្ឌិកត្ថេរអបទានំ|
    count |៣៧|
      block |វិបិនេ កាននេ ទិស្វា អប្បសទ្ទេ និរាកុលេ|
      block |សិទ្ធត្ថំ ឥសិនំ សេដ្ឋំ អាហុតីនំ បដិគ្គហំ។|
    count |៣៨|
      block |និព្ពុតត្តំ មហានាគំ និសភាជានិយំ យថា|
      block |ឱសធិំវ វិរោចន្តំ ទេវសង្ឃនមស្សិតំ។|
    count |៣៩|
      block |វិត្តិ មមាហុ តាវទេ ញាណំ ឧប្បជ្ជិ តាវទេ|
      block |វុដ្ឋិតស្ស សមាធិម្ហា មធុំ ទត្វាន សត្ថុនោ។|
    count |៤០|
      block |វន្ទិត្វា សត្ថុនោ បាទេ បក្កាមិំ បាចិនាមុខោ|
      block |ចតុត្តិំសម្ហិ កប្បម្ហិ រាជា អាសិំ សុទស្សនោ។|
    count |៤១|
      block |មធុ ភិសេហិ សវតិ ភោជនម្ហិ ច តាវទេ|
      block |មធុវស្សំ បវស្សិត្ថ បុព្ពកម្មស្សិទំ ផលំ។|
    count |៤២|
      block |ចតុន្នវុតិតោ កប្បេ យំ មធុំ អទទិំ តទា|
      block |ទុគ្គតិំ នាភិជានាមិ មធុទានស្សិទំ ផលំ។|
    count |៤៣|
      block |ចតុត្តិំសេ ឥតោ កប្បេ ចត្តារោ តេ សុទស្សនា|
      block |សត្តរតនសម្បន្នា ចក្កវត្តី មហព្ពលា។|
    count |៤៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មធុបិណ្ឌិកោ ថេរោ ឥមា គាថាយោ អភាសិត្ថាតិ។|
    stand |មធុបិណ្ឌិកត្ថេរស្សាបទានំ សត្តមំ។|
  block |៨។ សេនាសនទាយកត្ថេរអបទានំ|
    count |៤៥|
      block |សិទ្ធត្ថស្ស ភគវតោ អទាសិំ បណ្ណសន្ថរំ|
      block |សមន្តា ឧបហារញ្ច កុសុមំ ឱកិរិំ អហំ។|
    count |៤៦|
      block |បាសាទេវំ គុណំ រម្មំ អនុភោមិ មហារហំ|
      block |មហគ្ឃានិ ច បុប្ផានិ សយនេភិសវន្តិ មេ។|
    count |៤៧|
      block |សយនេហំ តុវដ្ដាមិ វិចិត្តេ បុប្ផសន្ថតេ|
      block |បុប្ផវុដ្ឋិ ច សយនេ អភិវស្សតិ តាវទេ។|
    count |៤៨|
      block |ចតុន្នវុតិតោ កប្បេ អទាសិំ បណ្ណសន្ថរំ|
      block |ទុគ្គតិំ នាភិជានាមិ សន្ថរស្ស ឥទំ ផលំ។|
    count |៤៩|
      block |តិណសន្ថរកា នាម សត្តេតេ ចក្កវត្តិនោ|
      block |ឥតោ តេ បញ្ចមេ កប្បេ ឧប្បជ្ជិំសុ ជនាធិបា។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សេនាសនទាយកោ ថេរោ ឥមា គាថាយោ អភាសិត្ថាតិ។|
    stand |សេនាសនទាយកត្ថេរស្សាបទានំ អដ្ឋមំ។|
  block |៩។ វេយ្យាវច្ចកត្ថេរអបទានំ|
    count |៥១|
      block |វិបស្សិស្ស ភគវតោ មហាបូគគណោ អហុ|
      block |វេយ្យាវច្ចករោ អាសិំ សព្ពកិច្ចេសុ វាវដោ។|
    count |៥២|
      block |ទេយ្យធម្មោ ច មេ នត្ថិ សុគតស្ស មហេសិនោ|
      block |អវន្ទិំ សត្ថុនោ បាទេ វិប្បសន្នេន ចេតសា។|
    count |៥៣|
      block |ឯកនវុតិតោ កប្បេ វេយ្យាវច្ចំ អកាសហំ|
      block |ទុគ្គតិំ នាភិជានាមិ វេយ្យាវច្ចស្សិទំ ផលំ។|
    count |៥៤|
      block |ឥតោ ច អដ្ឋមេ កប្បេ រាជា អាសិំ សុចិន្តិតោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វេយ្យាវច្ចកោ ថេរោ ឥមា គាថាយោ អភាសិត្ថាតិ។|
    stand |វេយ្យាវច្ចកត្ថេរស្សាបទានំ នវមំ។|
  block |១០។ ពុទ្ធុបដ្ឋាកត្ថេរអបទានំ|
    count |៥៦|
      block |វិបស្សិស្ស ភគវតោ អហោសិំ សង្ខធម្មកោ|
      block |និច្ចុបដ្ឋានយុត្តោម្ហិ សុគតស្ស មហេសិនោ។|
    count |៥៧|
      block |ឧបដ្ឋានផលំ បស្ស លោកនាថស្ស តាទិនោ|
      block |សដ្ឋិតូរិយសហស្សានិ បរិវារេន្តិ មំ សទា។|
    count |៥៨|
      block |ឯកនវុតិតោ កប្បេ ឧបដ្ឋហិំ មហាឥសិំ|
      block |ទុគ្គតិំ នាភិជានាមិ ឧបដ្ឋានស្សិទំ ផលំ។|
    count |៥៩|
      block |ចតុវីសេ ឥតោ កប្បេ មហានិគ្ឃោសនាមកា|
      block |សោឡសាសិំសុ រាជានោ ចក្កវត្តី មហព្ពលា។|
    count |៦០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សុធា សុចិន្តិ ចេឡញ្ច សូចី ច គន្ធមាលិយោ|
      block |តិបុប្ផិយោ មធុសេនា វេយ្យាវច្ចោ ចុបដ្ឋកោ|
      block |សមសដ្ឋិ ច គាថាយោ អស្មិំ វគ្គេ បកិត្តិតា។|
      block |ពុទ្ធវគ្គោ ហិ បឋមោ សីហាសនិ សុភូតិ ច|
      block |កុណ្ឌធានោ ឧបាលិ ច ពីជនិសកចិន្តិ ច។|
      block |នាគសមាលោ តិមិរោ សុធាវគ្គេន តេ ទស|
      block |ចតុទ្ទសសតា គាថា បញ្ចបញ្ញាសមេវ ច។|
    block |ឥត្ថំ សុទំ អាយស្មា ពុទ្ធុបដ្ឋាកោ ថេរោ ឥមា គាថាយោ អភាសិត្ថាតិ។|
    stand |ពុទ្ធុបដ្ឋាកត្ថេរស្សាបទានំ ទសមំ។|
    stand |សុធាវគ្គោ ទសមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ពុទ្ធវគ្គទសកំ។|
    stand |បឋមសតកំ សមត្តំ។|
