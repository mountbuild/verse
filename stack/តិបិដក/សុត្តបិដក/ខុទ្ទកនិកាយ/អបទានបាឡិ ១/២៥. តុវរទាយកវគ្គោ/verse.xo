block |២៥។ តុវរទាយកវគ្គោ|
  block |១។ តុវរទាយកត្ថេរអបទានំ|
    count |១|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |ភរិត្វា តុវរមាទាយ សង្ឃស្ស អទទិំ អហំ។|
    count |២|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ តុវរស្ស ឥទំ ផលំ។|
    count |៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តុវរទាយកោ ថេរោ ឥមា គាថាយោ អភាសិត្ថាតិ។|
    stand |តុវរទាយកត្ថេរស្សាបទានំ បឋមំ។|
  block |២។ នាគកេសរិយត្ថេរអបទានំ|
    count |៤|
      block |ធនុំ អទ្វេជ្ឈំ កត្វាន វនមជ្ឈោគហិំ អហំ|
      block |កេសរំ ឱគតំ ទិស្វា បតបត្តំ សមុដ្ឋិតំ។|
    count |៥|
      block |ឧភោ ហត្ថេហិ បគ្គយ្ហ សិរេ កត្វាន អញ្ជលិំ|
      block |ពុទ្ធស្ស អភិរោបេសិំ តិស្សស្ស លោកពន្ធុនោ។|
    count |៦|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៧|
      block |តេសត្តតិម្ហិ កប្បម្ហិ សត្ត កេសរនាមកា|
      block |សត្តរតនសម្បន្នា ចក្កវត្តី មហព្ពលា។|
    count |៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នាគកេសរិយោ ថេរោ ឥមា គាថាយោ អភាសិត្ថាតិ។|
    stand |នាគកេសរិយត្ថេរស្សាបទានំ ទុតិយំ។|
  block |៣។ នឡិនកេសរិយត្ថេរអបទានំ|
    count |៩|
      block |ជាតស្សរស្ស វេមជ្ឈេ វសាមិ ជលកុក្កុដោ|
      block |អទ្ទសាហំ ទេវទេវំ គច្ឆន្តំ អនិលញ្ជសេ។|
    count |១០|
      block |តុណ្ឌេន កេសរិំ គយ្ហ វិប្បសន្នេន ចេតសា|
      block |ពុទ្ធស្ស អភិរោបេសិំ តិស្សស្ស លោកពន្ធុនោ។|
    count |១១|
      block |ទ្វេនវុតេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១២|
      block |តេសត្តតិម្ហិ កប្បម្ហិ សត្ត កេសរនាមកា|
      block |សត្តរតនសម្បន្នា ចក្កវត្តី មហព្ពលា។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នឡិនកេសរិយោ ថេរោ ឥមា គាថាយោ អភាសិត្ថាតិ។|
    stand |នឡិនកេសរិយត្ថេរស្សាបទានំ តតិយំ។|
  block |៤។ វិរវបុប្ផិយត្ថេរអបទានំ|
    count |១៤|
      block |ខីណាសវសហស្សេហិ និយ្យាតិ លោកនាយកោ|
      block |វិរវបុប្ផមាទាយ ពុទ្ធស្ស អភិរោបយិំ។|
    count |១៥|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វិរវបុប្ផិយោ ថេរោ ឥមា គាថាយោ អភាសិត្ថាតិ។|
    stand |វិរវបុប្ផិយត្ថេរស្សាបទានំ ចតុត្ថំ។|
  block |៥។ កុដិធូបកត្ថេរអបទានំ|
    count |១៧|
      block |សិទ្ធត្ថស្ស ភគវតោ អហោសិំ កុដិគោបកោ|
      block |កាលេន កាលំ ធូបេសិំ បសន្នោ សេហិ បាណិភិ។|
    count |១៨|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ធូបទានស្សិទំ ផលំ។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កុដិធូបកោ ថេរោ ឥមា គាថាយោ អភាសិត្ថាតិ។|
    stand |កុដិធូបកត្ថេរស្សាបទានំ បញ្ចមំ។|
  block |៦។ បត្តទាយកត្ថេរអបទានំ|
    count |២០|
      block |បរមេន ទមថេន សិទ្ធត្ថស្ស មហេសិនោ|
      block |បត្តទានំ មយា ទិន្នំ ឧជុភូតស្ស តាទិនោ។|
    count |២១|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ បត្តទានស្សិទំ ផលំ។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បត្តទាយកោ ថេរោ ឥមា គាថាយោ អភាសិត្ថាតិ។|
    stand |បត្តទាយកត្ថេរស្សាបទានំ ឆដ្ឋំ។|
  block |៧។ ធាតុបូជកត្ថេរអបទានំ|
    count |២៣|
      block |និព្ពុតេ លោកនាថម្ហិ សិទ្ធត្ថម្ហិ នរុត្តមេ|
      block |ឯកា ធាតុ មយា លទ្ធា ទ្វិបទិន្ទស្ស តាទិនោ។|
    count |២៤|
      block |តាហំ ធាតុំ គហេត្វាន ពុទ្ធស្សាទិច្ចពន្ធុនោ|
      block |បញ្ចវស្សេ បរិចរិំ តិដ្ឋន្តំវ នរុត្តមំ។|
    count |២៥|
      block |ចតុន្នវុតិតោ កប្បេ យំ ធាតុំ បូជយិំ តទា|
      block |ទុគ្គតិំ នាភិជានាមិ ធាតុបដ្ឋហនេ ផលំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ធាតុបូជកោ ថេរោ ឥមា គាថាយោ អភាសិត្ថាតិ។|
    stand |ធាតុបូជកត្ថេរស្សាបទានំ សត្តមំ។|
  block |៨។ សត្តលិបុប្ផបូជកត្ថេរអបទានំ|
    count |២៧|
      block |សត្ត សត្តលិបុប្ផានិ សីសេ កត្វានហំ តទា|
      block |ពុទ្ធស្ស អភិរោបេសិំ វេស្សភុម្ហិ នរុត្តមេ។|
    count |២៨|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សត្តលិបុប្ផបូជកោ ថេរោ ឥមា គាថាយោ អភាសិត្ថាតិ។|
    stand |សត្តលិបុប្ផបូជកត្ថេរស្សាបទានំ អដ្ឋមំ។|
  block |៩។ ពិម្ពិជាលិយត្ថេរអបទានំ|
    count |៣០|
      block |បទុមុត្តរោ នាម ជិនោ សយម្ភូ អគ្គបុគ្គលោ|
      block |ចតុសច្ចំ បកាសេតិ ទីបេតិ អមតំ បទំ។|
    count |៣១|
      block |ពិម្ពិជាលកបុប្ផានិ បុថុ កត្វានហំ តទា|
      block |ពុទ្ធស្ស អភិរោបេសិំ ទ្វិបទិន្ទស្ស តាទិនោ។|
    count |៣២|
      block |អដ្ឋសដ្ឋិម្ហិតោ កប្បេ ចតុរោ កិញ្ជកេសរា|
      block |សត្តរតនសម្បន្នា ចក្កវត្តី មហព្ពលា។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពិម្ពិជាលិយោ ថេរោ ឥមា គាថាយោ អភាសិត្ថាតិ។|
    stand |ពិម្ពិជាលិយត្ថេរស្សាបទានំ នវមំ។|
  block |១០។ ឧទ្ទាលកទាយកត្ថេរអបទានំ|
    count |៣៤|
      block |កកុធោ នាម នាមេន សយម្ភូ អបរាជិតោ|
      block |បវនា និក្ខមិត្វាន អនុប្បត្តោ មហានទិំ។|
    count |៣៥|
      block |ឧទ្ទាលកំ គហេត្វាន សយម្ភុស្ស អទាសហំ|
      block |សំយតស្សុជុភូតស្ស បសន្នមានសោ អហំ។|
    count |៣៦|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |៣៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |តុវរនាគនឡិនា វិរវី កុដិធូបកោ|
      block |បត្តោ ធាតុសត្តលិយោ ពិម្ពិ ឧទ្ទាលកេន ច|
      block |សត្តតិំសតិ គាថាយោ គណិតាយោ វិភាវិភិ។|
    block |ឥត្ថំ សុទំ អាយស្មា ឧទ្ទាលកទាយកោ ថេរោ ឥមា គាថាយោ អភាសិត្ថាតិ។|
    stand |ឧទ្ទាលកទាយកត្ថេរស្សាបទានំ ទសមំ។|
    stand |តុវរទាយកវគ្គោ បញ្ចវីសតិមោ។|
    block |តស្សុទ្ទានំ|
