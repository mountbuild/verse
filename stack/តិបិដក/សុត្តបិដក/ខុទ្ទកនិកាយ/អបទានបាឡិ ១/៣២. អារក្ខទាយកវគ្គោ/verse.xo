block |៣២។ អារក្ខទាយកវគ្គោ|
  block |១។ អារក្ខទាយកត្ថេរអបទានំ|
    count |១|
      block |ធម្មទស្សិស្ស មុនិនោ វតិ ការាបិតា មយា|
      block |អារក្ខោ ច មយា ទិន្នោ ទ្វិបទិន្ទស្ស តាទិនោ។|
    count |២|
      block |អដ្ឋារសេ កប្បសតេ យំ កម្មមករិំ តទា|
      block |តេន កម្មវិសេសេន បត្តោ មេ អាសវក្ខយោ។|
    count |៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អារក្ខទាយកោ ថេរោ ឥមា គាថាយោ អភាសិត្ថាតិ។|
    stand |អារក្ខទាយកត្ថេរស្សាបទានំ បឋមំ។|
  block |២។ ភោជនទាយកត្ថេរអបទានំ|
    count |៤|
      block |សុជាតោ សាលលដ្ឋីវ សោភញ្ជនមិវុគ្គតោ|
      block |ឥន្ទលដ្ឋិរិវាកាសេ វិរោចតិ សទា ជិនោ។|
    count |៥|
      block |តស្ស ទេវាតិទេវស្ស វេស្សភុស្ស មហេសិនោ|
      block |អទាសិ ភោជនមហំ វិប្បសន្នេន ចេតសា។|
    count |៦|
      block |តំ មេ ពុទ្ធោ អនុមោទិ សយម្ភូ អបរាជិតោ|
      block |ភវេ និព្ពត្តមានម្ហិ ផលំ និព្ពត្តតូ តវ។|
    count |៧|
      block |ឯកត្តិំសេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ភោជនស្ស ឥទំ ផលំ។|
    count |៨|
      block |បញ្ចវីសេ ឥតោ កប្បេ ឯកោ អាសិំ អមិត្តកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភោជនទាយកោ ថេរោ ឥមា គាថាយោ អភាសិត្ថាតិ។|
    stand |ភោជនទាយកត្ថេរស្សាបទានំ ទុតិយំ។|
  block |៣។ គតសញ្ញកត្ថេរអបទានំ|
    count |១០|
      block |អាកាសេវ បទំ នត្ថិ អម្ពរេ អនិលញ្ជសេ|
      block |សិទ្ធត្ថំ ជិនមទ្ទក្ខិំ គច្ឆន្តំ តិទិវង្គណេ។|
    count |១១|
      block |អនិលេនេរិតំ ទិស្វា សម្មាសម្ពុទ្ធចីវរំ|
      block |វិត្តិ មមាហុ តាវទេ ទិស្វាន គមនំ មុនិំ។|
    count |១២|
      block |ចតុន្នវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា គតសញ្ញកោ ថេរោ ឥមា គាថាយោ អភាសិត្ថាតិ។|
    stand |គតសញ្ញកត្ថេរស្សាបទានំ តតិយំ។|
  block |៤។ សត្តបទុមិយត្ថេរអបទានំ|
    count |១៤|
      block |នទីកូលេ វសាមហំ នេសាទោ នាម ព្រាហ្មណោ|
      block |សតបត្តេហិ បុប្ផេហិ សម្មជ្ជិត្វាន អស្សមំ។|
    count |១៥|
      block |សុវណ្ណវណ្ណំ សម្ពុទ្ធំ សិទ្ធត្ថំ លោកនាយកំ|
      block |ទិស្វា នភេន គច្ឆន្តំ ហាសោ មេ ឧទបជ្ជថ។|
    count |១៦|
      block |បច្ចុគ្គន្ត្វាន សម្ពុទ្ធំ លោកជេដ្ឋំ នរាសភំ|
      block |អស្សមំ អតិនាមេត្វា ជលជគ្គេហិ ឱកិរិំ។|
    count |១៧|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៨|
      block |ឥតោ តេ សត្តមេ កប្បេ ចតុរោ បាទបាវរា|
      block |សត្តរតនសម្បន្នា ចក្កវត្តី មហព្ពលា។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សត្តបទុមិយោ ថេរោ ឥមា គាថាយោ អភាសិត្ថាតិ។|
    stand |សត្តបទុមិយត្ថេរស្សាបទានំ ចតុត្ថំ។|
  block |៥។ បុប្ផាសនទាយកត្ថេរអបទានំ|
    count |២០|
      block |សុវណ្ណវណ្ណំ សម្ពុទ្ធំ បីតរំសិំវ ភាណុមំ|
      block |អវិទូរេន គច្ឆន្តំ សិទ្ធត្ថំ អបរាជិតំ។|
    count |២១|
      block |តស្ស បច្ចុគ្គមិត្វាន បវេសេត្វាន អស្សមំ|
      block |បុប្ផាសនំ មយា ទិន្នំ វិប្បសន្នេន ចេតសា។|
    count |២២|
      block |អញ្ជលិំ បគ្គហេត្វាន វេទជាតោ តទា អហំ|
      block |ពុទ្ធេ ចិត្តំ បសាទេត្វា តំ កម្មំ បរិណាមយិំ។|
    count |២៣|
      block |យំ មេ អត្ថិ កតំ បុញ្ញំ សយម្ភុម្ហបរាជិតេ|
      block |សព្ពេន តេន កុសលេន វិមលោ ហោមិ សាសនេ។|
    count |២៤|
      block |ចតុន្នវុតិតោ កប្បេ បុប្ផាសនមទំ តទា|
      block |ទុគ្គតិំ នាភិជានាមិ បុប្ផាសនស្សិទំ ផលំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បុប្ផាសនទាយកោ ថេរោ ឥមា គាថាយោ អភាសិត្ថាតិ។|
    stand |បុប្ផាសនទាយកត្ថេរស្សាបទានំ បញ្ចមំ។|
  block |៦។ អាសនសន្ថវិកត្ថេរអបទានំ|
    count |២៦|
      block |ចេតិយំ ឧត្តមំ នាម សិខិនោ លោកពន្ធុនោ|
      block |អរញ្ញេ ឥរីណេ វនេ អន្ធាហិណ្ឌាមហំ តទា។|
    count |២៧|
      block |បវនា និក្ខមន្តេន ទិដ្ឋំ សីហាសនំ មយា|
      block |ឯកំសំ អញ្ជលិំ កត្វា សន្ថវិំ លោកនាយកំ។|
    count |២៨|
      block |ទិវសភាគំ ថវិត្វាន ពុទ្ធំ លោកគ្គនាយកំ|
      block |ហដ្ឋោ ហដ្ឋេន ចិត្តេន ឥមំ វាចំ ឧទីរយិំ។|
    count |២៩|
      block |នមោ តេ បុរិសាជញ្ញ នមោ តេ បុរិសុត្តម|
      block |សព្ពញ្ញូសិ មហាវីរ លោកជេដ្ឋ នរាសភ។|
    count |៣០|
      block |អភិត្ថវិត្វា សិខិនំ និមិត្តករណេនហំ|
      block |អាសនំ អភិវាទេត្វា បក្កាមិំ ឧត្តរាមុខោ។|
    count |៣១|
      block |ឯកត្តិំសេ ឥតោ កប្បេ យំ ថវិំ វទតំ វរំ|
      block |ទុគ្គតិំ នាភិជានាមិ ថោមនាយ ឥទំ ផលំ។|
    count |៣២|
      block |សត្តវីសេ ឥតោ កប្បេ អតុលា សត្ត អាសុ តេ|
      block |សត្តរតនសម្បន្នា ចក្កវត្តី មហព្ពលា។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាសនសន្ថវិកោ ថេរោ ឥមា គាថាយោ អភាសិត្ថាតិ។|
    stand |អាសនសន្ថវិកត្ថេរស្សាបទានំ ឆដ្ឋំ។|
  block |៧។ សទ្ទសញ្ញកត្ថេរអបទានំ|
    count |៣៤|
      block |សុទស្សនោ មហាវីរោ ទេសេតិ អមតំ បទំ|
      block |បរិវុតោ សាវកេហិ វសតិ ឃរមុត្តមេ។|
    count |៣៥|
      block |តាយ វាចាយ មធុរាយ សង្គណ្ហាតិ មហាជនំ|
      block |ឃោសោ ច វិបុលោ អាសិ អាសីសោ ទេវមានុសេ។|
    count |៣៦|
      block |និគ្ឃោសសទ្ទំ សុត្វាន សិទ្ធត្ថស្ស មហេសិនោ|
      block |សទ្ទេ ចិត្តំ បសាទេត្វា អវន្ទិំ លោកនាយកំ។|
    count |៣៧|
      block |ចតុន្នវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។|
    stand |សទ្ទសញ្ញកត្ថេរស្សាបទានំ សត្តមំ។|
  block |៨។ តិរំសិយត្ថេរអបទានំ|
    count |៣៩|
      block |កេសរិំ អភិជាតំវ អគ្គិក្ខន្ធំវ បព្ពតេ|
      block |ឱភាសេន្តំ ទិសា សព្ពា សិទ្ធត្ថំ បព្ពតន្តរេ។|
    count |៤០|
      block |សូរិយស្ស ច អាលោកំ ចន្ទាលោកំ តថេវ ច|
      block |ពុទ្ធាលោកញ្ច ទិស្វាន វិត្តិ មេ ឧទបជ្ជថ។|
    count |៤១|
      block |តយោ អាលោកេ ទិស្វាន សម្ពុទ្ធំ សាវកុត្តមំ|
      block |ឯកំសំ អជិនំ កត្វា សន្ថវិំ លោកនាយកំ។|
    count |៤២|
      block |តយោ ហិ អាលោកករា លោកេ លោកតមោនុទា|
      block |ចន្ទោ ច សូរិយោ ចាបិ ពុទ្ធោ ច លោកនាយកោ។|
    count |៤៣|
      block |ឱបម្មំ ឧបទស្សេត្វា កិត្តិតោ មេ មហាមុនិ|
      block |ពុទ្ធស្ស វណ្ណំ កិត្តេត្វា កប្បំ សគ្គម្ហិ មោទហំ។|
    count |៤៤|
      block |ចតុន្នវុតិតោ កប្បេ យំ ពុទ្ធមភិកិត្តយិំ|
      block |ទុគ្គតិំ នាភិជានាមិ កិត្តនាយ ឥទំ ផលំ។|
    count |៤៥|
      block |ឯកសដ្ឋិម្ហិតោ កប្បេ ឯកោ ញាណធរោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិរំសិយោ ថេរោ ឥមា គាថាយោ អភាសិត្ថាតិ។|
    stand |តិរំសិយត្ថេរស្សាបទានំ អដ្ឋមំ។|
  block |៩។ កន្ទលិបុប្ផិយត្ថេរអបទានំ|
    count |៤៧|
      block |សិន្ធុយា នទិយា តីរេ អហោសិំ កស្សកោ តទា|
      block |បរកម្មាយនេ យុត្តោ បរភត្តំ អបស្សិតោ។|
    count |៤៨|
      block |សិន្ធុំ អនុចរន្តោហំ សិទ្ធត្ថំ ជិនមទ្ទសំ|
      block |សមាធិនា និសិន្នំវ សតបត្តំវ បុប្ផិតំ។|
    count |៤៩|
      block |សត្ត កន្ទលិបុប្ផានិ វណ្ដេ ឆេត្វានហំ តទា|
      block |មត្ថកេ អភិរោបេសិំ ពុទ្ធស្សាទិច្ចពន្ធុនោ។|
    count |៥០|
      block |សុវណ្ណវណ្ណំ សម្ពុទ្ធំ អនុកូលេ សមាហិតំ|
      block |តិធាបភិន្នមាតង្គំ កុញ្ជរំវ ទុរាសទំ។|
    count |៥១|
      block |តមហំ ឧបគន្ត្វាន និបកំ ភាវិតិន្ទ្រិយំ|
      block |អញ្ជលិំ បគ្គហេត្វាន អវន្ទិំ សត្ថុនោ អហំ។|
    count |៥២|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កន្ទលិបុប្ផិយោ ថេរោ ឥមា គាថាយោ អភាសិត្ថាតិ។|
    stand |កន្ទលិបុប្ផិយត្ថេរស្សាបទានំ នវមំ។|
  block |១០។ កុមុទមាលិយត្ថេរអបទានំ|
    count |៥៤|
      block |ឧសភំ បវរំ វីរំ មហេសិំ វិជិតាវិនំ|
      block |វិបស្សិនំ មហាវីរំ អភិជាតំវ កេសរិំ។|
    count |៥៥|
      block |រថិយំ បដិបជ្ជន្តំ អាហុតីនំ បដិគ្គហំ|
      block |គហេត្វា កុមុទំ មាលំ ពុទ្ធសេដ្ឋំ សមោកិរិំ។|
    count |៥៦|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |អារក្ខទោ ភោជនទោ គតសញ្ញី បទុមិយោ|
      block |បុប្ផាសនី សន្ថវិកោ សទ្ទសញ្ញី តិរំសិយោ|
      block |កន្ទលិកោ កុមុទី ច សត្តបញ្ញាស គាថកាតិ។|
    block |ឥត្ថំ សុទំ អាយស្មា កុមុទមាលិយោ ថេរោ ឥមា គាថាយោ អភាសិត្ថាតិ។|
    stand |កុមុទមាលិយត្ថេរស្សាបទានំ ទសមំ។|
    stand |អារក្ខទាយកវគ្គោ ពាត្តិំសតិមោ។|
    block |តស្សុទ្ទានំ|
