block |២៤។ ឧទកាសនវគ្គោ|
  block |១។ ឧទកាសនទាយកត្ថេរអបទានំ|
    count |១|
      block |អារាមទ្វារា និក្ខម្ម ផលកំ សន្ថរិំ អហំ|
      block |ឧទកញ្ច ឧបដ្ឋាសិំ ឧត្តមត្ថស្ស បត្តិយា។|
    count |២|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ អាសនេ ចោទកេ ផលំ។|
    count |៣|
      block |ឥតោ បន្នរសេ កប្បេ អភិសាមសមវ្ហយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទកាសនទាយកោ ថេរោ ឥមា គាថាយោ អភាសិត្ថាតិ។|
    stand |ឧទកាសនទាយកត្ថេរស្សាបទានំ បឋមំ។|
  block |២។ ភាជនបាលកត្ថេរអបទានំ|
    count |៥|
      block |នគរេ ពន្ធុមតិយា កុម្ភការោ អហំ តទា|
      block |ភាជនំ អនុបាលេសិំ ភិក្ខុសង្ឃស្ស តាវទេ។|
    count |៦|
      block |ឯកនវុតិតោ កប្បេ ភាជនំ អនុបាលយិំ|
      block |ទុគ្គតិំ នាភិជានាមិ ភាជនស្ស ឥទំ ផលំ។|
    count |៧|
      block |តេបញ្ញាសេ ឥតោ កប្បេ អនន្តជាលិនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភាជនបាលកោ ថេរោ ឥមា គាថាយោ អភាសិត្ថាតិ។|
    stand |ភាជនបាលកត្ថេរស្សាបទានំ ទុតិយំ។|
  block |៣។ សាលបុប្ផិយត្ថេរអបទានំ|
    count |៩|
      block |អរុណវតិយា នគរេ អហោសិំ បូបិកោ តទា|
      block |មម ទ្វារេន គច្ឆន្តំ សិខិនំ អទ្ទសំ ជិនំ។|
    count |១០|
      block |ពុទ្ធស្ស បត្តំ បគ្គយ្ហ សាលបុប្ផំ អទាសហំ|
      block |សម្មគ្គតស្ស ពុទ្ធស្ស វិប្បសន្នេន ចេតសា។|
    count |១១|
      block |ឯកត្តិំសេ ឥតោ កប្បេ យំ បុប្ផមភិទាសហំ|
      block |ទុគ្គតិំ នាភិជានាមិ សាលបុប្ផស្សិទំ ផលំ។|
    count |១២|
      block |ឥតោ ចុទ្ទសកប្បម្ហិ អហោសិំ អមិតញ្ជលោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សាលបុប្ផិយោ ថេរោ ឥមា គាថាយោ អភាសិត្ថាតិ។|
    stand |សាលបុប្ផិយត្ថេរស្សាបទានំ តតិយំ។|
  block |៤។ កិលញ្ជទាយកត្ថេរអបទានំ|
    count |១៤|
      block |តិវរាយំ បុរេ រម្មេ នឡការោ អហំ តទា|
      block |សិទ្ធត្ថេ លោកបជ្ជោតេ បសន្នា ជនតា តហិំ។|
    count |១៥|
      block |បូជត្ថំ លោកនាថស្ស កិលញ្ជំ បរិយេសតិ|
      block |ពុទ្ធបូជំ ករោន្តានំ កិលញ្ជំ អទទិំ អហំ។|
    count |១៦|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ កិលញ្ជស្ស ឥទំ ផលំ។|
    count |១៧|
      block |សត្តសត្តតិកប្បម្ហិ រាជា អាសិំ ជលទ្ធរោ|
      block |សត្តរតនសម្បន្នោ ចក្កវត្តី មហព្ពលោ។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កិលញ្ជទាយកោ ថេរោ ឥមា គាថាយោ អភាសិត្ថាតិ។|
    stand |កិលញ្ជទាយកត្ថេរស្សាបទានំ ចតុត្ថំ។|
  block |៥។ វេទិការកត្ថេរអបទានំ|
    count |១៩|
      block |វិបស្សិនោ ភគវតោ ពោធិយា បាទបុត្តមេ|
      block |បសន្នចិត្តោ សុមនោ ការេសិំ វេទិកំ អហំ។|
    count |២០|
      block |ឯកនវុតិតោ កប្បេ ការេសិំ វេទិកំ អហំ|
      block |ទុគ្គតិំ នាភិជានាមិ វេទិកាយ ឥទំ ផលំ។|
    count |២១|
      block |ឥតោ ឯកាទសេ កប្បេ អហោសិំ សូរិយស្សមោ|
      block |សត្តរត្តនសម្បន្នោ ចក្កវត្តី មហព្ពលោ។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វេទិការកោ ថេរោ ឥមា គាថាយោ អភាសិត្ថាតិ។|
    stand |វេទិការកត្ថេរស្សាបទានំ បញ្ចមំ។|
  block |៦។ វណ្ណការត្ថេរអបទានំ|
    count |២៣|
      block |នគរេ អរុណវតិយា វណ្ណការោ អហំ តទា|
      block |ចេតិយេ ទុស្សភណ្ឌានិ នានាវណ្ណំ រជេសហំ។|
    count |២៤|
      block |ឯកត្តិំសេ ឥតោ កប្បេ យំ វណ្ណំ រជយិំ តទា|
      block |ទុគ្គតិំ នាភិជានាមិ វណ្ណទានស្សិទំ ផលំ។|
    count |២៥|
      block |ឥតោ តេវីសតិកប្បេ វណ្ណសម សនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា វណ្ណការោ ថេរោ ឥមា គាថាយោ អភាសិត្ថាតិ។|
    stand |វណ្ណការត្ថេរស្សាបទានំ ឆដ្ឋំ។|
  block |៧។ បិយាលបុប្ផិយត្ថេរអបទានំ|
    count |២៧|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |បិយាលំ បុប្ផិតំ ទិស្វា គតមគ្គេ ខិបិំ អហំ។|
    count |២៨|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បិយាលបុប្ផិយោ ថេរោ ឥមា គាថាយោ អភាសិត្ថាតិ។|
    stand |បិយាលបុប្ផិយត្ថេរស្សាបទានំ សត្តមំ។|
  block |៨។ អម្ពយាគទាយកត្ថេរអបទានំ|
    count |៣០|
      block |សកេ សិប្បេ អបត្ថទ្ធោ អគមំ កាននំ អហំ|
      block |សម្ពុទ្ធំ យន្តំ ទិស្វាន អម្ពយាគំ អទាសហំ។|
    count |៣១|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ អម្ពយាគស្សិទំ ផលំ។|
    count |៣២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អម្ពយាគទាយកោ ថេរោ ឥមា គាថាយោ អភាសិត្ថាតិ។|
    stand |អម្ពយាគទាយកត្ថេរស្សាបទានំ អដ្ឋមំ។|
  block |៩។ ជគតិការកត្ថេរអបទានំ|
    count |៣៣|
      block |និព្ពុតេ លោកនាថម្ហិ អត្ថទស្សិ នរុត្តមេ|
      block |ជគតី ការិតា មយ្ហំ ពុទ្ធស្ស ថូបមុត្តមេ។|
    count |៣៤|
      block |អដ្ឋារសេ កប្បសតេ យំ កម្មមករិំ តទា|
      block |ទុគ្គតិំ នាភិជានាមិ ជគតិយា ឥទំ ផលំ។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ជគតិការកោ ថេរោ ឥមា គាថាយោ អភាសិត្ថាតិ។|
    stand |ជគតិការកត្ថេរស្សាបទានំ នវមំ។|
  block |១០។ វាសិទាយកត្ថេរអបទានំ|
    count |៣៦|
      block |កម្មារោហំ បុរេ អាសិំ តិវរាយំ បុរុត្តមេ|
      block |ឯកា វាសិ មយា ទិន្នា សយម្ភុំ អបរាជិតំ។|
    count |៣៧|
      block |ចតុន្នវុតិតោ កប្បេ យំ វាសិមទទិំ តទា|
      block |ទុគ្គតិំ នាភិជានាមិ វាសិទានស្សិទំ ផលំ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឧទកាសនភាជនំ សាលបុប្ផី កិលញ្ជកោ|
      block |វេទិកា វណ្ណការោ ច បិយាលអម្ពយាគទោ|
      block |ជគតី វាសិទាតា ច គាថា តិំស ច អដ្ឋ ច។|
    block |ឥត្ថំ សុទំ អាយស្មា វាសិទាយកោ ថេរោ ឥមា គាថាយោ អភាសិត្ថាតិ។|
    stand |វាសិទាយកត្ថេរស្សាបទានំ ទសមំ។|
    stand |ឧទកាសនវគ្គោ ចតុវីសតិមោ។|
    block |តស្សុទ្ទានំ|
