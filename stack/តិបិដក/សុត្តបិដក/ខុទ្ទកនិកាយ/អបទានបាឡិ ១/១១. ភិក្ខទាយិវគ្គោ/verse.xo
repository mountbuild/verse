block |១១។ ភិក្ខទាយិវគ្គោ|
  block |១។ ភិក្ខទាយកត្ថេរអបទានំ|
    count |១|
      block |សុវណ្ណវណ្ណំ សម្ពុទ្ធំ អាហុតីនំ បដិគ្គហំ|
      block |បវរា អភិនិក្ខន្តំ វនា និព្ពនមាគតំ។|
    count |២|
      block |កដច្ឆុភិក្ខំ បាទាសិំ សិទ្ធត្ថស្ស មហេសិនោ|
      block |បញ្ញាយ ឧបសន្តស្ស មហាវីរស្ស តាទិនោ។|
    count |៣|
      block |បទេនានុបទាយន្តំ និព្ពាបេន្តេ មហាជនំ|
      block |ឧឡារា វិត្តិ មេ ជាតា ពុទ្ធេ អាទិច្ចពន្ធុនេ។|
    count |៤|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ភិក្ខាទានស្សិទំ ផលំ។|
    count |៥|
      block |សត្តាសីតិម្ហិតោ កប្បេ មហារេណុ សនាមកា|
      block |សត្តរតនសម្បន្នា សត្តេតេ ចក្កវត្តិនោ។|
    count |៦|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ភិក្ខទាយកោ ថេរោ ឥមា គាថាយោ អភាសិត្ថាតិ។|
    stand |ភិក្ខទាយកត្ថេរស្សាបទានំ បឋមំ។|
  block |២។ ញាណសញ្ញិកត្ថេរអបទានំ|
    count |៧|
      block |សុវណ្ណវណ្ណំ សម្ពុទ្ធំ និសភាជានិយំ យថា|
      block |តិធាបភិន្នំ មាតង្គំ កុញ្ជរំវ មហេសិនំ។|
    count |៨|
      block |ឱភាសេន្តំ ទិសា សព្ពា ឧឡុរាជំវ បូរិតំ|
      block |រថិយំ បដិបជ្ជន្តំ លោកជេដ្ឋំ អបស្សហំ។|
    count |៩|
      block |ញាណេ ចិត្តំ បសាទេត្វា បគ្គហេត្វាន អញ្ជលិំ|
      block |បសន្នចិត្តោ សុមនោ សិទ្ធត្ថមភិវាទយិំ។|
    count |១០|
      block |ចតុន្នវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ញាណសញ្ញាយិទំ ផលំ។|
    count |១១|
      block |តេសត្តតិម្ហិតោ កប្បេ សោឡសាសុំ នរុត្តមា|
      block |សត្តរតនសម្បន្នា ចក្កវត្តី មហព្ពលា។|
    count |១២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ញាណសញ្ញិកោ ថេរោ ឥមា គាថាយោ អភាសិត្ថាតិ។|
    stand |ញាណសញ្ញិកត្ថេរស្សាបទានំ ទុតិយំ។|
  block |៣។ ឧប្បលហត្ថិយត្ថេរអបទានំ|
    count |១៣|
      block |តិវរាយំ និវាសីហំ អហោសិំ មាលិកោ តទា|
      block |អទ្ទសំ វិរជំ ពុទ្ធំ សិទ្ធត្ថំ លោកបូជិតំ។|
    count |១៤|
      block |បសន្នចិត្តោ សុមនោ បុប្ផហត្ថមទាសហំ|
      block |យត្ថ យត្ថុបបជ្ជាមិ តស្ស កម្មស្ស វាហសា។|
    count |១៥|
      block |អនុភោមិ ផលំ ឥដ្ឋំ បុព្ពេ សុកតមត្តនោ|
      block |បរិក្ខិត្តោ សុមល្លេហិ បុប្ផទានស្សិទំ ផលំ។|
    count |១៦|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |១៧|
      block |ចតុន្នវុតុបាទាយ ឋបេត្វា វត្តមានកំ|
      block |បញ្ចរាជសតា តត្ថ នជ្ជសមសនាមកា។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧប្បលហត្ថិយោ ថេរោ ឥមា គាថាយោ អភាសិត្ថាតិ។|
    stand |ឧប្បលហត្ថិយត្ថេរស្សាបទានំ តតិយំ។|
  block |៤។ បទបូជកត្ថេរអបទានំ|
    count |១៩|
      block |សិទ្ធត្ថស្ស ភគវតោ ជាតិបុប្ផមទាសហំ|
      block |បាទេសុ សត្ត បុប្ផានិ ហាសេនោកិរិតានិ មេ។|
    count |២០|
      block |តេន កម្មេនហំ អជ្ជ អភិភោមិ នរាមរេ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |២១|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |២២|
      block |សមន្តគន្ធនាមាសុំ តេរស ចក្កវត្តិនោ|
      block |ឥតោ បញ្ចមកេ កប្បេ ចាតុរន្តា ជនាធិបា។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បទបូជកោ ថេរោ ឥមា គាថាយោ អភាសិត្ថាតិ។|
    stand |បទបូជកត្ថេរស្សាបទានំ ចតុត្ថំ។|
  block |៥។ មុដ្ឋិបុប្ផិយត្ថេរអបទានំ|
    count |២៤|
      block |សុទស្សនោតិ នាមេន មាលាការោ អហំ តទា|
      block |អទ្ទសំ វិរជំ ពុទ្ធំ លោកជេដ្ឋំ នរាសភំ។|
    count |២៥|
      block |ជាតិបុប្ផំ គហេត្វាន បូជយិំ បទុមុត្តរំ|
      block |វិសុទ្ធចក្ខុ សុមនោ ទិព្ពចក្ខុំ សមជ្ឈគំ។|
    count |២៦|
      block |ឯតិស្សា បុប្ផបូជាយ ចិត្តស្ស បណិធីហិ ច|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |២៧|
      block |សោឡសាសិំសុ រាជានោ ទេវុត្តរសនាមកា|
      block |ឆត្តិំសម្ហិ ឥតោ កប្បេ ចក្កវត្តី មហព្ពលា។|
    count |២៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មុដ្ឋិបុប្ផិយោ ថេរោ ឥមា គាថាយោ អភាសិត្ថាតិ។|
    stand |មុដ្ឋិបុប្ផិយត្ថេរស្សាបទានំ បញ្ចមំ។|
  block |៦។ ឧទកបូជកត្ថេរអបទានំ|
    count |២៩|
      block |សុវណ្ណវណ្ណំ សម្ពុទ្ធំ គច្ឆន្តំ អនិលញ្ជសេ|
      block |ឃតាសនំវ ជលិតំ អាទិត្តំវ ហុតាសនំ។|
    count |៣០|
      block |បាណិនា ឧទកំ គយ្ហ អាកាសេ ឧក្ខិបិំ អហំ|
      block |សម្បដិច្ឆិ មហាវីរោ ពុទ្ធោ ការុណិកោ ឥសិ។|
    count |៣១|
      block |អន្តលិក្ខេ ឋិតោ សត្ថា បទុមុត្តរនាមកោ|
      block |មម សង្កប្បមញ្ញាយ ឥមំ គាថំ អភាសថ។|
    count |៣២|
      block |ឥមិនា ទកទានេន បីតិឧប្បាទនេន ច|
      block |កប្បសតសហស្សម្បិ ទុគ្គតិំ នុបបជ្ជតិ។|
    count |៣៣|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |៣៤|
      block |សហស្សរាជនាមេន តយោ តេ ចក្កវត្តិនោ|
      block |បញ្ចសដ្ឋិកប្បសតេ ចាតុរន្តា ជនាធិបា។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឧទកបូជកោ ថេរោ ឥមា គាថាយោ អភាសិត្ថាតិ។|
    stand |ឧទកបូជកត្ថេរស្សាបទានំ ឆដ្ឋំ។|
  block |៧។ នឡមាលិយត្ថេរអបទានំ|
    count |៣៦|
      block |បទុមុត្តរពុទ្ធស្ស លោកជេដ្ឋស្ស តាទិនោ|
      block |តិណត្ថរេ និសិន្នស្ស ឧបសន្តស្ស តាទិនោ។|
    count |៣៧|
      block |នឡមាលំ គហេត្វាន ពន្ធិត្វា ពីជនិំ អហំ|
      block |ពុទ្ធស្ស ឧបនាមេសិំ ទ្វិបទិន្ទស្ស តាទិនោ។|
    count |៣៨|
      block |បដិគ្គហេត្វា សព្ពញ្ញូ ពីជនិំ លោកនាយកោ|
      block |មម សង្កប្បមញ្ញាយ ឥមំ គាថំ អភាសថ។|
    count |៣៩|
      block |យថា មេ កាយោ និព្ពាតិ បរិឡាហោ ន វិជ្ជតិ|
      block |តថេវ តិវិធគ្គីហិ ចិត្តំ តវ វិមុច្ចតុ។|
    count |៤០|
      block |សព្ពេ ទេវា សមាគច្ឆុំ យេ កេចិ វននិស្សិតា|
      block |សោស្សាម ពុទ្ធវចនំ ហាសយន្តញ្ច ទាយកំ។|
    count |៤១|
      block |និសិន្នោ ភគវា តត្ថ ទេវសង្ឃបុរក្ខតោ|
      block |ទាយកំ សម្បហំសេន្តោ ឥមា គាថា អភាសថ។|
    count |៤២|
      block |ឥមិនា ពីជនិទានេន ចិត្តស្ស បណិធីហិ ច|
      block |សុព្ពតោ នាម នាមេន ចក្កវត្តី ភវិស្សតិ។|
    count |៤៣|
      block |តេន កម្មាវសេសេន សុក្កមូលេន ចោទិតោ|
      block |មាលុតោ នាម នាមេន ចក្កវត្តី ភវិស្សតិ។|
    count |៤៤|
      block |ឥមិនា ពីជនិទានេន សម្មានវិបុលេន ច|
      block |កប្បសតសហស្សម្បិ ទុគ្គតិំ នុបបជ្ជតិ។|
    count |៤៥|
      block |តិំសកប្បសហស្សម្ហិ សុព្ពតា អដ្ឋតិំស តេ|
      block |ឯកូនតិំសសហស្សេ អដ្ឋ មាលុតនាមកា។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា នឡមាលិយោ ថេរោ ឥមា គាថាយោ អភាសិត្ថាតិ។|
    stand |នឡមាលិយត្ថេរស្សាបទានំ សត្តមំ។|
    stand |សត្តមភាណវារំ។|
  block |៨។ អាសនុបដ្ឋាហកត្ថេរអបទានំ|
    count |៤៧|
      block |កាននំ វនមោគយ្ហ អប្បសទ្ទំ និរាកុលំ|
      block |សីហាសនំ មយា ទិន្នំ អត្ថទស្សិស្ស តាទិនោ។|
    count |៤៨|
      block |មាលាហត្ថំ គហេត្វាន កត្វា ច នំ បទក្ខិណំ|
      block |សត្ថារំ បយិរុបាសិត្វា បក្កាមិំ ឧត្តរាមុខោ។|
    count |៤៩|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |សន្និព្ពាបេមិ អត្តានំ ភវា សព្ពេ សមូហតា។|
    count |៥០|
      block |អដ្ឋារសកប្បសតេ យំ ទានមទទិំ តទា|
      block |ទុគ្គតិំ នាភិជានាមិ សីហាសនស្សិទំ ផលំ។|
    count |៥១|
      block |ឥតោ សត្តកប្បសតេ សន្និព្ពាបក ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាសនុបដ្ឋាហកោ ថេរោ ឥមា គាថាយោ អភាសិត្ថាតិ។|
    stand |អាសនុបដ្ឋាហកត្ថេរស្សាបទានំ អដ្ឋមំ។|
  block |៩។ ពិឡាលិទាយកត្ថេរអបទានំ|
    count |៥៣|
      block |ហិមវន្តស្សាវិទូរេ វសាមិ បណ្ណសន្ថរេ|
      block |ឃាសេសុ គេធមាបន្នោ សេយ្យសីលោ ចហំ តទា។|
    count |៥៤|
      block |ខណន្តាលុ កលម្ពានិ ពិឡាលិតក្កលានិ ច|
      block |កោលំ ភល្លាតកំ ពិល្លំ អាហត្វា បដិយាទិតំ។|
    count |៥៥|
      block |បទុមុត្តរោ លោកវិទូ អាហុតីនំ បដិគ្គហោ|
      block |មម សង្កប្បមញ្ញាយ អាគច្ឆិ មម សន្តិកំ។|
    count |៥៦|
      block |ឧបាគតំ មហានាគំ ទេវទេវំ នរាសភំ|
      block |ពិឡាលិំ បគ្គហេត្វាន បត្តម្ហិ ឱកិរិំ អហំ។|
    count |៥៧|
      block |បរិភុញ្ជិ មហាវីរោ តោសយន្តោ មមំ តទា|
      block |បរិភុញ្ជិត្វាន សព្ពញ្ញូ ឥមំ គាថំ អភាសថ។|
    count |៥៨|
      block |សកំ ចិត្តំ បសាទេត្វា ពិឡាលិំ មេ អទា តុវំ|
      block |កប្បានំ សតសហស្សំ ទុគ្គតិំ នុបបជ្ជសិ។|
    count |៥៩|
      block |ចរិមំ វត្តតេ មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៦០|
      block |ចតុបញ្ញាសិតោ កប្បេ សុមេខលិយសវ្ហយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៦១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពិឡាលិទាយកោ ថេរោ ឥមា គាថាយោ អភាសិត្ថាតិ។|
    stand |ពិឡាលិទាយកត្ថេរស្សាបទានំ នវមំ។|
  block |១០។ រេណុបូជកត្ថេរអបទានំ|
    count |៦២|
      block |សុវណ្ណវណ្ណំ សម្ពុទ្ធំ សតរំសិំវ ភាណុមំ|
      block |ឱភាសេន្តំ ទិសា សព្ពា ឧឡុរាជំវ បូរិតំ។|
    count |៦៣|
      block |បុរក្ខតំ សាវកេហិ សាគរេហេវ មេទនិំ|
      block |នាគំ បគ្គយ្ហ រេណូហិ វិបស្សិស្សាភិរោបយិំ។|
    count |៦៤|
      block |ឯកនវុតិតោ កប្បេ យំ រេណុមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៦៥|
      block |បណ្ណតាលីសិតោ កប្បេ រេណុ នាមាសិ ខត្តិយោ|
      block |សត្តរតនសម្បន្នោ ចក្កវត្តី មហព្ពលោ។|
    count |៦៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ភិក្ខទាយី ញាណសញ្ញី ហត្ថិយោ បទបូជកោ|
      block |មុដ្ឋិបុប្ផី ឧទកទោ នឡមាលិ ឧបដ្ឋកោ|
      block |ពិឡាលិទាយី រេណុ ច គាថាយោ ឆ ច សដ្ឋិ ច។|
    block |ឥត្ថំ សុទំ អាយស្មា រេណុបូជកោ ថេរោ ឥមា គាថាយោ អភាសិត្ថាតិ។|
    stand |រេណុបូជកត្ថេរស្សាបទានំ ទសមំ។|
    stand |ភិក្ខទាយិវគ្គោ ឯកាទសមោ។|
    block |តស្សុទ្ទានំ|
