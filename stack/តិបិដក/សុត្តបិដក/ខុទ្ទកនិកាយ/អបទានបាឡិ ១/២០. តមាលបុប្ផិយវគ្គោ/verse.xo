block |២០។ តមាលបុប្ផិយវគ្គោ|
  block |១។ តមាលបុប្ផិយត្ថេរអបទានំ|
    count |១|
      block |ចុល្លាសីតិសហស្សានិ ថម្ភា សោវណ្ណយា អហូ|
      block |ទេវលដ្ឋិបដិភាគំ វិមានំ មេ សុនិម្មិតំ។|
    count |២|
      block |តមាលបុប្ផំ បគ្គយ្ហ វិប្បសន្នេន ចេតសា|
      block |ពុទ្ធស្ស អភិរោបយិំ សិខិនោ លោកពន្ធុនោ។|
    count |៣|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤|
      block |ឥតោ វីសតិមេ កប្បេ ចន្ទតិត្តោតិ ឯកកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តមាលបុប្ផិយោ ថេរោ ឥមា គាថាយោ អភាសិត្ថាតិ។|
    stand |តមាលបុប្ផិយត្ថេរស្សាបទានំ បឋមំ។|
  block |២។ តិណសន្ថារកត្ថេរអបទានំ|
    count |៦|
      block |យទា វនវាសី ឥសិ តិណំ លាយតិ សត្ថុនោ|
      block |សព្ពេ បទក្ខិណាវដ្ដា បថព្យា និបតិំសុ តេ។|
    count |៧|
      block |តមហំ តិណមាទាយ សន្ថរិំ ធរណុត្តមេ|
      block |តីណេវ តាលបត្តានិ អាហរិត្វានហំ តទា។|
    count |៨|
      block |តិណេន ឆទនំ កត្វា សិទ្ធត្ថស្ស អទាសហំ|
      block |សត្តាហំ ធារយុំ តស្ស ទេវមានុសសត្ថុនោ។|
    count |៩|
      block |ចតុន្នវុតិតោ កប្បេ យំ តិណំ អទទិំ តទា|
      block |ទុគ្គតិំ នាភិជានាមិ តិណទានស្សិទំ ផលំ។|
    count |១០|
      block |បញ្ចសដ្ឋិម្ហិតោ កប្បេ ចត្តារោសុំ មហទ្ធនា|
      block |សត្តរតនសម្បន្នា ចក្កវត្តី មហព្ពលា។|
    count |១១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិណសន្ថារកោ ថេរោ ឥមា គាថាយោ អភាសិត្ថាតិ។|
    stand |តិណសន្ថារកត្ថេរស្សាបទានំ ទុតិយំ។|
  block |៣។ ខណ្ឌបុល្លិយត្ថេរអបទានំ|
    count |១២|
      block |ផុស្សស្ស ខោ ភគវតោ ថូបោ អាសិ មហាវនេ|
      block |កុញ្ជរេហិ តទា ភិន្នោ បរូឡ្ហោ បាទបោ តហិំ។|
    count |១៣|
      block |វិសមញ្ច សមំ កត្វា សុធាបិណ្ឌំ អទាសហំ|
      block |តិលោកគរុនោ តស្ស គុណេហិ បរិតោសិតោ។|
    count |១៤|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ សុធាបិណ្ឌស្សិទំ ផលំ។|
    count |១៥|
      block |សត្តសត្តតិកប្បម្ហិ ជិតសេនាសុំ សោឡស|
      block |សត្តរតនសម្បន្នា ចក្កវត្តី មហព្ពលា។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ខណ្ឌផុល្លិយោ ថេរោ ឥមា គាថាយោ អភាសិត្ថាតិ។|
    stand |ខណ្ឌបុល្លិយត្ថេរស្សាបទានំ តតិយំ។|
  block |៤។ អសោកបូជកត្ថេរអបទានំ|
    count |១៧|
      block |តិវរាយំ បុរេ រម្មេ រាជុយ្យានំ អហុ តទា|
      block |ឧយ្យានបាលោ តត្ថាសិំ រញ្ញោ ពទ្ធចរោ អហំ។|
    count |១៨|
      block |បទុមោ នាម នាមេន សយម្ភូ សប្បភោ អហុ|
      block |និសិន្នំ បុណ្ឌរីកម្ហិ ឆាយា ន ជហិ តំ មុនិំ។|
    count |១៩|
      block |អសោកំ បុប្ផិតំ ទិស្វា បិណ្ឌិភារំ សុទស្សនំ|
      block |ពុទ្ធស្ស អភិរោបេសិំ ជលជុត្តមនាមិនោ។|
    count |២០|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២១|
      block |សត្តតិំសម្ហិតោ កប្បេ សោឡស អរណញ្ជហា|
      block |សត្តរតនសម្បន្នា ចក្កវត្តី មហព្ពលា។|
    count |២២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អសោកបូជកោ ថេរោ ឥមា គាថាយោ អភាសិត្ថាតិ។|
    stand |អសោកបូជកត្ថេរស្សាបទានំ ចតុត្ថំ។|
  block |៥។ អង្កោលកត្ថេរអបទានំ|
    count |២៣|
      block |អង្កោលំ បុប្ផិតំ ទិស្វា មាលាវរំ សកោសកំ|
      block |ឱចិនិត្វាន តំ បុប្ផំ អគមំ ពុទ្ធសន្តិកំ។|
    count |២៤|
      block |សិទ្ធត្ថោ តម្ហិ សមយេ បតិលីនោ មហាមុនិ|
      block |មុហុត្តំ បដិមានេត្វា គុហាយំ បុប្ផមោកិរិំ។|
    count |២៥|
      block |ចតុន្នវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ បុប្ផទានស្សិទំ ផលំ។|
    count |២៦|
      block |ឆត្តិំសម្ហិ ឥតោ កប្បេ អាសេកោ ទេវគជ្ជិតោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អង្កោលកោ ថេរោ ឥមា គាថាយោ អភាសិត្ថាតិ។|
    stand |អង្កោលកត្ថេរស្សាបទានំ បញ្ចមំ។|
  block |៦។ កិសលយបូជកត្ថេរអបទានំ|
    count |២៨|
      block |នគរេ ទ្វារវតិយា មាលាវច្ឆោ មមំ អហុ|
      block |ឧទបានោ ច តត្ថេវ បាទបានំ វិរោហនោ។|
    count |២៩|
      block |សពលេន ឧបត្ថទ្ធោ សិទ្ធត្ថោ អបរាជិតោ|
      block |មមានុកម្បមានោ សោ គច្ឆតេ អនិលញ្ជសេ។|
    count |៣០|
      block |អញ្ញំ កិញ្ចិ ន បស្សាមិ បូជាយោគ្គំ មហេសិនោ|
      block |អសោកំ បល្លវំ ទិស្វា អាកាសេ ឧក្ខិបិំ អហំ។|
    count |៣១|
      block |ពុទ្ធស្ស តេ កិសលយា គច្ឆតោ យន្តិ បច្ឆតោ|
      block |តាហំ ទិស្វាន សំវិជិំ អហោ ពុទ្ធស្សុឡារតា។|
    count |៣២|
      block |ចតុន្នវុតិតោ កប្បេ បល្លវំ អភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៣|
      block |សត្តតិំសេ ឥតោ កប្បេ ឯកោ ឯកិស្សរោ អហុ|
      block |សត្តរតនសម្បន្នោ ចក្កវត្តី មហព្ពលោ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កិសលយបូជកោ ថេរោ ឥមា គាថាយោ អភាសិត្ថាតិ។|
    stand |កិសលយបូជកត្ថេរស្សាបទានំ ឆដ្ឋំ។|
  block |៧។ តិន្ទុកទាយកត្ថេរអបទានំ|
    count |៣៥|
      block |គិរិទុគ្គចរោ អាសិំ មក្កដោ ថាមវេគិកោ|
      block |ផលិនំ តិន្ទុកំ ទិស្វា ពុទ្ធសេដ្ឋំ អនុស្សរិំ។|
    count |៣៦|
      block |និក្ខមិត្វា កតិបាហំ វិចិនិំ លោកនាយកំ|
      block |បសន្នចិត្តោ សុមនោ សិទ្ធត្ថំ តិភវន្តគុំ។|
    count |៣៧|
      block |មម សង្កប្បមញ្ញាយ សត្ថា លោកេ អនុត្តរោ|
      block |ខីណាសវសហស្សេហិ អាគច្ឆិ មម សន្តិកំ។|
    count |៣៨|
      block |បាមោជ្ជំ ជនយិត្វាន ផលហត្ថោ ឧបាគមិំ|
      block |បដិគ្គហេសិ ភគវា សព្ពញ្ញូ វទតំ វរោ។|
    count |៣៩|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៤០|
      block |សត្តបញ្ញាសកប្បម្ហិ ឧបនន្ទសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា តិន្ទុកទាយកោ ថេរោ ឥមា គាថាយោ អភាសិត្ថាតិ។|
    stand |តិន្ទុកទាយកត្ថេរស្សាបទានំ សត្តមំ។|
  block |៨។ មុដ្ឋិបូជកត្ថេរអបទានំ|
    count |៤២|
      block |សុមេធោ នាម ភគវា លោកជេដ្ឋោ នរាសភោ|
      block |បច្ឆិមេ អនុកម្បាយ បធានំ បទហី ជិនោ។|
    count |៤៣|
      block |តស្ស ចង្កមមានស្ស ទ្វិបទិន្ទស្ស តាទិនោ|
      block |គិរិនេលស្ស បុប្ផានំ មុដ្ឋិំ ពុទ្ធស្ស រោបយិំ។|
    count |៤៤|
      block |តេន ចិត្តប្បសាទេន សុក្កមូលេន ចោទិតោ|
      block |តិំសកប្បសហស្សានិ ទុគ្គតិំ នុបបជ្ជហំ។|
    count |៤៥|
      block |តេវីសតិកប្បសតេ សុនេលោ នាម ខត្តិយោ|
      block |សត្តរតនសម្បន្នោ ឯកោ អាសិំ មហព្ពលោ។|
    count |៤៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មុដ្ឋិបូជកោ ថេរោ ឥមា គាថាយោ អភាសិត្ថាតិ។|
    stand |មុដ្ឋិបូជកត្ថេរស្សាបទានំ អដ្ឋមំ។|
  block |៩។ កិំកណិកបុប្ផិយត្ថេរអបទានំ|
    count |៤៧|
      block |សុមង្គលោតិ នាមេន សយម្ភូ អបរាជិតោ|
      block |បវនា និក្ខមិត្វាន នគរំ បាវិសី ជិនោ។|
    count |៤៨|
      block |បិណ្ឌចារំ ចរិត្វាន និក្ខម្ម នគរា មុនិ|
      block |កតកិច្ចោវ សម្ពុទ្ធោ សោ វសី វនមន្តរេ។|
    count |៤៩|
      block |កិំកណិបុប្ផំ បគ្គយ្ហ ពុទ្ធស្ស អភិរោបយិំ|
      block |បសន្នចិត្តោ សុមនោ សយម្ភុស្ស មហេសិនោ។|
    count |៥០|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥១|
      block |ឆឡាសីតិម្ហិតោ កប្បេ អបិលាសិសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា កិំកណិកបុប្ផិយោ ថេរោ ឥមា គាថាយោ អភាសិត្ថាតិ។|
    stand |កិំកណិកបុប្ផិយត្ថេរស្សាបទានំ នវមំ។|
  block |១០។ យូថិកបុប្ផិយត្ថេរអបទានំ|
    count |៥៣|
      block |បទុមុត្តរោ នាម ជិនោ អាហុតីនំ បដិគ្គហោ|
      block |បវនា និក្ខមិត្វាន វិហារំ យាតិ ចក្ខុមា។|
    count |៥៤|
      block |ឧភោ ហត្ថេហិ បគ្គយ្ហ យូថិកំ បុប្ផមុត្តមំ|
      block |ពុទ្ធស្ស អភិរោបយិំ មេត្តចិត្តស្ស តាទិនោ។|
    count |៥៥|
      block |តេន ចិត្តប្បសាទេន អនុភោត្វាន សម្បទា|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |៥៦|
      block |ឥតោ បញ្ញាសកប្បេសុ ឯកោ អាសិំ ជនាធិបោ|
      block |សមិត្តនន្ទនោ នាម ចក្កវត្តី មហព្ពលោ។|
    count |៥៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា យូថិកបុប្ផិយោ ថេរោ ឥមា គាថាយោ អភាសិត្ថាតិ|
      block |តមាលតិណសន្ថារោ ខណ្ឌផុល្លិ អសោកិយោ|
      block |អង្កោលកី កិសលយោ តិន្ទុកោ នេលបុប្ផិយោ|
      block |កិំកណិកោ យូថិកោ ច គាថា បញ្ញាស អដ្ឋ ចាតិ។|
      block |ភិក្ខាទាយី បរិវារោ សេរេយ្យោ សោភិតោ តថា|
      block |ឆត្តញ្ច ពន្ធុជីវី ច សុបារិចរិយោបិ ច។|
      block |កុមុទោ កុដជោ ចេវ តមាលិ ទសមោ កតោ|
      block |ឆសតានិ ច គាថានិ ឆសដ្ឋិ ច តតុត្តរិ។|
    stand |យូថិកបុប្ផិយត្ថេរស្សាបទានំ ទសមំ។|
    stand |តមាលបុប្ផិយវគ្គោ វីសតិមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ភិក្ខាវគ្គទសកំ។|
    stand |ទុតិយសតកំ សមត្តំ។|
