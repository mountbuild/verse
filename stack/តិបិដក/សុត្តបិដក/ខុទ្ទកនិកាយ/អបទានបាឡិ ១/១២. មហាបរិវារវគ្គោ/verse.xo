block |១២។ មហាបរិវារវគ្គោ|
  block |១។ មហាបរិវារកត្ថេរអបទានំ|
    count |១|
      block |វិបស្សី នាម ភគវា លោកជេដ្ឋោ នរាសភោ|
      block |អដ្ឋសដ្ឋិសហស្សេហិ បាវិសិ ពន្ធុមំ តទា។|
    count |២|
      block |នគរា អភិនិក្ខម្ម អគមំ ទីបចេតិយំ|
      block |អទ្ទសំ វិរជំ ពុទ្ធំ អាហុតីនំ បដិគ្គហំ។|
    count |៣|
      block |ចុល្លាសីតិសហស្សានិ យក្ខា មយ្ហំ ឧបន្តិកេ|
      block |ឧបដ្ឋហន្តិ សក្កច្ចំ ឥន្ទំវ តិទសា គណា។|
    count |៤|
      block |ភវនា អភិនិក្ខម្ម ទុស្សំ បគ្គយ្ហហំ តទា|
      block |សិរសា អភិវាទេសិំ តញ្ចាទាសិំ មហេសិនោ។|
    count |៥|
      block |អហោ ពុទ្ធោ អហោ ធម្មោ អហោ នោ សត្ថុ សម្បទា|
      block |ពុទ្ធស្ស អានុភាវេន វសុធាយំ បកម្បថ។|
    count |៦|
      block |តញ្ច អច្ឆរិយំ ទិស្វា អព្ភុតំ លោមហំសនំ|
      block |ពុទ្ធេ ចិត្តំ បសាទេមិ ទ្វិបទិន្ទម្ហិ តាទិនេ។|
    count |៧|
      block |សោហំ ចិត្តំ បសាទេត្វា ទុស្សំ ទត្វាន សត្ថុនោ|
      block |សរណញ្ច ឧបាគច្ឆិំ សាមច្ចោ សបរិជ្ជនោ។|
    count |៨|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៩|
      block |ឥតោ បន្នរសេ កប្បេ សោឡសាសុំ សុវាហនា|
      block |សត្តរតនសម្បន្នា ចក្កវត្តី មហព្ពលា។|
    count |១០|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មហាបរិវារកោ ថេរោ ឥមា គាថាយោ អភាសិត្ថាតិ។|
    stand |មហាបរិវារកត្ថេរស្សាបទានំ បឋមំ។|
  block |២។ សុមង្គលត្ថេរអបទានំ|
    count |១១|
      block |អត្ថទស្សី ជិនវរោ លោកជេដ្ឋោ នរាសភោ|
      block |វិហារា អភិនិក្ខម្ម តឡាកំ ឧបសង្កមិ។|
    count |១២|
      block |ន្ហត្វា បិត្វា ច សម្ពុទ្ធោ ឧត្តរិត្វេកចីវរោ|
      block |អដ្ឋាសិ ភគវា តត្ថ វិលោកេន្តោ ទិសោទិសំ។|
    count |១៣|
      block |ភវនេ ឧបវិដ្ឋោហំ អទ្ទសំ លោកនាយកំ|
      block |ហដ្ឋោ ហដ្ឋេន ចិត្តេន អប្ផោដេសិំ អហំ តទា។|
    count |១៤|
      block |សតរំសិំវ ជោតន្តំ បភាសន្តំវ កញ្ចនំ|
      block |នច្ចគីតេ បយុត្តោហំ បញ្ចង្គតូរិយម្ហិ ច។|
    count |១៥|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពេ សត្តេ អភិភោមិ វិបុលោ ហោតិ មេ យសោ។|
    count |១៦|
      block |នមោ តេ បុរិសាជញ្ញ នមោ តេ បុរិសុត្តម|
      block |អត្តានំ តោសយិត្វាន បរេ តោសេសិ ត្វំ មុនិ។|
    count |១៧|
      block |បរិគ្គហេ និសីទិត្វា ហាសំ កត្វាន សុព្ពតេ|
      block |ឧបដ្ឋហិត្វា សម្ពុទ្ធំ តុសិតំ ឧបបជ្ជហំ។|
    count |១៨|
      block |សោឡសេតោ កប្បសតេ ទ្វិនវឯកចិន្តិតា|
      block |សត្តរតនសម្បន្នា ចក្កវត្តី មហព្ពលា។|
    count |១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុមង្គលោ ថេរោ ឥមា គាថាយោ អភាសិត្ថាតិ។|
    stand |សុមង្គលត្ថេរស្សាបទានំ ទុតិយំ។|
  block |៣។ សរណគមនិយត្ថេរអបទានំ|
    count |២០|
      block |ឧភិន្នំ ទេវរាជូនំ សង្គាមោ សមុបដ្ឋិតោ|
      block |អហោសិ សមុបព្យូឡ្ហោ មហាឃោសោ អវត្តថ។|
    count |២១|
      block |បទុមុត្តរោ លោកវិទូ អាហុតីនំ បដិគ្គហោ|
      block |អន្តលិក្ខេ ឋិតោ សត្ថា សំវេជេសិ មហាជនំ។|
    count |២២|
      block |សព្ពេ ទេវា អត្តមនា និក្ខិត្តកវចាវុធា|
      block |សម្ពុទ្ធំ អភិវាទេត្វា ឯកគ្គាសិំសុ តាវទេ។|
    count |២៣|
      block |មយ្ហំ សង្កប្បមញ្ញាយ វាចាសភិមុទីរយិ|
      block |អនុកម្បកោ លោកវិទូ និព្ពាបេសិ មហាជនំ។|
    count |២៤|
      block |បទុដ្ឋចិត្តោ មនុជោ ឯកបាណំ វិហេឋយំ|
      block |តេន ចិត្តប្បទោសេន អបាយំ ឧបបជ្ជតិ។|
    count |២៥|
      block |សង្គាមសីសេ នាគោវ ពហូ បាណេ វិហេឋយំ|
      block |និព្ពាបេថ សកំ ចិត្តំ មា ហញ្ញិត្ថោ បុនប្បុនំ។|
    count |២៦|
      block |ទ្វិន្នម្បិ យក្ខរាជូនំ សេនា សា វិម្ហិតា អហុ|
      block |សរណញ្ច ឧបាគច្ឆុំ លោកជេដ្ឋំ សុតាទិនំ។|
    count |២៧|
      block |សញ្ញាបេត្វាន ជនតំ បទមុទ្ធរិ ចក្ខុមា|
      block |បេក្ខមានោវ ទេវេហិ បក្កាមិ ឧត្តរាមុខោ។|
    count |២៨|
      block |បឋមំ សរណំ គច្ឆិំ ទ្វិបទិន្ទស្ស តាទិនោ|
      block |កប្បានំ សតសហស្សំ ទុគ្គតិំ នុបបជ្ជហំ។|
    count |២៩|
      block |មហាទុន្ទុភិនាមា ច សោឡសាសុំ រថេសភា|
      block |តិំសកប្បសហស្សម្ហិ រាជានោ ចក្កវត្តិនោ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សរណគមនិយោ ថេរោ ឥមា គាថាយោ អភាសិត្ថាតិ។|
    stand |សរណគមនិយត្ថេរស្សាបទានំ តតិយំ។|
  block |៤។ ឯកាសនិយត្ថេរអបទានំ|
    count |៣១|
      block |វរុណោ នាម នាមេន ទេវរាជា អហំ តទា|
      block |ឧបដ្ឋហេសិំ សម្ពុទ្ធំ សយោគ្គពលវាហនោ។|
    count |៣២|
      block |និព្ពុតេ លោកនាថម្ហិ អត្ថទស្សីនរុត្តមេ|
      block |តូរិយំ សព្ពមាទាយ អគមំ ពោធិមុត្តមំ។|
    count |៣៣|
      block |វាទិតេន ច នច្ចេន សម្មតាឡសមាហិតោ|
      block |សម្មុខា វិយ សម្ពុទ្ធំ ឧបដ្ឋិំ ពោធិមុត្តមំ។|
    count |៣៤|
      block |ឧបដ្ឋហិត្វា តំ ពោធិំ ធរណីរុហបាទបំ|
      block |បល្លង្កំ អាភុជិត្វាន តត្ថ កាលង្កតោ អហំ។|
    count |៣៥|
      block |សកកម្មាភិរទ្ធោហំ បសន្នោ ពោធិមុត្តមេ|
      block |តេន ចិត្តប្បសាទេន និម្មានំ ឧបបជ្ជហំ។|
    count |៣៦|
      block |សដ្ឋិតូរិយសហស្សានិ បរិវារេន្តិ មំ សទា|
      block |មនុស្សេសុ ច ទេវេសុ វត្តមានំ ភវាភវេ។|
    count |៣៧|
      block |តិវិធគ្គី និព្ពុតា មយ្ហំ ភវា សព្ពេ សមូហតា|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៣៨|
      block |សុពាហូ នាម នាមេន ចតុត្តិំសាសុ ខត្តិយា|
      block |សត្តរតនសម្បន្នា បញ្ចកប្បសតេ ឥតោ។|
    count |៣៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ឯកាសនិយោ ថេរោ ឥមា គាថាយោ អភាសិត្ថាតិ។|
    stand |ឯកាសនិយត្ថេរស្សាបទានំ ចតុត្ថំ។|
  block |៥។ សុវណ្ណបុប្ផិយត្ថេរអបទានំ|
    count |៤០|
      block |វិបស្សី នាម ភគវា លោកជេដ្ឋោ នរាសភោ|
      block |និសិន្នោ ជនកាយស្ស ទេសេសិ អមតំ បទំ។|
    count |៤១|
      block |តស្សាហំ ធម្មំ សុត្វាន ទ្វិបទិន្ទស្ស តាទិនោ|
      block |សោណ្ណបុប្ផានិ ចត្តារិ ពុទ្ធស្ស អភិរោបយិំ។|
    count |៤២|
      block |សុវណ្ណច្ឆទនំ អាសិ យាវតា បរិសា តទា|
      block |ពុទ្ធាភា ច សុវណ្ណាភា អាលោកោ វិបុលោ អហុ។|
    count |៤៣|
      block |ឧទគ្គចិត្តោ សុមនោ វេទជាតោ កតញ្ជលី|
      block |វិត្តិសញ្ជននោ តេសំ ទិដ្ឋធម្មសុខាវហោ។|
    count |៤៤|
      block |អាយាចិត្វាន សម្ពុទ្ធំ វន្ទិត្វាន ច សុព្ពតំ|
      block |បាមោជ្ជំ ជនយិត្វាន សកំ ភវនុបាគមិំ។|
    count |៤៥|
      block |ភវនេ ឧបវិដ្ឋោហំ ពុទ្ធសេដ្ឋំ អនុស្សរិំ|
      block |តេន ចិត្តប្បសាទេន តុសិតំ ឧបបជ្ជហំ។|
    count |៤៦|
      block |ឯកនវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៧|
      block |សោឡសាសិំសុ រាជានោ នេមិសម្មតនាមកា|
      block |តេតាលីសេ ឥតោ កប្បេ ចក្កវត្តី មហព្ពលា។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុវណ្ណបុប្ផិយោ ថេរោ ឥមា គាថាយោ អភាសិត្ថាតិ។|
    stand |សុវណ្ណបុប្ផិយត្ថេរស្សាបទានំ បញ្ចមំ។|
  block |៦។ ចិតកបូជកត្ថេរអបទានំ|
    count |៤៩|
      block |វសាមិ រាជាយតនេ សាមច្ចោ សបរិជ្ជនោ|
      block |បរិនិព្ពុតេ ភគវតិ សិខិនោ លោកពន្ធុនោ។|
    count |៥០|
      block |បសន្នចិត្តោ សុមនោ ចិតកំ អគមាសហំ|
      block |តូរិយំ តត្ថ វាទេត្វា គន្ធមាលំ សមោកិរិំ។|
    count |៥១|
      block |ចិតម្ហិ បូជំ កត្វាន វន្ទិត្វា ចិតកំ អហំ|
      block |បសន្នចិត្តោ សុមនោ សកំ ភវនុបាគមិំ។|
    count |៥២|
      block |ភវនេ ឧបវិដ្ឋោហំ ចិតបូជំ អនុស្សរិំ|
      block |តេន កម្មេន ទ្វិបទិន្ទ លោកជេដ្ឋ នរាសភ។|
    count |៥៣|
      block |អនុភោត្វាន សម្បត្តិំ ទេវេសុ មានុសេសុ ច|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |៥៤|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ចិតបូជាយិទំ ផលំ។|
    count |៥៥|
      block |ឯកូនតិំសកប្បម្ហិ ឥតោ សោឡស រាជានោ|
      block |ឧគ្គតា នាម នាមេន ចក្កវត្តី មហព្ពលា។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។|
    stand |ចិតកបូជកត្ថេរស្សាបទានំ ឆដ្ឋំ។|
  block |៧។ ពុទ្ធសញ្ញកត្ថេរអបទានំ|
    count |៥៧|
      block |យទា វិបស្សី លោកគ្គោ អាយុសង្ខារមោស្សជិ|
      block |បថវី សម្បកម្បិត្ថ មេទនី ជលមេខលា។|
    count |៥៨|
      block |ឱតតំ វិត្ថតំ មយ្ហំ សុវិចិត្តវដំសកំ|
      block |ភវនម្បិ បកម្បិត្ថ ពុទ្ធស្ស អាយុសង្ខយេ។|
    count |៥៩|
      block |តាសោ មយ្ហំ សមុប្បន្នោ ភវនេ សម្បកម្បិតេ|
      block |ឧប្បាទោ នុ កិមត្ថាយ អាលោកោ វិបុលោ អហុ។|
    count |៦០|
      block |វេស្សវណោ ឥធាគម្ម និព្ពាបេសិ មហាជនំ|
      block |បាណភូតេ ភយំ នត្ថិ ឯកគ្គា ហោថ សំវុតា។|
    count |៦១|
      block |អហោ ពុទ្ធោ អហោ ធម្មោ អហោ នោ សត្ថុ សម្បទា|
      block |យស្មិំ ឧប្បជ្ជមានម្ហិ បថវី សម្បកម្បតិ។|
    count |៦២|
      block |ពុទ្ធានុភាវំ កិត្តេត្វា កប្បំ សគ្គម្ហិ មោទហំ|
      block |អវសេសេសុ កប្បេសុ កុសលំ ចរិតំ មយា។|
    count |៦៣|
      block |ឯកនវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |៦៤|
      block |ឥតោ ចុទ្ទសកប្បម្ហិ រាជា អាសិំ បតាបវា|
      block |សមិតោ នាម នាមេន ចក្កវត្តី មហព្ពលោ។|
    count |៦៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។|
    stand |ពុទ្ធសញ្ញកត្ថេរស្សាបទានំ សត្តមំ។|
  block |៨។ មគ្គសញ្ញកត្ថេរអបទានំ|
    count |៦៦|
      block |បទុមុត្តរពុទ្ធស្ស សាវកា វនចារិនោ|
      block |វិប្បនដ្ឋា ព្រហារញ្ញេ អន្ធាវ អនុសុយ្យរេ។|
    count |៦៧|
      block |អនុស្សរិត្វា សម្ពុទ្ធំ បទុមុត្តរនាយកំ|
      block |តស្ស តេ មុនិនោ បុត្តា វិប្បនដ្ឋា មហាវនេ។|
    count |៦៨|
      block |ភវនា ឱរុហិត្វាន អគមិំ ភិក្ខុសន្តិកំ|
      block |តេសំ មគ្គញ្ច អាចិក្ខិំ ភោជនញ្ច អទាសហំ។|
    count |៦៩|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |ជាតិយា សត្តវស្សោហំ អរហត្តមបាបុណិំ។|
    count |៧០|
      block |សចក្ខូ នាម នាមេន ទ្វាទស ចក្កវត្តិនោ|
      block |សត្តរតនសម្បន្នា បញ្ចកប្បសតេ ឥតោ។|
    count |៧១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មគ្គសញ្ញកោ ថេរោ ឥមា គាថាយោ អភាសិត្ថាតិ។|
    stand |មគ្គសញ្ញកត្ថេរស្សាបទានំ អដ្ឋមំ។|
  block |៩។ បច្ចុបដ្ឋានសញ្ញកត្ថេរអបទានំ|
    count |៧២|
      block |អត្ថទស្សិម្ហិ សុគតេ និព្ពុតេ សមនន្តរា|
      block |យក្ខយោនិំ ឧបបជ្ជិំ យសំ បត្តោ ចហំ តទា។|
    count |៧៣|
      block |ទុល្លទ្ធំ វត មេ អាសិ ទុប្បភាតំ ទុរុដ្ឋិតំ|
      block |យំ មេ ភោគេ វិជ្ជមានេ បរិនិព្ពាយិ ចក្ខុមា។|
    count |៧៤|
      block |មម សង្កប្បមញ្ញាយ សាគរោ នាម សាវកោ|
      block |មមុទ្ធរិតុកាមោ សោ អាគច្ឆិ មម សន្តិកំ។|
    count |៧៥|
      block |កិំ នុ សោចសិ មា ភាយិ ចរ ធម្មំ សុមេធស|
      block |អនុប្បទិន្នា ពុទ្ធេន សព្ពេសំ ពីជសម្បទា។|
    count |៧៦|
      block |សោ ចេ បូជេយ្យ សម្ពុទ្ធំ តិដ្ឋន្តំ លោកនាយកំ|
      block |ធាតុំ សាសបមត្តម្បិ និព្ពុតស្សាបិ បូជយេ។|
    count |៧៧|
      block |សមេ ចិត្តប្បសាទម្ហិ សមំ បុញ្ញំ មហគ្គតំ|
      block |តស្មា ថូបំ ករិត្វាន បូជេហិ ជិនធាតុយោ។|
    count |៧៨|
      block |សាគរស្ស វចោ សុត្វា ពុទ្ធថូបំ អកាសហំ|
      block |បញ្ចវស្សេ បរិចរិំ មុនិនោ ថូបមុត្តមំ។|
    count |៧៩|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |សម្បត្តិំ អនុភោត្វាន អរហត្តមបាបុណិំ។|
    count |៨០|
      block |ភូរិបញ្ញា ច ចត្តារោ សត្តកប្បសតេ ឥតោ|
      block |សត្តរតនសម្បន្នា ចក្កវត្តី មហព្ពលា។|
    count |៨១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា បច្ចុបដ្ឋានសញ្ញកោ ថេរោ ឥមា គាថាយោ អភាសិត្ថាតិ។|
    stand |បច្ចុបដ្ឋានសញ្ញកត្ថេរស្សាបទានំ នវមំ។|
  block |១០។ ជាតិបូជកត្ថេរអបទានំ|
    count |៨២|
      block |ជាយន្តស្ស វិបស្សិស្ស អាលោកោ វិបុលោ អហុ|
      block |បថវី ច បកម្បិត្ថ សសាគរា សបព្ពតា។|
    count |៨៣|
      block |នេមិត្តា ច វិយាកំសុ ពុទ្ធោ លោកេ ភវិស្សតិ|
      block |អគ្គោ ច សព្ពសត្តានំ ជនតំ ឧទ្ធរិស្សតិ។|
    count |៨៤|
      block |នេមិត្តានំ សុណិត្វាន ជាតិបូជមកាសហំ|
      block |ឯទិសា បូជនា នត្ថិ យាទិសា ជាតិបូជនា។|
    count |៨៥|
      block |សង្ខរិត្វាន|
      block |ជាតិបូជំ ករិត្វាន តត្ថ កាលង្កតោ អហំ។|
    block |កុសលំ សកំ ចិត្តំ បសាទយិំ។|
    count |៨៦|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពេ សត្តេ អភិភោមិ ជាតិបូជាយិទំ ផលំ។|
    count |៨៧|
      block |ធាតិយោ មំ ឧបដ្ឋន្តិ មម ចិត្តវសានុគា|
      block |ន តា សក្កោន្តិ កោបេតុំ ជាតិបូជាយិទំ ផលំ។|
    count |៨៨|
      block |ឯកនវុតិតោ កប្បេ យំ បូជមករិំ តទា|
      block |ទុគ្គតិំ នាភិជានាមិ ជាតិបូជាយិទំ ផលំ។|
    count |៨៩|
      block |សុបារិចរិយា នាម ចតុត្តិំស ជនាធិបា|
      block |ឥតោ តតិយកប្បម្ហិ ចក្កវត្តី មហព្ពលា។|
    count |៩០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |បរិវារសុមង្គលា សរណាសនបុប្ផិយា|
      block |ចិតបូជី ពុទ្ធសញ្ញី មគ្គុបដ្ឋានជាតិនា|
      block |គាថាយោ នវុតិ វុត្តា គណិតាយោ វិភាវិហិ។|
    block |ឥត្ថំ សុទំ អាយស្មា ជាតិបូជកោ ថេរោ ឥមា គាថាយោ អភាសិត្ថាតិ។|
    stand |ជាតិបូជកត្ថេរស្សាបទានំ ទសមំ។|
    stand |មហាបរិវារវគ្គោ ទ្វាទសមោ។|
    block |តស្សុទ្ទានំ|
