block |២៣។ អាលម្ពណទាយកវគ្គោ|
  block |១។ អាលម្ពណទាយកត្ថេរអបទានំ|
    count |១|
      block |អត្ថទស្សិស្ស ភគវតោ លោកជេដ្ឋស្ស តាទិនោ|
      block |អាលម្ពណំ មយា ទិន្នំ ទ្វិបទិន្ទស្ស តាទិនោ។|
    count |២|
      block |ធរណិំ បដិបជ្ជាមិ វិបុលំ សាគរប្បរំ|
      block |បាណេសុ ច ឥស្សរិយំ វត្តេមិ វសុធាយ ច។|
    count |៣|
      block |កិលេសា ឈាបិតា មយ្ហំ ភវា សព្ពេ សមូហតា|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៤|
      block |ឥតោ ទ្វេសដ្ឋិកប្បម្ហិ តយោ អាសិំសុ ខត្តិយា|
      block |ឯកាបស្សិតនាមា តេ ចក្កវត្តី មហព្ពលា។|
    count |៥|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អាលម្ពណទាយកោ ថេរោ ឥមា គាថាយោ អភាសិត្ថាតិ។|
    stand |អាលម្ពណទាយកត្ថេរស្សាបទានំ បឋមំ។|
  block |២។ អជិនទាយកត្ថេរអបទានំ|
    count |៦|
      block |ឯកត្តិំសេ ឥតោ កប្បេ គណសត្ថារកោ អហំ|
      block |អទ្ទសំ វិរជំ ពុទ្ធំ អាហុតីនំ បដិគ្គហំ។|
    count |៧|
      block |ចម្មខណ្ឌំ មយា ទិន្នំ សិខិនោ លោកពន្ធុនោ|
      block |តេន កម្មេន ទ្វិបទិន្ទ លោកជេដ្ឋ នរាសភ។|
    count |៨|
      block |សម្បត្តិំ អនុភោត្វាន កិលេសេ ឈាបយិំ អហំ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |៩|
      block |ឯកត្តិំសេ ឥតោ កប្បេ អជិនំ យំ អទាសហំ|
      block |ទុគ្គតិំ នាភិជានាមិ អជិនស្ស ឥទំ ផលំ។|
    count |១០|
      block |ឥតោ បញ្ចមកេ កប្បេ រាជា អាសិំ សុទាយកោ|
      block |សត្តរតនសម្បន្នោ ចក្កវត្តី មហព្ពលោ។|
    count |១១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អជិនទាយកោ ថេរោ ឥមា គាថាយោ អភាសិត្ថាតិ។|
    stand |អជិនទាយកត្ថេរស្សាបទានំ ទុតិយំ។|
  block |៣។ ទ្វេរតនិយត្ថេរអបទានំ|
    count |១២|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |អទ្ទសំ វិរជំ ពុទ្ធំ អាហុតីនំ បដិគ្គហំ។|
    count |១៣|
      block |មំសបេសិ មយា ទិន្នា វិបស្សិស្ស មហេសិនោ|
      block |សទេវកស្មិំ លោកស្មិំ ឥស្សរំ ការយាមហំ។|
    count |១៤|
      block |ឥមិនា មំសទានេន រតនំ និព្ពត្តតេ មម|
      block |ទុវេមេ រតនា លោកេ ទិដ្ឋធម្មស្ស បត្តិយា។|
    count |១៥|
      block |តេហំ សព្ពេ អនុភោមិ មំសទានស្ស សត្តិយា|
      block |គត្តញ្ច មុទុកំ មយ្ហំ បញ្ញា និបុណវេទនី។|
    count |១៦|
      block |ឯកនវុតិតោ កប្បេ យំ មំសមទទិំ តទា|
      block |ទុគ្គតិំ នាភិជានាមិ មំសទានស្សិទំ ផលំ។|
    count |១៧|
      block |ឥតោ ចតុត្ថកេ កប្បេ ឯកោ អាសិំ ជនាធិបោ|
      block |មហារោហិតនាមោ សោ ចក្កវត្តី មហព្ពលោ។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា ទ្វេរតនិយោ ថេរោ ឥមា គាថាយោ អភាសិត្ថាតិ។|
    stand |ទ្វេរតនិយត្ថេរស្សាបទានំ តតិយំ។|
    stand |ទសមំ ភាណវារំ។|
  block |៤។ អារក្ខទាយកត្ថេរអបទានំ|
    count |១៩|
      block |សិទ្ធត្ថស្ស ភគវតោ វេទិ ការាបិតា មយា|
      block |អារក្ខោ ច មយា ទិន្នោ សុគតស្ស មហេសិនោ។|
    count |២០|
      block |តេន កម្មវិសេសេន ន បស្សិំ ភយភេរវំ|
      block |កុហិញ្ចិ ឧបបន្នស្ស តាសោ មយ្ហំ ន វិជ្ជតិ។|
    count |២១|
      block |ចតុន្នវុតិតោ កប្បេ យំ វេទិំ ការយិំ បុរេ|
      block |ទុគ្គតិំ នាភិជានាមិ វេទិកាយ ឥទំ ផលំ។|
    count |២២|
      block |ឥតោ ឆដ្ឋម្ហិ កប្បម្ហិ អបស្សេនសនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អារក្ខទាយកោ ថេរោ ឥមា គាថាយោ អភាសិត្ថាតិ។|
    stand |អារក្ខទាយកត្ថេរស្សាបទានំ ចតុត្ថំ។|
  block |៥។ អព្យាធិកត្ថេរអបទានំ|
    count |២៤|
      block |វិបស្សិស្ស ភគវតោ អគ្គិសាលំ អទាសហំ|
      block |ព្យាធិកានញ្ច អាវាសំ ឧណ្ហោទកបដិគ្គហំ។|
    count |២៥|
      block |តេន កម្មេនយំ មយ្ហំ អត្តភាវោ សុនិម្មិតោ|
      block |ព្យាធាហំ នាភិជានាមិ បុញ្ញកម្មស្សិទំ ផលំ។|
    count |២៦|
      block |ឯកនវុតិតោ កប្បេ យំ សាលមទទិំ តទា|
      block |ទុគ្គតិំ នាភិជានាមិ អគ្គិសាលាយិទំ ផលំ។|
    count |២៧|
      block |ឥតោ ច សត្តមេ កប្បេ ឯកោសិំ អបរាជិតោ|
      block |សត្តរតនសម្បន្នោ ចក្កវត្តី មហព្ពលោ។|
    count |២៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អព្យាធិកោ ថេរោ ឥមា គាថាយោ អភាសិត្ថាតិ។|
    stand |អព្យាធិកត្ថេរស្សាបទានំ បញ្ចមំ។|
  block |៦។ អង្កោលបុប្ផិយត្ថេរអបទានំ|
    count |២៩|
      block |នារទោ ឥតិ មេ នាមំ កស្សបោ ឥតិ មំ វិទូ|
      block |អទ្ទសំ សមណានគ្គំ វិបស្សិំ ទេវសក្កតំ។|
    count |៣០|
      block |អនុព្យញ្ជនធរំ ពុទ្ធំ អាហុតីនំ បដិគ្គហំ|
      block |អង្កោលបុប្ផំ បគ្គយ្ហ ពុទ្ធស្ស អភិរោបយិំ។|
    count |៣១|
      block |ឯកនវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣២|
      block |ចតុសត្តតិតោ កប្បេ រោមសោ នាម ខត្តិយោ|
      block |អាមុក្កមាលាភរណោ សយោគ្គពលវាហនោ។|
    count |៣៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា អង្កោលបុប្ផិយោ ថេរោ ឥមា គាថាយោ អភាសិត្ថាតិ។|
    stand |អង្កោលបុប្ផិយត្ថេរស្សាបទានំ ឆដ្ឋំ។|
  block |៧។ សោវណ្ណវដំសកិយត្ថេរអបទានំ|
    count |៣៤|
      block |ឧយ្យានភូមិំ និយ្យន្តោ អទ្ទសំ លោកនាយកំ|
      block |វដំសកំ គហេត្វាន សោវណ្ណំ សាធុនិម្មិតំ។|
    count |៣៥|
      block |សីឃំ តតោ សមារុយ្ហ ហត្ថិក្ខន្ធគតោ អហំ|
      block |ពុទ្ធស្ស អភិរោបេសិំ សិខិនោ លោកពន្ធុនោ។|
    count |៣៦|
      block |ឯកត្តិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |៣៧|
      block |សត្តវីសេ ឥតោ កប្បេ ឯកោ អាសិំ ជនាធិបោ|
      block |មហាបតាបនាមេន ចក្កវត្តី មហព្ពលោ។|
    count |៣៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សោវណ្ណវដំសកិយោ ថេរោ ឥមា គាថាយោ អភាសិត្ថាតិ។|
    stand |សោវណ្ណវដំសកិយត្ថេរស្សាបទានំ សត្តមំ។|
  block |៨។ មិញ្ជវដំសកិយត្ថេរអបទានំ|
    count |៣៩|
      block |និព្ពុតេ លោកនាថម្ហិ សិខិម្ហិ វទតំ វរេ|
      block |វដំសកេហិ អាកិណ្ណំ ពោធិបូជំ អកាសហំ។|
    count |៤០|
      block |ឯកត្តិំសេ ឥតោ កប្បេ យំ បូជមករិំ តទា|
      block |ទុគ្គតិំ នាភិជានាមិ ពោធិបូជាយិទំ ផលំ។|
    count |៤១|
      block |ឥតោ ឆព្ពីសតិកប្បេ អហុំ មេឃព្ភនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា មិញ្ជវដំសកិយោ ថេរោ ឥមា គាថាយោ អភាសិត្ថាតិ។|
    stand |មិញ្ជវដំសកិយត្ថេរស្សាបទានំ អដ្ឋមំ។|
  block |៩។ សុកតាវេឡិយត្ថេរអបទានំ|
    count |៤៣|
      block |អសិតោ នាម នាមេន មាលាការោ អហំ តទា|
      block |អាវេឡំ បគ្គហេត្វាន រញ្ញោ ទាតុំ វជាមហំ។|
    count |៤៤|
      block |អសម្បត្តោម្ហិ រាជានំ អទ្ទសំ សិខិនាយកំ|
      block |ហដ្ឋោ ហដ្ឋេន ចិត្តេន ពុទ្ធស្ស អភិរោបយិំ។|
    count |៤៥|
      block |ឯកត្តិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៦|
      block |បញ្ចវីសេ ឥតោ កប្បេ រាជាហោសិំ មហព្ពលោ|
      block |វេភារោ នាម នាមេន ចក្កវត្តី មហព្ពលោ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អាយស្មា សុកតាវេឡិយោ ថេរោ ឥមា គាថាយោ អភាសិត្ថាតិ។|
    stand |សុកតាវេឡិយត្ថេរស្សាបទានំ នវមំ។|
  block |១០។ ឯកវន្ទនិយត្ថេរអបទានំ|
    count |៤៨|
      block |ឧសភំ បវរំ វីរំ វេស្សភុំ វិជិតាវិនំ|
      block |បសន្នចិត្តោ សុមនោ ពុទ្ធសេដ្ឋមវន្ទហំ។|
    count |៤៩|
      block |ឯកត្តិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |៥០|
      block |ចតុវីសតិកប្បម្ហិ វិកតានន្ទនាមកោ|
      block |សត្តរតនសម្បន្នោ ចក្កវត្តី មហព្ពលោ។|
    count |៥១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |អាលម្ពណញ្ច អជិនំ មំសទារក្ខទាយកោ|
      block |អព្យាធិ អង្កោលំ សោណ្ណំ មិញ្ជអាវេឡវន្ទនំ|
      block |បញ្ចបញ្ញាស គាថាយោ គណិតា អត្ថទស្សិភិ។|
    block |ឥត្ថំ សុទំ អាយស្មា ឯកវន្ទនិយោ ថេរោ ឥមា គាថាយោ អភាសិត្ថាតិ។|
    stand |ឯកវន្ទនិយត្ថេរស្សាបទានំ ទសមំ។|
    stand |អាលម្ពណទាយកវគ្គោ តេវីសតិមោ។|
    block |តស្សុទ្ទានំ|
