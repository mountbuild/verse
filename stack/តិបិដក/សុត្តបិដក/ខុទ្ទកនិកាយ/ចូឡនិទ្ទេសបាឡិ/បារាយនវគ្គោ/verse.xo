block |បារាយនវគ្គោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |បារាយនវគ្គោ|
  block |វត្ថុគាថា|
    count |១|
      block |កោសលានំ បុរា រម្មា អគមា ទក្ខិណាបថំ|
      block |អាកិញ្ចញ្ញំ បត្ថយានោ ព្រាហ្មណោ មន្តបារគូ។|
    count |២|
      block |សោ អស្សកស្ស វិសយេ មឡកស្ស សមាសនេ|
      block |វសិ គោធាវរីកូលេ ឧញ្ឆេន ច ផលេន ច។|
    count |៣|
      block |តស្សេវ ឧបនិស្សាយ គាមោ ច វិបុលោ អហុ|
      block |តតោ ជាតេន អាយេន មហាយញ្ញមកប្បយិ។|
    count |៤|
      block |មហាយញ្ញំ យជិត្វាន បុន បាវិសិ អស្សមំ|
      block |តស្មិំ បដិបវិដ្ឋម្ហិ អញ្ញោ អាគញ្ឆិ ព្រាហ្មណោ។|
    count |៥|
      block |ឧគ្ឃដ្ដបាទោ តសិតោ បង្កទន្តោ រជស្សិរោ|
      block |សោ ច នំ ឧបសង្កម្ម សតានិ បញ្ច យាចតិ។|
    count |៦|
      block |តមេនំ ពាវរី ទិស្វា អាសនេន និមន្តយិ|
      block |សុខញ្ច កុសលំ បុច្ឆិ ឥទំ វចនមព្រវិ។|
    count |៧|
      block |យំ ខោ មម ទេយ្យធម្មំ សព្ពំ វិសជ្ជិតំ មយា|
      block |អនុជានាហិ មេ ព្រហ្មេ នត្ថិ បញ្ចសតានិ មេ។|
    count |៨|
      block |សចេ មេ យាចមានស្ស ភវំ នានុបទស្សតិ|
      block |សត្តមេ ទិវសេ តុយ្ហំ មុទ្ធា ផលតុ សត្តធា។|
    count |៩|
      block |អភិសង្ខរិត្វា កុហកោ ភេរវំ សោ អកិត្តយិ|
      block |តស្ស តំ វចនំ សុត្វា ពាវរី ទុក្ខិតោ អហុ។|
    count |១០|
      block |ឧស្សុស្សតិ អនាហារោ សោកសល្លសមប្បិតោ|
      block |អថោបិ ឯវំ ចិត្តស្ស ឈានេ ន រមតី មនោ។|
    count |១១|
      block |ឧត្រស្តំ ទុក្ខិតំ ទិស្វា ទេវតា អត្ថកាមិនី|
      block |ពាវរិំ ឧបសង្កម្ម ឥទំ វចនមព្រវិ។|
    count |១២|
      block |ន សោ មុទ្ធំ បជានាតិ កុហកោ សោ ធនត្ថិកោ|
      block |មុទ្ធនិ មុទ្ធបាតេ វា ញាណំ តស្ស ន វិជ្ជតិ។|
    count |១៣|
      block |ភោតី ចរហិ ជានាតិ តំ មេ អក្ខាហិ បុច្ឆិតា|
      block |មុទ្ធំ មុទ្ធាធិបាតញ្ច តំ សុណោម វចោ តវ។|
    count |១៤|
      block |អហម្បេតំ ន ជានាមិ ញាណំ មេត្ថ ន វិជ្ជតិ|
      block |មុទ្ធនិ មុទ្ធាធិបាតេ ច ជិនានញ្ហេត្ថ ទស្សនំ។|
    count |១៥|
      block |អថ កោ ចរហិ ជានាតិ អស្មិំ បថវិមណ្ឌលេ|
      block |មុទ្ធំ មុទ្ធាធិបាតញ្ច តំ មេ អក្ខាហិ ទេវតេ។|
    count |១៦|
      block |បុរា កបិលវត្ថុម្ហា និក្ខន្តោ លោកនាយកោ|
      block |អបច្ចោ ឱក្កាករាជស្ស សក្យបុត្តោ បភង្ករោ។|
    count |១៧|
      block |សោ ហិ ព្រាហ្មណ សម្ពុទ្ធោ សព្ពធម្មាន បារគូ|
      block |សព្ពាភិញ្ញាពលប្បត្តោ សព្ពធម្មេសុ ចក្ខុមា|
      block |សព្ពកម្មក្ខយំ បត្តោ វិមុត្តោ ឧបធិក្ខយេ។|
    count |១៨|
      block |ពុទ្ធោ សោ ភគវា លោកេ ធម្មំ ទេសេតិ ចក្ខុមា|
      block |តំ ត្វំ គន្ត្វាន បុច្ឆស្សុ សោ តេ តំ ព្យាករិស្សតិ។|
    count |១៩|
      block |សម្ពុទ្ធោតិ វចោ សុត្វា ឧទគ្គោ ពាវរី អហុ|
      block |សោកស្ស តនុកោ អាសិ បីតិញ្ច វិបុលំ លភិ។|
    count |២០|
      block |សោ ពាវរី អត្តមនោ ឧទគ្គោ តំ ទេវតំ បុច្ឆតិ វេទជាតោ|
      block |កតមម្ហិ គាមេ និគមម្ហិ វា បន កតមម្ហិ វា ជនបទេ លោកនាថោ|
      block |យត្ថ គន្ត្វាន បស្សេមុ សម្ពុទ្ធំ ទ្វិបទុត្តមំ។|
    count |២១|
      block |សាវត្ថិយំ កោសលមន្ទិរេ ជិនោ បហូតបញ្ញោ វរភូរិមេធសោ|
      block |សោ សក្យបុត្តោ វិធុរោ អនាសវោ មុទ្ធាធិបាតស្ស វិទូ នរាសភោ។|
    count |២២|
      block |តតោ អាមន្តយី សិស្សេ ព្រាហ្មណេ មន្តបារគូ|
      block |ឯថ មាណវា អក្ខិស្សំ សុណាថ វចនំ មម។|
    count |២៣|
      block |យស្សេសោ ទុល្លភោ លោកេ បាតុភាវោ អភិណ្ហសោ|
      block |ស្វាជ្ជ លោកម្ហិ ឧប្បន្នោ សម្ពុទ្ធោ ឥតិ វិស្សុតោ|
      block |ខិប្បំ គន្ត្វាន សាវត្ថិំ បស្សវ្ហោ ទ្វិបទុត្តមំ។|
    count |២៤|
      block |កថំ ចរហិ ជានេមុ ទិស្វា ពុទ្ធោតិ ព្រាហ្មណ|
      block |អជានតំ នោ បព្រូហិ យថា ជានេមុ តំ មយំ។|
    count |២៥|
      block |អាគតានិ ហិ មន្តេសុ មហាបុរិសលក្ខណា|
      block |ទ្វត្តិំសានិ ច ព្យាក្ខាតា សមត្តា អនុបុព្ពសោ។|
    count |២៦|
      block |យស្សេតេ ហោន្តិ គត្តេសុ មហាបុរិសលក្ខណា|
      block |ទ្វេយេវ តស្ស គតិយោ តតិយា ហិ ន វិជ្ជតិ។|
    count |២៧|
      block |សចេ អគារំ អាវសតិ វិជេយ្យ បថវិំ ឥមំ|
      block |អទណ្ឌេន អសត្ថេន ធម្មេន អនុសាសតិ។|
    count |២៨|
      block |សចេ ច សោ បព្ពជតិ អគារា អនគារិយំ|
      block |វិវដ្ដច្ឆទោ សម្ពុទ្ធោ អរហា ភវតិ អនុត្តរោ។|
    count |២៩|
      block |ជាតិំ គោត្តញ្ច លក្ខណំ មន្តេ សិស្សេ បុនាបរេ|
      block |មុទ្ធំ មុទ្ធាធិបាតញ្ច មនសាយេវ បុច្ឆថ។|
    count |៣០|
      block |អនាវរណទស្សាវី យទិ ពុទ្ធោ ភវិស្សតិ|
      block |មនសា បុច្ឆិតេ បញ្ហេ វាចាយ វិសជ្ជិស្សតិ។|
    count |៣១|
      block |ពាវរិស្ស វចោ សុត្វា សិស្សា សោឡស ព្រាហ្មណា|
      block |អជិតោ តិស្សមេត្តេយ្យោ បុណ្ណកោ អថ មេត្តគូ។|
    count |៣២|
      block |ធោតកោ ឧបសីវោ ច នន្ទោ ច អថ ហេមកោ|
      block |តោទេយ្យ-កប្បា ទុភយោ ជតុកណ្ណី ច បណ្ឌិតោ។|
    count |៣៣|
      block |ភទ្រាវុធោ ឧទយោ ច បោសាលោ ចាបិ ព្រាហ្មណោ|
      block |មោឃរាជា ច មេធាវី បិង្គិយោ ច មហាឥសិ។|
    count |៣៤|
      block |បច្ចេកគណិនោ សព្ពេ សព្ពលោកស្ស វិស្សុតា|
      block |ឈាយី ឈានរតា ធីរា បុព្ពវាសនវាសិតា។|
    count |៣៥|
      block |ពាវរិំ អភិវាទេត្វា កត្វា ច នំ បទក្ខិណំ|
      block |ជដាជិនធរា សព្ពេ បក្កាមុំ ឧត្តរាមុខា។|
    count |៣៦|
      block |មឡកស្ស បតិដ្ឋានំ បុរមាហិស្សតិំ តទា|
      block |ឧជ្ជេនិញ្ចាបិ គោនទ្ធំ វេទិសំ វនសវ្ហយំ។|
    count |៣៧|
      block |កោសម្ពិញ្ចាបិ សាកេតំ សាវត្ថិញ្ច បុរុត្តមំ|
      block |សេតព្យំ កបិលវត្ថុំ កុសិនារញ្ច មន្ទិរំ។|
    count |៣៨|
      block |បាវញ្ច ភោគនគរំ វេសាលិំ មាគធំ បុរំ|
      block |បាសាណកំ ចេតិយញ្ច រមណីយំ មនោរមំ។|
    count |៣៩|
      block |តសិតោវុទកំ សីតំ មហាលាភំវ វាណិជោ|
      block |ឆាយំ ឃម្មាភិតត្តោវ តុរិតា បព្ពតមារុហុំ។|
    count |៤០|
      block |ភគវា តម្ហិ សមយេ ភិក្ខុសង្ឃបុរក្ខតោ|
      block |ភិក្ខូនំ ធម្មំ ទេសេតិ សីហោវ នទតី វនេ។|
    count |៤១|
      block |អជិតោ អទ្ទស ពុទ្ធំ បីតរំសិំវ ភាណុមំ|
      block |ចន្ទំ យថា បន្នរសេ បរិបូរំ ឧបាគតំ។|
    count |៤២|
      block |អថស្ស គត្តេ ទិស្វាន បរិបូរញ្ច ព្យញ្ជនំ|
      block |ឯកមន្តំ ឋិតោ ហដ្ឋោ មនោបញ្ហេ អបុច្ឆថ។|
    count |៤៣|
      block |អាទិស្ស ជម្មនំ ព្រូហិ គោត្តំ ព្រូហិ សលក្ខណំ|
      block |មន្តេសុ បារមិំ ព្រូហិ កតិ វាចេតិ ព្រាហ្មណោ។|
    count |៤៤|
      block |វីសំ វស្សសតំ អាយុ សោ ច គោត្តេន ពាវរី|
      block |តីណិស្ស លក្ខណា គត្តេ តិណ្ណំ វេទាន បារគូ។|
    count |៤៥|
      block |លក្ខណេ ឥតិហាសេ ច សនិឃណ្ឌុសកេដុភេ|
      block |បញ្ចសតានិ វាចេតិ សធម្មេ បារមិំ គតោ។|
    count |៤៦|
      block |លក្ខណានំ បវិចយំ ពាវរិស្ស នរុត្តម|
      block |តណ្ហច្ឆិទ បកាសេហិ មា នោ កង្ខាយិតំ អហុ។|
    count |៤៧|
      block |មុខំ ជិវ្ហាយ ឆាទេតិ ឧណ្ណស្ស ភមុកន្តរេ|
      block |កោសោហិតំ វត្ថគុយ្ហំ ឯវំ ជានាហិ មាណវ។|
    count |៤៨|
      block |បុច្ឆញ្ហិ កិញ្ចិ អសុណន្តោ សុត្វា បញ្ហេ វិយាកតេ|
      block |វិចិន្តេតិ ជនោ សព្ពោ វេទជាតោ កតញ្ជលី។|
    count |៤៩|
      block |កោ នុ ទេវោ វា ព្រហ្មា វា ឥន្ទោ វាបិ សុជម្បតិ|
      block |មនសា បុច្ឆិតេ បញ្ហេ កមេតំ បដិភាសតិ។|
    count |៥០|
      block |មុទ្ធំ មុទ្ធាធិបាតញ្ច ពាវរី បរិបុច្ឆតិ|
      block |តំ ព្យាករោហិ ភគវា កង្ខំ វិនយ នោ ឥសេ។|
    count |៥១|
      block |អវិជ្ជា មុទ្ធាតិ ជានាហិ វិជ្ជា មុទ្ធាធិបាតិនី|
      block |សទ្ធាសតិសមាធីហិ ឆន្ទវីរិយេន សំយុតា។|
    count |៥២|
      block |តតោ វេទេន មហតា សន្ថម្ភេត្វាន មាណវោ|
      block |ឯកំសំ អជិនំ កត្វា បាទេសុ សិរសា បតិ។|
    count |៥៣|
      block |ពាវរី ព្រាហ្មណោ ភោតោ សហ សិស្សេហិ មារិស|
      block |ឧទគ្គចិត្តោ សុមនោ បាទេ វន្ទតិ ចក្ខុម។|
    count |៥៤|
      block |សុខិតោ ពាវរី ហោតុ សហ សិស្សេហិ ព្រាហ្មណោ|
      block |ត្វញ្ចាបិ សុខិតោ ហោហិ ចិរំ ជីវាហិ មាណវ។|
    count |៥៥|
      block |ពាវរិស្ស ច តុយ្ហំ វា សព្ពេសំ សព្ពសំសយំ|
      block |កតាវកាសា បុច្ឆវ្ហោ យំ កិញ្ចិ មនសិច្ឆថ។|
    count |៥៦|
      block |សម្ពុទ្ធេន កតោកាសោ និសីទិត្វាន បញ្ជលី|
      block |អជិតោ បឋមំ បញ្ហំ តត្ថ បុច្ឆិ តថាគតំ។|
    stand |វត្ថុគាថា និដ្ឋិតា។|
  block |១។ អជិតមាណវបុច្ឆា|
    count |៥៧|
      block |កេនស្សុ និវុតោ លោកោ ឥច្ចាយស្មា អជិតោ|
      block |កេនស្សុ នប្បកាសតិ|
      block |កិស្សាភិលេបនំ ព្រូសិ កិំសុ តស្ស មហព្ភយំ។|
    count |៥៨|
      block |អវិជ្ជាយ និវុតោ លោកោ អជិតាតិ ភគវា|
      block |វេវិច្ឆា បមាទា នប្បកាសតិ|
      block |ជប្បាភិលេបនំ ព្រូមិ ទុក្ខមស្ស មហព្ភយំ។|
    count |៥៩|
      block |សវន្តិ សព្ពធិ សោតា ឥច្ចាយស្មា អជិតោ|
      block |សោតានំ កិំ និវារណំ|
      block |សោតានំ សំវរំ ព្រូហិ កេន សោតា បិធិយ្យរេ។|
    count |៦០|
      block |យានិ សោតានិ លោកស្មិំ អជិតាតិ ភគវា|
      block |សតិ តេសំ និវារណំ|
      block |សោតានំ សំវរំ ព្រូមិ បញ្ញាយេតេ បិធិយ្យរេ។|
    count |៦១|
      block |បញ្ញា ចេវ សតិ ចាបិ ឥច្ចាយស្មា អជិតោ|
      block |នាមរូបញ្ច មារិស|
      block |ឯតំ មេ បុដ្ឋោ បព្រូហិ កត្ថេតំ ឧបរុជ្ឈតិ។|
    count |៦២|
      block |យមេតំ បញ្ហំ អបុច្ឆិ អជិត តំ វទាមិ តេ|
      block |យត្ថ នាមញ្ច រូបញ្ច អសេសំ ឧបរុជ្ឈតិ|
      block |វិញ្ញាណស្ស និរោធេន ឯត្ថេតំ ឧបរុជ្ឈតិ។|
    count |៦៣|
      block |យេ ច សង្ខាតធម្មាសេ យេ ច សេខា បុថូ ឥធ|
      block |តេសំ មេ និបកោ ឥរិយំ បុដ្ឋោ បព្រូហិ មារិស។|
    count |៦៤|
      block |កាមេសុ នាភិគិជ្ឈេយ្យ មនសានាវិលោ សិយា|
      block |កុសលោ សព្ពធម្មានំ សតោ ភិក្ខុ បរិព្ពជេតិ។|
    stand |អជិតមាណវបុច្ឆា បឋមា។|
  block |២។ តិស្សមេត្តេយ្យមាណវបុច្ឆា|
    count |៦៥|
      block |កោធ សន្តុសិតោ លោកេ ឥច្ចាយស្មា តិស្សមេត្តេយ្យោ|
      block |កស្ស នោ សន្តិ ឥញ្ជិតា|
      block |កោ ឧភន្តមភិញ្ញាយ មជ្ឈេ មន្តា ន លិប្បតិ|
      block |កំ ព្រូសិ មហាបុរិសោតិ កោ ឥធ សិព្ពិនិមច្ចគាតិ។|
    count |៦៦|
      block |កាមេសុ ព្រហ្មចរិយវា មេត្តេយ្យាតិ ភគវា|
      block |វីតតណ្ហោ សទា សតោ|
      block |សង្ខាយ និព្ពុតោ ភិក្ខុ តស្ស នោ សន្តិ ឥញ្ជិតា។|
    count |៦៧|
      block |សោ ឧភន្តមភិញ្ញាយ មជ្ឈេ មន្តា ន លិប្បតិ|
      block |តំ ព្រូមិ មហាបុរិសោតិ សោ ឥធ សិព្ពិនិមច្ចគាតិ។|
    stand |តិស្សមេត្តេយ្យមាណវបុច្ឆា ទុតិយា។|
  block |៣។ បុណ្ណកមាណវបុច្ឆា|
    count |៦៨|
      block |អនេជំ មូលទស្សាវិំ ឥច្ចាយស្មា បុណ្ណកោ|
      block |អត្ថិ បញ្ហេន អាគមំ|
      block |កិំ និស្សិតា ឥសយោ មនុជា ខត្តិយា ព្រាហ្មណា ទេវតានំ|
      block |យញ្ញមកប្បយិំសុ បុថូធ លោកេ បុច្ឆាមិ តំ ភគវា ព្រូហិ មេតំ។|
    count |៦៩|
      block |យេ កេចិមេ ឥសយោ មនុជា បុណ្ណកាតិ ភគវា|
      block |ខត្តិយា ព្រាហ្មណា ទេវតានំ|
      block |យញ្ញមកប្បយិំសុ បុថូធ លោកេ អាសីសមានា បុណ្ណក ឥត្ថត្តំ|
      block |ជរំ សិតា យញ្ញមកប្បយិំសុ។|
    count |៧០|
      block |យេ កេចិមេ ឥសយោ មនុជា ឥច្ចាយស្មា បុណ្ណកោ|
      block |ខត្តិយា ព្រាហ្មណា ទេវតានំ|
      block |យញ្ញមកប្បយិំសុ បុថូធ លោកេ កច្ចិសុ តេ ភគវា យញ្ញបថេ អប្បមត្តា|
      block |អតារុំ ជាតិញ្ច ជរញ្ច មារិស បុច្ឆាមិ តំ ភគវា ព្រូហិ មេតំ។|
    count |៧១|
      block |អាសីសន្តិ ថោមយន្តិ អភិជប្បន្តិ ជុហន្តិ បុណ្ណកាតិ ភគវា|
      block |កាមាភិជប្បន្តិ បដិច្ច លាភំ តេ យាជយោគា ភវរាគរត្តា|
      block |នាតរិំសុ ជាតិជរន្តិ ព្រូមិ។|
    count |៧២|
      block |តេ ចេ នាតរិំសុ យាជយោគា ឥច្ចាយស្មា បុណ្ណកោ|
      block |យញ្ញេហិ ជាតិញ្ច ជរញ្ច មារិស|
      block |អថ កោ ចរហិ ទេវមនុស្សលោកេ អតារិ ជាតិញ្ច ជរញ្ច មារិស|
      block |បុច្ឆាមិ តំ ភគវា ព្រូហិ មេតំ។|
    count |៧៣|
      block |សង្ខាយ លោកស្មិ បរោបរានិ បុណ្ណកាតិ ភគវា|
      block |យស្សិញ្ជិតំ នត្ថិ កុហិញ្ចិ លោកេ|
      block |សន្តោ វិធូមោ អនីឃោ និរាសោ អតារិ សោ ជាតិជរន្តិ ព្រូមីតិ។|
    stand |បុណ្ណកមាណវបុច្ឆា តតិយា។|
  block |៤។ មេត្តគូមាណវបុច្ឆា|
    count |៧៤|
      block |បុច្ឆាមិ តំ ភគវា ព្រូហិ មេតំ ឥច្ចាយស្មា មេត្តគូ|
      block |មញ្ញាមិ តំ វេទគុំ ភាវិតត្តំ|
      block |កុតោ នុ ទុក្ខា សមុទាគតា ឥមេ យេ កេចិ លោកស្មិមនេករូបា។|
    count |៧៥|
      block |ទុក្ខស្ស វេ មំ បភវំ អបុច្ឆសិ មេត្តគូតិ ភគវា|
      block |តំ តេ បវក្ខាមិ យថា បជានំ|
      block |ឧបធិនិទានា បភវន្តិ ទុក្ខា យេ កេចិ លោកស្មិមនេករូបា។|
    count |៧៦|
      block |យោ វេ អវិទ្វា ឧបធិំ ករោតិ បុនប្បុនំ ទុក្ខមុបេតិ មន្ទោ|
      block |តស្មា បជានំ ឧបធិំ ន កយិរា ទុក្ខស្ស ជាតិប្បភវានុបស្សី។|
    count |៧៧|
      block |យំ តំ អបុច្ឆិម្ហ អកិត្តយី នោ អញ្ញំ តំ បុច្ឆាម តទិង្ឃ ព្រូហិ|
      block |កថំ នុ ធីរា វិតរន្តិ ឱឃំ ជាតិំ ជរំ សោកបរិទ្ទវញ្ច|
      block |តំ មេ មុនិ សាធុ វិយាករោហិ តថា ហិ តេ វិទិតោ ឯស ធម្មោ។|
    count |៧៨|
      block |កិត្តយិស្សាមិ តេ ធម្មំ មេត្តគូតិ ភគវា|
      block |ទិដ្ឋេ ធម្មេ អនីតិហំ|
      block |យំ វិទិត្វា សតោ ចរំ តរេ លោកេ វិសត្តិកំ។|
    count |៧៩|
      block |តញ្ចាហំ អភិនន្ទាមិ មហេសិ ធម្មមុត្តមំ|
      block |យំ វិទិត្វា សតោ ចរំ តរេ លោកេ វិសត្តិកំ។|
    count |៨០|
      block |យំ កិញ្ចិ សម្បជានាសិ មេត្តគូតិ ភគវា|
      block |ឧទ្ធំ អធោ តិរិយញ្ចាបិ មជ្ឈេ|
      block |ឯតេសុ នន្ទិញ្ច និវេសនញ្ច បនុជ្ជ វិញ្ញាណំ ភវេ ន តិដ្ឋេ។|
    count |៨១|
      block |ឯវំវិហារី សតោ អប្បមត្តោ ភិក្ខុ ចរំ ហិត្វា មមាយិតានិ|
      block |ជាតិំ ជរំ សោកបរិទ្ទវញ្ច ឥធេវ វិទ្វា បជហេយ្យ ទុក្ខំ។|
    count |៨២|
      block |ឯតាភិនន្ទាមិ វចោ មហេសិនោ សុកិត្តិតំ គោតមនូបធីកំ|
      block |អទ្ធា ហិ ភគវា បហាសិ ទុក្ខំ តថា ហិ តេ វិទិតោ ឯស ធម្មោ។|
    count |៨៣|
      block |តេ ចាបិ នូនប្បជហេយ្យុ ទុក្ខំ យេ ត្វំ មុនិ អដ្ឋិតំ ឱវទេយ្យ|
      block |តំ តំ នមស្សាមិ សមេច្ច នាគ អប្បេវ មំ ភគវា អដ្ឋិតំ ឱវទេយ្យ។|
    count |៨៤|
      block |យំ ព្រាហ្មណំ វេទគុមាភិជញ្ញា អកិញ្ចនំ កាមភវេ អសត្តំ|
      block |អទ្ធា ហិ សោ ឱឃមិមំ អតារិ តិណ្ណោ ច បារំ អខិលោ អកង្ខោ។|
    count |៨៥|
      block |វិទ្វា ច យោ វេទគូ នរោ ឥធ ភវាភវេ សង្គមិមំ វិសជ្ជ|
      block |សោ វីតតណ្ហោ អនីឃោ និរាសោ អតារិ សោ ជាតិជរន្តិ ព្រូមីតិ។|
    stand |មេត្តគូមាណវបុច្ឆា ចតុត្ថី។|
  block |៥។ ធោតកមាណវបុច្ឆា|
    count |៨៦|
      block |បុច្ឆាមិ តំ ភគវា ព្រូហិ មេតំ ឥច្ចាយស្មា ធោតកោ|
      block |វាចាភិកង្ខាមិ មហេសិ តុយ្ហំ|
      block |តវ សុត្វាន និគ្ឃោសំ សិក្ខេ និព្ពានមត្តនោ។|
    count |៨៧|
      block |តេនហាតប្បំ ករោហិ ធោតកាតិ ភគវា|
      block |ឥធេវ និបកោ សតោ|
      block |ឥតោ សុត្វាន និគ្ឃោសំ សិក្ខេ និព្ពានមត្តនោ។|
    count |៨៨|
      block |បស្សាមហំ ទេវមនុស្សលោកេ អកិញ្ចនំ ព្រាហ្មណមិរិយមានំ|
      block |តំ តំ នមស្សាមិ សមន្តចក្ខុ បមុញ្ច មំ សក្ក កថំកថាហិ។|
    count |៨៩|
      block |នាហំ សហិស្សាមិ បមោចនាយ កថំកថិំ ធោតក កញ្ចិ លោកេ|
      block |ធម្មញ្ច សេដ្ឋំ អភិជានមានោ ឯវំ តុវំ ឱឃមិមំ តរេសិ។|
    count |៩០|
      block |អនុសាស ព្រហ្មេ ករុណាយមានោ វិវេកធម្មំ យមហំ វិជញ្ញំ|
      block |យថាហំ អាកាសោវ អព្យាបជ្ជមានោ ឥធេវ សន្តោ អសិតោ ចរេយ្យំ។|
    count |៩១|
      block |កិត្តយិស្សាមិ តេ សន្តិំ ធោតកាតិ ភគវា|
      block |ទិដ្ឋេ ធម្មេ អនីតិហំ|
      block |យំ វិទិត្វា សតោ ចរំ តរេ លោកេ វិសត្តិកំ។|
    count |៩២|
      block |តញ្ចាហំ អភិនន្ទាមិ មហេសិ សន្តិមុត្តមំ|
      block |យំ វិទិត្វា សតោ ចរំ តរេ លោកេ វិសត្តិកំ។|
    count |៩៣|
      block |យំ កិញ្ចិ សម្បជានាសិ ធោតកាតិ ភគវា|
      block |ឧទ្ធំ អធោ តិរិយញ្ចាបិ មជ្ឈេ|
      block |ឯតំ វិទិត្វា សង្គោតិ លោកេ ភវាភវាយ មាកាសិ តណ្ហន្តិ។|
    stand |ធោតកមាណវបុច្ឆា បញ្ចមី។|
  block |៦។ ឧបសីវមាណវបុច្ឆា|
    count |៩៤|
      block |ឯកោ អហំ សក្ក មហន្តមោឃំ ឥច្ចាយស្មា ឧបសីវោ|
      block |អនិស្សិតោ នោ វិសហាមិ តារិតុំ|
      block |អារម្មណំ ព្រូហិ សមន្តចក្ខុ យំ និស្សិតោ ឱឃមិមំ តរេយ្យំ។|
    count |៩៥|
      block |អាកិញ្ចញ្ញំ បេក្ខមានោ សតិមា ឧបសីវាតិ ភគវា|
      block |នត្ថីតិ និស្សាយ តរស្សុ ឱឃំ|
      block |កាមេ បហាយ វិរតោ កថាហិ តណ្ហក្ខយំ នត្តមហាភិបស្ស។|
    count |៩៦|
      block |សព្ពេសុ កាមេសុ យោ វីតរាគោ ឥច្ចាយស្មា ឧបសីវោ|
      block |អាកិញ្ចញ្ញំ និស្សិតោ ហិត្វា មញ្ញំ|
      block |សញ្ញាវិមោក្ខេ បរមេ វិមុត្តោ តិដ្ឋេ នុ សោ តត្ថ អនានុយាយី។|
    count |៩៧|
      block |សព្ពេសុ កាមេសុ យោ វីតរាគោ ឧបសីវាតិ ភគវា|
      block |អាកិញ្ចញ្ញំ និស្សិតោ ហិត្វា មញ្ញំ|
      block |សញ្ញាវិមោក្ខេ បរមេ វិមុត្តោ តិដ្ឋេយ្យ សោ តត្ថ អនានុយាយី។|
    count |៩៨|
      block |តិដ្ឋេ ចេ សោ តត្ថ អនានុយាយី បូគម្បិ វស្សានំ សមន្តចក្ខុ|
      block |តត្ថេវ សោ សីតិសិយា វិមុត្តោ ចវេថ វិញ្ញាណំ តថាវិធស្ស។|
    count |៩៩|
      block |អច្ចិ យថា វាតវេគេន ខិត្តា ឧបសីវាតិ ភគវា|
      block |អត្ថំ បលេតិ ន ឧបេតិ សង្ខំ|
      block |ឯវំ មុនី នាមកាយា វិមុត្តោ អត្ថំ បលេតិ ន ឧបេតិ សង្ខំ។|
    count |១០០|
      block |អត្ថង្គតោ សោ ឧទ វា សោ នត្ថិ ឧទាហុ វេ សស្សតិយា អរោគោ|
      block |តំ មេ មុនី សាធុ វិយាករោហិ តថា ហិ តេ វិទិតោ ឯស ធម្មោ។|
    count |១០១|
      block |អត្ថង្គតស្ស ន បមាណមត្ថិ ឧបសីវាតិ ភគវា|
      block |យេន នំ វជ្ជុំ តំ តស្ស នត្ថិ|
      block |សព្ពេសុ ធម្មេសុ សមូហតេសុ សមូហតា វាទបថាបិ សព្ពេតិ។|
    stand |ឧបសីវមាណវបុច្ឆា ឆដ្ឋី។|
  block |៧។ នន្ទមាណវបុច្ឆា|
    count |១០២|
      block |សន្តិ លោកេ មុនយោ ឥច្ចាយស្មា នន្ទោ|
      block |ជនា វទន្តិ តយិទំ កថំសុ|
      block |ញាណូបបន្នំ មុនិ នោ វទន្តិ ឧទាហុ វេ ជីវិតេនូបបន្នំ។|
    count |១០៣|
      block |ន ទិដ្ឋិយា ន សុតិយា ន ញាណេន មុនីធ នន្ទ កុសលា វទន្តិ|
      block |វិសេនិកត្វា អនីឃា និរាសា ចរន្តិ យេ តេ មុនយោតិ ព្រូមិ។|
    count |១០៤|
      block |យេ កេចិមេ សមណព្រាហ្មណាសេ ឥច្ចាយស្មា នន្ទោ|
      block |ទិដ្ឋស្សុតេនាបិ វទន្តិ សុទ្ធិំ|
      block |សីលព្ពតេនាបិ វទន្តិ សុទ្ធិំ|
      block |អនេករូបេន វទន្តិ សុទ្ធិំ|
      block |កច្ចិស្សុ តេ ភគវា តត្ថ យតា ចរន្តា|
      block |អតារុ ជាតិញ្ច ជរញ្ច មារិស|
      block |បុច្ឆាមិ តំ ភគវា ព្រូហិ មេតំ។|
    count |១០៥|
      block |យេ កេចិមេ សមណព្រាហ្មណាសេ នន្ទាតិ ភគវា|
      block |ទិដ្ឋស្សុតេនាបិ វទន្តិ សុទ្ធិំ|
      block |សីលព្ពតេនាបិ វទន្តិ សុទ្ធិំ អនេករូបេន វទន្តិ សុទ្ធិំ|
      block |កិញ្ចាបិ តេ តត្ថ យតា ចរន្តិ នាតរិំសុ ជាតិជរន្តិ ព្រូមិ។|
    count |១០៦|
      block |យេ កេចិមេ សមណព្រាហ្មណាសេ ឥច្ចាយស្មា នន្ទោ|
      block |ទិដ្ឋស្សុតេនាបិ វទន្តិ សុទ្ធិំ|
      block |សីលព្ពតេនាបិ វទន្តិ សុទ្ធិំ អនេករូបេន វទន្តិ សុទ្ធិំ|
      block |តេ ចេ មុនិ ព្រូសិ អនោឃតិណ្ណេ អថ កោ ចរហិ ទេវមនុស្សលោកេ|
      block |អតារិ ជាតិញ្ច ជរញ្ច មារិស បុច្ឆាមិ តំ ភគវា ព្រូហិ មេតំ។|
    count |១០៧|
      block |នាហំ សព្ពេ សមណព្រាហ្មណាសេ នន្ទាតិ ភគវា|
      block |ជាតិជរាយ និវុតាតិ ព្រូមិ|
      block |យេ សីធ ទិដ្ឋំ វ សុតំ មុតំ វា សីលព្ពតំ វាបិ បហាយ សព្ពំ|
      block |អនេករូបម្បិ បហាយ សព្ពំ តណ្ហំ បរិញ្ញាយ អនាសវាសេ|
      block |តេ វេ នរា ឱឃតិណ្ណាតិ ព្រូមិ។|
    count |១០៨|
      block |ឯតាភិនន្ទាមិ វចោ មហេសិនោ សុកិត្តិតំ គោតមនូបធីកំ|
      block |យេ សីធ ទិដ្ឋំ វ សុតំ មុតំ វា សីលព្ពតំ វាបិ បហាយ សព្ពំ|
      block |អនេករូបម្បិ បហាយ សព្ពំ តណ្ហំ បរិញ្ញាយ អនាសវាសេ|
      block |អហម្បិ តេ ឱឃតិណ្ណាតិ ព្រូមីតិ។|
    stand |នន្ទមាណវបុច្ឆា សត្តមា។|
  block |៨។ ហេមកមាណវបុច្ឆា|
    count |១០៩|
      block |យេ មេ បុព្ពេ វិយាកំសុ ឥច្ចាយស្មា ហេមកោ|
      block |ហុរំ គោតមសាសនា|
      block |ឥច្ចាសិ ឥតិ ភវិស្សតិ សព្ពំ តំ ឥតិហីតិហំ|
      block |សព្ពំ តំ តក្កវឌ្ឍនំ នាហំ តត្ថ អភិរមិំ។|
    count |១១០|
      block |ត្វញ្ច មេ ធម្មមក្ខាហិ តណ្ហានិគ្ឃាតនំ មុនិ|
      block |យំ វិទិត្វា សតោ ចរំ តរេ លោកេ វិសត្តិកំ។|
    count |១១១|
      block |ឥធ ទិដ្ឋសុតមុតវិញ្ញាតេសុ បិយរូបេសុ ហេមក|
      block |ឆន្ទរាគវិនោទនំ និព្ពានបទមច្ចុតំ។|
    count |១១២|
      block |ឯតទញ្ញាយ យេ សតា ទិដ្ឋធម្មាភិនិព្ពុតា|
      block |ឧបសន្តា ច តេ សទា តិណ្ណា លោកេ វិសត្តិកន្តិ។|
    stand |ហេមកមាណវបុច្ឆា អដ្ឋមា។|
  block |៩។ តោទេយ្យមាណវបុច្ឆា|
    count |១១៣|
      block |យស្មិំ កាមា ន វសន្តិ ឥច្ចាយស្មា តោទេយ្យោ|
      block |តណ្ហា យស្ស ន វិជ្ជតិ|
      block |កថំកថា ច យោ តិណ្ណោ វិមោក្ខោ តស្ស កីទិសោ។|
    count |១១៤|
      block |យស្មិំ កាមា ន វសន្តិ តោទេយ្យាតិ ភគវា|
      block |តណ្ហា យស្ស ន វិជ្ជតិ|
      block |កថំកថា ច យោ តិណ្ណោ វិមោក្ខោ តស្ស នាបរោ។|
    count |១១៥|
      block |និរាសសោ សោ ឧទ អាសសានោ បញ្ញាណវា សោ ឧទ បញ្ញកប្បី|
      block |មុនិំ អហំ សក្ក យថា វិជញ្ញំ តំ មេ វិយាចិក្ខ សមន្តចក្ខុ។|
    count |១១៦|
      block |និរាសសោ សោ ន ច អាសសានោ បញ្ញាណវា សោ ន ច បញ្ញកប្បី|
      block |ឯវម្បិ តោទេយ្យ មុនិំ វិជាន អកិញ្ចនំ កាមភវេ អសត្តន្តិ។|
    stand |តោទេយ្យមាណវបុច្ឆា នវមា។|
  block |១០។ កប្បមាណវបុច្ឆា|
    count |១១៧|
      block |មជ្ឈេ សរស្មិំ តិដ្ឋតំ ឥច្ចាយស្មា កប្បោ|
      block |ឱឃេ ជាតេ មហព្ភយេ|
      block |ជរាមច្ចុបរេតានំ ទីបំ បព្រូហិ មារិស|
      block |ត្វញ្ច មេ ទីបមក្ខាហិ យថាយិទំ នាបរំ សិយា។|
    count |១១៨|
      block |មជ្ឈេ សរស្មិំ តិដ្ឋតំ កប្បាតិ ភគវា|
      block |ឱឃេ ជាតេ មហព្ភយេ|
      block |ជរាមច្ចុបរេតានំ ទីបំ បព្រូមិ កប្ប តេ។|
    count |១១៩|
      block |អកិញ្ចនំ អនាទានំ ឯតំ ទីបំ អនាបរំ|
      block |និព្ពានំ ឥតិ នំ ព្រូមិ ជរាមច្ចុបរិក្ខយំ។|
    count |១២០|
      block |ឯតទញ្ញាយ យេ សតា ទិដ្ឋធម្មាភិនិព្ពុតា|
      block |ន តេ មារវសានុគា ន តេ មារស្ស បដ្ឋគូតិ។|
    stand |កប្បមាណវបុច្ឆា ទសមា។|
  block |១១។ ជតុកណ្ណិមាណវបុច្ឆា|
    count |១២១|
      block |សុត្វានហំ វីរមកាមកាមិំ ឥច្ចាយស្មា ជតុកណ្ណិ|
      block |ឱឃាតិគំ បុដ្ឋុមកាមមាគមំ|
      block |សន្តិបទំ ព្រូហិ សហជនេត្ត យថាតច្ឆំ ភគវា ព្រូហិ មេតំ។|
    count |១២២|
      block |ភគវា ហិ កាមេ អភិភុយ្យ ឥរិយតិ អាទិច្ចោវ បថវិំ តេជី តេជសា|
      block |បរិត្តបញ្ញស្ស មេ ភូរិបញ្ញ អាចិក្ខ ធម្មំ យមហំ វិជញ្ញំ|
      block |ជាតិជរាយ ឥធ វិប្បហានំ។|
    count |១២៣|
      block |កាមេសុ វិនយ គេធំ ជតុកណ្ណីតិ ភគវា|
      block |នេក្ខម្មំ ទដ្ឋុ ខេមតោ|
      block |ឧគ្គហិតំ និរត្តំ វា មា តេ វិជ្ជិត្ថ កិញ្ចនំ។|
    count |១២៤|
      block |យំ បុព្ពេ តំ វិសោសេហិ បច្ឆា តេ មាហុ កិញ្ចនំ|
      block |មជ្ឈេ ចេ នោ គហេស្សសិ ឧបសន្តោ ចរិស្សសិ។|
    count |១២៥|
      block |សព្ពសោ នាមរូបស្មិំ វីតគេធស្ស ព្រាហ្មណ|
      block |អាសវាស្ស ន វិជ្ជន្តិ យេហិ មច្ចុវសំ វជេតិ។|
    stand |ជតុកណ្ណិមាណវបុច្ឆា ឯកាទសមា។|
  block |១២។ ភទ្រាវុធមាណវបុច្ឆា|
    count |១២៦|
      block |ឱកញ្ជហំ តណ្ហច្ឆិទំ អនេជំ ឥច្ចាយស្មា ភទ្រាវុធោ|
      block |នន្ទិញ្ជហំ ឱឃតិណ្ណំ វិមុត្តំ|
      block |កប្បញ្ជហំ អភិយាចេ សុមេធំ សុត្វាន នាគស្ស អបនមិស្សន្តិ ឥតោ។|
    count |១២៧|
      block |នានាជនា ជនបទេហិ សង្គតា|
      block |តវ វីរ វាក្យំ អភិកង្ខមានា|
      block |តេសំ តុវំ សាធុ វិយាករោហិ តថា ហិ តេ វិទិតោ ឯស ធម្មោ។|
    count |១២៨|
      block |អាទានតណ្ហំ វិនយេថ សព្ពំ ភទ្រាវុធាតិ ភគវា|
      block |ឧទ្ធំ អធោ តិរិយញ្ចាបិ មជ្ឈេ|
      block |យំ យញ្ហិ លោកស្មិមុបាទិយន្តិ តេនេវ មារោ អន្វេតិ ជន្តុំ។|
    count |១២៩|
      block |តស្មា បជានំ ន ឧបាទិយេថ ភិក្ខុ សតោ កិញ្ចនំ សព្ពលោកេ|
      block |អាទានសត្តេ ឥតិ បេក្ខមានោ បជំ ឥមំ មច្ចុធេយ្យេ វិសត្តន្តិ។|
    stand |ភទ្រាវុធមាណវបុច្ឆា ទ្វាទសមា។|
  block |១៣។ ឧទយមាណវបុច្ឆា|
    count |១៣០|
      block |ឈាយិំ វិរជមាសីនំ ឥច្ចាយស្មា ឧទយោ|
      block |កតកិច្ចំ អនាសវំ|
      block |បារគុំ សព្ពធម្មានំ អត្ថិ បញ្ហេន អាគមំ|
      block |អញ្ញាវិមោក្ខំ បព្រូហិ អវិជ្ជាយ បភេទនំ។|
    count |១៣១|
      block |បហានំ កាមច្ឆន្ទានំ ឧទយាតិ ភគវា|
      block |ទោមនស្សាន ចូភយំ|
      block |ថិនស្ស ច បនូទនំ កុក្កុច្ចានំ និវារណំ។|
    count |១៣២|
      block |ឧបេក្ខាសតិសំសុទ្ធំ ធម្មតក្កបុរេជវំ|
      block |អញ្ញាវិមោក្ខំ បព្រូមិ អវិជ្ជាយ បភេទនំ។|
    count |១៣៣|
      block |កិំសុ សំយោជនោ លោកោ កិំសុ តស្ស វិចារណំ|
      block |កិស្សស្ស វិប្បហានេន និព្ពានំ ឥតិ វុច្ចតិ។|
    count |១៣៤|
      block |នន្ទិសំយោជនោ លោកោ វិតក្កស្ស វិចារណំ|
      block |តណ្ហាយ វិប្បហានេន និព្ពានំ ឥតិ វុច្ចតិ។|
    count |១៣៥|
      block |កថំ សតស្ស ចរតោ វិញ្ញាណំ ឧបរុជ្ឈតិ|
      block |ភគវន្តំ បុដ្ឋុមាគម្ម តំ សុណោម វចោ តវ។|
    count |១៣៦|
      block |អជ្ឈត្តញ្ច ពហិទ្ធា ច វេទនំ នាភិនន្ទតោ|
      block |ឯវំ សតស្ស ចរតោ វិញ្ញាណំ ឧបរុជ្ឈតីតិ។|
    stand |ឧទយមាណវបុច្ឆា តេរសមា។|
  block |១៤។ បោសាលមាណវបុច្ឆា|
    count |១៣៧|
      block |យោ អតីតំ អាទិសតិ ឥច្ចាយស្មា បោសាលោ|
      block |អនេជោ ឆិន្នសំសយោ|
      block |បារគុំ សព្ពធម្មានំ អត្ថិ បញ្ហេន អាគមំ។|
    count |១៣៨|
      block |វិភូតរូបសញ្ញិស្ស សព្ពកាយប្បហាយិនោ|
      block |អជ្ឈត្តញ្ច ពហិទ្ធា ច នត្ថិ កិញ្ចីតិ បស្សតោ|
      block |ញាណំ សក្កានុបុច្ឆាមិ កថំ នេយ្យោ តថាវិធោ។|
    count |១៣៩|
      block |វិញ្ញាណដ្ឋិតិយោ សព្ពា បោសាលាតិ ភគវា|
      block |អភិជានំ តថាគតោ|
      block |តិដ្ឋន្តមេនំ ជានាតិ វិមុត្តំ តប្បរាយណំ។|
    count |១៤០|
      block |អាកិញ្ចញ្ញសម្ភវំ ញត្វា នន្ទី សំយោជនំ ឥតិ|
      block |ឯវមេតំ អភិញ្ញាយ តតោ តត្ថ វិបស្សតិ|
      block |ឯតំ ញាណំ តថំ តស្ស ព្រាហ្មណស្ស វុសីមតោតិ។|
    stand |បោសាលមាណវបុច្ឆា ចុទ្ទសមា។|
  block |១៥។ មោឃរាជមាណវបុច្ឆា|
    count |១៤១|
      block |ទ្វាហំ សក្កំ អបុច្ឆិស្សំ ឥច្ចាយស្មា មោឃរាជា|
      block |ន មេ ព្យាកាសិ ចក្ខុមា|
      block |យាវតតិយញ្ច ទេវីសិ ព្យាករោតីតិ មេ សុតំ។|
    count |១៤២|
      block |អយំ លោកោ បរោ លោកោ ព្រហ្មលោកោ សទេវកោ|
      block |ទិដ្ឋិំ តេ នាភិជានាតិ គោតមស្ស យសស្សិនោ។|
    count |១៤៣|
      block |ឯវំ អភិក្កន្តទស្សាវិំ អត្ថិ បញ្ហេន អាគមំ|
      block |កថំ លោកំ អវេក្ខន្តំ មច្ចុរាជា ន បស្សតិ។|
    count |១៤៤|
      block |សុញ្ញតោ លោកំ អវេក្ខស្សុ មោឃរាជ សទា សតោ|
      block |អត្តានុទិដ្ឋិំ ឩហច្ច ឯវំ មច្ចុតរោ សិយា|
      block |ឯវំ លោកំ អវេក្ខន្តំ មច្ចុរាជា ន បស្សតីតិ។|
    stand |មោឃរាជមាណវបុច្ឆា បន្នរសមា។|
  block |១៦។ បិង្គិយមាណវបុច្ឆា|
    count |១៤៥|
      block |ជិណ្ណោហមស្មិ អពលោ វីតវណ្ណោ ឥច្ចាយស្មា បិង្គិយោ|
      block |នេត្តា ន សុទ្ធា សវនំ ន ផាសុ|
      block |មាហំ នស្សំ មោមុហោ អន្តរាវ អាចិក្ខ ធម្មំ យមហំ វិជញ្ញំ|
      block |ជាតិជរាយ ឥធ វិប្បហានំ។|
    count |១៤៦|
      block |ទិស្វាន រូបេសុ វិហញ្ញមានេ បិង្គិយាតិ ភគវា|
      block |រុប្បន្តិ រូបេសុ ជនា បមត្តា|
      block |តស្មា តុវំ បិង្គិយ អប្បមត្តោ ជហស្សុ រូបំ អបុនព្ភវាយ។|
    count |១៤៧|
      block |ទិសា ចតស្សោ វិទិសា ចតស្សោ ឧទ្ធំ អធោ ទស ទិសា ឥមាយោ|
      block |ន តុយ្ហំ អទិដ្ឋំ អសុតំ អមុតំ អថោ អវិញ្ញាតំ កិញ្ចនមត្ថិ លោកេ|
      block |អាចិក្ខ ធម្មំ យមហំ វិជញ្ញំ ជាតិជរាយ ឥធ វិប្បហានំ។|
    count |១៤៨|
      block |តណ្ហាធិបន្នេ មនុជេ បេក្ខមានោ បិង្គិយាតិ ភគវា|
      block |សន្តាបជាតេ ជរសា បរេតេ|
      block |តស្មា តុវំ បិង្គិយ អប្បមត្តោ ជហស្សុ តណ្ហំ អបុនព្ភវាយាតិ។|
    stand |បិង្គិយមាណវបុច្ឆា សោឡសមា។|
  block |១៧។ បារាយនត្ថុតិគាថា|
    block |ឥទមវោច ភគវា មគធេសុ វិហរន្តោ បាសាណកេ ចេតិយេ បរិចារកសោឡសានំ ព្រាហ្មណានំ អជ្ឈិដ្ឋោ បុដ្ឋោ បុដ្ឋោ បញ្ហំ ព្យាកាសិ។ ឯកមេកស្ស ចេបិ បញ្ហស្ស អត្ថមញ្ញាយ ធម្មមញ្ញាយ ធម្មានុធម្មំ បដិបជ្ជេយ្យ គច្ឆេយ្យេវ ជរាមរណស្ស បារំ។ បារង្គមនីយា ឥមេ ធម្មាតិ តស្មា ឥមស្ស ធម្មបរិយាយស្ស បារាយនន្តេវ អធិវចនំ។|
    count |១៤៩|
      block |អជិតោ តិស្សមេត្តេយ្យោ បុណ្ណកោ អថ មេត្តគូ|
      block |ធោតកោ ឧបសីវោ ច នន្ទោ ច អថ ហេមកោ។|
    count |១៥០|
      block |តោទេយ្យកប្បា ទុភយោ ជតុកណ្ណី ច បណ្ឌិតោ|
      block |ភទ្រាវុធោ ឧទយោ ច បោសាលោ ចាបិ ព្រាហ្មណោ|
      block |មោឃរាជា ច មេធាវី បិង្គិយោ ច មហាឥសិ។|
    count |១៥១|
      block |ឯតេ ពុទ្ធំ ឧបាគច្ឆុំ សម្បន្នចរណំ ឥសិំ|
      block |បុច្ឆន្តា និបុណេ បញ្ហេ ពុទ្ធសេដ្ឋំ ឧបាគមុំ។|
    count |១៥២|
      block |តេសំ ពុទ្ធោ បព្យាកាសិ បញ្ហេ បុដ្ឋោ យថាតថំ|
      block |បញ្ហានំ វេយ្យាករណេន តោសេសិ ព្រាហ្មណេ មុនិ។|
    count |១៥៣|
      block |តេ តោសិតា ចក្ខុមតា ពុទ្ធេនាទិច្ចពន្ធុនា|
      block |ព្រហ្មចរិយមចរិំសុ វរបញ្ញស្ស សន្តិកេ។|
    count |១៥៤|
      block |ឯកមេកស្ស បញ្ហស្ស យថា ពុទ្ធេន ទេសិតំ|
      block |តថា យោ បដិបជ្ជេយ្យ គច្ឆេ បារំ អបារតោ។|
    count |១៥៥|
      block |អបារា បារំ គច្ឆេយ្យ ភាវេន្តោ មគ្គមុត្តមំ|
      block |មគ្គោ សោ បារំ គមនាយ តស្មា បារាយនំ ឥតិ។|
  block |១៨។ បារាយនានុគីតិគាថា|
    count |១៥៦|
      block |បារាយនមនុគាយិស្សំ ឥច្ចាយស្មា បិង្គិយោ|
      block |យថាទ្ទក្ខិ តថាក្ខាសិ វិមលោ ភូរិមេធសោ|
      block |និក្កាមោ និព្ពនោ នាគោ កិស្ស ហេតុ មុសា ភណេ។|
    count |១៥៧|
      block |បហីនមលមោហស្ស មានមក្ខប្បហាយិនោ|
      block |ហន្ទាហំ កិត្តយិស្សាមិ គិរំ វណ្ណូបសញ្ហិតំ។|
    count |១៥៨|
      block |តមោនុទោ ពុទ្ធោ សមន្តចក្ខុ លោកន្តគូ សព្ពភវាតិវត្តោ|
      block |អនាសវោ សព្ពទុក្ខប្បហីនោ សច្ចវ្ហយោ ព្រហ្មេ ឧបាសិតោ មេ។|
    count |១៥៩|
      block |ទិជោ យថា កុព្ពនកំ បហាយ ពហុប្ផលំ កាននមាវសេយ្យ|
      block |ឯវម្បហំ អប្បទស្សេ បហាយ មហោទធិំ ហំសោរិវ អជ្ឈបត្តោ។|
    count |១៦០|
      block |យេមេ បុព្ពេ វិយាកំសុ ហុរំ គោតមសាសនា|
      block |ឥច្ចាសិ ឥតិ ភវិស្សតិ|
      block |សព្ពំ តំ ឥតិហីតិហំ សព្ពំ តំ តក្កវឌ្ឍនំ។|
    count |១៦១|
      block |ឯកោ តមនុទាសិនោ ជុតិមា សោ បភង្ករោ|
      block |គោតមោ ភូរិបញ្ញាណោ គោតមោ ភូរិមេធសោ។|
    count |១៦២|
      block |យោ មេ ធម្មមទេសេសិ សន្ទិដ្ឋិកមកាលិកំ|
      block |តណ្ហក្ខយមនីតិកំ យស្ស នត្ថិ ឧបមា ក្វចិ។|
    count |១៦៣|
      block |កិំ នុ តម្ហា វិប្បវសសិ មុហុត្តមបិ បិង្គិយ|
      block |គោតមា ភូរិបញ្ញាណា គោតមា ភូរិមេធសា។|
    count |១៦៤|
      block |យោ តេ ធម្មមទេសេសិ សន្ទិដ្ឋិកមកាលិកំ|
      block |តណ្ហក្ខយមនីតិកំ យស្ស នត្ថិ ឧបមា ក្វចិ។|
    count |១៦៥|
      block |នាហំ តម្ហា វិប្បវសាមិ មុហុត្តមបិ ព្រាហ្មណ|
      block |គោតមា ភូរិបញ្ញាណា គោតមា ភូរិមេធសា។|
    count |១៦៦|
      block |យោ មេ ធម្មមទេសេសិ សន្ទិដ្ឋិកមកាលិកំ|
      block |តណ្ហក្ខយមនីតិកំ យស្ស នត្ថិ ឧបមា ក្វចិ។|
    count |១៦៧|
      block |នមស្សមានោ វិវសេមិ រត្តិំ តេនេវ មញ្ញាមិ អវិប្បវាសំ។|
    block |បស្សាមិ នំ មនសា ចក្ខុនាវ រត្តិន្ទិវំ ព្រាហ្មណ អប្បមត្តោ។|
    count |១៦៨|
      block |សទ្ធា ច បីតិ ច មនោ សតិ ច|
      block |នាបេន្តិមេ គោតមសាសនម្ហា|
      block |យំ យំ ទិសំ វជតិ ភូរិបញ្ញោ ស តេន តេនេវ នតោហមស្មិ។|
    count |១៦៩|
      block |ជិណ្ណស្ស មេ ទុព្ពលថាមកស្ស តេនេវ កាយោ ន បលេតិ តត្ថ|
      block |សង្កប្បយន្តាយ វជាមិ និច្ចំ មនោ ហិ មេ ព្រាហ្មណ តេន យុត្តោ។|
    count |១៧០|
      block |បង្កេ សយានោ បរិផន្ទមានោ ទីបា ទីបំ ឧបល្លវិំ|
      block |អថទ្ទសាសិំ សម្ពុទ្ធំ ឱឃតិណ្ណមនាសវំ។|
    count |១៧១|
      block |យថា អហូ វក្កលិ មុត្តសទ្ធោ ភទ្រាវុធោ អាឡវិគោតមោ ច|
      block |ឯវមេវ ត្វម្បិ បមុញ្ចស្សុ សទ្ធំ គមិស្សសិ ត្វំ បិង្គិយ មច្ចុធេយ្យស្ស បារំ។|
    count |១៧២|
      block |ឯស ភិយ្យោ បសីទាមិ សុត្វាន មុនិនោ វចោ|
      block |វិវដ្ដច្ឆទោ សម្ពុទ្ធោ អខិលោ បដិភានវា។|
    count |១៧៣|
      block |អធិទេវេ អភិញ្ញាយ សព្ពំ វេទិ បរោបរំ|
      block |បញ្ហានន្តករោ សត្ថា កង្ខីនំ បដិជានតំ។|
    count |១៧៤|
      block |អសំហីរំ អសំកុប្បំ យស្ស នត្ថិ ឧបមា ក្វចិ|
      block |អទ្ធា គមិស្សាមិ ន មេត្ថ កង្ខា ឯវំ មំ ធារេហិ អធិមុត្តចិត្តន្តិ។|
    stand |បារាយនានុគីតិគាថា និដ្ឋិតា។|
