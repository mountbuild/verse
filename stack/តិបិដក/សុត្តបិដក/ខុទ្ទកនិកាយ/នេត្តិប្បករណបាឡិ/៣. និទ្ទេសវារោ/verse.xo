block |៣។ និទ្ទេសវារោ|
  count |៤|, |តត្ថ សង្ខេបតោ នេត្តិ កិត្តិតា។|
  block |ហារសង្ខេបោ|
    count |១|
      block |អស្សាទាទីនវតា និស្សរណម្បិ ច ផលំ ឧបាយោ ច|
      block |អាណត្តី ច ភគវតោ យោគីនំ ទេសនាហារោ។|
    count |២|
      block |យំ បុច្ឆិតញ្ច វិស្សជ្ជិតញ្ច សុត្តស្ស យា ច អនុគីតិ|
      block |សុត្តស្ស យោ បវិចយោ ហារោ វិចយោតិ និទ្ទិដ្ឋោ។|
    count |៣|
      block |សព្ពេសំ ហារានំ យា ភូមី យោ ច គោចរោ តេសំ|
      block |យុត្តាយុត្តបរិក្ខា ហារោ យុត្តីតិ និទ្ទិដ្ឋោ។|
    count |៤|
      block |ធម្មំ ទេសេតិ ជិនោ តស្ស ច ធម្មស្ស យំ បទដ្ឋានំ|
      block |ឥតិ យាវ សព្ពធម្មា ឯសោ ហារោ បទដ្ឋានោ។|
    count |៥|
      block |វុត្តម្ហិ ឯកធម្មេ យេ ធម្មា ឯកលក្ខណា កេចិ|
      block |វុត្តា ភវន្តិ សព្ពេ សោ ហារោ លក្ខណោ នាម។|
    count |៦|
      block |នេរុត្តមធិប្បាយោ ព្យញ្ជនមថ ទេសនានិទានញ្ច|
      block |បុព្ពាបរានុសន្ធី ឯសោ ហារោ ចតុព្យូហោ។|
    count |៧|
      block |ឯកម្ហិ បទដ្ឋានេ បរិយេសតិ សេសកំ បទដ្ឋានំ|
      block |អាវដ្ដតិ បដិបក្ខេ អាវដ្ដោ នាម សោ ហារោ។|
    count |៨|
      block |ធម្មញ្ច បទដ្ឋានំ ភូមិញ្ច វិភជ្ជតេ អយំ ហារោ|
      block |សាធារណេ អសាធារណេ ច នេយ្យោ វិភត្តីតិ។|
    count |៩|
      block |កុសលាកុសលេ ធម្មេ និទ្ទិដ្ឋេ ភាវិតេ បហីនេ ច|
      block |បរិវត្តតិ បដិបក្ខេ ហារោ បរិវត្តនោ នាម។|
    count |១០|
      block |វេវចនានិ ពហូនិ តុ សុត្តេ វុត្តានិ ឯកធម្មស្ស|
      block |យោ ជានាតិ សុត្តវិទូ វេវចនោ នាម សោ ហារោ។|
    count |១១|
      block |ឯកំ ភគវា ធម្មំ បញ្ញត្តីហិ វិវិធាហិ ទេសេតិ|
      block |សោ អាការោ ញេយ្យោ បញ្ញត្តី នាម ហារោតិ។|
    count |១២|
      block |យោ ច បដិច្ចុប្បាទោ ឥន្ទ្រិយខន្ធា ច ធាតុ អាយតនា|
      block |ឯតេហិ ឱតរតិ យោ ឱតរណោ នាម សោ ហារោ។|
    count |១៣|
      block |វិស្សជ្ជិតម្ហិ បញ្ហេ គាថាយំ បុច្ឆិតាយមារព្ភ|
      block |សុទ្ធាសុទ្ធបរិក្ខា ហារោ សោ សោធនោ នាម។|
    count |១៤|
      block |ឯកត្តតាយ ធម្មា យេបិ ច វេមត្តតាយ និទ្ទិដ្ឋា|
      block |តេន វិកប្បយិតព្ពា ឯសោ ហារោ អធិដ្ឋានោ។|
    count |១៥|
      block |យេ ធម្មា យំ ធម្មំ ជនយន្តិប្បច្ចយា បរម្បរតោ|
      block |ហេតុមវកឌ្ឍយិត្វា ឯសោ ហារោ បរិក្ខារោ។|
    count |១៦|
      block |យេ ធម្មា យំ មូលា យេ ចេកត្ថា បកាសិតា មុនិនា|
      block |តេ សមរោបយិតព្ពា ឯស សមារោបនោ ហារោ។|
    stand |នយសង្ខេបោ|
    count |១៧|
      block |តណ្ហញ្ច អវិជ្ជម្បិ ច សមថេន វិបស្សនា យោ នេតិ|
      block |សច្ចេហិ យោជយិត្វា អយំ នយោ នន្ទិយាវដ្ដោ។|
    count |១៨|
      block |យោ អកុសលេ សមូលេហិ នេតិ កុសលេ ច កុសលមូលេហិ|
      block |ភូតំ តថំ អវិតថំ តិបុក្ខលំ តំ នយំ អាហុ។|
    count |១៩|
      block |យោ នេតិ វិបល្លាសេហិ កិលេសេ ឥន្ទ្រិយេហិ សទ្ធម្មេ|
      block |ឯតំ នយំ នយវិទូ សីហវិក្កីឡិតំ អាហុ។|
    count |២០|
      block |វេយ្យាករណេសុ ហិ យេ កុសលាកុសលា តហិំ តហិំ វុត្តា|
      block |មនសា វោលោកយតេ តំ ខុ ទិសាលោចនំ អាហុ។|
    count |២១|
      block |ឱលោកេត្វា ទិសលោចនេន ឧក្ខិបិយ យំ សមានេតិ|
      block |សព្ពេ កុសលាកុសលេ អយំ នយោ អង្កុសោ នាម។|
    count |២២|
      block |សោឡស ហារា បឋមំ ទិសលោចនតោ ទិសា វិលោកេត្វា|
      block |សង្ខិបិយ អង្កុសេន ហិ នយេហិ តីហិ និទ្ទិសេ សុត្តំ។|
  block |ទ្វាទសបទ|
    count |២៣|
      block |អក្ខរំ បទំ ព្យញ្ជនំ និរុត្តិ តថេវ និទ្ទេសោ|
      block |អាការឆដ្ឋវចនំ ឯត្តាវ ព្យញ្ជនំ សព្ពំ។|
    count |២៤|
      block |សង្កាសនា បកាសនា វិវរណា វិភជនុត្តានីកម្មបញ្ញត្តិ|
      block |ឯតេហិ ឆហិ បទេហិ អត្ថោ កម្មញ្ច និទ្ទិដ្ឋំ។|
    count |២៥|
      block |តីណិ ច នយា អនូនា អត្ថស្ស ច ឆប្បទានិ គណិតានិ|
      block |នវហិ បទេហិ ភគវតោ វចនស្សត្ថោ សមាយុត្តោ។|
    count |២៦|
      block |អត្ថស្ស នវប្បទានិ ព្យញ្ជនបរិយេដ្ឋិយា ចតុព្ពីស|
      block |ឧភយំ សង្កលយិត្វា តេត្តិំសា ឯត្តិកា នេត្តីតិ។|
    stand |និទ្ទេសវារោ។|
